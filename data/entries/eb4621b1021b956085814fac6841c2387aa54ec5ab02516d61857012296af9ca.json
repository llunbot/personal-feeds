{"title":"Mastercard เปิดตัว AI จับบัญชีม้า บล็อคการโอนเงินก่อนโดนหลอกหรือดูดเงิน","link":"https://www.blognone.com/node/134706","date":1688626326000,"content":"<div><div><div><p>Mastercard ประกาศความร่วมมือกับธนาคาร 9 แห่งในสหราชอาณาจักร เปิดตัวโซลูชั่นประเมินความเสี่ยงการฉ้อโกง (Consumer Fraud Risk) เพื่อบล็อคการโอนเงินออกหากรายการโอนเงินมีความเสี่ยงสูง</p>\n<p>ระบบนี้เป็น AI ที่พัฒนาจากชุดข้อมูลบัญชีม้าในสหราชอาณาจักรย้อนหลัง 5 ปี หลังจากที่มีการตามรอยบัญชีและปิดบัญชีไปแล้ว ระบบจะให้คะแนนความเสี่ยงการทำธุรกรรม จาก ชื่อบัญชี, จำนวนเงินที่โอน, ประวัติการรับเงินเข้าออกของทั้งผู้โอนและผู้รับ, และความเชื่อมโยงของบัญชีรับเงินกับเครือข่ายอาชญากร</p>\n<p>ธนาคารที่ร่วมมือกันในระบบนี้ ได้แก่  Lloyds Bank, Halifax, Bank of Scotland, NatWest, Monzo, และ TSB และระบบเริ่มทำงานจริงตั้งแต่ต้นปีที่ผ่านมา ทาง TSB ระบุว่าเฉพาะของ TSB เองระบบนี้สามารถหยุดยั้งการโอนเงินจากการฉ้อโกงได้แล้วเกือบ 100 ล้านปอนด์</p>\n<p>ทาง Mastercard ระบุว่าเตรียมทำตลาดโซลูชั่นนี้เพิ่มเติมโดยขยายธนาคารที่เตรียมร่วมวงเพิ่ม และจะขยายไปต่างประเทศในอนาคต</p>\n<p>ที่มา - <a href=\"https://www.mastercard.com/news/press/2023/july/mastercard-leverages-its-ai-capabilities-to-fight-real-time-payment-scams/\">Mastercard</a></p>\n<p><img src=\"https://www.blognone.com/sites/default/files/externals/9659aa63815f15de6b94e7545c2d6e6b.jpg\" alt /></p>\n</div></div></div><div><div>Topics: </div><div><div><a href=\"/topics/mastercard\">Mastercard</a></div><div><a href=\"/topics/fraud\">Fraud</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb4621b1021b956085814fac6841c2387aa54ec5ab02516d61857012296af9ca","category":"Thai"}