{"title":"เผย Google เจรจายอมความ คดีถูกฟ้อง Chrome เก็บข้อมูลผู้ใช้งานแม้เปิด Incognito","link":"https://www.blognone.com/node/137426","date":1703863374000,"content":"<div><div><div><p>ก่อนหน้านี้กูเกิลถูกฟ้องร้องแบบกลุ่ม <a href=\"https://www.blognone.com/node/121685\">ในประเด็น</a> Chrome มีการติดตามข้อมูลผู้ใช้งาน แม้จะเปิดโหมดไม่ระบุตัวตนหรือ Incognito ซึ่งการฟ้องร้องนั้นเรียกค่าเสียหายถึง 5 พันล้านดอลลาร์ ล่าสุดมีรายงานว่ากูเกิลได้ตัดสินใจเจรจาเพื่อยุติคดีนี้แล้ว โดยรายละเอียดข้อตกลงจะนำเสนอต่อศาลเพื่ออนุมัติในเดือนกุมภาพันธ์</p>\n<p>ข้อกล่าวหาจากกลุ่มผู้บริโภคระบุว่า แม้ผู้ใช้งานจะเปิดโหมด Incognito ไว้ แต่กูเกิลยังใช้เครื่องมือติดตามข้อมูลผู้ใช้งานได้ เช่น Analytics, แอปอื่น หรือปลั๊กอินในเบราว์เซอร์ โดยไม่มีการเปิดเผยข้อมูลนี้กับผู้ใช้งาน ซึ่งตอนนั้นตัวแทนกูเกิลบอกว่าโหมด Incognito จะไม่บันทึกกิจกรรมผู้ใช้งานในอุปกรณ์ แต่เว็บไซต์ก็สามารถเก็บข้อมูลในเซสชันได้</p>\n<p>การที่กูเกิลยอมเจรจานั้น ค่าเสียหายที่จ่ายน่าจะต่ำกว่า 5 พันล้านดอลลาร์ แน่นอน แต่รายละเอียดจะเปิดเผยในภายหลัง</p>\n<p>ที่มา: <a href=\"https://www.engadget.com/google-agrees-to-settle-5-billion-lawsuit-accusing-it-of-tracking-incognito-users-042435935.html\">Engadget</a></p>\n<p><img src=\"https://www.blognone.com/sites/default/files/externals/0456c61d7587e5c18cc3db6abdebd25c.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/lawsuit\">Lawsuit</a></div><div><a href=\"/topics/chrome\">Chrome</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e1da352da7f38e0121530185a3431931b575ffe0b14f4da9b43f0450e4c30f3","category":"Thai"}