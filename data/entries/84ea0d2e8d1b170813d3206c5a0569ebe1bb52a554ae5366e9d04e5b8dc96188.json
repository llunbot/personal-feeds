{"title":"Cisco ซื้อกิจการ Working Group Two ผู้พัฒนาแพลตฟอร์มจัดการโครงข่ายโทรศัพท์มือถือบนคลาวด์","link":"https://www.blognone.com/node/135226","date":1691713223000,"content":"<div><div><div><p>Cisco ประกาศเข้าซื้อกิจการ Working Group Two (WG2) บริษัทผู้พัฒนาโครงข่ายคอร์ของโทรศัพท์มือถือบนคลาวด์ ด้วยมูลค่า 150 ล้านดอลลาร์ ซึ่งเทคโนโลยีของ WG2 จะนำมาเสริมกับส่วนธุรกิจใหม่ Mobility Services Platform ที่ Cisco ตั้งขึ้นเมื่อต้นปี</p>\n<p>Working Group Two ก่อตั้งโดยทีมวิศวกรเครือข่ายของ Telenor บริษัทโทรคมนาคมของนอร์เวย์ แยกตัวออกมาเป็นบริษัทในปี 2017 และมี Telenor เป็นผู้ลงทุนหลักร่วมกับบริษัทการลงทุน Digital Alpha</p>\n<p>WG2 พัฒนาแพลตฟอร์มโครงข่ายคอร์ของโทรศัพท์มือถือที่ทำงานบนคลาวด์ ซึ่งมีเป้าหมายให้การจัดการโครงข่ายโทรศัพท์มือถือที่มีความซับซ้อน มีความเรียบง่ายมากขึ้น ทำให้รองรับการสร้างผลิตภัณฑ์และบริการใหม่ ๆ ได้ดีขึ้น ทั้งนี้ตั้งแต่ก่อตั้งบริษัท WG2 ก็มี Cisco เป็นพาร์ตเนอร์หลักด้วย จึงไม่น่าแปลกใจนักสำหรับดีลซื้อกิจการนี้</p>\n<p>ที่มา: <a href=\"https://www.wgtwo.com/blog/cisco-intends-to-acquire-wg2/\">WG2</a> ผ่าน <a href=\"https://www.crn.com/news/networking/cisco-to-buy-cloud-native-mobile-core-developer-working-group-two-for-150m\">CRN</a></p>\n<p><img alt=\"No Description\" src=\"https://www.blognone.com/sites/default/files/externals/fdd3946866d28f7c908df185731af0a6.png\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/network\">Network</a></div><div><a href=\"/topics/acquisition\">Acquisition</a></div><div><a href=\"/topics/telenor\">Telenor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84ea0d2e8d1b170813d3206c5a0569ebe1bb52a554ae5366e9d04e5b8dc96188","category":"Thai"}