{"title":"พบบั๊กใน iPhone, iPad ทำเครื่องแครชได้ จากการพิมพ์อักขระเพียง 4 ตัว","link":"https://www.blognone.com/node/141568","date":1724314249000,"content":"<div><div><div><p>มีรายงานการค้นพบบั๊กใน iPhone และ iPad ที่ทำให้เครื่องแครชได้จากการพิมพ์อักษรเพียง 4 อักขระเท่านั้น โดยนักวิจัยความปลอดภัยบอกว่า เมื่อพิมพ์อักขระ \"\":: สี่ตัว ในช่องค้นหา Springboard เช่น ช่องค้นหาใน Settings หรือช่องค้นหา App Library ในหน้าขวาสุดของโฮม จะทำให้การทำงานของ iOS ขัดข้อง</p>\n<p>โดยในบางกรณีอาจเด้งมาที่หน้าโฮมเท่านั้น แต่บางกรณีหน้าจอก็ดับไปชั่วขณะ หรืออาจเกิดหน้าจอล็อก (Soft Reboot) อย่างไรก็ตามนักวิจัยความปลอดภัยบอกว่าปัญหานี้เป็นบั๊ก ไม่ใช่ช่องโหว่ความปลอดภัย</p>\n<p>จากการตรวจสอบเบื้องต้น บั๊กนี้ไม่ได้เกิดขึ้นจากพิมพ์ในที่ใดก็ได้ของ iOS แต่เป็นเฉพาะบางส่วนเท่านั้น และแอปเปิลยังไม่ได้ให้ความเห็นกับรายงานดังกล่าว</p>\n<p>ที่มา: <a href=\"https://9to5mac.com/2024/08/21/crash-iphone-by-typing-these-letters/\">9to5Mac</a></p>\n<p><img src=\"https://www.blognone.com/sites/default/files/externals/6a577cd4f1957ef944bb9965cf65def6.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios\">iOS</a></div><div><a href=\"/topics/ipados\">iPadOS</a></div><div><a href=\"/topics/iphone\">iPhone</a></div><div><a href=\"/topics/ipad\">iPad</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06dc29da52cfbab9fab5e388058d0ab272c7346a0acaee8d46381f298e837b44","category":"Thai"}