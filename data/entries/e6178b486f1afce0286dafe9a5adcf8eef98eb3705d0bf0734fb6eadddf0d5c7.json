{"title":"กูเกิลประกาศสร้างแผนที่สมองหนูส่วนฮิปโปแคมปัส ความซับซ้อน 1 ล้านนิวรอน","link":"https://www.blognone.com/node/135938","date":1695746838000,"content":"<div><div><div><p>กูเกิลประกาศร่วมโครงการ Brain Research Through Advancing Innovative Neurotechnologies (BRAIN) ของ NIH หน่วยงานวิจัยด้านสุขภาพของสหรัฐฯ โดยจะทำแผนที่สมองหนูเฉพาะส่วนฮิปโปแคมปัสขนาดประมาณ 2-3% ของสมองทั้งก้อน รวมปริมาณนิวรอนที่จะวิเคราะห์อยู่ที่ระดับ 1 ล้านนิวรอน</p>\n<p>โครงการนี้เป็นโครงการต่อเนื่องมาจากโครงการเมื่อปี 2020 ที่กูเกิลเคยปล่อย<a href=\"https://www.blognone.com/node/114279\">แผนที่สมองแมลงวันความซับซ้อนขนาด 25,000 นิวรอนออกมาก่อนแล้ว</a> โดยความซับซ้อนของสมองนั้นไม่ได้อยู่ที่จำนวนนิวรอนเพียงอย่างเดียวแต่ยังมีการเชื่อมต่อด้วย เช่นสมองแมลงวันมีขนาดประมาณ 125,000 นิวรอน ขนาดข้อมูลรวมระดับ 10 เทราไบต์ แต่สมองมนุษย์เพียงส่วนเล็กๆ 16,087 นิวรอน ก็มีขนาดข้อมูลถึง 1.4 เพตาไบต์ไปแล้ว สำหร้บสมองหนูส่วนฮิปโปแคมปัสนี้คาดว่าจะมีข้อมูลรวม 25 เพตาไบต์</p>\n<p>โครงการ BRAIN รวมนั้นให้ทุน 150 ล้านดอลลาร์ แต่เฉพาะโครงการส่วนที่กูเกิลร่วมนั้นมีมูลค่าทุน 33 ล้านดอลลาร์ อย่างไรก็ดีกูเกิลจะไม่ได้รับเงินเข้าบริษัท แต่ร่วมวิจัยและบริจาคหน่วยประมวลผลให้ทีมวิจัยที่ทำงานร่วมกัน</p>\n<p>ที่มา - <a href=\"https://blog.research.google/2023/09/google-research-embarks-on-effort-to.html\">Google Research</a></p>\n<p><img alt=\"No Description\" src=\"https://www.blognone.com/sites/default/files/externals/d338ee8a777c2a5b1087aff40f671049.png\" /></p>\n</div></div></div><div><div>Topics: </div><div><div><a href=\"/topics/google-research\">Google Research</a></div><div><a href=\"/topics/science\">Science</a></div><div><a href=\"/topics/neuroscience\">Neuroscience</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6178b486f1afce0286dafe9a5adcf8eef98eb3705d0bf0734fb6eadddf0d5c7","category":"Thai"}