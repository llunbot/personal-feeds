{"title":"Nintendo ประกาศ Nintendo Museum ในเกียวโต จะก่อสร้างเสร็จมีนาคม 2024 ยังไม่มีกำหนดเปิด","link":"https://www.blognone.com/node/135746","date":1694705057000,"content":"<div><div><div><p>นินเทนโดประกาศในงานแถลงข่าว Nintendo Direct เดือนกันยายน 2023 ว่าพิพิธภัณฑ์ของบริษัท Nintendo Museum หรือชื่อเดิมที่ประกาศก่อนหน้านี้คือ Nintendo Gallery จะก่อสร้างเสร็จในเดือนมีนาคม 2024 แต่ไม่ได้บอกว่าจะเปิดให้เข้าชมได้เมื่อใด</p>\n<p>ในแถลงข่าวนี้นินเทนโดเปิดเผยภาพมุมสูงของพิพิธภัณฑ์เพิ่มเติม จากก่อนหน้านี้มีเฉพาะภาพเรนเดอร์ แต่ไม่ได้ให้ข้อมูลมากนัก บอกเพียงพิพิธภัณฑ์นี้จะรวบรวมผลิตภัณฑ์หลากหลายอย่าง ในประวัติศาสตร์ของบริษัทนินเทนโด</p>\n<p>Nintendo Museum ตั้งอยู่ในพื้นที่เก่าของโรงงานนินเทนโด Uji Ogura ซึ่งตั้งอยู่ในเมือง Uji จังหวัดเกียวโต ประเทศญี่ปุ่น ใกล้กับสถานีรถไฟ Ogura ซึ่งเดิมเป็นโรงงานผลิตเกมการ์ดและไพ่ดอกไม้ (ฮานาฟูดะ) มาตั้งแต่ปี 1969</p>\n<p>ที่มา: <a href=\"https://www.gamespot.com/articles/the-nintendo-museum-will-complete-construction-in-march-2024/1100-6517725/\">Gamespot</a></p>\n<p><img alt=\"No Description\" src=\"https://www.blognone.com/sites/default/files/externals/a8cdd2fba2516b5e39f04f765d4742ce.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/316ca4de549d44ee0424bce38823b00f.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/museum\">Museum</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44ee03e0b14502bd04afa10a5250a183380eb6f14c1e8e2ebb887f24862a4747","category":"Thai"}