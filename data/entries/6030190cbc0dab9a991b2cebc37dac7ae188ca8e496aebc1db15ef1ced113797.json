{"title":"Nobuo Uematsu เลิกทำเพลงซาวน์แทร็คประกอบเกม เกมสุดท้ายคือ Fantasian Neo Dimension","link":"https://www.blognone.com/node/142587","date":1729071403000,"content":"<div><div><div><p>Nobuo Uematsu นักแต่งเพลงที่สร้างชื่อจากการทำเพลงประกอบเกมดังจำนวนมาก และเป็นที่รู้จักกว้างขวางจากการทำเพลง Final Fantasy ตั้งแต่ภาค 1 จนถึงภาคล่าสุด VII Rebirth ประกาศทำเพลงประกอบเกมเป็นเกมสุดท้าย คือ <a href=\"https://www.blognone.com/node/142187\">Fantasian Neo Dimension</a> ของบริษัท Mistwalker ที่มีกำหนดขายเวอร์ชันคอนโซล 5 ธันวาคมนี้</p>\n<p>Uematsu แถลงว่าเขายังไม่เลิกทำเพลงให้เกม แต่เลิกทำเพลงซาวน์แทร็คทั้งอัลบั้ม เพราะต้องใช้เวลามากเกินไป จนเบียดบังเวลาทำเพลงแบบอื่นๆ ที่เขาอยากทำ โดยเขาจะทำเพลงประกอบทั้งเกมให้ Fantasian Neo Dimension เป็นเกมสุดท้าย แต่ยังจะรับงานแต่งเพลงธีมของเกมเพียงเพลงเดียวต่อไป</p>\n<p>Nobuo Uematsu ถือเป็นนักประพันธ์เพลงคู่บุญของ Hironobu Sakaguchi ผู้สร้างซีรีส์ Final Fantasy เพราะร่วมงานกันมาตั้งแต่ Final Fantasy Fantasy 1 และแม้ว่า  Sakaguchi ลาออกจาก Square Enix ไปแล้วก็ยังตามมาทำเพลงให้เกมของค่าย Mistwalker ต่อด้วย เช่น Blue Dragon, Lost Odyssey, The Last Story, Terra Battle และนอกจากนี้เขายังรับงานทำเพลงให้เกมอื่นๆ รวมถึงภาพยนตร์ อนิเมะ และงานคอนเสิร์ตด้วย</p>\n<p>ที่มา - <a href=\"https://www.videogameschronicle.com/news/nobuo-uematsu-says-fantasian-is-his-final-game-project-as-a-composer/\">VGC</a></p>\n<p>Nobuo Uematsu และ Hironobu Sakaguchi</p>\n<p><img alt=\"No Description\" src=\"https://www.blognone.com/sites/default/files/externals/2958c3eb9d8d8d0c39d2ac28b2764d7a.jpg\" /></p>\n<blockquote><p>Watch this special message from <a href=\"https://twitter.com/hashtag/FantasianNeoDimension?src=hash&amp;ref_src=twsrc%5Etfw\">#FantasianNeoDimension</a> composer Nobuo Uematsu. <a href=\"https://t.co/2Tk0wawBGF\">pic.twitter.com/2Tk0wawBGF</a></p>\n<p>— FANTASIAN Neo Dimension (@Fantasian_EN) <a href=\"https://twitter.com/Fantasian_EN/status/1846128890856800462?ref_src=twsrc%5Etfw\">October 15, 2024</a></p></blockquote>\n<blockquote><p>Wait, wait, wait!Everybody calm down!There seems to be some misunderstanding, but I'm not retiring from video game music work!I'm going to cut back a bit on my video game music work because I want to have more time to make the music I want to make. It would be difficult for… <a href=\"https://t.co/8asDX9UF90\">pic.twitter.com/8asDX9UF90</a></p>\n<p>— 植松伸夫 (Nobuo Uematsu) -con TIKI- (@UematsuNobuo) <a href=\"https://twitter.com/UematsuNobuo/status/1846363685176201531?ref_src=twsrc%5Etfw\">October 16, 2024</a></p></blockquote>\n</div></div></div><div><div>Topics: </div><div><div><a href=\"/topics/fantasian\">Fantasian</a></div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/mistwalker\">Mistwalker</a></div><div><a href=\"/topics/square-enix\">Square Enix</a></div><div><a href=\"/topics/music\">Music</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6030190cbc0dab9a991b2cebc37dac7ae188ca8e496aebc1db15ef1ced113797","category":"Thai"}