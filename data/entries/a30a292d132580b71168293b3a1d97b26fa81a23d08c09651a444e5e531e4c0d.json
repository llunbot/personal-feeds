{"title":"Epic Games เปิดตัว Unreal Editor for Fortnite เครื่องมือแก้ไขโมเดล-ฉากของ Fortnite","link":"https://www.blognone.com/node/133151","date":1679629836000,"content":"<div><div><div><p>Epic Games เปิดตัว Unreal Editor for Fortnite (UEFN) เป็นการนำเอาตัวแก้ไขฉาก Unreal Editor ของ UE5 มาดัดแปลงสำหรับแก้ไขโมเดลในเกม Fortnite โดยเฉพาะ</p>\n<p>การที่เกม Fortnite มีฐานผู้เล่นจำนวนมหาศาล (ตัวเลขของ Epic บอกว่า 500 ล้านคน) เมื่อได้เครื่องมือ UEFN ให้ผู้เล่นสามารถแก้ไขโมเดลตัวละคร สิ่งของ สิ่งปลูกสร้าง ฯลฯ ได้ง่ายขึ้นอย่างมาก (ของเดิมมี Fortnite Creative ที่ความสามารถไม่เยอะเท่า) และจะทำให้เกิดม็อดใหม่ๆ จำนวนมหาศาล ซึ่ง Epic มีโมเดลธุรกิจรองรับไว้แล้วคือ <a href=\"https://create.fortnite.com/news/introducing-the-creator-economy-2-0?team=personal\">Creator Economy 2.0</a> เป็นตลาดกลางเปิดให้ครีเอเตอร์สร้างไอเทมในเกมมาขายระหว่างกันได้</p>\n<p>ส่วนการทำโมเดลมาขายในจักรวาล Unreal Engine ที่กว้างกว่าเกม Fortnite ตอนนี้ Epic รวมทุกตลาดเข้าด้วยกันในชื่อใหม่ว่า <a href=\"https://www.fab.com/\">Fab</a> ซึ่งผู้ขายจะได้ส่วนแบ่ง 88% เช่นเดียวกับการขายเกมบน Epic Games Store</p>\n<p>ตัว Unreal Editor for Fortnite ยังมีสถานะเป็น Public Beta มีเฉพาะบนพีซีเท่านั้น ดาวน์โหลดได้ฟรีจาก <a href=\"https://store.epicgames.com/en-US/p/fortnite--uefn\">Epic Games Store</a></p>\n<p>ตัวอย่างมังกรที่สร้างด้วย UEFN แล้วไปโผล่ในเกมได้</p>\n<p><img alt=\"No Description\" src=\"https://www.blognone.com/sites/default/files/externals/d3ae99b9292e46c6c0f7bff76204d166.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/43573848334dbe40f0d45ade633d31a9.jpg\" /></p>\n<p>ที่มา - <a href=\"https://www.fortnite.com/news/unreal-editor-for-fortnite-and-creator-economy-2-0-are-here-new-worlds-await\">Fortnite</a>, <a href=\"https://www.epicgames.com/site/en-US/news/introducing-unreal-editor-for-fortnite-creator-economy-2-0-fab-and-more\">Epic Games</a>, <a href=\"https://www.unrealengine.com/en-US/blog/unreal-editor-for-fortnite-is-now-available-in-beta\">Unreal Engine</a></p>\n</div></div></div><div><div>Topics: </div><div><div><a href=\"/topics/fortnite\">Fortnite</a></div><div><a href=\"/topics/epic-games\">Epic Games</a></div><div><a href=\"/topics/unreal\">Unreal</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a30a292d132580b71168293b3a1d97b26fa81a23d08c09651a444e5e531e4c0d","category":"Thai"}