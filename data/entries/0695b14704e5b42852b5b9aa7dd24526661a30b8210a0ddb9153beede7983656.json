{"title":"ประเมินยอดขายพีซีพลัง Snapdragon X ยังไม่ถึงล้านเครื่อง แม้ตลาด AI PC เติบโต","link":"https://www.blognone.com/node/143349","date":1732680123000,"content":"<div><div><div><p>บริษัทวิจัยตลาด Canalys ออกรายงานสถานการณ์ยอดขาย \"AI PC\" (นับรวมพีซีที่มีชิป NPU ทั้งหมด) ว่าเป็นอย่างไรบ้าง</p>\n<p>นิยามคำว่า AI PC ของ Canalys นั้นกว้างมาก เพราะนับรวมเครื่อง Mac และ Chromebook ด้วย (อะไรมี NPU คือนับหมด) ภาพรวมตลาดคือขายได้ 13.3 ล้านเครื่องในไตรมาส 3/2024 โดยเครื่องวินโดวส์มีส่วนแบ่งตลาด 53% และ Mac มี 47%</p>\n<p>ตัวเลขที่น่าสนใจมาจากที่ Canalys ให้ข้อมูลกับเว็บไซต์ TechRadar ว่าหากเรานับเฉพาะพีซีที่ใช้ชิป Snapdragon X เพียงอย่างเดียว ยอดขายอยู่ที่ 720,000 เครื่องในไตรมาส 3/2024 ยังคิดเป็นแค่ 0.8% ของยอดขายพีซีทั้งหมดในไตรมาส และ 1.5% ของยอดขายพีซีที่เป็นวินโดวส์เท่านั้น แปลว่าในกลุ่ม AI PC ที่มี NPU ในตัว ยอดขายส่วนใหญ่ยังมาจากชิป x86 อย่าง AMD Ryzen AI 300 และ Intel Lunar Lake ซะมากกว่า</p>\n<p>แบรนด์พีซีที่ครองส่วนแบ่งตลาด Snapdragon X เยอะที่สุดคือ Microsoft Surface ซึ่งไม่ใช่เรื่องน่าแปลกใจนัก เพราะไมโครซอฟท์ดัน Copilot+ PC สุดตัว อันดับสองคือ Dell ที่ลงแรงกับการผลักดัน Snapdragon เยอะเช่นกัน</p>\n<p>ที่มา - <a href=\"https://www.canalys.com/newsroom/ai-pc-market-q3-2024\">Canalys</a>, <a href=\"https://www.techradar.com/pro/Only-about-720000-Qualcomm-Snapdragon--laptops-sold-since-launch\">TechRadar</a></p>\n<p><img alt=\"No Description\" src=\"https://www.blognone.com/sites/default/files/externals/83381f8a431eec5cf70578937b6099d8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/235399ea1b8dd81e0e1b22964aac94af.jpg\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/canalys\">Canalys</a></div><div><a href=\"/topics/copilot-pc\">Copilot+ PC</a></div><div><a href=\"/topics/arm-pc\">ARM PC</a></div><div><a href=\"/topics/npu\">NPU</a></div><div><a href=\"/topics/it-industry\">IT Industry</a></div><div><a href=\"/topics/market-share\">Market Share</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0695b14704e5b42852b5b9aa7dd24526661a30b8210a0ddb9153beede7983656","category":"Thai"}