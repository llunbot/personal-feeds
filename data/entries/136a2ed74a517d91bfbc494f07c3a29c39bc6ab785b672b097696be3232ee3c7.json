{"title":"หมดยุคแข่งความแรงซีพียูแล้ว AMD ชูชิป NPU ใน Ryzen ทำงานได้เร็วกว่าของอินเทล 71%","link":"https://www.blognone.com/node/139113","date":1712495001000,"content":"<div><div><div><p>AMD ออกเบนช์มาร์คเปรียบเทียบสมรรถนะของชิป NPU ใน Ryzen Mobile 7040/8040 เทียบกับคู่แข่ง Intel Core Ultra</p>\n<p>AMD NPU มีสมรรถนะตามสเปกที่ 16 TOPS ในขณะที่ NPU ของอินเทลทำได้ 10 TOPS แต่รอบนี้ AMD ลองนำมารันโมเดล LLM ยอดนิยมในตลาดอย่าง Llama 2 และ Mistral เปรียบเทียบให้ดูว่าได้ผลเป็นอย่างไร</p>\n<p>คะแนนเบนช์มาร์คแยกเป็น จำนวน token ต่อวินาที ที่ชิปของ AMD เหนือกว่าราว 14-17% แต่ถ้าวัดเป็นระยะเวลารอคอยคำตอบ token แรก ในเคสของ Llama 2 ทำเวลาได้เร็วกว่า 71% และเคสของ Mistral ทำได้เร็วกว่า 41%</p>\n<p>ประเด็นเรื่อง NPU ของอินเทลมีสเปกต่ำกว่า เป็นเรื่องที่อินเทลรับทราบอยู่แล้ว และ<a href=\"https://www.blognone.com/node/138942\">บอกว่าในซีพียูรุ่นหน้าโค้ดเนม Lunar Lake จะขยับขึ้นมาเป็น 40 TOPS</a> อย่างไรก็ตาม ตลาด NPU ฝั่งพีซีจะเจอกับ Snapdragon X Elite สมรรถนะ 45 TOPS ที่จะออกสินค้าจริงในช่วงกลางปีนี้</p>\n<p>ที่มา - <a href=\"https://community.amd.com/t5/ai/ai-performance-for-consumers-with-large-language-models-llms-in/ba-p/676187?s=03\">AMD</a> via <a href=\"https://www.tomshardware.com/pc-components/cpus/amd-claims-llms-run-up-to-79-faster-on-ryzen-8040-cpus-compared-to-intels-newest-core-ultra-chips\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/328a0c641a93e2d49d6a1e6e73ee220c.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/13d09fe81f7e8ed62c6d0c1514607ed9.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/npu\">NPU</a></div><div><a href=\"/topics/ryzen\">Ryzen</a></div><div><a href=\"/topics/processor\">Processor</a></div><div><a href=\"/topics/core-ultra\">Core Ultra</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"136a2ed74a517d91bfbc494f07c3a29c39bc6ab785b672b097696be3232ee3c7","category":"Thai"}