{"title":"Alibaba Cloud เปิดตัว AI คิดก่อนตอบ QwQ-32B ใกล้เคียง DeepSeek-R1 แม้เล็กว่า 20 เท่า","link":"https://www.blognone.com/node/145121","date":1741275562000,"content":"<div><div><div><p>Alibaba Cloud เปิดตัวโมเดลปัญญาประดิษฐ์ LLM ในชื่อ QwQ-32B (อ่านว่า ควิว) โมเดลคิดก่อนตอบ ที่เคย<a href=\"https://www.blognone.com/node/143371\">เปิดรุ่นพรีวิวไปก่อนหน้านี้เมื่อปลายปี 2024</a> แต่ตอนนี้ออกเป็นตัวจริง โดยผลที่ได้มีคะแนนทดสอบหลายชุดดีขึ้นอย่างชัดเจน จนขึ้นมาใกล้เคียงกับ DeepSeek-R1 ที่มีขนาดใหญ่กว่า 20 เท่า</p>\n<p>ทีมงานฝึก QwQ โดยเริ่มจากปัญหาคณิตศาสตร์และการเขียนโปรแกรมก่อน เพราะปัญหาทั้งสองหมวดหมู่นี้ตรวจสอบคำตอบได้ง่าย ทำให้สามารถฝึกแบบ reinforcement learning (RL) ได้โดยดูคำตอบเป็นหลัก จากนั้นนั้นฝึกเพิ่มเพื่อขยายความสามารถด้านอื่นๆ เช่น การเลือกใช้เครื่องมือ โดยทีมงานพบว่าการฝึกช่วงหลังนี้ไม่ต้องมากนักก็เพิ่มความสามารถได้้ โดยที่ความสามารถหลักด้านการเขียนโปรแกรมก็ไม่ได้แย่ลงนัก</p>\n<p>DeepSeek เองก็เคยปล่อยโมเดล R1 รุ่นทึ่ฝึกต่อจาก Qwen-32B เช่นกัน แต่ผลทดสอบแย่กว่า QwQ-32B มาก ทำให้ตอนนี้เราสามารถใช้งานโมเดลระดับใกล้เคียง DeepSeek-R1 หรือ o1-preview ได้ในคอมพิวเตอร์ขนาดไม่ใหญ่นัก แถมตัวโมเดลเปิดให้ใช้งานอย่างเสรี</p>\n<p>หุ้น Alibaba ขึ้นไปถึง 8% นับแต่เปิดตัว QwQ-32B</p>\n<p>ที่มา - <a href=\"https://qwenlm.github.io/blog/qwq-32b/\">QwenLM</a></p>\n<p><img alt=\"No Description\" src=\"https://www.blognone.com/sites/default/files/externals/d8e13d6430da26e4b5ce4d8c9069c76c.jpg\" /></p>\n</div></div></div><div><div>Topics: </div><div><div><a href=\"/topics/qwen\">Qwen</a></div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"005491c1025bec9b18958a353f873a7fe7ded9a7ee7308c4ec09d91739079153","category":"Thai"}