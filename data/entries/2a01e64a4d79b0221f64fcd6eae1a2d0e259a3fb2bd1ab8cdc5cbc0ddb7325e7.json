{"title":"Photobucket เผย บริษัท Tech หลายแห่งเจรจาขอซื้อไลเซนส์รูปภาพ-วิดีโอ ไปใช้เทรน AI","link":"https://www.blognone.com/node/139111","date":1712463246000,"content":"<div><div><div><p>การค้นฟ้าควานหาข้อมูลมาเทรน AI ให้มากที่สุดของบริษัทเทคโนโลยีรายใหญ่ อาจเป็นข่าวดีของแพลตฟอร์มที่ให้บริการมานาน มีปัญหาการเติบโต แต่มีของสะสมไว้เยอะ ตัวอย่างเช่น Photobucket ผู้ให้บริการฝากไฟล์ ที่เคยเป็นพาร์ตเนอร์<a href=\"https://www.blognone.com/node/25564/\">ระบบฝากรูปภาพของ Twitter</a> กลายเป็นผู้สามารถแปลงสินทรัพย์ที่มี ให้เป็นเงินทุนก้อนใหญ่ได้</p>\n<p>Ted Leonard ซีอีโอ Photobucket เปิดเผยว่า บริษัทกำลังเจรจากับบริษัทเทคโนโลยีหลายแห่ง ที่ต้องการซื้อไลเซนส์ใช้ข้อมูลรูปภาพ-วิดีโอที่มีมากกว่า 1.3 หมื่นล้านชิ้น บนแพลตฟอร์ม ไปใช้เทรน AI โดยราคาที่กำลังเจรจามีตั้งแต่ 5 เซนต์ถึง 1 ดอลลาร์ต่อรูปภาพ หรือแพงกว่านั้นถ้าเป็นวิดีโอ ขึ้นอยู่กับจำนวนที่ต้องการ และกลุ่มประเภทภาพที่ระบุ</p>\n<p>Leonard บอกว่าบางบริษัทที่เขาได้เจรจาด้วยนั้น บอกว่าข้อมูลที่ Photobucket มีก็ยังไม่เพียงพอที่พวกเขาต้องการ เช่น วิดีโอ ต้องการจำนวนมากกว่า 1 พันล้านคลิป ซึ่งเขาไม่มีให้มากขนาดนั้น อย่างไรก็ตามรายงานนี้ทำให้เห็นว่า ความต้องการข้อมูลเพื่อไปเทรน AI จากบริษัทเทคโนโลยีรายใหญ่นั้นสูงมาก และพวกเขาก็พร้อมจ่ายด้วย</p>\n<p>ที่มา: <a href=\"https://www.reuters.com/technology/inside-big-techs-underground-race-buy-ai-training-data-2024-04-05/\">Reuters</a> ภาพ <a href=\"https://blog.photobucket.com/what-is-a-petabyte-hear-it-from-the-experts\">Photobucket</a></p>\n<p><img alt=\"No Description\" src=\"https://www.blognone.com/sites/default/files/externals/940892b14208d14321d89b4fbc09bb41.png\" /></p>\n</div></div></div><div><div>Topics: </div><div><div><a href=\"/topics/photobucket\">Photobucket</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a01e64a4d79b0221f64fcd6eae1a2d0e259a3fb2bd1ab8cdc5cbc0ddb7325e7","category":"Thai"}