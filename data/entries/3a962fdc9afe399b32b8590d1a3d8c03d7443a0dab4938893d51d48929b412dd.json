{"title":"Waymo ประกาศให้บริการแท็กซี่ไร้คนขับในแอลเอและออสติน รวมเป็น 4 เมืองแล้ว","link":"https://www.blognone.com/node/138691","date":1710384619000,"content":"<div><div><div><p>ในขณะที่<a href=\"https://www.blognone.com/node/137240\">บริษัทรถยนต์ไร้คนขับค่ายคู่แข่ง Cruise กำลังประสบปัญหาหนัก</a> ฝั่งของ Waymo ในเครือ Alphabet ดูไปได้สวย ล่าสุดประกาศขยายพื้นที่ให้บริการเพิ่มอีก 2 เมืองในสหรัฐคือ ลอสแอนเจลิส และ ออสติน ตอนนี้มีเมืองให้บริการ 4 เมืองแล้ว (สองเมืองแรกคือ <a href=\"https://www.blognone.com/node/118926\">ฟีนิกซ์</a> และ<a href=\"https://www.blognone.com/node/127864\">ซานฟรานซิสโก</a>)</p>\n<p>กรณีของแอลเอ Waymo เปิดทดสอบให้คนทั่วไปใช้งานฟรีมาระยะหนึ่ง หลังได้รับอนุมัติจากรัฐแคลิฟอร์เนีย ก็จะเปิดบริการเชิงพาณิชย์ เริ่มเก็บเงินในอีกไม่กี่สัปดาห์ข้างหน้า โดยทยอยเปิดให้ลูกค้าที่ลงทะเบียนรอใช้งาน 50,000 คน ทยอยใช้ทีละกลุ่ม</p>\n<p>ส่วนกรณีออสติน Waymo ยังจำกัดการนั่งเฉพาะพนักงานของ Waymo เอง แล้วจะเปิดให้ลูกค้าทั่วไปทดลองใช้ภายในปีนี้</p>\n<p>ที่มา - <a href=\"https://waymo.com/blog/2024/03/scaling-waymo-one-safely-across-four-cities-this-year/\">Waymo</a></p>\n<p><img alt=\"No Description\" src=\"https://www.blognone.com/sites/default/files/externals/b432b64d00dfa4db44517f1c5955a491.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/026e94813ad2a97e5eabc21f948b9de9.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/self-driving-car\">Self-Driving Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a962fdc9afe399b32b8590d1a3d8c03d7443a0dab4938893d51d48929b412dd","category":"Thai"}