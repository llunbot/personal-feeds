{"title":"เลื่อนไปก่อน ธนาคารกรุงไทยเลื่อนการเก็บค่าธรรมเนียมกดเงินสดไม่ใช้บัตร ออกไปไม่มีกำหนด","link":"https://www.blognone.com/node/133271","date":1680432389000,"content":"<div><div><div><p>ธนาคารกรุงไทย ประกาศเลื่อน<a href=\"https://www.blognone.com/node/133263\">แผนการเก็บค่าธรรมเนียมกดเงินสดแบบไม่ใช้บัตร (cardless ATM)</a> ออกไปอย่างไม่มีกำหนด หลังประกาศแนวทางแล้วได้รับเสียงวิจารณ์ในวงกว้าง</p>\n<p>ธนาคารกรุงไทยระบุว่าตระหนักถึงความเดือดร้อนของลูกค้าที่ยังมีความจำเป็นต้องใช้เงินสดในชีวิตประจำวัน จึงเลื่อนแผนการเก็บเงินค่าธรรมเนียม 10 บาทต่อการกด ATM แบบไร้บัตรไปก่อน</p>\n<blockquote><p>ตามที่ธนาคารกรุงไทย ประกาศจัดเก็บค่าธรรมเนียมการถอนเงินไม่ใช้บัตร (Cardless ATM Withdrawal) ครั้งละ 10 บาท เพื่อสนับสนุนการใช้จ่ายผ่านช่องทางดิจิทัล ลดการใช้เงินสด โดยยกเว้นค่าธรรมเนียมการถอนเงินไม่ใช้บัตร 1ครั้งต่อเดือน ตั้งแต่วันที่ 1 พฤษภาคมถึง 31 กรกฎาคม 2566 นั้น</p>\n<p>ทั้งนี้ หลังจากที่ธนาคารประกาศแจ้งให้ลูกค้ารับทราบผ่านช่องทางของธนาคาร ปรากฎว่า ได้รับเสียงสะท้อนจากลูกค้าจำนวนมากที่ได้รับผลกระทบ ซึ่งธนาคารยินดีน้อมรับฟังทุกความคิดเห็น เพื่อนำมาปรับปรุงคุณภาพการให้บริการ โดยตระหนักถึงความเดือดร้อนของลูกค้าที่ยังมีความจำเป็นต้องใช้เงินสดในชีวิตประจำวัน  จึงยกเว้นการจัดเก็บค่าธรรมเนียมดังกล่าวออกไปก่อน</p>\n<p>ธนาคารขอขอบคุณลูกค้าที่ให้ความไว้วางใจใช้บริการด้วยดีเสมอมา และขออภัยในความไม่สะดวกมา ณ โอกาสนี้</p>\n</blockquote>\n<p>ที่มา - <a href=\"https://krungthai.com/th/krungthai-update/news-detail/2513?mibextid=Zxz2cZ\">ธนาคารกรุงไทย</a></p>\n<p><img alt=\"No Description\" src=\"https://www.blognone.com/sites/default/files/externals/dd25d40b91b2f1c28d7a73c71162b5a1.jpeg\" /></p>\n</div></div></div><div><div>Topics: </div><div><div><a href=\"/topics/ktb\">KTB</a></div><div><a href=\"/topics/banking\">Banking</a></div><div><a href=\"/topics/mobile-banking\">Mobile Banking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3915995914a28e034de2633cbf9c1302540da4ac60d8660a998a33fe01721917","category":"Thai"}