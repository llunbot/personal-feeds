{"title":"Amazon Games ประกาศทำเกม The Lord of the Rings เป็น MMORPG โดยทีม New World","link":"https://www.blognone.com/node/133843","date":1684191068000,"content":"<div><div><div><p>Amazon Games ประกาศทำเกม The Lord of the Rings เป็น MMORPG แบบโอเพนเวิลด์ โดยอิงจากหนังสือนิยายทั้ง The Hobbit และ The Lord of the Rings ลงทั้งพีซีและคอนโซล</p>\n<p>สตูดิโอที่รับผิดชอบคือ Amazon Games Orange County ที่ทำเกม New World ตอนนี้สถานะของเกมเพิ่งเริ่มต้นพัฒนา (early production) และยังไม่ประกาศวันเปิดบริการ</p>\n<p>ตอนนี้<a href=\"https://www.blognone.com/node/129902\">สิทธิ์ของ The Lord of the Rings เป็นของบริษัทเกม Embracer Group หลังเข้าซื้อ Middle-earth Enterprises</a> ในปี 2022 ทำให้ข้อตกลงพัฒนาเกมครั้งนี้จึงเป็นความร่วมมือของ Amazon กับ Embracer เพิ่มเติมจากก่อนหน้านี้ <a href=\"https://www.blognone.com/node/131894\">Amazon ประกาศเป็นผู้จัดจำหน่าย Tomb Raider ภาคใหม่</a></p>\n<p>แนวทางของ Amazon Games ค่อนข้างเน้นเกมแนว MMO มาโดยตลอด นอกจาก New World ที่เป็นเกมของตัวเองแล้ว ยังเป็นผู้จัดจำหน่าย <a href=\"https://www.blognone.com/node/127156\">Lost Ark ของ Smilegate RPG</a>, Throne and Liberty ของ NCSoft และ <a href=\"https://www.blognone.com/node/131820\">Blue Protocol ของ Bandai Namco</a> ในตลาดโลกด้วย</p>\n<p><img alt=\"No Description\" src=\"https://www.blognone.com/sites/default/files/externals/c6eba0c18cbfccc645b51263f4e30a38.jpg\" /></p>\n<p>ที่มา - <a href=\"https://www.amazongames.com/en-us/news/articles/lord-of-the-rings-mmo\">Amazon Games</a></p>\n</div></div></div><div><div>Topics: </div><div><div><a href=\"/topics/amazon-game-studios\">Amazon Games</a></div><div><a href=\"/topics/new-world\">New World</a></div><div><a href=\"/topics/mmorpg\">MMORPG</a></div><div><a href=\"/topics/lord-rings\">The Lord of the Rings</a></div><div><a href=\"/topics/embracer-group\">Embracer Group</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf2f9d6e903cb1e3abfdc2d19f3dd15cd7cd4573ff05899e942c8293bcbbb875","category":"Thai"}