{"title":"Google Drive เพิ่มฟีเจอร์บล็อคไม่ให้คนอื่นแชร์ไฟล์ให้เรา แก้ปัญหาสแปม","link":"https://www.blognone.com/node/123870","date":1627095315000,"content":"<div><div><div><p>ผู้ใช้ Google Drive อาจเคยเจอปัญหาสแปม จาก \"ใครก็ไม่รู้\" ที่แชร์ไฟล์มายังอีเมลของเรา ปัญหานี้แก้ไขยากกว่าอีเมลสแปมทั่วไป เพราะเป็นอีเมลที่ถูกส่งมาจากระบบของกูเกิลเอง (เป็นการใช้ช่องโหว่จากระบบแชร์ของกูเกิล) แถมยังเห็นการแชร์เข้ามาในระบบของ Google Drive อีกทางด้วย</p>\n<p>เวลาผ่านมาหลายปี ในที่สุดกูเกิลก็คิดแก้ปัญหานี้ ด้วยการเพิ่มฟีเจอร์บล็อคไม่ให้เจ้าของอีเมลที่ระบุ แชร์ไฟล์มาให้เราได้อีกในอนาคต</p>\n<p>วิธีใช้งานคือกดเข้าไปยังหน้า Shared with Me ใน Google Drive เลือกไฟล์ที่ต้องการ แล้วกดเลือกเมนู Block ตามภาพ</p>\n<p><img src=\"https://www.blognone.com/sites/default/files/externals/e0c3c34e3ac2fc1d5b47c41d3439856c.png\" /></p>\n<p><img src=\"https://www.blognone.com/sites/default/files/externals/8615538adfedbcfe4f649b31d318378c.png\" /></p>\n<p>ที่มา - <a href=\"https://workspaceupdates.googleblog.com/2021/07/block-shares-from-user-google-drive.html\">Google Drive</a></p>\n</div></div></div><div><div>Topics: </div><div><div><a href=\"/topics/google-drive\">Google Drive</a></div><div><a href=\"/topics/spam\">Spam</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d093956bb030acec02b9ca7d516a1333abe47257bd0d7032a175568cf136dbc1","category":"Thai"}