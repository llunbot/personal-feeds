{"title":"[ไม่ยืนยัน] iPhone 15 Pro ปีนี้ ไม่มีสีทอง-สีม่วง แทนด้วย น้ำเงินเข้มและเกรย์ไททัน","link":"https://www.blognone.com/node/135456","date":1693012481000,"content":"<div><div><div><p>9to5Mac อ้างแหล่งข่าวที่เกี่ยวข้อง ระบุว่า iPhone 15 Pro สมาร์ทโฟนเรือธงของแอปเปิลปีนี้ ที่คาดว่าจะจัดงานเปิดตัวเดือนหน้า จะมีตัวเลือกจำนวน 4 สี เท่าเดิม แต่สีรายการเปลี่ยนไป</p>\n<p>2 สีที่ยังมีเหมือนเดิมคือ สีเงิน และสีดำสเปซแบล็ค ส่วนสีที่ยกเลิกคือสีทองและสีม่วง โดยมี 2 สีใหม่มาแทน ได้แก่ สีน้ำเงินเข้ม (Dark Blue) และสีเทาไททัน (Titan Gray)</p>\n<p>สีน้ำเงินเข้ม จะเป็นสีพิเศษประจำปีของ iPhone แบบสีม่วงใน iPhone 14 Pro และ Sierra Blue ใน iPhone 13 Pro ส่วนสีเทาไททัน นำมาแทนที่สีทอง ซึ่งเป็นการเปลี่ยนแปลงสำคัญ เพราะสีทองมีขายคู่กับ iPhone มานานตั้งแต่ <a href=\"https://www.blognone.com/node/105220\">iPhone Xs</a> เพื่อเจาะตลาดเอเชีย</p>\n<p>ส่วนสาเหตุที่แอปเปิลยกเลิกสีทองเนื่องจากตัวเครื่องเปลี่ยนจากสแตนเลสสตีล มาใช้วัสดุเป็นไทเทเนียม<a href=\"https://www.blognone.com/node/135060\">ตามข่าวลือ</a> ซึ่งยังขึ้นผิวเป็นสีทองไม่ได้</p>\n<p>ส่วน iPhone 15 และ iPhone 15 Plus รุ่นทั่วไป ยังคงมีตัวเลือก 5 สี โดยสีปีนี้คือ ดำ-มิดไนท์ ขาว-สตาร์ทไลท์ เหลือง น้ำเงิน ส้ม-ชมพู และจะออกสีพิเศษเพิ่มช่วงต้นปี 2024</p>\n<p>ที่มา: <a href=\"https://9to5mac.com/2023/08/24/iphone-15-pro-titanium-no-gold/\">9to5Mac</a></p>\n<p><img src=\"https://www.blognone.com/sites/default/files/externals/0486408f6405a3b9d90df25e3d2b219d.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-15\">iPhone 15</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6df7aff4e25a208ea1dc2d0ac8a3ae081eab2f4b7f07902a28f4a2eb75b230f","category":"Thai"}