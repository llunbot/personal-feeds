{"title":"Facebook เตรียมเพิ่มฟีดแยก มีเฉพาะโพสต์ของเพื่อนเท่านั้น บอกต้องการนำบรรยากาศยุคแรกกลับมา","link":"https://www.blognone.com/node/145524","date":1743124757000,"content":"<div><div><div><p>Facebook ประกาศอัปเดตการแสดงเนื้อหาในฟีด โดยระบุว่าต้องการนำบรรยากาศต้นฉบับ (OG) ของ Facebook ยุคแรก ที่มีแต่โพสต์ของเพื่อน กลับมาอีกครั้ง ซึ่ง Facebook ก็ยอมรับว่าการเพิ่มฟีเจอร์ใหม่ที่ได้รับการตอบรับดีทั้ง Groups, Video, Marketplace และอื่น ๆ ทำให้บรรยากาศโพสต์ของเพื่อนลดลงไปมาก</p>\n<p>โดย Facebook จะปรับปรุงแท็บ Friends ซึ่งเดิมใช้สำหรับค้นหาเพื่อนที่อาจรู้จัก มาเป็นหน้าฟีดที่รวมเฉพาะโพสต์จากเพื่อนใน Facebook ทั้งโพสต์ปกติ, Reels, Stories, เตือนวันเกิด รวมทั้งคำขอเพิ่มเพื่อน ไม่มีการแสดงคอนเทนต์แนะนำจากเพจหรือเพื่อนที่ไม่ได้ติดตาม</p>\n<p>อ่านมาถึงขนาดนี้ใครที่อยากลองใช้ก็คงต้องรอไปก่อน เพราะ Facebook บอกว่าแท็บ Friends แบบใหม่จะเริ่มเปิดใช้งานในสหรัฐอเมริกาและแคนาดาก่อน ส่วนประเทศอื่นยังไม่ได้ระบุช่วงเวลา</p>\n<p>ที่มา: <a href=\"https://about.fb.com/news/2025/03/bringing-magic-of-friends-back-to-facebook/\">Facebook</a></p>\n<p><img alt=\"No Description\" src=\"https://www.blognone.com/sites/default/files/externals/be87fa4ad5bc38e7eee8c75d35b95c1d.jpeg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91227ee7a9fafe8812ae734c66a0bfb738d0313eab395395b764cb7587020dad","category":"Thai"}