{"title":"กลุ่มผู้เสียหายถูกดูดเงินจากธนาคารไทยรวมตัวนับหมื่นราย หลังพบคนร้ายตัดเงินทีละน้อยๆ ต่อเนื่อง","link":"https://www.blognone.com/node/125313","date":1634478276000,"content":"<div><div><div><p>ช่วงสัปดาห์ที่ผ่านมามีผู้รายงานถึงเหตุการณ์เงินรั่วไหลออกจากธนาคารจำนวนมาก โดยพฤติกรรมคนร้ายคือการโอนเงินออกทีละน้อยๆ ประมาณ 1-3 ดอลลาร์ (33-105 บาท) แต่มีรายการถี่ๆ ประมาณทุกหนึ่งนาทีจนกระทั่งเงินหมดบัญชี ในช่วงสองวันที่ผ่านมาสมาชิก<a href=\"https://www.facebook.com/groups/1555785341424628\">กลุ่ม \"แชร์ประสบการณ์โดนหักเงินจากบัญชีโดยไม่รู้ตัว\"</a> เพิ่มขึ้นอย่างรวดเร็วจนถึง 27,000 คน ณ เวลาเขียนข่าวนี้</p>\n<p>ตอนนี้ยังไม่พบสาเหตุของการตัดเงินครั้งนี้ อ่านรายงานของผู้เสียหายพบว่าเกือบทั้งหมดเป็นบัญชีที่ผูกบัตรเดบิตเอาไว้ หรือเป็นรายการบัตรเครดิตดิต และธนาคารที่ใช้งานก็กระจายกันไปหลายธนาคาร</p>\n<p>ปัญหาใหญ่ตอนนี้คงเป็นประเด็นว่าเรายังหาจุดร่วมไม่ได้ว่ามีผู้ให้บริการรายใดมีช่องโหว่ความปลอดภัยจนกระทบเป็นวงกว้างเช่นนี้หรือไม่ <a href=\"https://www.facebook.com/sorrayuth9115/posts/427863458700599\">คุณสรยุทธ์ สุทัศนะจินดาก็ออกมาระบุว่า</a> ธนาคารแต่ละแห่งและธนาคารแห่งประเทศไทยกำลังประชุมกันหาสาเหตุ</p>\n<p><img src=\"https://www.blognone.com/sites/default/files/externals/a8c394385d41ee057f6306e396782165.jpg\" /></p>\n<p>ภาพโดย <a href=\"https://pixabay.com/photos/ec-cash-card-payment-money-cashless-1750490/\">flyerwerk</a></p>\n</div></div></div><div><div>Topics: </div><div><div><a href=\"/topics/banking\">Banking</a></div><div><a href=\"/topics/security\">Security</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70cf700096f31b802c379231801ac1ce57d41ed2c09f46ef14a6aa3e6a2f05bd","category":"Thai"}