{"title":"Cloudflare ไตรมาส 1/2023 เติบโต 37% ลูกค้ารายใหญ่เพิ่มเป็น 2,156 ราย","link":"https://www.blognone.com/node/133599","date":1682659800000,"content":"<div><div><div><p>Cloudflare รายงานผลประกอบการประจำไตรมาสที่ 1 ปี 2023 รายได้รวม 290.2 ล้านดอลลาร์ เพิ่มขึ้น 37% จากช่วงเดียวกันในปีก่อน มีกำไรขั้นต้นตามบัญชี GAAP ที่ 219.7 ล้านดอลลาร์ สุทธิแล้วขาดทุน 38.1 ล้านดอลลาร์ โดยมีกระแสเงินสดจากการดำเนินงานเพิ่มขึ้น 36.4 ล้านดอลลาร์ และมีเงินสดกับสินทรัพย์ที่มีสภาพคล่อง 1,715.6 ล้านดอลลาร์</p>\n<p>Matthew Prince ซีอีโอและผู้ร่วมก่อตั้ง Cloudflare กล่าวว่านวัตกรรมเครื่องมือระดับโลกของบริษัท ยังคงโฟกัสไปที่การรองรับงานที่เป็นภารกิจหลักของลูกค้า นอกจากนี้บริษัทจะปรับปรุงระบบการจัดการ โดยเฉพาะงานการขาย เพื่อเสริมความแข็งแกร่งของบริษัทให้มากขึ้น</p>\n<p>Cloudflare มีจำนวนลูกค้าที่จ่ายเงิน 168,159 ราย ในไตรมาส 1/2023 โดยเป็นลูกค้ารายใหญ่ที่จ่ายมากกว่า 100,000 ดอลลาร์ต่อปี 2,156 ราย</p>\n<p>ที่มา: <a href=\"https://cloudflare.net/news/news-details/2023/Cloudflare-Announces-First-Quarter-2023-Financial-Results/default.aspx\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/c23c20fb48d011a6dd5200f9b291f8bd.png\" /></p>\n<p><img alt=\"No Description\" src=\"https://www.blognone.com/sites/default/files/externals/12d0c15377760df37026a989991b183c.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56bf1739dad41f19838c5a95439b0ad2ea3e090678a076080b1ad164cdeacc97","category":"Thai"}