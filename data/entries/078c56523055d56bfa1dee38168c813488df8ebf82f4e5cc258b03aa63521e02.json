{"title":"Android Studio ออกรุ่นเสถียร Jellyfish เปิดใช้บริการ Gemini ใน IDE อย่างเป็นทางการ","link":"https://www.blognone.com/node/139531","date":1714617850000,"content":"<div><div><div><p>Android Studio ออกรุ่นเสถียร Jellyfish เวอร์ชัน 2023.3.1 (โค้ดเนมตัว J) ตามหลัง <a href=\"https://www.blognone.com/node/138545\">Android Studio Iguana</a> เพียงไม่ถึง 2 เดือนเต็ม</p>\n<p>ฟีเจอร์ใหม่ในเวอร์ชันนี้ได้แก่</p>\n<ul>\n<li><a href=\"https://www.blognone.com/node/139137\">Gemini in Android Studio</a> ฟีเจอร์บ็อต AI ช่วยเขียนโค้ด เข้าสถานะเสถียร เปิดให้บริการแล้วใน 200 กว่าประเทศ</li>\n<li>จัดการสิทธิเข้าถึงบัญชี Google Account ที่เชื่อมต่อกับ Android Studio ได้ละเอียดขึ้น เปิดสิทธิเข้าถึงให้แค่บริการเป็นบางตัวได้</li>\n<li>รองรับบริการ <a href=\"https://developer.android.com/studio/preview/android-device-streaming\">Android Device Streaming</a> ของ Firebase ที่ให้เรารันแอพทดสอบกับฮาร์ดแวร์ Android จริงๆ ที่อยู่ในศูนย์ข้อมูลของกูเกิล ตอนนี้มีมือถือยี่ห้อ Pixel และ Samsung บางรุ่น</li>\n<li>App Quality Insights (AQI) ตัวรายงานสถิติการแครช แสดงข้อมูลละเอียดขึ้น ปรับแต่งการแสดงข้อมูลได้มากขึ้น</li>\n<li>Embedded Layout Inspector ฝังตัว Layout Inspector ลงในหน้าต่าง Running Devices โดยตรงเลย ใช้หน้าต่างเดียว ตรวจสอบหน้าตาของแอพได้สะดวก เรนเดอร์เร็วขึ้น</li>\n<li>App Links Assistant ตัวช่วยเชื่อมระหว่าง URL หน้าเว็บ กดแล้วลิงก์มายังหน้าแอพ เพิ่มตัวช่วยตรวจสอบไฟล์ปลายทางว่าถูกต้องหรือไม่</li>\n</ul>\n<p>ที่มา - <a href=\"https://android-developers.googleblog.com/2024/04/android-studio-jellyfish-is-stable.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/71c9d15e9f6e94bd1a33846fd43e6123.png\" /></p>\n</div></div></div><div><div>Topics: </div><div><div><a href=\"/topics/android-studio\">Android Studio</a></div><div><a href=\"/topics/android\">Android</a></div><div><a href=\"/topics/ide\">IDE</a></div><div><a href=\"/topics/gemini\">Gemini</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"078c56523055d56bfa1dee38168c813488df8ebf82f4e5cc258b03aa63521e02","category":"Thai"}