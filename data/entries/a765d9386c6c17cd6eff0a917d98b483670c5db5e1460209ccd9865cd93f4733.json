{"title":"TSMC รายงานผลประกอบการไตรมาส 4/2023 ยังอยู่ในทิศทางเติบโต จากชิป 3nm และ 5nm","link":"https://www.blognone.com/node/137738","date":1705574412000,"content":"<div><div><div><p>TSMC รายงานผลประกอบการประจำไตรมาสที่ 4 ปี 2023 มียอดขายรวม 625,529 ล้านดอลลาร์ไต้หวัน ใกล้เคียงกับไตรมาสเดียวกันในปี 2022 มีกำไรสุทธิลดลง 19.3% อยู่ที่ 238,712 ล้านดอลลาร์ไต้หวัน อย่างไรก็ตามทั้งรายได้และกำไรนั้นเติบโต 13-14% เมื่อเทียบกับ<a href=\"https://www.blognone.com/node/136306\">ไตรมาสที่ 3 ปี 2023</a></p>\n<p>TSMC บอกว่าการเติบโตของรายได้เมื่อเทียบไตรมาส 3/2023 ปัจจัยหลักมาจากเวเฟอร์เทคโนโลยี 3 นาโนเมตร ซึ่งคิดเป็นรายได้ 15% ของรายได้เวเฟอร์ทั้งหมด ส่วน 5 นาโนเมตรและ 7 นาโนเมตร คิดเป็น 35% และ 17% ตามลำดับ ทำให้ภาพรวมรายได้จากกลุ่มที่ใช้เทคโนโลยีการผลิตขั้นสูง (7 นาโนเมตรหรือน้อยกว่า) คิดเป็น 67%</p>\n<p>C.C. Wei ซีอีโอ TSMC ให้ความเห็นว่าปี 2024 จะเป็นปีของการเติบโตที่แข็งแกร่งของบริษัท ทั้งจากการที่บริษัทเป็นผู้นำเทคโนโลยี 3 นาโนเมตร, ความต้องการสินค้า 5 นาโนเมตรที่สูง ตลอดจนความต้องการสินค้าสำหรับงาน AI โดยเฉพาะกลุ่ม High Performance Computing</p>\n<p>ที่มา: <a href=\"https://pr.tsmc.com/english/news/3101\">TSMC</a> และ <a href=\"https://www.cnbc.com/2024/01/18/tsmc-q4-2023-earnings-report.html\">CNBC</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a765d9386c6c17cd6eff0a917d98b483670c5db5e1460209ccd9865cd93f4733","category":"Thai"}