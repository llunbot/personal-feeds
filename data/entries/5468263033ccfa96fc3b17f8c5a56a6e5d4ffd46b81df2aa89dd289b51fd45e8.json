{"title":"นี่สิแดงเดือด! X ในมือ Elon Musk มูลค่าร่วงไปแล้ว 72% ผู้ถือหุ้นใหญ่เสียหาย 5 พันล้านเหรียญ","link":"https://www.blognone.com/node/141781","date":1725266338000,"content":"<div><div><div><p>Elon Musk ซื้อ X (Twitter) มาในราคา <a href=\"https://www.blognone.com/node/128179\">44,000 ล้านเหรียญ</a> และเมื่อปลายปีที่ผ่านมาบริษัทประเมินว่ามูลค่าลดลงเหลือ 19,000 ล้านเหรียญ (ลดลง 56%) เพราะ<a href=\"https://www.blognone.com/node/136484\">แจกหุ้น</a>ให้พนักงานในราคาหุ้นละ 45 เหรียญ <strong>และล่าสุด Fidelity ประเมินว่ามูลค่าของ X ตอนนี้ร่วงลงมาแล้วกว่า 72%</strong></p>\n<p>ข้อมูลดังกล่าวมาจากการที่ Fidelity ประเมินหุ้น X ที่ถืออยู่ในกองทุนไว้ที่ 88 ล้านเหรียญ จากมูลค่าเดิม 316 ล้านเหรียญ (-72%)</p>\n<p>Washington Post นำประมาณการนี้มาวิเคราะห์ต่อว่ามูลค่าหุ้น X ในมือผู้ถือหุ้นใหญ่ 8 รายแรก (ไม่รวม Elon Musk) ลดลงแค่ไหนจากการลงทุนคราวแรกโดยอิงตามข้อมูลของ ก.ล.ต.สหรัฐฯ (SEC) ผลลัพธ์คือ <strong>มูลค่าการลงทุนสูญหายไปเกือบ 5 พันล้านเหรียญ</strong></p>\n<p>ผู้ถือหุ้นใหญ่ 8 รายแรกของ X ได้แก่ เจ้าชาย Alwaleed bin Talal (และ Kingdom Holding Co.), Jack Dorsey อดีตผู้ร่วมก่อตั้งและซีอีโอทวิตเตอร์, Larry Ellison, ผู้ร่วมก่อตั้ง Oracle, Sequoia Capital, Vy Capital, Binance, Andreessen Horowitz, Qatar Investment Authority</p>\n<p>ที่มา: <a href=\"https://www.washingtonpost.com/technology/2024/09/01/musk-twitter-investors-underwater\">Washington Post</a></p>\n<p><img src=\"https://www.blognone.com/sites/default/files/externals/d2108068713034c6310e70ffbce6f05c.jpg\" alt=\"Elon Musk\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/stock\">Stock</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5468263033ccfa96fc3b17f8c5a56a6e5d4ffd46b81df2aa89dd289b51fd45e8","category":"Thai"}