{"title":"หลุดสเปก Core Ultra 200 ซีพียูเดสก์ท็อป Arrow Lake ชุดแรก, สเปกยังคล้าย 14th Gen","link":"https://www.blognone.com/node/142011","date":1726409937000,"content":"<div><div><div><p>อินเทลบอกไว้ตั้งแต่ต้นปีว่า ปี 2024 นี้จะเปิดตัวซีพียูใหม่สองตัว ได้แก่ <a href=\"https://www.blognone.com/node/141801\">ซีพียูโน้ตบุ๊ก Lunar Lake ที่เปิดตัวไปแล้วในชื่อ Core Ultra 200V</a> และ<a href=\"https://www.blognone.com/node/137579\">ซีพียูเดสก์ท็อป Arrow Lake</a> ที่จะตามมาในเร็วๆ นี้</p>\n<p>ล่าสุดเริ่มมีข้อมูลของ Arrow Lake ออกมาแล้วว่า จะใช้ชื่อ <strong>Core Ultra 200</strong> ทำตลาดเช่นเดียวกับโน้ตบุ๊ก (กลับสู่ยุคการนับเจ็นแบบเดียวกันอีกครั้ง) แต่รหัสรุ่นของ Arrow Lake <a href=\"https://www.blognone.com/node/141895\">ไม่มีตัว V ห้อยเหมือน Lunar Lake</a> และซีพียูเดสก์ท็อปชุดแรกใช้ตัวห้อยแบบดั้งเดิมคือ K (โอเวอร์คล็อคได้) และ F (รุ่นปิดการทำงานของจีพียูออนบอร์ด)</p>\n<p><img src=\"https://www.blognone.com/sites/default/files/externals/e3f793930c86eee672af56474b26f104.jpg\" /></p>\n<p>ข่าวลือซีพียู Arrow Lake ชุดแรกมีค่าพลังงานพื้นฐาน 125W เท่ากันหมด มีทั้งหมด 5 รุ่นย่อย ได้แก่</p>\n<ul>\n<li><strong>Core Ultra 9 285K</strong> 8 P-Core + 16 E-core, 24 เธร็ด, Turbo Boost Max 5.6GHz, พลังงานสูงสุด 250W</li>\n<li><strong>Core Ultra 7 265K/KF</strong> 8 P-Core + 12 E-core, 20 เธร็ด, Turbo Boost Max 5.5GHz, พลังงานสูงสุด 250W</li>\n<li><strong>Core Ultra 5 245K/KF</strong> 6 P-Core + 8 E-core, 14 เธร็ด, ไม่รองรับ Turbo Boost Max, พลังงานสูงสุด 159W</li>\n</ul>\n<p>เว็บไซต์ Tom's Hardware ชี้ว่าถ้าเทียบซีพียู Core Ultra 200 กลุ่มนี้กับ<a href=\"https://www.blognone.com/node/136250\">ซีพียูเดสก์ท็อปตัวที่แล้ว Core 14th Gen</a> มีคล็อคสูงสุดลดลงเล็กน้อย คือ 285K มีคล็อคบูสต์สูงสุด 5.7GHz เทียบกับ 14900K บูสต์ได้สุดที่ 6.0GHz แต่ซีพียูชุด Core Ultra 200 มีแคช L2 เพิ่มขึ้นจาก Core 14th Gen</p>\n<p>ภาพรวมในแง่สเปกบนกระดาษถือว่าไม่เปลี่ยนจาก Core 14th Gen มากนัก ต้องรอดูกันว่าประสิทธิภาพจริงของ Arrow Lake จะสมราคาคุยของอินเทลหรือไม่</p>\n<p>หมายเหตุ: <a href=\"https://www.blognone.com/node/141852\">เดิมที Arrow Lake จะผลิตด้วยกระบวนการ 20A ของอินเทล แต่ถูกยกเลิกไป</a> และคาดว่าใช้วิธีจ้าง \"บริษัทอื่น\" (ที่ทุกคนเดาว่า TSMC) ผลิตให้แทน ส่วนอินเทลจะข้ามไปทำกระบวนการ 18A ที่เล็กกว่า 20A เลย</p>\n<p>ที่มา - <a href=\"https://www.tomshardware.com/pc-components/cpus/intel-core-ultra-200-cpu-specs-allegedly-leaked-arrow-lake-tops-out-at-24-cores-and-57-ghz-boost-clock-at-250w\">Tom's Hardware</a></p>\n</div></div></div><div><div>Topics: </div><div><div><a href=\"/topics/core-ultra\">Core Ultra</a></div><div><a href=\"/topics/intel\">Intel</a></div><div><a href=\"/topics/arrow-lake\">Arrow Lake</a></div><div><a href=\"/topics/cpu\">CPU</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"790dd8c26cbae3c8788417c7ed570c8e248c9d879ad752446feacc380f452f9c","category":"Thai"}