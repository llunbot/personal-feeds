{"title":"Google รับอาสาสมัครเพิ่มเติม โครงการ Road Mapper ช่วยกันลากแนวถนนในพื้นที่ซึ่งยังขาดข้อมูล","link":"https://www.blognone.com/node/135838","date":1695209859000,"content":"<div><div><div><p>กูเกิลประกาศ<a href=\"https://www.localguidesconnect.com/t5/Highlights/Join-Road-Mapper-and-help-people-navigate-better-with-Google/ba-p/3653678\">รับสมัคร</a>ผู้ร่วมปรับปรุงเนื้อหาในโครงการ Road Mapper เพิ่มเติม หลังจากโครงการนี้เริ่มในปี 2021 และได้เพิ่มเส้นทางในแผนที่ Google Maps มากกว่า 1.5 ล้านกิโลเมตร ช่วยให้คนมากกว่า 200 ล้านคนทั่วโลก ได้ใช้งานเส้นทางใน Google Maps นี้</p>\n<p>Road Mapper เป็นแพลตฟอร์มที่เข้าร่วมได้เฉพาะผู้ได้รับคำเชิญ โดยต้องช่วยกันวาดเส้นทางถนนในพื้นที่ต่าง ๆ ที่มีประชากรอยู่เป็นจำนวนมาก แต่ Google Maps ยังไม่มีข้อมูลถนนในบริเวณนั้นมากพอ วิธีการคือผู้ใช้งานจะลากเส้นทางถนนโดยอาศัยข้อมูลจากภาพดาวเทียมประกอบ และเมื่อตรวจสอบครบทุกขั้นตอนก็นำขึ้น Google Maps ต่อไป</p>\n<p>แนวทางรับสมัครอาสาสมัครมาใส่ข้อมูลถนนจากภาพดาวเทียมนี้ คล้ายกับวิธีของ OpenStreetMap ที่เป็นคราวด์ซอร์สแบบข้อมูลเปิดที่มีอาสาสมัครมากกว่า 10 ล้านคน</p>\n<p>ที่มา: <a href=\"https://techcrunch.com/2023/09/19/google-wants-to-map-more-of-the-worlds-roads-with-expansion-of-road-mapper-volunteer-community/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/98830eeaf7d21451fca202a2e03a9219.png\" /></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"855d0248f0fef3d56412cfd06850c21042fa6a59b68fd57e2417fcb8b83cadb4","category":"Thai"}