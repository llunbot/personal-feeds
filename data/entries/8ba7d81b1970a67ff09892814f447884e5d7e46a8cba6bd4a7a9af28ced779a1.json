{"title":"Spotify ร่วมมือกับสายการบิน United ให้บริการฟังเพลงผ่าน In-Flight Entertainment","link":"https://www.blognone.com/node/146827","date":1749210544000,"content":"<span>Spotify ร่วมมือกับสายการบิน United ให้บริการฟังเพลงผ่าน In-Flight Entertainment</span>\n\n  <div>\n    <div>Body</div>\n              <div><p>Spotify ประกาศความร่วมมือกับสายการบิน United เพื่อให้บริการฟังเพลงจาก Spotify ในส่วนบริการความบันเทิงบนเที่ยวบิน โดยมีเพลย์ลิสต์, พอดคาสต์ และหนังสือเสียง ให้เลือกฟังรวมมากกว่า 450 ชั่วโมง ในทุกเที่ยวบินที่รองรับ และหลายเที่ยวบินสามารถใช้หูฟังบลูทูธของตนเองเชื่อมต่อได้ด้วย ทั้งหมดใช้งานได้ฟรีไม่มีค่าบริการเพิ่มเติม</p>\n<p>เพลย์ลิสต์ของ Spotify ทำให้เป็นการบริการหนังสือเสียงบนเครื่องบินครั้งแรก รวมทั้งพอดคาสต์แบบวิดีโอด้วย</p>\n<p>เฉพาะเครื่องบินที่มีบริการเชื่อมต่ออินเทอร์เน็ต Starlink ผู้โดยสารสามารถเลือกสตรีมเพลงจาก Spotify ผ่านอุปกรณ์ของตนได้ด้วย ทั้งนี้สายการบิน United ประกาศว่าในปี 2026 เป็นต้นไป ผู้โดยสารจะสามารถนำอุปกรณ์ของตนเชื่อมต่อกับระบบความบันเทิงบนเที่ยวบิน เพื่อฟังเพลงหรือคอนเทนต์ที่ต้องการได้โดยตรง</p>\n<p>ที่มา: <a href=\"https://newsroom.spotify.com/2025-06-05/united-airlines-partnership-inflight-entertainment-music-audiobooks-podcasts/\">Spotify</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 06/06/2025 - 18:49</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ba7d81b1970a67ff09892814f447884e5d7e46a8cba6bd4a7a9af28ced779a1","category":"Thai"}