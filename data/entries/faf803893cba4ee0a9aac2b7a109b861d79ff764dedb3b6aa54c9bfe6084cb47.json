{"title":"Apple ญี่ปุ่น ออกแคมเปญแจก AirTag ลายปีมังกร ให้คนซื้อ iPhone 14, iPhone 13, iPhone SE","link":"https://www.blognone.com/node/137397","date":1703635925000,"content":"<div><div><div><p>แอปเปิลประเทศญี่ปุ่น ประกาศแคมเปญต้อนรับปีใหม่ตั้งแต่วันที่ 2-5 มกราคม 2024 ให้บัตรของขวัญ (Gift Card) เมื่อซื้อสินค้าแอปเปิล โดยบัตรมูลค่าเริ่มต้นที่ 4,000 เยน (Apple TV 4K, AirPods, iPhone SE) สูงสุดที่ 30,000 เยน (MacBook Air 15 นิ้ว)</p>\n<p>และเหมือนกับปีก่อนคือมี AirTag รุ่นพิเศษสลักลายนักษัตรประจำปี ซึ่งปี 2024 เป็นลายมังกร ให้กับลูกค้า 50,000 คนแรก ที่ซื้อ iPhone 14, iPhone 14 Plus, iPhone 13 หรือ iPhone SE มีผลเฉพาะการซื้อผ่านเว็บแอปเปิลของญี่ปุ่น หรือผ่าน Apple Store ในญี่ปุ่นเท่านั้น</p>\n<p>แอปเปิลประเทศญี่ปุ่นจัดแคมเปญแจก AirTag ลายปีนักษัตร<a href=\"https://www.blognone.com/node/126464\">ติดต่อ</a>กัน<a href=\"https://www.blognone.com/node/132022\">ปีนี้</a>เป็นปีที่สามแล้ว และดูเหมือนจะทำต่อไปอีกหลายปี</p>\n<p>ที่มา: <a href=\"https://www.macrumors.com/2023/12/26/apples-japanese-new-year-promotion-2024/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/1865ca8e61fbdefa09914c922bad658d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/japan\">Japan</a></div><div><a href=\"/topics/airtag\">AirTag</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"faf803893cba4ee0a9aac2b7a109b861d79ff764dedb3b6aa54c9bfe6084cb47","category":"Thai"}