{"title":"Sony จะเริ่มส่ง Devkit ของ PS5 Pro ให้นักพัฒนาเกมภายในปีนี้","link":"https://www.blognone.com/node/133678","date":1683097526000,"content":"<div><div><div><p>ก่อนหน้าเราน่าจะเคยได้ยินข่าวลือมาบ้างว่า <strong>PlayStation 5 Pro</strong> ที่ได้เริ่มเข้าสู่ขั้นตอนการพัฒนาแล้ว ซึ่งในวันนี้มีข่าวเพิ่มเติมมาอีกว่า Sony จะเริ่มจัดส่งเครื่อง Devkit ของ PS5 Pro ไปให้เหล่านักพัฒนาเกม 1st Party ของทาง Sony ภายในไม่กี่เดือนนี้ ส่วนนักพัฒนาเกม 3rd Party จะได้รับ Devkit ภายในปีนี้ครับ โดย Sony วางแผนจะวางจำหน่ายเครื่อง PS5 Pro ในปี 2024 นั่นเอง</p>\n<p>ข้อมูลดังกล่าวมาจากคุณ Tom Henderson แห่ง Inside Gamer ซึ่งได้บอกเพิ่มเติมว่าตอนนี้ Sony ได้เริ่มส่งตัว Development kit เป็นพันเครื่องมายังสหรัฐอเมริกาแล้ว ซึ่งใน Devkit เหล่านี้มีทั้งตัว PS5 Devkit, PSVR2 Devkit, PS5 Pro Devkit และส่วนประกอบอื่น ๆ ที่เกี่ยวข้อง</p>\n<p>ซึ่งงานนี้ก็ต้องรอดูกันต่อครับ ว่าในงาน <strong>PlayStation Showcase</strong> ที่จะจัดขึ้นในเดือน พ.ค.นี้ จะมีประกาศเปิดตัวอย่างเป็นทางการจาก Sony หรือไม่</p>\n<p>ที่มา - <a href=\"https://insider-gaming.com/playstation-5-hardware-2024/\">Inside Gamer</a> via <a href=\"https://www.tweaktown.com/news/91299/report-playstation-5-pro-devkits-being-sent-out-this-year/index.html\">tweaktown</a></p>\n<p><img src=\"https://www.blognone.com/sites/default/files/externals/e4c669c3b53d08c0834ed8f590ad9122.jpg\" alt /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"206d0e864473b96a3fdb99bd72c6d71ee90756967d9cc0df56d7ac6fa82e747e","category":"Thai"}