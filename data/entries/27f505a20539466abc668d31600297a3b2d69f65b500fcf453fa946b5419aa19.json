{"title":"ฟีเจอร์ Operator - AI Agent บน ChatGPT เปิดให้ใช้งานกับลูกค้า Pro ทั่วโลกแล้ว ยกเว้นกลุ่ม EU","link":"https://www.blognone.com/node/144853","date":1740192094000,"content":"<div><div><div><p>OpenAI ประกาศว่า <a href=\"https://www.blognone.com/node/144276\">Operator</a> ฟังก์ชันผู้ช่วย AI Agent ที่สามารถสั่งให้ทำงานผ่านเว็บตามที่กำหนดอัตโนมัติ ตอนนี้เปิดให้ใช้งานเพิ่มเติมแล้วจากเดิมได้เฉพาะในอเมริกา มีผลในเกือบทุกประเทศที่มี ChatGPT ให้ใช้งาน (ไทยด้วย) โดยต้องเป็นลูกค้าแบบ Pro เท่านั้น</p>\n<p>Operator มีความสามารถหลายอย่างที่ทำได้ผ่านเมาส์และคีย์บอร์ด เช่น กรอกแบบฟอร์ม ทำคำสั่งจองร้านอาหาร หรือทำคำสั่งซื้อสินค้า โดยมีสถานะเป็นพรีวิวงานวิจัย จึงอาจมีข้อจำกัดหรือข้อบกพร่องในการทำงานได้ ซึ่ง OpenAI บอกไว้ตั้งแต่แรกแล้วว่าจะมีการปรับปรุงอย่างต่อเนื่อง</p>\n<p>กลุ่มประเทศที่ Operator ยังไม่เปิดให้ใช้งานคือกลุ่มประเทศสหภาพยุโรปรวมทั้ง สวิตเซอร์แลนด์ นอร์เวย์ ลีชเทินชไตน์ และไอซ์แลนด์</p>\n<p>ที่มา: <a href=\"https://x.com/OpenAI/status/1892832374997631250\">OpenAI</a> ผ่าน <a href=\"https://www.engadget.com/ai/chatgpts-ai-agent-operator-is-now-available-for-most-pro-users-133050651.html\">Engadget</a></p>\n<p><img src=\"https://www.blognone.com/sites/default/files/externals/9cdf2fc2226e8d07d122d883b4ddba6a.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27f505a20539466abc668d31600297a3b2d69f65b500fcf453fa946b5419aa19","category":"Thai"}