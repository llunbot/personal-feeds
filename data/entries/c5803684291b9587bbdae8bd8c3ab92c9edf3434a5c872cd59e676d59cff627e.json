{"title":"ยังมีใครรออยู่ไหม? Skull and Bones จะขายช่วงต้นปี 2024 หลังติดโรคเลื่อนมานาน","link":"https://www.blognone.com/node/136438","date":1698394108000,"content":"<div><div><div><p>ตำนานเกมที่เปิดตัวตั้งแต่ปี 2017 แต่ปัจจุบันยังไม่ได้ขายสักทีอย่างเกม Skull and Bone ถูกพูดถึงอีกครั้งในรายงานข้อมูลทางการเงินครึ่งปีของปีงบประมาณ 2023-2024 ของ Ubisoft โดยเปิดเผยว่ากำลังผลักดันให้ตัวเกมวางขายภายในเดือนแรกของปีหน้า หลังจากที่ตัวเกมมีปัญหาเรื้อรังมานานจนต้องเลื่อนการวางจำหน่ายหลายรอบ ซึ่งรอบล่าสุดเลื่อนจาก 22 พฤศจิกายนปี 2022 เป็นไม่มีกำหนด</p>\n<p>นอกจากนี้ Ubisoft ยังเผยถึงความช้าล่าในการพัฒนาของเกมอื่นทำให้ไม่สามารถปล่อยเกมระดับ AAA เกมใหม่ในช่วงไตรมาสสุดท้ายของปีงบประมาณนี้ได้ แต่ทาง Ubisoft ไม่ได้ระบุเกมอื่นที่ว่าคือเกมใด แต่บรรดาเกม AAA ที่อยู่ในแผนของ Ubisoft ตอนนี้มีเพียง Star Wars: Outlaws เท่านั้นที่มีตัวอย่างเกมเพลย์ออกมาให้ดูอย่างเป็นรูปเป็นร่าง</p>\n<p>เกม Skull and Bones เพิ่งเปิดให้เล่นแบบ Closed Beta ไปเมื่อสัปดาห์ก่อน ซึ่งตัวเกมอยู่ในสถานะที่เกือบจะเป็นเกมที่เล่นได้แล้ว โดยตัวเกมจะให้เรารับบทเป็นโจรสลัดออกผจญภัยในทะเลกว้างใหญ่รองรับการเล่นแบบหลายคน ตัวเกมมีรากฐาน และแรงบันดาลใจมาจากระบบเดินเรือใน Assasin’s Creed IV Black Flag พัฒนาโดย Ubisoft Singapore แต่ก็ยังไม่มีกำหนดการวางจำหน่ายอย่างเป็นทางการแต่อย่างใด</p>\n<p><img alt=\"No Description\" src=\"https://www.blognone.com/sites/default/files/externals/e01806982c84769998c8f79140f76450.png\" /></p>\n<p><em>ตัวอย่างเกมล่าสุดก่อนถูกเลื่อนวันวางจำหน่ายอย่างไม่มีกำหนด</em></p>\n<p>ที่มา - <a href=\"https://venturebeat.com/games/ubisoft-pushes-skull-bones-back-again-alongside-another-game/\">Venture Beat</a></p>\n</div></div></div><div><div>Topics: </div><div><div><a href=\"/topics/skull-and-bones\">Skull and Bones</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5803684291b9587bbdae8bd8c3ab92c9edf3434a5c872cd59e676d59cff627e","category":"Thai"}