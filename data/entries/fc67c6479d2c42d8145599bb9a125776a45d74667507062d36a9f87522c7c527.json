{"title":"ลูกค้า Google Worspace สามารถใช้งาน Gemini ได้เลย ไม่ต้องซื้อแพ็คเกจเพิ่มเติมแล้ว","link":"https://www.blognone.com/node/142170","date":1727191906000,"content":"<div><div><div><p>กูเกิลประกาศขยายความสามารถปัญญาประดิษฐ์ Gemini ให้กับผู้ใช้งานที่มากขึ้น โดยลูกค้า Workspace Business, Enterprise และ Frontline จะสามารถใช้งาน Gemini ได้ทันทีตั้งแต่วันนี้เป็นต้นไป จากเดิมที่บัญชีองค์กรต้องซื้อแพ็คเกจใช้ Gemini เพิ่มต่างหาก แต่ตอนนี้กูเกิลเพิ่มให้ลูกค้าเลยโดยไม่คิดเงินเพิ่ม</p>\n<p>ลูกค้า Workspace สามารถใช้งาน Gemini ได้โดยยังอยู่ในระบบป้องกันความปลอดภัยข้อมูลขององค์กร ตลอดจนเงื่อนไขกฎระเบียบที่องค์กรกำหนดไว้ ไม่มีการนำข้อมูลองค์กรมาใช้เทรนเพื่อปรับปรุง Gemini เพิ่มเติม</p>\n<p>กูเกิลยังประกาศว่า Gemini สำหรับลูกค้า Workspace ได้รับการรับรองมาตรฐานด้านความปลอดภัยและความเป็นส่วนตัวของข้อมูล ทั้ง SOC 1/2/3, ISO 27001 และ ISO 27701 ซึ่งเป็นมาตรฐานระดับระบบใช้งานภายในองค์กรที่โซลูชันอื่นในตลาดยังไม่ได้รับการรับรอง</p>\n<p>ที่มา: <a href=\"https://workspace.google.com/blog/product-announcements/google-workspace-extends-gemini-benefits-to-more-customers\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/5c012e2303cd44abec30f97bfafd9c46.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-workspace\">Google Workspace</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc67c6479d2c42d8145599bb9a125776a45d74667507062d36a9f87522c7c527","category":"Thai"}