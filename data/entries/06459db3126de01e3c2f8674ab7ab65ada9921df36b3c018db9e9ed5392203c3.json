{"title":"แอปบันทึกการออกกำลัง Strava เลิกออกอัพเดตให้นาฬิกาที่ใช้ Wear OS เวอร์ชั่นเก่ากว่า 3.0","link":"https://www.blognone.com/node/124534","date":1630478976000,"content":"<div><div><div><p>แอป Strava หนึ่งในแอปบันทึกการออกกำลังยอดนิยมที่เหล่านักวิ่งและนักปั่นใช้ หยุดออกอัพเดตให้กับนาฬิกาที่ใช้ระบบปฏิบัติการเก่ากว่า Wear OS 3.0 แล้ว หลัง Google จับมือ Samsung ใช้ระบบปฏิบัติการ รุ่นใหม่นี้บน Galaxy Watch 4 และ Watch 4 Classic</p>\n<p>นาฬิการุ่นที่ได้รับผลกระทบน่าจะมีเยอะพอสมควร ทั้งตระกูล Ticwatch, Huawei Watch 2, Montblanc Summit, Summit 2 และ Fossil รุ่นอื่นนอกเหนือจาก <a href=\"https://www.blognone.com/node/124497\">Fossil Gen 6</a> ที่เตรียมได้อัพเดต Wear OS 3.0 ปีหน้า</p>\n<p>นอกจากนี้แอปอื่นๆ เช่น YouTube Music ก็ออกเวอร์ชั่นที่ใช้งานได้แค่บน Wear OS 3.0 เท่านั้น และคาดว่าแอปอื่นๆ ทั้งของ Google และผู้พัฒนารายอื่นอาจตามมาในอนาคต เพื่อผลักดันให้ผู้ใช้และผู้ผลิตเปลี่ยนมาใช้งานระบบปฏิบัติการเวอร์ชั่นใหม่มากขึ้น</p>\n<p>น่าสนใจที่แอป <a href=\"https://9to5google.com/2021/08/31/telegrams-wear-os-app/\">Telegram บน Wear OS ก็เพิ่งหายไปจากเพลย์สโตร์</a> หลังอัพเดตเป็นเวอร์ชั่น 8.0 ทำให้ผู้ใช้ไม่สามารถดาวน์โหลดแอปนี้บนนาฬิกาได้ แม้จะใช้งาน Wear OS 3.0 บน Galaxy Watch 4 ก็ตาม แต่ผู้ใช้ที่มีแอปอยู่แล้วยังใช้งานได้อยู่ ยังไม่แน่ชัดว่าทีมพัฒนาจะออกเวอร์ชั่นใหม่ที่ใช้งานได้เฉพาะบน Wear OS 3.0 มาภายหลังหรือไม่</p>\n<p><img src=\"https://www.blognone.com/sites/default/files/externals/402e9e9f612eeb61adb8454035a65ae7.jpg\" /><em>Samsung Galaxy Watch 4</em></p>\n<p>ที่มา - <a href=\"https://support.strava.com/hc/en-us/articles/216919297-Wear-OS-and-Strava\">Strava</a>, <a href=\"https://9to5google.com/2021/08/31/telegrams-wear-os-app/\">9to5Google</a></p>\n</div></div></div><div><div>Topics: </div><div><div><a href=\"/topics/strava\">Strava</a></div><div><a href=\"/topics/wear-os\">Wear OS</a></div><div><a href=\"/topics/smart-watch\">Smart Watch</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06459db3126de01e3c2f8674ab7ab65ada9921df36b3c018db9e9ed5392203c3","category":"Thai"}