{"title":"สหราชอาณาจักรออกแนวทางรักษาความปลอดภัยสำหรับกลุ่มเสี่ยงสูง ต้องเปิด Lockdown Mode เริ่มบังคับกับเจ้าหน้าที่เลือกตั้ง","link":"https://www.blognone.com/node/139088","date":1712324013000,"content":"<div><div><div><p>ศูนย์ความมั่นคงไซเบอร์แห่งชาติสหราชอาณาจักร (National Cyber Security Centre - NCSC) ออกคำแนะนำการป้องกันภัยไซเบอร์สำหรับกลุ่มผู้มีความเสี่ยงสูงเป็นพิเศษ เช่น นักการเมือง, นักวิชาการ, นักข่าว, หรือคนทำงานกฎหมาย โดยคำแนะนำนี้เป็นคำแนะนำที่เหนือกว่าการรักษาความปลอดภัยไซเบอร์ทั่วไป</p>\n<p>คำแนะนำในเอกสารนี้ ได้แก่</p>\n<ul>\n<li>ใช้รหัสผ่านสุ่ม โดยสุ่มไม่ซ้ำทุกบัญชี, ล็อกอินสองขั้นตอน</li>\n<li>ติดตั้งอัพเดตเสมอ, เปิดระบบอัพเดตอัตโนมัติ</li>\n<li>ไม่ติดตั้งแอปนอกสโตร์</li>\n<li>เปลี่ยนอุปกรณ์ก่อนที่จะหมดอายุซัพพอร์ต</li>\n<li><strong>เปิด Lockdown Mode</strong> สำหรับอุปกรณ์ iOS</li>\n<li>ล็อกอุปกรณ์เสมอ</li>\n<li>เปิด Find My Device</li>\n<li>ระวังการแชร์ข้อมูลส่วนบุคคลลงสื่อสังคมออนไลน์</li>\n<li>ทบทวนสิทธิ์เสมอว่าแชร์อะไรอยู่บ้าง</li>\n<li>ระมัดระวังการรับข้อความจากคนใหม่, ตรวจสอบตัวตนก่อนเสมอ</li>\n<li>ลบข้อมูลออกจากอุปกรณ์เสมอโดยเฉพาะในกรณีที่อุปกรณ์หายหรือถูกขโมย</li>\n</ul>\n<p>ที่จริงเอกสารนี้ออกมาตั้งแต่ปลายปี 2023 แต่มีการอัพเดตไปบ้างเมื่อปลายเดือนมีนาคมที่ผ่านมา <a href=\"https://www.blognone.com/node/138909\">หลังมีการแถลงข่าวถึงการแฮกระบบเลือกตั้งโดยกลุ่มแฮกเกอร์จีน</a></p>\n<p>ที่มา - <a href=\"https://www.ncsc.gov.uk/collection/defending-democracy\">NCSC</a></p>\n<p><img alt=\"No Description\" src=\"https://www.blognone.com/sites/default/files/externals/17c059e16f95925363ea06d81d7de266.png\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/united-kingdom\">United Kingdom</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"563f571f0935605370265523cc153486f8f5b5902058f98ff1dc30f5a3eaa423","category":"Thai"}