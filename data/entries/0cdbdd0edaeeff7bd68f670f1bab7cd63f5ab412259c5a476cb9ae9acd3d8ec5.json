{"title":"ไมโครซอฟท์เปิดตัว Python in Excel ใช้ภาษา Python วิเคราะห์ข้อมูลใน Excel ได้เลย","link":"https://www.blognone.com/node/135394","date":1692714471000,"content":"<div><div><div><p>ไมโครซอฟท์ประกาศรองรับฟีเจอร์ใหม่ของ Excel รองรับการเขียน Python เพื่อวิเคราะห์ข้อมูลใน Excel ได้แล้ว</p>\n<p>วิธีการใช้งานไม่ต้องติดตั้งอะไรเพิ่มเลย เขียนโค้ดลงในช่องสูตรของ Excel โดยตรง โดยใส่โค้ดไว้ในฟังก์ชัน PY() อีกที นอกจากการเขียนโค้ดเพื่อวิเคราะห์ข้อมูลจากตาราง Excel แล้ว ยังสามารถใช้ฟีเจอร์ connector ของ Excel เรียกข้อมูลภายนอกมาร่วมวิเคราะห์ได้ด้วย</p>\n<p>เบื้องหลัง Python for Excel เป็นความร่วมมือของไมโครซอฟท์กับ<a href=\"https://www.anaconda.com/\">บริษัท Anaconda</a> โดยใช้ Anaconda Distribution for Python ที่รันอยู่ใน Azure และรองรับไลบรารีคณิตศาสตร์ยอดฮิตอย่าง pandas หรือ Matplotlib ได้ด้วย</p>\n<p>ตอนนี้ฟีเจอร์ Python เปิดใช้แล้วใน Excel for Windows กลุ่มผู้ทดสอบ Insiders Beta Channel (โปรแกรมต้องเป็น Build 16818 ขึ้นไป) ข่าวร้ายคือในอนาคตเมื่อฟีเจอร์เข้าสถานะ General Availability แล้วจะต้องจ่ายค่าไลเซนส์ใช้งานเพิ่ม (ยังไม่ประกาศราคา) แต่ตอนพรีวิวเปิดให้ลูกค้า Microsoft 365 ใช้งานโดยไม่ต้องจ่ายเพิ่ม</p>\n<p>ที่มา - <a href=\"https://techcommunity.microsoft.com/t5/microsoft-365-blog/introducing-python-in-excel-the-best-of-both-worlds-for-data/ba-p/3905482\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/b62ce95bd828b424261acf5dbe55bf2b.png\" /></p>\n<p><img alt=\"No Description\" src=\"https://www.blognone.com/sites/default/files/externals/ee988a18ce95f8da44755240c5ffd933.jpg\" /></p>\n</div></div></div><div><div>Topics: </div><div><div><a href=\"/topics/excel\">Excel</a></div><div><a href=\"/topics/python\">Python</a></div><div><a href=\"/topics/microsoft\">Microsoft</a></div><div><a href=\"/topics/microsoft-365\">Microsoft 365</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0cdbdd0edaeeff7bd68f670f1bab7cd63f5ab412259c5a476cb9ae9acd3d8ec5","category":"Thai"}