{"title":"ผลสำรวจเผย ผู้ใช้สมาร์ตโฟน Android เปลี่ยนไปใช้ iPhone สูงสุดในรอบ 5 ปี","link":"https://www.blognone.com/node/133942","date":1684761576000,"content":"<div><div><div><p>บริษัทสำรวจความเห็นผู้บริโภค CIRP (Consumer Intelligence Research Partners) เปิดผลสำรวจผู้ซื้อ iPhone ใหม่ในสหรัฐฯ มาจาก Android จำนวนมาก ผลการสำรวจครั้งนี้แสดงให้เห็นว่ามีผู้ใช้เปลี่ยนจากสมาร์ตโฟน Android มาใช้ iPhone เทียบจากยอดขาย iPhone ทั้งหมดมากที่สุดในช่วง 5 ปีที่ผ่านมา</p>\n<p>รายงานระบุว่าผู้ซื้อสมาร์ตโฟนในสหรัฐฯ ซื้อสมาร์ตโฟนในราคาเฉลี่ย 1,000 ดอลลาร์ (ประมาณ 34,450 บาท) ซึ่งเป็นผลดีต่อ iPhone ที่มีราคาสูง</p>\n<p>ข้อมูลระบุว่าผู้ซื้อ iPhone ปีที่ผ่านมาเป็นผู้ใช้ Android มากถึง 15% เพิ่มขึ้นจากปีก่อนหน้าที่อยู่ที่ 11% และก่อนหน้านั้นเคยอยู่ที่ 10% โดยปีที่ผู้ซื้อ iPhone มาจากผู้ใช้แอนดรอยด์เดิมมากที่สุดคือในช่วงปี 2016 ที่สูงถึง 21%</p>\n<p>Luca Maestri CFO ของ Apple ระบุว่าตลาดที่ Apple ชิงผู้ใช้มาได้มากมักเป็นตลาดที่บริษัทเคยมีส่วนแบ่งอยู่ต่ำซึ่งก็มักจะหมายถึงตลาดนอกสหรัฐฯ</p>\n<p>รายงานฉบับนี้ไม่ได้สำรวจถึงสาเหตุที่ผู้ใช้ตัดสินใจเปลี่ยนค่าย แต่ทาง CIRP ก็ระบวุ่าจะสำรวจในโอกาสต่อไป</p>\n<p><img alt=\"No Description\" src=\"https://www.blognone.com/sites/default/files/externals/80208dfabe33a4844d8f0d70341647d9.png\" /></p>\n<p>ที่มา: <a href=\"https://9to5mac.com/2023/05/17/android-switching-to-iphone-highest-level/\">9to5mac</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/android\">Android</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b93dc8c3e53c16e95423158df9f411ded158d5e521504a2b3593bcbf142cf257","category":"Thai"}