{"title":"ประเทศจีนมีผู้ใช้ 5G ถึง 495 ล้านคน เสาสัญญาณเพิ่มเกือบสองแสนจุด ใน 6 เดือน","link":"https://www.blognone.com/node/124352","date":1629610476000,"content":"<div><div><div><p>สำนักข่าว The Register รวบรวมข้อมูลแถลงยอดผู้ใช้ของค่ายมือถือใหญ่ในประเทศจีนสามค่ายเมื่อวานนี้ เพื่อสรุปยอดผู้ใช้เครือข่าย 5G ในประเทศจีน พบว่ามีจำนวนถึง 495 ล้านคน แบ่งเป็นค่าย China Mobile 251 ล้านคน, China Unicom 113 ล้านคน และ China Telecom 131 ล้านคน เพิ่มขึ้น 172.7 ล้านคนในครึ่งปีแรกของปี 2021</p>\n<p>ทั้งสามค่ายยังระบุว่าเพิ่มเสาสัญญาณสัญญาณ 5G ใหม่เป็นจำนวนมาก โดย China Mobile ระบุว่ามีเพิ่มถึง 111,000 ต้น ใน 6 เดือน แต่เนื่องจาก China Unicom และ China Telecom ใช้เสาส่งสัญญาณร่วมกัน และรายงานตัวเลขเสาส่งสัญญาณใหม่เท่ากันที่ 80,000 ทำให้หายอดรวมจริงได้ยาก แต่ไม่น่าต่ำกว่า 1.9 แสนต้น</p>\n<p>ทั้งสามค่ายยังมองว่าผู้ใช้ 5G ยังเติบโตได้อีกมาก และมุ่งเป้าไปที่ลูกค้าระดับธุรกิจ โดย China Mobile เซ็นสัญญาทำโครงการ 5G ในระดับเขตแล้วอย่างน้อย 900 โครงการ รวมถึงมีดีลติดตั้งเครือข่าย 5G สำหรับเฉพาะหน่วยงาน (dedicated 5G network) อีกกว่า 452 ดีล</p>\n<p>ที่มา - <a href=\"https://www.theregister.com/2021/08/20/china_5g_progress/\">The Register</a></p>\n<p><img src=\"https://www.blognone.com/sites/default/files/externals/fe25c3c7e418d4defa20123c68a0d30d.png\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/5g\">5G</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc6834b8355ee9724b90f336844f0bdcee2ab34a24480d2d6ca2ec66fceb7155","category":"Thai"}