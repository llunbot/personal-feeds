{"title":"KBANK เปิดบริการ PAY&TOUR เปิดทางนักท่องเที่ยวจ่ายเงินผ่าน QR","link":"https://www.blognone.com/node/145310","date":1742245353000,"content":"<div><div><div><p>ธนาคารกสิกรไทยร่วมมือกับ TAGTHAi และททท. เปิดบริการ PAY&amp;TOUR ให้ชาวต่างชาติสามารถจ่ายเงินผ่าน PromptPay QR ได้โดยง่าย</p>\n<p>ตัวบริการ PAY&amp;TOUR เป็นบัตรพรีเพดที่เปิดให้สมัครผ่านทางบูทแลกเงินของธนาคารกสิกรไทย โดยเตรียมขยายจุดรับสมัครเป็น 100 จุด จากนั้นนักท่องเที่ยวสามารถนำบัตรไปผูกเข้ากับแอป TAGTHAi เพื่อสแกนจ่ายได้อีกครั้ง</p>\n<p>บัตร PAY&amp;TOUR เปิดให้ชาวต่างชาติอายุเกิน 20 ปีสมัครได้ โดยจำกัดธุรกรรมละ 100,000 บาท หรือถอนเงินสดไม่เกินวันละ 10,000 บาท ตัวบัตรเป็น VISA ทำให้สามารถจ่ายเครื่อง EDC ปกติได้ด้วย แต่ประโยชน์หลักคือการผูกกับกับแอปเพื่อจ่ายผ่าน PromptPay QR ให้ร้านค้ารายย่อย ตัวบัตรมีอายุใช้งานจำกัด 1 ปี</p>\n<p>บริการนี้เปิดทดลองมาตั้งแต่ปี 2024 และเริ่มเปิดเป็นทางการในปีนี้</p>\n<p>ที่มา - จดหมายข่าวธนาคารกสิกรไทย, <a href=\"https://www.kasikornbank.com/en/personal/digital-banking/pages/pay&amp;tour.aspx\">Kasikornbank.com</a></p>\n<p><img alt=\"No Description\" src=\"https://www.blognone.com/sites/default/files/externals/d39d43d694bcdd2ad79e7e453b31b4c6.png\" /></p>\n</div></div></div><div><div>Topics: </div><div><div><a href=\"/topics/kbank\">KBank</a></div><div><a href=\"/topics/promptpay\">PromptPay</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"380461b411f4d142c4381b7740670331bf672ad6348585d682f11aa2c5b33941","category":"Thai"}