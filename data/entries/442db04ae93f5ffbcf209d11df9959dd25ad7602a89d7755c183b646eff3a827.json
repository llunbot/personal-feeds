{"title":"CNCF รายงานอัตราการ commit โครงการในความดูแล: Kubernetes เริ่มใกล้ลินุกซ์, OpenTelemetry และ Argo มาแรง","link":"https://www.blognone.com/node/124048","date":1628013201000,"content":"<div><div><div><p>CNCF องค์กรผู้ดูแลโครงการโอเพนซอร์สที่เกี่ยวข้องกับ Kubernetes รายงานถึงการสำรวจอัตราการพัฒนาซอฟต์แวร์โครงการต่างๆ ภายใต้ความดูแลของ CNCF โดยสำรวจจากมิติของอัตราการ commit, อัตราการส่ง pull request (PR), และจำนวนนักพัฒนาที่เข้าร่วมในช่วงปี 2020 ที่ผ่านมา</p>\n<p>โครงการหลักของ CNCF คือ Kubernetes นั้นนำห่างในทุกมิติ โดยอัตราการพัฒนาเข้าใกล้ลินุกซ์ มีนักพัฒนาร่วมพัฒนาประมาณ 4,300 คนแต่จำนวน commit และ PR ยังน้อยกว่ามาก</p>\n<p>โครงการที่เติบโตเร็วขึ้นขึ้นมาคือ OpenTelemetry ชุดเครื่องมือสำหรับเก็บข้อมูลทั้งล็อกและค่ามาตรวัดต่างๆ ของซอฟต์แวร์ และ ArgoCD ซอฟต์แวร์ continuous delivery ยอดนิยม อีกโครงการที่มีการพัฒนาในระดับใกล้กันคือ Envoy ที่เป็น service proxy ที่ใช้งานในบริการ service mesh ยอดฮิตอย่าง Istio</p>\n<p>ทาง CNCF สังเกตว่าโครงการ Rust ซึ่งไม่ได้อยู่ใน CNCF นั้น การพัฒนาก็ค่อนข้างคึกคักขึ้นมากเช่นกัน โดยเป็นไปในแนวทางเดียวกับโครงการใน CNCF ที่เริ่มนิยม Rust มากขึ้นเรื่อยๆ</p>\n<p>ที่มา - <a href=\"https://www.cncf.io/blog/2021/08/02/update-on-cncf-and-open-source-project-velocity-2020/\">CNCF</a></p>\n<p><img src=\"https://www.blognone.com/sites/default/files/externals/0dbf0340fd834d6507c324a4ccc36925.jpg\" /></p>\n</div></div></div><div><div>Topics: </div><div><div><a href=\"/topics/cncf\">CNCF</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"442db04ae93f5ffbcf209d11df9959dd25ad7602a89d7755c183b646eff3a827","category":"Thai"}