{"title":"DuckDB เปิดตัว pg_duckdb เปิดทาง PostgreSQL คิวรีตรงจากไฟล์","link":"https://www.blognone.com/node/141529","date":1724171335000,"content":"<div><div><div><p>Hydra สตาร์ตอัพด้าน data processing พัฒนาส่วนขยาย pg_duckdb ที่ฝัง DuckDB เข้าไปอยู่ใน PostgreSQL ในตัว ทำให้สามารถคิวรีข้อมูลในไฟล์ parquet หรือ CSV จากสตอเรจเช่น S3, R2, หรือ Google Cloud Storage ได้โดยตรง</p>\n<p>โดยปกติ DuckDB ก็สามารถคิวรีด้วย SQL ได้อยู่แล้ว แต่ก็มีความต่างจาก PostgreSQL อยู่ส่วนหนึ่ง การนำข้อมูลเข้ามาคิวรีใน PostgreSQL จะทำให้นักพัฒนาสามารถใช้คิวรีเดิมๆ ได้ ส่วนขยายจะพยายามใช้ DuckDB คิวรีก่อน และหากใช้งานไม่ได้จะหันไปใช้ PostgreSQL คิวรีแทน แผนการพัฒนาส่วนขยายนี้จะพยายามรองรับชนิดข้อมูลทุกชนิดที่ PostgreSQL รองรับ</p>\n<p>ก่อนหน้านี้ ParadeDB ก็<a href=\"https://www.blognone.com/node/140401\">เคยออกมาเปิดตัวส่วนขยาย pg_lakehouse</a> ที่ทำงานคล้ายกัน แต่ pg_lakehouse นั้นใช้ไลเซนส์ AGPL ที่จำกัดกว่า และฝั่ง pg_duckdb มีแนวร่วม ตั้งแต่ DuckDB Labs เอง, MotherDuck ผู้ให้บริการ DuckDB แบบคลาวด์, Neon ผู้ให้บริการคลาวด์ PostgreSQL, และไมโครซอฟท์ที่มีนักพัฒนา PostgreSQL เป็นพนักงานประจำอยู่ และตัวโครงการจะอยู่ภายใต้ DuckDB โดยตรง</p>\n<p>ที่มา - <a href=\"https://motherduck.com/blog/pg_duckdb-postgresql-extension-for-duckdb-motherduck/\">MotherDuck</a></p>\n<p><img alt=\"No Description\" src=\"https://www.blognone.com/sites/default/files/externals/faf778f42ae4b3168bd368482c84ac21.png\" /></p>\n</div></div></div><div><div>Topics: </div><div><div><a href=\"/topics/postgresql\">PostgreSQL</a></div><div><a href=\"/topics/database\">Database</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa295170e8ef2aea8fdc6091a7e3587d237cffaa24e37eacfaedd1197d825b26","category":"Thai"}