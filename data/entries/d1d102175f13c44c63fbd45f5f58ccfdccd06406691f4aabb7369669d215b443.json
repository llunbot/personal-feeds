{"title":"Beeper เพิ่มท่าลงทะเบียนเพื่อส่งข้อความไป iMessage แบบใหม่ - ใช้ iPhone เจลเบรกช่วย","link":"https://www.blognone.com/node/137353","date":1703204573000,"content":"<div><div><div><p>ความพยายามล่าสุดของแอปแชท Beeper Mini ที่ทำให้สามารถส่งข้อความจาก Android ไปหา iMessage ใน iPhone ให้ได้กล่องข้อความสีฟ้า ด้วยวิธีการวิศวกรรมย้อนกลับ ยังคงมีเรื่องราวภาคต่อ ซึ่งคราวนี้ซับซ้อนยิ่งกว่าเดิม</p>\n<p>ก่อนอื่นทบทวนความพยายามของ Beeper ก่อน โดยหลังใช้<a href=\"https://www.blognone.com/node/137098\">วิธีวิศวกรรมย้อนกลับ</a>ส่งข้อความตรงหา iMessage ได้ แอปเปิลก็<a href=\"https://www.blognone.com/node/137171\">ทำการบล็อก</a> วิธีการนี้ Beeper ก็แก้ปัญหาด้วยการใช้ <a href=\"https://www.blognone.com/node/137186\">Apple ID ล็อกอิน</a> แต่แอปเปิลก็บล็อกได้อีกโดยดู registration data ระดับอุปกรณ์จากเซิร์ฟเวอร์ Mac ของ Beeper ทำให้ Beeper ประกาศวิธีใหม่คือผู้ใช้งานต้อง<a href=\"https://www.blognone.com/node/137314\">ลงทะเบียนอุปกรณ์ผ่าน Mac</a> ก่อน เพื่อให้ได้ registration data ที่แตกต่างกัน</p>\n<p>คราวนี้ Beeper นำเสนออีกวิธีการคือใช้ iPhone รุ่นเก่า (6/6s/SE1/7/8/X) และเจลเบรกผ่านการเชื่อมต่อกับ Mac หรือ Linux เพื่อลงเครื่องมือของ Beeper ที่ช่วยลงทะเบียน iMessage ได้ จากนั้นให้เปิดโทรศัพท์นี้ชาร์จไว้ตลอดและต่อกับ Wi-Fi จะทำให้ใช้งาน Beeper Mini ส่ง iMessage จาก Android ได้</p>\n<p>Beeper บอกว่า iPhone รุ่นเก่ามือสองนั้นมีราคาไม่สูงมาก หรือจะเช่า/ซื้อ iPhone ที่พรีโหลดแอปไว้แล้วตรงกับ Beeper ก็ได้</p>\n<p>ที่มา: <a href=\"https://blog.beeper.com/p/imessage-and-phone-registration-are\">Beeper</a></p>\n<p><img alt=\"No Description\" src=\"https://www.blognone.com/sites/default/files/externals/8a30271070fb9f6eb9d75e9c98f7d641.png\" /></p>\n</div></div></div><div><div>Topics: </div><div><div><a href=\"/topics/beeper\">Beeper</a></div><div><a href=\"/topics/imessage\">iMessage</a></div><div><a href=\"/topics/chat\">Chat</a></div><div><a href=\"/topics/jailbreak\">Jailbreak</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1d102175f13c44c63fbd45f5f58ccfdccd06406691f4aabb7369669d215b443","category":"Thai"}