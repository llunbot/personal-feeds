{"title":"กูเกิลเปิดให้ส่งข้อความ RCS ไปยังหน่วยฉุกเฉิน 911 ในสหรัฐ แนบรูป-วิดีโอได้","link":"https://www.blognone.com/node/140210","date":1717729828000,"content":"<div><div><div><p>กูเกิลประกาศรองรับการส่งข้อความผ่าน RCS ไปยังบริการฉุกเฉิน 911 ในสหรัฐ ซึ่งจะรองรับการส่งภาพ วิดีโอ พิกัดของสถานที่เกิดเหตุไปยังเจ้าหน้าที่ได้ด้วย</p>\n<p>ทุกวันนี้ ชาวอเมริกันสามารถส่งข้อความ SMS ไปยัง 911 ได้ในบางพื้นที่ แต่ศูนย์คอลล์เซ็นเตอร์ 911 ยังรองรับเพียง 53% และมีข้อจำกัดเรื่องการส่งภาพ-วิดีโอ</p>\n<p>กูเกิลจับมือกับบริษัทชื่อ RapidSOS ที่ทำเทคโนโลยีสื่อสารภาวะฉุกเฉิน ให้บริการระบบ RCS ไปยังศูนย์ 911 ทั่วสหรัฐอเมริกาโดยไม่คิดเงินใดๆ บริการนี้จะเริ่มใช้กับ Google Messages บน Android โดยจะเชื่อมกับ Android Emergency Location Service เพื่อส่งข้อมูลอื่นๆ ที่จำเป็นไปให้เจ้าหน้าที่โดยอัตโนมัติด้วย</p>\n<p>หมายเหตุ: ประเทศไทยมีบริการคล้ายๆ กันแต่ผ่าน Line OA คือ <a href=\"https://page.line.me/214exdlw\">@esshelpme</a> ของกระทรวงพัฒนาสังคมและความมั่นคงของมนุษย์ (พม.) ร่วมกับสำนักงานตำรวจแห่งชาติ โดยข้อความที่แจ้งจะส่งไปยังศูนย์ 191 ในพื้นที่นั้นๆ - <a href=\"https://www.prd.go.th/th/content/category/detail/id/9/iid/182267\">รายละเอียด</a></p>\n<p>ที่มา - <a href=\"https://blog.google/products/messages/google-messages-rcs-911-emergency/\">Google</a>, <a href=\"https://rapidsos.com/google-rapidsos-text-911-with-rcs/\">RapidSOS</a></p>\n<p><img alt=\"No Description\" src=\"https://www.blognone.com/sites/default/files/externals/502ed2220f81d80b13671d6fc5dcbc20.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/03a959dca4676be20ee3b54667f8dcb1.png\" /></p>\n</div></div></div><div><div>Topics: </div><div><div><a href=\"/topics/google-messages\">Google Messages</a></div><div><a href=\"/topics/rcs\">RCS</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82757815f29c468840a896b7f7093749b112cb8ef9a6724e4e5db0af8d1653a5","category":"Thai"}