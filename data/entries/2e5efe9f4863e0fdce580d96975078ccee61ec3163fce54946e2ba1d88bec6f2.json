{"title":"Epic Games ซื้อกิจการ Sketchfab แพลตฟอร์มซื้อขายโมเดล 3D","link":"https://www.blognone.com/node/123827","date":1626915256000,"content":"<div><div><div><p>Epic Games ประกาศซื้อกิจการ Sketchfab แพลตฟอร์มซื้อขายโมเดล 3D ที่มีโมเดลตอนนี้มากกว่า 4 ล้านโมเดล ซึ่งช่วยให้นักพัฒนาเพิ่มวัตถุได้รวดเร็วและสะดวกขึ้น</p>\n<p>Sketchfab จะยังดำเนินงานด้วยแบรนด์แยกต่อไป และยังคงรองรับแพลตฟอร์มกับเครื่องมือเดิมทั้งหมดที่ Sketchfab รองรับอยู่ก่อนหน้านี้ ซึ่งรวมถึงเอ็นจิน Unity ของคู่แข่ง โดยทีมงานจะทำงานร่วมกับทีม Unreal Engine มากขึ้น</p>\n<p>ผลจากดีลนี้ Sketchfab ยังประกาศลดค่าธรรมเนียมของ Store ที่หักจากผู้สร้างสรรค์เหลือ 12% (เท่ากับ Epic Games Store) และปรับแผน Sketchfab Plus จากที่ต้องจ่ายเงินเป็นฟรี ทำให้สามารถอัพโหลดไฟล์ได้ขนาดใหญ่ขึ้น ส่วนผู้ที่สมัครแผน Plus อยู่แล้ว จะได้อัพเกรดเป็น Pro ทันที และแผน Pro จะเพิ่มจำนวนงานที่อัพโหลดได้เป็น 50 ชิ้นต่อเดือน จากเดิม 30 ชิ้น</p>\n<p>ที่มา: <a href=\"https://sketchfab.com/blogs/community/sketchfab-is-joining-the-epic-games-family\">Sketchfab</a></p>\n<p><img src=\"https://www.blognone.com/sites/default/files/externals/e3e90cf30ab4e5424e6796d4c41a2568.png\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/3d\">3D</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e5efe9f4863e0fdce580d96975078ccee61ec3163fce54946e2ba1d88bec6f2","category":"Thai"}