{"title":"เผย Apple หารือกับทั้ง Barclays และ Synchrony Financial เพื่อมาดูแลธุรกิจบัตร Apple Card","link":"https://www.blognone.com/node/144156","date":1737042784000,"content":"<div><div><div><p>ถัดจากข่าวที่ซีอีโอธนาคาร Goldman Sachs <a href=\"https://www.blognone.com/node/144134\">เปิดเผย</a>ว่าอาจหยุดความร่วมมือกับแอปเปิลในบริการบัตรเครดิต Apple Card เร็วกว่ากำหนดสัญญาในปี 2030 ซึ่งแปลว่าจะต้องมีสถาบันการเงินอื่นมารับดูแลพอร์ตลูกค้านี้ต่อไป</p>\n<p>Reuters อ้างแหล่งข่าวสองรายที่เกี่ยวข้องบอกว่าตอนนี้แอปเปิลเจรจากับสถาบันการเงินสองแห่งคือ Barclays และ Synchrony Financial โดยกรณีของ Barclays นั้นแอปเปิลหารือมาหลายเดือนแล้ว และหากบรรลุข้อตกลงได้จริงก็จะใช้เวลาอีกหลายเดือนเช่นกัน</p>\n<p>แหล่งข่าวบอกว่ามีสถาบันการเงินอีกหลายแห่งที่สนใจมาเป็นพันธมิตรให้บริการบัตรเครดิต Apple Card โดยมองประโยชน์ของการได้แบรนด์แอปเปิล แต่ส่วนใหญ่ก็มองว่าข้อตกลงปัจจุบันที่แอปเปิลทำกับ Goldman Sachs นั้นมีความเสี่ยงสูง และทำกำไรได้ยากมาก</p>\n<p>ก่อนหน้านี้มีรายงานว่า<a href=\"https://www.blognone.com/node/142066\">ธนาคาร JPMorgan</a> เป็นอีกรายที่กำลังเจรจากับแอปเปิล</p>\n<p>ที่มา: <a href=\"https://www.reuters.com/technology/apple-talks-with-barclays-synchrony-replace-goldman-credit-card-deal-sources-say-2025-01-15/\">Reuters</a></p>\n<p><img src=\"https://www.blognone.com/sites/default/files/externals/dbd6b514754983be146a20780d6daa94.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple-card\">Apple Card</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/barclays\">Barclays</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3dd0b957b9cc5dc01a5ece3996c6181846f43d73b09112897deea54516335b9","category":"Thai"}