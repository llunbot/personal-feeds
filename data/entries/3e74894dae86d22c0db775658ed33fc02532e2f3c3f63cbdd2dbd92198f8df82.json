{"title":"คอมไพล์ผ่านรันได้ กูเกิลทดลองใช้ AI เขียนโค้ดทดสอบความปลอดภัยโครงการโอเพนซอร์ส","link":"https://www.blognone.com/node/135348","date":1692355252000,"content":"<div><div><div><p>กูเกิลแสดงผลการทดลองใช้ปัญญาประดิษฐ์ในกลุ่ม Large Language Model (LLM) มาเขียนโค้ดยิงไลบรารีต่างๆ ภายใต้<a href=\"https://www.blognone.com/node/87888\">โครงการ OSS-Fuzz เพื่อหาช่องโหว่ซอฟต์แวร์</a></p>\n<p>การทดสอบแบบ fuzzing ช่วยให้พบช่องโหว่แบบที่คนคิดไม่ถึงโดยเฉพาะช่องโหว่หน่วยความจำ ด้วยการอาศัยการยิงอินพุตแบบสุ่ม อย่างไรก็ดีโค้ดที่ใช้ทดสอบนั้นต้องเขียนด้วยมือทำให้ชุดทดสอบต่างๆ มักครอบคลุมโค้ดที่ต้องการทดสอบไม่มากนัก โดยเฉลี่ยครอบคลุมเพียง 30% เท่านั้น</p>\n<p>ทีมงานกูเกิลเขียน prompt ให้ LLM ของกูเกิลเองเขียนโค้ดสำหรับทดสอบ หากโค้ดรันไม่ผ่านก็สามารถอ่าน error แล้วแก้ไขโค้ดใหม่ไปได้ ข้อดีสำคัญคือโค้ดที่ได้จะทดสอบส่วนต่างๆ ของโครงการโอเพนซอร์สได้เพิ่มเติม ทำให้ความครอบคลุมโดยรวมดีขึ้น</p>\n<p>ตอนนี้โครงการยังอยู่ระหว่างการทดลอง คาดว่าจะรวมฟีเจอร์นี้เข้าไปในโครงการ OSS-Fuzz ในอนาคต หากมีความพร้อมก็อาจจะไม่ต้องใช้คนเขียนชุดทดสอบเริ่มต้นอีกเลย</p>\n<p>ที่มา - <a href=\"https://security.googleblog.com/2023/08/ai-powered-fuzzing-breaking-bug-hunting.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/43e7a8f101578aa9391dd362fe1d42c4.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e74894dae86d22c0db775658ed33fc02532e2f3c3f63cbdd2dbd92198f8df82","category":"Thai"}