{"title":"Kunitsu-Gami: Path of the Goddess เกมปราบผีญี่ปุ่นของ Capcom ได้วันขาย 19 ก.ค. 2024","link":"https://www.blognone.com/node/140235","date":1717850264000,"content":"<div><div><div><p>Kunitsu-Gami: Path of the Goddess เกมแอคชั่นแนวปราบผีญี่ปุ่นของ Capcom <a href=\"https://www.blognone.com/node/134303\">ที่เปิดตัวในปี 2023</a> ประกาศวันวางขาย 19 กรกฎาคม 2024 โดยลงทั้ง Xbox Game Pass, Xbox Series X|S, Xbox One, Windows, PlayStation 5, PlayStation 4, PC/Steam</p>\n<p>เนื้อเรื่องของเกมเป็นภูเขา Kafuku ภูเขาแห่งเทพธิดา ที่มีผีร้ายสิงสถิตอยู่ ผู้เล่นต้องรับบทเป็นคนทรง Yoshiro และขุนพลผู้พิทักษ์ Soh มาช่วยปราบปีศาจ รูปแบบเกมเพลย์แบ่งเป็นกลางวัน-กลางคืน กลางวันเราจะต้องปราบผีในหมู่บ้าน และเตรียมความพร้อมสำหรับสู้ศึกกับผีในตอนกลางคืน ที่จะออกมาเดินเพ่นพ่านกันชุดใหญ่ ระหว่างการต่อสู้ Soh จะต้องปกป้อง Yoshiro ที่ต้องทำพิธีขับไล่ผีไปพร้อมกัน เกมจะเป็นลูกผสมระหว่างแนวแอคชั่นกับ tower defense</p>\n<p>ทีมที่พัฒนาเกมนี้คือ Capcom Development Division 1 ซึ่งเป็นทีมเดียวกับที่ทำซีรีส์ Resident Evil และ Devil May Cry (เอนจินเกมที่เลือกใช้เป็น RE Engine ที่ใช้กับเกมใหม่ๆ ของ Capcom ช่วงหลัง) ส่วนผู้กำกับเกม Shinsekai: Into the Depths เคยฝากผลงานกับ  Shinsekai: Into the Depths เกมแอคชั่นใต้น้ำที่ลงมือถือและ Switch ในปี 2019</p>\n<p>ที่มา - <a href=\"https://www.kunitsu-gami.com/\">Capcom</a></p>\n<p><img alt=\"No Description\" src=\"https://www.blognone.com/sites/default/files/externals/484303b412347844bc5ee23fa8b7b707.jpg\" /></p>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e44d179ab9b29a9c72b58d6bd03a3a0bb6dd4d6cbad3adc5258179e182088fdf","category":"Thai"}