{"title":"งานนิทรรศการเกม E3 ประกาศยุติการจัดงานแล้ว หลังจัดงานมากว่า 2 ทศวรรษ","link":"https://www.blognone.com/node/137194","date":1702395027000,"content":"<div><div><div><p>หลังจากประสบปัญหาในการจัดงานช่วงหลายปีที่ผ่านมา The Entertainment Software Association หรือ ESA ผู้จัดงานนิทรรศการเกม E3 ได้ตัดสินใจยุติการจัดงาน E3 ในอนาคตแล้ว</p>\n<p>ESA กล่าวว่าหลังจากผ่านมามากกว่า 2 ทศวรรษของการจัดงานนิทรรศการ E3 ที่นำเสนออุตสาหกรรมวิดีโอเกมในอเมริกาและทั่วโลก ตอนนี้ก็ถึงเวลายุติการจัดงาน E3 แล้ว ส่วน ESA ยังคงบทบาทในการสนับสนุนสมาชิกทั้งองค์กรและคนทำงาน เพื่อร่วมพัฒนาวงการกันต่อไป</p>\n<p>E3 เริ่มจัดงานครั้งแรกในปี 1995 ได้รับผลกระทบหนักในปี 2020 จากเหตุการณ์โควิด ทำให้ต้อง<a href=\"https://www.blognone.com/node/115134\">ยกเลิกการจัดงาน</a> ในปี 2021 กลับมาจัดงานแต่เป็นแบบออนไลน์ทั้งหมด และเริ่มถูก<a href=\"https://www.blognone.com/node/117745\">ตั้งคำถาม</a>ว่างาน E3 ยังมีความสำคัญหรือไม่ เมื่อค่ายเกมต่าง ๆ ก็สามารถจัดงานเปิดตัวเกมผ่านช่องทางออนไลน์ได้เอง มาในปี 2022 การระบาดของ Omicron ทำให้แผนจัดงานแบบ In-Person ต้องยกเลิกอีกครั้ง นำมาสู่การ<a href=\"https://www.blognone.com/node/127875\">ยกเลิกการจัดงาน</a>ทั้งหมด</p>\n<p>เข้าสู่ปี 2023 บริษัทเกมจำนวนมากประกาศไม่เข้าร่วม ทำให้<a href=\"https://www.blognone.com/node/133238\">การจัดงานต้องยกเลิกอีกปี</a> แต่ตอนนั้น ESA บอกว่ายังยืนยันจะจัดงาน E3 ต่อไป โดยจะเปลี่ยนรูปแบบงาน ซึ่งสุดท้ายก็มาสู่การประกาศยกเลิกงาน E3 ทั้งหมดในปีหน้าและในอนาคต</p>\n<p>ที่มา: <a href=\"https://variety.com/2023/digital/news/e3-shut-down-permanently-esa-1235834829/\">Variety</a></p>\n<p><img alt=\"No Description\" src=\"https://www.blognone.com/sites/default/files/externals/c1f69d6a40a46af620e6d8a09c1ac9e5.jpg\" /></p>\n</div></div></div><div><div>Topics: </div><div><div><a href=\"/topics/e3\">E3</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"232ed8a36801615ebc68c29bb757d53cbd2991e9a3d6fabc9ed76537bda5f1a2","category":"Thai"}