{"title":"ยอดจดทะเบียน Tesla ในยุโรปเดือนเม.ย. 2025 ลดลง 49%, สวนทางตลาด EV โต 34.1%","link":"https://www.blognone.com/node/146650","date":1748395747000,"content":"<span>ยอดจดทะเบียน Tesla ในยุโรปเดือนเม.ย. 2025 ลดลง 49%, สวนทางตลาด EV โต 34.1%</span>\n\n  <div>\n    <div>Body</div>\n              <div><p>ยอดจดทะเบียนรถยนต์ยุโรปจาก European Automobiles Manufacturers Association (ACEA) ประจำเดือนเมษายน 2025 ระบุว่า Tesla มียอดจดทะเบียนรวม 7,261 คัน ลดลง 49% หรือเกือบครึ่งหนึ่งของเดือนเมษายน 2024</p>\n<p>การลดลงของ Tesla นั้นสวนทางกับยอดขายรถยนต์ไฟฟ้า EV ในยุโรปที่ <strong>เพิ่มขึ้น</strong> 34.1% ในเดือนเมษายน 2025</p>\n<p>หากนับตัวเลขรวม 4 เดือนแรกของปี ยอดขาย Tesla ลดลง 38.8% เทียบกับช่วงเดียวกันของปีที่แล้ว ในขณะที่ตลาด EV ยุโรปเติบโต 26.4%</p>\n<p>ก่อนหน้านี้ ผู้พิทักษ์ Tesla อาจให้เหตุผลเรื่องระยะเปลี่ยนผ่านสู่ Model Y Refresh ทำให้ยอดจดทะเบียนช่วงต้นปี 2025 ลดลง แต่ตอนนี้น่าจะพิสูจน์ได้แล้วว่าข้ออ้างเหล่านี้ไม่จริง และสถานการณ์ของเดือนพฤษภาคม (ที่ยังไม่ครบเดือน แต่มีตัวเลขรายวัน) ก็ไม่ได้ดีขึ้น</p>\n<p>ที่มา - <a href=\"https://www.theverge.com/news/675058/tesla-europe-april-sales-musk-doge-brand-crisis\">The Verge</a>, <a href=\"https://electrek.co/2025/05/27/tesla-tsla-keeps-getting-worse-in-europe-despite-electric-car-sales-surging/\">Electrek</a></p>\n<p><img src=\"https://www.blognone.com/sites/default/files/files-2025/2025-05/ev-car-april-2025.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 28/05/2025 - 08:29</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"730a6fc5a5a566eb806f003462c50e6fbc781fca0841665f7bfd9e05f04c7a5a","category":"Thai"}