{"title":"เผย Threads เตรียมแสดงโฆษณาในแอป เริ่มมกราคมนี้","link":"https://www.blognone.com/node/143117","date":1731560410000,"content":"<div><div><div><p>เรื่องนี้คงไม่เซอร์ไพรส์เพราะรู้ว่ามาแน่แค่เมื่อใด โดย The Information อ้างแหล่งข่าวจากฝ่ายโฆษณาของ Instagram บอกว่าแพลตฟอร์มโซเชียลเน้นตัวหนังสือ Threads ที่ Meta ทำออกมาเพื่อแข่งกับ X หรือ Twitter เดิม เตรียมเริ่มแสดงโฆษณากับผู้ใช้งาน ซึ่งจะทดสอบกับผู้ซื้อโฆษณากลุ่มเล็กก่อน มีผลตั้งแต่เดือนมกราคมเป็นต้นไป</p>\n<p>โฆษณาใน Threads มี<a href=\"https://www.blognone.com/node/141603\">รายงาน</a>มาแล้วก่อนหน้านี้ว่าอยู่ในแผน ถึงแม้ Mark Zuckerberg ซีอีโอ Meta จะ<a href=\"https://www.blognone.com/node/135022\">เคยบอก</a>ว่ายังไม่มีความคิดเรื่องนี้ และเป็นหนทางอีกยาวไกลหากจะมีจริง</p>\n<p>Threads เป็นอีกหนึ่งแอปที่เติบโตในช่วงที่ผ่านมาจากการที่ผู้ใช้งาน X จำนวนหนึ่งมองหาทางเลือกใช้งานแทน เช่นเดียวกับ <a href=\"https://www.blognone.com/node/143065\">Bluesky</a></p>\n<p>ที่มา: <a href=\"https://www.theinformation.com/articles/meta-to-launch-ads-on-threads-in-early-2025\">The Information</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/rumors\">Rumors</a></div><div><a href=\"/topics/advertising\">Advertising</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ada57b931a406ec6bec5633a07eb5e03c0aef6a6394b14116308491463bc4e37","category":"Thai"}