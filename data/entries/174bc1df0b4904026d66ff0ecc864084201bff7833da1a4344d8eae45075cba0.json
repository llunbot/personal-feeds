{"title":"[ลือ] Elon Musk ปลดพนักงานทีม Twitter Spaces จาก 100 เหลือ 3 คน ทำให้ Spaces ล่ม","link":"https://www.blognone.com/node/134052","date":1685334448000,"content":"<div><div><div><p>เว็บไซต์ข่าว Platformer รายงานข้อมูลจากแหล่งข่าวใน Twitter ว่า Elon Musk ปลดพนักงานทีม Twitter Spaces ออก จากเดิมเคยมีราว 100 คน เหลือเพียง 3 คนเท่านั้น</p>\n<p>ปัญหาการปลดพนักงานทีม Spaces ออกเป็นจำนวนมาก ส่งผลให้ทีมที่เหลืออยู่ \"ไม่รู้\" ว่าระบบรันอยู่ได้อย่างไร และส่งผลให้ระบบเกิดปัญหา</p>\n<p>ล่าสุดเมื่อไม่กี่วันที่ผ่านมา Elon Musk (ที่ระบุเสมอว่าตัวเองเป็นกลางทางการเมือง) เพิ่งจัดสัมภาษณ์ Ron DeSantis ผู้ว่าการรัฐฟลอริด้าจากพรรครีพับลิกัน เพื่อประกาศข่าวว่า DeSantis จะลงชิงประธานาธิบดีสหรัฐปี 2024 แต่ระบบ Spaces กลับล่มระหว่างการสัมภาษณ์ ทำให้ DeSantis ต้องหยุดการให้สัมภาษณ์ไปนานถึง 20 นาที จึงจะสามารถประกาศตัวชัดเจนว่าจะลงสมัครเลือกตั้งเป็นประธานาธิบดีอย่างเป็นทางการ</p>\n<p>นอกจากนี้ เว็บไซต์ The Information ยังรายงานข่าวว่า Twitter ตัดงบการซื้อไลเซนส์ซอฟต์แวร์ภายนอก และเมื่อไม่กี่สัปดาห์ก่อนหน้าเพิ่งเลิกจ่ายค่าไลเซนส์ Redis ฐานข้อมูลแบบ in-memory ที่นิยมใช้ในเว็บไซต์ขนาดใหญ่ ซึ่งอาจเป็นเหตุผลหนึ่งที่ทำให้ Spaces ล่มด้วยเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/d3a1898313d2389780763e8cb5c2f80a.png\" /></p>\n<p>ที่มา - <a href=\"https://www.platformer.news/p/inside-twitters-failed-space-launch\">Platformer</a>, <a href=\"https://www.theinformation.com/articles/twitter-cut-key-software-before-desantis-audio-glitch\">The Information</a></p>\n</div></div></div><div><div>Topics: </div><div><div><a href=\"/topics/twitter-spaces\">Twitter Spaces</a></div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"174bc1df0b4904026d66ff0ecc864084201bff7833da1a4344d8eae45075cba0","category":"Thai"}