{"title":"เซิร์ฟเวอร์ LockBit ถูกตำรวจยึดสำเร็จ ได้กุญแจถอดรหัสกว่าพันรายการ สมาชิกถูกจับสองราย","link":"https://www.blognone.com/node/138303","date":1708433098000,"content":"<div><div><div><p>National Crime Agency (NCA) ของสหราชอาณาจักรร่วมกับ FBI ลงมือปฏิบัติการ Operation Cronos บุกยึดเซิร์ฟเวอร์ของกลุ่มมัลแวร์เรียกค่าไถ่ LockBit รวมถึงเซิร์ฟเวอร์ของตัวแทน (affiliate) อีก 28 เครื่อง ทำให้มัลแวร์ตัวนี้หยุดอาละวาดในที่สุด</p>\n<p>NCA ระบุว่าได้ซอร์สโค้ดของเซิร์ฟเวอร์ LockBit พร้อมกับข้อมูลสมาชิกกลุ่มจำนวนมาก และยังพบกุญแจถอดรหัสไฟล์กว่าพันรายการซึ่งจะติดต่อเหยื่อให้ความช่วยเหลือต่อไป นอกจากนี้บนเซิร์ฟเวอร์ยังมีข้อมูลที่กลุ่ม LockBit ขโมยออกมาจากเครื่องของเหยื่อ บางรายการนั้นมีข้อมูลว่าเหยื่อจ่ายค่าไถ่แล้วจึงเป็นหลักฐานว่า LockBit ไม่ได้ลบข้อมูลจริงแม้จะยอมจ่ายค่าไถ่</p>\n<p>LockBit อาละวาดมาตั้งแต่ปี 2020 ข้อมูลล่าสุดระบว่ามีเหยื่อกว่า 2,000 ราย รวมได้รับค่าไถ่ไปแล้วกว่า 120 ล้านดอลลาร์สหรัฐฯ รายหนึ่งที่เคยเป็นข่าวในไทยคือ<a href=\"https://www.blognone.com/node/124540\">สายการบิน Bangkok Airways</a></p>\n<p>นอกจากการยึดเซิร์ฟเวอร์ Europol ยังช่วยจับกุมสมาชิกกลุ่มอีก 2 รายในโปแลนด์และยูเครน มีการยึดบัญชีเงินคริปโตอีกกว่า 200 บัญชี</p>\n<p>ที่มา - <a href=\"https://www.nationalcrimeagency.gov.uk/news/nca-leads-international-investigation-targeting-worlds-most-harmful-ransomware-group\">NCA</a>, <a href=\"https://www.justice.gov/opa/pr/us-and-uk-disrupt-lockbit-ransomware-variant\">Justice.gov</a></p>\n<p><img alt=\"No Description\" src=\"https://www.blognone.com/sites/default/files/externals/de19605adf0ff13961b552733ae52610.png\" /></p>\n</div></div></div><div><div>Topics: </div><div><div><a href=\"/topics/lockbit\">LockBit</a></div><div><a href=\"/topics/ransomware\">Ransomware</a></div><div><a href=\"/topics/security\">Security</a></div><div><a href=\"/topics/united-kingdom\">United Kingdom</a></div><div><a href=\"/topics/fbi\">FBI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31865c0fcf51103c0d09a14c313ce1f330d8c4ab1794db23576577193762a322","category":"Thai"}