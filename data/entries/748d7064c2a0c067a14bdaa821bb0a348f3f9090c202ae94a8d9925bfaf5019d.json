{"title":"อุปกรณ์ Google TV และ Android TV มีจำนวน 270 ล้านเครื่อง โตเกือบ 2 เท่าจากปี 2023","link":"https://www.blognone.com/node/142152","date":1727152905000,"content":"<div><div><div><p>ในประกาศ<a href=\"https://www.blognone.com/node/142148\">อัพเดต Google TV ของกูเกิล</a> มีการเปิดเผยสถิติว่าตอนนี้มีอุปกรณ์ที่ใช้งาน Google TV และ Android TV รวมกันเกิน 270 ล้านเครื่องต่อเดือน (นับ monthly active devices)</p>\n<p>เว็บไซต์ 9to5google รายงานว่าตัวเลขนี้เพิ่มสูงขึ้นเกือบ 2 เท่าจากสถิติของกูเกิลในปี 2023 ที่รายงานว่ามี 150 ล้านเครื่อง และ<a href=\"https://www.blognone.com/node/139799\">เติบโตขึ้นจากตัวเลขในเดือนพฤษภาคม 2024</a> ที่ประกาศไว้ 220 ล้านเครื่อง</p>\n<p>ในประกาศของกูเกิลยังบอกว่าในช่วงที่ผ่านมาได้ขยาย Google TV ให้รองรับจำนวนประเทศมากขึ้น ซึ่งรวมถึง<strong>ประเทศไทย</strong>, อินโดนีเซีย, เวียดนาม, ฟิลิปปินส์ ซึ่งตรงนี้ยังไม่แน่ชัดว่าหมายถึงอะไรกันแน่ เพราะทีวีที่ใช้ระบบปฏิบัติการ Google TV ก็วางขายในไทยมาหลายปีแล้ว</p>\n<p>ที่มา - <a href=\"https://blog.google/products/google-tv/google-tv-home-ai-sports-features/\">Google</a>, <a href=\"https://9to5google.com/2024/09/23/google-tv-android-270-million-devices-growth/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/f7ca14fa24ced37c98881cb9c1085821.jpeg\" /></p>\n</div></div></div><div><div>Topics: </div><div><div><a href=\"/topics/android-tv\">Android TV</a></div><div><a href=\"/topics/google-tv\">Google TV</a></div><div><a href=\"/topics/google\">Google</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"748d7064c2a0c067a14bdaa821bb0a348f3f9090c202ae94a8d9925bfaf5019d","category":"Thai"}