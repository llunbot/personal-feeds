{"title":"YouTube เอาจริง จะตัดช่องทางรายได้ยูทูเบอร์ที่แพร่ข้อมูลต่อต้านแนวคิด climate change","link":"https://www.blognone.com/node/125167","date":1633656891000,"content":"<div><div><div><p>หนึ่งในประเด็นข้อมูลเท็จที่แพร่หลายในโซเชียลมีเดียคือ การปฏิเสธว่าภาวะโลกร้อน หรือ climate change นั้นไม่มีอยู่จริง ล่าสุดทาง Google และ YouTube ออกประกาศจะตัดช่องทางรายได้ ทั้งโฆษณา และเครื่องมือทำเงินของ YouTube แก่ช่องและบรรดายูทูเบอร์ ที่เผยแพร่ข้อมูลขัดแย้งกับผลงานวิจัยและข้อเท็จจริงทางวิทยาศาสตร์เกี่ยวกับ climate change</p>\n<p>โดย Google จะยังคงอนุญาตให้มีโฆษณาและการสร้างรายได้ในหัวข้อที่เกี่ยวข้องกับสภาพอากาศ เช่น การอภิปรายเกี่ยวกับการเปลี่ยนแปลงสภาพภูมิอากาศและการวิจัยที่ตรวจสอบได้ โดยในการบังคับใช้นโยบายใหม่นี้ ทาง Google ได้ปรึกษากับผู้เชี่ยวชาญจากคณะกรรมการระหว่างรัฐบาลแห่งสหประชาชาติว่าด้วยการเปลี่ยนแปลงสภาพภูมิอากาศด้วย</p>\n<p>สัปดาห์ที่ผ่านมา YouTube ยังออกประกาศแบนทุกเนื้อหาที่เผยแพร่ข้อมูลเท็จเกี่ยวกับโควิด-19 และข้อมูลต่อต้านวัคซีนโควิด-19</p>\n<p>Googleโดนวิพากษ์วิจารณ์จากสภาคองเกรสและนักเคลื่อนไหวด้านการเปลี่ยนแปลงสภาพภูมิอากาศ ว่าปล่อยให้มีข้อมูลเท็จเผยแพร่บนแพลตฟอร์ม ผลวิจัยจาก Avaaz องค์กรไม่แสวงหากำไรระบุด้วยว่า วิดีโอข้อมูลเท็จเกี่ยวกับ climate change สามารถสร้างรายได้ และสร้างยอดรับชมไปถึง 21 ล้านครั้งบน YouTube</p>\n<p><img src=\"https://www.blognone.com/sites/default/files/externals/61eeaa9463d2657a63c30299102a926b.png\" /><br />\nภาพจาก YouTube</p>\n<p>ที่มา - <a href=\"https://www.businessinsider.com/google-youtube-bans-climate-denier-content-ads-2021-10?utm_source=feedburner&amp;utm_medium=feed&amp;utm_campaign=Feed%3A+typepad%2Falleyinsider%2Fsilicon_alley_insider+%28Silicon+Alley+Insider%29\">Business Insider</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/google\">Google</a></div><div><a href=\"/topics/climate-change\">Climate Change</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7c8ebd49effce078f09553793a0544032499acc754a88ced26b8517dd211f88","category":"Thai"}