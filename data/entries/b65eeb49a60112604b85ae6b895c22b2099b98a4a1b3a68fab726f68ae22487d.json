{"title":"ภาพยนตร์ชีวประวัติ Elon Musk จะสร้างโดยสตูดิโอ A24 ได้ Darren Aronofsky เป็นผู้กำกับ","link":"https://www.blognone.com/node/136691","date":1699637139000,"content":"<div><div><div><p>ชีวประวัติของ Elon Musk กำลังจะถูกสร้างเป็นภาพยนตร์แล้ว โดยมีรายงานผลการประมูลสิทธิเพื่อผลิตภาพยนตร์ของ Elon Musk จาก<a href=\"https://www.blognone.com/node/135737\">หนังสือชีวประวัติ</a>ชื่อเดียวกัน ที่เขียนโดย Walter Isaacson ซึ่งเพิ่งวางขายไปเมื่อเดือนกันยายน โดยสตูดิโอ A24 เป็นผู้ชนะสิทธิการผลิตนี้ รายงานยังบอกว่ามีหลายสตูดิโอที่เข้าร่วมประมูล</p>\n<p>ผู้กำกับภาพยนตร์คือ Darren Aronofsky ที่มีผลงานการกำกับในช่วงที่ผ่านมาเช่น The Whale, Mother! และ Black Swan ซึ่งเรื่องหลังเขาได้เข้าชิงรางวัล Academy (ออสการ์) สาขาผู้กำกับด้วย อีกจุดเด่นของผลงาน Aronofsky คือการดึงพลังนักแสดงออกมา มีผลงานสองเรื่องที่เขากำกับและนักแสดงได้รางวัลออสการ์คือ Brendan Fraser จาก The Whale และ Natalie Portman จาก Black Swan</p>\n<p>ก่อนหน้านี้หนังสือชีวประวัติที่เขียนโดย Walter Isaacson ซึ่งถูกนำไปสร้างภาพยนตร์คือ <a href=\"https://www.blognone.com/node/72229\">Steve Jobs</a> ที่ฉายในปี 2015</p>\n<p>Elon Musk พูดถึง<a href=\"https://twitter.com/elonmusk/status/1722994707842691159\">ข่าวนี้ผ่าน X</a> ด้วยว่า เขายินดีที่ได้ Aronofsky มาเป็นผู้กำกับ เพราะเป็นหนึ่งในผู้กำกับที่ดีที่สุด</p>\n<p>ที่มา: <a href=\"https://variety.com/2023/film/news/elon-musk-biopic-a24-darren-aronofsky-1235787115/\">Variety</a></p>\n<p><img src=\"https://www.blognone.com/sites/default/files/externals/c90fdf5045a1f4f20e1d512e4c4062b6.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/biography\">Biography</a></div><div><a href=\"/topics/movies\">Movies</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b65eeb49a60112604b85ae6b895c22b2099b98a4a1b3a68fab726f68ae22487d","category":"Thai"}