{"title":"อินเดียยกเลิกเพดานจำกัดจำนวนผู้ใช้งาน WhatsApp Pay ในประเทศ","link":"https://www.blognone.com/node/143880","date":1735705973000,"content":"<div><div><div><p>NPCI หน่วยงานกำกับดูแลระบบการจ่ายเงินออนไลน์ UPI ในประเทศอินเดีย ประกาศยกเลิกจำกัดจำนวนผู้ใช้งานบริการจ่ายเงิน <a href=\"https://www.blognone.com/node/119453\">WhatsApp Pay</a> ของ Meta จากก่อนหน้านี้กำหนดเพดานไว้ที่ 100 ล้านคน มาตั้งแต่ปี 2022 ทำให้บริการ WhatsApp Pay ที่ทำงานบน UPI เช่นกัน สามารถเข้าถึงผู้ใช้งาน WhatsApp ที่มีมากกว่า 500 ล้านคนในอินเดียได้ทันที</p>\n<p>ปัจจุบันแพลตฟอร์ม UPI ของอินเดียมีปริมาณการทำธุรกรรมมากกว่า 1.3 หมื่นล้านครั้งต่อเดือน โดยธุรกรรมมากกว่า 85% มาจาก Google Pay และ PhonePe บริการชำระเงินที่มี Walmart เป็นผู้ถือหุ้น การเข้ามาของ WhatsApp Pay ที่มากขึ้น จึงคาดหวังว่าจะมีการแข่งขันมากขึ้นในตลาด</p>\n<p>ก่อนหน้านี้ NPCI มีแผนกำหนดให้แอปจ่ายเงินแต่ละราย มีส่วนแบ่งผู้ใช้งานได้สูงสุด 30% ของปริมาณธุรกรรมทั้งหมด แต่ข้อกำหนดนี้ถูกเลื่อนบังคับใช้ออกไปจนถึงสิ้นปี 2026</p>\n<p>ที่มา: <a href=\"https://techcrunch.com/2024/12/31/india-lifts-whatsapp-payment-curbs/\">TechCrunch</a></p>\n<p><img src=\"https://www.blognone.com/sites/default/files/externals/4f3e5cc997daaa5b194fee01e2c79db7.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/mobile-payment\">Mobile Payment</a></div><div><a href=\"/topics/payment\">Payment</a></div><div><a href=\"/topics/india\">India</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3667ec57b81b7e590c26a695b09cf322c1b7ed430dab96d9cf4783d04c9497a8","category":"Thai"}