{"title":"IBM ซื้อ DataStax บริษัทฐานข้อมูล NoSQL ที่พัฒนาต่อจาก Apache Cassandra","link":"https://www.blognone.com/node/144927","date":1740541104000,"content":"<div><div><div><p>IBM ประกาศซื้อกิจการ DataStax บริษัทเจ้าของฐานข้อมูล Astra DB แนว NoSQL ที่พัฒนาต่อจาก Apache Cassandra</p>\n<p>DataStax ก่อตั้งในปี 2010 โดยอดีตทีมพัฒนา Apache Cassandra ที่เคยเป็นพนักงานของ Rackspace โดยผลิตภัณฑ์หลักของบริษัทคือ DataStax Enterprise (Cassandra เวอร์ชันองค์กร) และ Astra DB (บริการ Cassandra แบบ DBaaS ที่ DataStax บริหารจัดการให้) นอกจากนี้บริษัทยังสนับสนุนโครงการโอเพนซอร์สด้านอื่นอย่าง <a href=\"https://github.com/langflow-ai/langflow\">Langflow</a> เครื่องมือพัฒนาแบบ low-code สำหรับงาน AI Agent ด้วย</p>\n<p>IBM บอกว่าเชื่อในพลังของโอเพนซอร์ส และ DataStax ถือว่ามีความเชี่ยวชาญเรื่อง Cassandra, Langflow,  OpenSearch เป็นอย่างดี การซื้อ DataStax เข้ามาจะช่วยเติมเต็มผลิตภัณฑ์ด้านการเก็บข้อมูลแบบ unstructured และ semi-structured โดยจะเข้ามาอยู่ใต้<a href=\"https://www.blognone.com/node/133768\">ร่มใหญ่ของแบรนด์ watsonx</a> ที่เป็นผลิตภัณฑ์ด้าน AI ของบริษัท</p>\n<p>การซื้อกิจการครั้งนี้ไม่ได้เปิดเผยมูลค่า และกระบวนการซื้อจะเสร็จภายในไตรมาส 2/2025 หลังได้รับอนุมัติจากหน่วยงานกำกับดูแลแล้ว</p>\n<p>ที่มา - <a href=\"https://www.datastax.com/blog/ibm-plans-to-acquire-datastax\">DataStax</a>, <a href=\"https://www.ibm.com/new/announcements/ibm-to-acquire-datastax-helping-clients-bring-the-power-of-unstructured-data-to-enterprise-ai-applications\">IBM</a>, <a href=\"https://newsroom.ibm.com/2025-02-25-ibm-to-acquire-datastax,-deepening-watsonx-capabilities-and-addressing-generative-ai-data-needs-for-the-enterprise\">IBM</a></p>\n<p><img alt=\"No Description\" src=\"https://www.blognone.com/sites/default/files/externals/b204cb2685acee2de51b138b1c03e471.jpeg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/acquisition\">Acquisition</a></div><div><a href=\"/topics/cassandra\">Cassandra</a></div><div><a href=\"/topics/database\">Database</a></div><div><a href=\"/topics/watson\">Watson</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bce41ebdd1029d10c82d1b7396170f417c2b0ac2bf5c1a8a9e201d1ec4d10e8","category":"Thai"}