{"title":"ย้อนวัย MSN, Instagram กำลังทดสอบแชร์เพลงที่กำลังฟังจาก Spotify แบบต่อเนื่อง","link":"https://www.blognone.com/node/141688","date":1724817714000,"content":"<div><div><div><p>หากใครที่เคยทันยุค MSN Messenger อาจคุ้นเคยฟีเจอร์แชร์เพลงที่กำลังฟังจาก Windows Media Player ในโปรไฟล์ตัวเอง ล่าสุดฟีลนั้นอาจจะกำลังกลับมา เมื่อมีคนพบว่า Instagram อาจกำลังทดสอบฟีเจอร์แชร์เพลงอย่างต่อเนื่องจาก Spotify และแสดงผลใน Notes ของโปรไฟล์ในหน้า DM</p>\n<p>Alessandro Paluzzi นักพัฒนาจากอิตาลีเปิดเผยว่า Instagram กำลังทดสอบฟีเจอร์ดังกล่าว โดยเป็นภาพเหมือนหน้าต่างเลือกเพลงของ Instagram พร้อมป๊อปอัพด้านล่าง ว่าสามารถแชร์เพลงอย่างต่อเนื่องจาก Spotify ได้ และผู้ใช้สามารถเลือกปิดการแชร์ได้ตลอดเวลา</p>\n<p>ที่มา - <a href=\"https://www.threads.net/@alex193a/post/C_LXhYmuKu0/?xmt=AQGzoZKTzcEvLacHTUv3yEnkdodSVm4SA3cCw82VxTVJOw\">@alex193a</a></p>\n<p><img alt=\"No Description\" src=\"https://www.blognone.com/sites/default/files/externals/e1dfc6ce7c13dd5f7d4639a46181687c.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2efb505f2902530d29c55488103ef01cd415c817c27ea783324a52e8fac2d72a","category":"Thai"}