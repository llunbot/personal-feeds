{"title":"ธนาคาร DBS ในสิงคโปร์ล่มสามชั่วโมงหลังแบงค์ชาติสิงคโปร์เพิ่งปลดโทษแบน","link":"https://www.blognone.com/node/139552","date":1714664829000,"content":"<div><div><div><p>วันนี้ธนาคารบริการออนไลน์ของธนาคาร DBS ในสิงคโปร์ล่มไปตั้งแต่ช่วง 5 โมงเย็นตามเวลาประเทศไทย และแก้ไขจนกลับมาได้ในเวลา 3 ชั่วโมง โดยปัญหาครั้งนี้เกิดขึ้นหลังจากแบงค์ชาติสิงคโปร์ (MAS) <a href=\"https://www.blognone.com/node/139499\">เพิ่งปลดคำสั่งล็อกฟีเจอร์ระบบเพื่อให้ธนาคารแก้ปัญหาเสถียรภาพระบบก่อน</a></p>\n<p>นอกจากระบบของ DBS เองแล้ว ระบบของธนาคารไปรษณีย์สิงคโปร์ หรือ POSB ที่ DBS เป็นคนให้บริการก็ล่มไปพร้อมกัน ทางธนาคารขอให้ลูกค้าใช้บัตรเครดิตหรือเดบิต ตลอดจนถอนเงินจาก ATM ไปก่อน</p>\n<p>ลูกค้า DBS เข้าไปแสดงความไม่พอใจรูปแบบต่างๆ  เช่นพาดพิงถึงซีอีโอธนาคารที่ได้รับค่าจ้างปีที่ผ่านมากว่า 10 ล้านดอลลาร์สิงคโปร์ แม้จะลดลงถึง 27% แล้ว</p>\n<p>ที่มา - <a href=\"https://www.facebook.com/dbs.sg/posts/pfbid0GLDC83d5Nvn9pTVQDox49v7F2p4ugNDwvd131G7DySfpsYgyJkxuiW2ZLA3oduYbl\">DBS</a></p>\n<p><img src=\"https://www.blognone.com/sites/default/files/externals/f86b3d26b484f8d9599eed4c131532f9.jpg\" /></p>\n</div></div></div><div><div>Topics: </div><div><div><a href=\"/topics/dbs\">DBS</a></div><div><a href=\"/topics/singapore\">Singapore</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"686d228a413fbdaec89ae13f56744a0848cef3f12a581c8ff5c1a1b93675e502","category":"Thai"}