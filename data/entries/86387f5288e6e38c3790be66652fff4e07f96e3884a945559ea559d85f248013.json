{"title":"[ไม่ยืนยัน] iPhone 18 Pro จะมีรุ่นสีแดงเข้ม เป็นสีหลักที่ใช้ทำการตลาด","link":"https://www.blognone.com/node/149828","date":1771779414000,"content":"<span>[ไม่ยืนยัน] iPhone 18 Pro จะมีรุ่นสีแดงเข้ม เป็นสีหลักที่ใช้ทำการตลาด</span>\n\n  <div>\n    <div>Body</div>\n              <div><p>ข่าวลือสินค้าใหม่แอปเปิลประจำสัปดาห์นี้จาก Mark Gurman แห่ง Bloomberg คนเดิม ว่าด้วยเรื่องตัวเลือกสีของ iPhone 18 Pro หลังจาก <a href=\"https://www.blognone.com/node/148092\">iPhone 17 Pro</a> ในปีที่ผ่านมาออกสีส้มคอสมิกและขายดีมาก จนเป็นสาเหตุหนึ่งที่ทำให้โทรศัพท์รุ่นนี้ขายดีในจีน ซึ่งการที่ตัวเครื่องเป็นอะลูมิเนียมชิ้นเดียวทำให้แอปเปิลเลือกสีตามต้องการได้ง่ายขึ้น</p>\n<p>Gurman บอกว่าแอปเปิลกำลังพิจารณาตัวเลือกสีของ iPhone 18 Pro ที่จะออกมาปีนี้ ข้อมูลที่เขาทราบบอกว่าสีส้มและสีแดงเข้ม เป็นตัวเลือกที่กำลังพิจารณาตอนนี้ แต่ถ้าเป็นไปตามแนวทางแนวของแอปเปิล จะมีสีตัวเด่นเพื่อใช้ทำการตลาดและสีแดงเข้มน่าจะเป็นสีหลักของปีนี้ ทั้งนี้แอปเปิลออก iPhone สีแดง (PRODUCT)RED รุ่นสุดท้ายใน <a href=\"https://www.blognone.com/node/130275\">iPhone 14</a></p>\n<p>Gurman ยังพูดถึงข้อมูลสี iPhone รุ่นจอพับ บอกว่าแอปเปิลจะไม่มีตัวเลือกสีสันมากนักสำหรับ iPhone รุ่นเด่นของปีนี้ โดยจะเป็นสีดำ เทาเข้ม สีเงิน หรือสีขาวพื้นฐานเท่านั้น</p>\n<p>ที่มา: <a href=\"https://www.bloomberg.com/news/newsletters/2026-02-22/apple-s-ai-wearables-push-what-to-expect-from-march-4-low-end-macbook-launch\">Bloomberg</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sun, 22/02/2026 - 23:56</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86387f5288e6e38c3790be66652fff4e07f96e3884a945559ea559d85f248013","category":"Thai"}