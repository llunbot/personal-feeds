{"title":"MIXI โซเชียลมีเดียรุ่นบุกเบิกในญี่ปุ่น เปิดตัวโซเชียลใหม่ mixi2 ใช้ระบบ Invitation Only","link":"https://www.blognone.com/node/143696","date":1734432002000,"content":"<div><div><div><p>MIXI บริษัทโซเชียลมีเดียในญี่ปุ่น เปิดตัวบริการโซเชียลใหม่ <strong>\"mixi2\"</strong> ซึ่งแยกออกมาจาก mixi โซเชียลมีเดียดั้งเดิมที่มีมาตั้งแต่ปี 2004 เป็นที่นิยมสูงในญี่ปุ่น เคยมีผู้ใช้งานสูงสุดถึง 15 ล้านคนต่อเดือน ก่อนที่จะถูก Facebook, Instagram และ Twitter (ก่อนเป็น X) ดึงฐานผู้ใช้งานไป</p>\n<p>mixi2 ให้บริการในฟอร์แมตเหมือนกับ X/Twitter แต่ผู้ใช้งานต้องสมัครบัญชีใหม่แยกจาก mixi เดิม, ใช้ระบบสมัครเมื่อได้รับคำเชิญ (Invitation) ซึ่งเป็นวิธีเดียวกับ mixi ดั้งเดิม และต้องยืนยันด้วยหมายเลขโทรศัพท์ในญี่ปุ่น จึงเป็นรูปแบบที่แตกต่างไปจาก X หรือ Threads</p>\n<p>ฟีเจอร์เฉพาะที่ต่างไปจาก X เช่นการกด Like จะเป็นค่าส่วนตัวเสมอ, จำกัดผู้ใช้งานอายุมากกว่า 18 ปีเท่านั้น, สามารถโพสต์ข้อความด้วยตัวอักษรขนาดใหญ่กว่าปกติได้ และแทรกอีโมจิเคลื่อนไหวได้</p>\n<p>ที่มา: <a href=\"https://unseen-japan.com/mixi-2-japan-social-media/\">Unseen Japan</a>, <a href=\"https://japan.cnet.com/article/35227355/\">CNET Japan</a> ผ่าน <a href=\"https://www.facebook.com/100070304084184/posts/636758535344277/\">J-doradic</a></p>\n<p><img alt=\"No Description\" src=\"https://www.blognone.com/sites/default/files/externals/f0eb0502bebd31b239565614679258ba.png\" /></p>\n</div></div></div><div><div>Topics: </div><div><div><a href=\"/topics/mixi\">mixi</a></div><div><a href=\"/topics/social-network\">Social Network</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80c00064dc499df9faa895c2883b474ee74d01d9a519fa5ff3bb4aef536a631b","category":"Thai"}