{"title":"Reddit ปรับปรุงโพสต์ AMA แบบใหม่ เพิ่มความสำคัญมากกว่าโพสต์ทั่วไป กำหนดการล่วงหน้าได้","link":"https://www.blognone.com/node/141290","date":1723027102000,"content":"<div><div><div><p>Reddit ประกาศการเปลี่ยนแปลงในโพสต์ประเภท AMA หรือ \"ask me anything\" แบบใหม่ ซึ่งเปิดให้สมาชิกในชุมชนสามารถถามคำถาม และได้รับคำตอบจากเจ้าของโพสต์อย่างใกล้ชิด ซึ่งหลายครั้งได้บุคคลมีชื่อเสียงมาร่วมเปิดโพสต์ประเภทนี้ด้วย</p>\n<p>Reddit บอกว่าหลังจากรับฟังความเห็นของผู้ใช้งาน จึงปรับปรุงให้ AMA เป็นโพสต์ที่มีลักษณะพิเศษมากกว่าโพสต์ปกติ โดยสามารถตั้งกำหนดเวลาล่วงหน้า และโปรโมต AMA ได้ภายในโพสต์เดียว, สามารถตั้งโคโฮสต์ได้สูงสุด 5 คน, เพิ่มแท็บสำหรับสร้าง AMA ในแอปบนสมาร์ทโฟน, ดูคำถามทั้งหมดย้อนหลังได้ รวมทั้งคำถามที่ไม่ถูกเลือกมาตอบ และโฮสต์สามารถเพิ่มสเตตัสหลังจบเซสชัน AMA ที่อาจเป็นข้อความส่งท้าย หรือลิงก์ที่ต้องการนำเสนอ</p>\n<p>AMA รูปแบบใหม่นี้จะมีผลกับผู้ใช้ Reddit ตั้งแต่วันที่ 8 สิงหาคม เป็นต้นไป</p>\n<p>ที่มา: <a>Reddit</a></p>\n<p><img alt=\"No Description\" src=\"https://www.blognone.com/sites/default/files/externals/40c30ef1fc2e8150b6d8f7f921871861.jpeg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d49e9e5f84ba755f0ffbb9a9481da596640be3815bf654adb6dddec51866495","category":"Thai"}