{"title":"GitLab ออก Package Hunter เครื่องมือตรวจสอบความปลอดภัยของ Dependency ที่ใช้","link":"https://www.blognone.com/node/124059","date":1628053706000,"content":"<div><div><div><p>ประเด็นเรื่องความปลอดภัยของแพ็กเกจซอฟต์แวร์โอเพนซอร์ส ที่ถูกใช้เป็น dependency ในโครงการต่างๆ กลายเป็นจุดสนใจมากขึ้นเรื่อยๆ (ข่าวเก่าของ <a href=\"https://www.blognone.com/node/121230\">npm</a> และ <a href=\"https://www.blognone.com/node/124023\">PyPI</a>)</p>\n<p>ล่าสุด GitLab ออกเครื่องมือตัวใหม่ชื่อ Package Hunter ช่วยสแกนหาช่องโหว่ความปลอดภัยของแพ็กเกจที่ใช้งานในโปรเจค</p>\n<p>วิธีทำงานของ Package Hunter คือลองติดตั้งแพ็กเกจที่เราเรียกใช้จริงๆ ในสภาพแวดล้อม sandbox แล้วเฝ้าระวังดูว่ามีการเรียก system call อะไรบ้าง (การสแกนระบบใช้ <a href=\"https://falco.org/\">Falco</a>) ตอนนี้ยังรองรับเฉพาะแพ็กเกจของ Node.js และ Ruby Gems</p>\n<p>การใช้งานผ่านระบบของ GitLab ต้องสร้างสร้างเทมเพลต CI แล้วเพิ่มงาน Package Hunter job ในโปรเจคต์ เพื่อเซ็ตเซิร์ฟเวอร์ Package Hunter ในการรันซอฟต์แวร์</p>\n<p>GitLab ระบุว่าลองใช้งาน Package Hunter เป็นการภายในมาตั้งแต่เดือนพฤศจิกายน 2020 เมื่อพร้อมแล้วก็เปิดให้คนภายนอกใช้งานด้วย ตัวโครงการ<a href=\"https://gitlab.com/gitlab-org/security-products/package-hunter\">เปิดเป็นโอเพนซอร์ส</a></p>\n<p><img src=\"https://www.blognone.com/sites/default/files/externals/44c57ebd3ef97eac1757ca8842451f31.png\" /></p>\n<p>ที่มา - <a href=\"https://about.gitlab.com/blog/2021/07/23/announcing-package-hunter/\">GitLab</a></p>\n</div></div></div><div><div>Topics: </div><div><div><a href=\"/topics/gitlab\">GitLab</a></div><div><a href=\"/topics/open-source\">Open Source</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f16af9de07c9c3ac5d36517c5baef73a9359075da7f14d7b9509895a0847ad9","category":"Thai"}