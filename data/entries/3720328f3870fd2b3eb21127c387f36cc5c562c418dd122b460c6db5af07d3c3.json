{"title":"พบเซิร์ฟเวอร์ GitLab มีช่องโหว่ระดับวิกฤติยังเปิดออกอินเทอร์เน็ต เกิน 5,000 เครื่อง ในไทยมี 27 เครื่อง","link":"https://www.blognone.com/node/137916","date":1706454765000,"content":"<div><div><div><p>GitLab ออกแพตช์พร้อมแจ้งเตือน<a href=\"https://www.blognone.com/node/137697\">ช่องโหว่ CVE-2023-7028 ตั้งแต่ต้นปีที่ผ่านมา</a> อย่างไรก็ดีตอนนี้ยังมีเซิร์ฟเวอร์จำนวนมากไม่ได้อัพเดต ทำให้เสี่ยงต่อการถูกยึดเซิร์ฟเวอร์</p>\n<p>รายงานจาก <a href=\"https://dashboard.shadowserver.org/statistics/combined/map/?map_type=std&amp;day=2024-01-23&amp;source=http_vulnerable&amp;source=http_vulnerable6&amp;tag=cve-2023-7028%2B&amp;geo=all&amp;data_set=count&amp;scale=log\">The Shadow Server Foundation</a> แสดงให้เห็นว่าเซิร์ฟเวอร์จำนวนมากในสหรัฐฯ, รัสเซีย, เยอรมนี, และจีน ยังเปิดให้เชื่อมต่อผ่านอินเทอร์เน็ต สำหรับในไทยนั้นจำนวนเซิร์ฟเวอร์ดูไม่มากนัก เพียงแค่ 27 เครื่อง</p>\n<p>โดยทั่วไปแล้วองค์กรที่ใช้งาน GitLab น่าจะมีโครงการพัฒนาที่ซับซ้อนพอสมควร การที่เปิดเซิร์ฟเวอร์ที่มีช่องโหว่เอาไว้ก็อาจจะเป็นการล่อตาเหล่าแฮกเกอร์เป็นพิเศษ อย่างไรก็ดี ช่องโหว่นี้กระทบเฉพาะเซิร์ฟเวอร์ที่ไม่ได้บังคับการล็อกอินสองชั้นตอนเท่านั้น เซิร์ฟเวอร์บางตัวอาจจะคอนฟิกเพื่อลดผลกระทบไปแล้วแต่ยังพบว่าเป็นเวอร์ชั่นที่มีช่องโหว่อยู่</p>\n<p>ที่มา - <a href=\"https://www.scmagazine.com/news/gitlab-password-reset-bug-leaves-more-than-5-3k-servers-up-for-grabs\">SC Magazine</a></p>\n<p><img alt=\"No Description\" src=\"https://www.blognone.com/sites/default/files/externals/59473d7dc0084c73eadf8f0ae52c3b12.png\" /></p>\n</div></div></div><div><div>Topics: </div><div><div><a href=\"/topics/gitlab\">GitLab</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3720328f3870fd2b3eb21127c387f36cc5c562c418dd122b460c6db5af07d3c3","category":"Thai"}