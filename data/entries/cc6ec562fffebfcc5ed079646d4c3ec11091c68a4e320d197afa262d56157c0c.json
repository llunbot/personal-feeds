{"title":"ซีอีโอ Hugging Face ทำนาย 6 สิ่งที่จะเกิดขึ้นกับวงการ AI ปีหน้า","link":"https://www.blognone.com/node/143532","date":1733701927000,"content":"<div><div><div><p>Clem Delangue ซีอีโอและผู้ร่วมก่อตั้ง Hugging Face โพสต์คาดการณ์สิ่งที่จะเกิดขึ้นในวงการปัญญาประดิษฐ์ปีหน้า 2025 ทั้งหมด 6 ข้อ รายละเอียดดังนี้</p>\n<ul>\n<li>จะมีการประท้วงระดับสาธารณะครั้งใหญ่ครั้งแรก เกี่ยวกับ AI</li>\n<li>บริษัทเทคโนโลยีรายใหญ่แห่งหนึ่ง จะมีมูลค่ากิจการตามราคาหุ้น (Market Cap) ลดลงครึ่งหนึ่งหรือมากกว่าเพราะ AI</li>\n<li>จะมีคำสั่งซื้อหุ่นยนต์ AI ใช้งานส่วนตัวอย่างน้อย 1 แสนตัว</li>\n<li>จีนจะเริ่มขึ้นมาเป็นผู้นำในการแข่งขันด้าน AI ซึ่งเป็นผลจากการเป็นผู้นำใน AI โอเพนซอร์ส</li>\n<li>จะมีความก้าวหน้าที่สำคัญใน AI สำหรับวงการชีววิทยาและเคมี</li>\n<li>เราจะเห็นการเติบโตจากเศรษฐกิจและการจ้างงานที่เป็นผลของ AI ผ่านโมเดล AI 15 ล้านตัวบน Hugging Face</li>\n</ul>\n<p>เพื่อตรวจสอบย้อนกลับ Delangue ก็นำสิ่งที่เขาคาดไว้เมื่อปีที่แล้วสำหรับปีนี้มาโพสต์ด้วย ซึ่งส่วนใหญ่ก็เกิดขึ้น ได้แก่ มีบริษัท AI บางแห่งล้มเหลวไปไม่รอด, LLM โอเพนซอร์สทำงานได้ดีพอกับ LLM แบบปิด, มีความก้าวหน้าสำคัญใน AI สร้างวิดีโอ, เริ่มพูดถึงต้นทุนและผลกระทบสิ่งแวดล้อมมากขึ้น, มีสื่อใช้ AI สร้างเนื้อหามากขึ้น, โมเดลบน AI บน Hugging Face มี 10 ล้านโมเดล (อันนี้ผิดไปเพราะตอนนี้มี 7 ล้าน)</p>\n<p>ที่มา: <a href=\"https://www.linkedin.com/posts/clementdelangue_six-predictions-for-ai-in-2025-and-a-review-activity-7269341028799725568-X79a\">Clem Delangue</a> ผ่าน <a href=\"https://www.theverge.com/2024/12/2/24311198/hugging-face-ceo-makes-his-2025-ai-predictions\">The Verge</a></p>\n<p><img src=\"https://www.blognone.com/sites/default/files/externals/6cc5c0d7464e571b572c20bc13a19589.jpeg\" /></p>\n</div></div></div><div><div>Topics: </div><div><div><a href=\"/topics/hugging-face\">Hugging Face</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc6ec562fffebfcc5ed079646d4c3ec11091c68a4e320d197afa262d56157c0c","category":"Thai"}