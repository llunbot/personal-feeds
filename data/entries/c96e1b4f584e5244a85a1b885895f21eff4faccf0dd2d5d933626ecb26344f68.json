{"title":"Apple เพิ่มหน้า \"Apps by Apple\" ในเว็บไซต์ เพื่อโปรโมตแอปที่พัฒนาขึ้นเอง","link":"https://www.blognone.com/node/135563","date":1693719844000,"content":"<div><div><div><p>แอปเปิล<a href=\"https://www.apple.com/apps/\">เพิ่มเนื้อหาใหม่ในเว็บไซต์</a> \"Apps by Apple\" เพื่อนำเสนอแอปต่าง ๆ ของแอปเปิลเอง ทั้งใน iPhone, iPad, Apple Watch, Mac และ Apple TV แบ่งตามลักษณะการใช้งานในแบบต่าง ๆ รวมถึงชูฟีเจอร์ใหม่ที่จะเพิ่มมาในอัพเดตซอฟต์แวร์ใหญ่ปลายปีรวมทั้ง iOS 17</p>\n<p>ตัวอย่างแอปในหมวด Productivity ของแอปเปิลเองเช่น Notes, Reminders, Calendar, Freeform, Pages, Numbers, Keynote, Shortcuts เป็นต้น หรือในหมวด Features ที่ทำให้การใช้งานข้ามอุปกรณ์เชื่อมต่อได้ดี เช่น Siri, iCloud, CarPlay, Continuity เป็นต้น</p>\n<p>คาดว่าแอปเปิลต้องทำหน้าเว็บไซต์โปรโมตแอปที่พัฒนาเอง เนื่องจาก EU กำหนดให้แอปเปิลต้องรองรับการโหลดแอปจากสโตร์ภายนอก รวมทั้งแอปเปิลก็เคยรายงานตัวเลขว่าในแอปที่มีฟังก์ชันเหมือนกัน คนนิยมใช้งานแอปภายนอกมากกว่าแอปที่พรีโหลดมาให้ของแอปเปิล</p>\n<p>ที่มา: <a href=\"https://9to5mac.com/2023/09/02/apples-new-apps-website/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/9e63b4e1594224f67a0833ded549c049.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/mobile-apps\">Mobile Apps</a></div><div><a href=\"/topics/ios\">iOS</a></div><div><a href=\"/topics/ipados\">iPadOS</a></div><div><a href=\"/topics/macos\">macOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c96e1b4f584e5244a85a1b885895f21eff4faccf0dd2d5d933626ecb26344f68","category":"Thai"}