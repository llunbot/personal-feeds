{"title":"GoTo บริษัท Tech รายใหญ่ของอินโดนีเซีย คาดผลประกอบการ 2024 มี EBITDA เป็นบวก","link":"https://www.blognone.com/node/138846","date":1711068127000,"content":"<div><div><div><p>GoTo บริษัทเทคโนโลยีรายใหญ่ของอินโดนีเซีย รายงานผลประกอบการประจำปี 2023 มีรายได้สุทธิ 14.785 ล้านล้านรูเปียห์ หรือประมาณ 3.415 หมื่นล้านบาท เพิ่มขึ้น 30% เทียบกับรายได้ในปี 2022 และขาดทุนสุทธิ 90.519 ล้านล้านรูเปียห์ เนื่องจากมีรายการพิเศษต้องบันทึกขาดทุนค่าความนิยม (goodwill) 78.8 ล้านล้านรูเปียห์ ของดีล<a href=\"https://www.blognone.com/node/137180\">ขายหุ้น Tokopedia ให้ TikTok</a></p>\n<p>Jacky Lo ซีเอฟโอกลุ่ม GoTo กล่าวว่าความสามารถการทำกำไรของบริษัทดีขึ้นในไตรมาสที่ 4 ของปี 2023 ธุรกิจออนดีมานด์มี EBITDA เป็นบวก เช่นเดียวกับธุรกิจอีคอมเมิร์ซ ที่ได้เงินสนับสนุนเพิ่มจากข้อตกลงกับ TikTok จึงประเมินว่าบริษัทจะมีกำไรแบบ EBITDA รวมเป็นบวกในปี 2024</p>\n<p>รายได้จากธุรกิจออนดีมานด์ (รถโดยสาร-เดลิเวอรี) เพิ่มขึ้น 4% เป็น 12,109 ล้านล้านรูเปียห์ ส่วนธุรกิจอีคอมเมิร์ซ เพิ่มขึ้น 11% เป็น 9.123 ล้านล้านรูเปียห์ และธุรกิจการเงินเพิ่มขึ้น 15% เป็น 1.878 ล้านล้านรูเปียห์</p>\n<p>ที่มา: <a href=\"https://content.goinfra.co.id/asts/GoTo%20FY2023%204Q2023%20Press%20Release.pdf\">GoTo</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/9e8b281da29017d1c8f4c3dbdfa50b4f.png\" /></p>\n<p><img alt=\"No Description\" src=\"https://www.blognone.com/sites/default/files/externals/4583e22c7d18283d2611819ea828c532.png\" /></p>\n</div></div></div><div><div>Topics: </div><div><div><a href=\"/topics/goto\">GoTo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d07dff5637ab3a19f4951e6951af9d89ee7f8eaedf6ffc5cdf0d30d9e794ccff","category":"Thai"}