{"title":"3 กรกฎาคม โลกทำสถิติอุณหภูมิเฉลี่ยสูงสุด มากกว่า 17 องศาเซลเซียส เป็นครั้งแรก","link":"https://www.blognone.com/node/134683","date":1688515940000,"content":"<div><div><div><p>ศูนย์พยากรณ์สิ่งแวดล้อมแห่งชาติของสหรัฐ (US National Centers for Environmental Prediction) รายงานว่าอุณหภูมิเฉลี่ยของโลก ได้เพิ่มขึ้นทำสถิติสูงสุดใหม่ที่ 17.01 องศาเซลเซียส ในวันที่ 3 กรกฎาคม 2023 ที่ผ่านมา สูงกว่าสถิติเดิม 16.92 องศาเซลเซียส เมื่อเดือนสิงหาคม 2016 ซึ่งข้อมูลนี้อ้างอิงจากเท่าที่เคยบันทึกมาตั้งแต่ปลายศตวรรษที่ 19</p>\n<p>นักวิจัยสภาพอากาศประเมินว่าสาเหตุที่ทำให้อุณหภูมิโลกเพิ่มสูงขึ้น มาจากทั้งปรากฎการณ์เอลนีโญ และปริมาณคาร์บอนไดออกไซด์ที่ถูกผลิตออกมามากขึ้น โดยคาดว่าอุณหภูมิเฉลี่ยจะทำสถิติใหม่อีกครั้งใน 1.5 ปีข้างหน้า</p>\n<p>ที่มา: <a href=\"https://www.bbc.com/news/science-environment-66104822\">BBC</a> ภาพ <a href=\"https://pixabay.com/photos/thermometer-summer-hot-heat-sun-4294021/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/5d20d170e1f0f3694adb0789d3e8f7d8.jpg\" /></p>\n</div></div></div><div><div>Topics: </div><div><div><a href=\"/topics/global-warming\">Global Warming</a></div><div><a href=\"/topics/weather\">Weather</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58fbd91e9fda095df24e0be4f605e4b36cf333c1cb0ea9dd58689add51273606","category":"Thai"}