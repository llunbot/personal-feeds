{"title":"เกม Suicide Squad: Kill the Justice League จะอัพเดตให้เล่นออฟไลน์ได้ ไม่ต้องต่อเน็ตตลอดเวลา","link":"https://www.blognone.com/node/137168","date":1702172681000,"content":"<div><div><div><p>แนวทางของเกมยุคใหม่ๆ ที่บังคับต่อเน็ตตลอดเวลา (แม้ไม่ใช่เกมออนไลน์หรือมัลติเพลเยอร์) เพื่อแก้ปัญหาเรื่องเกมละเมิดลิขสิทธิ์ กลายเป็นมาตรฐานของอุตสาหกรรมไปแล้ว แม้เหล่าเกมเมอร์ไม่พอใจแต่ก็คงทำอะไรไม่ได้มากนัก</p>\n<p><a href=\"https://www.blognone.com/node/118079\">เกม Suicide Squad: Kill the Justice League ของค่าย Rocksteady ที่ใช้ตัวละครจากจักรวาล DC</a> และมีกำหนดขายเดือนกุมภาพันธ์ 2024 ถือเป็นอีกเกมที่บังคับต่อเน็ต แม้เล่นในโหมดเนื้อเรื่องแบบเล่นคนเดียวก็ตาม และคาดเดาได้ว่าโดนแฟนๆ ถล่มในประเด็นนี้ตามคาด</p>\n<p>แต่รอบนี้การบ่นของแฟนๆ กลับเกิดผลลัพธ์ เมื่อทีมพัฒนาเกมประกาศใน Discord ว่าเตรียมออกโหมดเนื้อเรื่องที่เล่นออฟไลน์ได้ในอนาคต โดยจะออกอัพเดตนี้หลังเกมวางขายแล้ว แต่ยังไม่ระบุช่วงเวลาที่เจาะจง บอกแค่ว่าภายในปี 2024 เท่านั้น</p>\n<p>ที่ผ่านมาเราเคยเห็น<a href=\"https://www.blognone.com/node/133367\">เกมดังบางเกมปลด DRM ออกให้หลังเกมวางขายไปนานพอสมควรแล้ว เช่น Resident Evil Village ที่ปลด DRM หลังผ่านไปราว 2 ปี</a> กรณีของ Suicide Squad: Kill the Justice League ที่ประกาศแผนล่วงหน้าตั้งแต่เกมยังไม่ทันวางขาย น่าจะเป็นพัฒนาการที่ดีขึ้นของวงการเกม</p>\n<p><img alt=\"No Description\" src=\"https://www.blognone.com/sites/default/files/externals/a98e1383054196ee0113584ab2b6a0fa.jpg\" /></p>\n<p>ที่มา - <a href=\"https://www.ign.com/articles/suicide-squad-kill-the-justice-league-is-getting-an-offline-mode-after-release-rocksteady-confirms\">IGN</a></p>\n</div></div></div><div><div>Topics: </div><div><div><a href=\"/topics/suicide-squad\">Suicide Squad</a></div><div><a href=\"/topics/warner-bros\">Warner Bros.</a></div><div><a href=\"/topics/games\">Games</a></div><div><a href=\"/topics/dc\">DC</a></div><div><a href=\"/topics/rocksteady\">Rocksteady</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f78ebe1416dc4be370c6f648fbcce297f2babd0e676b5602d5cbaed50fe09fc4","category":"Thai"}