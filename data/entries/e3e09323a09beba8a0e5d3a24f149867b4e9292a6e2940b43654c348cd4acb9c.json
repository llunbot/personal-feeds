{"title":"CrowdStrike รายงานผลประกอบการไตรมาส เติบโต 32% แต่ปรับลดเป้าหมายรายได้ตลอดปีเล็กน้อย","link":"https://www.blognone.com/node/141711","date":1724882797000,"content":"<div><div><div><p>บริษัทความปลอดภัย CrowdStrike รายงานผลประกอบการประจำไตรมาสที่ 2 ตามปีการเงินบริษัท 2025 สิ้นสุดเดือนกรกฎาคม ซึ่งเป็นที่สนใจว่าบริษัทจะมีข้อมูลเพิ่มเติมใดจาก<a href=\"https://www.blognone.com/node/140972\">เหตุการณ์ Windows จอฟ้า</a> เมื่อวันที่ 19 กรกฎาคมที่ผ่านมา</p>\n<p>เริ่มที่ตัวเลขทางการเงินก่อน รายได้ของ CrowdStrike เพิ่มขึ้น 32% จากช่วงเดียวกันในปีที่แล้วเป็น 963.9 ล้านดอลลาร์ เฉพาะรายได้จาก Subscription อยู่ที่ 918.3 ล้านดอลลาร์ เพิ่มขึ้น 33% รายรับต่อเนื่อง 12 เดือน (ARR) เพิ่มขึ้น 32% เป็น 3.86 พันล้านดอลลาร์ มีกำไรสุทธิตามบัญชี GAAP 46.7 ล้านดอลลาร์</p>\n<p>George Kurtz ซีอีโอ CrowdStrike พูดถึงเหตุการณ์วันที่ 19 กรกฎาคมว่า บริษัทได้ปรับปรุงการทำงานเพื่อสร้างความเชื่อมั่นกับลูกค้า และยังเดินหน้าลงทุนพัฒนานวัตกรรมต่อเนื่องบนแพลตฟอร์ม Falcon ด้วยเป้าหมายเดิมคือหยุดภัยคุกคามทางไซเบอร์</p>\n<p>ทั้งนี้ Reuters บอกว่า CrowdStrike ได้ปรับเป้าหมายรายได้ตลอดปีนี้ลดลงจาก 3.98-4.01 พันล้านดอลลาร์ ลงมาเป็น 3.89-3.90 พันล้านดอลลาร์ ซึ่งน่าจะสะท้อนจากผลกระทบของเหตุการณ์วันที่ 19 กรกฎาคม</p>\n<p>ที่มา: <a href=\"https://ir.crowdstrike.com/news-releases/news-release-details/crowdstrike-reports-second-quarter-fiscal-year-2025-financial\">CrowdStrike</a> และ <a href=\"https://www.reuters.com/technology/crowdstrike-cuts-annual-revenue-forecast-2024-08-28/\">Reuters</a></p>\n<p><img src=\"https://www.blognone.com/sites/default/files/externals/9822f56118f539957226e10a185fc9f2.png\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3e09323a09beba8a0e5d3a24f149867b4e9292a6e2940b43654c348cd4acb9c","category":"Thai"}