{"title":"X กลับมาใช้งานได้แล้ว สำหรับผู้ใช้งานหลายคนในบราซิล เพราะย้ายไปรันผ่าน Cloudflare","link":"https://www.blognone.com/node/142075","date":1726696862000,"content":"<div><div><div><p>มีรายงานว่าผู้ใช้งาน X ในประเทศบราซิลจำนวนมากสามารถเข้าถึงแพลตฟอร์มได้เป็นปกติแล้ว ซึ่งก่อนหน้านี้ <a href=\"https://www.blognone.com/node/141757\">X ถูกบล็อก</a>การเข้าถึงตามคำสั่งของศาล อย่างไรก็ตามไม่ใช่เพราะหน่วยงานของบราซิลยกเลิกคำสั่งบล็อก แต่เป็นเพราะ X เปลี่ยนวิธีเชื่อมต่อที่นั่น</p>\n<p>ข้อมูลจาก ABRINT สมาคมผู้ให้บริการอินเทอร์เน็ตในบราซิลเผยว่า X ได้อัปเดตแอป ให้ผู้ใช้งานในบราซิลเปลี่ยนการเชื่อมต่อมาผ่าน Cloudflare แทน ทำให้การบล็อกทำได้ยากขึ้นเพราะเป็น Dynamic IP หากบล็อกอาจกระทบกับบริการอื่นที่สำคัญซึ่งใช้งานบน Cloudflare ด้วยเช่นกัน</p>\n<p>บราซิลเป็นหนึ่งในประเทศที่มีฐานผู้ใช้งาน X จำนวนมากเป็นลำดับต้น ๆ จึงถือเป็นตลาดสำคัญสำหรับแพลตฟอร์มโซเชียลนี้ ทั้งนี้ X และ Elon Musk ยังไม่ได้ออกมาให้ความเห็นต่อข่าวดังกล่าว</p>\n<p>ที่มา: <a href=\"https://www.bbc.com/news/articles/cy4dn4z02emo\">BBC</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/brazil\">Brazil</a></div><div><a href=\"/topics/cloudflare\">Cloudflare</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39b12393a69b762e7dae4b355f0aee2d42f26f819e393d6f14fe00d54a616ec8","category":"Thai"}