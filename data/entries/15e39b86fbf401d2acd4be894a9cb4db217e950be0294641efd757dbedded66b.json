{"title":"Google Domains เริ่มโอนย้ายโดเมนเนมไปยัง Squarespace แล้ว","link":"https://www.blognone.com/node/139105","date":1712448046000,"content":"<div><div><div><p>เมื่อกลางปี 2023 <a href=\"https://www.blognone.com/node/134382\">กูเกิลช็อควงการด้วยการประกาศเลิกทำธุรกิจรับจดโดเมนเนม และโอนลูกค้าไปยัง Squarespace</a></p>\n<p>ล่าสุดกูเกิลเริ่มทยอยส่งอีเมลถึงลูกค้า ว่าย้ายโดเมนเนมจาก Google Domains ไปยัง Squarespace แล้ว หากลูกค้าลองสั่ง WHOIS ดูจะพบว่าข้อมูลติดต่อเปลี่ยนเป็น Squarespace เรียบร้อยแล้ว แต่ก็ยังใช้งานโดเมนเดิมกับบริการในเครือกูเกิลได้เหมือนเดิม</p>\n<p>ฝั่ง Squarespace เองก็<a href=\"https://domains.squarespace.com/google-domains\">เปิดหน้าเพจต้อนรับลูกค้าจาก Google Domains</a> ว่าบริการจะใช้ได้ต่อเนื่อง คงราคาเดิมที่จ่ายให้กูเกิลไปอีกอย่างน้อย 12 เดือน และมีหน้าตาของเว็บจัดการโดเมนที่ใช้งานง่ายด้วย</p>\n<p>ที่มา - <a href=\"https://9to5google.com/2024/04/05/google-domains-squarespace-controls-migration/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/40377c8a19b61a9bb25cc51f94752a4d.jpeg\" /></p>\n</div></div></div><div><div>Topics: </div><div><div><a href=\"/topics/squarespace\">Squarespace</a></div><div><a href=\"/topics/google\">Google</a></div><div><a href=\"/topics/domain-name\">Domain Name</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15e39b86fbf401d2acd4be894a9cb4db217e950be0294641efd757dbedded66b","category":"Thai"}