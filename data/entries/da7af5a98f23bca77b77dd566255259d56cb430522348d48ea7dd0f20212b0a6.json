{"title":"เปิดตัว FBC: Firebreak เกมยิงทีม 3 คน Co-op ในจักรวาลเดียวกับ Control","link":"https://www.blognone.com/node/142637","date":1729233741000,"content":"<div><div><div><p>Remedy Entertainment เปิดตัวเกม FBC: Firebreak เกมยิง FPS แบบทีมสามคน (three-player co-op) ในจักรวาลเดียวกับเกม Control ซึ่งถือเป็นเกมมัลติเพลเยอร์เกมแรกของ Remedy ด้วย</p>\n<p><a href=\"https://www.blognone.com/node/136498\">เกมนี้เคยมีโค้ดเนมว่า Project Condor</a> และ<a href=\"https://www.blognone.com/node/137593\">มีข่าวการจดเครื่องหมายการค้า FBC: Firebreak เมื่อต้นปีนี้</a> โดยชื่อ FBC ย่อมาจาก Federal Bureau of Control องค์กรที่พยายามควบคุมเหตุการณ์เหนือธรรมชาติในเกม Control และ<a href=\"https://www.blognone.com/node/142203\">มีบทบาทในเกม Alan Wake 2 ด้วย</a></p>\n<p>เนื้อเรื่องของ FBC: Firebreak คือ The Oldest House สำนักงานใหญ่ขององค์กร FBC ถูกคุกคามโดยภัยจากต่างโลก ผู้เล่นต้องรับบทบาทเป็นหน่วย Firebreak ปราบปรามความไม่สงบเหล่านี้ เกมนำแนวคิดของ Control ที่นำสิ่งแวดล้อมหรือวัตถุในฉากมาเป็นอาวุธ แต่รูปแบบการนำเสนอจะเข้าถึงง่ายกว่า กราฟิกดูออกเป็นการ์ตูน มากกว่าใน Control ที่ออกแนวลึกลับสมจริง เหตุการณ์ในเกมเกิดขึ้นหลังจาก Control แต่ผู้เล่นไม่จำเป็นต้องเล่น Control มาก่อนก็เข้าใจเรื่องได้</p>\n<p>ทีมผู้สร้างจาก Remedy บอกว่า Firebreak ออกแบบมาให้เล่นสนุกกับเพื่อนได้ง่ายๆ ใช้เวลาเรียนรู้ไม่นาน หยิบมาเล่นได้เมื่อมีเวลาว่าง และไม่ได้จำเป็นต้องล็อกอินเข้ามาเก็บของหรือไอเทมทุกวันเหมือนเกม live service อื่นๆ แต่ทีมงานก็จะอัพเดตเนื้อหาให้เรื่อยๆ</p>\n<p>เกมมีกำหนดขายกว้างๆ ปี 2025 ลงแพลตฟอร์ม PC (Steam/Epic Games Store), Xbox Series X|S,  PlayStation 5 และจะลง Game Pass ด้วย ทาง Remedy ระบุว่าจะขายในราคาระดับกลางๆ (mid-priced) แต่ยังไม่ประกาศราคาออกมา</p>\n<p>ที่มา - <a href=\"https://www.remedygames.com/article/remedy-entertainment-unveils-fbc-firebreak\">Remedy Entertainment</a>, <a href=\"https://news.xbox.com/en-us/2024/10/17/fbc-firebreak-control-xbox-partner-preview/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/dd4588d8387b6a5e90e1adb7afa9b2f7.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/afcfab39a740ce1237747ece732490b0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5fceb4c5a463801c8cec05141d5847db.jpg\" /></p>\n</div></div></div><div><div>Topics: </div><div><div><a href=\"/topics/remedy-entertainment\">Remedy Entertainment</a></div><div><a href=\"/topics/games\">Games</a></div><div><a href=\"/topics/control\">Control</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da7af5a98f23bca77b77dd566255259d56cb430522348d48ea7dd0f20212b0a6","category":"Thai"}