{"title":"Apple จัดแคมเปญลดราคาสินค้าในจีนรวมทั้ง iPhone เป็นเวลาสี่วัน","link":"https://www.blognone.com/node/137674","date":1705325553000,"content":"<div><div><div><p>แอปเปิลประกาศจัดแคมเปญลดราคา iPhone และสินค้าอื่น ในประเทศจีน โดย iPhone ลดราคาสูงสุด 500 หยวน (2,500 บาท) โดยโปรโมชันเริ่มตั้งแต่ 18-21 มกราคม 2024 ก่อนถึงเทศกาลวันตรุษจีน ซึ่ง iPhone ที่ลดราคามีทุกรุ่นตั้งแต่ iPhone 13 จนถึง iPhone 15 Pro Max</p>\n<p>นอกจากนี้แอปเปิลยังลดราคาสินค้าอื่นด้วยทั้ง MacBook Air, iPad, Apple Watch SE, AirPods และ Apple Pencil ซึ่งมีราคาส่วนลดแตกต่างกันไป</p>\n<p>การลดราคาโดยตรงผ่านเว็บไซต์ของแอปเปิลในจีนเอง ถือเป็นเรื่องที่ไม่ค่อยเกิดขึ้น ที่ผ่านมาแอปเปิลจะลดราคาในเทศกาลตรุษจีน<a href=\"https://www.blognone.com/node/107527\">ผ่านตัวแทนจำหน่าย</a>มากกว่า จึงคาดว่าแคมเปญนี้สะท้อนว่าแอปเปิลต้องการกระตุ้นยอดขายสินค้าทั้งหมด โดยเฉพาะ iPhone ที่มีรายงานว่าส่วนแบ่งยอดขายในจีนลดลง โดยเฉพาะจากยอดขาย Huawei ตระกูล Mate 60 ที่มียอดขายเพิ่มขึ้น</p>\n<p>ที่มา: <a href=\"https://www.macrumors.com/2024/01/15/apple-offers-rare-iphone-discounts-china/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/83baffdc49c227c18120eba00a0fe245.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/china\">China</a></div><div><a href=\"/topics/apple-online-store\">Apple Online Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8651f3bf9a0477c00bfc79876d2ef596e4e736e2c68eadff8986a547b1db5b2","category":"Thai"}