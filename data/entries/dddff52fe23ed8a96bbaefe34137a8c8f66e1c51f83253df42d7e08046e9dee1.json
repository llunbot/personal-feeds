{"title":"Elon Musk เปิดตัวสตูดิโอเกม xAI ที่ใช้ Grok 3 พัฒนาเกม AI พร้อมกราฟิกที่สมจริงขึ้น","link":"https://www.blognone.com/node/144805","date":1740032972000,"content":"<div><div><div><p>Elon Musk และ xAI เปิดตัวสตูดิโอเกมใหม่ที่ตั้งใจจะพัฒนาเกมที่สร้างด้วย AI และมีกราฟิกสมจริงสุด ๆ โดยใช้ <a href=\"https://www.blognone.com/node/144752\">Grok 3 หรือโมเดล AI ที่เพิ่งเปิดตัวไม่กี่วันมานี้</a> ซึ่งตอนนี้ก็สามารถสร้างเกมง่าย ๆ อย่าง Tetris ด้วย Python ได้แล้ว</p>\n<p>Musk ได้พูดถึงวิสัยทัศน์ของโปรเจกต์นี้ พร้อมเชิญชวนนักพัฒนามาร่วมทีม เพราะตอนนี้สตูดิโอยังเป็นแค่ทีมเล็ก ๆ มีแค่ 9 คน รวม Musk เองด้วย พวกเขากำลังลองทำเกม 2D ง่าย ๆ อยู่ แต่เป้าหมายจริง ๆ คือการพัฒนาเกมที่ซับซ้อนขึ้น โดยใช้ AI สร้างทั้งภาพและระบบการเล่นให้สมจริงมากที่สุด</p>\n<p>แนวคิดหลักของโปรเจกต์นี้คือเปลี่ยนโฉมอุตสาหกรรมเกมไปอีกขั้น โดยให้ AI เป็นตัวออกแบบเกมแทนที่การพัฒนาด้วยมือแบบเดิม ๆ Musk มองว่านี่เป็นโอกาสที่จะพลิกโฉมวงการเกม เหมือนกับที่ AI กำลังเปลี่ยนแปลงหลาย ๆ วงการในตอนนี้</p>\n<p>ที่มา: <a href=\"https://www.tomshardware.com/tech-industry/artificial-intelligence/musk-announces-grok-3-powered-xai-gaming-studio-to-develop-ai-games-with-photo-realistic-graphics\">Tom's Hardware</a></p>\n<p><img src=\"https://pbs.twimg.com/media/Gj-OuAPWcAApVk1?format=jpg&amp;name=medium\" alt=\"xAI\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/xai\">xAI</a></div><div><a href=\"/topics/grok\">Grok</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dddff52fe23ed8a96bbaefe34137a8c8f66e1c51f83253df42d7e08046e9dee1","category":"Thai"}