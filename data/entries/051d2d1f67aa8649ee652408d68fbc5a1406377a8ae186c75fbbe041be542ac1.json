{"title":"Shift Up ผู้พัฒนา Stellar Blade กำลังพิจารณานำเกมไปลง PC และการสร้างภาคต่อ","link":"https://www.blognone.com/node/139921","date":1716456935000,"content":"<div><div><div><p>Shift Up สตูดิโอผู้พัฒนาเกม Stellar Blade และ NIKKE Goddess of Victory เผยข้อมูลผ่านการยื่นเข้า IPO ในเกาหลีใต้ว่ากำลังพิจารณานำเกม Stellar Blade ไปลงบน PC ทั้ง Steam และ Epic Games Store และพิจารณาว่าจะสร้างเกมภาคต่อของ Stellar Blade ด้วยหรือไม่</p>\n<p>สาเหตุที่ Shift Up เริ่มพิจารณาภาคต่อ และพอร์ตลง PC นั้นมาจากการที่ทีมงานมองเห็นความสำเร็จของแฟรนไชส์เกมดัง ๆ อย่าง God of War และ Final Fantasy ที่สามารถต่อยอดด้วยเกมภาคต่อที่มีคุณภาพสูง และสร้างรายได้ในระยะยาวได้ โดยระหว่างนี้ทีมงานมีแผนจะนำองค์ประกอบการเล่นใหม่ ๆ ที่มีทั้งเนื้อหาส่วนเสริม และการร่วมมือกับแฟรนไชส์อื่น ๆ ใส่เข้ามาในเกม Stellar Blade ด้วย</p>\n<p>ปัจจุบัน Shift Up ประกาศสร้างเกมใหม่แล้วในชื่อชั่วคราวว่า Project Witches ตอนนี้อยู่ในช่วงเริ่มต้นของการพัฒนามีแผนวางจำหน่ายในปี 2027 โดยจะปล่อยให้เล่นพร้อมกันทั้งใน PC, Console และโทรศัพท์มือถือ ทีมงานคาดหวังว่าเกมใหม่นี้จะประสบความสำเร็จแบบ  Genshin Impact, Honkai: Star Rail และ Fate/Grand Order</p>\n<p><img alt=\"No Description\" src=\"https://www.blognone.com/sites/default/files/externals/5762db770a980d5dd51472df9378ca5e.jpeg\" /></p>\n<p>ที่มา - <a href=\"https://dart.fss.or.kr/dsaf001/main.do?rcpNo=20240520000263\">KOSPI</a> via <a href=\"https://www.gematsu.com/2024/05/shift-up-considering-stellar-blade-pc-version-and-sequel-cross-platform-project-code-named-project-witches\">Gematsu</a></p>\n</div></div></div><div><div>Topics: </div><div><div><a href=\"/topics/stellar-blade\">Stellar Blade</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"051d2d1f67aa8649ee652408d68fbc5a1406377a8ae186c75fbbe041be542ac1","category":"Thai"}