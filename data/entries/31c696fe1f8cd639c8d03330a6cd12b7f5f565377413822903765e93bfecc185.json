{"title":"GitHub เปิดฟีเจอร์ Artifact Attestations ตรวจสอบย้อนกลับว่าเป็นไฟล์แท้ ป้องกันโดนยัดไส้มัลแวร์","link":"https://www.blognone.com/node/139689","date":1715352844000,"content":"<div><div><div><p>GitHub เดินหน้าแก้ปัญหา supply chain attack หรือการยัดไส้มัลแวร์ลงในซอฟต์แวร์ยอดนิยมเพื่อกระจายต่อ ฟีเจอร์ของ GitHub ที่ออกแบบมาแก้ปัญหานี้เรียกว่า <strong>Artifact Attestations</strong></p>\n<p>Artifact Attestations อิงอยู่บน<a href=\"https://www.blognone.com/node/121628\">โครงการ Sigstore ของ Linux Foundation</a> ที่ใช้วิธี sign ไฟล์ต่างๆ ทุกครั้งที่ออกเวอร์ชันใหม่ แล้วนำลายเซ็นดิจิทัลเหล่านี้ไปเก็บไว้ใน log ที่เปิดเผยต่อสาธารณะ ให้ตรวจสอบย้อนกลับได้ว่าเป็นไฟล์แท้จากนักพัฒนาต้นฉบับ</p>\n<p>Artifact Attestations เป็นการนำ Sigstore ที่ออกแบบมาสำหรับโครงการโอเพนซอร์ส มาใช้กับ private repository ที่เก็บอยู่บน GitHub ด้วย มีฐานข้อมูล log แยกจากกันคนละก้อน แต่ก็สามารถตรวจสอบย้อนกลับได้เหมือนกัน และลดความซับซ้อนของการจัดเก็บคีย์ PKI ลงผ่านตัวช่วยต่างๆ</p>\n<p>ฟีเจอร์นี้เริ่มเปิดใช้งานแล้วบน GitHub CLI โดยผู้ใช้ต้องเพิ่มคอนฟิกในไฟล์ YAML เพื่อบอกให้ GitHub Actions เรียกใช้งาน Attestations</p>\n<p><img alt=\"No Description\" src=\"https://www.blognone.com/sites/default/files/externals/09d60855f89ba2abfb0f13d6a5d00ab5.png\" /></p>\n<p>ที่มา - <a href=\"https://github.blog/2024-05-02-introducing-artifact-attestations-now-in-public-beta/\">GitHub Blog</a></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31c696fe1f8cd639c8d03330a6cd12b7f5f565377413822903765e93bfecc185","category":"Thai"}