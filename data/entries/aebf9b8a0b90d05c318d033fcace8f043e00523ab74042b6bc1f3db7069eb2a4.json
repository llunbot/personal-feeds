{"title":"Alphabet ตั้งบริษัทใหม่ Isomorphic Labs ใช้ AI วิจัยยา ใช้อัลกอริทึมจาก DeepMind","link":"https://www.blognone.com/node/125683","date":1636073351000,"content":"<div><div><div><p>Alphabet ประกาศตั้งบริษัทใหม่ชื่อ Isomorphic Labs มีเป้าหมายเพื่อปฏิวัติวงการยาด้วย AI โดยใช้ <a href=\"https://www.blognone.com/node/119866\">AlphaFold 2 อัลกอริทึมทำนายการพับตัวของโปรตีนจากบริษัท DeepMind</a></p>\n<p>Demis Hassabis ซีอีโอของ DeepMind จะมานั่งเก้าอี้ควบเป็นซีอีโอของ Isomorphic Labs ด้วย เขาบอกว่าที่ผ่านมา DeepMind มีผลงานวิจัยด้าน AI มากมาย ตอนนี้ได้เวลานำมาประยุกต์ใช้กับอุตสาหกรรมอื่นๆ แล้ว ซึ่งเขามองว่าวงการชีววิทยาและการแพทย์เป็นเป้าหมายแรก</p>\n<p>ชื่อ Isomorphic Labs หมายถึงการเชื่อมต่อกันระหว่าง biology และ information science เป็นความพยายามใช้คณิตศาสตร์มาแก้ปัญหาชีววิทยาที่ซับซ้อน โดย AlphaFold2 เป็นแค่ตัวอย่างแรก แต่จะมีอย่างอื่นๆ ตามมาอีก</p>\n<p>ที่มา - <a href=\"https://www.isomorphiclabs.com/blog\">Isomorphic Labs</a></p>\n<p><img src=\"https://www.blognone.com/sites/default/files/externals/dbe498b75c334eb5819b490fcd67da47.png\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/pharmaceutical\">Pharmaceutical</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aebf9b8a0b90d05c318d033fcace8f043e00523ab74042b6bc1f3db7069eb2a4","category":"Thai"}