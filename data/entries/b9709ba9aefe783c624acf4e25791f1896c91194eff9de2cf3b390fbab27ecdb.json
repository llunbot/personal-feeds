{"title":"Final Fantasy 16 ได้สตูดิโอ Kingdom Hearts 4 และ PlatinumGames มาช่วยพัฒนาด้วย","link":"https://www.blognone.com/node/134297","date":1686563124000,"content":"<div><div><div><p>เป็นธรรมดาของเกมใหญ่ๆ ที่ต้องใช้สตูดิโอหลายแห่งเข้ามาช่วยกันพัฒนาโครงการให้เสร็จทันกำหนด ล่าสุด Square Enix เปิดเผยว่า Final Fantasy 16 ต้องใช้ทีมเข้ามาช่วยทำ 2 ทีมคือ</p>\n<ul>\n<li>PlatinumGames นำทีมโดย Takahisa Taura ผู้กำกับ Astral Chain ซึ่งมีสายสัมพันธ์กับ Square Enix มาก่อนตั้งแต่เกม NieR: Automata ที่ Square Enix เป็นผู้จัดจำหน่าย</li>\n<li>ทีมภายในที่พัฒนาเกม Kingdom Hearts 4 นำโดยผู้กำกับร่วม Tai Yasue</li>\n</ul>\n<p>สตูดิโอทั้งสองแห่งบอกว่าเซอร์ไพร์สเมื่อได้รับคำเชิญจาก Naoki Yoshida โปรดิวเซอร์ของ FF16 ให้เข้ามาร่วมพัฒนาเกมด้วย โดยกรณีของ PlatinumGames บอกว่าไม่เคยมีโอกาสทำเกมใหญ่ขนาดนี้มาก่อน จึงตื่นเต้นและมองเป็นโอกาสอันดี ในขณะที่ Yasue บอกว่าตกใจ และตอนแรกจะปฏิเสธด้วยซ้ำ แต่เมื่อได้ยินแผนการว่าจะทำอะไรบ้าง ทีมของเขาก็อยากเข้ามาร่วมพัฒนาด้วย</p>\n<p>Naoki Yoshida บอกว่ายังไม่สามารถเปิดเผยได้ว่าทั้งสองสตูดิโอเข้ามาช่วยทำส่วนไหน แต่สัญญาว่าจะบอกเรื่องนี้เมื่อเกมวางขายแล้ว (22 มิถุนายนนี้)</p>\n<p>ที่มา - <a href=\"https://www.videogameschronicle.com/news/platinumgames-and-the-kingdom-hearts-4-studio-each-developed-parts-of-final-fantasy-16/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/61f0b36ef69c92387ec8bf7c88795da1.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/kingdom-hearts\">Kingdom Hearts</a></div><div><a href=\"/topics/games\">Games</a></div><div><a href=\"/topics/platinum-games\">Platinum Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9709ba9aefe783c624acf4e25791f1896c91194eff9de2cf3b390fbab27ecdb","category":"Thai"}