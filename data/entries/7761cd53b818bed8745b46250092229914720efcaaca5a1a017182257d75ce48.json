{"title":"Tesla ทดลองเปิดสถานี Supercharger ให้รถยี่ห้ออื่นใช้ได้แล้ว เริ่มที่เนเธอร์แลนด์","link":"https://www.blognone.com/node/125625","date":1635853807000,"content":"<div><div><div><p><a href=\"https://www.blognone.com/node/123847\">หลายเดือนก่อน</a>มีข่าวว่า Tesla เตรียมเปิดสถานี Supercharger ให้รถยนต์ไฟฟ้ายี่ห้ออื่นเข้ามาใช้บริการได้ด้วย ล่าสุดเริ่มทดลองเปิดแล้วที่ประเทศเนเธอร์แลนด์ เป็นจำนวน 10 สถานี กระจายๆ กันแต่ส่วนใหญ่อยู่ตอนกลางของประเทศ</p>\n<p>ผู้ใช้รถยนต์ไฟฟ้ายี่ห้ออื่นต้องดาวน์โหลดแอพ Tesla แล้วผูกบัตรเครดิต จากนั้นก็เลือกสถานีชาร์จที่ต้องการ รวมถึงตู้ที่จะใช้บริการ โดยค่าบริการจะแพงกว่ารถ Tesla เอง ส่วนหัวชาร์จเป็น CCS ที่เป็นมาตรฐานในยุโรปอยู่แล้ว ทำให้ไม่ต้องใช้หัวแปลงใดๆ</p>\n<p>Tesla ยังเชียร์ให้ผู้ใช้รถ Tesla เข้ามาใช้บริการสถานี Supercharger ตามปกติ เพราะต้องการเก็บข้อมูลการใช้บริการรวมถึงความหนาแน่นของสถานีด้วย เพื่อนำไปปรับปรุงการให้บริการและเตรียมเปิดทุกสถานีในโลกให้รถทุกยี่ห้อในอนาคต</p>\n<p>ที่มา - <a href=\"https://electrek.co/2021/11/01/tesla-launches-pilot-program-for-non-tesla-evs-open-supercharger-network/\">Electrek</a></p>\n<p><img src=\"https://www.blognone.com/sites/default/files/externals/d9fbb0eff2fe5e77c81e9be61846dc6a.jpeg\" /><em>ภาพโดย Tesla</em></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7761cd53b818bed8745b46250092229914720efcaaca5a1a017182257d75ce48","category":"Thai"}