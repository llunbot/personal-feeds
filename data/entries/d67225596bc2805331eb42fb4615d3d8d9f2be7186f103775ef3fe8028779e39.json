{"title":"Ubisoft รายได้ลด 51.8%, ยอดพรีออเดอร์ AC Shadows แข็งแกร่ง เทียบเท่าภาค Odyssey","link":"https://www.blognone.com/node/144681","date":1739526088000,"content":"<div><div><div><p>Ubisoft เผยผลประกอบการไตรมาส 4/2024 (นับเป็นไตรมาส 3/FY2024-2025 ตามระบบปีการเงิน) รายได้ของบริษัท 301.8 ล้านยูโร ลดลงจากไตรมาสเดียวกันของปีก่อนถึง 51.8% ถ้านับรายได้ 9 เดือนแรกของปีการเงิน รวมกันที่ 944 ล้านยูโร ลดลง 34.8%</p>\n<p>การที่รายได้ของ Ubisoft ลดลงมากไม่ใช่เรื่องที่แปลกใจนัก เพราะ<a href=\"https://www.blognone.com/node/144040\">บริษัทกำลังอยู่ระหว่างการปรับโครงสร้าง</a> ว่าจะเอายังไงต่อ และยังไม่มีความคืบหน้าเพิ่มเติมจากที่ประกาศไปเมื่อเดือนมกราคม ส่วนการลดค่าใช้จ่ายนั้นเป็นไปตามแผนการลดให้ได้ 200 ล้านยูโร เช่น <a href=\"https://www.blognone.com/node/144355\">ปิดสตูดิโอ ปลดพนักงาน</a> <a href=\"https://www.blognone.com/node/143446\">ยกเลิกโครงการเกม XDefiant</a></p>\n<p>เกมที่ทำผลงานได้ดีและเป็นตัวแบกบริษัทตอนนี้คือ Rainbow Six Siege ที่เข้าเนื้อหา Year 9 Season 4 แถมจำนวนเซสชันการเล่นต่อวันยังเติบโต, เกมแข่งรถ The Crew Motorfest อัพเดตเนื้อหา Year 2 และมีอัตราการทำเงินดีกว่า The Crew 2</p>\n<p>ส่วนเกมที่ทุกคนจับตาอย่าง <a href=\"https://www.blognone.com/node/144020\">Assassin’s Creed: Shadows ที่มีกำหนดขาย 20 มีนาคม</a> ทางบริษัทให้ข้อมูลว่ายอดขายพรีออเดอร์เกมนั้น \"แข็งแกร่ง\" (tracking solidly) อยู่ระดับเดียวกับภาค Assassin’s Creed Odyssey ที่มียอดขายรวมสูงเป็นอันดับสองของแฟรนไชส์ (อันดับหนึ่งคือภาค Valhalla) ข่าวนี้น่าจะทำให้แฟนๆ ของซีรีส์ใจชื้นขึ้นมาอีกหน่อยว่าเกมยังไปได้ดีในแง่ยอดขาย</p>\n<p>ที่มา - <a href=\"https://staticctf.ubisoft.com/8aefmxkxpxwl/2GbdOQTUuRZV3mqGXgTfeK/520f2262c4f60b4bc13f0f3a59ec37e7/Ubisoft_FY25_Q3_PR_English_vFinal.pdf\">Ubisoft</a>, <a href=\"https://www.ign.com/articles/ubisoft-insists-assassins-creed-shadows-preorders-are-tracking-solidly-in-line-with-odyssey\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/85ac63a395e39527f9d08448c54139d4.jpeg\" /></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d67225596bc2805331eb42fb4615d3d8d9f2be7186f103775ef3fe8028779e39","category":"Thai"}