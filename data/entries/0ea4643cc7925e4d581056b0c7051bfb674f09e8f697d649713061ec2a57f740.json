{"title":"Intel แต่งตั้งอดีตซีอีโอ ASML และซีอีโอรักษาการณ์ของ Microchip ร่วมเป็นกรรมการบอร์ดบริษัทสรรหาซีอีโอคนใหม่","link":"https://www.blognone.com/node/143497","date":1733487710000,"content":"<div><div><div><p>อินเทลประกาศแต่งตั้งกรรมการเข้าร่วมบอร์ดบริษัทเพิ่ม 2 คน เพื่อร่วมในกระบวนการสรรหาซีอีโอคนใหม่<a href=\"https://www.blognone.com/node/143416\">แทน Pat Gelsinger</a> ซึ่งอินเทลบอกว่าทั้งสองคนมีพื้นฐานมาจากธุรกิจการผลิตเซมิคอนดักเตอร์ ตามที่ David Zinsner ซีอีโอรักษาการณ์ของอินเทล<a href=\"https://www.blognone.com/node/143472\">เพิ่งให้สัมภาษณ์ไป</a>ก่อนหน้านี้</p>\n<p>กรรมการคนแรกคือ Eric Meurice อดีตซีอีโอและประธาน ASML ผู้ผลิตเครื่องจักรที่สำคัญในกระบวนการผลิตชิป ส่วนอีกคนคือ Steve Sanghi ซึ่งปัจจุบันเป็นประธานและรักษาการณ์ซีอีโอที่ Microchip Technology โดยตำแหน่งของทั้งสองคนที่อินเทลมีผลทันที</p>\n<p>อินเทลยังไม่ได้ให้รายละเอียดในแถลงการณ์นี้ว่าทั้งสองคน จะเป็นกรรมการส่วนใดในบอร์ดของอินเทล และสถานะของการสรรหาซีอีโอคนใหม่ตอนนี้อยู่ในขั้นตอนใดแล้ว</p>\n<p>ที่มา: <a href=\"https://www.intc.com/news-events/press-releases/detail/1721/intel-appoints-semiconductor-leaders-eric-meurice-and-steve\">อินเทล</a></p>\n<p><img src=\"https://www.blognone.com/sites/default/files/externals/b5a3bd27a36946e7055993979a912e3e.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/management\">Management</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ea4643cc7925e4d581056b0c7051bfb674f09e8f697d649713061ec2a57f740","category":"Thai"}