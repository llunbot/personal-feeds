{"title":"OYO สตาร์ทอัพโรงแรมราคาประหยัดเตรียมไอพีโอเข้าตลาดหุ้นอินเดียแล้ว","link":"https://www.blognone.com/node/125048","date":1633094765000,"content":"<div><div><div><p>OYO สตาร์ทอัพโรงแรมราคาประหยัดจากอินเดียยื่น<a href=\"https://www.icicisecurities.com/Upload/ArticleAttachments/Oravel%20Stays%20Limited%20DRHP.pdf\">เอกสาร</a>เตรียมไอพีโอเข้าตลาดหุ้นที่อินเดียแล้ว โดยคาดว่าจะระดมทุนกว่า 1.16 พันล้านดอลลาร์ ซึ่งการไอพีโอนี้ OYO จะออกขายหุ้นใหม่มูลค่ารวม 942 ล้านดอลลาร์ ส่วนที่เหลือจะเป็นการขายหุ้นเดิม โดย SoftBank จะขายหุ้นมูลค่ากว่า 175 ล้านดอลลาร์</p>\n<p>OYO เป็นสตาร์ทอัพเชิงท่องเที่ยว เน้นให้บริการจองห้องพักและโรงแรมราคาประหยัด โดยผู้ลงทุนรายใหญ่ของ OYO มีทั้ง SoftBank, <a href=\"https://www.blognone.com/node/124356\">Microsoft</a>, <a href=\"https://www.blognone.com/node/108982\">Airbnb</a></p>\n<p>ด้วยธุรกิจโรงแรม บริษัทก็ได้รับผลกระทบจาก COVID-19 อย่างเลี่ยงไม่ได้ โดยในปีงบประมาณล่าสุด OYO มีรายได้ 600 ล้านดอลลาร์ และมีผลประกอบการขาดทุน 528 ล้านดอลลาร์ ซึ่งรายได้ของ OYO กว่า 90% มาจาก 4 ตลาดหลัก ได้แก่ อินเดีย, อินโดนีเซีย, มาเลเซีย และยุโรป ซึ่งก่อนหน้านี้ OYO เคยดรอปถึงจุดต่ำสุด 60% ในช่วงล็อกดาวน์ของหลาย ๆ ประเทศ แต่ตอนนี้บริษัทเริ่มแสดงสัญญาณการฟื้นตัวแล้วโดยเฉพาะในกลุ่มตลาดหลักที่เริ่มเปิดเมืองในไตรมาสที่ผ่านมา</p>\n<p>ที่มา - <a href=\"https://techcrunch.com/2021/09/30/softbank-backed-oyo-files-for-1-16-billion-ipo/\">TechCrunch</a></p>\n<p><img src=\"https://www.blognone.com/sites/default/files/externals/2564e19411746720a6b46ceed43ebb8e.jpg\" /></p>\n</div></div></div><div><div>Topics: </div><div><div><a href=\"/topics/oyo\">OYO</a></div><div><a href=\"/topics/india\">India</a></div><div><a href=\"/topics/hotel\">Hotel</a></div><div><a href=\"/topics/travel\">Travel</a></div><div><a href=\"/topics/ipo\">IPO</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a1b06eb631e67043deee54caf065c8b04bcf6e1ee92b411fbeda0dd378975db","category":"Thai"}