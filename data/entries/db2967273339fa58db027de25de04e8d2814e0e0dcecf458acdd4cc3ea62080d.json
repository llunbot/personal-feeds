{"title":"EU ประกาศ iMessage ไม่ต้องเปิดแพลตฟอร์มเชื่อมต่อแอปอื่น เพราะไม่เข้าเงื่อนไข DMA","link":"https://www.blognone.com/node/138188","date":1707868011000,"content":"<div><div><div><p>คณะกรรมการดูแลกฎหมายการตลาดดิจิทัลของสหภาพยุโรป (<a href=\"https://www.blognone.com/node/129250\">Digital Markets Act</a> - DMA) ประกาศให้ 4 บริการออนไลน์ ได้แก่ iMessage ของแอปเปิล และ Bing, Edge, Microsoft Advertising ของไมโครซอฟท์ ที่เคยระบุว่าเข้าข่าย <a href=\"https://www.blognone.com/node/135597\">gatekeeper</a> ซึ่งทำให้ต้องเปิดแพลตฟอร์มให้บริการอื่นมาเชื่อมต่อใช้งานได้ ไม่เข้าสถานะดังกล่าวเนื่องจากยังไม่ถึงเกณฑ์ที่กำหนด</p>\n<p>ก่อนหน้านี้ทั้งแอปเปิลและไมโครซอฟท์ <a href=\"https://www.blognone.com/node/135571\">ได้ยื่นคำร้อง</a>ต่อ EU ให้พิจารณาสถานะของ 4 บริการนี้ใหม่ โดยระบุว่ามีผู้ใช้งานน้อยกว่าเกณฑ์ที่ EU กำหนดคือ 45 ล้านคน ซึ่งหลังจากคำตัดสินดังกล่าวออกมา ทั้งแอปเปิลและไมโครซอฟท์ก็ออกแถลงการณ์ว่ายินดีต่อคำตัดสินนี้</p>\n<p>บริการแชทที่เข้าข่าย gatekeeper ของสหภาพยุโรปได้แก่ WhatsApp และ Facebook Messenger ซึ่งทั้งสองบริการเริ่มเปิดรองรับการเชื่อมต่อกับแพลตฟอร์มภายนอกแล้ว ส่วนเบราว์เซอร์ที่เข้าเกฑณ์ได้แก่ Chrome และ Safari</p>\n<p>ทั้งนี้คณะกรรมการของสหภาพยุโรปบอกว่าจะยังคงตรวจสอบสถานะของบริการกลุ่มนี้ต่อไป และแจ้งการเปลี่ยนแปลงหากมีพัฒนาการในอนาคต</p>\n<p>ที่มา: <a href=\"https://digital-markets-act.ec.europa.eu/commission-closes-market-investigations-microsofts-and-apples-services-under-digital-markets-act-2024-02-13_en\">European Commission</a> และ <a href=\"https://www.theverge.com/2024/2/13/23990679/apple-imessage-european-union-digital-markets-act-core-platform-service\">The Verge</a></p>\n<p><img src=\"https://www.blognone.com/sites/default/files/externals/4d40ae6bcd0c69006d7aba8c6e419835.png\" /></p>\n</div></div></div><div><div>Topics: </div><div><div><a href=\"/topics/imessage\">iMessage</a></div><div><a href=\"/topics/bing\">Bing</a></div><div><a href=\"/topics/microsoft-edge\">Microsoft Edge</a></div><div><a href=\"/topics/eu\">EU</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db2967273339fa58db027de25de04e8d2814e0e0dcecf458acdd4cc3ea62080d","category":"Thai"}