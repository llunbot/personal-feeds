{"title":"CMA เตรียมพิจารณาว่าความสัมพันธ์ของ Microsoft กับ OpenAI เข้าข่ายผูกขาดทางธุรกิจหรือไม่","link":"https://www.blognone.com/node/137156","date":1702062789000,"content":"<div><div><div><p>CMA หน่วยงานกำกับดูแลการแข่งขันของสหราชอาณาจักร ประกาศรับฟังความคิดเห็นจากหน่วยงานที่เกี่ยวข้อง ในประเด็นความสัมพันธ์ระหว่างไมโครซอฟท์ และ OpenAI ทั้งการลงทุนในธุรกิจ ความร่วมมือในการพัฒนาเทคโนโลยี ตลอดจนการได้สิทธิประโยชน์บริการบนคลาวด์ ว่าเข้าข่ายมีอำนาจควบคุม OpenAI หรือไม่</p>\n<p>ทาง CMA ตั้งข้อสังเกตว่าความร่วมมือของสองบริษัทนี้ อาจส่งผลกระทบ เกิดความได้เปรียบในการแข่งขันเหนือผู้พัฒนา AI รายอื่น และอาจนำไปสู่การผูกขาดได้ในอนาคต ทั้งนี้ CMA ยังไม่ได้ระบุว่าความร่วมมือนี้เข้าข่ายผูกขาด แต่จะรับฟังความคิดเห็นก่อน</p>\n<p>ด้านตัวแทนของไมโครซอฟท์ออกมาชี้แจงประเด็นดังกล่าว โดยบอกว่าบริษัทเป็นพันธมิตรกับ OpenAI มาตั้งแต่ปี 2019 ในความช่วยเหลือทั้งการพัฒนา AI ตลอดจนเพิ่มความสามารถในการแข่งขัน แต่ทั้งสองบริษัทมีอิสระต่อกันในการทำงาน สิ่งเดียวที่เปลี่ยนไปในช่วงที่ผ่านมาคือไมโครซอฟท์จะมีหนึ่งตำแหน่งในบอร์ดของ OpenAI เป็นผู้สังเกตการณ์เท่านั้น</p>\n<p>ที่มา: <a href=\"https://www.telegraph.co.uk/business/2023/12/08/microsoft-cma-clash-over-chatgpt-deal/\">Telegraph</a></p>\n<p><img src=\"https://www.blognone.com/sites/default/files/externals/7f97ee8f7c54239a0b37ad2ea01506a1.jpg\" /></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95a52d14ec5d31bbbc40f43f3fb7c45554a5f63a3bd1c906f45ddd97f46908d4","category":"Thai"}