{"title":"Oracle รายงานผลประกอบการไตรมาส รายได้โต 7% - เผย Microsoft ยังต้องการใช้งานศูนย์ข้อมูลมากขึ้น","link":"https://www.blognone.com/node/138640","date":1710204211000,"content":"<div><div><div><p>Oracle รายงานผลประกอบการของไตรมาสที่ 3 ตามปีการเงินบริษัท 2024 สิ้นสุดเดือนกุมภาพันธ์ มีรายได้รวม 13,280 ล้านดอลลาร์ เพิ่มขึ้น 7% จากช่วงเดียวกันในปีก่อน และมีกำไรสุทธิเพิ่มขึ้นเป็น 2,401 ล้านดอลลาร์</p>\n<p>รายได้จากบริการคลาวด์และสนับสนุนไลเซนส์ เพิ่มขึ้น 12% เป็น 9,963 ล้านดอลลาร์, รายได้จากไลเซนส์คลาวด์และไลเซนส์ออนพรีมิส ลดลง 3% เป็น 1,256 ล้านดอลลาร์, รายได้จากฮาร์ดแวร์ลดลง 7% เป็น 754 ล้านดอลลาร์ และรายได้ส่วน Services ลดลง 5% เป็น 1,307 ล้านดอลลาร์</p>\n<p>Larry Ellison ประธานและซีทีโอ Oracle กล่าวว่าในไตรมาสที่ผ่านมาบริษัทได้ย้ายลูกค้าส่วนใหญ่ของ Cerner ระบบไอทีด้านการแพทย์ที่ Oracle <a href=\"https://www.blognone.com/node/126396\">ซื้อกิจการ</a>มาเมื่อปี 2021 ไปอยู่บน Gen2 Cloud Infrastructure ของ Oracle แล้ว ในไตรมาสปัจจุบันก็จะเริ่มส่งมอบแอพพลิเคชันใหม่ Ambulatory Clinic Cloud Application Suite ให้กับลูกค้ากลุ่มเดียวกันนี้ พร้อมฟีเจอร์ AI ต่าง ๆ ที่ถือเป็นนวัตกรรมในบริการด้านสุขภาพ</p>\n<p>Ellison ยังให้ข้อมูลเพิ่มเติมในช่วงแถลงผลประกอบการว่าตอนนี้ Oracle มีศูนย์ข้อมูล 20 แห่งที่รองรับ<a href=\"https://www.blognone.com/node/136641\">ความต้องการของไมโครซอฟท์และ Azure</a> แล้วในสัปดาห์นี้ไมโครซอฟท์ก็เพิ่งทำคำสั่งให้จัดหาศูนย์ข้อมูลเพิ่มอีก 3 แห่ง</p>\n<p>ที่มา: <a href=\"https://investor.oracle.com/investor-news/news-details/2024/Oracle-Announces-Fiscal-2024-Third-Quarter-Financial-Results/default.aspx\">Oracle</a> และ <a href=\"https://www.cnbc.com/2024/03/11/oracle-shares-rise-on-better-than-expected-quarterly-earnings.html\">CNBC</a></p>\n<p><img src=\"https://www.blognone.com/sites/default/files/externals/d2b48e7f5d2480209b86cebf4c2e7bc9.jpg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div><div><a href=\"/topics/microsoft-azure\">Microsoft Azure</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa06a19894f1490f6b5a26df18e74c268752ff4ded2d5ad762cb729b248b2cb6","category":"Thai"}