{"title":"Phil Spencer เผยผู้เล่น Starfield แตะ 12 ล้านคน อยากประสบความสำเร็จแบบ Skyrim","link":"https://www.blognone.com/node/137069","date":1701645980000,"content":"<div><div><div><p>Phil Spencer ซีอีโอของ Microsoft Gaming ให้สัมภาษณ์ที่งานเกม CCXP ที่บราซิล เปิดเผยตัวเลขผู้เล่นเกม Starfield ว่าตอนนี้มีเกิน 12 ล้านคนแล้ว (<a href=\"https://www.blognone.com/node/135840\">ผู้เล่นแตะ 10 ล้านคนตั้งแต่เดือนแรกที่วางขาย</a>)</p>\n<p>ตัวเลข 12 ล้านคนนับรวมทั้งผู้เล่นที่ซื้อเกมเอง และเล่นผ่าน Game Pass ทำให้เราไม่รู้ยอดขายของเกมไมโครซอฟท์ในยุคนี้ อย่างไรก็ตาม สถิติของเกม Bethesda ในอดีตก็ทำไว้สูงมากคือ Skyrim 60 ล้านชุด และ Fallout 4 ขายได้ 25 ล้านชุด</p>\n<p>Spencer ยังบอกว่าการดันให้ Starfield ประสบความสำเร็จได้แบบ Skyrim ถือเป็นเป้าหมาย โดยทีม Bethesda ต้องการให้เกมเมอร์ที่ชอบแนวสำรวจอวกาศเล่น Starfield ต่อไปนานๆ แบบเดียวกับที่เกมเมอร์สายแฟนตาซีชอบ Skyrim</p>\n<p>แนวทางของ Bethesda คือการออกเนื้อหาอัพเดตให้ Starfield อย่างต่อเนื่อง โดยประกาศว่าจะออกอัพเดตเนื้อเรื่องตอนแรกชื่อ Shattered Space ไว้แล้วแต่ยังไม่ระบุวันวางขาย รวมถึงการรองรับม็อดบนเวอร์ชัน Xbox ด้วย</p>\n<p>ที่มา - <a href=\"https://www.gamesradar.com/starfield-hits-12-million-players-as-phil-spencer-eyes-another-skyrim-sized-hit/\">GamesRadar+</a></p>\n<p><img alt=\"No Description\" src=\"https://www.blognone.com/sites/default/files/externals/9321c02d9b2137f1369d7799b8884cad.jpg\" /></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/games\">Games</a></div><div><a href=\"/topics/phil-spencer\">Phil Spencer</a></div><div><a href=\"/topics/bethesda\">Bethesda</a></div><div><a href=\"/topics/skyrim\">Skyrim</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09d56745ec64f041b24734348f972cba27e8d6bed01921a250ea4573dbbe3660","category":"Thai"}