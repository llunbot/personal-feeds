{"title":"Pixel 8 ออกสีใหม่เขียว Mint, อัพเดตฟีเจอร์ Circle to Search ให้หลัง Galaxy S24","link":"https://www.blognone.com/node/137891","date":1706254215000,"content":"<div><div><div><p>กูเกิลเปิดตัว Pixel 8 และ Pixel 8 Pro สีใหม่เขียวอ่อน \"Mint\" ถือเป็นสีลำดับที่สี่ของทั้ง Pixel 8 และ Pixel 8 Pro (รอบนี้ตั้งชื่อสีธรรมดา ตรงไปตรงมา ไม่มีพิสดารแบบ<a href=\"https://www.blognone.com/node/128433\">เขียว \"Sage\" ของ Pixel 6a</a>) โดยทุกอย่างยังเหมือนเดิมทั้งสเปกและราคา</p>\n<p>Pixel 8 สีเขียวมินต์ยังมาพร้อมกับอัพเดต Pixel Feature Drop ตัวแรกของปี 2024 มีของใหม่คือแอพ Thermometer ของ Pixel 8 Pro สามารถใช้วัดอุณหภูมิร่างกายได้แล้ว (เพราะได้อนุมัติจาก FDA ของสหรัฐ), อัพเดตฟีเจอร์ Magic Compose ใช้ AI ช่วยเขียนข้อความ โดยการใช้งานบน Pixel 8 Pro จะรันโมเดล Gemini Nano แบบ on device ให้ด้วย ไม่จำเป็นต้องต่อเน็ต</p>\n<p>ส่วน<a href=\"https://www.blognone.com/node/137719\">ฟีเจอร์ Circle to Search วงรูปบนหน้าจอเพื่อค้นหาข้อมูล</a> ที่เปิดตัวพร้อม Galaxy S24 นั้นฝั่งของ Pixel 8 จะเริ่มใช้งานได้วันที่ 31 มกราคม</p>\n<p>ที่มา - <a href=\"https://blog.google/products/pixel/pixel-feature-drop-january-2024/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/6819d0478372fe9de5b3912c7a1db508.jpeg\" /></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/google-pixel\">Google Pixel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"442cb73b8724fc78150a48bae29db6508018cba88a26fe325692208156d54b7b","category":"Thai"}