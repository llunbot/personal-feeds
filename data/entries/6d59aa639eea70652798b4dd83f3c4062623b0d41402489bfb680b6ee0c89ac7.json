{"title":"YouTube ทดสอบแสดงป้ายกำกับมาตรฐาน C2PA เพื่อยืนยันว่าคลิปนี้ใช้กล้องถ่ายทำจริง ไม่ใช่ AI","link":"https://www.blognone.com/node/142588","date":1729075562000,"content":"<div><div><div><p>YouTube เริ่มรองรับการแปะป้ายกำกับวิดีโอ ที่ยืนยันว่าวิดีโอนี้ถ่ายทำด้วยกล้องจริง ไม่มีการตัดต่อหรือใส่เสียงผสม โดยระบุว่า \"Captured with a camera\" ซึ่งคลิปแรกที่ได้ป้ายกำกับนี้มาจากช่อง Truepic ที่เป็นผู้ให้บริการยืนยันความเป็นเจ้าของคอนเทนต์</p>\n<p>ในคลิปเป็นการถ่ายทำด้วยกล้องที่สวนสัตว์ San Diego ตามรอยคลิปวิดีโอแรกบน YouTube - <a href=\"https://www.youtube.com/watch?v=jNQXAC9IVRw&amp;t=0s\">Me at the zoo</a> ซึ่งป้ายกำกับนี้เป็นมาตรฐานการยืนยันคอนเทนต์ C2PA ที่บริษัทเทคโนโลยีขนาดใหญ่รับรอง อย่างไรก็ตามในตอนนี้กูเกิลระบุว่าการได้ป้ายกำกับ \"Captured with a camera\"</p>\n<p>กูเกิล<a href=\"https://support.google.com/youtube/answer/15446725?hl=en\">ระบุว่า</a>การที่วิดีโอจะได้ป้ายกำกับนี้ ต้องใช้เครื่องมือที่รองรับ C2PA เวอร์ชัน 2.1 ขึ้นไปในการบันทึกวิดีโอ ซึ่งสามารถใส่ข้อมูล metadata เพิ่มเติมเพื่อยืนยันการเป็นข้อมูลต้นฉบับ รวมทั้งคอนเทนต์ต้องไม่ถูกตัดต่อใส่ภาพ-เสียงเข้าไปด้วย สถานะของระบบตอนนี้ยังเป็นการทดสอบ โดยมีเป้าหมายเพื่อให้ YouTube แสดงข้อมูลเปิดเผยได้อย่างถูกต้อง หากวิดีโอนั้นถูกสร้างด้วย AI</p>\n<p>ที่มา: <a href=\"https://www.theverge.com/2024/10/15/24271083/youtube-c2pa-captured-camera-label-content-credentials\">The Verge</a></p>\n<ul>\n<li>วิดีโอ I am really at the zoo ของ Truepic ที่ได้ป้ายกำกับยืนยันว่าถ่ายทำด้วยกล้องจริง</li>\n</ul>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d59aa639eea70652798b4dd83f3c4062623b0d41402489bfb680b6ee0c89ac7","category":"Thai"}