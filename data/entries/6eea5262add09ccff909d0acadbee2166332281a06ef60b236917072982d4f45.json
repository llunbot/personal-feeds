{"title":"[ลือ] Broadcom กำลังเจรจาซื้อกิจการ SAS Institute มูลค่าดีล 1.5-2 หมื่นล้านดอลลาร์","link":"https://www.blognone.com/node/123677","date":1626135639000,"content":"<div><div><div><p>The Wall Street Journal รายงานโดยอ้างแหล่งข่าวที่เกี่ยวข้องว่า Broadcom อยู่ในขั้นตอนการพูดคุยเพื่อซื้อกิจการ SAS Institute บริษัทซอฟต์แวร์ด้านการวิเคราะห์ข้อมูล โดยดีลคาดว่ามีมูลค่าราว 15,000-20,000 ล้านดอลลาร์ และน่าจะได้ข้อสรุปในสัปดาห์นี้</p>\n<p>SAS เป็นบริษัทซอฟต์แวร์ที่เน้นลูกค้าระดับองค์กร ปัจจุบันมีพนักงานราว 12,000 คนทั่วโลก และ Jim Goodnight กับ John Sall ผู้ก่อตั้งยังคงเป็นผู้บริหารถึงปัจจุบัน</p>\n<p>แนวโน้มการซื้อกิจการของ Broadcom ในช่วงหลังจะเน้นไปที่บริษัทซอฟต์แวร์องค์กรมากขึ้น แม้ธุรกิจหลักบริษัทจะเป็นเซมิคอนดักเตอร์ ทั้ง <a href=\"https://www.blognone.com/node/114050\">Symantec</a> และ <a href=\"https://www.blognone.com/node/103785\">CA Technologies</a></p>\n<p>ที่มา: <a href=\"https://www.wsj.com/articles/broadcom-in-talks-to-buy-software-firm-sas-11626103731\">WSJ</a></p>\n<p><img src=\"https://www.blognone.com/sites/default/files/externals/690e62d9090df146c7edcd7e70625414.png\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/sas\">SAS</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6eea5262add09ccff909d0acadbee2166332281a06ef60b236917072982d4f45","category":"Thai"}