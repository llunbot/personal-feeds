{"title":"Apple Store เปิดสาขาใหม่ใกล้วัดจิ้งอัน เซี่ยงไฮ้ - Tim Cook บอกจีนคือซัพพลายเชนที่สำคัญที่สุด","link":"https://www.blognone.com/node/138860","date":1711103563000,"content":"<div><div><div><p>แอปเปิลเปิดร้านค้า Apple Store สาขาใหม่ Apple Jing’an ซึ่งตั้งอยู่ใกล้กับวัดจิ้งอัน เมืองเซี่ยงไฮ้ ประเทศจีน โดยซีอีโอ Tim Cook ที่เดินทางไปจีนก่อนหน้านี้ และ Deirdre O’Brien หัวหน้าฝ่ายธุรกิจค้าปลีกของแอปเปิล ก็เข้าร่วมในพิธีเปิดร้านสาขาใหม่นี้ด้วย</p>\n<p>Apple Jing’an เป็น Apple Store สาขาที่ 8 ในเซี่ยงไฮ้ และสาขาที่ 57 ในประเทศจีน ตั้งอยู่ใกล้กับวัดจิ้งอัน มีพื้นที่รองรับการจัดกิจกรรมพิเศษต่าง ๆ เพื่อส่งเสริมการพื้นที่ช้อปปิ้งในย่านนั้น</p>\n<p><img alt=\"No Description\" src=\"https://www.blognone.com/sites/default/files/externals/7719571de54617720d4bf74721356b90.jpg\" /></p>\n<p>Global Times สื่อท้องถิ่นของจีนยังอ้างคำสัมภาษณ์ของ Tim Cook โดยบอกว่าไม่มีซัพพลายเชนที่ใดในโลก มีความสำคัญกับเราเท่ากับที่จีน ซึ่งมีทั้งโรงงาน ซึ่งมีกระบวนการผลิตที่นำสมัย พร้อมบุคลากรที่เชี่ยวชาญ</p>\n<p>ในการเดินทางมาจีนของ Tim Cook นี้ แอปเปิลยังประกาศตั้งศูนย์วิจัยแห่งใหม่ที่เซินเจิ้น รองรับพนักงานในภูมิภาคตลอดจนซัพพลายเออร์อีกด้วย</p>\n<p><img alt=\"No Description\" src=\"https://www.blognone.com/sites/default/files/externals/098b578088b9d05b8b20b69a88ed70d6.jpg\" /></p>\n<p>ที่มา: <a href=\"https://9to5mac.com/2024/03/21/tim-cook-praises-china/\">9to5Mac</a> และ <a href=\"https://www.apple.com/newsroom/2024/03/apple-jingan-now-open-in-shanghai/\">แอปเปิล</a></p>\n</div></div></div><div><div>Topics: </div><div><div><a href=\"/topics/apple-store\">Apple Store</a></div><div><a href=\"/topics/apple\">Apple</a></div><div><a href=\"/topics/china\">China</a></div><div><a href=\"/topics/tim-cook\">Tim Cook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f7730f6a504a187f32ae4ee8a8f34296f1f339c04f651196e0c7582a3b93fad","category":"Thai"}