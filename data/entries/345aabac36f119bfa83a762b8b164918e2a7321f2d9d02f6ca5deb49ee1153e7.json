{"title":"Be My Eyes ร่วมมือ Knorr ช่วยผู้มีความบกพร่องทางการมองเห็น อ่านข้อมูลบนฉลากผ่าน QR","link":"https://www.blognone.com/node/145374","date":1742593291000,"content":"<div><div><div><p><a href=\"https://www.blognone.com/topics/be-my-eyes\">Be My Eyes</a> แอปพลิเคชันที่ช่วยเหลือผู้มีความบกพร่องทางการมองเห็น ร่วมมือกับ Knorr Thailand เปิดตัวฟีเจอร์ใหม่ ช่วยให้ผู้ใช้เข้าถึงข้อมูลบนบรรจุภัณฑ์ผลิตภัณฑ์ Knorr การสแกน <strong>QR โค้ด</strong> ผ่านแอป Be My Eyes</p>\n<p>ฟีเจอร์นี้ใช้เทคโนโลยี <strong>Be My AI</strong> อ่านข้อมูลเกี่ยวกับส่วนผสม, คุณค่าทางโภชนาการ และวิธีการปรุงอาหารแบบเสียงให้ผู้ใช้ได้ยินทันทีในภาษาไทย</p>\n<p>ผู้ใช้ยังสามารถติดต่อ <strong>เจ้าหน้าที่ Knorr</strong> ผ่านวิดีโอคอลล์เพื่อขอคำแนะนำเพิ่มเติม ในกรณีที่ต้องการความช่วยเหลือแบบทันที</p>\n<p>ฟีเจอร์นี้จึงเป็นก้าวสำคัญในการสร้างความเท่าเทียมและเปิดโอกาสให้ทุกคนสามารถเข้าถึงข้อมูลที่จำเป็นในการใช้ชีวิตประจำวันได้อย่างไม่ยากลำบาก</p>\n<p>ทั้งนี้ยังไม่มีระบุว่าผลิตภัณฑ์ที่รองรับฟีเจอร์ดังกล่าวจะออกวางตลาดเมื่อไหร่ และผู้ใช้ต้องสแกนส่วนใดบนผลิตภัณฑ์</p>\n<p>ที่มา - <a href=\"https://www.bemyeyes.com/blog/be-my-eyes-and-knorr-thailand-partner-to-launch-ai-and-human-assistance\">Be My Eyes Blog</a></p>\n<p><img alt=\"No Description\" src=\"https://www.blognone.com/sites/default/files/externals/0abfee33132ea517d7c65c57a5929a61.png\" /></p>\n</div></div></div><div><div>Topics: </div><div><div><a href=\"/topics/be-my-eyes\">Be My Eyes</a></div><div><a href=\"/topics/accessibility\">Accessibility</a></div><div><a href=\"/topics/computer-vision\">Computer Vision</a></div></div></div>","author":"Virusfowl","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"345aabac36f119bfa83a762b8b164918e2a7321f2d9d02f6ca5deb49ee1153e7","category":"Thai"}