{"title":"Oracle รายงานผลประกอบการไตรมาส ธุรกิจ Cloud Infrastructure เติบโตแข็งแกร่ง","link":"https://www.blognone.com/node/143548","date":1733786253000,"content":"<div><div><div><p>Oracle รายงานผลประกอบการของไตรมาสที่ 2 ตามปีการเงินบริษัท 2025 สิ้นสุดเดือนพฤศจิกายน มีรายได้รวม 14,059 ล้านดอลลาร์ เพิ่มขึ้น 9% จากช่วงเดียวเวลาเดียวกันในปีก่อน มีกำไรสุทธิตามบัญชี GAAP 3,151 ล้านดอลลาร์</p>\n<p>บริษัทมีรายรับผูกพันตามสัญญาคงเหลือที่ยังไม่เป็นรายได้ 9.7 หมื่นล้านดอลลาร์, รายได้เฉพาะธุรกิจเกี่ยวกับคลาวด์ (IaaS กับ SaaS) เพิ่มขึ้น 24% เป็น 5.9 พันล้านดอลลาร์ มาจาก Infrastructure 2.4 พันล้านดอลลาร์ เพิ่มขึ้น 52% และ Application 3.5 พันล้านดอลลาร์ เพิ่มขึ้น 10%</p>\n<p>Larry Ellison ประธานและซีทีโอ Oracle กล่าวว่าคลาวด์ของ Oracle ถูกใช้เทรนโมเดล Generative AI ที่สำคัญส่วนใหญ่ในโลก เพราะว่าทำงานได้เร็วกว่าและมีค่าใช้จ่ายต่ำกว่าคลาวด์รายอื่น บริษัทเพิ่งลงนามข้อตกลงกับ Meta เพื่อมาใช้งานโครงสร้างพื้นฐานคลาวด์ AI ของ Oracle รองรับการพัฒนาโมเดล AI Llama บริษัทยังเห็นโอกาสของการพัฒนา AI เพื่อใช้งานในด้านต่าง ๆ ไม่ว่าจะเป็นการวิจัยพัฒนาทางวิทยาศาสตร์ โอกาสด้านเศรษฐกิจ และโอกาสอื่น ๆ มากมายเกินจินตนาการ</p>\n<p>ที่มา: <a href=\"https://investor.oracle.com/investor-news/news-details/2024/Oracle-Announces-Fiscal-2025-Second-Quarter-Financial-Results/default.aspx\">Oracle</a></p>\n<p><img src=\"https://www.blognone.com/sites/default/files/externals/7fd86ee6edab36f114ed514f065e1ce3.jpeg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d4222ce6ead54003b50ae8eaaf5a95c26ccd67ca1aafd0828d671de5be741c5","category":"Thai"}