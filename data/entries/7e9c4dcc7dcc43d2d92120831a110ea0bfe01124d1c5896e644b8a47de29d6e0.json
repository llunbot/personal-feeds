{"title":"TSMC เป็นบริษัท Tech ล่าสุด ที่มีมูลค่ากิจการสูงกว่า 1 ล้านล้านดอลลาร์ ในสัปดาห์ที่ผ่านมา","link":"https://www.blognone.com/node/140868","date":1720849859000,"content":"<div><div><div><p>ในช่วงสัปดาห์ที่ผ่านมาหุ้นของ Taiwan Semiconductor Manufacturing Company หรือ TSMC บริษัทรับจ้างผลิตชิปรายใหญ่ของโลก ได้ปรับเพิ่มสูงขึ้น จนทำให้มีมูลค่ากิจการตามราคาหุ้น หรือ Market Cap มากกว่า 1 ล้านล้านดอลลาร์สหรัฐ เป็นบริษัทเทคโนโลยีล่าสุดที่ผ่านหลักไมล์สำคัญนี้</p>\n<p>ทั้งนี้หุ้นของ TSMC มีการซื้อขายหลักในตลาดหุ้นที่ไต้หวัน โดยในสหรัฐเป็นการซื้อขายใบรับฝากหุ้น ADR มูลค่ากิจการอ้างอิงตามราคา ADR ในวันศุกร์อยู่ที่ 9.72 แสนล้านดอลลาร์ ปรับลดลงมาเล็กน้อย</p>\n<p>Charlie Chan นักวิเคราะห์จาก Morgan Stanley ให้ความเห็นว่ากำลังการผลิตในปี 2025 ของ TSMC มีแนวโน้มตึงมากกว่าเดิม จากความต้องการชิปเทคโนโลยีการผลิตขั้นสูงของลูกค้ารายใหญ่ สถานการณ์นี้จึงทำให้คนที่ยอมจ่ายแพงจะได้สินค้าก่อน และเป็นโอกาสของ TSMC</p>\n<p>ที่มา: <a href=\"https://www.businessinsider.com/chip-tsmc-taiwan-semiconductor-trillion-market-cap-nvidia-ai-asml-2024-7\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/189ec38c71dc23b502c6da9f0e1528b5.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e9c4dcc7dcc43d2d92120831a110ea0bfe01124d1c5896e644b8a47de29d6e0","category":"Thai"}