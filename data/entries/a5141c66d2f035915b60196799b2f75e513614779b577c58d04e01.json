{"title":"Azure เปิดฟีเจอร์ไฮบริดใช้คอมพิวเตอร์ปกติร่วมกับคอมพิวเตอร์ควอนตัม","link":"https://www.blognone.com/node/132933","date":1678299458000,"content":"<div><div><div><p>Azure Quantum เปิดฟีเจอร์ Integrated Hybrid เปิดทางให้ลูกค้ารันอัลกอริธึมผสมระหว่างคอมพิวเตอร์ปกติและคอมพิวเตอร์ควอนตัม ไมโครซอฟท์สาธิตฟีเจอร์นี้ด้วยโค้ดภาษา Q# ทดสอบคุณสมบัติ entanglement จำนวน 10 รอบ หากระบบทำงานได้ถูกต้องก็จะตอบค่า 0 เสมอ แต่ในความเป็นจริงเมื่อรันไปหลายๆ รอบก็จะได้ค่าที่ผิดไปออกมาบ้าง</p>\n<p>ตอนนี้คอมพิวเตอร์ควอนตัมที่รองรับฟีเจอร์ Integrated Hybrid ยังใช้ได้กับ Quantinuum H-Series เท่านั้นทางไมโครซอฟท์ระบุว่าจะรองรับคอมพิวเตอร์ของ QCI เพิ่มเติมในอนาคต</p>\n<p>แนวทางการเขียนโค้ดผสมกันเช่นนี้น่าจะทำให้ลูกค้าเลือกใช้ความสามารถของคอมพิวเตอร์ควอนตัมได้ง่ายขึ้น แต่ที่ผ่านมาคอมพิวเตอร์ควอนตัมยังมีขนาดค่อนข้างเล็กเกินไปที่จะรันอัลกอริธึมที่มีประโยชน์ในโลกความเป็นจริง และคอมพิวเตอร์ควอนตัมที่ขนาดใหญ่ขึ้นก็มักประสบปัญหาสัญญาณรบกวนจนการทำงานผิดพลาดทำให้การใช้งานที่ผ่านมามักจำกัดอยู่ในการวิจัยเป็นหลัก</p>\n<p>ที่มา - <a href=\"https://devblogs.microsoft.com/qsharp/azure-quantum-unlocks-the-next-generation-of-hybrid-quantum-computing/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/756ec8e058acfbdb886abb5547552817.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/quantum-computer\">Quantum Computer</a></div></div></div>","author":"lew","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"a5141c66d2f035915b60196799b2f75e513614779b577c58d04e01","category":"Thai"}