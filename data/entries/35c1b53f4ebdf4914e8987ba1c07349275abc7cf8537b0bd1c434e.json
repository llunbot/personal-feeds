{"title":"Square Enix ยอมรับ ยอดขาย-คะแนนรีวิว Forspoken ไม่เข้าเป้า อาจกระทบผลประกอบการ","link":"https://www.blognone.com/node/132972","date":1678520024000,"content":"<div><div><div><p>Yosuke Matsuda ประธานของ Square Enix ยอมรับในงานแถลงผลประกอบการไตรมาส 4/2022 ว่ายอดขายของเกม Forspoken ที่วางขายเมื่อปลายเดือนมกราคม 2023 ออกมาไม่ดี (its sales have been lackluster) อีกทั้งการรีวิวจากสำนักต่างๆ ก็ออกมาไม่ดีนัก (Reviews of “FORSPOKEN,” which we released on January 24, 2023,<br />\nhave been challenging) แม้มีบางจุดที่ได้รับคำชมจากนักวิจารณ์อยู่บ้าง เช่น ระบบการต่อสู้ในเกม</p>\n<p>Square Enix จึงเตือนว่าผลกระทบจาก Forspoken จะมีความเสี่ยงต่อตัวเลขรายได้ของไตรมาส 1/2023 แต่ก็ยืนยันว่าในไตรมาส 2/2023 เป็นต้นไป ยอดขายจะกลับมาดีจากเกมดังๆ หลายเกมที่รอคิวเปิดตัวอยู่ ทั้ง<a href=\"https://www.blognone.com/node/131800\">เกม FF16 ที่จะวางขายในเดือนมิถุนายน</a> และเกมอื่นๆ ที่ยังไม่เปิดตัว</p>\n<p>เมื่อต้นเดือนมีนาคม <a href=\"https://www.blognone.com/node/132841\">Square Enix เพิ่งประกาศยุบสตูดิโอ Luminous Productions กลับเข้าบริษัทแม่</a> แม้ทีมยังได้ทำ DLC ของ Forspoken ต่อก็ตาม</p>\n<p>ที่มา - <a href=\"https://www.hd.square-enix.com/eng/ir/pdf/23q3outline.pdf\">Square Enix (PDF)</a>, <a href=\"https://www.gamesindustry.biz/square-enix-has-called-forspokens-sales-lackluster\">GamesIndustry</a></p>\n<p><img src=\"https://www.blognone.com/sites/default/files/externals/315702458208fa5162ca4e4c8be8d7f2.jpg\" alt /></p>\n</div></div></div><div><div>Topics: </div><div><div><a href=\"/topics/forspoken\">Forspoken</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"35c1b53f4ebdf4914e8987ba1c07349275abc7cf8537b0bd1c434e","category":"Thai"}