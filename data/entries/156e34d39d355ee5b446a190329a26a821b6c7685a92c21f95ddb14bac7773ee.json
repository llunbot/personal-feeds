{"title":"1Password เพิ่มทางเลือกสร้าง Recovery Code หากรหัสหาย, ทดลองล็อกอินเครื่องใหม่ด้วย QR","link":"https://www.blognone.com/node/140596","date":1719381913000,"content":"<div><div><div><p>เดิม 1Password จะให้ Secret Key กับผู้ใช้ในรูปของ Emergency Kit เป็นไฟล์ PDF หลังเริ่มใช้งาน เอาไว้ในกรณีที่จำ Master Password ไม่ได้ แต่หาก Secret Key หายด้วย ผู้ใช้งานแทบไม่มีทางเลือกในการเข้าถึงบัญชีเลย</p>\n<p>ล่าสุด 1Password เพิ่มอีกหนึ่งทางเลือกสำหรับกรณีที่ทั้ง Master Password และ Secret Key หาย คือ Recovery Code โดยทาง 1Password แนะนำให้ผู้ใช้งานเข้าไปสร้างและเก็บเอาไว้ทันที เพราะ Recovery Code ไม่สามารถสร้างจากช่องทางอื่นได้ หากไม่ได้ล็อกอินเอาไว้</p>\n<p>การสร้างให้เข้าไปที่ <strong>Manage Account ที่ไอคอนบัญชีด้านข้าง &gt;&gt; Sign-in &amp; Recovery &gt;&gt; Set up a recovery code</strong></p>\n<p>นอกจากนี้ 1Password กำลังทดสอบการล็อกอินแบบใหม่ให้ง่ายขึ้น ด้วยการสแกน QR Code ผ่านทางสมาร์ทโฟนที่มีบัญชีอยู่ โดยตอนนี้กำลังทดสอบในเวอร์ชันเบต้า</p>\n<p>ที่มา - <a href=\"https://blog.1password.com/introducing-1password-recovery-codes/\">1Password</a>, <a href=\"https://www.macrumors.com/2024/06/20/1password-launches-recovery-codes/\">MacRumors</a></p>\n</div></div></div><div><div>Topics: </div><div><div><a href=\"/topics/1password\">1Password</a></div><div><a href=\"/topics/password-manager\">Password Manager</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"156e34d39d355ee5b446a190329a26a821b6c7685a92c21f95ddb14bac7773ee","category":"Thai"}