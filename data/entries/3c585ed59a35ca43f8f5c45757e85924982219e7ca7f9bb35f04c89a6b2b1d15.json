{"title":"[ลือ] Instagram เร่งโครงการทำแอปบน iPad แล้ว","link":"https://www.blognone.com/node/145745","date":1744160011000,"content":"<div><div><div><p>The Information อ้างแหล่งข่าวใน Meta บอกว่า Instagram ได้สั่งเร่งโครงการพัฒนาแอปเวอร์ชัน iPad แล้ว ซึ่งเป็นหนึ่งในสิ่งที่ผู้ใช้ Instagram จำนวนหนึ่ง (เพราะไม่รู้มีมากหรือน้อย) เรียกร้องมานานตั้งแต่มี Instagram และ iPad เลยก็ว่าได้</p>\n<p>ปัจจุบันคนใช้ iPad สามารถใช้แอป Instagram ได้ แต่เป็นแอปเวอร์ชัน iPhone ที่ขยายหน้าจอขึ้น ไม่ใช่แอปที่ออกแบบมาสำหรับจอแท็บเล็ต</p>\n<p>ช่วงที่ผ่านมา Adam Mosseri ซีอีโอ Instagram ตอบคำถามเรื่องการทำแอปเวอร์ชัน iPad <a href=\"https://www.blognone.com/node/124714\">เหมือนเดิม</a>ทุกครั้งว่า รู้ว่า<a href=\"https://www.blognone.com/node/127361\">มีคนต้องการใช้งาน</a> แต่ไม่ใช่<a href=\"https://www.blognone.com/node/136132\">เรื่องเร่งด่วน</a>ที่ต้องรีบทำ</p>\n<p>แหล่งข่าวบอกว่าสาเหตุหนึ่งที่ทำให้ Instagram เร่งโครงการทำแอป iPad ออกมา เพราะ TikTok มีแผนออกแอปที่แสดงผลดีขึ้นบนหน้าจอแท็บเล็ต</p>\n<p>ที่มา: <a href=\"https://www.theinformation.com/articles/instagrams-mosseri-positions-app-tiktok-turmoil\">The Information</a></p>\n<p><img src=\"https://www.blognone.com/sites/default/files/externals/c3671af06eb0632a05d4bf62ce5a08ee.png\" alt=\"\" /></p>\n<p>ตัวอย่างแอป Instagram บน iPad ที่ใช้แอป iPhone ขยายหน้าจอแสดงผล</p>\n<p><img alt=\"No Description\" src=\"https://www.blognone.com/sites/default/files/externals/c6a2c5d1d0a405151e8a3b52b014f16e.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/ipados\">iPadOS</a></div><div><a href=\"/topics/ipad\">iPad</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c585ed59a35ca43f8f5c45757e85924982219e7ca7f9bb35f04c89a6b2b1d15","category":"Thai"}