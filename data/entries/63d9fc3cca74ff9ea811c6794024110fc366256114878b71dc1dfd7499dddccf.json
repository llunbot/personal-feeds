{"title":"โปรดิวเซอร์ Minecraft บอกไม่มีวันออก Minecraft 2 แน่นอน, ยอมรับเอนจินเกมเริ่มเก่าแล้ว","link":"https://www.blognone.com/node/145441","date":1742813867000,"content":"<div><div><div><p>เว็บเกม IGN มีโอกาสคุยกับ Ingela Garneij โปรดิวเซอร์ของเกม Minecraft ว่าเรามีโอกาสได้เห็นเกม Minecraft 2 ที่เป็นภาคต่อหรือไม่</p>\n<p>คำตอบของ Garneij คือ คุณคิดว่าเราจะมี \"โลก 2\" (Earth 2) หรือเปล่าล่ะ? ดังนั้นไม่มีทางที่จะมี Minecraft 2 หรอก</p>\n<p>Garneij บอกว่า Minecraft อยู่มานาน 15 ปีแล้ว และอยากอยู่ต่อไปอีกอย่างน้อย 15 ปี ดังนั้นทีมบริการเกมคือตัวเขาและ Agnes Larsson ผู้กำกับเกม จึงต้องทำงานร่วมกันเพื่อวางวิสัยทัศน์และยุทธศาสตร์ของเกมในระยะยาว</p>\n<p>Garneij ยอมรับว่าการที่ Minecraft จะวิวัฒนาการไปต่อได้ ตัวรากฐานของเกมต้องแข็งแกร่งพอ ซึ่งตัวเอนจินของเกมมีอายุ 15 ปีแล้ว มีข้อจำกัดอยู่พอสมควรเมื่อเทียบกับเกมอื่นๆ ที่ใช้เอนจินสมัยใหม่ (ตัวอย่างที่ชัดเจนคือ <a href=\"https://www.blognone.com/node/145416\">ชุดอัพเกรดกราฟิก Vibrant Visuals ต้องใช้เวลาพัฒนาอยู่นาน</a>) แม้ความเก่าของเทคโนโลยีเป็นอุปสรรคสำคัญที่สุด แต่ทางทีมยังไม่มีแผนยกเครื่องเอนจินเกมในตอนนี้</p>\n<p>ที่มา - <a href=\"https://www.ign.com/articles/mojang-rules-out-minecraft-2-do-you-think-were-going-to-have-an-earth-2\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/898e229706797bfe7dfa376a6bb980a1.jpg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/mojang\">Mojang</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63d9fc3cca74ff9ea811c6794024110fc366256114878b71dc1dfd7499dddccf","category":"Thai"}