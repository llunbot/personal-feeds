{"title":"คล้ายไทย กองทุนสำรองเลี้ยงชีพสิงคโปร์จำกัดการถอนต่อวันเหลือ 50,000 บาท สู้แอปดูดเงิน","link":"https://www.blognone.com/node/136837","date":1700454553000,"content":"<div><div><div><p>Central Provident Fund (CPF) หรือกองทุนสำรองเลี้ยงชีพแห่งชาติสิงคโปร์ประกาศเตรียมจำกัดวงเงินการถอนต่อวันเหลือ 2,000 ดอลลาร์สิงคโปร์ หรือประมาณ 50,000 บาท เพื่อสู้กับการหลอกลวงต่างๆ รวมถึงแอปดูดเงิน</p>\n<p>นโยบายใหม่นี้มีผลวันที่ 30 พฤศจิกายนนี้และจะบังคับกับผู้ที่มีสิทธิ์ถอนเงินอายุ 55 ปีขึ้นไป การตั้งค่าเริ่มต้นอยู่ที่ 2,000 ดอลลาร์สิงคโปร์ จากนั้นผู้ใช้จะสามารถสแกนใบหน้าเพื่อปรับค่าระหว่าง  0-200,000 ดอลลาร์สิงคโปร์ได้เอง แต่หลังการสั่งปรับวงเงินแล้วจะต้องรออีก 12 ชั่วโมง คำสั่งจึงจะมีผล</p>\n<p>แนวทางการสแกนใบหน้าเมื่อมีการทำธุรกรรมสำคัญจะค่อยๆ ขยายไปเรื่อยๆ เช่น การเปลี่ยนข้อมูลติดต่อ, การเปลี่ยนข้อมูลบัญชีเงินฝาก แนวทางนี้คล้ายกับ<a href=\"https://www.blognone.com/node/133732\">มาตรการที่ใช้ในธนาคารไทย</a> (แถมวงเงินใกล้เคียงกัน) แต่ของไทยยังไม่มีการหน่วงเวลาเมื่อมีการทำธุรกรรมสำคัญ</p>\n<p>ที่มา - <a href=\"https://www.straitstimes.com/singapore/daily-online-cpf-withdrawal-limit-capped-at-2000-from-nov-30-in-bid-to-protect-members-from-scams\">The Strait Times</a></p>\n<p><img alt=\"No Description\" src=\"https://www.blognone.com/sites/default/files/externals/a51ee85750a3a6d4b03eb3f16348ff22.jpg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d51976f430fd72fa728db8a667b141affe61b4b583c4f99b20ba85ef74c1d76d","category":"Thai"}