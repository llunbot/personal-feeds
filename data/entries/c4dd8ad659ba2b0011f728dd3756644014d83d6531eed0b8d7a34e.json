{"title":"DuckDuckGo ประกาศเพิ่มเครื่องมือในเสิร์ช สร้างคำตอบด้วย Generative AI","link":"https://www.blognone.com/node/132935","date":1678318333000,"content":"<div><div><div><p>DuckDuckGo ประกาศเพิ่มคุณสมบัติ AI สร้างเนื้อหาหรือ Generative AI มีชื่อบริการว่า <strong>DuckAssist</strong> โดยเป็นส่วนหนึ่งในบริการ Instant Answer ของเสิร์ช DuckDuckGo</p>\n<p>DuckAssist จะทำงานเมื่อมีการป้อนคำถามลงไปในเสิร์ช และคำถามนั้นสามารถค้นหาคำตอบจาก Wikipedia ได้ โดย DuckAssist จะใช้ AI ทำหน้าที่เรียบเรียงคำตอบจากข้อมูลในนั้น พร้อมระบุแหล่งข้อมูลต้นทาง ด้วยกระบวนการดังกล่าว DuckDuckGo จึงบอกว่าคำถามที่จะให้คำตอบได้ต้องมีความตรงไปตรงมา ไม่ใช่คำถามเปรียบเทียบ ฉะนั้นการรองรับคำถามจึงยังจำกัดอยู่ตอนนี้ โดยจะเพิ่มฟีเจอร์ใหม่เข้ามาในอนาคต</p>\n<p>ทั้งนี้บริการ DuckAssist เป็นความร่วมมือกับ OpenAI และ Anthropic</p>\n<p>ที่มา: <a href=\"https://www.engadget.com/duckduckgos-ai-assist-feature-summarizes-wikipedia-pages-to-answer-search-queries-130049552.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/d0f373c3d43a184c423359c4474831ec.jpg\" /></p>\n</div></div></div><div><div>Topics: </div><div><div><a href=\"/topics/duckduckgo\">DuckDuckGo</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/openai\">OpenAI</a></div><div><a href=\"/topics/search-engine\">Search Engine</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"c4dd8ad659ba2b0011f728dd3756644014d83d6531eed0b8d7a34e","category":"Thai"}