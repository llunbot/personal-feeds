{"title":"[ไม่ยืนยัน] Meta อาจออก Subscription ในประเทศ EU จ่ายเงินแลกกับไม่มีโฆษณา Facebook, IG","link":"https://www.blognone.com/node/135554","date":1693607895000,"content":"<div><div><div><p>มีรายงานจาก The New York Times ว่า Meta กำลังพิจารณาออกแพ็คเกจ Subscription สำหรับประเทศกลุ่ม EU เพื่อลดปัญหาข้อขัดแย้งเรื่องการจัดเก็บข้อมูลผู้ใช้งาน และการแสดงผลโฆษณา โดยแพ็คเกจนี้เมื่อผู้ใช้งานจ่ายเงินแพลตฟอร์มของ Meta ทั้ง Facebook, Instagram จะไม่แสดงโฆษณาเลย</p>\n<p>ปัจจุบัน Meta เปิดให้ผู้ใช้ใน EU สามารถเลือกปิดการติดตามข้อมูลผู้ใช้งานสำหรับแสดงโฆษณาแบบ Opt-out และเตรียมเปิดการตั้งค่านี้เป็น Opt-in ไปเลย</p>\n<p>ที่ผ่านมาไอร์แลนด์ได้สั่งปรับ Meta 1.3 พันล้านดอลลาร์ จากสาเหตุมีการส่งออกข้อมูลผู้ใช้ในประเทศออกไปอเมริกา ผิดเงื่อนไข GDPR ซึ่งส่งผลให้ Meta ระมัดระวังในการให้บริการมากขึ้น</p>\n<p>ที่มา: <a href=\"https://www.theverge.com/2023/9/1/23855820/meta-paid-ad-free-facebook-and-instagram-eu\">The Verge</a></p>\n<p><img src=\"https://www.blognone.com/sites/default/files/externals/4a2c9a6e2f3da6f9fb6d724d37a9a0a4.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/eu\">EU</a></div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7eb618c77f0e44c66dd05c1a9947fb8a06786789557a6fb0ac4fbf115b0e94c8","category":"Thai"}