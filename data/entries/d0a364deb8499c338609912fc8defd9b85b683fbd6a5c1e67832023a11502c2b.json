{"title":"ไม่ได้โม้ ซีอีโอ EA บอก Battlefield ภาคใหม่เป็นหนึ่งในโครงการยิ่งใหญ่ที่สุดของบริษัท","link":"https://www.blognone.com/node/141187","date":1722473260000,"content":"<div><div><div><p>ใน<a href=\"https://www.blognone.com/node/141155\">งานแถลงผลประกอบการของ EA ไตรมาส 2/2024</a> ซีอีโอ Andrew Wilson พูดถึงโครงการเกม Battlefield ภาคใหม่ว่าเป็นหนึ่งในโครงการที่ทะเยอทะยานที่สุดในประวัติศาสตร์ของบริษัท (it is also one of the most ambitious projects in our history)</p>\n<p>Wilson บอกว่าทีมพัฒนา Battlefield ตอนนี้มีขนาดใหญ่ที่สุดเท่าที่ Battlefield เคยมี กำลังสร้างจักรวาล Battlefield ที่เชื่อมโยงเกมเล่นคนเดียวและมัลติเพลเยอร์เข้าด้วยกัน ทีมงานชุดนี้ใช้คนที่ดีที่สุด มีทรัพยากรและเทคโนโลยีที่จำเป็นในการสร้างประสบการณ์ Battlefield ที่ยิ่งใหญ่ที่สุด</p>\n<p><a href=\"https://www.blognone.com/node/139636\">Wilson เคยพูดถึงเรื่องนี้มาครั้งหนึ่งในงาานแถลงผลประกอบการไตรมาสที่แล้ว</a> โดยหลังจาก <a href=\"https://www.blognone.com/node/127007\">EA บาดเจ็บหนักกับ Battlefield 2042</a> ก็ต้องปรับโครงสร้างการทำงานครั้งใหญ่ <a href=\"https://www.blognone.com/node/126129\">ดึงเอา Vince Zampella อดีตผู้สร้างแฟรนไชส์คู่แข่ง Call of Duty มารับผิดชอบ Battlefield ทั้งหมด</a> และปรับสตูดิโอหลายแห่งในเครือมาช่วยทำ Battlefield ด้วย</p>\n<p>ที่มา - <a href=\"https://www.pcgamer.com/games/fps/ea-ceo-calls-the-next-battlefield-one-of-the-most-ambitious-projects-in-our-history-as-all-hands-get-to-work-on-a-battlefield-universe/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/7212431282012630fe18b703f40610fc.jpeg\" /></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0a364deb8499c338609912fc8defd9b85b683fbd6a5c1e67832023a11502c2b","category":"Thai"}