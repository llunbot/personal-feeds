{"title":"ผู้บริหาร Intel บอกว่าการแยกธุรกิจโรงงานผลิตชิปออกไป ยังมีโอกาสที่จะเกิดขึ้น","link":"https://www.blognone.com/node/143642","date":1734099087000,"content":"<div><div><div><p>หัวข้อหนึ่งที่มีการพูดถึงหลังอินเทล<a href=\"https://www.blognone.com/node/143416\">ปลด Pat Gelsinger</a> ออกจากตำแหน่งซีอีโอ คืออินเทลจะยังเดินหน้า<a href=\"https://www.blognone.com/node/142025\">แผนแยกบริษัทส่วนที่เป็นโรงงานผลิตชิป</a>ออกไปหรือไม่ (ข่าวก่อนหน้านี้บอก <a href=\"https://www.blognone.com/node/143582\">Gelsinger ไม่เห็นด้วย</a>)</p>\n<p>เมื่อวานนี้ Michelle Johnston Holthaus และ David Zinsner ซีอีโอร่วมรักษาการณ์ของอินเทลได้เข้าร่วมงานสัมมนาที่จัดโดยธนาคาร Barclays และถูกถามคำถามนี้ ซึ่งผู้ถามมองว่าแผนการพัฒนาชิปเทคโนโลยี 18A สำหรับสินค้าใหม่บริษัท ดูมีความจำเป็นที่อินเทลยังต้องให้สองส่วนนี้อยู่ภายใต้อินเทลบริษัทเดียวกัน นั่นคือเป็นทั้งคนออกแบบและคนผลิต โดยอ้าง<a href=\"https://www.blognone.com/node/141852\">กรณี Arrow Lake ที่มีปัญหาการผลิต</a>จนต้องเปลี่ยนไปจ้าง TSMC ผลิตให้</p>\n<p>Holthaus มองว่าอินเทลสามารถแยกสองบริษัทได้ตามแผน ซึ่งคงไม่ถึงกับที่สองบริษัทจะแยกขาดไม่เกี่ยวข้องกันอีกเลย เพียงแต่เรื่องนี้ต้องมีคนตัดสินใจว่าจะให้เป็นอย่างไรต่อไป ส่วน Zinsner ซึ่งเป็นซีเอฟโออินเทลด้วยอีกตำแหน่ง บอกว่าปัจจุบันอินเทล<a href=\"https://www.blognone.com/node/139035\">ทำงบการเงินแยกสองส่วนธุรกิจ</a>ออกจากกันอยู่แล้ว ฝ่ายโรงงานผลิตชิปมีการดำเนินงานของตนเองแยกจากฝ่ายที่ดูแลผลิตภัณฑ์ ฉะนั้นการแยกธุรกิจเป็นเรื่องที่จะเกิดขึ้นแน่นอน แต่แยกขาดจากกันแค่ไหนก็เป็นอีกประเด็น</p>\n<p>ที่มา: <a href=\"https://www.reuters.com/technology/intel-executives-say-manufacturing-spinoff-is-possible-2024-12-12/\">Reuters</a></p>\n<p><img src=\"https://www.blognone.com/sites/default/files/externals/0daae4d0253dfa3fe233d64bddb799a7.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59861c2b542b868ab55d2b8714c88ab760cecbbeb8470839130fa475170a2519","category":"Thai"}