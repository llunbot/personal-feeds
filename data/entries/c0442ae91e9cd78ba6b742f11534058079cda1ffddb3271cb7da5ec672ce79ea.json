{"title":"Zoom รายงานผลประกอบการ รายได้รวมเติบโตเล็กน้อย ลูกค้าองค์กรมี 1.9 แสนราย","link":"https://www.blognone.com/node/143327","date":1732599743000,"content":"<div><div><div><p>Zoom รายงานผลประกอบการของไตรมาสที่ 3 ปีการเงิน 2025 สิ้นสุดเดือนตุลาคม รายได้รวมเพิ่มขึ้น 3.6% จากช่วงเดียวกันในปีก่อนเป็น 1,177.5 ล้านดอลลาร์ เป็นรายได้ส่วนลูกค้าองค์กร 698.9 ล้านดอลลาร์ เพิ่มขึ้น 5.8% และลูกค้าผ่านช่องทางออนไลน์ 478.7 ล้านดอลลาร์ ใกล้เคียงกับปีก่อน โดยมีกำไรสุทธิตามบัญชี GAAP 207.1 ล้านดอลลาร์</p>\n<p>จำนวนลูกค้ารายใหญ่ที่สร้างรายได้มากกว่า 100,000 ดอลลาร์ต่อปีมี 3,995 ราย เพิ่มขึ้น 7.1% มีจำนวนลูกค้าองค์กรรวมทั้งหมดประมาณ 192,400 ราย อัตราการสูญเสียลูกค้าเฉพาะกลุ่มออนไลน์ (Churn Rate) ลดลงเป็น 2.7% ต่อเดือน</p>\n<p>Eric S. Yuan ซีอีโอ Zoom ซึ่งล่าสุดประกาศเปลี่ยนชื่อเต็มบริษัทเป็น <a href=\"https://www.blognone.com/node/143322\">Zoom Communications Inc.</a> พร้อมกับการรายงานผลประกอบการนี้ บอกว่าบริษัทมุ่งมั่นเป็นแพลตฟอร์มการทำงานแบบ AI-First ในไตรมาสที่ผ่านมาบริษัทได้ดีลใหญ่ของ Zoom Contact Center ระดับพนักงาน 20,000 คน ส่วน Workvivo ก็ได้งานจากบริษัทใหญ่ระดับ Fortune 10 สะท้อนคุณค่าที่องค์กรขนาดใหญ่เลือกใช้งาน</p>\n<p>ที่มา: <a href=\"https://investors.zoom.us/news-releases/news-release-details/zoom-communications-reports-financial-results-third-quarter\">Zoom</a></p>\n<p><img src=\"https://www.blognone.com/sites/default/files/externals/c16a49fa122b600c34d3d6a41145ef9a.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0442ae91e9cd78ba6b742f11534058079cda1ffddb3271cb7da5ec672ce79ea","category":"Thai"}