{"title":"Microsoft ประกาศหยุดสนับสนุน Cortana บน Windows ภายในปีนี้ ให้ใช้ผู้ช่วย AI ตัวใหม่แทน","link":"https://www.blognone.com/node/134146","date":1685740885000,"content":"<div><div><div><p>ไมโครซอฟท์<a href=\"https://support.microsoft.com/en-au/topic/end-of-support-for-cortana-in-windows-d025b39f-ee5b-4836-a954-0ab646ee1efa\">ประกาศหยุดการสนับสนุน Cortana</a> ระบบผู้ช่วยอัจฉริยะ บน Windows 10 และ Windows 11 ภายในปี 2023 นี้ ซึ่งข่าวนี้อาจไม่แปลกใจมากนัก เพราะสัปดาห์ก่อนไมโครซอฟท์เพิ่งเปิดตัว <a href=\"https://www.blognone.com/node/133970\">Windows Copilot</a> ฟีเจอร์ผู้ช่วย AI ใน Windows 11 ที่น่าจะมาแทน Cortana</p>\n<p>ทั้งนี้ไมโครซอฟท์บอกว่าผลกระทบจะมีเฉพาะ Cortana ใน Windows เท่านั้น (ในตอนนี้) แต่ Cortana ใน Microsoft 365 ยังคงใช้งานได้ทั้งใน Outlook mobile, Teams mobile, Microsoft Teams display และ Microsoft Teams room</p>\n<p>ไมโครซอฟท์ยังแนะนำเครื่องมือทดแทน Cortana ที่เป็นผู้ช่วยการสั่งงานด้วยเสียง เช่น ระบบ Voice ใน Windows 11, Bing ตัวใหม่ที่ใช้ AI, Microsoft 365 Copilot และ Windows Copilot</p>\n<p>ที่มา: <a href=\"https://www.windowscentral.com/software-apps/windows-11/microsoft-is-killing-cortana-on-windows-11-and-windows-10-later-this-year\">Windows Central</a></p>\n<p><img src=\"https://www.blognone.com/sites/default/files/externals/acc1257e5c21fb24a814f57b1444bf6c.jpg\" alt /></p>\n</div></div></div><div><div>Topics: </div><div><div><a href=\"/topics/cortana\">Cortana</a></div><div><a href=\"/topics/windows-11\">Windows 11</a></div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1554568de4d8cfe4668b138bb9d6e92c98f39eea9a7dbca8b62d18de59b11ae2","category":"Thai"}