{"title":"Ubuntu รองรับบนแมคสถาปัตยกรรม Apple M1 แล้ว ผ่าน Multipass VM","link":"https://www.blognone.com/node/125770","date":1636537077000,"content":"<div><div><div><p>Canonical ประกาศรองรับ Ubuntu บนชิป Apple M1 ผ่าน Multipass ซึ่งเป็นระบบจัดการ virtualization ของ Canonical เอง</p>\n<p>ก่อนหน้านี้ เครื่องแมคที่เป็น Apple M1 ยังไม่รองรับลินุกซ์อย่างเต็มที่นัก และการรันผ่าน virtualization อย่าง VirtualBox/VMware ยังไม่สมบูรณ์มากพอ แนวทางของ Canonical คือสร้าง <a href=\"https://multipass.run/\">Multipass</a> ซอฟต์แวร์จัดการ virtualization ที่ใช้ระบบของ OS เอง (KVM บนลินุกซ์, Hyper-V บนวินโดวส์, HyperKit บนแมค) แล้วจัดการเรื่องอิมเมจและการติดตั้งให้อัตโนมัติ ผู้ใช้ไม่ต้องยุ่งกับการคอนฟิก VM เอง</p>\n<p>Multipass เป็นซอฟต์แวร์ที่ Canonical พัฒนามาได้สักระยะแล้ว และเวอร์ชันล่าสุด 1.8.0 รองรับสถาปัตยกรรม M1 และมีฟีเจอร์ใหม่อีกตัวชื่อ aliases ให้สามารถเปิดแอพจากลินุกซ์ในเทอร์มินัลของ host OS ได้</p>\n<p>ที่มา - <a href=\"https://ubuntu.com/blog/canonical-transforms-linux-on-mac\">Canonical</a>, <a href=\"https://github.com/canonical/multipass/releases/tag/v1.8.0\">Multipass GitHub</a></p>\n<p><img src=\"https://www.blognone.com/sites/default/files/externals/0676a4998af8ca01015b5f75c45c58e1.jpg\" /></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/apple-m1\">Apple M1</a></div><div><a href=\"/topics/virtualization\">Virtualization</a></div><div><a href=\"/topics/linux\">Linux</a></div><div><a href=\"/topics/canonical\">Canonical</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6eeb9b1f21fe48ea3340ac0d2e2caa7524cbfbc8333a51593adbf49b7487af0e","category":"Thai"}