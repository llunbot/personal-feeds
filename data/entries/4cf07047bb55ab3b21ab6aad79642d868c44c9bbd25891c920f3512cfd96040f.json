{"title":"OpenAI เพิ่ม Assistants API ให้นักพัฒนาสร้าง agent ตัวช่วยภายในแอปตนเอง","link":"https://www.blognone.com/node/136605","date":1699316264000,"content":"<div><div><div><p>OpenAI ประกาศ API ตัวใหม่สำหรับนักพัฒนาชื่อ <strong>Assistants API</strong> เพื่อสร้าง agent เสมือนทำงานด้วย AI ภายในแอปของผู้พัฒนาเอง</p>\n<p>นักพัฒนาสามารถใช้ Assistants API สร้างเครื่องมือช่วยเหลือ ซึ่งสามารถกำหนดขั้นตอน หรือเรียนรู้จากคลังความรู้ต่าง ๆ ภายนอก จากนั้น API จะเรียกใช้โมเดลของ OpenAI เพื่อสร้างเนื้อหาและทำงานตามต้องการ ตัวอย่างที่ OpenAI นำเสนอเช่น ตัวช่วยในการเขียนโค้ด, ตัวช่วยวางแผนท่องเที่ยว ตลอดจนการใช้งานสำหรับข้อมูลภายในองค์กร เช่น รายละเอียดสินค้า หรือเอกสารภายใน เป็นต้น</p>\n<p>Assistants API <a href=\"https://platform.openai.com/docs/assistants/overview\">เปิดให้ใช้งาน</a>สำหรับนักพัฒนาแล้วตั้งแต่วันนี้โดยยังมีสถานะเบต้า</p>\n<p>ที่มา: <a href=\"https://techcrunch.com/2023/11/06/openai-launches-api-that-lets-developers-build-assistants-into-their-apps/\">TechCrunch</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cf07047bb55ab3b21ab6aad79642d868c44c9bbd25891c920f3512cfd96040f","category":"Thai"}