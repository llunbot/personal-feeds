{"title":"[ลือ] Apple Intelligence เลื่อนเปิดตัวใช้งานทั่วไป เป็นใน iOS 18.1 เดือนตุลาคม","link":"https://www.blognone.com/node/141119","date":1722213306000,"content":"<div><div><div><p>แอปเปิลจะเปิดตัวปัญญาประดิษฐ์ Apple Intelligence ไปตั้งแต่เดือนที่แล้ว และแอปเปิลก็ปล่อยอัปเดตระบบปฏิบัติการที่ระบุว่ารองรับทั้ง iOS 18, iPadOS 18, และ macOS Sequoia เวอร์ชันทดสอบสำหรับนักพัฒนาและคนที่สนใจออกมาแล้ว แต่ยังไม่มีใครได้ลองใช้ Apple Intelligence เพราะแอปเปิลยังไม่เปิดการใช้งาน แล้วแอปเปิลเองก็ไม่เคยบอกเวลาที่ชัดเจนว่าจะใช้งานได้เมื่อใด</p>\n<p>ข้อมูลล่าสุดจาก Mark Gurman แห่ง Bloomberg บอกว่าแผนล่าสุดนั้น แอปเปิลจะออกอัปเดต iOS 18.1 และ iPadOS 18.1 เวอร์ชันเบต้า สำหรับนักพัฒนาภายในสัปดาห์หน้า ซึ่งจะเป็นครั้งแรกที่มี Apple Intelligence แต่เนื่องจากเป็นเลขเวอร์ชัน .1 เท่ากับว่าสำหรับผู้ใช้งานทั่วไป Apple Intelligence จะยังไม่มีให้ได้ใช้ในอัปเดตแรก ที่กำหนดปล่อยในเดือนกันยายนนี้ ไทม์ไลน์นี้ Gurman บอกว่าเลื่อนออกไปจากแผนเดิมของแอปเปิลประมาณ 1 เดือน เนื่องจากแอปเปิลต้องการเพิ่มเวลาให้ทดสอบมากขึ้นก่อนปล่อยอัปเดตทั่วไป</p>\n<p>ผลกระทบนี้ยังมีถึง iPhone รุ่นใหม่ ที่คาดว่าจะเปิดตัวในเดือนกันยายน ซึ่งทำให้ iOS 18.0 ที่ติดมากับเครื่อง ยังไม่มี Apple Intelligence และต้องรออัปเดต iOS 18.1 ที่คาดว่าจะมาในเดือนตุลาคม</p>\n<p>ที่มา: <a href=\"https://www.bloomberg.com/news/articles/2024-07-28/apple-intelligence-to-miss-initial-release-of-upcoming-ios-18-ipados-overhauls\">Bloomberg</a></p>\n<p><img src=\"https://www.blognone.com/sites/default/files/externals/dd718da4e6d130bd784fd595488ba9f0.jpeg\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"888c1bfff052b2bd792e869d93b70b3f474d78b57778a8951dd86bd13608ac54","category":"Thai"}