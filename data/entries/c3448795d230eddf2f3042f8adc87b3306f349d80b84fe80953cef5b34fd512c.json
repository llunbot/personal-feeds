{"title":"หลุดข้อมูลการ์ดสตอเรจ Xbox Series X|S ของ WD, ราคาขายถูกกว่ารุ่นของ Seagate","link":"https://www.blognone.com/node/133280","date":1680521759000,"content":"<div><div><div><p>คอนโซล Xbox ยุค Series X|S สามารถใส่การ์ดหน่วยความจำขยายสตอเรจได้ แต่เป็นการ์ดรุ่นเฉพาะเท่านั้น (ต่างจาก <a href=\"https://www.blognone.com/node/124016\">PS5 ที่ใช้ SSD รุ่นไหนก็ได้</a>) และที่ผ่านมา <a href=\"https://www.blognone.com/node/125420\">มีเพียงการ์ดของ Seagate ขายอยู่เพียงยี่ห้อเดียว</a> โดยมีราคาเริ่มต้น 139.99 ดอลลาร์กับรุ่นความจุ 512GB, 219.99 ดอลลาร์กับรุ่น 1TB</p>\n<p>ราคาการ์ดที่ค่อนข้างแพงทำให้เรื่องนี้กลายเป็นจุดอ่อนของ Xbox ที่ถูกวิจารณ์อยู่เสมอ แต่ล่าสุดสถานการณ์เริ่มเปลี่ยนไป หลังมีการ์ดของคู่แข่ง WD Black หลุดบนเว็บไซต์ Best Buy ในราคาที่ถูกกว่าด้วยคือ 179.99 ดอลลาร์สำหรับรุ่น 1TB (ถูกกว่ากัน 40 ดอลลาร์) ก่อนข้อมูลถูกถอดจากหน้าเว็บไป</p>\n<p>ตอนนี้ยังไม่มีประกาศอย่างเป็นทางการจากทั้ง WD และ Xbox รวมถึงยังไม่ชัดเจนด้วยว่าการ์ดของ Seagate จะลดราคาลงมาขายเท่ากันหรือไม่</p>\n<p>ที่มา - <a href=\"https://www.theverge.com/2023/4/2/23666795/western-digital-xbox-storage-expansion-card\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/37615d44e4499ee8219f4cf6ea6eede0.jpg\" /></p>\n</div></div></div><div><div>Topics: </div><div><div><a href=\"/topics/western-digital\">Western Digital</a></div><div><a href=\"/topics/storage\">Storage</a></div><div><a href=\"/topics/xbox-series-x\">Xbox Series X</a></div><div><a href=\"/topics/xbox-series-s\">Xbox Series S</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3448795d230eddf2f3042f8adc87b3306f349d80b84fe80953cef5b34fd512c","category":"Thai"}