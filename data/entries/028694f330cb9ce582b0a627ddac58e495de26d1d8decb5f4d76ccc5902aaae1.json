{"title":"Beeper แอปแชทส่งข้อความหา iMessage จาก Android ล่าสุด Apple อาจบล็อกที่เครื่อง Mac เลย","link":"https://www.blognone.com/node/137712","date":1705470335000,"content":"<div><div><div><p>อัพเดตสถานการณ์ล่าสุดของ <a href=\"https://www.blognone.com/node/137098\">Beeper Mini</a> แอปแชทที่ทำให้สามารถส่งข้อความจาก Android ไปยัง iMessage ใน iPhone และแสดงผลเป็นกล่องแชทสีฟ้าได้ ซึ่งถูก<a href=\"https://www.blognone.com/node/137171\">บล็อก</a>หลายทางจากแอปเปิล แต่ผู้พัฒนาก็ยังคง<a href=\"https://www.blognone.com/node/137186\">เล่นเกม</a>แมวไล่จับหนู<a href=\"https://www.blognone.com/node/137314\">หาทาง</a>ออกไป<a href=\"https://www.blognone.com/node/137353\">ได้เรื่อย ๆ</a> ล่าสุดแอป Beeper Mini ได้ถูกนำออกจาก Play Store แล้ว โดยผู้พัฒนาประกาศนำฟีเจอร์ iMessage ไปใส่ในส่วน Labs ของแอปหลัก Beeper Cloud แทน</p>\n<p>อย่างไรก็ตามผู้ใช้งานที่ย้ายมาใช้ iMessage ใน Beeper Cloud ก็พบปัญหาใหม่ โดยกรณีที่ใช้ Mac ช่วยในการส่งข้อความนั้น จะไม่สามารถส่งข้อความออกไปได้ พร้อมคำเตือนจากระบบว่าอุปกรณ์ดังกล่าวถูกติดป้ายกำกับว่าเป็นสแปม หรือมีการส่งข้อความถี่เกินไป ซึ่งพวกเขาเชื่อว่าเป็นเพราะแอปเปิลตั้งใจบล็อกแบบระบุเครื่อง ทำให้การใช้งานยุ่งยากขึ้นไปอีกนั่นเอง</p>\n<p>อย่างไรก็ตาม Eric Migicovsky ผู้พัฒนา Beeper มองปัญหานี้ว่าเป็นบั๊กของ iMessage เอง</p>\n<p>ที่มา: <a href=\"https://techcrunch.com/2024/01/16/beeper-users-say-apple-is-now-blocking-their-macs-from-using-imessage-entirely/\">TechCrunch</a></p>\n<p><img src=\"https://www.blognone.com/sites/default/files/externals/8ad0ff076d201d945adb6dbedbe231b3.jpg\" /></p>\n</div></div></div><div><div>Topics: </div><div><div><a href=\"/topics/beeper\">Beeper</a></div><div><a href=\"/topics/imessage\">iMessage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"028694f330cb9ce582b0a627ddac58e495de26d1d8decb5f4d76ccc5902aaae1","category":"Thai"}