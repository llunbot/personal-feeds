{"title":"Yuji Horii ยืนยัน Dragon Quest XII ยังพัฒนาอยู่ หลังเปิดตัวปี 2021 แล้วหายไป","link":"https://www.blognone.com/node/144587","date":1739180623000,"content":"<div><div><div><p><a href=\"https://www.blognone.com/node/122884\">Dragon Quest XII เปิดตัวครั้งแรกในปี 2021</a> โดยมีภาพโลโก้เพียงภาพเดียว จากนั้นก็เงียบหายไปนาน</p>\n<p>ล่าสุด Yuji Horii ผู้สร้างซีรีส์ Dragon Quest ไปออกรายการไลฟ์สตรีมช่อง KosoKoso Hōsō Kyoku ของกลุ่มเพื่อนๆ ตัวเอง ยืนยันว่า Dragon Quest XII ยังพัฒนาอยู่ และหวังว่าจะแชร์ข้อมูลเพิ่มเติมของเกมได้ในเร็ววัน</p>\n<p>Dragon Quest XII เป็นเกมภาคแรกในซีรีส์ที่ขาดทีมผู้สร้างหลัก ที่ร่วมงานกันมาตั้งแต่ภาค 1 คือ Koichi Sugiyama ผู้แต่งดนตรีประกอบ และ Akira Toriyama ผู้ออกแบบตัวละคร เพราะเสียชีวิตกันไปหมดแล้ว (เสียชีวิตปี 2021 และ 2024 ตามลำดับ)  เหลือ Yuji Horii คนเดียว (ซึ่งอายุ 71 แล้วเช่นกัน) แถมเมื่อปีที่แล้ว ยังเสียโปรดิวเซอร์คือ Yu Miyake ที่ย้ายไปรับผิดชอบฝ่ายเกมมือถือของ Square Enix ด้วย</p>\n<p>ข้อมูลอื่นๆ ที่เรารู้ของเกม DQ12 คือภาคนี้จะใช้ธีมที่มืดหม่น มีความเป็นผู้ใหญ่มากขึ้น เกมจะมีทางเลือกให้ต้องใคร่ครวญตัดสินใจมากขึ้น และพัฒนาด้วยเอนจิน Unreal Engine 5</p>\n<p>ที่มา - <a href=\"https://automaton-media.com/en/news/dragon-quest-12-is-still-fully-in-development-new-information-to-be-revealed-little-by-little-says-series-creator/\">Automaton</a></p>\n<p><img src=\"https://www.blognone.com/sites/default/files/externals/00bef8f4e4e0e9d9512ab544416d5151.png\" alt=\"\" /></p>\n</div></div></div><div><div>Topics: </div><div><div><a href=\"/topics/dragon-quest\">Dragon Quest</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b80557bac9b91fec08c62d82b089aaf33faac4dcb302d74bfd555409ca0cb74","category":"Thai"}