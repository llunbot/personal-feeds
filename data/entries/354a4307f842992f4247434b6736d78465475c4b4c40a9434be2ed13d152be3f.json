{"title":"Kotlin Multiplatform ออกรุ่นเสถียร รองรับการเขียนโค้ดบน Android, iOS, Desktop, Web","link":"https://www.blognone.com/node/136547","date":1698931170000,"content":"<div><div><div><p>JetBrains ประกาศว่า Kotlin Multiplatform (KMP) ที่ช่วยให้เขียนโค้ดเป็นภาษา Kotlin แล้วแชร์โค้ด (ส่วนใหญ่หรือทั้งหมด) ข้ามแพลตฟอร์มได้ เข้าสถานะเสถียรพร้อมสำหรับงานโปรดักชันแล้วใน Kotlin 1.9.20 เวอร์ชันล่าสุด</p>\n<p><a href=\"https://www.blognone.com/node/130896\">Kotlin Multiplatform เริ่มจากการใช้งานเขียนแอพบนมือถือ Kotlin Multiplatform Mobile (KMM)</a> โดยแปลงโค้ดจากฝั่ง Android ที่เขียนด้วย Kotlin อยู่แล้วให้ไปรันแบบเนทีฟบน iOS ได้ด้วย ช่วยลดการดูแลโค้ดลง และภายหลังก็ขยายมายังแพลตฟอร์มอื่นอย่างเดสก์ท็อปและเว็บ จึงเปลี่ยนชื่อเป็น Kotlin Multiplatform (KMP) ให้ครอบคลุมมากขึ้น</p>\n<p>JetBrains ยกตัวอย่างบริษัทที่นำ KMP ไปใช้งานได้แก่ <a href=\"https://www.blognone.com/node/130896\">Netflix</a>, Philips, McDonald’s, 9GAG, Baidu, VMware โดยยกตัวอย่างกรณี 9Gag ว่าเลือกใช้ Kotlin Multiplatform หลังทดลองใช้ทั้ง Flutter และ React Native มาก่อนแล้ว (<a href=\"https://raymondctc.medium.com/adopting-kotlin-multiplatform-mobile-kmm-on-9gag-app-dfe526d9ce04\">อ้างอิง</a>)</p>\n<p><img alt=\"No Description\" src=\"https://www.blognone.com/sites/default/files/externals/69adca277299fb102b0da616c92cea29.png\" /></p>\n<p>ตัวอย่างหน้าตาแอพบน Android, iOS, Desktop</p>\n<p><img alt=\"No Description\" src=\"https://www.blognone.com/sites/default/files/externals/ba2ec3a326fe0f0504ac843b9cab7c5c.jpg\" /></p>\n<p>Kotlin Multiplatform แบ่งออกเป็น 2 ส่วนคือ ตัวโค้ดที่เป็น Core Kotlin และ<a href=\"https://www.blognone.com/node/133451\">เฟรมเวิร์ค UI ที่เรียกว่า Compose Multiplatform</a> ซึ่งยังรองรับจำนวนแพลตฟอร์มไม่เท่ากัน โดยตัวฐาน Core Kotlin รองรับเยอะกว่า ที่เข้าสถานะเสถียรแล้วได้แก่ Android, iOS, Desktop (รันบน JVM), Server-side (รันบน JVM) และเว็บ (แปลงผ่าน Kotlin/JS)</p>\n<p>แพลตฟอร์มอีกตัวที่กำลังพัฒนาอยู่คือ การเขียนเว็บที่แปลงผ่าน Kotlin/Wasm (Web Assembly) โดยตรง ตอนนี้ยังมีสถานะเป็นทดลอง (Experimental) จะเข้าสถานะ Alpha ในปีหน้า 2024</p>\n<p>ส่วน Compose Multiplatform มีจำนวนแพลตฟอร์มตามหลังอยู่บ้าง ตอนนี้คือ Android กับ Desktop (JVM) เข้าสถานะเสถียรแล้ว ในขณะที่ iOS ยังเป็น Alpha จะเข้าสถานะ Beta ในปีหน้า 2024 และเว็บ (Wasm) เป็น Experimental</p>\n<p>นักพัฒนาสามารถเลือกได้ว่าจะแชร์โค้ดเฉพาะแค่บางส่วน, เฉพาะแค่ส่วน Logic หรือทั้งหมดรวมถึง UI ด้วย ตามที่เหมาะสมกับโครงการนั้นๆ</p>\n<p><img alt=\"No Description\" src=\"https://www.blognone.com/sites/default/files/externals/73d2cc71ae1570d5ee32a3d75104d7dd.png\" /></p>\n<p>รายชื่อแพลตฟอร์มที่ซัพพอร์ต ณ เดือนพฤศจิกายน 2023 <a href=\"https://www.jetbrains.com/help/kotlin-multiplatform-dev/supported-platforms.html#core-kotlin-multiplatform-technology-stability-levels\">รายชื่อแพลตฟอร์มทั้งหมด</a></p>\n<p><img alt=\"No Description\" src=\"https://www.blognone.com/sites/default/files/externals/16e19068196bc7948c815a27b209e584.png\" /></p>\n<p>ที่มา - <a href=\"https://blog.jetbrains.com/kotlin/2023/11/kotlin-multiplatform-stable/\">Kotlin Blog</a></p>\n</div></div></div><div><div>Topics: </div><div><div><a href=\"/topics/kotlin\">Kotlin</a></div><div><a href=\"/topics/development\">Development</a></div><div><a href=\"/topics/jetbrains\">JetBrains</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"354a4307f842992f4247434b6736d78465475c4b4c40a9434be2ed13d152be3f","category":"Thai"}