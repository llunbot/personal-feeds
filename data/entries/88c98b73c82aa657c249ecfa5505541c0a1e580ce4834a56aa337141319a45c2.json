{"title":"Paypal ไตรมาสล่าสุด ปริมาณการใช้จ่ายบนแพลตฟอร์มเพิ่มขึ้น 12% ผู้ใช้งาน 428 ล้านบัญชี","link":"https://www.blognone.com/node/136530","date":1698887237000,"content":"<div><div><div><p>PayPal รายงานผลประกอบการของไตรมาสเดือนกันยายน มีปริมาณการใช้จ่ายผ่านแพลตฟอร์ม (Total payment volume) เพิ่มขึ้น 15% เทียบกับไตรมาสเดียวกันในปีที่แล้วที่ 387,701 ล้านดอลลาร์ คิดเป็นรายได้ส่วนของ Paypal 7,418 ล้านดอลลาร์ เพิ่มขึ้น 8% มีกำไรสุทธิตามบัญชี GAAP 1,020 ล้านดอลลาร์</p>\n<p>จำนวนธุรกรรมบน Paypal เพิ่มขึ้น 11% เป็น 6.3 พันล้านครั้ง เฉลี่ยย้อนหลัง 12 เดือน มีการทำธุรกรรมต่อหนึ่งบัญชี 56.6 ครั้ง จำนวนบัญชีที่มีความเคลื่อนไหวอยู่ที่ 428 ล้านบัญชี ลดลงเมื่อเทียบกับปีก่อนที่ 432 ล้านบัญชี</p>\n<p>Alex Chriss ซีอีโอ Paypal ที่เพิ่ง<a href=\"https://www.blognone.com/node/135275\">รับตำแหน่ง</a>เมื่อปลายเดือนกันยายน กล่าวว่าบริษัทจะปรับปรุงการทำงานให้มีประสิทธิภาพมากขึ้น เพื่อสร้างนวัตกรรมและบรรลุเป้าหมายด้วยความเร็วที่สูงขึ้น เขายังเห็นโอกาสอีกมากที่ Paypal</p>\n<p>นอกจากนี้ Paypal ยังประกาศแต่งตั้ง Jamie Miller เป็นซีเอฟโอคนใหม่ของบริษัท มีผลตั้งแต่ 6 พฤศจิกายน 2023 เป็นต้นไป โดยก่อนหน้านี้ Miller เคยเป็นซีเอฟโอที่ EY และ Cargill</p>\n<p>ที่มา: <a href=\"https://s201.q4cdn.com/231198771/files/doc_financials/2023/q3/PYPL-Q3-23-Earnings-Release.pdf\">Paypal</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/b36d6c2810bba9d07b7ce2a878eeb6c2.jpg\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88c98b73c82aa657c249ecfa5505541c0a1e580ce4834a56aa337141319a45c2","category":"Thai"}