{"title":"คุยกับคุณชาง ฟู COO จาก Tencent Cloud บริการคลาวด์ที่ให้ความสำคัญกับลูกค้าในไทยด้วย Data Center ในประเทศ","link":"https://www.blognone.com/node/124987","date":1632907424000,"content":"<div><div><div><p>ในปัจจุบันบริการคลาวด์มีการแข่งขันที่สูงขึ้น เนื่องจากองค์กรต่างๆ ทั่วโลกต่างปรับตัวเพื่อทรานส์ฟอร์มองค์กรให้ทันกับการเปลี่ยนแปลงที่ไม่เคยหยุดนิ่งในยุคดิจิทัล เฟิร์ส เราจึงเห็นผู้ให้บริการคลาวด์ระดับยักษ์ใหญ่หลายรายเริ่มขยายพื้นที่ให้บริการครอบคลุมทุกภาคพื้นเศรษฐกิจ รวมถึงนำเสนอโซลูชันที่ตอบความต้องการเฉพาะของแต่ละท้องถิ่นได้อย่างครบวงจร</p>\n<p><a href=\"https://intl.cloud.tencent.com/\">Tencent Cloud</a> เริ่มจากการให้บริการเฉพาะในจีนในช่วงปี 2016 และขยายตัวออกไปทั่วโลกอย่างรวดเร็ว ทุกวันนี้มี data center อยู่ใน 27 ภูมิภาค รวมจำนวน 68 โซน น่าสนใจว่าเฉพาะในแถบอาเซียนนั้น Tencent Cloud มี data center อยู่ถึง 3 ประเทศ ได้แก่ ไทย สิงคโปร์ และอินโดนีเซีย <strong>โดยประเทศไทยตอนนี้ Tencent Cloud มี data center ในไทยถึง 2 แห่งแล้ว</strong></p>\n<p><a href=\"https://intl.cloud.tencent.com/\"><img src=\"https://www.blognone.com/sites/default/files/externals/8bdcfbd460aedeba52e24d98985f40f9.jpg\" /></a></p>\n<p>Blognone พูดคุยกับคุณชาง ฟู ประธานเจ้าหน้าที่ฝ่ายปฏิบัติการ บริษัท เทนเซ็นต์ (ประเทศไทย) จํากัด หลังจากปีที่แล้ว<a href=\"https://www.blognone.com/node/114832\">เคยพูดคุยกันไปครั้งหนึ่งเพื่อแนะนำบริการ Tencent Cloud ในไทย</a> หลังจากผ่านมาปีกว่า ตอนนี้ Tencent Cloud ยังคงขยายบริการในไทยอย่างต่อเนื่อง</p>\n<p><a href=\"https://intl.cloud.tencent.com/global-infrastructure\"><img src=\"https://www.blognone.com/sites/default/files/externals/99cef37cd2d6f922738db5dd67b0a0d9.jpg\" /></a></p>\n<p>Data Center ของ Tencent Cloud ทั่วโลก</p>\n<h3>Tencent Cloud มองตลาดคลาวด์ในเอเชียเป็นอย่างไร ทำไมจึงเน้นลงทุนในภูมิภาคนี้</h3>\n<p><img src=\"https://www.blognone.com/sites/default/files/externals/d66f7fd95925ee87c51034a678382fde.jpg\" /></p>\n<p>เอเชียเป็นภูมิภาคที่มีอัตราการเติบโตสูง และ <a href=\"https://intl.cloud.tencent.com/\">Tencent Cloud</a> มองว่าเราต้องลงทุนเพื่อรองรับลูกค้าที่เข้ามาใช้งานเพิ่มขึ้นเรื่อยๆ เฉพาะในอาเซียนเอง ไทยนับเป็นหนึ่งในประเทศที่มีอัตราการใช้คลาวด์เติบโตขึ้นอย่างรวดเร็ว โดยการ์ทเนอร์คาดว่าจะเติบโตถึง 31.7% ในปีนี้ เร็วกว่าอัตราการเติบโตเฉลี่ยทั่วโลกที่อยู่ที่ 23.1% อย่างชัดเจน</p>\n<p>ที่ผ่านมาเรามีบริการสำหรับผู้บริโภคทั่วไปอย่างเช่น JOOX หรือ WeTV อยู่แล้ว แต่เพื่อให้โครงสร้างรองรับลูกค้าในระดับองค์กรที่จะเข้ามาใช้งานได้ด้วยก็ต้องลงทุนเพิ่มเติมต่อไป</p>\n<h3>นอกจาก data center ที่อยู่ในไทยแล้ว บริการหลายตัวก็รองรับภาษาไทยอย่างการแปลงภาพหรือเสียงเป็นข้อความ</h3>\n<p>เรามองว่าการรองรับภาษาท้องถิ่นเป็นเรื่องสำคัญ และที่ผ่านมาเราก็ทำตลาดต่อเนื่องในประเทศไทยทำให้การรองรับภาษาไทยเป็นภาษาที่อยู่ในกลุ่มแรกๆ</p>\n<p>นอกจากนี้ เรามีบริการสำหรับผู้ใช้ทั่วไปหลายตัวที่รองรับภาษาไทยอยู่แล้ว ทำให้เราสามารถใช้ข้อมูลเพื่อฝึกปัญญาประดิษฐ์ให้รองรับภาษาไทยได้ต่อเนื่อง</p>\n<h3>ที่ผ่านมามีลูกค้ากลุ่มไหนให้ความสนใจ Tencent Cloud เป็นพิเศษ</h3>\n<p>เราพยายามทำงานร่วมกับลูกค้าในหลากหลายอุตสาหกรรมโดยลูกค้ากลุ่มที่ให้ความสนใจบริการจาก <a href=\"https://intl.cloud.tencent.com/\">Tencent Cloud</a> เป็นพิเศษคือธุรกิจกลุ่มสื่อ หรือผู้ต้องการทำสื่อประชาสัมพันธ์หรือสื่อทางการตลาดรูปแบบใหม่ นอกจากโซลูชั่นที่ครบเครื่อง เทนเซ็นต์ เองก็มีความเชี่ยวชาญจากการที่มีบริการสื่อของตัวเองอยู่ ทำให้สามารถช่วยตอบสนองความต้องการของธุรกิจกลุ่มนี้ได้อย่างมีประสิทธิภาพ อาทิ เช่น การไลฟ์สตรีมวิดีโอ (Live Video Broadcasting - LVB) ที่รองรับการทำไลฟ์สตรีมคุณภาพสูงรองรับผู้ชมจำนวนมาก</p>\n<p>อีกสองกลุ่มที่มีการทำงานร่วมกับเราคือ กลุ่มค้าปลีก ที่อาจจะใช้บริการไลฟ์สตรีมวิดีโอเช่นเดียวกับกลุ่มสื่อเช่นกัน นอกจากนี้ยังมีกลุ่มภาคการผลิตที่เราทำงานร่วมกับลูกค้ามาอย่างต่อเนื่อง</p>\n<p><img src=\"https://www.blognone.com/sites/default/files/externals/389d652f6bf185c3a79e47224ac4d83b.jpg\" /></p>\n<p>ตัวอย่างโซลูชันด้านการเงินการธนาคารจาก Tencent Cloud</p>\n<p>แต่อีกกลุ่มที่เราเข้าไปทำงานด้วยคือกลุ่มธนาคารที่กำลังทรานสฟอร์มตัวเอง เรามีโซลูชันด้าน e-KYC (ระบบทำความรู้จักลูกค้าผ่านทางอิเล็กทรอนิกส์) และปัญญาประดิษฐ์ที่ตอบโจทย์ของลูกค้ากลุ่มนี้ นอกจากนี้บริการด้านฐานข้อมูลก็เป็นบริการที่ได้รับความสนใจเพราะธนาคารต้องประมวลข้อมูลการโอน-จ่าย จำนวนมาก และบางแห่งอาจจะไม่พอใจกับระบบฐานข้อมูลแบบเดิมๆ ที่ใช้งานอยู่ ประสบการณ์ของเราจากการให้บริการ WeBank ซึ่งเป็นธนาคารดิจิทัลเต็มตัว ทำให้ธนาคารต่างๆ มั่นใจได้ว่าระบบฐานข้อมูลของ Tencent Cloud สามารถรองรับการใช้งานได้</p>\n<h3>ปีที่ผ่านมา Tencent Cloud มีความเปลี่ยนแปลงในไทยอย่างไรบ้าง</h3>\n<p>ความเปลี่ยนแปลงที่สำคัญคงเป็นการเปิด data center แห่งที่สอง ทำให้เรามีระบบสำรอง (redundancy) ในประเทศไทย นอกจากนี้เรายังอัพเกรด data center แรกให้ใช้เทคโนโลยีล่าสุด เป็นความตั้งใจของเราว่าจะใช้เทคโนโลยีใหม่เสมอ</p>\n<p>ความเปลี่ยนแปลงถัดมาคือเราเพิ่มสินค้าและบริการในไทยจำนวนมาก จากเดิมที่เราเริ่มจากการให้บริการคลาวด์แบบ IaaS เป็นหลัก ตอนนี้เรามองเป็นโซลูชันสำหรับลูกค้าแต่ละกลุ่ม ไม่ว่าจะเป็น โซลูชัน Smart Retail สำหรับองค์กรกลุ่มค้าปลีก หรือ Smart Banking สำหรับลูกค้ากลุ่มการเงิน</p>\n<p>จากนี้เรายังสร้าง ecosystem ทั้งระบบจากการทำงานร่วมพันธมิตรอีกจำนวนมาก โดยเฉพาะการทำงานร่วมกับพันธมิตรท้องถิ่นในประเทศเพื่อช่วยซัพพอร์ตลูกค้า หรือผู้พัฒนาซอฟต์แวร์อิสระที่จะเข้ามาใช้ Tencent Cloud เป็นแพลตฟอร์มในการนำเสนอบริการให้กับผู้ใช้ต่อไป</p>\n<h2>สรุป</h2>\n<p>ปี 2020-2021 นับเป็นช่วงเวลาที่องค์กรต่างๆ ต้องเปลี่ยนแปลงการทำงานและการทำธุรกิจมาสู่รูปแบบดิจิทัลกันในเวลาอันสั้น <a href=\"https://intl.cloud.tencent.com/\">Tencent Cloud เป็นผู้ให้บริการคลาวด์ที่ขยายธุรกิจในประเทศไทยเพื่อรองรับความเปลี่ยนแปลงดังกล่าว</a> ทำให้องค์กรต่างๆพร้อมรับมือความเปลี่ยนแปลงครั้งนี้ได้อย่างทันท่วงที</p>\n<p>Tencent Cloud มี data center ในไทยถึงสองแห่ง ทำให้องค์กรสามารถวางระบบสำรองในประเทศ ลดโอกาสเกิดความผิดพลาดจนระบบล่ม ลดความเสี่ยงกับปัญหาการเชื่อมต่อนอกประเทศ</p>\n<p>Tencent Cloud ร่วมมือกับพันธมิตรในท้องถิ่น ตัวแทนจำหน่าย และนักพัฒนา เพื่อให้ลูกค้าเข้าถึงช่องทางบริการ Tencent Cloud ได้ง่าย ดังนั้นแนวทางการลงทุนเพื่อรองรับตลาดในประเทศของ Tencent Cloud ทำให้เป็นบริการคลาวด์ที่เหมาะกับธุรกิจในไทยอย่างยิ่ง</p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/cloud\">Cloud</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49b5530215823212aff27347bb6e27bdb6b7713d7656501d4065d773217359ec","category":"Thai"}