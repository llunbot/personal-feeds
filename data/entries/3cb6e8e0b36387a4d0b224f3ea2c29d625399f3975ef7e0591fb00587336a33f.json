{"title":"Patrick Spence ซีอีโอ Sonos ลาออกจากทุกตำแหน่งบริษัท ผลจากปัญหาหลายอย่างในปีที่ผ่านมา","link":"https://www.blognone.com/node/144094","date":1736817332000,"content":"<div><div><div><p>Sonos ประกาศว่าซีอีโอ Patrick Spence ได้ลาออกจากตำแหน่งรวมทั้งตำแหน่งในบอร์ดบริษัทมีผลตั้งแต่วันนี้เป็นต้นไป โดยแต่งตั้ง Tom Conrad ที่เป็นกรรมการบอร์ดอิสระ ขึ้นเป็นซีอีโอรักษาการณ์มีผลทันทีเช่นกัน ในระหว่างการสรรหาซีอีโอคนใหม่</p>\n<p>การลงจากตำแหน่งของ Spence เป็นผลจากปัญหาใน Sonos เมื่อปีที่แล้วหลายอย่าง ตั้งแต่สินค้าใหม่ <a href=\"https://www.blognone.com/node/139892\">Sonos Ace</a> เฮดโฟนตัวแรกของบริษัท ที่ทำ<a href=\"https://www.blognone.com/node/141902\">ยอดขายไม่เข้าเป้า</a>ไปมาก นอกจากนี้แอปสำหรับควบคุมลำโพงก็ออกอัปเดตครั้งใหญ่ แต่<a href=\"https://www.blognone.com/node/142309\">แอปมีข้อผิดพลาดและบั๊กจำนวนมาก</a>จนเกิดการร้องเรียนของผู้ใช้งาน ซึ่ง Sonos ตอนนั้นแก้ปัญหาโดยการประกาศขยายเวลารับประกันสินค้าทั้งหมดออกไปอีก 1 ปี</p>\n<p>ที่มา: <a href=\"https://investors.sonos.com/news-and-events/investor-news/latest-news/2025/Sonos-Announces-CEO-Transition/default.aspx\">Sonos</a></p>\n<p><img alt=\"No Description\" src=\"https://www.blognone.com/sites/default/files/externals/70fddcb441551c08ca649041955b8eb1.jpeg\" /></p>\n</div></div></div><div><div>Topics: </div><div><div><a href=\"/topics/sonos\">Sonos</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cb6e8e0b36387a4d0b224f3ea2c29d625399f3975ef7e0591fb00587336a33f","category":"Thai"}