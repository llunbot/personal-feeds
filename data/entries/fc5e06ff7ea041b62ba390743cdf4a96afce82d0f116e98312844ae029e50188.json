{"title":"iFixit แกะ iPhone 13 Pro แล้ว ยืนยันปัญหา เปลี่ยนจอเองจะใช้ Face ID ไม่ได้","link":"https://www.blognone.com/node/124992","date":1632851037000,"content":"<div><div><div><p>iFixit ได้แกะ iPhone 13 Pro โดยพบประเด็นที่น่าสนใจหลายอย่างที่แตกต่างไปจากใน iPhone 12 ประเด็นแรกคือชิ้นส่วนของ Face ID ที่รวมเป็นโมดูลเดียวกัน ทำให้รอยบากหน้าจอเล็กลง และทำให้ส่วนของ Face ID แยกออกมาจากชิ้นส่วนหน้าจอ ประเด็นนี้ทำให้ iFixit มองว่า <a href=\"https://www.blognone.com/node/124953\">Face ID จึงไม่ทำงาน</a>หากมีการเปลี่ยนชิ้นส่วนหน้าจอจากร้านภายนอก ที่มีข่าวก่อนหน้านี้ เพราะทำให้ชิ้นส่วนไม่เข้าคู่กัน</p>\n<p>แบตเตอรี่มีขนาด 3,095mAh เพิ่มขึ้นจาก iPhone 12 Pro ที่ 2,815mAh โดยแบตเตอรี่เป็นรูปตัว L แตกต่างจากปีก่อนที่เป็นสี่เหลี่ยมผืนผ้า และแรมมีขนาด 6GB</p>\n<p>iFixit ให้คะแนนซ่อมแซมที่ 5 เต็ม 10 ชิ้นส่วนหลักสามารถเปลี่ยนซ่อมได้ แต่หักคะแนนตรงกระจกหลังที่เปลี่ยนยาก และประเด็นการเปลี่ยนหน้าจอที่ทำให้ใช้ Face ID ไม่ได้</p>\n<p>ที่มา: <a href=\"https://www.ifixit.com/Teardown/iPhone+13+Pro+Teardown/144928\">iFixit</a></p>\n<p><img src=\"https://www.blognone.com/sites/default/files/externals/fca72bd0f2aa54f289917d61b3dba019.jpg\" /></p>\n</div></div></div><div><div>Topics: </div><div><div><a href=\"/topics/ifixit\">iFixit</a></div><div><a href=\"/topics/iphone-13-pro\">iPhone 13 Pro</a></div><div><a href=\"/topics/face-id\">Face ID</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc5e06ff7ea041b62ba390743cdf4a96afce82d0f116e98312844ae029e50188","category":"Thai"}