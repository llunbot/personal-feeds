{"title":"เปิดตัว Samsung Galaxy Ring แหวนวัดสุขภาพอัจฉริยะ ใช้งานได้นานสูงสุด 7 วัน","link":"https://www.blognone.com/node/140832","date":1720621189000,"content":"<div><div><div><p>Samsung เปิดตัว Samsung Galaxy Ring อย่างเป็นทางการแล้ว ตัวแหวนใช้วัสดุ Titanium Grade 5 น้ำหนัก 2.3-3 กรัม กันน้ำระดับ 10ATM แบตเตอรี่ใช้งานได้นานสุด 7 วันต่อการชาร์จหนึ่งครั้ง มาพร้อมเคสชาร์จที่มีแถบไฟ LED บอกสถานะของแบตเตอรี่มี 3 สีได้แก่ Titanium Black, Titanium Silver และ  Titanium Gold มีให้เลือกทั้งหมด 9 ขนาด</p>\n<p>Samsung Galaxy Ring จะทำงานร่วมกับแอปพลิเคชัน Samsung Health และใช้ Galaxy AI วิเคราะห์พฤติกรรมการนอนหลับของผู้ใช้งานในแบบต่าง ๆ , ติดตามการวิ่ง และกิจกรรมประจำวันต่าง ๆ ได้ โดยตัวแอปจะสรุปสถิติเป็นคะแนนพร้อมคำแนะนำการนอน และออกกำลังกายให้</p>\n<p>นอกจากนี้ยังสามารถถ่ายภาพหรือปิดการทำงานของเสียงนาฬิกาปลุกบนสมาร์ทโฟนได้ง่าย ๆ ด้วยการแตะสองครั้งผ่าน Gestures แถมยังค้นหาตำแหน่งของ Galaxy Ring ผ่านแอป Samsung Find ได้</p>\n<p><img alt=\"No Description\" src=\"https://www.blognone.com/sites/default/files/externals/f6ea4d6a8b947c9c1de9d7c9938fa53f.jpeg\" /></p>\n<p>ที่มา - <a href=\"https://news.samsung.com/global/samsungs-expanded-wearables-portfolio-unlocks-intelligent-health-experiences-for-all\">Samsung</a></p>\n</div></div></div><div><div>Topics: </div><div><div><a href=\"/topics/samsung-galaxy-ring\">Samsung Galaxy Ring</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf110e4ff49745238fda1ac47d887c640361d5e543728cd8d24ae4f20d7db902","category":"Thai"}