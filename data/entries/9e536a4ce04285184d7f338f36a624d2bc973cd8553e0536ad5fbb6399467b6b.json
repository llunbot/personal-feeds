{"title":"[ไม่ยืนยัน] Ilya Sutskever ประกาศ Sam Altman จะไม่กลับมาเป็นซีอีโอ OpenAI","link":"https://www.blognone.com/node/136841","date":1700458743000,"content":"<div><div><div><p>มีรายงานล่าสุดถึงสถานการณ์ใน OpenAI หลังจากที่ Sam Altman <a href=\"https://www.blognone.com/node/136829\">โพสต์รูป</a>ว่าเดินทางมาที่สำนักงานใหญ่ ซึ่งตามรายงานข่าวบอกว่าเป็นการเจรจากับบอร์ดบริหาร เรื่องการกลับเข้ามารับตำแหน่งซีอีโออีกครั้งหลังจากเขา<a href=\"https://www.blognone.com/node/136804\">ถูกไล่ออก</a>ไปเมื่อเช้าวันเสาร์ตามเวลาในไทย</p>\n<p>โดย Ilya Sutskever หนึ่งในผู้ร่วมก่อตั้ง OpenAI และเป็นหนึ่งในสี่บอร์ดบริหารที่ลงมติไล่ Sam ได้อีเมลแจ้งพนักงานว่า Sam จะไม่กลับมารับตำแหน่งซีอีโอที่ OpenAI พร้อมกับเตรียมตั้ง Emmett Shear <a href=\"https://www.blognone.com/node/133048\">อดีตซีอีโอ Twitch</a> มาเป็นซีอีโอชั่วคราวแทนที่ Mira Murati ซึ่งเป็นซีอีโอชั่วคราวก่อนหน้านี้</p>\n<p><a href=\"https://twitter.com/sama/status/1726345564059832609\">โพสต์ใน X</a> ของ Sam ที่ลงภาพมาสำนักงานใหญ่นั้นมีข้อความว่า \"first and last time i ever wear one of these\" ก็เป็นการบอกใบ้แล้วว่าหากการเจรจานี้ไม่สำเร็จ เขาก็น่าจะไม่กลับมาที่ OpenAI อีกแล้ว</p>\n<p>ที่มา: <a href=\"https://www.forbes.com/sites/alexkonrad/2023/11/20/sam-altman-will-not-return-as-ceo-of-openai/?sh=5ac3851e6683\">Forbes</a></p>\n<p><img alt=\"No Description\" src=\"https://www.blognone.com/sites/default/files/externals/789af9f1ed5829c3b598770c8b3b5d6f.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e536a4ce04285184d7f338f36a624d2bc973cd8553e0536ad5fbb6399467b6b","category":"Thai"}