{"title":"Tencent เปิดตัว Hunyuan T1 โมเดลคิดเป็นเหตุผล ระบุดีกว่า R1 ของ DeepSeek ทั้งผลทดสอบและต้นทุน","link":"https://www.blognone.com/node/145418","date":1742697701000,"content":"<div><div><div><p>Tencent เปิดตัวโมเดลปัญญาประดิษฐ์แบบคิดเป็นเหตุผล Hunyuan T1 โดยใช้การพัฒนาโมเดลแบบ Leverages Large-scale Reinforcement Learning เหมือนกับที่ DeepSeek ใช้ในการพัฒนาโมเดล R1 และวางสถาปัตยกรรมโมเดลแบบไฮบริด ใช้ Transformer ของกูเกิลร่วมกับ Mamba ของ Carnegie Mellon University ทำให้ลดต้นทุนการฝึกฝนและรันโมเดลได้มาก</p>\n<p>ผลทดสอบโมเดล T1 พบว่าทำคะแนน MMLU ได้ 87.2 สูงกว่า R1 ของ DeepSeek ซึ่งอยู่ที่ 84 แต่ยังน้อยกว่า o1 ของ OpenAI ขณะที่ผลทดสอบอื่นออกมาสูสีกับ R1 อย่างไรก็ตาม Tencent บอกว่าต้นทุนการใช้งาน T1 นั้นถูกกว่า R1 โดยคิดราคา 1 หยวนต่อ 1 ล้านโทเค็นอินพุท และเอาท์พุท 4 หยวนต่อ 1 ล้านโทเค็น ส่วน R1 คิดราคาตามช่วงเวลา โดยกลางวันคิดอินพุท 1 หยวน ส่วนเอาท์พุท 16 หยวน แต่กลางคืนจะถูกลงเป็น 0.25 หยวนกับ 4 หยวน</p>\n<p>Hunyuan T1 เผยแพร่แล้วผ่าน <a href=\"https://huggingface.co/spaces/tencent/Hunyuan-T1\">Huggingface</a> และ <a href=\"https://tencent.github.io/llm.hunyuan.T1/\">Github</a> สามารถทดลองใช้งานผ่าน<a href=\"https://llm.hunyuan.tencent.com/#/chat/hy-t1\">แชทบอต Hunyuan</a> ได้เช่นกัน</p>\n<p>ที่มา: <a href=\"https://llm.hunyuan.tencent.com/#/blog/hy-t1?lang=en\">Tencent</a> ผ่าน <a href=\"https://www.scmp.com/tech/big-tech/article/3303456/tencents-hunyuan-t1-ai-reasoning-model-rivals-deepseek-performance-and-price\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/25844c61769497f08bbfa74f72a56f5e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/35c5cd931354b973cb71a72df86a84a0.png\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7600be3f8c36d225d603fbc5fc0a5569a76b906a5a151e2e57c3e9870fb2ee67","category":"Thai"}