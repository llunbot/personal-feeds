{"title":"Silicon Valley’s Magical Thinking","link":"https://markpeak.net/silicon-valleys-magical-thinking/","date":1690213369000,"content":"<p><a href=\"https://www.latimes.com/business/technology/story/2023-07-21/column-hollywood-sag-aftra-strike-strike-silicon-valleys-magical-thinking\">บทความใน L.A. Times</a> อธิบายเรื่องการประท้วงของกลุ่มนักแสดง-คนเขียนบทในฮอลลีวู้ด ด้วยการเปรียบเทียบว่า ฮอลลีวู้ด (อุตสาหกรรมบันเทิง) กำลังพยายามเดินตามรอยของ Silicon Valley (อุตสาหกรรมไอที) ด้วยการก็อปวิธีคิดแบบ Silicon Valley มาใช้งาน</p>\n<div>\n\t\t\t<div>\n\t\t\t\t<a href=\"https://www.latimes.com/business/technology/story/2023-07-21/column-hollywood-sag-aftra-strike-strike-silicon-valleys-magical-thinking\">\n\t\t\t\t\t<img src=\"https://ca-times.brightspotcdn.com/dims4/default/7a0297f/2147483647/strip/true/crop/3929x2063+0+320/resize/1200x630!/quality/80/?url=https%3A%2F%2Fcalifornia-times-brightspot.s3.amazonaws.com%2F1a%2Fc4%2Fe9e3b807453887a3f7420795e7f6%2F1322095-me-sag-aftra-strike-34-mjc.jpg\" alt=\"Column: Hollywood is on strike because CEOs fell for Silicon Valley's magical thinking \" />\t\t\t\t</a>\n\t\t</div>\n\t\n\t<div>\n\t\t<a href=\"https://www.latimes.com/business/technology/story/2023-07-21/column-hollywood-sag-aftra-strike-strike-silicon-valleys-magical-thinking\">\n\t\t\tColumn: Hollywood is on strike because CEOs fell for Silicon Valley's magical thinking \t\t</a>\n\t</div>\n\t<div>\n\t\t<a href=\"https://www.latimes.com/business/technology/story/2023-07-21/column-hollywood-sag-aftra-strike-strike-silicon-valleys-magical-thinking\">\n\t\t\t<p>Inspired by the success of Netflix, Hollywood studios pursued Silicon Valley-style hypergrowth with tactics borrowed from the likes of Uber and Lyft.</p>\n\t\t</a>\n\t</div>\n\t<div>\n\t\t<img src=\"https://www.latimes.com/favicon-32x32.png\" alt=\"Los Angeles Times\" />\t\tLos Angeles Times\t</div>\n</div>\n<p>วิธีคิดแบบนี้เรียกว่า Magical Thinking ซึ่งยังนึกคำแปลภาษาไทยที่ตรงบริบทไม่ได้ ขอใช้ภาษาอังกฤษไปเลย</p>\n<p>ผู้เขียนให้นิยามว่า Magical Thinking เป็นวิธีคิดของ Silicon Valley ทศวรรษ 2010s ที่เห็นความสำเร็จของบริษัทยุค 2000s อย่าง Google, Amazon, Apple ที่ใช้พลังเทคโนโลยีล้ำสมัย บวกพลังเงินจากนักลงทุน สามารถเข้ามา disrupt วงการต่างๆ ทำลายธุรกิจเก่า สร้างเป็นโมเดลธุรกิจยุคใหม่ (เช่น marketplace, ads) ที่เติบโตแบบก้าวกระโดด (hypergrowth) และทำเงินมหาศาล</p>\n<p>ทศวรรษ 2010s อยากสร้างสตาร์ตอัพรุ่นใหม่ที่ “กดสูตร” แบบเดียวกัน แต่ไป disrupt วงการอื่นๆ บ้าง จึงเกิดเป็นบริษัทอย่าง</p>\n<ul>\n<li>Uber/Lyft เปลี่ยนแปลงวงการขนส่ง</li>\n<li>WeWork เปลี่ยนแปลงวงการอสังหา</li>\n<li>Theranos เปลี่ยนแปลงวงการทดสอบเลือด</li>\n</ul>\n<p>บริษัทเหล่านี้มีจุดจบไม่ดีนัก ทั้งในแง่การเงิน (Uber ขาดทุน, WeWork เกือบล้มละลาย, Theranos ฉ้อโกง) แต่แนวคิด Magical Thinking ยังคงอยู่</p>\n<p>บริษัทสายบันเทิงที่สมาทานแนวคิดนี้คือ Netflix ที่พยายามปฏิวัติวงการบันเทิงแบบเดิมๆ ด้วยผลิตภัณฑ์ใหม่อย่างสตรีมมิ่ง (direct-to-consumer โดยตรง ลัดกระบวนการโรงหนัง) ใช้พลังเทคโนโลยีที่เหนือกว่าใคร และใช้พลังเงินจากนักลงทุน เอามาสร้างคอนเทนต์ของตัวเองมูลค่าแพงมหาศาล (เช่น House of Cards ในยุคแรก) ทำให้วงการบันเทิงฮอลลีวู้ดต้องปั่นป่วน</p>\n<p>ความสำเร็จของ Netflix กลายเป็น “สูตร” ที่บริษัทอื่นๆ อยากดำเนินรอยตาม ทั้งบริษัทบันเทิงแบบ Disney, Warner (HBO), Paramount และบริษัทไอทีอย่าง Apple, Amazon ต่างอยากทำสตรีมมิ่งที่ประสบความสำเร็จแบบ Netflix บ้าง <a href=\"https://markpeak.net/netflix-vs-hollywood/\">มันเลยเกิดอาการ gold rush เข้าสู่วงการสตรีมมิ่ง</a> ผลิตคอนเทนต์ตามมา</p>\n<p>แต่ Netflix เองก็สมาทาน “magical thinking” แบบ Silicon Valley มาด้วย นั่นคือ การรักษาข้อมูลเป็นความลับธุรกิจ อัลกอริทึมหรือสถิติคือความลับสุดยอด เมื่อโยงกับโมเดลธุรกิจที่เชื่อมต่อลูกค้าโดยตรง ไม่ต้องพึ่งพาพาร์ทเนอร์กลางทาง (แบบช่องทีวี โรงหนัง หรือร้านขายแผ่น) ทำให้ Netflix ไม่จำเป็นต้องแชร์ข้อมูลตรงนี้ให้ใครเลย นักแสดง คนเขียนบท ไม่มีทางรู้ได้เลยว่าค่าตัว ค่าตอบแทนที่เหมาะสมของตัวเองคือเท่าไร</p>\n<p>ในยุคที่อะไรๆ ก็ดีอยู่คงไม่เป็นปัญหา ทุกคนได้ประโยชน์กันถ้วนหน้า แต่เมื่อธุรกิจประสบปัญหา Netflix มีปัญหายอดสมาชิกลดลง หุ้นตก <a href=\"https://markpeak.net/the-new-netflix-of-2023/\">ต้องปรับตัวครั้งใหญ่</a> บีบให้เลิกแชร์รหัสผ่าน เพิ่มแพ็กเกจแบบมีโฆษณา ฯลฯ และที่สำคัญคือ ลดค่าใช้จ่าย (ซึ่งสตรีมมิ่งทุกรายทำกันหมด) จนกระทบกับค่าจ้างของเหล่าแรงงานในฮอลลีวู้ด กลายเกิดเป็นประท้วงแบบที่เราเห็นกัน</p>\n<p>(ถ้าจะเอาไปไกลกว่านั้นอีกคือ แผนการร้ายที่ต้องการแทนที่นักแสดงและคนเขียนบทด้วย AI วิธีคิดแบบ Silicon Valley เต็มขั้น)</p>\n<p>ทั้งหมดนี้คงไม่สามารถตัดสินได้ว่าอะไรคือสิ่งที่ถูกต้องและควรจะเป็น (ในโลกยุคนี้มันมีคำตอบที่สามารถฟันธงแบบนั้นได้ด้วยหรือ) แต่นำมาเขียนบันทึกไว้ เพราะเป็นวิธีการมองและวิเคราะห์ปัญหาที่น่าสนใจดีมาก</p>\n<p><em>ภาพประกอบ: “disney magical kingdom in scifi futuristic The Matrix digital rain style”  สร้างด้วย Dall E</em></p>The post <a href=\"https://markpeak.net/silicon-valleys-magical-thinking/\">Silicon Valley’s Magical Thinking</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"ce12ec7cf342dcd21277af663acb68b9c0fe9ec2654062a5c3ef735a5f8eefae","category":"Thai"}