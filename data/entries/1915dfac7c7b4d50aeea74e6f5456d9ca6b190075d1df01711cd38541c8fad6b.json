{"title":"Apple และ Microsoft ขอถอด iMessage และ Bing จากกฎหมาย DMA ของ EU ระบุผู้ใช้งานมีจำนวนไม่มาก","link":"https://www.blognone.com/node/135571","date":1693876604000,"content":"<div><div><div><p>มีรายงานจาก Financial Times เกี่ยวกับกฎหมายดูแลการแข่งขันในตลาดดิจิทัล ของคณะกรรมาธิการยุโรป ที่เรียกย่อว่า<a href=\"https://www.blognone.com/node/129250\">กฎหมาย DMA</a> ซึ่งเริ่มมีผลตั้งแต่ปลายเดือนที่แล้ว รายละเอียดหนึ่งคือการประกาศรายชื่อบริการ ที่เข้าข่ายต้องปฏิบัติตาม DMA เนื่องจากมีผู้ใช้งานจำนวนมาก และสามารถกีดกันคู่แข่งได้ (gatekeeper)</p>\n<p>เงื่อนไขของบริการที่เข้าเกณฑ์ DMA คือบริการนั้นต้องมีผู้ใช้งานในประเทศกลุ่ม EU มากกว่า 45 ล้านคนต่อเดือน หากไม่สามารถปฏิบัติตามข้อกำหนดได้ จะมีค่าปรับปีละ 7.5 พันล้านยูโร ซึ่งข้อกำหนดหนึ่งคือการออกแบบระบบ ให้รองรับการใช้งานหรือเชื่อมต่อบริการของผู้พัฒนารายอื่นได้</p>\n<p>รายงานบอกว่าแอปเปิลและไมโครซอฟท์ ได้ต่างยื่นคำร้องเพื่อขอพิจารณาให้ EU <strong>ไม่รวม</strong>บริการออนไลน์ของตนใน DMA ได้แก่ iMessage จากแอปเปิล และ Bing จากไมโครซอฟท์ ทั้งสองบริษัทต่างให้เหตุผลคล้ายกันคือบริการนั้นไม่ผู้ใช้ไม่มาก และไม่ถึง 45 ล้านคน</p>\n<p>กรณีของแอปเปิลนั้น หาก iMessage ถูกถอดออกจากรายชื่อบริการที่เข้าข่าย ก็ทำให้แพลตฟอร์มไม่ต้องรองรับบริการรับส่งข้อความอื่นต่อไปได้ ส่วน App Store นั้น แอปเปิล<a href=\"https://www.blognone.com/node/133601\">ระบุผู้ใช้งาน</a>มากกว่า 100 ล้านคน จึงเข้าเกณฑ์ต้องรองรับสโตร์ 3rd Party ซึ่งมีข่าวมาก่อนหน้านี้แล้ว กรณีของไมโครซอฟท์ Windows คือบริการที่เข้าข่ายมีผู้ใช้งานจำนวนมากเช่นกัน</p>\n<p>ที่มา: <a href=\"https://www.theverge.com/2023/9/4/23858948/eu-microsoft-apple-bing-imessage-dma-gatekeepers-list-dispute\">The Verge</a></p>\n<p><img src=\"https://www.blognone.com/sites/default/files/externals/4d40ae6bcd0c69006d7aba8c6e419835.png\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/microsoft\">Microsoft</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/law\">Law</a></div><div><a href=\"/topics/bing\">Bing</a></div><div><a href=\"/topics/imessage\">iMessage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1915dfac7c7b4d50aeea74e6f5456d9ca6b190075d1df01711cd38541c8fad6b","category":"Thai"}