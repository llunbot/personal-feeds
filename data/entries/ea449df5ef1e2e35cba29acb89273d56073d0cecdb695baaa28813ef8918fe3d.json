{"title":"Google Slides เพิ่มความสามารถ Co-present ลดการบอกให้เปิดสไลด์ถัดไป","link":"https://www.blognone.com/node/133519","date":1682121665000,"content":"<div><div><div><p>Google Slides เพิ่มความสามารถใหม่ในการทำงานร่วมกับ Google Meet โดยระหว่างการนำเสนอสไลด์กับผู้ร่วมประชุม สามารถเพิ่มผู้ร่วมนำเสนอ (co-present) ได้</p>\n<p>ผู้ร่วมนำเสนอสไลด์จะสามารถมองเห็นผู้ร่วมประชุม ไฟล์นำเสนอ และควบคุมสไลด์ได้ในหน้าต่างเดียว สามารถกำหนดการแสดงสไลด์ และเล่นหรือหยุดไฟล์สื่อที่อยู่ในสไลด์ได้ทั้งหมด ขั้นตอนการเพิ่มผู้ร่วมนำเสนอ ทำได้โดยผู้นำเสนอหลักกด Add co-presenter ในรายชื่อผู้ร่วมประชุม เพื่อให้มีสิทธิควบคุมสไลด์ได้</p>\n<p>กูเกิลบอกว่าการเพิ่มผู้ร่วมนำเสนอนี้ เพื่อลดปัญหาที่พบบ่อยเวลานำเสนอและผู้พูดกับคนแชร์หน้าจอเป็นคนละคน ทำให้ต้องพูดคำว่าเปิดสไลด์ถัดไปเป็นระยะ ช่วยให้การนำเสนอลื่นไหลมากขึ้น คุณสมบัตินี้รองรับเฉพาะการทำงานกับเบราว์เซอร์ Chrome รองรับกับผู้ใช้งาน Google Workspace Business Standard, Business Plus, Enterprise Essentials, Enterprise Standard, Enterprise Plus, Education Plus, กลุ่ม Teaching and Learning Upgrade และลูกค้าองค์กร Nonprofits กลุ่มอื่นนอกเหนือจากนี้ รวมทั้งกูเกิลบัญชีทั่วไป จะไม่รองรับ</p>\n<p>ที่มา: <a href=\"https://workspaceupdates.googleblog.com/2023/04/co-present-google-slides-google-meet.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/6cd22dca69ffbd1ebc8eb9e744e309b4.png\" /></p>\n</div></div></div><div><div>Topics: </div><div><div><a href=\"/topics/google-slides\">Google Slides</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea449df5ef1e2e35cba29acb89273d56073d0cecdb695baaa28813ef8918fe3d","category":"Thai"}