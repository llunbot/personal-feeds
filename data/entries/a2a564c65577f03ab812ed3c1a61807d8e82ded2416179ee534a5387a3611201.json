{"title":"[ลือ] โซนี่กำลังเจรจาซื้อกิจการบริษัทสื่อญี่ปุ่น Kadokawa บริษัทแม่ของ FromSoftware","link":"https://www.blognone.com/node/143204","date":1732009379000,"content":"<div><div><div><p>สำนักข่าว Reuters รายงานข่าวที่ยังไม่ยืนยันว่า โซนี่กำลังเจรจาซื้อกิจการบริษัทสื่อ Kadokawa ซึ่งเป็นเจ้าของสำนักพิมพ์ สตูดิโออนิเมะ และสตูดิโอเกมหลายแห่ง รวมถึง FromSoftware ด้วย</p>\n<p>Kadokawa หรือชื่อเดิม Kadokawa Shoten ก่อตั้งในปี 1945 ปัจจุบันเป็นเจ้าของสำนักพิมพ์และสตูดิโออนิเมะอย่าง ASCII Media Works, Enterbrain, Media Factory ส่วนสตูดิโอเกมในเครือคือ Spike Chunsoft<br />\nFromSoftware (Kadokawa ถือหุ้นประมาณ 70%) และ <a href=\"https://www.blognone.com/node/138118\">Acquire สตูดิโอผู้พัฒนา Octopath Traveller ซื้อมาเมื่อต้นปี 2024</a></p>\n<p>โซนี่เข้าไปลงทุนใน Kadokawa มาสองรอบแล้ว <a href=\"https://www.blognone.com/node/121053\">รอบแรกในปี 2021 เข้ามาถือหุ้นใน Kadokawa 2%</a> และ<a href=\"https://www.blognone.com/node/130127\">รอบที่สองปี 2022 ร่วมกับ Tencent เข้ามาถือหุ้น FromSoftware รวมกัน 30%</a> ถึงแม้ตอนนี้ยังไม่มีรายละเอียดอย่างเป็นทางการออกมา แต่ Kenichiro Yoshida ซีอีโอคนปัจจุบันของโซนี่ก็เคยให้สัมภาษณ์ว่า ต้องการลงทุนในคาแรกเตอร์ที่แฟนๆ รัก เพราะจะเป็นการลงทุนที่อยู่ได้ยาวๆ เป็น 100 ปี</p>\n<p>ที่มา - <a href=\"https://www.reuters.com/markets/deals/sony-talks-buy-media-powerhouse-behind-elden-ring-sources-say-2024-11-19/\">Reuters</a>, <a href=\"https://www.ign.com/articles/report-sony-in-talks-to-buy-kadokawa-owner-of-elden-ring-and-dark-souls-developer-fromsoftware\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/f5dc9ab0cf79a40658dd9f82156d072c.jpeg\" /></p>\n</div></div></div><div><div>Topics: </div><div><div><a href=\"/topics/kadokawa\">Kadokawa</a></div><div><a href=\"/topics/sony\">Sony</a></div><div><a href=\"/topics/acquisition\">Acquisition</a></div><div><a href=\"/topics/from-software\">FromSoftware</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2a564c65577f03ab812ed3c1a61807d8e82ded2416179ee534a5387a3611201","category":"Thai"}