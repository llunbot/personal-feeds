{"title":"Microsoft อัปเดต Notepad พร้อม Spellcheck และ Autocorrect ให้ผู้ใช้งาน Windows 11 ทุกคนแล้ว","link":"https://www.blognone.com/node/140792","date":1720450858000,"content":"<div><div><div><p>หลังจาก<a href=\"https://www.blognone.com/node/138874\">เปิดทดสอบ</a>ให้กลุ่ม Windows Insider มาตั้งแต่เดือนมีนาคม ไมโครซอฟท์ก็ได้เริ่มอัปเดต Notepad พร้อมฟีเจอร์ตรวจสะกดคำ (Spellcheck) และแก้ไขคำผิด (Autocorrect) ให้กับผู้ใช้งาน Windows 11 ทุกคนแล้ว</p>\n<p>ความสามารถ Spellcheck ของ Notepad ไม่ได้ทำงานเหมือนกับใน Word เสียทีเดียว โดยเมื่อพบคำที่สะกดผิด จะมีขีดเส้นใต้สีแดงใต้คำนั้น เมื่อคลิกขวาจะต้องคลิก Spelling อีกครั้ง เพื่อดูรายการคำสะกดที่แนะนำ</p>\n<p>Spellcheck และ Autocorrect ถูกเปิดไว้เป็นค่าเริ่มต้น ยกเว้นไฟล์เกี่ยวกับโค้ดหรือ logfile ที่จะปิดการทำงาน และสามารถกำหนดเพิ่มเติมได้ว่าไฟล์ประเภทใดที่ไม่ต้องเปิดใช้งานตรวจคำสะกด เช่น .md .srt .lrc .lic เป็นต้น</p>\n<p>ที่มา: <a href=\"https://www.theverge.com/2024/7/8/24194047/microsoft-notepad-spellcheck-autocorrect-features-available\">The Verge</a></p>\n<p><img src=\"https://www.blognone.com/sites/default/files/externals/b2f65b8b864e773b7cbb20e29359fe72.jpeg\" /></p>\n</div></div></div><div><div>Topics: </div><div><div><a href=\"/topics/notepad\">Notepad</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"364984cbce0358ec07a1cce8d93ce2eff54b1d3a7dbdeed183baa94616a2c256","category":"Thai"}