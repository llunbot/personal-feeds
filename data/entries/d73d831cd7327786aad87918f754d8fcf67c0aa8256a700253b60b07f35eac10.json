{"title":"Microsoft ไตรมาสล่าสุด รายได้รวมโต 8% ปัจจัยหลักจากธุรกิจคลาวด์","link":"https://www.blognone.com/node/134999","date":1690328518000,"content":"<div><div><div><p>ไมโครซอฟท์รายงานผลประกอบการประจำไตรมาสที่ 4 ตามปีการเงินบริษัท 2023 สิ้นสุดเดือนมิถุนายน รายได้รวมตามบัญชี GAAP 56,189 ล้านดอลลาร์ เพิ่มขึ้น 8% จากช่วงเดียวกันในปีก่อน มีกำไรสุทธิ 20,081 ล้านดอลลาร์</p>\n<p>Satya Nadella กล่าวว่าตอนนี้องค์กรต่างพูดถึงการนำ AI รุ่นใหม่มาใช้งาน โดยไม่ได้ถามหาแค่วิธีการ แต่ถามหาวิธีการนำมาใช้งานให้เร็วด้วย ซึ่งมีทั้งโอกาสขนาดใหญ่ แต่ก็เป็นความท้าทายเรื่องความปลอดภัยและความรับผิดชอบในการใช้งาน ซึ่งไมโครซอฟท์ก็โฟกัสการนำบริการนี้มาช่วยต่อยอดให้ลูกค้า</p>\n<p>ไฮไลท์แยกตามกลุ่มธุรกิจเป็นดังนี้</p>\n<ul>\n<li><strong>Productivity and Business Processes</strong> รายได้ 18,291 ล้านดอลลาร์ เพิ่มขึ้น 10% จากการเติบโตทั้ง Office ลูกค้าทั่วไปและลูกค้าองค์กร</li>\n<li><strong>Intelligent Cloud</strong> รายได้ 23,993 เพิ่มขึ้น 15% เฉพาะ Azure และบริการที่เกี่ยวข้องโต 26%</li>\n<li><strong>More Personal Computing</strong> รายได้ 18,291 ลดลง 4% สาเหตุจาก Windows OEM ลดลง 12%, กลุ่มฮาร์ดแวร์ลดลง 20% ส่วน Windows Commercial และ Xbox รายได้เพิ่มขึ้น</li>\n</ul>\n<p>ในช่วงแถลงผลประกอบการกับนักวิเคราะห์ Amy Hood ซีเอฟโอไมโครซอฟท์ ให้ข้อมูลว่าบริษัทเห็นทิศทางการใช้ Azure ของลูกค้า ที่มีการปรับแต่งเวิร์กโหลดใช้งานมากขึ้น แนวโน้มนี้มีมาตั้งแต่ไตรมาสก่อนหน้าแล้ว ซึ่งนักวิเคราะห์มองว่าองค์กรต่างพยายามลดค่าใช้จ่าย จึงมาประเมินเวิร์กโหลดในคลาวด์กันมากขึ้น</p>\n<p>ที่มา: <a href=\"https://www.microsoft.com/en-us/Investor/earnings/FY-2023-Q4/press-release-webcast\">ไมโครซอฟท์</a> และ <a href=\"https://www.cnbc.com/2023/07/25/microsoft-msft-q4-earnings-report-2023.html\">CNBC</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/5b4c2ca9a2c4a14e1c45b15d237f4d23.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d73d831cd7327786aad87918f754d8fcf67c0aa8256a700253b60b07f35eac10","category":"Thai"}