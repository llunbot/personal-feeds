{"title":"เปิดตัว Oppo Find N มือถือจอพับตัวแรกของ Oppo จอด้านใน 7.1\" ราคาราว 4 หมื่นบาท","link":"https://www.blognone.com/node/126331","date":1639573853000,"content":"<div><div><div><p>Oppo เปิดตัวมือถือจอพับได้รุ่นแรกของบริษัทคือ Oppo Find N <a href=\"https://www.blognone.com/node/126239\">ตามที่ประกาศไว้ล่วงหน้า</a> แต่เบื้องต้นยังวางขายเฉพาะในจีนเท่านั้น</p>\n<p>ดีไซน์ของ Oppo Find N เป็นมือถือจอพับแบบเดียวกับ Galaxy Z Fold มีทั้งจอด้านในขนาด 7.1\" สัดส่วน 8.4:9 และจอด้านนอกขนาด 5.49\" สัดส่วน 18:9</p>\n<p>ตัวจอภาพของ Find N มีชื่อเรียกว่า Serene Display ประกอบด้วยเลเยอร์ 12 ชั้น มีกระจก ultra-thin glass หนาเพียง 0.03 มิลลิเมตร บางกว่าเจ้าอื่น สามารถพับได้กว่า 2 แสนครั้ง อัตรารีเฟรชเรตของจอเป็นไดนามิกระหว่าง 1-120 Hz ความสว่างสูงสุด 1,000 nits</p>\n<p><img src=\"https://www.blognone.com/sites/default/files/externals/3830c5b85eeaddde183224d1e6159581.jpg\" /></p>\n<p>Oppo เรียกบานพับของตัวเองว่า Flexion Hinge มีชิ้นส่วนภายใน 136 ชิ้น สามารถพับจอได้อย่างราบรื่น  ตัวบานพับกันน้ำมาตั้งแต่แรก และ Oppo คุยว่ารอย (crease) ตรงบานพับจอนั้นมองเห็นได้ยากกว่าอุปกรณ์พับได้รุ่นอื่นถึง 80%</p>\n<p><img src=\"https://www.blognone.com/sites/default/files/externals/375bc14cb9a9bd0b196a4551ce69711b.png\" /></p>\n<p>กล้องหลังของ Find N ประกอบด้วยกล้องหลัก 50MP Sony IMX766, กล้องอัลตร้าไวด์ 16MP, กล้องเทเล 13MP ดีไซน์แผงกล้องหลังคล้าย Oppo Find X3 Pro รุ่นเรือธงในปัจจุบัน ส่วนกล้องเซลฟี่มี 2 ตัว ทั้งบนจอด้านนอกและจอด้านใน</p>\n<p>สเปกอื่นของ Oppo Find N คือหน่วยประมวลผล Snapdragon 888 (ไม่ใช่ 8 Gen 1 รุ่นใหม่ล่าสุด), แรม 12GB LPDDR5, สตอเรจ UFS 3.1 512GB, แบตเตอรี่ 4,500 mAh พร้อมชาร์จเร็ว 33 วัตต์ และชาร์จไร้สาย 15 วัตต์, มีตัวสแกนนิ้วมือที่ปุ่ม power, ลำโพงคู่พร้อมรองรับ Dolby Atmos</p>\n<p>Oppo Find N วางขายในจีน 23 ธันวาคม 2021 ในราคาเริ่มต้น 7,699 หยวน (ประมาณ 40,500 บาท)</p>\n<p><img src=\"https://www.blognone.com/sites/default/files/externals/c7c5390bf071eda395702be5f859f6ef.jpg\" /></p>\n<p>ที่มา - <a href=\"https://www.oppo.com/en/newsroom/press/oppo-findn/\">Oppo</a></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abfa076ff32609ea92fbb8a6d41ef5ed2824940088b7ba9d3b5dfffa2ea5bdff","category":"Thai"}