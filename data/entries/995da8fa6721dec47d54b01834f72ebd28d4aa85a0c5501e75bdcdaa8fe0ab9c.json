{"title":"Google ยืนยันปัญหา Timeline ใน Google Maps ถูกลบ - กู้ข้อมูลได้ถ้าเปิด Backup ไว้","link":"https://www.blognone.com/node/145434","date":1742779162000,"content":"<div><div><div><p>Google Maps ยืนยันปัญหาที่เกิดกับผู้ใช้งานส่วนของ <a href=\"https://www.blognone.com/node/115364\">Timeline ฟีเจอร์ที่ไว้อยู่ย้อนหลังว่าเดินทางไปที่ไหน</a>มาบ้าง โดยเกิดข้อผิดพลาดทำให้ข้อมูลของผู้ใช้งานบางคนถูกลบออกไป มีข้อมูลดูย้อนหลังได้เพียง 1-2 สัปดาห์ล่าสุดเท่านั้น</p>\n<p>กูเกิลบอกว่าได้ส่งอีเมลแจ้งผู้ใช้งานที่เจอปัญหานี้แล้ว โดยหากผู้ใช้งานเปิดแบ็คอัพข้อมูลแบบเข้ารหัสไว้ จะสามารถกู้ข้อมูลคืนมาได้ทั้งหมด แต่ถ้าไม่ได้แบ็คอัพไว้ ข้อมูลก็หาย (<a href=\"https://support.google.com/maps/answer/14169818?hl=en\">ขั้นตอน</a>)</p>\n<p>ฟีเจอร์ Timeline บน Google Maps ถูกปรับปรุงไปตั้งแต่ปีที่แล้ว โดยยกเลิกฟีเจอร์บนเว็บ เหลือเฉพาะในแอปมือถือ และ<a href=\"https://www.blognone.com/node/140184\">จัดเก็บข้อมูลที่ระดับอุปกรณ์เท่านั้น</a>ด้วยเหตุผลความเป็นส่วนตัว ซึ่งกูเกิลก็เปิดให้สำรองข้อมูลไว้ได้บนคลาวด์</p>\n<p>ที่มา: <a href=\"https://www.androidauthority.com/google-accidentally-delete-maps-timeline-data-3537615/\">Android Authority</a></p>\n<p><img src=\"https://www.blognone.com/sites/default/files/externals/1ee40c1b5d0cb82a2a0d746377eee400.png\" alt=\"\" /></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"995da8fa6721dec47d54b01834f72ebd28d4aa85a0c5501e75bdcdaa8fe0ab9c","category":"Thai"}