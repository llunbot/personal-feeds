{"title":"Windows 11 Insider เพิ่มระบบไฟล์ ReFS, แอพ Windows Backup, Taskbar แบบ Never Combined","link":"https://www.blognone.com/node/134011","date":1684996947000,"content":"<div><div><div><p>ไมโครซอฟท์ออก Windows 11 Insider Preview Build 23466 มีของใหม่คือ <a href=\"https://www.blognone.com/node/133972\">Dev Drive ไดรฟ์ที่ใช้ระบบไฟล์  Resilient File System (ReFS) เพิ่มประสิทธิภาพของ I/O ดิสก์</a> ซึ่งเปิดตัวไปก่อนแล้ว</p>\n<p>ของใหม่อีกอย่างคือแอพตัวใหม่ Windows Backup ทำหน้าที่แบ็คอัพทุกอย่างของพีซี โดยไมโครซอฟท์ตั้งเป้าว่าหากผู้ใช้ซื้อพีซีเครื่องใหม่ ต้องสามารถ restore ทุกอย่างให้กลับมาเหมือนเดิมในเวลาเพียงไม่กี่นาที ไม่ว่าจะเป็นแอพในเครื่อง การตั้งค่าต่างๆ รหัสผ่านและล็อกอิน รายชื่อแอพที่ปักหมุดไว้ใน Start Menu/Taskbar</p>\n<p><img alt=\"No Description\" src=\"https://www.blognone.com/sites/default/files/externals/958a1529f4a88b37683023f23c24bad7.png\" /></p>\n<p>หากแบ็คอัพข้อมูลผ่าน Windows Backup แล้ว เวลาติดตั้งเครื่องใหม่หรือรีเซ็ตเครื่องเก่า ล็อกอินแล้วจะเห็นหน้าจอต้อนรับ (out-of-box- experience หรือ OOBE) ให้คืนค่า (restore) ต่างๆ ตามภาพ</p>\n<p>แอพที่รองรับการ restore จำเป็นต้องเผยแพร่ผ่าน Microsoft Store, ใช้แพ็กเกจแบบ MSIX, เก็บสถานะแอพลงคลาวด์, เขียนไฟล์ของผู้ใช้ในโฟลเดอร์ที่กำหนด - <a href=\"https://learn.microsoft.com/en-us/windows/apps/develop/windows-app-restore\">รายละเอียด</a></p>\n<p><img alt=\"No Description\" src=\"https://www.blognone.com/sites/default/files/externals/8723590b4cd3fd186f44d4dd9c3bfb98.png\" /></p>\n<p>สุดท้าย Windows 11 เวอร์ชันนี้ยังนำ Never Combined Taskbar ที่เคยมีใน Windows เวอร์ชันก่อนๆ กลับมาแล้ว ไมโครซอฟท์บอกว่าเป็นหนึ่งในฟีเจอร์ที่ถูกเรียกร้องมากที่สุด และตอนนี้นำกลับมาแล้ว</p>\n<p><img alt=\"No Description\" src=\"https://www.blognone.com/sites/default/files/externals/fa6aa4ccdf592ec375258ba54cd919b4.png\" /></p>\n<p>ที่มา - <a href=\"https://blogs.windows.com/windows-insider/2023/05/24/announcing-windows-11-insider-preview-build-23466/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9813f9f700ae3c7eba128aabdd3f1cd2313acd91c1ddedf07644b474a79f8619","category":"Thai"}