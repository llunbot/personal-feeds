{"title":"DeepMind เปิดตัวปัญญาประดิษฐ์ออกแบบโปรตีนจับมะเร็ง, HIV, COVID เปิดทางออกแบบยาจำนวนมาก","link":"https://www.blognone.com/node/141873","date":1725627046000,"content":"<div><div><div><p>DeepMind เปิดตัวปัญญาประดิษฐ์ AlphaProteo ที่สามารถออกแบบโปรตีนยาเพื่อให้ไปจับ (binding) กับโปรตีนที่ต้องการได้อย่างรวดเร็ว พร้อมกับโชว์ว่าสามารถออกแบบโปรตีนเพื่อจับกับโปรตีนไวรัสหรือโปรตีนก่อโรคต่างๆ ได้อย่างหลากหลาย</p>\n<p>นอกจากความเร็วในการออกแบบโปรตีนแล้ว ทีมงานยังพบว่าโปรตีนที่ออกแบบได้มีความสามารถจับโปรตีนเป้าหมายได้ดีกว่าโปรตีนเดิมๆ ที่เคยมีการออกแบบกันมาก เช่น BHRF1 โปรตีนของไวรัสก่อมะเร็งสามารถจับในหลอดทดลองได้ถึง 88% ขณะที่ความแน่นในการจับก็แน่นกว่าโปรตีนที่เคยออกแบบกันมาด้วย</p>\n<p>แนวทางการใช้ปัญญาประดิษฐ์ออกแบบโปรตีนมีมาก่อนหน้านี้แล้ว เมื่อปลายปี 2023 <a href=\"https://www.bakerlab.org/2023/12/19/designing-binders-with-the-highest-affinity-ever-reported/\">ทีมวิจัยจาก Baker Lab มหาวิทยาลัยวอชิงตันก็รายงานการใช้ปัญญาประดิษฐ์อออกแบบโปรตีน</a>และได้โปรตีนที่มีความสามารถในการจับโปรตีนเป้าหมายได้แน่นเช่นเดียวกัน</p>\n<p>ที่มา - <a href=\"https://deepmind.google/discover/blog/alphaproteo-generates-novel-proteins-for-biology-and-health-research/\">DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/4347c1eaa2a2931d4d057c82a407f844.jpeg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/medical\">Medical</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ba1f7f065475f91540602be91c52565ffb7ffd23376a1d612eb6a219468fde8","category":"Thai"}