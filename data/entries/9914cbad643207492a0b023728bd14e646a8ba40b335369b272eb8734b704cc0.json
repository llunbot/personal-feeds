{"title":"Cloudflare Workers รองรับ Python ในตัว มาพร้อม FastAPI และ Langchain","link":"https://www.blognone.com/node/139027","date":1712067102000,"content":"<div><div><div><p>Cloudflare ประกาศรองรับภาษา Python ในบริการ Cloudflare Workers ที่เป็น serverless ของตัวเอง จากเดิมที่รองรับเฉพาะภาษา JavaScript และ TypeScript เท่านั้น</p>\n<p>ที่จริงแล้ว Workers นั้นรองรับ WebAssembly อยู่แล้ว ดังนั้นภาษาใดๆ ที่คอมไพล์เป็น WebAssembly ได้ก็จะใช้งานได้ <a href=\"https://www.blognone.com/node/128284\">รวมถึง Python เอง</a> แต่ในความเป็นจริงหากใช้งานแบบที่แพลตฟอร์มไม่ได้ซัพพอร์ตก็จะลำบากมาก การคอนฟิกไม่่ตรงไปตรงมา</p>\n<p>ทาง Cloudflare อาศัยโครงกร Pyodide คอมไพล์เข้าไปใน <a href=\"https://www.blognone.com/node/130644\">workerd</a> โดยตรง ขณะที่ไลบรารีต่างๆ นั้นตัวโครงการสามารถเขียนไฟล์ requirements.txt เองได้ <a href=\"https://ggu-python.cloudflare-docs-7ou.pages.dev/workers/languages/python/packages/\">แต่จะใช้งานได้เฉพาะไลบรารีที่ Cloudflare รองรับเท่านั้น</a> แม้แต่ตัวเวอร์ชั่นก็จะอาศัยระบบเวอร์ชั่นตามวันที่แบบเดียวกับส่วนอื่นๆ ของ Workers แม้ไลบรารีจะจำกัดแต่ก็มีไลบรารีหลักๆ จำนวนมาก ทั้ง FastAPI, LangChain, NumPY, sqlite สำหรับการเชื่อมต่อกับ API ของ Workers นั้นสามารถเรียกผ่านโมดูล js ได้</p>\n<p>ปัญหาอย่างหนึ่งของ Python คือการสตาร์ตนั้นช้ากว่า JavaScript มาก โดยเฉพาะการโหลดโมดูลขนาดใหญ่ ช่วงเวลาเริ่มต้นรันอาจจะกินเวลานานกว่า 2 วินาที ทาง Cloudflare แก้ปัญหาด้วยการสร้างอิมเมจที่โหลดโมดูลไว้ทั้งหมดแล้ว ค่อยกระจายไปยังเซิร์ฟเวอร์จริงเพื่อรับโหลด ทำให้ระยะเวลาเริ่มแบบ cold start สั้นกว่า 1 วินาที และคาดว่าจะลดลงได้อีกในอนาคต</p>\n<p>ที่มา - <a href=\"https://blog.cloudflare.com/python-workers\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/2d2872eb62e93b7d18f93258dc5fae92.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/serverless\">Serverless</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9914cbad643207492a0b023728bd14e646a8ba40b335369b272eb8734b704cc0","category":"Thai"}