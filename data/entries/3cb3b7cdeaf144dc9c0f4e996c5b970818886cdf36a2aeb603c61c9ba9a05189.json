{"title":"กลุ่มบริษัทสวีเดนลงขันตั้งคลัสเตอร์ NVIDIA DGX SuperPOD สำหรับรัน AI ในประเทศ","link":"https://www.blognone.com/node/146627","date":1748301039000,"content":"<span>กลุ่มบริษัทสวีเดนลงขันตั้งคลัสเตอร์ NVIDIA DGX SuperPOD สำหรับรัน AI ในประเทศ</span>\n\n  <div>\n    <div>Body</div>\n              <div><p>กลุ่มบริษัทในสวีเดน ได้แก่ AstraZeneca, Ericsson, Saab, SEB, และ Wallenberg Investments ประกาศร่วมมือกันตั้งบริษัทเพื่อให้บริการคลัสเตอร์ชิปปัญญาประดิษฐ์ในประเทศเอง โดยจะติดตั้ง NVIDIA DGX SuperPOD ที่ใช้ชิป Grace Blackwell GB300</p>\n<p>กลุ่มบริษัทที่ร่วมลงทุนเหล่านี้วางแผนจะใช้งานคลัสเตอร์เอง ได้แก่</p>\n<ul>\n<li>AstraZeneca จะฝึกโมเดลปัญญาประดิษฐ์เพื่อการออกแบบยา</li>\n<li>Ericsson จะพัฒนาปัญญาประดิษฐ์โดยไม่ได้ระบุแนวทางการใช้งานชัดเจน แต่ระบุว่าจะใช้เพื่อเพิ่มประสิทธิภาพระบบที่ลูกค้าใช้งาน</li>\n<li>Saab จะพัฒนาปัญญาประดิษฐ์ทางการทหาร</li>\n<li>SEB พัฒนาปัญญาประดิษฐ์เพื่อใช้งานธนาคาร</li>\n</ul>\n<p>แนวทางการสนับสนุนให้ประเทศต่างๆ สร้างศูนย์ปัญญาประดิษฐ์แห่งชาติเป็นแนวทางหนึ่งที่ NVIDIA ขยายตลาดได้มาก โดย Jensen Huang เคย<a href=\"https://www.blognone.com/node/143449\">ระบุเมื่อตอนมาเยือนไทย</a>ว่าปัญญาประดิษฐ์เป็นโครงสร้างพื้นฐานแบบเดียวกับพลังงานและการสื่อสาร และมองเห็นว่าชาติต่างๆ จะสร้างโครงสร้างพื้นฐานแพลตฟอร์มปัญญาประดิษฐ์ของตัวเอง</p>\n<p>ที่มา - <a href=\"https://news.cision.com/wallenberg-investments/r/swedish-business-consortium-to-build-ai-factory-with-nvidia,c4155033\">Cision</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Tue, 27/05/2025 - 06:10</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cb3b7cdeaf144dc9c0f4e996c5b970818886cdf36a2aeb603c61c9ba9a05189","category":"Thai"}