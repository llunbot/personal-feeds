{"title":"พบ X หน่วงการโหลดเว็บไซต์จากลิงก์ในแพลตฟอร์ม ถ้าหากปลายทางเป็นเว็บคู่แข่ง","link":"https://www.blognone.com/node/135295","date":1692140430000,"content":"<div><div><div><p>มีรายงาน<a href=\"https://news.ycombinator.com/item?id=37130060\">ในฟอรัม</a> Hacker News โดยพบว่าเมื่อคลิกลิงก์ในโดเมน NYTimes.com ของ The New York Times หรือ threads.net ของแพลตฟอร์ม Threads จากโพสต์ใน X หรือ Twitter เดิม พบว่าหน้าเพจปลายทางจะถูกชะลอการโหลดให้ช้าออกไปประมาณ 5 วินาที ซึ่งต่อมา The Washington Post ก็ยืนยันการพบปัญหาดังกล่าวในอีกหลายเว็บไซต์ เช่น Reuters, Facebook, Instagram, Bluesky และ Substack</p>\n<p>ด้านตัวแทนของ The New York Times ยืนยันว่าได้พบปัญหาดังกล่าวเช่นกัน และได้ติดต่อไปยังแพลตฟอร์ม X เพื่อขอคำอธิบายแต่ยังไม่ได้รับข้อมูล อย่างไรก็ตาม X นั้นสามารถหน่วงการโหลดเว็บไซต์ปลายทางได้หากจะทำ เนื่องจากลิงก์ที่โพสต์ในแพลตฟอร์มจะถูก<a href=\"https://www.blognone.com/node/24198\">แปลง url ให้สั้นลงก่อนให้เป็น t.co</a> การเข้าเว็บไซต์จาก X จึงต้องผ่าน url สั้นนี้ก่อนเสมอ</p>\n<p>ที่ผ่านมา The New York Times มีประเด็นกับ Elon Musk เจ้าของ X จากการตัดสินใจ<a href=\"https://www.blognone.com/node/133285\">ไม่จ่ายเงิน</a>ซื้อ X Premium (ชื่อเดิม Twitter Blue) ทำให้ Musk <a href=\"https://www.blognone.com/node/133297\">โจมตี</a>ว่าแต่เว็บข่าวของ NYT เองก็มีระบบสมัครสมาชิกด้วย</p>\n<p>ที่มา: <a href=\"https://www.engadget.com/x-is-slowing-down-links-to-websites-elon-musk-has-publicly-feuded-with-185544463.html\">Engadget</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" alt /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/new-york-times\">New York Times</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"382d5e65ce13e7c474829a93914b8ed18c7709adc01fed51f729eb5c24ffc663","category":"Thai"}