{"title":"พบข้อความ CSGO2 ในไฟล์ไดรเวอร์ NVIDIA คาดเป็น Counter-Strike เวอร์ชันใหม่","link":"https://www.blognone.com/node/132900","date":1678057913000,"content":"<div><div><div><p>มีคนพบเจอหลักฐานว่า Valve จะเปิดตัวเกม Counter-Strike ภาคใหม่ในเร็วๆ นี้ โดยอาจใช้ชื่อว่า Counter-Strike 2 หรือ CS:GO 2</p>\n<p>หลักฐานนี้มาจากไฟล์ไดรเวอร์เกมของ NVIDIA ที่ระบุถึงชื่อไฟล์ cs2.exe และ csgo2.exe โดยระบุชื่อเกมเป็น Counter-Strike 2 อย่างชัดเจน อย่างไรก็ตาม มีแหล่งข่าวอีกรายบอกว่ามันคือ CS:GO เกมเดิมแต่เปลี่ยนมาใช้เอนจิน Source 2 ตัวเดียวกับที่ใช้ในเกม Dota 2 แทน (CS:GO ในปัจจุบันที่ออกตั้งแต่ปี 2012 ยังเป็น Source เวอร์ชัน 1 ที่ใช้มาตั้งแต่ยุค Half-Life)</p>\n<p><a href=\"https://www.blognone.com/node/66289\">เอนจิน Source 2 ออกครั้งแรกในปี 2015</a> ใช้กับเกม Dota 2 เป็นเกมแรก โดยเกมล่าสุดของ Valve คือ Half-Life: Alyx ก็เป็น Source 2</p>\n<p>ฝั่งของ Valve ยังไม่ได้ออกมาให้ข้อมูลใดๆ ในเรื่องนี้</p>\n<p>ที่มา - <a href=\"https://www.eurogamer.net/counter-strike-2-and-a-playable-beta-could-be-announced-as-soon-as-later-this-month\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/26d1afa6ab7a719612f3c1197b0bb42e.jpg\" /></p>\n<blockquote><p>Something weird just happened. Latest NVIDIA drivers introduced support for unknown app executables called \"csgos2.exe\" and \"cs2.exe\". Why project is called Counter-Strike 2 and what are you cooking <a href=\"https://twitter.com/CSGO?ref_src=twsrc%5Etfw\">@csgo</a>? <a href=\"https://t.co/U9YKlAjwgy\">https://t.co/U9YKlAjwgy</a> <a href=\"https://t.co/PU8Op9uGLq\">pic.twitter.com/PU8Op9uGLq</a></p>\n<p>— ‎Gabe Follower 2 (@gabefollower) <a href=\"https://twitter.com/gabefollower/status/1631002572881362954?ref_src=twsrc%5Etfw\">March 1, 2023</a></p></blockquote>\n</div></div></div><div><div>Topics: </div><div><div><a href=\"/topics/counter-strike\">Counter-Strike</a></div><div><a href=\"/topics/games\">Games</a></div><div><a href=\"/topics/valve\">Valve</a></div><div><a href=\"/topics/nvidia\">NVIDIA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b21029a2e0fcc87398b921f3619ce48b77409730bed29af5b0a375bfff1b1817","category":"Thai"}