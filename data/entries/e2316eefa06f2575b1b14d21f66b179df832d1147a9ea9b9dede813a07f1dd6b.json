{"title":"ไมโครซอฟท์โชว์ต้นแบบศูนย์ข้อมูลประหยัดน้ำ Zero-Water ระบายความร้อนด้วยน้ำที่ไม่ระเหยออกเลย","link":"https://www.blognone.com/node/143556","date":1733823006000,"content":"<div><div><div><p>ไมโครซอฟท์โชว์ต้นแบบศูนย์ข้อมูลที่ไม่ใช้น้ำเพิ่มเติม (Zero-Water Datacenter) ในการระบายความร้อนของเซิร์ฟเวอร์​ เพื่อแนวทางการประหยัดน้ำในระยะยาว</p>\n<p>ตัวเลขของศูนย์ข้อมูลในปัจจุบัน ใช้น้ำในการระบายความร้อนเซิร์ฟเวอร์ เฉลี่ยปีละ 125 ล้านลิตรต่อศูนย์ข้อมูลหนึ่งแห่ง เนื่องจากน้ำระเหยออกไปพร้อมกับความร้อน</p>\n<p>ไมโครซอฟท์พยายามแก้ปัญหานี้ด้วยการใช้ระบบน้ำแบบปิด (closed-loop) ที่ไม่มีการระเหยออกไป ใส่น้ำเข้าไปครั้งแรกตอนเริ่มวางระบบ แล้วน้ำจะวนเวียนไปมาระหว่างการดูดความร้อนจากเซิร์ฟเวอร์​ และคายความร้อนออกมาใส่ตัวทำความเย็น (chiller)​ โดยไม่สูญเสียน้ำออกจากระบบเลย</p>\n<p>แนวทางประหยัดน้ำต้องแลกมากับการใช้พลังงานทำความเย็นที่เพิ่มขึ้น เพราะการปล่อยให้น้ำระเหยนั้นถือว่าปลดปล่อยความร้อนโดยไม่ต้องใช้พลังงาน ไมโครซอฟท์บอกว่าแก้ปัญหานี้ด้วยการออกแบบตัวระบายความร้อนที่ระดับชิปใหม่ (ยังไม่เปิดเผยรายละเอียดว่าทำอย่างไร) เพื่อให้ใช้อุณหภูมิน้ำที่อุ่นขึ้นในการระบายความร้อนจากชิปได้ จึงใช้พลังงานน้อยลง</p>\n<p>ไมโครซอฟท์บอกว่าเริ่มใช้ระบบระบายความร้อนแบบใหม่ในศูนย์ข้อมูลมาตั้งแต่ปี 2024 โดยตอนนี้ยังใช้ผสมผสานระหว่างระบายความร้อนด้วยอากาศและน้ำอยู่ แต่ศูนย์ข้อมูลแห่งใหม่สองแห่งที่สร้างในปี 2026 จะใช้ระบบระบายความร้อนแบบใหม่ทั้งหมด ซึ่งจะเริ่มออนไลน์ให้บริการในปี 2027</p>\n<p>ที่มา - <a href=\"https://www.microsoft.com/en-us/microsoft-cloud/blog/2024/12/09/sustainable-by-design-next-generation-datacenters-consume-zero-water-for-cooling/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/6296834f7f800c401cb99bfc65d10840.jpeg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/datacenter-0\">Datacenter</a></div><div><a href=\"/topics/server\">Server</a></div><div><a href=\"/topics/environment\">Environment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2316eefa06f2575b1b14d21f66b179df832d1147a9ea9b9dede813a07f1dd6b","category":"Thai"}