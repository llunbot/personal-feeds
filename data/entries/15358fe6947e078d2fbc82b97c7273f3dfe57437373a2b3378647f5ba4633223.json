{"title":"ข้อมูล Sensor Tower พบ Among Us มีผู้เล่นเพิ่มขึ้น 6% ช่วง Roblox ล่ม ส่วน Minecraft เพิ่ม 2%","link":"https://www.blognone.com/node/125633","date":1635898258000,"content":"<div><div><div><p>จากเหตุการณ์ <a href=\"https://www.blognone.com/node/125585\">Roblox ล่มเป็นเวลารวม 3 วัน</a> ก็มีข้อมูลเหมือนกับข่าวเก่าที่บริการต่าง ๆ ขัดข้องเป็นเวลานาน นั่นคือแล้วคนย้ายไปอยู่ที่ไหนในช่วงเวลานั้น?</p>\n<p>ข้อมูลจาก Sensor Tower บริษัทวิจัยตลาดแอป ซึ่งเก็บข้อมูลจากแอปและเกมยอดนิยมในช่วงวันที่ 28-31 ตุลาคม 2021 ที่ <a href=\"https://www.blognone.com/node/125578\">Roblox มีปัญหา</a> พบว่าในระดับข้อมูลรายสัปดาห์ Minecraft มีผู้เล่นเพิ่มขึ้น 2%, Among Us เพิ่มขึ้น 6% แต่หากเจาะเป็นระดับวัน Among Us มีผู้เล่นในวันที่ 29 ตุลาคม เพิ่มขึ้น 12% เทียบกับวันก่อนหน้า ส่วน Minecraft เพิ่มขึ้น 13% ในวันที่ 30 ตุลาคม เทียบกับหนึ่งวันก่อนหน้าเช่นกัน</p>\n<p>นอกจากนี้ Twitch ก็มีผู้ใช้งานเพิ่มขึ้นเช่นกัน 8% แต่อาจมาจากปัจจัยอื่นด้วยทั้งการแข่งขัน League of Legends รอบรองชนะเลิศ และกิจกรรมฮาโลวีนจากช่องต่าง ๆ</p>\n<p>ที่มา: <a href=\"https://sensortower.com/blog/roblox-outage-impact\">Sensor Tower</a></p>\n<p><img src=\"https://www.blognone.com/sites/default/files/externals/63975021bda77a5330aaab18baca8df8.jpg\" /></p>\n<p><img src=\"https://www.blognone.com/sites/default/files/externals/8bbb819cedc70c935c1d23647fb9d65d.jpg\" /></p>\n</div></div></div><div><div>Topics: </div><div><div><a href=\"/topics/among-us\">Among Us</a></div><div><a href=\"/topics/sensor-tower\">Sensor Tower</a></div><div><a href=\"/topics/market-research\">Market Research</a></div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/roblox\">Roblox</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15358fe6947e078d2fbc82b97c7273f3dfe57437373a2b3378647f5ba4633223","category":"Thai"}