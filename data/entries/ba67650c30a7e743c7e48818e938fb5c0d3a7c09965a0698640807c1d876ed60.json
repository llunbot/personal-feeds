{"title":"Toshiba ประกาศแยกบริษัทเป็น 3 ส่วน แยกธุรกิจพลังงาน และเซมิคอนดักเตอร์-ฮาร์ดดิสก์","link":"https://www.blognone.com/node/125825","date":1636804271000,"content":"<div><div><div><p>Toshiba ประกาศแผนการแยกบริษัทออกเป็น 3 ส่วน ได้แก่</p>\n<ul>\n<li>บริษัทด้านพลังงานและโครงสร้างพื้นฐาน (ยังไม่มีชื่อทางการ ตอนนี้เรียก Infrastructure Service Co.)</li>\n<li>บริษัทด้านไอที ฮาร์ดดิสก์ และเซมิคอนดักเตอร์ (ยังไม่มีชื่อทางการ ตอนนี้เรียก Device Co.)</li>\n<li>Toshiba เดิม จะเหลือแค่ความเป็นเจ้าของหุ้น<a href=\"https://www.blognone.com/node/110923\">ธุรกิจหน่วยความจำ Kioxia (Toshiba Memory เดิม)</a> และ Toshiba Tec บริษัทเครื่องพิมพ์และอุปกรณ์สำนักงาน</li>\n</ul>\n<p>เหตุผลของการแยกบริษัทคือ ธุรกิจหลักฝั่งพลังงานและโครงสร้างพื้นฐาน มีวัฎจักรทางธุรกิจยาวนาน เน้นรับทำโครงการใหญ่ๆ ที่ใช้เวลานาน (ปัจจุบันโรงไฟฟ้าใหญ่ๆ หลายแห่งทั่วโลกใช้เทคโนโลยีของ Toshiba) ส่วนธุรกิจฝั่งฮาร์ดดิสก์และเซมิคอนดักเตอร์ มีวัฏจักรสั้น เน้นขายสินค้า ใช้เงินลงทุนสูงกว่า จึงแยกให้เป็นอิสระจากกันเพื่อการบริหารที่คล่องตัวกว่า ลดความซับซ้อนในการบริหารงานลง</p>\n<p><img src=\"https://www.blognone.com/sites/default/files/externals/7e643b0cce2c632a05d26fd0f0621bfa.jpg\" /></p>\n<p>ก่อนหน้านี้ Toshiba ทยอยขายธุรกิจอิเล็กทรอนิกส์หลายอย่างออกไปแล้ว เช่น <a href=\"https://www.blognone.com/node/97284\">ขายธุรกิจทีวีให้ Hisense ในปี 2017</a>, <a href=\"https://www.blognone.com/node/95856\">ขายธุรกิจหน่วยความจำ Kioxia ให้ Bain Capital (โดยยังคงหุ้นบางส่วน) ในปี 2017</a>, <a href=\"https://www.blognone.com/node/117865\">ขายธุรกิจพีซีให้ Sharp เสร็จสิ้นในปี 2020</a></p>\n<p>Toshiba ประเมินระยะเวลาที่ใช้ปรับโครงสร้างบริษัทที่ประมาณ 2 ปี โดยกระบวนการจะสิ้นสุดในช่วงครึ่งหลังของปีงบประมาณ 2023 (ราวต้นปี 2024) ที่บริษัทใหม่ทั้ง 2 แห่งจะเข้าขายหุ้นในตลาดหลักทรัพย์เป็นที่เรียบร้อย</p>\n<p>เมื่อสัปดาห์ที่ผ่านมา เพิ่งมี <a href=\"https://brandinside.asia/ge-transform-three-companies/\">GE ประกาศแยกธุรกิจออกเป็น 3 ส่วนในลักษณะคล้ายๆ กัน</a></p>\n<p>ที่มา - <a href=\"https://www.toshiba.co.jp/about/ir/en/pr/pdf/tpr2021q2e_2.pdf\">Toshiba (PDF)</a>, <a href=\"https://japantoday.com/category/business/japan%27s-toshiba-spins-off-energy-computer-device-units\">Japan Today</a></p>\n</div></div></div><div><div>Topics: </div><div><div><a href=\"/topics/toshiba\">Toshiba</a></div><div><a href=\"/topics/semiconductor\">Semiconductor</a></div><div><a href=\"/topics/harddisk\">Harddisk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba67650c30a7e743c7e48818e938fb5c0d3a7c09965a0698640807c1d876ed60","category":"Thai"}