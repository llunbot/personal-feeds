{"title":"[ลือ] Stability AI กำลังเจรจาหาคนซื้อกิจการ หลังประสบปัญหาขาดทุนสะสม เงินสดไม่พอ","link":"https://www.blognone.com/node/139781","date":1715854616000,"content":"<div><div><div><p>มีรายงานว่า Stability AI บริษัทปัญญาประดิษฐ์จากอังกฤษ เจ้าของโมเดล Stable Diffusion ซึ่งก่อนหน้านี้มีข่าวว่าบริษัท<a href=\"https://www.blognone.com/node/139080\">กำลังประสบปัญหาการเงิน</a> ได้เริ่มเจรจาหาคนมาซื้อกิจการแล้ว โดยตอนนี้มีหนึ่งรายที่มีโอกาสปิดดีลได้สำเร็จ</p>\n<p>รายงานบอกว่า Stability AI มีผลประกอบการในไตรมาสแรกของปี 2024 มีรายได้<strong>น้อยกว่า</strong> 5 ล้านดอลลาร์ และขาดทุนมากกว่า 30 ล้านดอลลาร์ รายการหนี้สินระยะสั้นสะสมมีมากกว่า 100 ล้านดอลลาร์ ซึ่งรวมทั้งค่าเช่าคลาวด์และรายการค่าใช้จ่ายอื่น</p>\n<p>ก่อนหน้านี้ซีอีโอของ Stability AI คือ Emad Mostaque ได้<a href=\"https://www.blognone.com/node/138876\">ลาออกจากตำแหน่ง</a> พร้อมกับข่าวการปลดพนักงานจำนวนหนึ่ง</p>\n<p>ที่มา: <a href=\"https://www.reuters.com/markets/deals/stability-ai-discusses-sale-amid-cash-crunch-information-reports-2024-05-16/\">Reuters</a></p>\n<p><img src=\"https://www.blognone.com/sites/default/files/externals/633df392b39d86ab3c17483950c4200e.png\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9734ff2cb6022eca0413d264148a429199eda3b3163df97f02d0e4eb621d148","category":"Thai"}