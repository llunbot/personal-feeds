{"title":"นักวิจัยจากจุฬาฯ พัฒนา AutoVacc หุ่นยนต์ดึงวัคซีน AstraZeneca ลดการสูญเสียวัคซีน","link":"https://www.blognone.com/node/124413","date":1629882798000,"content":"<div><div><div><p>นักวิจัยจากจุฬาลงกรณ์มหาวิทยาลัย พัฒนาหุ่นยนต์ AutoVacc หรือเครื่องแบ่งบรรจุวัคซีนอัตโนมัติ ที่สามารถดึงวัคซีน AstraZeneca ออกจากขวดแก้วได้ 12 โดสภายใน 4 นาที และสามารถดึงปริมาณวัคซีนมาใช้ได้มากกว่าการใช้แรงคน 20% เพิ่มโอกาสการกระจายวัคซีน และลดความเหนื่อยล้าจากการใช้แรงบุคลากร</p>\n<p>จุฑามาศ รัตนวราภรณ์ หัวหน้าทีมวิจัยของศูนย์วิจัยวิศวกรรมชีวการแพทย์ของมหาวิทยาลัย กล่าวว่า วัคซีน AstraZeneca หนึ่งขวดบรรจุ 10 โดส หรือฉีดได้ 10 คน แต่ทางบริษัทผู้ผลิตวัคซีนเติมปริมาตรวัคซีนให้เป็น 13 โดส เนื่องจากแต่ละรอบที่บุคลากรต้องดูดวัคซีนขึ้นมาใช้ อาจเกิดการสูญเสียวัคซีน ได้ การพัฒนา AutoVacc ช่วยเพิ่มปริมาณวัคซีน หรือลดโอกาสการสูญเสียวัคซีนไป</p>\n<p>กล่าวคือ สามารถดึงวัคซีนจาก 10 โดส ได้เป็น 12 โดสนั่นเอง</p>\n<p>ทางทีมวิจัยคาดว่าจะสามารถผลิตหน่วย AutoVacc ได้อีก 20 เครื่องภายใน 3-4 เดือน เครื่องต้นแบบมีราคา 2.5 ล้านบาท และมีแผนจะพัฒนาหุ่นยนต์แบ่งดูดวัคซีน Pfizer-BioNTech ด้วย</p>\n<p>รูปภาพหุ่นยนต์  AutoVacc สามารถดูได้ที่แหล่งข่าวต้นทาง</p>\n<p><img src=\"https://www.blognone.com/sites/default/files/externals/cc4a09a3bb011f34770b95298ad87dc5.jpg\" /></p>\n<p>ภาพตัวอย่างวัคซีนของ AstraZeneca จาก<a href=\"https://www.ox.ac.uk/news/2020-11-23-oxford-university-breakthrough-global-covid-19-vaccine\">มหาวิทยาลัย Oxford</a></p>\n<p>ที่มา - <a href=\"https://www.reuters.com/world/asia-pacific/thailand-develops-robotic-system-squeeze-out-more-vaccine-doses-2021-08-25/?taid=6125f885ced6e000017671c1&amp;utm_campaign=trueAnthem:+Trending+Content&amp;utm_medium=trueAnthem&amp;utm_source=twitter\">Reuters</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/astrazeneca\">AstraZeneca</a></div><div><a href=\"/topics/vaccine\">Vaccine</a></div><div><a href=\"/topics/covid-19\">COVID-19</a></div><div><a href=\"/topics/robotics\">Robotics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34db9d713d803fea66a19175bda7a60e0e1dd28c27255f6ef719fff496ab22d0","category":"Thai"}