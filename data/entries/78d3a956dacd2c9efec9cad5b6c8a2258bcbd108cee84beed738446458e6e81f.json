{"title":"ซีอีโอสายการบิน Delta ระบุความเสียหายกรณี CrowdStrike อยู่ที่ประมาณ 500 ล้านดอลลาร์","link":"https://www.blognone.com/node/141186","date":1722473121000,"content":"<div><div><div><p>Ed Bastian ซีอีโอสายการบิน Delta ให้สัมภาษณ์กับ CNBC บอกว่าสายการบินได้รับความเสียหายจากกรณี<a href=\"https://www.blognone.com/node/140972\">อัปเดตของ CrowdStrike</a> ที่ทำให้ระบบปฏิบัติการ Windows จอฟ้าไม่สามารถใช้งานได้ คิดเป็นมูลค่าราว 500 ล้านดอลลาร์ คำนวณจากการยกเลิกเที่ยวบินมากกว่า 5,000 เที่ยว ค่าใช้จ่ายชดเชยให้ผู้โดยสารและโรงแรม ที่เป็นระยะเวลาประมาณ 5 วัน</p>\n<p>เมื่อถามว่าแล้ว Delta จะเรียกร้องค่าเสียหายนี้หรือไม่ Bastian บอกว่าบริษัทจะหาทางเพราะเราไม่มีทางเลือกอื่นแล้ว</p>\n<p>Bastian บอกว่าจนถึงตอนนี้ยังไม่มีข้อเสนอชดเชยจาก CrowdStrike นอกจากการให้คำปรึกษาแผนการกู้ระบบคืนเท่านั้น ขณะที่ตัวแทนของ CrowdStrike ชี้แจงว่าบริษัทยังไม่ได้รับทราบข้อมูลด้านคดีฟ้องร้อง และจะไม่แสดงความเห็นต่อประเด็นนี้ ส่วนไมโครซอฟท์ไม่ได้ออกมาแสดงความเห็นต่อข่าวดังกล่าว</p>\n<p>ก่อนหน้านี้ CNBC อ้างแหล่งข่าวระบุว่า Delta ได้ติดต่อให้ David Boies ทนายความชื่อดังในสหรัฐ ที่เคยทำคดีให้รัฐบาลสหรัฐฟ้องไมโครซอฟท์ ข้อหาผูกขาดเว็บเบราว์เซอร์ Internet Explorer มาช่วยทำคดีฟ้อง CrowdStrike และไมโครซอฟท์แล้ว</p>\n<p>ที่มา: <a href=\"https://www.cnbc.com/2024/07/31/delta-ceo-crowdstrike-microsoft-outage-cost-the-airline-500-million.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/bef719ae51040bda2db5424c9266723d.jpeg\" /></p>\n</div></div></div><div><div>Topics: </div><div><div><a href=\"/topics/delta-air-lines\">Delta Air Lines</a></div><div><a href=\"/topics/crowdstrike\">CrowdStrike</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78d3a956dacd2c9efec9cad5b6c8a2258bcbd108cee84beed738446458e6e81f","category":"Thai"}