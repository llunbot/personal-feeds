{"title":"Xperia 1 VII เปิดตัว ชิป Snapdragon 8 Elite, อัพเกรดหน้าจอ-กล้อง Ultrawide","link":"https://www.blognone.com/node/146380","date":1747144035000,"content":"<span>Xperia 1 VII เปิดตัว ชิป Snapdragon 8 Elite, อัพเกรดหน้าจอ-กล้อง Ultrawide</span>\n\n  <div>\n    <div>Body</div>\n              <div><p>โซนี่เปิดตัว Xperia 1 VII มือถือเรือธงประจำปี 2025 โดยขนแบรนด์ในเครือมาร่วมพัฒนาแต่ละชิ้นส่วน เช่น เทคโนโลยีกล้องของ Sony Alpha, เสียงของ Walkman, ภาพของ Bravia</p>\n<p>Xperia 1 VII เลือกใช้ชิปเรือธง Snapdragon 8 Elite, แรม 12GB, สตอเรจ 256GB UFS + microSD, หน้าจอขนาด 6.5\" FHD+ (1080x2340) 120 Hz ใช้กระจกจอ Gorilla Glass Victus 2 อัพเกรดความสว่างเพิ่มขึ้น 20%, แบตเตอรี่ขนาด 5000 mAh บอกว่าอยู่ได้ 2 วัน, ระบบปฏิบัติการ Android 15 การันตีอัพเกรด OS 4 รุ่น แพตช์ความปลอดภัย 6 ปี</p>\n<p><img src=\"https://i.imgur.com/rqCZKYi.jpeg\" alt=\"\" /></p>\n<p>กล้องหลังของ Xperia 1 VII ยังเป็นระบบ 3 ตัวเหมือนเดิม แต่ของใหม่คือปรับเลนส์ ultrawide ใหม่ใช้เซ็นเซอร์  1/1.56-inch Exmor RS ขนาดใหญ่ขึ้น 2.1 เท่าจากรุ่นก่อน ส่วนกล้องหลักและกล้องซูมยังใช้ตัวเดิม</p>\n<p><img src=\"https://i.imgur.com/aR94icc.jpeg\" alt=\"\" /></p>\n<p>แนวทางอื่นๆ ที่เป็นเอกลักษณ์ของ Xperia ยังอยู่ครบ ทั้งช่องเสียบหูฟังขนาด 3.5 มิลลิเมตร, ปุ่มชัตเตอร์กล้องแยกต่างหาก</p>\n<p>แน่นอนว่าการเปิดตัวมือถือใหม่ในปีนี้ย่อมต้องมีฟีเจอร์ AI เหมือนชาวบ้านเขา และโซนี่ใช้คำว่า <strong>Xperia Intelligence</strong> เป็นแบรนด์ใหญ่ โดยแยกฟีเจอร์ย่อยดังนี้</p>\n<ul>\n<li><strong>กล้อง</strong> มีฟีเจอร์ human pose estimation วิเคราะห์การวางท่าทางของวัตถุในภาพ รวมถึงล็อควัตถุให้อยู่ตรงกลางภาพได้ (position lock), real-time eye AF ล็อคตำแหน่งโฟกัสที่ตาของแบบในภาพ, auto framing ถ่ายวิดีโอมุมกว้างแนวนอน แล้วตัดมาเฉพาะคลิประยะใกล้แนวตั้ง</li>\n<li><strong>เสียง</strong> มีฟีเจอร์ upscale ความละเอียดของเสียงชื่อ DSEE Ultimate ร่วมพัฒนากับ Sony Music ปรับเสียงให้มีคุณภาพ \"เกือบ Hi-Res\"</li>\n<li><strong>ภาพ</strong> ใช้เทคโนโลยีของ Bravia ปรับภาพ สี คอนทราสต์ ให้คมชัดขึ้น</li>\n</ul>\n<p>สินค้ามีให้เลือก 3 สีคือ ดำ Slate Black, เขียว Moss Green, ม่วง Orchid Purple ราคาขายในอังกฤษเริ่มที่ 1,399 ปอนด์ และในยุโรป 1,499 ยูโร เริ่มวางขายเดือนมิถุนายน</p>\n<p>ที่มา - <a href=\"https://www.gsmarena.com/sony_xperia_1_vii_brings_snapdragon_8_elite_chip_bigsensor_16mm_ultrawide-news-67734.php\">GSM Arena</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 05/13/2025 - 20:47</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33adddd44a8a4be05bac566c9d326dccea8d6d81edaccde35da765661d54b6f5","category":"Thai"}