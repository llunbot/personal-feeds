{"title":"Disney+ ไตรมาสล่าสุดมีผู้ใช้งานเพิ่ม 2 ล้านราย โตช้ากว่าที่คาด รายได้สวนสนุก สินค้าเริ่มกลับมา","link":"https://www.blognone.com/node/125786","date":1636596460000,"content":"<div><div><div><p>ผลประกอบการไตรมาสล่าสุดของดิสนีย์ เผยว่า สตรีมมิ่ง Disney+ มียอดผู้ใช้งานเพิ่มขึ้น 2.1 ล้านราย ส่งผลให้ตัวเลขรวมเป็น 118.1  ล้านรายทั่วโลก ตัวเลขนี้รวมผู้ใช้งานบริการ  Disney+ Hotstar และ Star+ แล้ว ซึ่งถือว่าน้อยกว่าไตรมาสก่อนหน้าที่ได้ผู้ใช้งานเพิ่มขึ้นมา 12 ล้านราย</p>\n<p>Bob Chapek ซีอีโอของดิสนีย์กล่าวในจดหมายของบริษัทถึงนักลงทุน ว่าเรายังคงมุ่งเน้นการจัดการบริการ DTC (direct-to-consumer) อย่างเช่น Disney+, ESPN+ และ Hulu ในระยะยาว ไม่ใช่รายไตรมาส</p>\n<p>จนถึงตอนนี้ Disney+ เปิดใช้งานใน 60 ประเทศ และเข้าถึงผู้ใช้งานกว่า 20 ภาษาแล้ว ซึ่งไตรมาสถัดไปอาจสร้างตัวเลขที่ดีขึ้นสำหรับ Disney+ ได้ เพราะกำลังจะเปิดตัวในเกาหลีและไต้หวันในวันที่ 12 พ.ย. นี้ และฮ่องกงในวันที่ 16 พ.ย. รวมถึงเปิดฉายหนัง Shang-Chi and the Legend of the Ten Rings ในวันที่ 12 พ.ย. นี้ด้วย</p>\n<p><img src=\"https://www.blognone.com/sites/default/files/externals/d1ca5bc2986e82dc90df6439f970f646.png\" /></p>\n<p>ด้านรายได้รวมของดิสนีย์ มีรายได้ 18.5 พันล้านดอลลาร์ในไตรมาสนี้ ซึ่งเพิ่มขึ้น 26% จากปีที่แล้ว ส่วนธุรกิจ Parks, Experiences และ Products ของบริษัทซึ่งครอบคลุมสวนสนุกและสินค้าต่างๆ แสดงให้เห็นว่ามีการฟื้นตัวกลับมาแล้ว มีรายได้เพิ่มเป็น 5.4 พันล้านดอลลาร์ในไตรมาสที่สี่ เพิ่มขึ้น 99% จาก 2.7 พันล้านดอลลาร์ในปีที่แล้ว</p>\n<p>ที่มา - <a href=\"https://www.digitaltrends.com/home-theater/disney-plus-q4-2021/\">Digital Trends</a>, <a href=\"https://edition.cnn.com/2021/11/10/media/disney-earnings-q4-2021/index.html\">CNN</a></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/streaming\">Streaming</a></div><div><a href=\"/topics/disney\">Disney</a></div><div><a href=\"/topics/financial-report\">Financial Report</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45c4c94283c1bb8dc113745a3c0dcfcef69be28778e650a92cf36c546f1bba44","category":"Thai"}