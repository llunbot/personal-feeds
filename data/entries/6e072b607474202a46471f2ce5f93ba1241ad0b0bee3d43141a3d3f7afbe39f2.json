{"title":"กูเกิลประกาศนโยบาย Pixel 8 ได้อัพเดตยาวนาน 7 ปี ทั้ง OS, แพตช์, ฟีเจอร์","link":"https://www.blognone.com/node/136075","date":1696432622000,"content":"<div><div><div><p>กูเกิลประกาศนโยบายอัพเดตซอฟต์แวร์ให้ Pixel 8 และ Pixel 8 Pro เป็นระยะเวลานาน 7 ปี <a href=\"https://www.blognone.com/node/135481\">ตามที่เคยมีข่าวลือก่อนหน้านี้</a> เท่ากับว่ามือถือซีรีส์ Pixel 8 ที่ออกในปี 2023 จะได้อัพเดตนานไปจนถึงปี 2030</p>\n<p>นโยบาย 7 ปีของกูเกิลจะครอบคลุมทั้งการอัพเกรดระบบปฏิบัติการ, อัพเดตแพตช์ความปลอดภัย และอัพเดตฟีเจอร์ที่เรียกว่า Feature Drops ด้วย</p>\n<p>กูเกิลบอกว่าผู้ใช้สมาร์ทโฟนมีพฤติกรรมใช้มือถือยาวนานขึ้น จึงพยายามจับมือกับพาร์ทเนอร์ที่เกี่ยวข้องเพื่อให้ทำงานอัพเดตซอฟต์แวร์ในระยะยาวได้ รวมถึงวางโครงสร้างพื้นฐานด้านการทดสอบให้พร้อมด้วย</p>\n<p>การเปลี่ยนแปลงอีกอย่างคือ ธรรมเนียมการออกแพตช์ความปลอดภัย Android ทุกต้นเดือน (วันที่ 1 และ 5) จะถูกยกเลิก โดยกูเกิลไม่ระบุวันที่แน่นอนให้อีกแล้ว แต่เปลี่ยนมาออกเมื่อพร้อมแทน ซึ่งนโยบายนี้ยังใช้เฉพาะกับสินค้า Pixel ของกูเกิลเองเท่านั้น</p>\n<p>ที่มา - <a href=\"https://blog.google/products/pixel/software-support-pixel-8-pixel-8-pro/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/aba7d2f4e7a7c632520349991867faa0.jpg\" /></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e072b607474202a46471f2ce5f93ba1241ad0b0bee3d43141a3d3f7afbe39f2","category":"Thai"}