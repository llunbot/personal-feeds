{"title":"Amazon เปิดตัวระบบตรวจสอบความผิดปกติของรถขนส่งพัสดุ สำหรับใช้ในศูนย์จัดส่งสินค้า","link":"https://www.blognone.com/node/136334","date":1697808863000,"content":"<div><div><div><p>Amazon ประกาศความร่วมมือกับ UVeye พัฒนาระบบตรวจสอบยานพาหนะอัตโนมัติ AVI (Automated Vehicle Inspection) เพื่อใช้ตรวจสอบความผิดปกติและสภาพความปลอดภัยของรถขนส่งพัสดุ ซึ่งเดิมเป็นงานที่ใช้คน</p>\n<p>UVeye เป็นสตาร์ทอัพจากอิสราเอลที่เชี่ยวชาญการทำระบบตรวจจับความผิดปกติของรถสำหรับงานความปลอดภัย ใช้ในพื้นที่พรมแดนระหว่างประเทศหรือในอาคาร ซึ่งต่อมาพัฒนาเป็นระบบตรวจจับความผิดปกติสำหรับรถทั่วไป</p>\n<p>การทำงานของ AVI นั้น Amazon อธิบายว่าเหมือนคนไข้ไปทำสแกน MRI แล้วมีหมอตรวจสอบผล ซึ่ง AVI ก็มีวิธีคล้ายกันแต่ใช้กับรถขนส่งพัสดุ โดยรถจะเคลื่อนที่ลอดผ่านอุปกรณ์สแกนช้า ๆ จากนั้นระบบจะสแกนและใช้ AI ประมวลผลในไม่กี่วินาที รายงานความผิดปกติที่พบ เพื่อประเมินและนำรถส่งซ่อมบำรุงต่อไป ตัวอย่างความผิดปกติที่ตรวจสอบได้เช่น สภาพยางรถ รอยรั่วในตู้บรรทุก เป็นต้น</p>\n<p>Amazon มีรถขนส่งสินค้ามากกว่า 1 แสนคันทั่วโลก ตั้งแต่รถบรรทุกจนถึงรถไฟฟ้า Rivian ด้วยผู้ขับขี่กว่า 280,000 คน เทคโนโลยี UVeye จึงเข้ามาช่วยเพิ่มประสิทธิภาพการจัดส่งสินค้า และเพิ่มความปลอดภัยให้กับพนักงานขับรถด้วย ตอนนี้ AVI ทดสอบติดตั้งในศูนย์จัดส่งสินค้าบางแห่งและเตรียมขยายไปทั้งหมด</p>\n<p>ที่มา: <a href=\"https://www.aboutamazon.com/news/transportation/amazon-automated-vehicle-inspection\">Amazon</a></p>\n<p><img src=\"https://assets.aboutamazon.com/dims4/default/bbc00af/2147483647/strip/true/crop/1600x900+0+0/resize/2640x1486!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2Fee%2F55%2F4314355a408eb430a11e8c6fdff9%2Finline-001-amazon-delivery-at-07616-copy.JPG\" /></p>\n<p><img src=\"https://assets.aboutamazon.com/dims4/default/4697f58/2147483647/strip/true/crop/1600x900+0+0/resize/2640x1486!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2F6f%2F76%2Ff751bfd2476d8a57f800773d96c1%2Finline-008-amazon-delivery-at-07681-copy.JPG\" /></p>\n<p><img src=\"https://assets.aboutamazon.com/dims4/default/d7dd4fa/2147483647/strip/true/crop/1600x900+0+0/resize/2640x1486!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2F8b%2Fe3%2Fe828448f4a46b6bed5d692737fca%2Finline-004-amazon-delivery-cmr04774-copy.JPG\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/logistics\">Logistics</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/computer-vision\">Computer Vision</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"102ea01eb55334e4e59a5be937d40b76c52c73da20d9dd152249b6074c94924f","category":"Thai"}