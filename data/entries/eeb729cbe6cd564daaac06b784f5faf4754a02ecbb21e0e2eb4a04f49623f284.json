{"title":"Warner Bros. เปิดตัวเกม Wonder Woman แนวโอเพนเวิลด์ พัฒนาโดยสตูดิโอ Monolith","link":"https://www.blognone.com/node/126255","date":1639134781000,"content":"<div><div><div><p>Warner Bros. Interactive Entertainment เปิดตัวเกม Wonder Woman เกมแอคชั่นแบบผู้เล่นคนเดียวแนวโอเพนเวิลด์ที่สร้างโดยสตูดิโอในเครือ Monolith Productions</p>\n<p>ตอนนี้ยังมีเฉพาะเทรลเลอร์ประกาศข่าวเกม ยังไม่เห็นรูปแบบเกมเพลย์ ไม่มีข้อมูลวันวางขายและแพลตฟอร์ม บอกแค่ว่าเป็นเรื่องแยกเฉพาะของตัวเอง ไม่เกี่ยวกับ Wonder Woman เวอร์ชันภาพยนตร์</p>\n<p>Monolith Productions เป็นสตูดิโอที่สร้างชื่อจากเกมซีรีส์ Middle-earth ทั้ง Shadow of Mordor และ Shadow of War น่าจะการันตีคุณภาพของเกมได้ดีพอสมควร</p>\n<p>ตอนนี้ Warner Bros. มีเกมฮีโร่ค่าย DC อยู่ในคิวหลายเกม เช่น <a href=\"https://www.blognone.com/node/125308\">Suicide Squad: Kill The Justice League (Rocksteady) และ Gotham Knights (WB Montreal)</a></p>\n<p>ที่มา - <a href=\"https://www.ign.com/articles/wonder-woman-game-monolith-wb\">IGN</a></p>\n</div></div></div><div><div>Topics: </div><div><div><a href=\"/topics/dc\">DC</a></div><div><a href=\"/topics/warner-bros\">Warner Bros.</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eeb729cbe6cd564daaac06b784f5faf4754a02ecbb21e0e2eb4a04f49623f284","category":"Thai"}