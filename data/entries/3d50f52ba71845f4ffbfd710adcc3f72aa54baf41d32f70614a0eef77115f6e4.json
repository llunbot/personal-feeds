{"title":"Apple หยุดให้บริการ Apple Pay Later เปลี่ยนมาเป็นระบบผ่อนชำระกับธนาคารโดยตรง","link":"https://www.blognone.com/node/140442","date":1718665386000,"content":"<div><div><div><p>แอปเปิลประกาศยกเลิกการให้บริการ Apple Pay Later บริการซื้อสินค้าและทยอยจ่ายทีหลังเป็นงวดแบบ Buy Now, Pay Later ซึ่งไม่ต้องเสียดอกเบี้ย เปิดตัวเฉพาะในสหรัฐอเมริกา<a href=\"https://www.blognone.com/node/133203\">เมื่อปีที่แล้ว</a> มีผลทันทีตั้งแต่วันนี้ ส่วนลูกค้าที่สมัครใช้บริการนี้อยู่แล้ว ยังสามารถใช้งานได้ต่อไปผ่านแอป Wallet</p>\n<p>แอปเปิลบอกว่าแผนการผ่อนชำระใน Apple Pay จากนี้ จะถูกปรับปรุงให้ง่ายขึ้น ด้วยการเปิดใช้แผนผ่อนชำระของผู้ให้บริการบัตรเครดิตหรือบัตรเดบิต ที่ทำได้โดยตรงผ่าน Apple Pay และรองรับกับผู้ใช้ Apple Pay ทั่วโลก ซึ่งฟีเจอร์นี้จะเปิดให้ใช้งานภายในปีนี้</p>\n<p>Apple Pay Later <a href=\"https://www.blognone.com/node/128932\">เปิดตัวในงาน WWDC ปี 2022</a> และขยายไปยังผู้ใช้งานในอเมริกาทุกคนเมื่อตุลาคมปีที่แล้ว สามารถขอผ่อนชำระในรายการใช้จ่ายตั้งแต่ 50-1,000 ดอลลาร์ แบ่งจ่ายเป็น 4 งวด ระยะเวลา 6 สัปดาห์ โดยไม่มีค่าธรรมเนียมหรือดอกเบี้ย</p>\n<p>ที่มา: <a href=\"https://9to5mac.com/2024/06/17/apple-pay-later-united-states-ending/\">9to5Mac</a></p>\n<p><img src=\"https://www.blognone.com/sites/default/files/externals/7046f98f68454801e3c89057c1134825.jpg\" /></p>\n</div></div></div><div><div>Topics: </div><div><div><a href=\"/topics/apple-pay\">Apple Pay</a></div><div><a href=\"/topics/apple\">Apple</a></div><div><a href=\"/topics/fintech\">FinTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d50f52ba71845f4ffbfd710adcc3f72aa54baf41d32f70614a0eef77115f6e4","category":"Thai"}