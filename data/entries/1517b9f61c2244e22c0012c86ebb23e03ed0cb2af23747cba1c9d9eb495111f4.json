{"title":"ข้อมูลระบุ Netflix แพ็คเกจแบบมีโฆษณา มีจำนวนสมาชิกในอเมริกามากกว่า 1 ล้านบัญชีแล้ว","link":"https://www.blognone.com/node/133090","date":1679377152000,"content":"<div><div><div><p>Netflix เริ่มขาย<a href=\"https://www.blognone.com/node/130925\">แพ็คเกจแบบมีโฆษณาในราคาที่ถูกลง</a>มาตั้งแต่พฤศจิกายนปีที่แล้วสำหรับบางประเทศ แต่ยังไม่มีข้อมูลว่ามีผู้สมัครใช้งานมากน้อยแค่ไหน ล่าสุด Bloomberg อ้างตัวเลขจากเอกสารภายในของ Netflix ระบุว่าจำนวนสมาชิกเฉพาะในอเมริกา เมื่อเดือนมกราคม เป็นสมาชิกแพ็คเกจแบบมีโฆษณาประมาณ 1 ล้านบัญชีแล้ว</p>\n<p>ตัวเลขดังกล่าวระบุว่าในเดือนแรกที่เริ่มมีแพ็คเกจนี้ จำนวนผู้สมัครใช้งานยังไม่มาก แต่เริ่มเติบโตก้าวกระโดดหลายเท่าตัวในเดือนธันวาคม และต่อเนื่องมาถึงเดือนมกราคม ซึ่งจำนวนดังกล่าวมีผลเพราะ Netflix ต้องใช้อ้างอิงในการขายโฆษณาด้วยนั่นเอง</p>\n<p>Netflix คิดราคาแพ็คเกจแบบมีโฆษณาในอเมริกาที่ 6.99 ดอลลาร์ ส่วนแพ็คเกจไม่มีโฆษณาเริ่มต้นที่ 9.99 ดอลลาร์</p>\n<p>แพ็คเกจแบบมีโฆษณา เป็นแพ็คเกจพื้นฐานที่บริการสตรีมมิ่งในอเมริกานิยมใช้เพื่อดึงดูดลูกค้าจากราคาที่ถูกกว่า ซึ่งทั้ง HBO Max และ Disney+ คู่แข่งรายสำคัญต่างมีแพ็คเกจแบบนี้</p>\n<p>ที่มา: <a href=\"https://www.bloomberg.com/news/newsletters/2023-03-19/netflix-surpasses-1-million-users-for-its-advertising-business\">Bloomberg</a></p>\n<p><img src=\"https://www.blognone.com/sites/default/files/externals/8e520748c85c8dadf5c5d74fc9a010cf.jpg\" alt /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1517b9f61c2244e22c0012c86ebb23e03ed0cb2af23747cba1c9d9eb495111f4","category":"Thai"}