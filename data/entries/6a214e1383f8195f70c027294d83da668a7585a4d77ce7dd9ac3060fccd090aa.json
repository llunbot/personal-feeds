{"title":"Meta เปิดตัวซูเปอร์คอมพิวเตอร์ Research SuperCluster (RSC) แรงที่สุดในโลก 5 exaflops","link":"https://www.blognone.com/node/133932","date":1684711461000,"content":"<div><div><div><p>Meta ประกาศความสำเร็จในการสร้างซูเปอร์คอมพิวเตอร์ Research SuperCluster (RSC) เฟสที่สอง <a href=\"https://www.blognone.com/node/126843\">ที่เปิดตัวครั้งแรกต้นปี 2022</a> ตอนนี้มีสมรรถนะเกือบ 5 exaflops ถือเป็นซูเปอร์คอมพิวเตอร์อันดับหนึ่งของโลก (<a href=\"https://www.blognone.com/node/131505\">แชมป์ปัจจุบัน Frontier มีสมรรถนะ 1 exaflops</a>)</p>\n<p>สเปกเครื่องของ Research SuperCluster (RSC) ใช้<a href=\"https://www.blognone.com/node/116348\">เครื่อง NVIDIA DGX A100</a> จำนวน 2,000 เครื่อง นับจำนวน Tensor Core รวม 16,000 คอร์ เชื่อมต่อกันด้วย Quantum InfiniBand 16 Tb/s</p>\n<p>ระบบสตอเรจใช้โซลูชันที่บริษัทพัฒนาเองเรียกว่า AI Research Store (AIRStore) โดยใช้ฮาร์ดแวร์จาก Penguin Computing และ Pure Storage ประกอบด้วยแคชขนาด 80PB และตัว bulk storage ขนาด 500PB, สมรรถนะ 16TB/s แต่ยังไม่มีรายละเอียดสถาปัตยกรรมเปิดเผยออกมา</p>\n<p>หน้าที่ของ RSC คือการวิจัยด้าน AI ของบริษัท Meta ตัวอย่างคือ<a href=\"https://www.blognone.com/node/132773\">โมเดลภาษาขนาดใหญ่ LLaMA</a>, <a href=\"https://www.blognone.com/node/129258\">โมเดลแปลภาษา No Language Left Behind</a>, <a href=\"https://www.blognone.com/node/131027\">โมเดลแปลภาษา Universal Speech Translator</a> ซึ่งโมเดลขนาดใหญ่เหล่านี้ต้องใช้ทรัพยากรมหาศาลในการประมวลผล ตัวเลขของ Meta ระบุว่าสามารถลดเวลาเทรน LLaMA (1.4 ล้านล้าน tokens) ลงได้เหลือ 21 วัน, ลดเวลาเทรน No Language Left Behind จากเดิม 1 เดือนลงมาเหลือ 7-10 วัน</p>\n<p><img alt=\"No Description\" src=\"https://www.blognone.com/sites/default/files/externals/1c15469d732339343f09a419dd1c9367.jpg\" /></p>\n<p>ที่มา - <a href=\"https://ai.facebook.com/blog/supercomputer-meta-research-supercluster-2023/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/supercomputer\">Supercomputer</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/high-performance-computing\">High Performance Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a214e1383f8195f70c027294d83da668a7585a4d77ce7dd9ac3060fccd090aa","category":"Thai"}