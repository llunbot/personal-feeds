{"title":"Apple แนะนำเหมือนเดิม เคสผ้า FineWoven อาจเกิดรอยบนพื้นผิวเมื่อใช้กับ MagSafe ไปนาน ๆ","link":"https://www.blognone.com/node/135720","date":1694600453000,"content":"<div><div><div><p>การเปลี่ยนวัสดุของอุปกรณ์เสริมแอปเปิล จากเคส iPhone หนัง มาใช้เคสผ้าที่เรียกว่า <a href=\"https://www.blognone.com/node/135710\">FineWoven</a> ด้วยเหตุผลหลักเรื่องสิ่งแวดล้อมและลดการปล่อยคาร์บอนในการผลิต ก็อาจมีคำถามว่าวัสดุนี้สามารถทดแทนกันได้มากแค่ไหน</p>\n<p>ในกรณีของเคส iPhone นั้น แอปเปิลระบุเงื่อนไขใช้งานหนึ่งไว้เลยว่า เมื่อใช้งานร่วมกับ MagSafe ก็อาจเกิดริ้วรอยบนพื้นผิวได้ ซึ่งหากผู้ใช้งานมีความกังวล ก็แนะนำให้ใช้เคสแบบซิลิโคนหรือเคสใสแทน คำแนะนำนี้ไม่แตกต่างจากเคสหนัง ที่<a href=\"https://www.blognone.com/node/119465\">แอปเปิลระบุ</a>มาตั้งแต่ iPhone 12 ว่าหากใช้งานร่วมกันก็อาจเกิดรอยบนผิวได้</p>\n<p>แอปเปิลยังบอกว่าวัสดุผ้า FineWoven นี้อาจมีการสึกหรอได้ตามกาลเวลา อย่างไรก็ตามเคสนี้ได้ผ่านการทดสอบระดับหลายพันชั่วโมง และสามารถปกป้องรอยขีดข่วนกับการตกกระแทกได้</p>\n<p>FineWoven ผลิตจากผ้าไมโครทวิล ซึ่งแอปเปิลบอกว่าให้สัมผัสที่นุ่มเหมือนหนังกลับ ใช้วัสดุรีไซเคิลถึง 68%</p>\n<p>ที่มา: <a href=\"https://9to5mac.com/2023/09/12/apple-warns-magsafe-imprints-finewoven-iphone-cases/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/b806a09fe880ffdc7312a4f9fa6a24cc.png\" /></p>\n</div></div></div><div><div>Topics: </div><div><div><a href=\"/topics/iphone-15\">iPhone 15</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple\">Apple</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dfbbbda004b63a76718739b4093e5ffbe7823ad41592b9428675837bed499561","category":"Thai"}