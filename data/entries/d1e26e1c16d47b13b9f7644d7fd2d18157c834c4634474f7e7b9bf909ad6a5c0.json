{"title":"[ลือ] ซัมซุงอาจจะต้องใช้ชิป Qualcomm ในโทรศัพท์เรือธงปีหน้า หลังสายการผลิต 3nm ไม่ถึงเป้า","link":"https://www.blognone.com/node/141994","date":1726240396000,"content":"<div><div><div><p>หนังสือพิมพ์ The Korea Herald อ้างแหล่งข่าวไม่เปิดเผยตัวตน ระบุว่าซัมซุงอาจจะต้องเลือกใช้ชิป Qualcomm Snapdragon อย่างเดียวในโทรศัพท์เรือธงปีหน้า จากเดิมที่ใช้ Exynos ควบคู่ไปด้วยเสมอ เนื่องจากสายการผลิต 3nm ของซัมซุงเองยังไม่สามารถผลิตได้มากพอ</p>\n<p>แหล่งข่าวระบุว่าสายการผลิต Exynos 2500 รุ่นต่อไป ทดสอบผลิตได้อัตราผลิตสำเร็จ (yield) เพียง 20% ต่ำกว่าเป้าหมายที่ 60% โดยหากโรงงานสามารถพัฒนากระบวนการผลิตได้สำเร็จ ก็ค่อยนำชิปไปใช้ใน Galaxy Z Fold/Flip ที่เปิดตัวภายหลัง</p>\n<p><a href=\"https://semiconductor.samsung.com/support/tools-resources/dictionary/semiconductor-glossary-yield/\">ค่า yield ของโรงงานผลิตชิป</a>เป็นพารามิเตอร์สำคัญของการประกาศเทคโนโลยีการผลิต แม้โรงงานจะสามารถผลิตชิปเทคโนโลยีขั้นสูงได้ แต่หาก yield ต่ำจนไม่คุ้มค่าก็จะไม่มีใครใช้งานอยู่ดี บางครั้ง yield อาจจะต่ำไปจนถึงระดับที่ต้องผลิตเวเฟอร์หลายแผ่นกว่าจะได้ชิปใช้งานได้สักตัวหนึ่งโดยเฉพาะในช่วงระหว่างการพัฒนาสายการผลิต แต่มักจะเพิ่มขึ้นไปเรื่อยๆ ระหว่างพัฒนาเทคนิคการผลิต</p>\n<p>ที่มา - <a href=\"http://www.koreaherald.com/view.php?ud=20240912050617\">The Korea Herald</a></p>\n<p><img alt=\"No Description\" src=\"https://www.blognone.com/sites/default/files/externals/6e11d20c4c9240918eeba184a44c0002.png\" /></p>\n<p>ภาพอธิบาย yield จากซัมซุง</p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1e26e1c16d47b13b9f7644d7fd2d18157c834c4634474f7e7b9bf909ad6a5c0","category":"Thai"}