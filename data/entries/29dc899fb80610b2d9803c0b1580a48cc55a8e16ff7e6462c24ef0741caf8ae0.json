{"title":"Threads เริ่มทดสอบระบบแฮชแท็ก ที่แสดงผลแบบใหม่ไม่มี # และใส่ได้หัวข้อเดียว เริ่มที่ออสเตรเลียก่อน","link":"https://www.blognone.com/node/136769","date":1700097503000,"content":"<div><div><div><p>Mark Zuckerberg ซีอีโอ Meta <a href=\"https://www.threads.net/@zuck/post/Czrr520PZfh\">ประกาศ</a>ฟีเจอร์ใหม่ของแพลตฟอร์มโซเชียล Threads ซึ่งเป็นหนึ่งในฟีเจอร์สำคัญของ Twitter/X นั่นคือแฮชแท็ก เพื่อให้สามารถค้นหาโพสต์ที่เป็นหมวดหรือหัวข้อเรื่องเดียวกันได้ง่ายขึ้น ซึ่งจะทดสอบกับผู้ใช้งานที่ออสเตรเลียก่อน แล้วจะขยายไปยังประเทศอื่นต่อไป</p>\n<p>อย่างไรก็ตามระบบแฮชแท็กของ Threads นั้นดูแตกต่างไปจาก X เล็กน้อย ผู้ใช้งานพิมพ์ <strong>#</strong> เพื่อเรียกคำสั่งใส่แฮชแท็กหัวข้อที่ต้องการ โดยมี Autocomplete ช่วยแนะนำหัวข้อที่กำลังพิมพ์ แต่หัวข้อแฮชแท็กนั้น จะแสดงในโพสต์เป็นลิงก์สีน้ำเงินโดยไม่มีเครื่องหมาย # อยู่ด้านหน้า หากต้องการเลือกดูหัวข้อนั้นก็คลิปที่ลิงก์ตามแฮชแท็กนั่นเอง</p>\n<p>นอกจากนี้ยังมีข้อจำกัดอีกอย่างคือสามารถใช้แฮชแท็กได้เพียง 1 หัวข้อสำหรับ 1 โพสต์ ขณะที่ X สามารถใส่ได้หลายแฮชแท็กในคราวเดียว ซึ่งประเด็นนี้ต้องดูต่อไปว่า Threads จะปรับเปลี่ยนหรือไม่</p>\n<p>ที่มา: <a href=\"https://techcrunch.com/2023/11/15/threads-starts-testing-hashtags-without-the-hash/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/9c7126e89184a7c4cb9cc62bbc33bbec.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29dc899fb80610b2d9803c0b1580a48cc55a8e16ff7e6462c24ef0741caf8ae0","category":"Thai"}