{"title":"Fedora 42 ออกแล้ว ปรับสถานะของรุ่น KDE เทียบเท่ารุ่น GNOME","link":"https://www.blognone.com/node/145938","date":1745023312000,"content":"<div><div><div><p>สัปดาห์ที่ผ่านมา Fedora ออกเวอร์ชัน 42 ที่ตอนนี้แตกลูกแตกหลานออกไปเยอะมาก หากนับเฉพาะ Editions หลักมีทั้งหมด 6 ตัวคือ Workstation, KDE Plasma Desktop, Cloud, Server, CoreOS, IoT</p>\n<p>การเปลี่ยนแปลงสำคัญคือ <a href=\"https://fedoramagazine.org/whats-new-for-fedora-kde-plasma-desktop-42/\">Fedora ที่เป็น KDE Plasma Desktop ถูกเลื่อนสถานะขึ้นมาเป็น Edition</a> กับเขาแล้ว (เทียบเท่ากับ Fedora Workstation ที่ใช้ GNOME) เท่ากับว่าผู้ใช้สามารถเลือกได้ว่าจะใช้ระบบเดสก์ท็อปหลักเป็น <a href=\"https://www.blognone.com/node/144623\">KDE Plasma 6.3</a> หรือ <a href=\"https://www.blognone.com/node/145366\">GNOME 48</a></p>\n<p>ของใหม่อย่างอื่นที่มีใน Fedora 42 ได้แก่ UI ตอนติดตั้งแบบใหม่ (Anaconda WebUI) ที่หน้าตาเป็นเหมือน wizard แนะนำขั้นตอนไปทีละขั้น, รวม /usr/bin กับ /usr/sbin เข้าด้วยกันแล้ว (/usr/sbin กลายเป็น symlink ไปยัง /usr/bin), <a href=\"https://www.blognone.com/node/144801\">อิมเมจสำหรับชิปสถาปัตยกรรม RISC-V</a> <a href=\"https://fedoramagazine.org/full-steam-ahead-with-risc-v-and-fedora-linux-42/\">ออกทันพร้อมกับ Fedora 42 สถาปัตยกรรมอื่นๆ</a>, ออกอิมเมจ Fedora 42 ให้กับ Windows Subsystem for Linux (WSL) เพิ่มเติม</p>\n<p>ที่มา - <a href=\"https://fedoramagazine.org/announcing-fedora-linux-42/\">Fedora</a></p>\n<p><img alt=\"No Description\" src=\"https://www.blognone.com/sites/default/files/externals/e5a88cbfbca72f4f8cd7c9656854a68d.jpeg\" /></p>\n<p>หน้าตาของ Anaconda WebUI</p>\n<p><img alt=\"No Description\" src=\"https://www.blognone.com/sites/default/files/externals/aa9643d3348ee6fa58eea1ee4b756690.png\" /></p>\n</div></div></div><div><div>Topics: </div><div><div><a href=\"/topics/fedora\">Fedora</a></div><div><a href=\"/topics/linux\">Linux</a></div><div><a href=\"/topics/kde\">KDE</a></div><div><a href=\"/topics/gnome\">GNOME</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b2be840228314f090e62de6451e8313ed2e08c27fa26c0cafccfe0ae684d445","category":"Thai"}