{"title":"อินเทลยืนยัน Arrow Lake ซีพียูเดสก์ท็อป, Lunar Lake ซีพียูโน้ตบุ๊ก ออกครึ่งหลังปี 2024","link":"https://www.blognone.com/node/137579","date":1704850533000,"content":"<div><div><div><p>งาน CES 2024 รอบนี้เราเห็นอินเทลเปิดตัวซีพียูใหม่ 3 กลุ่มพร้อมกัน ได้แก่ <a href=\"https://www.blognone.com/node/137553\">Core 14th Gen Mobile</a>, <a href=\"https://www.blognone.com/node/137563\">Core 14th Gen Desktop ชุดใหม่</a>, <a href=\"https://www.blognone.com/node/137562\">Core Series 1 สำหรับโน้ตบุ๊กราคาถูก</a> ดูเหมือนเยอะ แต่มันยังไม่จบแค่นั้น</p>\n<p>Michelle Johnston Holthaus รองประธานฝ่ายไคลเอนต์ของอินเทล ยืนยันว่าปีนี้เราจะได้เห็นซีพียูอีกชุดออกมาในช่วงครึ่งหลังของปี ได้แก่ Arrow Lake สำหรับเดสก์ท็อป และ Lunar Lake สำหรับโน้ตบุ๊ก</p>\n<ul>\n<li><strong>Arrow Lake</strong> เป็นการนำสถาปัตยกรรมแบบ Meteor Lake (ชื่อการตลาดคือ Core Ultra) มาสู่ตลาดเดสก์ท็อประดับบน เน้นกลุ่มลูกค้าเกมมิ่งประสิทธิภาพสูง และมี NPU ในตัวสำหรับเร่งการประมวลผล AI บนเดสก์ท็อป (ฝั่งบ้าน <a href=\"https://www.blognone.com/node/137555\">AMD เพิ่งออก Ryzen 8000G ที่บางรุ่นมี NPU</a>)</li>\n<li><strong>Lunar Lake</strong> เป็นชิปสำหรับโน้ตบุ๊ก ที่อัพเกรดสถาปัตยกรรมต่อจาก Meteor Lake โดยปรับปรุงทั้งเรื่องคำสั่งต่อรอบ (IPC), การจัดการพลังงาน (low power architecture), และเพิ่มประสิทธิภาพการประมวลผล AI ทั้งบน GPU/NPU ให้แรงขึ้นจาก Meteor Lake ถึงสามเท่า</li>\n</ul>\n<p>อินเทลบอกว่าตอนนี้ส่งชิปตัวอย่างให้พาร์ทเนอร์แล้ว</p>\n<p>ที่มา - <a href=\"https://www.tomshardware.com/pc-components/cpus/intel-announces-arrow-lake-and-lunar-lake-will-arrive-in-2024-with-3-times-more-gpu-and-ai-acceleration-performance\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/e3f793930c86eee672af56474b26f104.jpg\" /></p>\n<p>Michelle Johnston Holthaus ถือชิป Lunar Lake บนเวทีงาน CES 2024</p>\n<p><img alt=\"No Description\" src=\"https://www.blognone.com/sites/default/files/externals/48bb9ba21618a6bbae0c375d23e0e54f.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/arrow-lake\">Arrow Lake</a></div><div><a href=\"/topics/lunar-lake\">Lunar Lake</a></div><div><a href=\"/topics/ces-2024\">CES 2024</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3da81560fe87daca00a47aeea7649900009cd30a4e8356b44b5705a13ced3cda","category":"Thai"}