{"title":"Google เตรียมแถมบริการ VPN ให้ลูกค้า Google One ทุกราคา เพิ่มบริการสแกนข้อมูลหลุด","link":"https://www.blognone.com/node/132934","date":1678300209000,"content":"<div><div><div><p>Google เปิดบริการ VPN <a href=\"https://www.blognone.com/node/119330\">แถมไปกับผู้จ่ายค่าใช้งาน Google One แพ็กเกจ 2TB มาตั้งแต่ปี 2020</a> แต่ล่าสุดก็เตรียมแถมให้กับทุกคน รวมถึงคนใช้แพ็กเกจ 1.99 ดอลลาร์ต่อเดือน อย่างไรก็ดีบริการ VPN นั้นให้บริการบางประเทศเท่านั้น และ<a href=\"https://support.google.com/googleone/answer/7582172\">ที่ผ่านมาก็ไม่เปิดบริการในประเทศไทย</a></p>\n<p>นอกจากนี้กูเกิลยังประกาศเพิ่มบริการสแกนข้อมูลที่หลุดออกไปยัง dark web โดยผู้ใช้ต้องใส่ข้อมูลต่างๆ ให้กับกูเกิล เช่น ชื่อ, ที่อยู่, หมายเลขโทรศัพท์, เลขประจำตัวประชาชน แล้วกูเกิลจะคอยตรวจสอบว่ามีฐานข้อมูลหลุดใดมีข้อมูลเหล่านี้หรือไม่ หากพบก็จะแจ้งเตือนพร้อมกับแนะนำว่าควรทำอะไรบ้าง</p>\n<p>ก่อนหน้านี้กูเกิลก็เพิ่ง<a href=\"https://www.blognone.com/node/132758\">เพิ่มฟีเจอร์ Magic Eraser ให้กับลูกค้า Google One</a>  แถวทางเพิ่มฟีเจอร์ต่างๆ ให้ลูกค้ารู้สึกคุ้มค่าพอที่จะจ่ายเงินแทนที่จะเป็นค่าสตอเรจอย่างเดียวคงเป็นแนวทางสำคัญในช่วงหลัง</p>\n<p>ที่มา - <a href=\"https://www.engadget.com/google-ones-vpn-will-soon-be-available-to-all-subscribers-170006417.html\">Engadget</a></p>\n<p><img src=\"https://www.blognone.com/sites/default/files/externals/97abbd9ae8d68f6fc2e091612c67e0c5.png\" alt /></p>\n</div></div></div><div><div>Topics: </div><div><div><a href=\"/topics/google-one\">Google One</a></div><div><a href=\"/topics/vpn\">VPN</a></div></div></div>","author":"lew","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"a84f3787f938d2538bc1b135aa21e67f64ae9abb3fbe22dc82bfe5","category":"Thai"}