{"title":"Amazon เปลี่ยนแพ็กเกจ Kindle, Echo, และ Fire TV ให้รักษ์โลกขึ้น ใช้เส้นใยรีไซเคิลมากขึ้น ใช้หมึกน้อยลง","link":"https://www.blognone.com/node/143738","date":1734592725000,"content":"<div><div><div><p>Amazon ประกาศเปลี่ยนบรรจุภัณฑ์ Kindle, Echo, และ Fire TV รุ่นใหม่ทั้งหมดให้เป็นมิตรกับสิ่งแวดล้อม สามารถรีไซเคิลได้ 100% โดยใช้เส้นใยรีไซเคิลเพิ่มขึ้น 30% ลดการใช้หมึกลง 60% เลิกใช้ชิ้นส่วนพลาสติก นอกจากนี้ Amazon ได้ลดการใช้กระดาษโดยให้คู่มือคำแนะนำการตั้งค่ามาในรูปแบบดิจิทัล</p>\n<p>Amazon ยังลดการปล่อยคาร์บอนด้วยการพึ่งพาการขนส่งทางทะเลมากขึ้น หลังจากบริษัทพบว่า การขนส่งทางทะเลปล่อยก๊าซคาร์บอนน้อยกว่าการขนส่งทางอากาศโดยเฉลี่ยถึง 95%</p>\n<p>ตั้งแต่ปี 2015 Amazon ลดน้ำหนักบรรจุภัณฑ์โดยเฉลี่ยต่อการจัดส่งลง 43% ลดบรรจุภัณฑ์ไปรวมกว่า 3 ล้านเมตริกตัน ส่วนในปี 2023 Amazon ลดการใช้บรรจุภัณฑ์ได้เกือบครึ่งล้านเมตริกตันภายในปีเดียว</p>\n<p>ก่อนหน้านี้ Google ประกาศว่าบรรจุภัณฑ์สินค้าฮาร์ดแวร์ของบริษัทได้แก่ <a href=\"https://www.blognone.com/node/141547\">Pixel, Fitbit และ Nest รุ่นใหม่ทั้งหมดปลอดจากชิ้นส่วนพลาสติกแล้ว</a> ซึ่งทำสำเร็จเร็วกว่าเป้าหมายปี 2025</p>\n<p>ที่มา: <a href=\"https://www.aboutamazon.com/news/devices/amazon-new-device-packaging-kindle-echo\">Amazon</a></p>\n<p><img alt=\"alt=&quot;Amazon&quot;\" src=\"https://www.blognone.com/sites/default/files/externals/e571621a2ced5363d955d0e175956267.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/kindle\">Kindle</a></div><div><a href=\"/topics/amazon-echo\">Amazon Echo</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"835a8efb6cedbb9e09abcd59ccef910dc23343632faa6d2b2ee405639c7d99c1","category":"Thai"}