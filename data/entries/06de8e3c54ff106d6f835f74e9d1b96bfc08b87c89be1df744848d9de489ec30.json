{"title":"ประสบการณ์ ReLEx SMILE (ผ่าแก้สายตาสั้น)","link":"https://blog.srakrn.me/relex-smile-eye-correction-experience/","date":1712470766000,"content":"<p><em>(Featured image courtesy of Zeiss)</em></p>\n\n\n\n<p><strong><em>ข้อปฏิเสธความรับผิดชอบ</em></strong></p>\n\n\n\n<ul>\n<li><em>บทความนี้ไม่ได้รับการตอบแทนในรูปแบบใด ซึ่งรวมถึงแต่ไม่จำกัดเพียงส่วนลด เงิน สิ่งแทนเงิน หรือสิ่งของ</em></li>\n\n\n\n<li><em>บริการที่ปรากฎในบทความนี้ได้รับโดยการจ่ายเงินจากผู้โพสต์เองทั้งสิ้น</em></li>\n\n\n\n<li><em>บทความนี้ไม่ได้รับการทวนสอบโดยแพทย์​ หรือผู้เชี่ยวชาญทางการแพทย์​ ผู้เขียนไม่รับประกันความถูกต้องของเนื้อหา</em></li>\n</ul>\n\n\n\n<p>ได้เรื่องเขียนบล็อกสักที!</p>\n\n\n\n<p>เมื่อเร็วๆ นี้ไปผ่าตัดแก้สายตาสั้นมา สรุปลงเอยที่ผ่า <strong>ReLEX SMILE </strong>กับ<strong>อาจารย์ตุลยา ตั้งศิริพัฒน์</strong> ที่<strong>ศูนย์ตาท็อปจักษุ</strong> แถวปากเกร็ด</p>\n\n\n\n<p>ผ่านมาได้ไม่กี่วันก็ซ่าแล้ว และนี่คือเหตุการณ์ทั้งหมดที่เกิดขึ้น</p>\n\n\n\n<h2>ผ่าทำไมก่อน</h2>\n\n\n\n<p>นั่นสิ คนเราจะอยากผ่าตาทำไม</p>\n\n\n\n<p>สายตาเราสั้นไม่น้อย แต่ก็ไม่เยอะ (ข้างละประมาณ​ 500) และมีเอียงผสมนิดหน่อย ดังนั้นมองอะไรไกลๆ ไม่ชัดเลย</p>\n\n\n\n<p>คำตอบมีแค่ว่า “อยาก”​ ใส่แว่น แต่ไม่อยาก “ต้อง”​ ใส่แว่น คือรู้สึกว่าแว่นเนี่ย ใส่แล้วมัน charismatic ดี แต่อยากมีโมเมนต์ถอดแว่นกับเค้าบ้าง ไม่อยากตื่นมาตอนเช้ารีบๆ แล้วต้องหาแว่นใส่ก่อน อะไรประมาณนี้</p>\n\n\n\n<p>ถ้าไม่นับปัญหานี้แล้ว ก็ไม่ได้มีปัญหาอะไรกับแว่นเลย โชคดีที่ปกติตัดแว่นกับร้านที่เชื่อใจ เชื่อมือ และแว่นออกมาคุณภาพดีตลอดอยู่ด้วยแล้ว (แว่นตาแปซิฟิก ตรงอนุเสาวรีย์ชัย)</p>\n\n\n\n<p>วันดีคืนดีคุยกับพี่วิ HR สุดน่ารักจากที่ทำงาน พี่วิแนะนำแค่ว่า “ผ่าเถอะ ดีจริง” แล้วด้วยความที่มั่นใจว่าเราอายุยังน้อย แต่สายตานิ่ง ไม่เปลี่ยนแล้ว ก็เลยคิดว่าเอาวะ ผ่าเลยแล้วกัน</p>\n\n\n\n<h2>หาที่ผ่า และวิธีผ่า</h2>\n\n\n\n<p>พยายามจะ rule in-out วิธีผ่าต่างๆ ออกจากกัน ปกติแล้ววิธีการผ่าสายตามีหลายแบบ แต่ย่อยเหลือได้แค่ประมาณนี้</p>\n\n\n\n<ul>\n<li>LASIK\n<ul>\n<li>เปิดรอบดวงตาเป็นวงกลม ยาวๆ เกือบครบวงกลม</li>\n\n\n\n<li>เฉือนกระจกตาชั้นกลางออกมา</li>\n\n\n\n<li>ทีนี้ จะเปิดยังไง (ใช้มีดหรือเลเซอร์) จะเฉือนยังไง (ใช้มีด เลเซอร์ แสงต่างๆ) อันนี้นี่แหละที่จะทำให้ราคาต่างกันออกไป</li>\n\n\n\n<li>ส่วนตัวเลือกได้ ขอไม่เปิดกระจกตาดีกว่า ยังอยากถือ pilot licence ได้ (ถ้าเข้าใจไม่ผิด LASIK แล้วจะมีปัญหา)\n<ul>\n<li>ถ้าคนที่บริษัทมาอ่าน เดี๋ยวผมเป็นนักบินรายต่อไปของบริษัทเองครับ อิ____อิ</li>\n</ul>\n</li>\n</ul>\n</li>\n\n\n\n<li>PRK\n<ul>\n<li>ลอกกระจกตาแทนการเฉือนกระจกตา</li>\n\n\n\n<li>แต่จะมีแผลบนดวงตาเป็นวงกลมกินพื้นที่เยอะๆ ไม่ใช่แค่แผลเปิดเอากระจกตาออกมา</li>\n\n\n\n<li>เค้าบอกว่าทนกว่าวิธีอื่นสุดแล้ว นักบินทำวิธีนี้กัน แต่เจ็บสุด หายยากสุด</li>\n\n\n\n<li>rule out ทันทีเพราะช่วงนี้งานเดือด ลายาวๆ ยาก</li>\n</ul>\n</li>\n\n\n\n<li>ReLEx\n<ul>\n<li>ใช้เลเซอร์ตัดกระจกตาเป็นเลนส์ส่วนเกิน</li>\n\n\n\n<li>เปิดแผล 2-4mm แล้วเอาเลนส์ส่วนเกินนั้นออก</li>\n\n\n\n<li>ดูเป็น compromise ระหว่างสองวิธีแรกดี</li>\n\n\n\n<li>อย่างเดียวที่ไม่ compromise คือกระเป๋าสตางค์ ทำครั้งเดียวอาจจะทำวิธีบนๆ ได้สองคน</li>\n\n\n\n<li>ทีนี้ ReLEx เป็นชื่อวิธีผ่าตัด แต่ SMILE, CLEAR เป็นชื่อการค้า เหมือนบะหมี่กึ่งสำเร็จรูป กับมาม่า ไวไว โรงพยาบาลมีเครื่องยี่ห้อมาม่า อีกโรงพยาบาลมีเครื่องยี่ห้อไวไว</li>\n\n\n\n<li>แต่ปกติที่เราเห็นกันก็จะเป็น ReLEx SMILE ใช้เครื่องของ Zeiss ซึ่งหมอบางคนบอกว่าเครื่องของ Zeiss เป็นเครื่องเดียวที่ FDA approved (หรือ cleared) ให้ใช้ในการผ่าแบบนี้ (ไม่ใช่แบบที่ใช้เลเซอร์ทำ LASIK)</li>\n</ul>\n</li>\n\n\n\n<li>ICL\n<ul>\n<li>ใส่เลนส์เสริม กรณีโน่นนี่นั่นบางเกินกว่าจะถูกเฉือนออกไป</li>\n\n\n\n<li>โ ค ต ร แ พ ง ยิ่งกว่า ReLEx</li>\n</ul>\n</li>\n</ul>\n\n\n\n<p><strong>สรุปก็เลยทำ ReLEx SMILE เพราะจ่ายไหว แผลเล็ก</strong> เผื่อใครยังนึกภาพไม่ออก วิดีโอนี้ทำให้เห็นภาพได้ดี</p>\n\n\n\n<figure><div>\n\n</div></figure>\n\n\n\n<p>ทีนี้ก็ได้เวลาเลือกที่ทำ</p>\n\n\n\n<ul>\n<li>TRSC\n<ul>\n<li>ตอนแรกว่าจะทำที่นี่เลย เข้าเว็บไปแล้วประทับใจมาก โห ข้อมูลมีครบหมด</li>\n\n\n\n<li>เทียบราคากับที่อื่นแล้ว rule out ทันทีจ้า</li>\n</ul>\n</li>\n\n\n\n<li>รพ.จุฬา\n<ul>\n<li>ตั้งใจว่าจะทำที่นี่</li>\n\n\n\n<li>แต่เห็นรีวิวของพี่ชิน (<a href=\"https://blog.cloudian.in.th/2023/01/04/my-relex-smile-experience/\">ประสบการณ์ทำ ReLEx SMILE ณ รพ.จุฬาฯ (cloudian.in.th)</a>) บอกว่าต้องตรวจและทำแยกกันพักนึงเลย</li>\n\n\n\n<li>ไม่อยากไปกลับนนทบุรีกรุงเทพบ่อยๆ มันเหนื่อย (โดยเฉพาะถ้าขับรถไม่ได้) ก็เลยเลือกที่จะไม่ทำที่นี่ดีกว่า</li>\n</ul>\n</li>\n\n\n\n<li>สมิติเวชไชน่าทาวน์\n<ul>\n<li>ดูดีเลย ราคาไม่ได้แรงกว่าโรงพยาบาลจุฬามาก</li>\n\n\n\n<li>ทำเสร็จมีห้องพักให้นอนหนึ่งคืนด้วย จ่ายเพิ่มจากจุฬานิดหน่อย (ที่แปลว่าก็เยอะอยู่) แต่แลกกับสะดวกก็โอเคแหละมั้ง</li>\n\n\n\n<li>ทำเสร็จฝากรถไว้แล้วขอไปกินข้าวเยาวราชหลังออกจากโรงพยาบาลคืนนึงได้ไหม…</li>\n</ul>\n</li>\n\n\n\n<li>ศูนย์ตาท็อปจักษุ\n<ul>\n<li>เอ้ย ใกล้บ้านดี นั่งรถไฟฟ้าชิลๆ 30 นาที</li>\n\n\n\n<li>ถูกที่สุดในสามที่ที่ผ่านมา ReLEx บางวันมีโปรเหลือ 79,000 รวม pre-op check และ f/u 5 ครั้งด้วย</li>\n</ul>\n</li>\n\n\n\n<li>โรงพยาบาลเมตตาประชารักษ์ (วัดไร่ขิง)\n<ul>\n<li>น่าจะถูกที่สุดในประเทศ ที่ 74,000 ไม่รวมตรวจอื่นๆ</li>\n\n\n\n<li>แต่ไม่อยากขับรถนนทบุรีนครปฐมไป follow up</li>\n\n\n\n<li>ถ้ายังอยู่บ้านพ่อแม่ที่นครปฐม ไม่มีเหตุผลเลยที่จะไม่ทำที่นี่</li>\n</ul>\n</li>\n</ul>\n\n\n\n<p><strong>ก็เลยตกลงไปทำที่ศูนย์ตาท็อปจักษุ</strong></p>\n\n\n\n<h2>วันตรวจตาก่อนผ่า (work-up)</h2>\n\n\n\n<p>ของเราตั้งใจตรวจและผ่าตาคนละวัน ตรวจวันพุธ​ ผ่าวันศุกร์ถ้าผ่าได้</p>\n\n\n\n<p>ไปตรวจตาทำอะไรบ้าง</p>\n\n\n\n<ul>\n<li><strong>วัดค่าสายตา</strong> พร้อมกับต้องตอบคำถามให้ได้ว่าสายตานิ่งหรือยัง ของเรามีเลขจากแว่นตาและร้านตัดแว่นตาไปให้ช่วยดู</li>\n\n\n\n<li><strong>วัดความดันลูกตา</strong> จะมีเครื่องเป่าลม ปุ๊! ปุ๊! ปุ๊! (สามรอบ) เข้าลูกตา สะดุ้งอยู่</li>\n\n\n\n<li><strong>วัดปริมาณน้ำตา</strong> เอากระดาษกรองมาเสียบไว้ตรงใต้ตา มันจะระคายเคือง แล้วน้ำตาไหล ทิ้งไว้แป๊บนึงแล้วดูว่าน้ำตายาวเท่าไหร่บนกระดาษกรอง</li>\n\n\n\n<li><strong>วัดความหนากระจกตา</strong> จะมีเครื่องปล่อยแสงสีฟ้าๆ หมุนๆ ต้องจ้องตาไว้ให้นิ่งๆ</li>\n</ul>\n\n\n\n<p>จำได้แค่นี้ แต่กระบวนการตรวจนานมากๆ น่าจะกินเวลาถึง 2-3 ชั่วโมงเลย</p>\n\n\n\n<p>ก่อนวัดความหนากระจกตา (มั้ง) ต้องหยอดยาขยายม่านตา ซึ่งเข้าใจว่าจะทำให้สู้แสงไม่ได้ และแน่ๆ คือจะมองใกล้ไม่ได้ไปแป๊บนึง <strong>ไม่แนะนำให้ขับรถมาเอง</strong> และพกแว่นดำไปใส่กลับบ้าน สบายใจดี</p>\n\n\n\n<p>ตรวจเสร็จก็มีเจ้าหน้าที่มาบอกว่าผลเป็นอย่างไรบ้าง สรุปคือโอเคทุกอย่าง กระจกตาหนากว่าคนปกติพอสมควร (ของเรา 600 กว่าไมครอนมั้ง ถ้าจำไม่ผิดควรอยู่ 500 กลาง) น้ำตาผ่านเกณฑ์เลขสองหลัก</p>\n\n\n\n<p>และเจ้าหน้าที่ก็ brief กระบวนการการผ่าคร่าวๆ ให้ ว่า ReLEx SMILE ต้องใช้ความร่วมมือจากคนไข้ ในการทำตาให้อยู่นิ่งๆ ให้ไปดูวิดีโอของคุณหมอแนะนำขั้นตอนการผ่านิดนึง ก่อนเจอหมอ (ซึ่งเราก็ดูไปรอบนึง ถึงจะดูและอ่านรีวิวทั้งไทยและเทศมาเกิน 20 ฉบับแล้วก็ตาม)</p>\n\n\n\n<p>ทีนี้ก็เหลือมาให้หมอส่องตารอบสุดท้าย</p>\n\n\n\n<h2>เจอคุณหมอ</h2>\n\n\n\n<p>หลังจากตรวจตาเสร็จ ก็ได้เข้าไปคุยกับคุณหมอ คุณหมอส่องตาแล้วบอกว่าโอเคเลย ไม่มีปัญหา ผ่าได้ ทุกอย่างสวย</p>\n\n\n\n<p>คุณหมอย้ำว่า compliance คนไข้สำคัญมากๆ ต้องทำตาให้อยู่นิ่งๆ ในเครื่องได้ ~30 วินาที ต้องไม่ขยับ ต้องมองจุดแสงนิ่งๆ และไม่ขยับแม้แสงจะหายไปแล้ว</p>\n\n\n\n<p>ก่อนออกไป ถามคำถามที่สำคัญที่สุดกับคุณหมอ ว่า “เอาตุ๊กตาเข้าห้องผ่าตัดได้ไหม” หมอบอกว่าได้</p>\n\n\n\n<p>เรียบร้อย กลับบ้าน วันนี้ยังไม่มีค่าใช้จ่าย</p>\n\n\n\n<h2>Pre-op anxiety</h2>\n\n\n\n<p>คืนก่อนผ่าความกลัวมาเยือน เพราะว่าถึงแม้ว่าก่อนหน้านี้จะหัดจ้องนิ่งๆ มาพักนึงแล้วก็ตาม แต่คืนก่อนผ่าก็กลัวจ้องได้ไม่นิ่งพอ</p>\n\n\n\n<p>ไปนั่งหารีวิวอ่านต่างประเทศเพิ่มอีก ว่าถ้าตาดุ๊กดิ๊กเล็กน้อย มันมีปัญหาไหม คำตอบคือไม่ค่อยน่ากังวล เพราะเครื่องเลเซอร์ detect ตาเราถี่มากๆ อยู่แล้ว ถ้ามันเจอตาเราหลุดไปไหน มันหยุดเลเซอร์ต่อทันที และตัวมันเอง compensate การขยับเล็กๆ เราได้</p>\n\n\n\n<p>ทำใจให้สงบ นอน</p>\n\n\n\n<h2>วันผ่าตัด</h2>\n\n\n\n<figure><img src=\"https://srakrn.me/blog/wp-content/uploads/2024/04/DSC02693.jpg\" alt=\"\" /><figcaption>บิบิ M และบิบิ L</figcaption></figure>\n\n\n\n<p>วันผ่าตัดจะมีข้อกำหนดเรื่องการปฏิบัติตัวอยู่ ใดใด อาจจะต่างกันไป แต่หลักๆ คืองดสเปรย์ น้ำหอม แต่งหน้า ใส่เสื้อมีกระดุมหน้า</p>\n\n\n\n<p>พาบิบิ L ซึ่งเป็น spiritual animal (และเป็นตัวแทนของบิบินับตัวไม่ถ้วนที่เลี้ยงดูอยู่) ไปผ่าตัดด้วย</p>\n\n\n\n<p>วันผ่าตัดจะมีตรวจตาอีกครั้ง เข้าใจว่าตรวจสายตาเพื่อ final cross-check ว่าตาจะออกมาเป็นแบบนี้ มีแว่นให้ลองใส่หนึ่งอันว่ามองชัดไหม</p>\n\n\n\n<p>มีเซ็นเอกสารที่เป็น consent form ระบุรายละเอียดต่างๆ ซึ่งท่อนที่สำคัญที่สุดสำหรับเราคือระบุว่าถ้า ReLEx แล้ว “suction lost” (เจอว่าตาขยับ) จะต้องเปลี่ยนเป็นไปทำวิธีอื่นทันที (ซึ่งไม่อยากทำ) แล้วก็ทำพิธีกรรมที่สำคัญที่สุดคือรูดบัตรจ่ายเงินที่ 79,120 บาทถ้วน (120 บาทค่าบริการโรงพยาบาล)</p>\n\n\n\n<p>เสร็จแล้วก็เข้าห้องเตรียมผ่าตัด บอกพยาบาลห้องผ่าตัดว่าขอเอาตุ๊กตาเข้าไปอีกรอบ พยาบาลกังวลว่าตุ๊กตาตัวใหญ่แค่ไหน พอหยิบออกจากกระเป๋าให้ดูก็ยิ้ม แล้วบอกว่าพาเข้ามาได้เลย</p>\n\n\n\n<p>สวมชุดผ่าตัดทับชุดที่ใส่มา (ซึ่งแนะนำให้ใส่ชุดแขนยาวมา อากาศอาจจะเย็นนิดนึง) แล้วก็นั่งพักผ่อนสักพักนึง พยาบาลเอายาแก้กังวลมาให้กินก่อนหนึ่งเม็ดพร้อมกับพารา เสร็จแล้วก็เริ่มทาฆ่าเชื้อทั้งหน้า และหยอดยาชาเข้าตา</p>\n\n\n\n<p>พอถึงเวลาได้ยินคุณหมอบอกว่า “พร้อมนะ”​ ก็ตอบไปว่าพร้อมครับ คุณหมอช่วย reassure ว่า “ไม่ต้องกังวล เราอยู่ด้วยกันตลอด” และแถมให้ด้วยว่าเพราะเราผ่าคนแรกของวัน และมาก่อนเวลานัด เรามีเวลาอยู่ด้วยกันหนึ่งชั่วโมงยาวๆ ถ้ากังวล ถ้าไม่สบายใจอะไร มีเวลาคุยกันตลอด</p>\n\n\n\n<p>เสร็จแล้วก็เข้าห้องผ่าตัดกับเหล่าคุณผู้ช่วยไปก่อน</p>\n\n\n\n<figure><img src=\"https://srakrn.me/blog/wp-content/uploads/2024/04/visumax-mel-90-combination-frontview.jpg\" alt=\"\" /><figcaption>Image courtesy: Zeiss, Fair Use</figcaption></figure>\n\n\n\n<p>เครื่องผ่าตัดจะเป็นแบบนี้ เครื่องขวาเอาไว้ทำอะไรไม่รู้ แต่เราจะใช้กันเฉพาะเครื่องซ้ายที่เป็นเครื่องเลเซอร์ เราจะนอนลงก่อน แล้วจะหมุนเตียงเข้าไปใต้เครื่อง</p>\n\n\n\n<p>คุณผู้ช่วย (ผู้ชาย เสียงนุ่มๆ) ช่วยมา calm เราแล้วบอกว่า เรามีสามอย่างที่จะต้องช่วยกัน</p>\n\n\n\n<ul>\n<li>ความกลัว ห้ามกันไม่ได้อยู่แล้ว ดังนั้นปล่อยไป สัญญาว่ายังไงอยู่ด้วยกันตลอด ต้องทำอะไรบ้าง จะมีเจ้าหน้าที่บอกอยู่ใกล้ๆ อยู่แล้ว</li>\n\n\n\n<li>เจ็บ ไม่ต้องกลัวเลย อัดยาชาเต็มที่อยู่แล้ว</li>\n\n\n\n<li>compliance คือเรื่องเดียวที่ขอ ขั้นตอนที่สำคัญที่สุดคือจ้องแสงเลเซอร์ และจ้องจนกว่าเจ้าหน้าที่จะบอกว่าหยุด ห้ามขยับตา</li>\n</ul>\n\n\n\n<figure><img src=\"https://srakrn.me/blog/wp-content/uploads/2024/04/zeiss_visumax_benefit-3_rechts.jpg\" alt=\"\" /><figcaption>Image courtesy: Zeiss, Fair Use</figcaption></figure>\n\n\n\n<p>เครื่องจะประกอบไปด้วยสอง “หัว”​ ละกัน</p>\n\n\n\n<p>หัวแรก (หัวดำๆ ในภาพ) คือหัวที่หมอเอาไว้ส่องตา เวลาคีบชิ้นเนื้อออก มีไฟสีขาวๆ ช่วยให้แสง</p>\n\n\n\n<p>หัวที่สอง (ตรงสีฟ้าๆ) อันนั้นแหละคือหัวเลเซอร์ที่จะมาจุ๊บตาเราตอนทำ</p>\n\n\n\n<p>คุณเจ้าหน้าที่เลื่อนเตียงไปใต้หัวแรก บอกว่ามาซ้อมกันก่อน มองไฟสีขาวไว้นิ่งๆ แล้วก็ทดสอบ reflex เรา เอานิ้วมาวนๆ (ว่าไม่กรอกตาตาม) มาจิ้ม (ดูว่าสะดุ้งไหม)</p>\n\n\n\n<p>“โห นิ่งมาก ไม่ห่วงละ”​ คุณเจ้าหน้าที่บอกแบบนี้ ซึ่งเราสบายใจไปมาก</p>\n\n\n\n<p>สักพักนึง คุณหมอเดินเข้ามา คุยกันว่าพร้อมนะ แล้วก็มาคุยกับเรา เจอเรากอดตุ๊กตาไว้ในมือข้างนึง</p>\n\n\n\n<p><em>“นี่เหรอตุ๊กตาที่บอกจะพามาด้วย”<br />“ใช่ครับ”<br />“น้องชื่ออะไรเอ่ย”<br />“แทนครับ”<br />“น้องแทน…​ หมายถึงน้องตุ๊กตานี่นะ ชื่ออะไรคะ”<br />“อ๋อ ชื่อบิบิครับ 555555”<br />“น่ารักๆ กอดมาตั้งแต่เด็กเลยหรือเปล่าคะเนี่ย”<br />“มากอดตอนโตนี่ละครับ 55555555555”</em></p>\n\n\n\n<p>ขำกันรอบวงห้องผ่าตัดหนึ่งกรุบ</p>\n\n\n\n<p>ก่อนผ่าจริงมีทวนชื่อและนามสกุล คุย cross-check กันเต็มไปหมด (น่าจะเพื่อตั้งค่าเครื่อง)</p>\n\n\n\n<p>เสร็จแล้วก็ผ่า เริ่มจากผ่าตาขวาก่อน</p>\n\n\n\n<p>มีกระดาษมาปิดตาซ้าย เทปกาวมาติดหนังตา แล้วก็อะไรสักอย่างมาถ่างตาขวาไว้ ซึ่งเราจะกระพริบไม่ได้แล้ว (แม้ว่าจะกังวลว่าโดยธรรมชาติเราเป็นคนกระพริบตาบ่อยแค่ไหนก็ตาม)</p>\n\n\n\n<p>ใจสั่นมาก หมอค่อยๆ เอาหัวเลเซอร์มาจุ๊บตาเรา เราเห็นแสงสีเขียวกลางตา หมอบอกว่าดีมาก นิ่งนะ เสร็จแล้วก็เริ่มให้เลเซอร์ทำงาน พี่พยาบาลมาจับแขนเรา แล้วค่อยๆ ปลอบ</p>\n\n\n\n<p>เราจะรู้สึกเหมือนมีหมอกเกิดขึ้นจากขอบตา ไล่มาตรงกลางตา พอไล่มาปุ๊บ เลเซอร์จะหายไป แน่นอน ห้ามขยับ จนกว่าหมอจะบอกว่าเสร็จ</p>\n\n\n\n<p>ดูวิดีโอว่าในตารู้สึกประมาณไหนได้ที่นี่ 1:20</p>\n\n\n\n\n\n\n\n<p>เราเกร็งมาก เกร็งทั้งตัว แต่ตาพยายามให้ไม่ขยับเลย กอดบิบิไว้แน่นมากๆ รู้ตัวอีกทีก็เสร็จแล้ว</p>\n\n\n\n<p>“ดีมาาาากกกกกก” หมอบอกหลังขยับตัวเราออกจากหัวเลเซอร์ มาคีบชิ้นเนื้อตาออก</p>\n\n\n\n<p>วิธีการช่วยหมอเวลาคีบเนื้อตาออก คือหมอจะบอกว่าให้เราจ้องไฟสีขาว แล้วถ้าไฟขยับ (ที่แปลว่ามัน distort แสง เพราะมีอะไรบางอย่างกำลังโดนดึงออกจากตา) ห้ามขยับตาม ตรงนี้ทุลักทุเลนิดนึงเพราะเราเผลอขยับตาม แต่ไม่ใช่ท่อนที่เลเซอร์ทำงาน​ ซึ่ง critical ที่สุด</p>\n\n\n\n<p>หลังจากนั้นก็มาต่อตาซ้าย เราโล่งใจไปเยอะมาก เพราะคิดว่าตาขวาเราช่วยหมอได้ดี</p>\n\n\n\n<p>ปรากฎว่าตอนจุ๊บกับตาขวา เรารู้สึกว่าแสงสีเขียวที่ว่าเนี่ย มันไม่ได้อยู่ตรงกลางตาเรา แล้วพอเราพยายามขยับไปมองเลเซอร์ มันก็ขยับหนีเรา (ทั้งหมดเกิดขึ้นตอนที่ยังไม่ได้ยิงเลเซอร์จริงๆ)</p>\n\n\n\n<p>หมอเห็นท่าไม่ดี หมอถอนหัวจุ๊บเลเซอร์ออก ถามว่าเกิดอะไรขึ้นหรือเปล่า เราอธิบาย แล้วหมอก็บอกว่าโอเค งั้นลองใหม่ จุ๊บหัวเลเซอร์ลงตาเราใหม่</p>\n\n\n\n<p>ซึ่งปัญหาเดิมก็ยังอยู่ คือแสงเขียวๆ มัน off ไปทางขวาเรา แต่มีจุดนึงที่เรามองแล้วแสงมันไม่ขยับตาม คือมองเหลื่อมไปทางซ้ายเลเซอร์นิดๆ หมอบอกว่าจุดนี้ดีมากๆ อยู่ให้ได้นิ่งๆ ก็พอ ตกลงกับหมอว่าโอเค เลเซอร์ทำงานเหมือนเดิม</p>\n\n\n\n<p>เรียบร้อย เกร็งเหมือนเดิมอีกข้าง และทำเสร็จไปอีกข้าง คีบเลนส์ออกซึ่งรู้สึกว่าตอนเลเซอร์ทำได้ดีมาก แต่ตอนคีบออกช่วยหมอได้ไม่ดีเหมือนเดิม</p>\n\n\n\n<p>หลังจากนี้จำอะไรไม่ค่อยได้ แต่รู้สึกว่าได้รับคำชมจากเจ้าหน้าที่ทั้งห้องผ่าตัด รวมถึงคุณหมอ เสร็จแล้วก็หมุนเตียงกับคืนที่เดิม</p>\n\n\n\n<p>พอลุกออกจากเตียง สิ่งที่เห็นคือทุกอย่างเหมือนแว่นขึ้นฝ้า แต่มันเห็นขอบผนัง ขอบเพดานชัด!!! ซึ่งเราหัวเราะออกมาเลย แบบ 5555555555555 นี่คือ first step to HD vision สินะ</p>\n\n\n\n<p>ออกมา คุณหมอตรวจตาเสร็จ แล้วก็ไปเตรียมกลับบ้าน</p>\n\n\n\n<h2>ยาชาหมดฤทธิ์</h2>\n\n\n\n<p>ตอนผ่าเสร็จไม่เจ็บเลย สบายมาก และเร็วมากด้วย เร็วจนเสร็จก่อนเวลาที่นัดคนมารับเอาไว้</p>\n\n\n\n<figure><img src=\"https://srakrn.me/blog/wp-content/uploads/2024/04/IMG_0105.jpg\" alt=\"\" /></figure>\n\n\n\n<p>ทีนี้แหละ ผ่านไปสักพัก ยังไม่ทันมีคนมารับ ยาชาหมดฤทธิ์ เจ็บ น้ำหูน้ำตาไหลพรากๆ</p>\n\n\n\n<p>ทุกการผ่าตัดเป็นแบบนี้จริงๆ ออกมาจากห้องจะซ่าเลย พอยาชาหมดเท่านั้นแหละ ร้องเป็นหมา (ก่อนหน้านี้ข้าพเจ้ามีผ่าฟันคุด และเล็บขบมาแล้ว แต่ผ่าตานี่เจ็บน้อยสุดเทียบกับสองอย่างที่ว่ามาหลังยาชาหมดนะ ไม่เรียกเจ็บด้วยซ้ำ เรียกแสบ)</p>\n\n\n\n<p>คนมารับ กลับบ้าน กินยา นอน</p>\n\n\n\n<p>นอนไปได้สักพักก็ตื่นมา ตื่นก็หยอดน้ำตาเทียม ฟัง podcast ไปเรื่อยๆ (Pro tip: เตรียม podcast รอไว้ยาวๆ เลย ของเราได้ฤกษ์ฟัง “30 ยังจ๋อย” ตอนของพี่เอิ๊ต ภัทรวี กับพี่แชมป์ ทีปกร แล้วก็ Lateral ของ Tom Scott)</p>\n\n\n\n<p>ภรรยากลับมาจากทำงานต่างจังหวัด เช็ดตา ดูแล ปิดตาให้ แล้วก็นอน</p>\n\n\n\n<p>ทำไมต้องเช็ดตา คำตอบง่ายๆ เลยคือดวงตาคู่นี้จะโดนน้ำไม่ได้ไปอีกหลายวันพอสมควร และตอนนอนต้องใส่ฝาครอบตา ช่วยไม่ให้เผลอไปขยี้ตา</p>\n\n\n\n<p>ระหว่างนี้วันแรกต้องหยอดน้ำตาเทียมอัดๆๆๆ ไว้ทุก 15 นาที และหยอดยาฆ่าเชื้อวันละสี่เวลา</p>\n\n\n\n<p>หมออาจจะ prescribe น้ำตาเทียมต่างยี่ห้อกันไป แต่ของเราใช้ Vislube ซึ่งได้ยินว่าแพงกว่ายี่ห้ออื่น ตอนเปิดฝาทำหยดลงมือหนึ่งหยด แล้วพบว่ามันเหนียวหนืดมาก น่าจะช่วยให้ตาชุ่มได้ยาว</p>\n\n\n\n<h2>วันที่สอง</h2>\n\n\n\n<p>เค้าบอกวันนี้ใช้สายตาได้แล้ว แต่ก็พยายามจะเพลาๆ อยู่ก่อนละกัน ที่สำคัญคือใส่แว่นดำออกจากบ้าน (กราบขอบพระคุณคุณพ่อ ให้ขโมย Ray-Ban พับได้มาใช้ พกสะดวกมากๆ)</p>\n\n\n\n<figure><img src=\"https://srakrn.me/blog/wp-content/uploads/2024/04/IMG_0124.jpg\" alt=\"\" /><figcaption>อ้อนคุณภรรยาหน่อย</figcaption></figure>\n\n\n\n<p>ไปตรวจตา ไม่มี concerns อะไรเป็นพิเศษ​ กลับมาหยอดยาและน้ำตาเทียมกันต่อไป</p>\n\n\n\n<p>น้ำตาเทียมเหลือหยดชั่วโมงละครั้ง</p>\n\n\n\n<h2>เป็นไงแล้วบ้าง</h2>\n\n\n\n<p>มองไกลๆ คมมาก แต่มองใกล้ๆ ได้ไม่ดีเท่าตอนสายตาสั้น เหมือนเสียพลัง super vision</p>\n\n\n\n<p>เจอ glow รอบแสงสว่างๆ เช่นอย่างตอนเขียนบล็อกนี้ก็เหมือนมีคนใส่ outer glow ให้ text กับถ้าเป็นหลอดไฟสว่างๆ มากๆ ก็จะเห็นแสงเป็นแฉกๆ เพิ่มขึ้นไปอีก</p>\n\n\n\n<figure><div>\n\n</div><figcaption>ให้ดูเอ็มวีนี้ไว้ แสงฟุ้งๆ แบบนี้คือแสงที่เห็นจริงๆ</figcaption></figure>\n\n\n\n<h2>ใส่แว่น</h2>\n\n\n\n<p>เหมือนที่บอก “อยาก”​ ใส่แว่น แต่ไม่อยาก “ต้อง”​ ใส่แว่น</p>\n\n\n\n<p>สั่งแว่นกรองแสงอันละไม่กี่ร้อยมา แล้วก็พบว่าเออ แฮปปี้มั้ง แต่ใส่แล้วขอบโน่นนี่ที่มองเห็นมันฟุ้งขึ้นเล็กน้อย</p>\n\n\n\n<p>เลยไปเดิน Ophtus สยาม พบว่าแว่นแพงก็เจอขอบฟุ้งขึ้นเล็กน้อยเหมือนกัน แต่แฟนบอกว่าเป็นแว่นที่ใส่แล้วทำให้เป็นหนุ่มแว่นที่ดีมีแต่คนเคลมว่าแว่นใช้ดีอยู่ เลยจัดมาอีกคู่</p>\n\n\n\n<figure></figure>\n\n\n\n<p>สรุปตอนนี้มีแว่นสี่คู่: แว่นกันแดดหนึ่ง แว่นเหลืองทำงานหน้าจอคอมหนึ่ง แว่นทรานซิชันส์ออกแดดแล้วมืดหนึ่ง และแว่นตัดแสงธรรมดาที่เลนส์ไม่เหลืองหนึ่ง</p>\n\n\n\n<p>ทั้งหมดคนละทรง อยากเปลี่ยนลุคก็จิ้มๆ มาใส่เอา…</p>\n\n\n\n<h2>สรุป</h2>\n\n\n\n<p>release blog ออกมาก่อน เพราะว่าตอนนี้หลังทำแค่สองวันก็รู้สึกดีมากๆ แล้ว และกลับมาใช้สายตาได้เร็วกว่าที่คาด (ถึงจะพยายามเพลาๆ ให้ได้อยู่ก็ตาม)</p>\n\n\n\n<p>หลังจากนี้ก็ follow up 1 สัปดาห์, 1 เดือน, 3 เดือน, และ 6 เดือน (รวมกับ 1 วันหลังทำแล้วก็เป็น 5 ครั้งถ้วน)</p>\n\n\n\n<hr />\n\n\n\n<h2>Update 1: ผ่านไปหนึ่งสัปดาห์</h2>\n\n\n\n<p>หมอบอกโดนน้ำได้แล้ว ยังเห็นแสงฟุ้งๆ อยู่ ซึ่งปกติ</p>","author":"srakrn","siteTitle":"@srakrn's Blog","siteHash":"8610f010f52679fdf8125827e361d560c59c9ee46c9232365fabf44f77865fb7","entryHash":"06de8e3c54ff106d6f835f74e9d1b96bfc08b87c89be1df744848d9de489ec30","category":"Thai"}