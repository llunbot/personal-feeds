{"title":"Firefox 117 เพิ่มฟีเจอร์แปลภาษาหน้าเว็บ แปลจากในเครื่องตัวเอง ไม่ส่งข้อมูลขึ้นคลาวด์","link":"https://www.blognone.com/node/135235","date":1691736997000,"content":"<div><div><div><p>เว็บเบราว์เซอร์อย่าง Chrome มีฟีเจอร์แปลภาษาหน้าเว็บมานานมาก เบื้องหลังการทำงานของมันคือส่งข้อความบนหน้าเว็บไปยังบริการ Google Translate บนเซิร์ฟเวอร์กูเกิล โดยเบราว์เซอร์ตัวอื่น (เช่น Edge) ก็มีการทำงานแบบเดียวกัน แต่ใช้บริการแปลภาษาต่างกันไป</p>\n<p>Firefox เป็นเบราว์เซอร์ที่ยังไม่มีฟีเจอร์แปลภาษาอัตโนมัติมานาน ด้วยเหตุผลว่าการส่งข้อความไปแปลบนเซิร์ฟเวอร์อื่นจะกระทบความเป็นส่วนตัวของผู้ใช้ แต่ปัญหานี้กำลังจะหมดไป เพราะ Firefox 117 (ตอนนี้เป็น Beta) เพิ่มฟีเจอร์แปลภาษาในเครื่องของผู้ใช้เองมาให้แล้ว</p>\n<p>ระบบแปลภาษาที่ Firefox ใช้งานคือ <a href=\"https://browser.mt/\">Bergamot</a> เป็นโครงการร่วมของมหาวิทยาลัย 4 แห่ง ได้แก่ University of Edinburgh, Charles University, University of Sheffield, University of Tartu และได้ทุนสนับสนุนจาก EU ให้สร้างระบบแปลภาษา machine translation ที่รันในเบราว์เซอร์โดยตรง</p>\n<p><img alt=\"No Description\" src=\"https://www.blognone.com/sites/default/files/externals/f83623e4035c6f7e988bcef37d6a3d94.png\" /></p>\n<p>ที่ผ่านมา ฟีเจอร์นี้ถูกใช้งานแล้วผ่านส่วนขยาย <a href=\"https://addons.mozilla.org/en-US/firefox/addon/firefox-translations/\">Firefox Translations</a> มีผู้ใช้อยู่ราว 3 แสนคน และมันกำลังจะถูกผนวกเข้ามาเป็นส่วนหนึ่งของ Firefox เลย</p>\n<p>ข้อจำกัดของ Bergamot คงเป็นภาษาที่ยังจำกัดเฉพาะภาษาในยุโรปเท่านั้น ที่ระบุชื่อคือ</p>\n<ul>\n<li>Spanish</li>\n<li>Estonian</li>\n<li>English</li>\n<li>German</li>\n<li>Czech</li>\n<li>Bulgarian</li>\n<li>Portuguese</li>\n<li>Italian</li>\n<li>French</li>\n<li>Polish</li>\n</ul>\n<p>ที่มา - <a href=\"https://www.mozilla.org/en-US/firefox/117.0beta/releasenotes/\">Firefox</a>, <a href=\"https://www.omgubuntu.co.uk/2023/08/firefox-117-private-translation\">OMG Ubuntu</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/browser\">Browser</a></div><div><a href=\"/topics/translation\">Translation</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"adeee2194868ffbc8d8292e7a0a2b0bedbc88678132e4285833708ed997af7c5","category":"Thai"}