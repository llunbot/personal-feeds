{"title":"Apple เปิดให้ผู้ใช้งานย้ายข้อมูลการซื้อแอป-เพลง จาก Apple Account หนึ่ง ไปอีก Account ได้แล้ว","link":"https://www.blognone.com/node/144610","date":1739326356000,"content":"<div><div><div><p>แอปเปิลประกาศว่าบัญชี Apple Account สามารถโอนย้ายการซื้อสินค้าจากบัญชีหนึ่ง ไปอีกบัญชี Apple Account หนึ่งได้แล้ว ซึ่งน่าจะช่วยแก้ปัญหาที่หลายคนต้องถือสองบัญชีสลับไปมาเพราะมีการซื้อติดพันไว้ได้</p>\n<p>ข้อมูลการซื้อที่สามารถย้ายมารวมได้แก่ แอป เพลง และคอนเทนต์อื่นที่เกิดจากการซื้อผ่าน Apple Account โดยการย้ายข้อมูลหรือรวมบัญชีนั้น ต้องทราบทั้งอีเมล เบอร์โทรศัพท์ และรหัสผ่านของทั้งสองบัญชี โดยกำหนดว่าบัญชีใดจะเป็นบัญชีหลัก (ที่ย้ายข้อมูลมารวมไว้) และบัญชีรอง (ที่จะย้ายข้อมูลออก)</p>\n<p>ขั้นตอนการย้ายข้อมูลนั้น ให้ล็อกอินบัญชีรองที่ Media &amp; Purchases ใน Settings ส่วนบัญชีหลักให้ล็อกอินที่ iCloud โดยบัญชีรองต้องไม่ผูกกับ Family Sharing ถ้าหากผูกอยู่ให้นำออกมาก่อน จากนั้นใน Media &amp; Purchases ของบัญชีรอง เลือก Migrate Purchases และดำเนินการตามขั้นตอน</p>\n<p>สามารถดูรายละเอียดเพิ่มเติมได้ที่<a href=\"https://support.apple.com/th-th/117294\">หน้าซัพพอร์ตของแอปเปิล</a></p>\n<p>ที่มา: <a href=\"https://9to5mac.com/2025/02/11/apple-migrate-purchases-accounts/\">9to5Mac</a></p>\n<p><img src=\"https://www.blognone.com/sites/default/files/externals/94c606d11148a75d30d7fb5696016b75.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-account\">Apple Account</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5c4bd8335736eb5e63ec0243de304447626ffcae763614a8a7766be5f25733c","category":"Thai"}