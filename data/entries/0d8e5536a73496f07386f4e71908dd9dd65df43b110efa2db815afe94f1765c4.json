{"title":"AWS เตรียมหยุดให้บริการที่คนใช้น้อยบางตัว เช่น CodeCommit, SimpleDB, Cloud9","link":"https://www.blognone.com/node/141198","date":1722516626000,"content":"<div><div><div><p>แม้โลกแห่งคลาวด์ถูกปกครองโดย AWS มาช้านาน และบริการของ AWS ที่มาก่อนใครเพื่อนก็เรียกได้ว่าเป็น \"มาตรฐานอุตสาหกรรม\" ที่คู่แข่งต้องทำตาม หรืออ้างอิง API เพื่อรักษาความเข้ากันได้ (<a href=\"https://www.blognone.com/node/124990\">ตัวอย่าง</a>) แต่จริงๆ แล้วก็มีบริการบางตัวของ AWS ที่แข่งขันไม่ได้เช่นกัน</p>\n<p>ล่าสุด AWS บอกว่าเตรียมหยุดให้บริการที่มีคนใช้น้อยๆ จำนวนหนึ่ง ได้แก่ AWS CodeCommit, S3 Select, CloudSearch, Cloud9, SimpleDB, Forecast, Data Pipeline</p>\n<p>บริการเหล่านี้อาจไม่เป็นที่รู้จักกันมากนัก <a href=\"https://www.blognone.com/node/62687\">AWS CodeCommit ระบบโฮสต์ซอร์สโค้ดผ่าน Git บนระบบของ AWS ที่เปิดตัวในปี 2014</a> (ลักษณะเดียวกับ GitHub หรือ Bitbucket) ส่วน <a href=\"https://www.blognone.com/node/97739\">Cloud9 เป็น IDE ที่รันบนคลาวด์</a> และ <a href=\"https://www.blognone.com/news/9790/amazon-simpledb-%E0%B9%80%E0%B8%9B%E0%B8%B4%E0%B8%94%E0%B9%83%E0%B8%AB%E0%B9%89%E0%B8%84%E0%B8%99%E0%B8%97%E0%B8%B1%E0%B9%88%E0%B8%A7%E0%B9%84%E0%B8%9B%E0%B8%97%E0%B8%94%E0%B8%AA%E0%B8%AD%E0%B8%9A\">SimpleDB เป็นฐานข้อมูลแบบ NoSQL</a></p>\n<p>ในเบื้องต้น AWS จะหยุดรับลูกค้าใหม่บน CodeCommit แต่ยังให้บริการลูกค้าเก่าต่อไป และบอกว่าจะสนับสนุนให้ลูกค้าย้ายไปใช้บริการของบริษัทอื่นๆ ที่เหมาะสมกว่าในระยะยาว ส่วนบริการอื่นๆ ยังไม่มีข้อมูลประกาศว่าจะทำอย่างไร</p>\n<p>ที่มา - <a href=\"https://thenewstack.io/aws-discontinues-git-hosting-service-codecommit/\">The New Stack</a></p>\n<p><img alt=\"No Description\" src=\"https://www.blognone.com/sites/default/files/externals/7e9728a809b0f7da3d81f0fc021a625c.png\" /></p>\n<blockquote><p>After giving it a lot of thought, we made the decision to discontinue new access to a small number of services, including AWS CodeCommit. While we are no longer onboarding new customers to these services, there are no plans to change the features or experience you get today,…</p>\n<p>— Jeff Barr ☁️ (@jeffbarr) <a href=\"https://twitter.com/jeffbarr/status/1818461689920344321?ref_src=twsrc%5Etfw\">July 31, 2024</a></p></blockquote>\n<blockquote><p>I hear you and we are making improvements so this is clearer for customers.The services I'm referring to are: S3 Select, CloudSearch, Cloud9, SimpleDB, Forecast, Data Pipeline, and CodeCommit.</p>\n<p>— Jeff Barr ☁️ (@jeffbarr) <a href=\"https://twitter.com/jeffbarr/status/1818488419347317217?ref_src=twsrc%5Etfw\">July 31, 2024</a></p></blockquote>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d8e5536a73496f07386f4e71908dd9dd65df43b110efa2db815afe94f1765c4","category":"Thai"}