{"title":"ไมโครซอฟท์โอเพนซอร์สบางส่วนของ DirectX ที่เกี่ยวกับภาษา DXIL","link":"https://www.blognone.com/node/144867","date":1740315799000,"content":"<div><div><div><p>ไมโครซอฟท์เปิดซอร์สโค้ดบางส่วนของ DirectX ออกสู่สาธารณะ โค้ดส่วนนี้เรียกว่า DirectX Intermediate Language (DXIL) เป็นภาษาขั้นกลางสำหรับแปลงเป็นไบนารีของ shader ให้กับไดรเวอร์ DirectX อีกที</p>\n<p>สิ่งที่ไมโครซอฟท์ประกาศไว้ว่าจะโอเพนซอร์สมี 2 ส่วนคือ DXIL Validator เอาไว้ตรวจสอบว่าไบนารี DXIL ทำงานได้ถูกต้อง และ DXIL Validator Hash เอาไว้คำนวณค่าแฮชจาก DXIL เพื่อนำมาเปรียบเทียบค่าที่สร้างจากไบนารี</p>\n<p>ไมโครซอฟท์อธิบายว่าเปิดซอร์สโค้ด 2 ส่วนนี้ออกมา เพื่อให้ชุมชนนักพัฒนาสามารถไปตรวจสอบแฮชได้เอง โดยไม่ต้องใช้วิธี reverse engineering และเปิดทางให้ดิสโทรลินุกซ์ไปสร้างไบนารีเหล่านี้ใช้งานได้ด้วย (ไมโครซอฟท์ออกไบนารีของ DXIL ให้เฉพาะ Ubuntu)</p>\n<p>ที่มา - <a href=\"https://devblogs.microsoft.com/directx/open-sourcing-dxil-validator-hash/\">Microsoft</a>, <a href=\"https://github.com/microsoft/DirectXShaderCompiler/issues/6808\">Microsoft GitHub</a>, <a href=\"https://www.phoronix.com/news/DirectXShaderCompiler-2025\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/4e622d9f58c1b0c7f9fe40442e78f463.png\" /></p>\n</div></div></div><div><div>Topics: </div><div><div><a href=\"/topics/directx\">DirectX</a></div><div><a href=\"/topics/microsoft\">Microsoft</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2730ec765409748eee9ec71144a3bfb5ca2e45528cc5eb30c2bdd60a68a36069","category":"Thai"}