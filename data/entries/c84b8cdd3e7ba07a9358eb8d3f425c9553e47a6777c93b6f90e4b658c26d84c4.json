{"title":"Alibaba Cloud ปรับโครงสร้างฝ่ายบริหาร หลังจากเลื่อนแผนไอพีโอเข้าตลาดหุ้น","link":"https://www.blognone.com/node/136943","date":1700961428000,"content":"<div><div><div><p>Alibaba ปรับโครงสร้างฝ่ายบริหารใน Alibaba Cloud ส่วนธุรกิจให้บริการคลาวด์ ที่ก่อนหน้านี้ Alibaba จะ<a href=\"https://www.blognone.com/node/133198\">แยกธุรกิจ</a>ออกมาตามแผน แต่ล่าสุดบริษัทรายงานว่าได้<a href=\"https://www.blognone.com/node/136786\">เลื่อนแผนไอพีโอ</a>ธุรกิจคลาวด์นี้ออกไปก่อน</p>\n<p>Alibaba Cloud จะปรับโครงสร้างให้มีผู้บริหารรับผิดชอบแต่ละหน่วยธุรกิจย่อย ซึ่งมี 3 แผนกคือ Public Cloud, Hybrid Cloud และ Cloud Infrastructure มี Weiguang Liu ดูส่วน Public Cloud, Jin Li ดูส่วน Hybrid Cloud ทั้งสองคนจะขึ้นตรงกับ <a href=\"https://www.blognone.com/node/135661\">Eddie Wu</a> ซีอีโอ Alibaba Cloud และเป็นซีอีโอของ Alibaba Group บริษัทแม่หลักด้วย ส่วน Jiangwei Jiang ที่รับผิดชอบ Infrastructure จะขึ้นตรงกับซีทีโอ Jingren Zhou</p>\n<p>แนวทางธุรกิจของ Alibaba Cloud ใหม่ คือการโฟกัสที่ลูกค้าธุรกิจองค์กรมากขึ้น เพื่อลดการพึ่งพาลูกค้ากลุ่มหน่วยงานรัฐ รวมถึงเพิ่มบริการใหม่ที่เกี่ยวกับ AI ทั้งซอฟต์แวร์และฮาร์ดแวร์บนคลาวด์ โดยมองว่าตลาดนี้ยังเติบโตได้อีกมาก</p>\n<p>ที่มา: <a href=\"https://www.cnbc.com/2023/11/24/alibaba-baba-shakes-up-cloud-unit-management-after-scrapping-ipo.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/093e95f2af999552a0be642750fd72e4.png\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/alibaba\">Alibaba</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c84b8cdd3e7ba07a9358eb8d3f425c9553e47a6777c93b6f90e4b658c26d84c4","category":"Thai"}