{"title":"FTC ยอมแพ้อย่างเป็นทางการ คดีค้านไมโครซอฟท์ซื้อ Activision Blizzard","link":"https://www.blognone.com/node/146604","date":1748155581000,"content":"<span>FTC ยอมแพ้อย่างเป็นทางการ คดีค้านไมโครซอฟท์ซื้อ Activision Blizzard</span>\n\n  <div>\n    <div>Body</div>\n              <div><p>ดีลไมโครซอฟท์ซื้อกิจการ Activision Blizzard เมื่อปี 2022 <a href=\"https://www.blognone.com/node/131791\">FTC หรือ คณะกรรมการแข่งขันการค้าของสหรัฐ ยื่นคัดค้านไม่ให้ซื้อกิจการเพราะกลัวผูกขาดธุรกิจเกม</a> แต่ในปี 2023 <a href=\"https://www.blognone.com/node/134787\">ศาลปฏิเสธคำขอของ FTC</a></p>\n<p>ในทางกฎหมาย FTC ยังมีสิทธิยื่นอุทธรณ์ต่อได้อีก ซึ่งศาลปฏิเสธคำขอสั่งคุ้มครองชั่วคราวในอุทธรณ์ของ FTC เพราะไม่สามารถแสดงหลักฐานที่หนักแน่นพอว่าการควบรวมจะส่งผลเสีย ทำให้ <a href=\"https://www.blognone.com/node/136220\">ไมโครซอฟท์เดินหน้าปิดดีลได้สำเร็จ</a> ในเดือนตุลาคม 2023</p>\n<p>คดีชั้นศาลยังเดินหน้าต่อไป เมื่อต้นเดือนพฤษภาคม 2025 ศาลอุทธรณ์ก็ปฏิเสธคำขอของ FTC เต็มรูปแบบ (ด้วยเหตุผลเดิม) จึงส่งผลให้ล่าสุด FTC ยอมแพ้อย่างเป็นทางการ ถอนคำร้องคัดค้านดีล Activision Blizzard ออกจากศาลแล้ว ปิดจบมหากาพย์การซื้อกิจการครั้งใหญ่ที่สุดของอุตสาหกรรมเกม</p>\n<p>Brad Smith ประธานและหัวหน้าฝ่ายกฎหมายของไมโครซอฟท์ ออกมาโพสต์ว่านี่เป็นชัยชนะของเกมเมอร์ทั่วอเมริกา และดีใจกับการตัดสินใจถอนฟ้องของ FTC</p>\n<p>ที่มา - <a href=\"https://www.theverge.com/news/673123/ftc-drops-case-microsoft-activision-blizzard-acquisition\">The Verge</a></p>\n<blockquote><p>Today’s decision is a victory for players across the country and for common sense in Washington, D.C. We are grateful to the FTC for today’s announcement. <a href=\"https://t.co/nnmUI76q0l\">https://t.co/nnmUI76q0l</a> <a href=\"https://t.co/KgLxhZppx3\">pic.twitter.com/KgLxhZppx3</a></p>\n<p>— Brad Smith (@BradSmi) <a href=\"https://twitter.com/BradSmi/status/1925660906702156072?ref_src=twsrc%5Etfw\">May 22, 2025</a></p></blockquote>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sun, 25/05/2025 - 13:46</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fdce97b989aead5b3b221eea80453da4cfa03a5cafaf96426dd860876c7a2018","category":"Thai"}