{"title":"Cloudflare เปิดตัวชุดเครื่องมือสำหรับควบคุม Bot ที่มาดูดเนื้อหาเว็บไซต์ไปเทรน AI","link":"https://www.blognone.com/node/142194","date":1727259162000,"content":"<div><div><div><p>Cloudflare เปิดตัวชุดเครื่องมือ <strong>AI Audit</strong> ให้เว็บไซต์สามารถตรวจสอบและควบคุมบอตที่เข้ามาดูดเนื้อหาของเว็บไซต์ เพื่อนำไปใช้เทรนโมเดลปัญญาประดิษฐ์ โดยแสดงผลในรูปแบบแดชบอร์ดว่าตอนนี้มีบอตดูดเนื้อหา AI เข้ามาในเว็บไซต์เมื่อใดและเข้าถึงข้อมูลใดบ้าง</p>\n<p>Matthew Prince ซีอีโอ Cloudflare บอกว่าระบบของ AI Audit มีความสามารถระบุได้ว่าทราฟิกที่เข้ามานี้เป็น AI ดูดเนื้อหาหรือไม่ แม้จะมีการปกปิดตัวตนก็ตาม อย่างไรก็ตามแนวทางของ AI Audit ไม่ได้เป็นการบล็อกบอตเหล่านี้ทั้งหมด แต่เจ้าของเว็บไซต์สามารถบริหารจัดการเลือกอนุญาตการเข้าถึงสำหรับบางบอตได้ โดยเฉพาะกรณีที่เว็บไซต์ทำข้อตกลงกับผู้พัฒนา AI ไว้ จึงทำให้การจัดการต่าง ๆ มีประสิทธิภาพมากขึ้น</p>\n<p>Cloudflare ยังเตรียมเปิดมาร์เกตเพลสให้กับลูกค้าที่ต้องการผลตอบแทนแลกเปลี่ยน จากผู้พัฒนา AI ที่ต้องการนำบอตมาดึงเนื้อหาออกไป โดยสามารถกำหนดราคาและเปิดการอนุญาตเข้าถึงได้ ซึ่งสามารถทำข้อตกลงแบบใดก็ได้ ไม่จำเป็นต้องเป็นตัวเงิน</p>\n<p>ชุดควบคุมบอต AI นี้ Cloudflare จะเปิดให้กับลูกค้าทุกคนใช้งานได้ฟรีไม่มีค่าใช้จ่ายเพิ่มเติม โดยให้เหตุผลว่าเพื่อปกป้องผลประโยชน์ของผู้สร้างเนื้อหา</p>\n<p>ที่มา: <a href=\"https://www.cloudflare.com/press-releases/2024/cloudflare-helps-content-creators-regain-control-of-content-from-ai/\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/50b70d4119ba460e59585cf57dcf4aaa.png\" /></p>\n<p><img alt=\"No Description\" src=\"https://www.blognone.com/sites/default/files/externals/ff8f4290dcbfbfedfecd96440aa8cf00.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e648bbbbea3b59ec4cef542457042491d969939186cd4e505e64f4d7d01c245","category":"Thai"}