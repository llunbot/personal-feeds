{"title":"Alphabet ไตรมาสล่าสุด รายได้จาก YouTube และ Google Cloud ยังเติบโตสูง","link":"https://www.blognone.com/node/137952","date":1706656835000,"content":"<div><div><div><p>Alphabet บริษัทแม่ของกูเกิล รายงานผลประกอบการประจำไตรมาสที่ 3 ปี 2023 รายได้รวม 76,693 ล้านดอลลาร์ เพิ่มขึ้น 11% จากช่วงเดียวกันในปีก่อน กำไรสุทธิตามบัญชี GAAP อยู่ที่ 19,689 ล้านดอลลาร์</p>\n<p>รายได้ในธุรกิจที่น่าสนใจเป็นดังนี้</p>\n<ul>\n<li>โฆษณา YouTube 9,200 ล้านดอลลาร์ เพิ่มขึ้น 15%</li>\n<li>โฆษณาบน Google Network 8,297 ล้านดอลลาร์ ลดลง 2%</li>\n<li>โฆษณาใน Google Search และอื่น ๆ 48,020 ล้านดอลลาร์ เพิ่มขึ้น 13%</li>\n<li>Subscription, แพลตฟอร์ม และฮาร์ดแวร์ (เดิมใช้คำว่า ธุรกิจบริการอื่นของกูเกิล) 10,794 ล้านดอลลาร์ เพิ่มขึ้น 23%</li>\n<li>Google Cloud 9,192 ล้านดอลลาร์ เพิ่มขึ้น 26% มีกำไรเฉพาะส่วน 864 ล้านดอลลาร์</li>\n<li>กลุ่มธุรกิจ Other Bets 657 ล้านดอลลาร์ เพิ่มขึ้น 191% ขาดทุนเฉพาะส่วน 863 ล้านดอลลาร์</li>\n</ul>\n<p>กูเกิลยังรายงานจำนวนพนักงาน ณ สิ้นเดือนธันวาคม มีจำนวน 182,502 คน ลดลงจากปลายปี 2022 ที่ 190,234 คน</p>\n<p>ซีอีโอ Sundar Pichai กล่าวว่าบริษัทยังรักษาความแข็งแกร่งในธุรกิจเสิร์ช และเพิ่มการเติบโตจาก YouTube และ Google Cloud ซึ่งทั้งหมดล้วนได้ประโยชน์จากการลงทุนด้าน AI และนวัตกรรมต่าง ๆ ของบริษัท ตอนนี้บริษัทกำลังก้าวเข้าสู่ยุคของ Gemini ซึ่งมีสิ่งที่ดีที่สุดรออยู่</p>\n<p>ที่มา: <a href=\"https://abc.xyz/assets/95/eb/9cef90184e09bac553796896c633/2023q4-alphabet-earnings-release.pdf\">Alphabet</a> (pdf)</p>\n<p><img src=\"https://www.blognone.com/sites/default/files/externals/05028c747f4ab52688b3f3b7e04f179a.png\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/financial-report\">Financial Report</a></div><div><a href=\"/topics/google\">Google</a></div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75d152bf4f79b686de1cbacb553039f247c83b343edb71efb935e3cf9788d317","category":"Thai"}