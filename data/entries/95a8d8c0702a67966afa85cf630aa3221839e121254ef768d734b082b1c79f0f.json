{"title":"Jensen Huang มองคอมพิวเตอร์ควอนตัมจะใช้ประโยชน์ได้ก็อีก 20 ปี - หุ้นบริษัทที่เกี่ยวข้องร่วงกว่า 30%","link":"https://www.blognone.com/node/143992","date":1736349383000,"content":"<div><div><div><p>Jensen Huang ซีอีโอ NVIDIA พูดในช่วงแถลงข่าวกับนักวิเคราะห์ที่งาน CES 2025 เกี่ยวกับคอมพิวเตอร์ควอนตัม ซึ่งเขาบอกว่ากว่าเราจะใช้ประโยชน์ได้อาจเป็นเวลาอีกหลายปี</p>\n<p>Huang บอกว่าถ้ามองอีก 15 ปี เราจะใช้ประโยชน์จากคอมพิวเตอร์ควอนตัมได้ก็อาจเร็วไป ถ้าบอก 30 ปี ก็อาจจะนานไป เขามองว่าระดับ 20 ปี ยังดูเชื่อได้ว่าจะเป็นเช่นนั้น</p>\n<p>ผลจากคำพูดของ Jensen Huang ทำให้ราคาหุ้นของบริษัทคอมพิวเตอร์ควอนตัม เช่น Quantum Computing, D-Wave Quantum หรือ Rigetti Computing ลดลง 30-40% ในช่วงเปิดตลาดการซื้อขายหุ้นวันนี้ อย่างไรก็ตามเมื่อย้อนหลังไป 12 เดือน ราคาหุ้นของบริษัทกลุ่มนี้ก็ปรับตัวเพิ่มสูงหลายเท่า และปรับเพิ่มสูงในช่วงที่ผ่านมาจากข่าว<a href=\"https://www.blognone.com/node/143546\">กูเกิลเปิดตัวชิปคอมพิวเตอร์ควอนตัม Willow</a></p>\n<p>ที่มา: <a href=\"https://www.bloomberg.com/news/articles/2025-01-08/quantum-computing-stocks-drop-as-nvidia-ceo-sees-use-years-away\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/596502a72a23ad519bcf52df9ac315f4.jpeg\" /></p>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/quantum-computer\">Quantum Computer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95a8d8c0702a67966afa85cf630aa3221839e121254ef768d734b082b1c79f0f","category":"Thai"}