{"title":"Telegram รายงานการลบ Group และ Channel ที่ผิดกฎหมายไป 15.5 ล้านกลุ่มในปี 2024 หลังปรับปรุงกระบวนการดูแล","link":"https://www.blognone.com/node/143669","date":1734277910000,"content":"<div><div><div><p>Telegram <a href=\"https://telegram.org/moderation\">รายงาน</a>ความก้าวหน้าของการดูแลจัดการเนื้อหาที่ผิดกฎหมายบนแพลตฟอร์ม ซึ่งบริษัทได้<a href=\"https://www.blognone.com/node/141876\">ปรับปรุงวิธีการรายงานปัญหา</a>เมื่อเดือนกันยายนที่ผ่านมา โดยในปี 2024 Telegram ได้ลบ Group และ Channel ที่ผิดกฎการใช้งาน เช่น หลอกลวง ภาพอนาจารเด็ก ซื้อขายสินค้าผิดกฎหมาย ก่อการร้าย รวมแล้วมากกว่า 15.5 ล้านกลุ่ม-ช่อง</p>\n<p>Telegram บอกว่านอกจากระบบการรายงานเนื้อหาที่ไม่เหมาะสมซึ่งมีการปรับปรุง บริษัทยังนำ AI มาช่วยในการจัดการเนื้อหาที่ไม่เหมาะสมบนแพลตฟอร์มด้วย</p>\n<p>เมื่อเดือนสิงหาคม Pavel Durov ผู้ก่อตั้งและซีอีโอ Telegram ถูกจับกุมที่ประเทศฝรั่งเศส โดยสาเหตุหลักคือการปล่อยให้แพลตฟอร์มมีการทำธุรกรรมที่ผิดกฎหมาย และรัฐบาลฝรั่งเศสบอกว่าแพลตฟอร์มเพิกเฉยต่อคำขอจากหน่วยงานรัฐ ซึ่งหลังการปล่อยตัว Durov ก็รับปากว่าจะปรับปรุงกระบวนการจัดการเนื้อหา</p>\n<p>ที่มา: <a href=\"https://techcrunch.com/2024/12/13/ai-helps-telegram-remove-15-million-suspect-groups-and-channels-in-2024/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/3b565b86825d5856cb76ca5b0b23684b.png\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb0961cd892d3a2bd644f2731ddf44486a35a6395ae865eecac7acf986ad2374","category":"Thai"}