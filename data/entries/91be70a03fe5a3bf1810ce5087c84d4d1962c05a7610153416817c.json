{"title":"HP อัพเดตเฟิร์มแวร์พรินเตอร์ บล็อคการใช้ตลับหมึกปลอมที่ไม่มีชิปของ HP","link":"https://www.blognone.com/node/132975","date":1678583517000,"content":"<div><div><div><p>ผู้ใช้ Reddit รายหนึ่งชื่อ grhhull โพสต์ข้อมูลว่าพรินเตอร์ HP ปฏิเสธการใช้ตลับหมึกที่ไม่มีชิปของ HP โดยแสดงข้อความเตือนชัดเจนว่าเป็นการบล็อคที่ระดับเฟิร์มแวร์ของพรินเตอร์ และพรินเตอร์เครื่องนี้สามารถใช้ได้เฉพาะตลับหมึกแท้ของ HP เท่านั้น (ทั้งตลับใหม่เลย หรือตลับแท้รียูส)</p>\n<p>grhhull สอบถามไปยังศูนย์บริการของ HP และได้ข้อมูลว่าบริษัทเพิ่งปล่อยอัพเดตเฟิร์มแวร์ให้พรินเตอร์เมื่อเร็วๆ นี้ เพื่อบล็อคการใช้งานตลับหมึกปลอม</p>\n<p>เว็บไซต์ ExtremeTech ชี้ว่าการบล็อคตลับหมึกปลอมเป็นฟีเจอร์ชื่อ <a href=\"https://support.hp.com/in-en/document/c05310148\">Dynamic Security</a> ที่ HP เริ่มทำมาตั้งแต่ปี 2016 และเคยโดนฟ้องเรียกค่าเสียหายแบบกลุ่มจากฟีเจอร์นี้มาแล้วหลายรอบ แต่ยังไม่ชัดเจนว่าเหตุผลที่ HP กลับมาปล่อยอัพเดตเฟิร์มแวร์อีกรอบเป็นเพราะอะไร และมีพรินเตอร์รุ่นไหนบ้างที่ได้รับผลกระทบ</p>\n<p>ที่มา - <a href=\"https://www.reddit.com/r/assholedesign/comments/11l4kne/hp_have_updated_their_printers_to_outright_ban/\">Reddit</a>, <a href=\"https://www.extremetech.com/computing/343720-hp-updating-printers-to-block-third-party-ink-cartridges\">ExtremeTech</a>, <a href=\"https://arstechnica.com/gadgets/2023/03/customers-fume-as-hp-blocks-third-party-ink-from-more-of-its-printers/\">Ars Technica</a></p>\n<p><img src=\"https://www.extremetech.com/wp-content/uploads/2023/03/zwrkpkfujcma1-768x581.jpg\" alt /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/printer\">Printer</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"91be70a03fe5a3bf1810ce5087c84d4d1962c05a7610153416817c","category":"Thai"}