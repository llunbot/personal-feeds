{"title":"Steam ออกสรุปปี 2023 เป็นปีแรกที่มีเกมมากกว่า 500 เกม ทำเงินรวมมากกว่า 3 ล้านเหรียญ","link":"https://www.blognone.com/node/138320","date":1708513304000,"content":"<div><div><div><p>Valve สรุปการเคลื่อนไหวของ Steam ตลอดทั้งปี 2023 เป็นปีที่ครบรอบ 25 ปีของ Half-Life ภาคแรก และตรงกับ Steam ที่มีอายุครบ 20 ปี โดยสรุปการเคลื่อนไหวของ Steam จะแบ่งออกเป็น 4 หมวดได้แก่ Store and Feature Updates, Steamworks Under-the-Hood Updates, Steam Deck และ Sales and Performance Data</p>\n<p><img src=\"https://www.blognone.com/sites/default/files/externals/ae27d3b622373d11724c716e19e30530.jpg\" /></p>\n<p><strong>Store and Feature</strong> : ปี 2023 เป็นปีที่ทีมงานปรับปรุง Steam หลายอย่างไม่ว่าจะเป็นในส่วนของร้านค้า และฟีเจอร์ ได้แก่</p>\n<ul>\n<li><a href=\"https://www.blognone.com/node/134372\">ปรับปรุง UX/UI ขนานใหญ่ใน In-Game Overlay</a><br />\nโหมด Big Picture แบบใหม่ที่ปรับปรุงให้คล้ายกับ UI ของ Steam Deck มากขึ้น</li>\n<li>เพิ่มประสิทธิภาพตะกร้าช็อปปิ้ง ได้แก่ การให้ของขวัญแบบเพื่อนหลาย ๆ คน, ตะกร้าที่แสดงผลเหมือนกันบนทุกอุปกรณ์ และ<a href=\"https://www.blognone.com/node/136651\">ซ่อนเกมบางเกมเป็น Private</a> ได้</li>\n<li>ปรับปรุงหมวดโปรโมชันเกมที่คัดสรรแล้ว ซึ่งพัฒนาและทดสอบในปี 2023 แต่จะปล่อยจริงในอีก 2-3 สัปดาห์นี้</li>\n<li>จัดหมู่หมวดของตัวอย่างเกมให้มีระเบียบใช้งานได้ง่ายขึ้นทั้งนักพัฒนา และผู้ใช้งานบนแพลตฟอร์ม</li>\n<li>เพิ่มภาษาอินโดนีเซียเข้ามาในแพลตฟอร์ม</li>\n<li>DLC for You อยู่ในขั้นทดลอง แต่ฟีเจอร์นี้จะช่วยให้ผู้ใช้งานสามารถหาส่วนเสริมของเกมที่เล่นล่าสุด หรือเล่นบ่อยได้ง่ายขึ้น</li>\n<li>ปล่อยแอป Steam Link สำหรับ Meta Quest ทำให้เล่นเกมแบบสตรีมมิ่งจาก PC บนแว่น Meta Quest ได้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/24ead483e6007cfc67a7a8816a4418ff.png\" /></p>\n<p><strong>Steamworks Under-the-Hood</strong> : แม้จะเป็นส่วนที่ไม่เกี่ยวข้องกับผู้ใช้งานโดยตรงแต่ Valve บอกว่า Steamworks เป็นหัวใจสำคัญของแพลตฟอร์มที่ทีมงานพยายามขจัดปัญหาคอขวดในทุกที่เท่าที่ทำได้ มีการปรับปรุงเล็กๆ น้อยๆ เพื่อช่วยให้ผู้พัฒนาเกมเข้าถึงลูกค้า, สร้างผลิตภัณฑ์ที่ดีขึ้น และประสบความสำเร็จได้มากขึ้น</p>\n<ul>\n<li>ทีมงานเตรียมเครื่องมือเพื่อสำรวจเนื้อเกมที่ผู้เล่นสนใจ เช่น แบบสำรวจเนื้อหาสำหรับผู้ใหญ่ ช่วยให้มั่นใจได้ว่าเกมจะเข้าถึงตลาดหลัก ๆ ของบราซิลและเยอรมนีได้ ซึ่งทั้ง 2 ประเทศนี้มีข้อกำหนดการจัดเรตตนเองที่ค่อนข้างใหม่สำหรับการขายเกม</li>\n<li>แบ่งแยกภูมิภาค และการระบุแหล่งที่มาของข้อมูลที่ไม่ได้มาจาก Steam ไปยังหน้าร้านค้า ทำให้แดชบอร์ดหลังบ้านมีความโปร่งใส ส่วนการติดตาม UTM (Urchin Tracking Modules) สามรถแยกผู้ใช้ใหม่เทียบกับผู้ใช้เก่าที่กลับมาใช้งานได้รายงานการเคลื่อนไหวภายใน 24 ชั่วโมง รวมถึงการแยกการเข้าชมบนมือถือออกจากการเข้าชมบนเดสก์ท็อป</li>\n<li>ฟีเจอร์การวางแผนส่วนลดและปฏิทินกิจกรรมการขาย ช่วยให้สตูดิโอแต่ละแห่งวางแผนและจัดลำดับความสำคัญของกิจกรรมได้ง่ายขึ้น และยังช่วยให้ผู้จัดงานภายนอกเลือกช่วงเวลาที่เหมาะสมของปีเพื่อจัดงานเทศกาลของตนเองได้</li>\n<li>รองรับการกำหนดราคาสำหรับประเทศในกลุ่ม LATAM และ MENA หลายแห่ง</li>\n<li>ปรับปรุงความปลอดภัย ด้วยขั้นตอนการตรวจสอบสิทธิ์เพิ่มเติมก่อนที่จะเผยแพร่การอัปเดตบิลด์ให้กับลูกค้า ป้องกันกรณีที่เครื่องหรือบัญชีของนักพัฒนาถูกแฮก</li>\n<li>ปรับปรุงเครื่องมือ ช่วยให้ผู้พัฒนามองเห็นการอัปเดตเกมหลักได้ดีขึ้นสามารถในการเชื่อมโยงกิจกรรมของ Steam กับ BuildID ที่เฉพาะเจาะจง เพื่อให้ผู้เล่นสามารถดูบันทึกการแก้ไขเกม (Patch Note) เมื่อพวกเขาติดตั้งการอัปเดตของเกมได้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/72bd13d09616adb72c564a97a79c3685.jpeg\" /></p>\n<p><strong>Steam Deck</strong> : เป็นปีที่วุ่นวายสำหรับ Steam Deck เนื่องจากต้องปรับปรุง SteamOS บน Linux ให้เหมาะสมสำหรับการเล่นเกมและใช้งานได้ดีอยู่ตลอด ที่รวมถึงการเปิดตัว <a href=\"https://www.blognone.com/node/136682\">Steam Deck OLED</a> ที่เป็นการปรับปรุงฮาร์ดแวร์ครั้งใหญ่ของ Steam Deck</p>\n<ul>\n<li>บริษัทอื่น ๆ เปิดตัวผลิตภัณฑ์เครื่องเกมพีซีพกพามากขึ้น ช่วยให้ผู้ใช้งานมีตัวเลือกและราคาสำหรับการเล่นเกมพีซีแบบพกพา ทำให้ผู้พัฒนาเกมหลายเจ้าลงทุนออกอัปเดตรองรับอินพุตเกมแพดที่หลากหลาย และรองรับขนาดหน้าจอที่เล็กลง ทีมงานหวังว่าจะเห็นเครื่องเกมเหล่านี้เปิดตัวมากขึ้นในปี 2024</li>\n<li>SteamOS และ Proton ช่วยให้เกมจาก Windows ทำงานได้อย่างราบรื่นบน Linux ซึ่งเป็นการปลดล็อกข้อดีมหาศาลสำหรับนักพัฒนาเกมที่ช่วยทำให้เกมเวอร์ชัน Steam มีคุณค่า และเข้าถึงทุกคนได้มากขึ้น ปัจจุบันมีเกมมากกว่า 12,000 เกมที่ติดป้าย Playable และ Verified</li>\n</ul>\n<p><img alt=\"No Description\" src=\"https://www.blognone.com/sites/default/files/externals/6bb6def3086272e6e08029b65b5b52aa.png\" /><img src=\"https://www.blognone.com/sites/default/files/externals/7c1e135e87d579a82640be4cba1faecb.png\" /></p>\n<p><strong>Sales and Performance Data</strong> : ด้วยแหล่งข้อมูลของ Steam Charts ทำให้ผู้ใช้งานทั่วไปดูว่าเกมใดที่ได้รับความนิยมบน Steam ในช่วงเวลาหนึ่ง, GPU ตัวใดที่ได้รับความนิยมมากที่สุดบน Steam หรือจำนวนผู้ใช้ที่เข้าสู่ระบบพร้อมกันได้ง่ายขึ้น และ<a href=\"https://www.blognone.com/node/132178\">เป็นปีแรกผู้ใช้งานออนไลน์พร้อมกัน 33 ล้านคน</a> ทีมงานได้แบ่งปันความสำเร็จ หรือการเติบโตของแพลตฟอร์มดังนี้</p>\n<ul>\n<li>การลดราคาเกมตามฤดูกาลต่าง ๆ ยกตัวอย่าง Steam Autumn Sale ยอดโตขึ้นจากปี 2022 อยู่ที่ 17% ถึง 21%</li>\n<li>เป็นปีแรกที่มีเกมมากกว่า 500 เกม ทำเงินรวมมากกว่า 3 ล้านเหรียญสหรัฐ (รวม DLC และ Microtransaction) ยอดใกล้เคียงที่สุดคือปี 2018 ที่ยอดขายเกมน้อยกว่าปี 2023 ถึง 2 เท่า</li>\n<li>Steam Playtest ประสบความสำเร็จเติบโต 41% เมื่อเทียบกับปี 2022 มีผู้เล่นมากกว่า 11.8 ล้านคนเข้าร่วมโครงการ</li>\n<li>Early Access กลายเป็นส่วนสำคัญของการพัฒนาเกม ตัวอย่างเกมที่ประสบความสำเร็จคือ PUBG, RimWorld และ Palworld</li>\n<li>Steam Awards 2023 มีการโหวตมากกว่า 44 ล้านครั้งในรอบสุดท้าย</li>\n<li>Steam Next Fest ยังคงมีต่อไปเพราะงานรอบล่าสุดมีส่วนช่วยให้เกมอย่าง Jusant, Bopl Battle, Enshrouded, RoboCop: Rogue City และ Pioneers of Pagonia ได้รับความนิยม</li>\n</ul>\n<p><img alt=\"No Description\" src=\"https://www.blognone.com/sites/default/files/externals/1543daf63f6f2303d7ec99d754551669.png\" /></p>\n<p>ที่มา - <a href=\"https://store.steampowered.com/news/group/4145017/view/4031353003322171823\">Steam Annual Summary 2023</a></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/valve\">Valve</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"557359f3285f522818fc1dabac431d5bc73ea1b8ff1c54882e9ea258232f9536","category":"Thai"}