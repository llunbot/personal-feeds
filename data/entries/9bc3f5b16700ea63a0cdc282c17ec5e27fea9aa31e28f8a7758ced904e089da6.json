{"title":"Meta กำลังพิจารณาฟีเจอร์ใหม่ใน Meta Verified เพื่อดึงดูดให้มีคนสมัครใช้งานมากขึ้น","link":"https://www.blognone.com/node/138697","date":1710396883000,"content":"<div><div><div><p>Meta ออกแพ็คเกจ Meta Verified ที่ได้เครื่องหมายยืนยันตัวตนติ๊กถูกสีฟ้า พร้อมบริการเสริมอีกหลายอย่าง<a href=\"https://www.blognone.com/node/134571\">มาตั้งแต่กลางปีที่แล้ว</a> โดยในไทยคิดราคาที่ 280 บาทต่อเดือน อย่างไรก็ตาม Meta น่าจะพิจารณาเพิ่มฟีเจอร์ใหม่ เพื่อดึงดูดให้คนสมัครมากขึ้น</p>\n<p>โดย Meta ได้ส่งแบบสอบถามไปยังผู้ใช้งานบางคนว่าหาก Meta Verified เพิ่มฟีเจอร์เหล่านี้ จะสนใจจ่ายเงินสมัครใช้งานหรือไม่ ซึ่งฟีเจอร์ที่ระบุถึงในตัวเลือกนั้นเช่น ได้การปกป้องต้นฉบับคอนเทนต์, รีวิวโฆษณาเร็วขึ้น, ได้การเข้าถึงฝ่ายดูแลลูกค้าที่ดีขึ้น, แนบลิงก์ใน Reels และอื่น ๆ</p>\n<p>ปัจจุบัน Meta ไม่เคยเปิดเผยจำนวนผู้สมัคร Meta Verified แต่ประเมินว่าตอนนี้มีประมาณ 5 ล้านบัญชี ซึ่งแม้เป็นรายได้รวมต่อเดือนที่สูง แต่ก็เป็นจำนวนที่น้อยมากเมื่อเทียบกับบัญชีทั้งหมดบนแพลตฟอร์มในเครือที่มีเกือบ 4 พันล้านบัญชี</p>\n<p>ที่มา: <a href=\"https://www.socialmediatoday.com/news/meta-considers-elements-for-verified-subscription-package/710109/\">Social Media Today</a></p>\n<p><img src=\"https://www.blognone.com/sites/default/files/externals/b99dc754fad558fe5917a70a7442df12.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bc3f5b16700ea63a0cdc282c17ec5e27fea9aa31e28f8a7758ced904e089da6","category":"Thai"}