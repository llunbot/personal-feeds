{"title":"Microsoft Research เผยแพร่ Muse งานวิจัยโมเดล AI สร้างรูปแบบเกมเพลย์ตามที่กำหนด","link":"https://www.blognone.com/node/144799","date":1740013257000,"content":"<div><div><div><p>Microsoft Research เผยแพร่ <strong>Muse</strong> โมเดล Generative AI ที่สามารถสร้างภาพเสมือนภายในเกม หรือตามการควบคุมของผู้เล่นได้แบบเรียลไทม์ ซึ่งสถานะตอนนี้เป็นงานวิจัย ไมโครซอฟท์มองว่าสามารถนำมาพัฒนาและสร้างโอกาสใหม่ของการสร้างสรรค์รูปแบบเกมได้</p>\n<p>Muse เป็นงานวิจัยที่มาจากความร่วมมือของ Microsoft Research และ Ninja Theory สตูดิโอพัฒนาเกมในเครือ Xbox โดยใช้ข้อมูลการเล่นเกม <a href=\"https://www.blognone.com/node/120904\">Bleeding Edge</a> ของ Ninja Theory ในการฝึก AI ทำให้เข้าใจโลกของเกม 3D, ระบบฟิสิกส์ของเกม และวิธีที่ผู้เล่นตอบสนองกับเกมผ่านจอยเกม เพื่อนำมาสร้างเกมใหม่แบบเรียลไทม์ได้</p>\n<p>ในตอนนี้โมเดล Muse รุ่นล่าสุด WHAM-1.6B สามารถสร้างเกมเพลย์ขึ้นมาจาก Prompt ที่กำหนดรายละเอียดต่าง ๆ ภายในเกมที่ต้องการ ผลลัพธ์ยังมีความละเอียดไม่สูงโดยอยู่ที่ 300×180 พิกเซล 10 fps แต่สามารถแสดงรายละเอียดปลีกย่อย เช่น การโต้ตอบกับวัตถุในเกม การเคลื่อน ที่ตรงตาม Prompt ได้</p>\n<p>ไมโครซอฟท์ไม่มีแผนนำ Muse มาเป็น AI สร้างเกมทั้งหมด แต่มองว่า Muse จะช่วยสร้างสรรค์รูปแบบใหม่ของเกมเพลย์ได้ เพราะฝึกฝนจากข้อมูลวิธีการเล่นของคน นอกจากนี้ยังมองโอกาสนำเกมเก่าคลาสสิกมาสร้างใหม่ โดยไม่ต้องอิงกับเอ็นจินเดิมของเกม แต่ใช้วิธีศึกษาระบบเกมเพลย์ แล้วนำมาสร้างสรรค์บนสภาพแวดล้อมใหม่ 3D ได้ เป็นต้น</p>\n<p>Muse จะเปิดให้ทดสอบใช้งานผ่าน Copilot Labs เร็ว ๆ นี้</p>\n<p>ที่มา: <a href=\"https://www.microsoft.com/en-us/research/blog/introducing-muse-our-first-generative-ai-model-designed-for-gameplay-ideation/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/23bb3b3591cb17332bae78fef40b2b5a.jpg\" /></p>\n<p>ตัวอย่างเกมเพลย์ที่สร้างจาก Muse</p>\n<p><img alt=\"No Description\" src=\"https://www.blognone.com/sites/default/files/externals/dc9b671edd741e284669fccbfe80c172.gif\" /></p>\n<p><img alt=\"No Description\" src=\"https://www.blognone.com/sites/default/files/externals/ff6b84a494f2476737ae5ce9cdba5255.gif\" /></p>\n<p><img alt=\"No Description\" src=\"https://www.blognone.com/sites/default/files/externals/5079735124c8051f43e229119c1ff425.gif\" /></p>\n</div></div></div><div><div>Topics: </div><div><div><a href=\"/topics/microsoft-research\">Microsoft Research</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5de17bdd89dc2e0a9a2609ec122558537a86260a696a8a39a90b9cae2b673b9","category":"Thai"}