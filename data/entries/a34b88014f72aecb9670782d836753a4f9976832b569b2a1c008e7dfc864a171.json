{"title":"iOS 16.5 มาแล้ว เพิ่มธีม Pride แก้ไขบั๊กและช่องโหว่ความปลอดภัยหลายรายการ","link":"https://www.blognone.com/node/133901","date":1684454033000,"content":"<div><div><div><p>แอปเปิลออกอัพเดตระบบปฏิบัติการในเครือทั้งหมดวันนี้ โดย iOS ออกอัพเดต iOS 16.5 สำหรับ iPhone และ iPadOS 16.5 สำหรับ iPad สามารถอัพเดตได้โดยไปที่ Settings &gt; General &gt; Software Update</p>\n<p>ในอัพเดตนี้แอปเปิลเพิ่มคุณสมบัติและแก้ไขปัญหาหลายอย่าง เช่น หน้าจอล็อกและพื้นหลังธีม Pride ประจำปีนี้, อัพเดตเนื้อข่าวกีฬาใน Apple News (ไม่มีในไทย), แก้ไขปัญหา Spotlight อาจไม่ตอบสนอง, แก้ไขปัญหาการตั้งค่า Screen Time อาจไม่ซิงก์ไปทุกอุปกรณ์ และแก้ปัญหา Podcasts ใน CarPlay อาจไม่โหลดเนื้อหา</p>\n<p>ในอัพเดตนี้แอปเปิลระบุว่าแก้ไขช่องโหว่ความปลอดภัย โดยเฉพาะที่เกี่ยวกับ WebKit 3 รายการ โดย 2 รายการ ได้แก้ไขไปแล้วในใน<a href=\"https://www.blognone.com/node/133645\">แพตช์ฉุกเฉินเมื่อต้นเดือน</a> แต่มีอีกรายการที่เพิ่มเติมเข้ามา จึงแนะนำให้ผู้ใช้งานอัพเดตโดยเร็ว</p>\n<p>แอปเปิลยังอัพเดตซอฟต์แวร์ระบบปฏิบัติการอื่นดังนี้</p>\n<ul>\n<li><strong>macOS Ventura 13.4</strong> แก้ไขบั๊กปลดล็อกด้วย Apple Watch, บั๊กคีย์บอร์ดบลูทูธ, บั๊ก Screen Time และแก้ไขช่องโหว่ความปลอดภัย WebKit</li>\n<li><strong>watchOS 9.5</strong> เพิ่มธีม Pride ประจำปี และแก้ไขบั๊กทั่วไป</li>\n<li><strong>tvOS 16.5</strong> รองรับการชมถ่ายทอดสดกีฬาใน Apple TV‌ แบบหลายจอพร้อมกัน</li>\n<li><strong>HomePod 16.5</strong> ปรับปรุงประสิทธิภาพการทำงานทั่วไป</li>\n</ul>\n<p>ที่มา: MacRumors <a href=\"https://www.macrumors.com/2023/05/18/apple-releases-ios-16-5/\">[1]</a>, <a href=\"https://www.macrumors.com/2023/05/18/apple-releases-macos-ventura-13-4/\">[2]</a>, <a href=\"https://www.macrumors.com/2023/05/18/apple-releases-watchos-9-5/\">[3]</a>, <a href=\"https://www.macrumors.com/2023/05/18/apple-releases-tvos-16-5/\">[4]</a>, <a href=\"https://www.macrumors.com/2023/05/18/apple-releases-homepod-16-5-software/\">[5]</a>, <a href=\"https://www.macrumors.com/2023/05/18/ios-16-5-macos-13-4-vulnerabilty-fixes/\">[6]</a></p>\n<p><img src=\"https://www.blognone.com/sites/default/files/externals/3b4dea75dd725cb6ea3bf0acb234a885.png\" alt /></p>\n</div></div></div><div><div>Topics: </div><div><div><a href=\"/topics/ios-16\">iOS 16</a></div><div><a href=\"/topics/ipados-16\">iPadOS 16</a></div><div><a href=\"/topics/apple\">Apple</a></div><div><a href=\"/topics/ventura\">Ventura</a></div><div><a href=\"/topics/watchos\">watchOS</a></div><div><a href=\"/topics/tvos\">tvOS</a></div><div><a href=\"/topics/homepod\">HomePod</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a34b88014f72aecb9670782d836753a4f9976832b569b2a1c008e7dfc864a171","category":"Thai"}