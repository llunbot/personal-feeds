{"title":"AMD ยืนยันเอง จีพียู Radeon RX 7000 มีสินค้าครบไลน์ ไม่ออกรุ่นย่อยเพิ่มแล้ว","link":"https://www.blognone.com/node/135465","date":1693112161000,"content":"<div><div><div><p>Scott Herkleman รองประธานาอาวุโสและผู้จัดการฝ่ายธุรกิจกราฟิกของ AMD ยืนยันกับเว็บไซต์ Videocardz ว่า<a href=\"https://www.blognone.com/node/135457\">การเปิดตัว Radeon RX 7800 XT และ 7700 XT</a> เมื่อวันก่อน ถือเป็นการออกจีพียูครบไลน์ทั้งหมดของ Radeon RX ซีรีส์ 7000 (RDNA 3) แล้ว ไม่มีแผนออกสินค้าเพิ่มเติมอีก</p>\n<p>ตอนนี้ AMD มีสินค้า Radeon RX 7000 ทั้งหมด 5+1 รุ่น ได้แก่</p>\n<ul>\n<li><strong>Radeon RX 7900 XTX</strong> ชิป Navi 31 XTX, แรม 24GB ราคาเปิดตัว 999 ดอลลาร์</li>\n<li><strong>Radeon RX 7900 XT</strong> ชิป Navi 31 XT, แรม 20GB ราคาเปิดตัว 899 ดอลลาร์</li>\n<li><strong>Radeon RX 7900 GRE</strong> ชิป Navi 31 XL, แรม 16GB ราคาเปิดตัว 649 ดอลลาร์ <a href=\"https://www.blognone.com/node/135049\">ยังขายเฉพาะในจีน</a></li>\n<li><strong>Radeon RX 7800 XT</strong> ชิป Navi 32 XT, แรม 16GB ราคาเปิดตัว 499 ดอลลาร์</li>\n<li><strong>Radeon RX 7700 XT</strong> ชิป Navi 32 XL, แรม 12GB ราคาเปิดตัว 459 ดอลลาร์</li>\n<li><strong>Radeon RX 7600</strong> ชิป Navi 33 XL, แรม 8GB ราคาเปิดตัว 269 ดอลลาร์</li>\n</ul>\n<p>จากระดับราคาข้างต้น จะเห็นช่องว่างราคาระหว่าง 7700 XT และ 7600 ที่ยังขาดการ์ดราคาราว 3XX ดอลลาร์ และควรเป็นหน้าที่ของ 7700 รุ่นไม่มี XT มาอุดช่องว่างตรงนี้ แต่ Scott Herkleman ก็ยืนยันว่าจะไม่ออกสินค้าในเจนนี้เพิ่มอีก เขาบอกว่าในอนาคตอาจมีรุ่นย่อยของชิปตัวเดิมมาเพิ่มบ้าง (เช่น เพิ่มลดแรม/คล็อค) แต่ไม่มีแผนทำชิปรุ่นใหม่ (นับตามรหัสเลข Navi) เพิ่มแล้ว</p>\n<p><img alt=\"No Description\" src=\"https://www.blognone.com/sites/default/files/externals/b1487b6c5801b9a4afdaaf63e8c62393.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/62c77cf012113e1ff4de40ebb1c9701e.png\" /></p>\n<p>ที่มา - <a href=\"https://videocardz.com/newz/amd-radeon-chief-confirms-radeon-rx-7000-rdna3-portfolio-is-now-complete-no-more-skus-planned\">Videocardz</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60f4481ea6e0ea502ba9765aeb43c62ba101446234a0eee0065af3a6c006c310","category":"Thai"}