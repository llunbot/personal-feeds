{"title":"YouTube เริ่มแบนผู้ที่ใช้ Ad Blocker บล็อคโฆษณา มีผลกับผู้ใช้ทั่วโลก","link":"https://www.blognone.com/node/136508","date":1698807505000,"content":"<div><div><div><p>YouTube เริ่มแบนการใช้ ad blocker บล็อคโฆษณาในวงกว้าง โดยขึ้นจอดำเตือนว่า \"Ad blockers violate YouTube's Terms of Service\" พร้อมคำแนะนำให้เปิดโฆษณาคืนมา หรือไม่ก็ลองสมัคร YouTube Premium แทน</p>\n<p>กรณีนี้ไม่ใช่เรื่องใหม่ เพราะ <a href=\"https://www.blognone.com/node/133798\">YouTube เริ่มทำเรื่องนี้มาตั้งแต่เดือนพฤษภาคม</a> แต่ยังทดสอบเฉพาะกลุ่มจำกัด จากนั้น<a href=\"https://www.blognone.com/node/134599\">ค่อยๆ ขยายจำนวนมากขึ้น</a> <a href=\"https://www.blognone.com/node/135741\">มากขึ้น</a> จนล่าสุดขยายคำเตือนนี้ในวงกว้าง ถึงขั้น<a href=\"https://www.reddit.com/r/youtube/\">ห้อง r/youtube ใน Reddit</a> ตอนนี้ไม่มีการสนทนาเรื่องอื่นแล้ว กลายเป็นที่รวมตัวของคนโดน YouTube บล็อค เพราะบล็อคโฆษณา YouTube แทน (แนะนำให้อ่านได้ถ้าชอบความบันเทิง)</p>\n<p>โฆษกของ YouTube <a href=\"https://www.theverge.com/2023/10/31/23940583/youtube-ad-blocker-crackdown-broadening\">ยืนยันกับ The Verge</a> ว่าโครงการแบน ad blocker ตอนนี้ขยายตัวไปทั่วโลกแล้ว (global effort)</p>\n<p><img alt=\"No Description\" src=\"https://www.blognone.com/sites/default/files/externals/6a712f9ae88d882235187f71f96b3a9c.png\" /></p>\n<p>ที่มา - <a href=\"https://www.androidauthority.com/youtube-ad-blocker-crackdown-growing-3380809/\">Android Authority</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/ad-blocking\">Ad Blocking</a></div><div><a href=\"/topics/advertising\">Advertising</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da76d24593a7e8be67a6e80c56ecd8b46080cc2da1846e4007a32cf0686ef938","category":"Thai"}