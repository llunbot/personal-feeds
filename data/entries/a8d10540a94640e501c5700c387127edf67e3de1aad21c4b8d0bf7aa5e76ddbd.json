{"title":"หลุดสเปก PS5 Pro จีพียูแรงขึ้น 45%, Raytracing ดีขึ้น 2-4 เท่า, มี PSSR ช่วยอัพสเกลภาพ","link":"https://www.blognone.com/node/138731","date":1710560627000,"content":"<div><div><div><p>ช่องฮาร์ดแวร์ Moore's Law Is Dead อ้างว่าได้ข้อมูลของ PS5 Pro โค้ดเนม Trinity ที่จะเปิดตัวและวางขายในช่วงปลายปี 2024 ดังนี้</p>\n<ul>\n<li>สมรรถนะรวม 33.5 Terraflops</li>\n<li>จีพียูแรงขึ้น ใช้แรมความเร็วสูงขึ้น เรนเดอร์ภาพได้เร็วขึ้น 45% เทียบกับ PS5 รุ่นปกติ</li>\n<li>สถาปัตยกรรม raytracing ตัวใหม่ สมรรถนะดีขึ้นเฉลี่ย 2-3 เท่า สูงสุด 4 เท่า</li>\n<li>มีฟีเจอร์ PSSR หรือ PlayStation Spectral Super Resolution Upscaling ใช้เทคนิค machine learning ช่วยอัพสเกลภาพ รองรับความละเอียดภาพสูงสุด 4K ในช่วงแรก และ 8K ในอนาคต</li>\n<li>มีตัวเร่งการประมวผล AI สมรรถนะ 300 TOPS (8-bit) หรือ 67 TFLOPS (16-bit)</li>\n</ul>\n<p>ถึงแม้ตัวเลขในกระดาษอาจดูน่าตื่นเต้น แต่ Moore's Law Is Dead ก็ชี้ว่าจีพียูของ PS5 เป็นสถาปัตยกรรม RDNA 2 ที่ออกมานานพอสมควรแล้ว ดังนั้นจีพียูของ PS5 Pro น่าจะเป็น RDNA 4 ที่ยังไม่เปิดตัว</p>\n<p>เว็บไซต์ Insider Gaming ยังร่วมยืนยันข่าวว่าสเปกนี้เป็นของจริง เพราะมาจากเอกสารที่โซนี่เผยแพร่ในพอร์ทัลสำหรับนักพัฒนาเกม โดยตัวฮาร์ดแวร์ devkit ถูกส่งมอบให้สตูดิโอในเครือโซนี่มาตั้งแต่เดือนกันยายน 2023 และสตูดิโอนอกโซนี่ตั้งแต่เดือนมกราคม 2024 แต่ก็มีความเป็นไปได้ว่าการวางขายอาจเลื่อนออกไปจากช่วงปลายปี 2024 หากเกมของโซนี่เองไม่เพียงพอต่อการเปิดตัว</p>\n<p>ที่มา - <a href=\"https://insider-gaming.com/ps5-pro-specs-2024/\">Insider Gaming</a></p>\n<p><img alt=\"No Description\" src=\"https://www.blognone.com/sites/default/files/externals/79941443cef2b57c9c21ee1883470170.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/291762a0ff7ff744e2741afd3782f5a7.jpeg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/hardware\">Hardware</a></div><div><a href=\"/topics/sony\">Sony</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8d10540a94640e501c5700c387127edf67e3de1aad21c4b8d0bf7aa5e76ddbd","category":"Thai"}