{"title":"[ไม่ยืนยัน] Linda Yaccarino หัวหน้าฝ่ายโฆษณา NBCUniversal จะเป็นซีอีโอคนใหม่ Twitter","link":"https://www.blognone.com/node/133815","date":1683878196000,"content":"<div><div><div><p>The Wall Street Journal อ้างแหล่งข่าวที่เกี่ยวข้องเผยว่า Linda Yaccarino หัวหน้าฝ่ายโฆษณาของ NBCUniversal บริษัทสื่อรายใหญ่ ถูกทาบทามให้เป็นซีอีโอคนใหม่ของ Twitter ซึ่งอาจสอดคล้องกับที่ Elon Musk ประกาศวันนี้ว่า <a href=\"https://www.blognone.com/node/133805\">Twitter จะมีซีอีโอคนใหม่</a>มาแทนเขา</p>\n<p>ทั้งนี้ NBCUniversal จะจัดงานใหญ่ประจำปี Upfront เพื่อนำเสนอโซลูชันและรูปแบบโฆษณากับผู้ซื้อโฆษณา และ Yaccarino ก็มีกำหนดการนำเสนอเนื้อหาในงานนี้ด้วย โดยงานจะจัดในวันจันทร์สัปดาห์หน้า จึงอาจเป็นสาเหตุหนึ่งที่ Elon Musk ยังไม่ประกาศชื่อซีอีโอคนใหม่ตอนนี้</p>\n<p>นับตั้งแต่ Elon Musk มาเป็นซีอีโอ Twitter ก็พบกับปัญหาผู้ลงโฆษณาจำนวนมากเลิกลงโฆษณาในแพลตฟอร์ม ตัวเลขใน<a href=\"https://www.blognone.com/node/132890\">เดือนธันวาคมลดลงถึง 40%</a> การได้ซีอีโอคนใหม่ที่มีความสัมพันธ์ดีกับผู้ลงโฆษณา อาจเป็นทางออกในการเพิ่มรายได้ให้กับ Twitter นั่นเอง</p>\n<p>ที่มา: <a href=\"https://www.wsj.com/articles/linda-yaccarino-in-talks-new-twitter-ceo-elon-musk-7a006bb5\">The Wall Street Journal</a> ภาพ: <a href=\"https://www.youtube.com/watch?v=_Rd9ZgbOUVw\">Connections Ep 8 by Salesforce</a></p>\n<p><img alt=\"No Description\" src=\"https://www.blognone.com/sites/default/files/externals/72f42a0ecf8897d04941b67e1fab6bd1.png\" /></p>\n<p>Elon Musk และ Linda Yaccarino ขึ้นเวทีร่วมกันในงานสัมมนา Possible เมื่อเดือนที่แล้วในไมอามี</p>\n<blockquote><p>We can all agree … this freedom of speech, deserves a bit more reach. Here’s my full chat with <a href=\"https://twitter.com/elonmusk?ref_src=twsrc%5Etfw\">@elonmusk</a> at <a href=\"https://twitter.com/PossibleEvent?ref_src=twsrc%5Etfw\">@PossibleEvent</a>. <a href=\"https://t.co/JwPzHOgi9s\">https://t.co/JwPzHOgi9s</a></p>\n<p>— Linda Yaccarino (@lindayacc) <a href=\"https://twitter.com/lindayacc/status/1649116812733235200?ref_src=twsrc%5Etfw\">April 20, 2023</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/ceo\">CEO</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75034385100fdc5fda69910815678d9dc5e37171681fde04b6d6b9a6f23ed9db","category":"Thai"}