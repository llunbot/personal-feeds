{"title":"เปิดตัว Guns of Fury เกมแอคชั่น 2 มิติที่มีกลิ่นอายของ Castlevania และ Metal Slug อยู่ในเกมเดียว","link":"https://www.blognone.com/node/141142","date":1722339742000,"content":"<div><div><div><p>GelatoGames นักพัฒนาเกมอินดี้ที่เคยมีผลงานอย่าง Goblin Sword เปิดตัวเกมใหม่ชื่อ Guns of Fury เกมแอคชั่น 2 มิติที่นำองค์ประกอบของเกมแนว Metroidvania (Castlevania, Metroid) ที่แผนที่จะเชื่อมต่อกันเดินกลับไปกลับมาได้ผสมกับเกมแนวเดินหน้ายิงแบบ Metal Slug และ Contra โดยที่ผู้เล่นจะได้รับสกิล และอาวุธใหม่ ๆ ระหว่างการผจญภัย</p>\n<p>เนื้อเรื่องของ Guns of Fury ดำเนินในโลกอนาคตที่กำลังขาดแคลนพลังงานให้เรารับบทเป็น Vincent Fury เจ้าหน้าที่พิเศษในภารกิจแทรกซึมเข้าไปในศูนย์วิจัยลับสุดยอดของบริษัท Easton Industries เพื่อช่วยเหลือ Dr. Klaus และค้นหา Tetra Cell แหล่งพลังใหม่ของโลกให้เจอก่อนที่จะสายไป ตัวเกมมีกำหนดวางจำหน่ายบน Nintendo Switch และ PC ผ่าน Steam ภายในปี 2024</p>\n<p><img alt=\"No Description\" src=\"https://www.blognone.com/sites/default/files/externals/7d4ea464979f94f0e47e284ac8ae025c.jpeg\" /><img alt=\"No Description\" src=\"https://www.blognone.com/sites/default/files/externals/879fd0b288b6dbca1808926f2c1c538c.jpeg\" /><img alt=\"No Description\" src=\"https://www.blognone.com/sites/default/files/externals/cf3c300fe74653152b8416fc0d263ee6.jpeg\" /></p>\n<p>ที่มา - <a href=\"https://store.steampowered.com/app/3099000/Guns_of_Fury\">Steam</a></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/steam\">Steam</a></div><div><a href=\"/topics/nintendo-switch\">Nintendo Switch</a></div><div><a href=\"/topics/castlevania\">Castlevania</a></div><div><a href=\"/topics/metal-slug\">Metal Slug</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"caa07f5d484dd99d7b0cf580938f91e37ab1797295c1ee916c20eff279d081ca","category":"Thai"}