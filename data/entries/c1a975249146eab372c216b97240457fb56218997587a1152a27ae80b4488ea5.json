{"title":"กลุ่มบริษัทไอทีร่วมตั้ง PHP Foundation  จ้างนักพัฒนาเต็มเวลาราคาตลาด","link":"https://www.blognone.com/node/125977","date":1637687504000,"content":"<div><div><div><p>กลุ่มบริษัทไอที 10 บริษัทประกาศร่วมก่อตั้ง PHP Foundation องค์กรกลางสำหรับดูแลภาษา PHP เต็มเวลา หลังจาก Nikita Popov นักพัฒนาหลักของ PHP ที่ทำงานกับ JetBrains ลาออกจากบริษัทและหันไปทำงานในโครงการ LLVM เป็นหลัก</p>\n<p>บริษัทที่ร่วมก่อตั้งมูลนิธิครั้งนี้ได้แก่ Automattic (Wordpress), Laravel, Acquia (Drupal), Zend, Private Packagist, Symfony, Craft CMS, Tideways, PrestaShop, และ JetBrains โดยคาดว่าจะระดมทุนเป็นงบประมาณสำหรับนักพัฒนาหลักได้ปีละ 300,000 ดอลลาร์ เบื้องต้น JetBrains ประกาศว่าจะสนับสนุนปีละ 100,000 ดอลลาร์</p>\n<p>เป้าหมายของการระดมทุนหวังว่าจะจ่ายเงินเดือนนักพัฒนาหลักของ PHP ได้ในราคาตลาด และหากระดมทุนได้มากขึ้นก็จะจ้างนักพัฒนาได้มากขึ้นตามไปด้วย ตอนนี้ทางมูลนิธิ<a href=\"https://opencollective.com/phpfoundation\">เปิดระดมทุนผ่านทาง Open Collective เริ่มต้นเดือนละ 5 ดอลลาร์</a></p>\n<p>ที่มา - <a href=\"https://blog.jetbrains.com/phpstorm/2021/11/the-php-foundation/\">JetBrains</a></p>\n<p><img src=\"https://www.blognone.com/sites/default/files/externals/c806b3db0fcf51dd1407823d73d92dbf.jpg\" /></p>\n<p>ภาพโดย <a href=\"https://pixabay.com/th/photos/%e0%b8%81%e0%b8%b2%e0%b8%a3%e0%b9%80%e0%b8%82%e0%b8%b5%e0%b8%a2%e0%b8%99%e0%b9%82%e0%b8%9b%e0%b8%a3%e0%b9%81%e0%b8%81%e0%b8%a3%e0%b8%a1-%e0%b8%a3%e0%b8%ab%e0%b8%b1%e0%b8%aa-%e0%b8%81%e0%b8%b2%e0%b8%a3%e0%b8%9e%e0%b8%b1%e0%b8%92%e0%b8%99%e0%b8%b2-%e0%b9%80%e0%b8%a7%e0%b9%87%e0%b8%9a-583923/\">doki7</a></p>\n</div></div></div><div><div>Topics: </div><div><div><a href=\"/topics/php\">PHP</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1a975249146eab372c216b97240457fb56218997587a1152a27ae80b4488ea5","category":"Thai"}