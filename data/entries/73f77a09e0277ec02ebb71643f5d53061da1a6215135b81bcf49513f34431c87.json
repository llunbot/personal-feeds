{"title":"Microsoft Teams ที่รองรับการสลับบัญชีองค์กร-ส่วนตัว ในแอปเดียว อัปเดตทั่วไปให้ผู้ใช้งานทุกคนแล้ว","link":"https://www.blognone.com/node/141531","date":1724197428000,"content":"<div><div><div><p>ไมโครซอฟท์ประกาศว่า Microsoft Teams เวอร์ชันใหม่ ที่สามารถล็อกอินสลับบัญชีองค์กรและบัญชีส่วนตัวได้ในแอปเดียว เริ่มอัปเดตทั่วไปให้ผู้ใช้งานทั้ง Windows 10, Windows 11 และ Mac แล้ว หลังจาก<a href=\"https://www.blognone.com/node/138684\">ออกพรีวิวมาเมื่อต้นปี</a> โดยสามารถรออัปเดตอัตโนมัติ หรือสั่งอัปเดตทันทีผ่าน Microsoft Store</p>\n<p>ในการใช้งานหลายบัญชี ทำได้โดยเพิ่มบัญชีที่ต้องการใช้งานตรงมุมบนขวา เวลาสลับบัญชีก็เลือกได้จากตรงนั้น รองรับการข้ามระหว่างบัญชีส่วนตัว และบัญชีองค์กร (Work, Education)</p>\n<p>Teams ที่ล็อกอินหลายบัญชี จะมีหน้าต่างแสดงก่อนเข้าร่วมประชุม ให้เลือกว่าจะเข้าร่วมประชุมด้วยบัญชีใด ซึ่งหากการประชุมอนุญาตให้เข้าร่วมแบบไม่ต้องใช้บัญชี Teams ก็เลือกได้เช่นกัน</p>\n<p>ที่มา: <a href=\"https://techcommunity.microsoft.com/t5/microsoft-teams-blog/unified-teams-app-for-work-personal-and-education-accounts-is/ba-p/4217988\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/78e73def5c438b2cfc18e22fcb46f80c.png\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/collaboration\">Collaboration</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73f77a09e0277ec02ebb71643f5d53061da1a6215135b81bcf49513f34431c87","category":"Thai"}