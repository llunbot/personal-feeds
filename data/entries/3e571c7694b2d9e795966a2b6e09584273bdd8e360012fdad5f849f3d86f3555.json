{"title":"[Sensor Tower] ตลาดเกมมือถือปีนี้ยังร้อนแรง มีเกมทำเงินระดับพันล้านดอลลาร์ ถึง 8 เกม","link":"https://www.blognone.com/node/126373","date":1639791631000,"content":"<div><div><div><p>บริษัทวิจัยตลาดแอปมือถือ Sensor Tower รายงานข้อมูลการทำเงินของเกมบนมือถือตั้งแต่ต้นปี จนถึงวันที่ 14 ธันวาคม 2021 พบว่าปีนี้มีเกมมือถือที่ทำรายได้ ในระดับมากกว่า 1 พันล้านดอลลาร์ รวมทั้งหมด 8 เกม ซึ่งเป็นจำนวนมากที่สุดตั้งแต่ทำสถิติมา</p>\n<p>PUBG Mobile ซึ่งรวมตัวเลขของ <a href=\"https://www.blognone.com/node/109679\">Game For Peace</a> ในจีน และ <a href=\"https://www.blognone.com/node/123267\">Battlegrounds Mobile</a> ในอินเดียด้วย เป็นเกมที่ทำเงินสูงสุดปีนี้ 2.8 พันล้านดอลลาร์ ส่วน Honor of Kings หรือ RoV ในไทย เป็นอันดับ 2 ที่ระดับ 2.8 พันล้านดอลลาร์ เช่นกัน</p>\n<p>อันดับที่ 3 คือ Genshin Impact 1.8 พันล้านดอลลาร์ ซึ่งเป็นเกมที่มีอายุไม่ถึง 2 ปี ส่วนอันดับ 4-8 คือ Roblox, Coin Master, Pokémon GO, Candy Crush Saga และ Garena Free Fire ตามลำดับ</p>\n<p>Sensor Tower ประเมินว่าตัวเลขรายได้ปีนี้ที่เพิ่มสูง เป็นโมเมนตัมที่ได้จากการเติบโตมากในเกมมือถือเมื่อปี 2020 ซึ่งเกมที่ทำเงินมีทั้งเกมเก่าและเกมใหม่</p>\n<p>ที่มา: <a href=\"https://sensortower.com/blog/billion-dollar-mobile-games-2021\">Sensor Tower</a></p>\n<p><img src=\"https://www.blognone.com/sites/default/files/externals/6ad8bbc8538d41e45e26793068023dfa.jpg\" /></p>\n</div></div></div><div><div>Topics: </div><div><div><a href=\"/topics/sensor-tower\">Sensor Tower</a></div><div><a href=\"/topics/mobile-games\">Mobile Games</a></div><div><a href=\"/topics/market-research\">Market Research</a></div><div><a href=\"/topics/pubg\">PUBG</a></div><div><a href=\"/topics/rov\">RoV</a></div><div><a href=\"/topics/genshin-impact\">Genshin Impact</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e571c7694b2d9e795966a2b6e09584273bdd8e360012fdad5f849f3d86f3555","category":"Thai"}