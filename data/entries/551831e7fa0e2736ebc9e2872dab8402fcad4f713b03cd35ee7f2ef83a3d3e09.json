{"title":"Threads เผยตัวเลขเฉพาะเดือนนี้ มีคนสมัครใหม่มากกว่า 35 ล้านบัญชีแล้ว","link":"https://www.blognone.com/node/143378","date":1732790591000,"content":"<div><div><div><p>หลังจาก Bluesky ออกมา<a href=\"https://www.blognone.com/node/143065\">ประกาศ</a>ตัวเลข<a href=\"https://www.blognone.com/node/143223\">คนสมัครใช้งานใหม่</a> นับตั้งแต่ X <a href=\"https://www.blognone.com/node/142143\">ประกาศ</a>นโยบาย<a href=\"https://www.blognone.com/node/142629\">ใหม่</a>ที่ทำให้หลายคนตัดสินใจย้ายออกมาแพลตฟอร์มอื่น ก็ถึงคราวของ Threads จะอวดตัวเลขบ้างแล้ว</p>\n<p>Andy Stone ตัวแทนจาก Meta เปิดเผยว่า นับตั้งแต่ 1 พฤศจิกายน เป็นต้นมา Threads มีจำนวนคนสมัครใช้งานใหม่มากกว่า 35 ล้านบัญชีแล้ว ซึ่งอาจบอกได้ว่าเป็นตัวเลขที่สูงมากเพราะ Bluesky เพิ่งบอกว่ามีผู้ใช้งานรวมทั้งหมดมากกว่า 20 ล้านบัญชี</p>\n<p>ก่อนหน้านี้ Adam Mosseri หัวหน้าทีม Instagram และ Threads บอกเมื่อวันที่ 14 พฤศจิกายน ว่าเฉพาะเดือนนี้มีคนสมัคร Threads เพิ่มมากกว่า 15 ล้านบัญชี แปลว่าหลังจากนั้นอีกสองสัปดาห์ Threads มีคนสมัครเพิ่มอีกกว่า 20 ล้านบัญชี</p>\n<p>Meta รายงานจำนวนผู้ใช้งาน<strong>รวม</strong>ของ Threads ใน<a href=\"https://www.blognone.com/node/142861\">รายงานผลประกอบการไตรมาส</a>ที่ผ่านมาว่ามี 275 ล้านบัญชี</p>\n<p>ที่มา: <a href=\"https://www.axios.com/2024/11/26/exclusive-threads-adds-35m-new-signups-this-month\">Axios</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"551831e7fa0e2736ebc9e2872dab8402fcad4f713b03cd35ee7f2ef83a3d3e09","category":"Thai"}