{"title":"ไมโครซอฟท์เตรียมขายสิทธิ์คลาวด์เกมมิ่งเกม Activision Blizzard ให้ Ubisoft เพื่อให้ผ่าน CMA","link":"https://www.blognone.com/node/135390","date":1692687511000,"content":"<div><div><div><p>จากที่หน่วยงานกำกับดูแลการแข่งขันของสหราชอาณาจักร (Competition and Markets Authority - CMA) ตัดสินขัดขวางดีล Activision Blizzard ด้วยเหตุผลเรื่องการมีอำนาจในตลาดคลาวด์เกมมิ่ง</p>\n<p>ล่าสุด Brad Smith ประธานไมโครซอฟท์เผยว่า บริษัทเตรียมขายสิทธิ์ของเกม Activision Blizzard บนแพลตฟอร์มคลาวด์สตรีมมิ่งทั้งหมด ทั้งเกมในปัจจุบันและที่จะออกในอนาคต ให้กับ Ubisoft โดยสิทธิ์นี้ไม่มีวันหมดอายุ</p>\n<p>เท่ากับว่า หากดีลผ่าน เกมของ Activision Blizzard จะไม่ได้เป็นเอ็กคลูซีฟบน Xbox Cloud Gaming ขณะที่ Ubisoft จะจ่ายเป็นเงินก้อนให้ไมโครซอฟท์ บวกส่วนแบ่งรายได้จากชั่วโมงการเล่นผ่าน Ubisoft+</p>\n<p>อย่างไรก็ตามเงื่อนไขนี้บังคับใช้เฉพาะในสหราชอาณาจักรเท่านั้น เพราะกรณีของ EU <a href=\"https://www.blognone.com/node/133841\">ไมโครซอฟท์มีมาตรการเยียวยาไปแล้ว</a> (อนุญาตให้บริการคลาวด์เกมมิ่งรายอื่นเข้าถึงเกมของ Activision Blizzard ได้) เพื่อให้ EU อนุมัติดีล</p>\n<p>ที่มา - <a href=\"https://blogs.microsoft.com/on-the-issues/2023/08/21/microsoft-activision-restructure-acquisition/\">Microsoft</a></p>\n<p><img src=\"https://www.blognone.com/sites/default/files/externals/ed5ce8f279c9466ca9842ee9b5d32ca1.jpg\" alt /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/united-kingdom\">United Kingdom</a></div><div><a href=\"/topics/cma\">CMA</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"891f9dd9f5a34ec67fa53e7938c99a7b8a2ea542d75801773bad9f2bf053d403","category":"Thai"}