{"title":"Kia เปิดตัว Kia EV9 รถยนต์ไฟฟ้าเอสยูวี 6 ที่นั่ง ตั้งเป้าส่งมอบภายในเดือน มิ.ย. 2024","link":"https://www.blognone.com/node/138488","date":1709284512000,"content":"<div><div><div><p>Kia ประกาศเปิดตัว Kia EV9 รถยนต์เอสยูวี 6 ที่นั่ง เป็นรถยนต์คันแรกของ Kia ที่ขับเคลื่อนด้วยพลังงานไฟฟ้าเต็มรูปแบบในประเทศไทย งานเปิดตัวจัดขึ้นในรูปแบบนิทรรศการ ณ ศูนย์ประชุมแห่งชาติสิริกิติ์ ระหว่างวันที่ 1 และ 2 มีนาคม 2024 ภายใต้แนวคิด Space to Inspire Your Future เปิดตัวในประเทศไทย 2 รุ่น ได้แก่ Kia EV9 Earth Long Range และ Kia EV9 GT-Line AWD โดยทั้ง 2 รุ่นมาพร้อมการรับประกันคุณภาพ 7 ปี</p>\n<p><img alt=\"No Description\" src=\"https://www.blognone.com/sites/default/files/externals/3521f34e27162f3b3320ae4706443f21.png\" /></p>\n<p>ภายนอกของ Kia EV9 มีระยะฐานล้อ 3,100 มม. รองรับล้อรถขนาด 21 นิ้วหรือ 20 นิ้ว ซึ่งรุ่น GT-Line AWD มีความยาวโดยรวมตัวรถอยู่ที่ 5,015 มม. กว้าง 1,980 มม. และสูง 1,780 มม. โฉมด้านหน้าของ Kia EV9 เป็นโฉมหน้าแบบ 'Digital Tiger Face' ด้วยกระจังหน้าในสไตล์ 'Digital Pattern Lighting Grile' และไฟหน้าแนวตั้งมาพร้อมดวงไฟทรงลูกบาศก์ขนาดเล็กสองแถวที่อยู่ติดกับไฟหน้าแต่ละดวง</p>\n<p><img alt=\"No Description\" src=\"https://www.blognone.com/sites/default/files/externals/28e5df8d9aa656d81fa3e9633597e17e.png\" /></p>\n<p>ภายในมาพร้อมกับ Panoramic Wide Display จอแสดงผลแบบคลัสเตอร์ขนาด 12.3 นิ้ว หน้าจออินโฟเทนเมนท์แบบสัมผัสขนาด 12.3 นิ้ว และจอแสดงผลสำหรับระบบปรับอากาศภายในห้องโดยสารขนาด 5.3 นิ้ว มีโหมด EV ช่วยให้ผู้ขับขี่สามารถตรวจสอบและควบคุมข้อมูลเฉพาะเกี่ยวกับ EV ทั้งหมดได้ในโหมดเดียว</p>\n<p><img alt=\"No Description\" src=\"https://www.blognone.com/sites/default/files/externals/845bf130b1a616f737e3656298ec4cc1.png\" /></p>\n<p>รถยนต์รุ่น Kia EV9 มาพร้อมระบบส่งกำลังไฟฟ้าตามมาตรฐาน Electric Global Modular Platform (E-GMP) ใช้เทคโนโลยีแบตเตอรี่รุ่นที่ 4 ของ KIA ขนาด 99.8 กิโลวัตต์ต่อชั่วโมง มี 2 รุ่นย่อย</p>\n<p><img alt=\"No Description\" src=\"https://www.blognone.com/sites/default/files/externals/a42aaad41d82f723b315345c8097f9b0.png\" /></p>\n<p>รุ่น Kia EV9 Earth Long Range ใช้มอเตอร์ไฟฟ้า 1 ตัว ขนาด 149.5 กิโลวัตต์/350 นิวตันเมตร เร่งความเร็วจาก 0 ถึง 100 กม./ชม.ใน 9.4 วินาที วิ่งได้ระยะทางสูงสุดถึง 680 กิโลเมตร ต่อการชาร์จหนึ่งครั้งตามมาตรฐาน NEDC ตัวเบาะนั่งปรับหมุนได้ 180 องศา เป็นครั้งแรกในไทยที่มีการใส่ฟังก์ชันนี้เข้ามา ราคาเปิดตัว 3,499,000 บาท</p>\n<p><img alt=\"No Description\" src=\"https://www.blognone.com/sites/default/files/externals/7e7de9e199f4fc4e4d9680332d214846.png\" /></p>\n<p>ส่วนรุ่น Kia EV9 GT-Line AWD มาพร้อมกับมอเตอร์ไฟฟ้า 2 ตัวให้กำลังรวมถึง 282.6 กิโลวัตต์ แรงบิดรวม 700 นิวตันเมตร เร่งความเร็วจาก 0 ถึง 100 กม./ชม. ใน 5.3 วินาที วิ่งได้ระยะทางสูงสุด 647 กิโลเมตร ต่อการชาร์จหนึ่งครั้งตามมาตรฐาน NEDC ซึ่งในการชาร์จแบบเร็ว (Ultra-fast Charge) 350 กิโลวัตต์ 24 นาที จะสามารถวิ่งได้ 450 กิโลเมตร มาพร้อมเบาะนั่งแบบเลานจที่มีที่พักเท้าแบบปรับด้วยไฟฟ้าพร้อมระบบอุ่น และสามารถระบายอากาศได้ ราคาเปิดตัว 3,899,000 บาท</p>\n<p>Kia EV9 มาพร้อมระบบช่วยเหลือผู้ขับขี่อาทิเช่น Blind-Spot Collision-Avoidance Assist (BCA), Lane Keeping Assist (LKA), Smart Cruise Control (SCC) with Stop &amp; Go un&amp; Forward Collision Avoidance Assist (FCA) with Junction Assist, Rear Cross-Traffic Colision-Avoidance (RCCA) และ Parking Collision-Avoidance Assist (PCA)</p>\n<p>Kia ตั้งเป้าจะส่งมอบรถยนต์ได้ภายในเดือนมิถุนายน 2024 เป็นต้นไป ใครที่สนใจสามารถสอบถามรายละเอียด รวมถึงลงทะเบียนทดลองขับได้ที่บูธ Kia ที่งานบางกอก อินเตอร์เนชั่นแนลมอเตอร์โชว์ ครั้งที่ 45 ได้ตั้งแต่วันที่ 27 มีนาคม ถึง 7 เมษายนนี้</p>\n<p><img alt=\"No Description\" src=\"https://www.blognone.com/sites/default/files/externals/0eeb660fe3c09e47ed686f629955ce94.png\" /></p>\n<p>นอกจากนี้ในงานเปิดตัว KIA ยังนำ Kia EV5 ออกมาโชว์ด้วยแต่จะเผยรายละเอียดเต็ม ๆ ในงานบางกอก อินเตอร์เนชั่นแนลมอเตอร์โชว์ ครั้งที่ 45</p>\n</div></div></div><div><div>Topics: </div><div><div><a href=\"/topics/kia\">Kia</a></div><div><a href=\"/topics/electric-vehicles\">Electric Vehicles</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9cec43832d2ce9b9007ab14276b94c99b68a66528bacf542916564c08304cc1e","category":"Thai"}