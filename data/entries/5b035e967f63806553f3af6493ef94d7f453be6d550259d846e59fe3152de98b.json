{"title":"ถอยครึ่งก้าว Chrome เพิ่ม userScripts กลับมาใน Manifest V3 แต่ต้องเปิด developer mode","link":"https://www.blognone.com/node/137092","date":1701766103000,"content":"<div><div><div><p>กูเกิลเตรียมเพิ่ม userScripts API กลับเข้ามาให้ extension ของ Chrome ใช้งาน หลังก่อนหน้านี้เคยมีฟีเจอร์นี้ใน Manifest V2 แต่ถอนออกไปใน Manifest V3 ตอนนี้เปิดกลับมาแล้ว แต่มีข้อจำกัดเพิ่มเติมหลายอย่าง จุดสำคัญคือผู้ใช้ต้องเปิด developer mode จึงจะใช้งานได้</p>\n<p>userScript API เปิดให้ส่วนขยายของ Chrome นั้นโหลดสคริปต์มารันได้อีกที ทำให้เกิดการแชร์สคริปต์กันกว้างขวาง เช่น การปรับแต่งเว็บต่างๆ เปลี่ยนธีมเว็บโดยผู้ใช้เอง หรือลบโฆษณาออก ปัญหาคือสคริปต์เหล่านี้เป็นช่องโหว่ความปลอดภัยร้ายแรง เพราะผู้ใช้อาจจจะดาวน์โหลดสคริปต์มุ่งร้ายมารันในเว็บได้ โดยที่ตัว extension เองไม่ได้มีมุ่งร้ายอะไร และกูเกิลไม่สามารถตรวจสอบสคริปต์ที่นำไปรันได้ ทีมงาน Chrome ยอมรับว่า API นี้ทำให้ Manifest V3 นั้นมีฟีเจอร์ไม่เท่า Manifest V2 แต่ก็ต้องชั่งน้ำหนักความปลอดภัยไปพร้อมกัน ด้วยการจำกัดการใช้งาน</p>\n<p>ตอนนี้ฟีเจอร์นี้ใส่เข้ามาใน Chrome 120 Beta แล้ว</p>\n<p>ที่มา - <a href=\"https://developer.chrome.com/docs/extensions/reference/api/userScripts\">Chrome Developer</a>, <a href=\"https://groups.google.com/a/chromium.org/g/chromium-extensions/c/bdnjlMNzQqA/m/BLaC7ONvAQAJ#BLaC7ONvAQAJ\">chrome-extensions</a></p>\n<p><img alt=\"No Description\" src=\"https://www.blognone.com/sites/default/files/externals/7e754a0539c3bb19fa43a553c34afab4.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b035e967f63806553f3af6493ef94d7f453be6d550259d846e59fe3152de98b","category":"Thai"}