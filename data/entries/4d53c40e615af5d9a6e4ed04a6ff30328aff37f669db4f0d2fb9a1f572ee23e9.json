{"title":"ฟอนต์นกฮูก (iannnnn-OWL)","link":"https://iannnnn.com/2024/3140","date":1727595973000,"content":"<p>เนื่องจากช่วงนี้ชีวิตวุ่นวายรายวันมาก เลยไม่ได้มาเขียนเล่าสักมี กลัวจะลืม (นี่ก็เริ่มลืมแล้ว สมองนะ)</p>\n\n\n\n<p>ก่อนอื่นขอโปรโมตนิดนึง</p>\n\n\n\n<figure><img width=\"1024\" height=\"1024\" src=\"https://iannnnn.com/wordpress/wp-content/uploads/2024/09/iannnnn-owl-16387004526277501294-1024x1024.png\" srcset=\"https://iannnnn.com/wordpress/wp-content/uploads/2024/09/iannnnn-owl-16387004526277501294-1024x1024.png 1024w, https://iannnnn.com/wordpress/wp-content/uploads/2024/09/iannnnn-owl-16387004526277501294-300x300.png 300w, https://iannnnn.com/wordpress/wp-content/uploads/2024/09/iannnnn-owl-16387004526277501294-250x250.png 250w, https://iannnnn.com/wordpress/wp-content/uploads/2024/09/iannnnn-owl-16387004526277501294-768x768.png 768w, https://iannnnn.com/wordpress/wp-content/uploads/2024/09/iannnnn-owl-16387004526277501294-1536x1536.png 1536w, https://iannnnn.com/wordpress/wp-content/uploads/2024/09/iannnnn-owl-16387004526277501294.png 1600w\" /></figure>\n\n\n\n<p>น้องคือฟอนต์นกฮูก (<a href=\"https://www.f0nt.com/release/iannnnn-owl/\" target=\"_blank\">ดาวน์โหลดฟรี จิ้ม</a>) เป็นฟอนต์ซีรีส์สัตว์ตัวล่าสุดที่เพิ่งเผยแพร่ไปเมื่อไม่กี่วันก่อนนี้</p>\n\n\n\n<p>เรามีโครงการที่คิดไว้เล่นๆ คือจะทำฟอนต์ใหม่ สลับกับบูรณะฟอนต์เดิมของตัวเอง ที่หลายตัวตกมาตรฐานฟอนต์สมัยใหม่มานาน ไม่ได้มานั่งรื้อสักที เพราะทำโค้ดหลังบ้านเองไม่เป็นด้วยแหละ กอปรกับสังขารเริ่มถึงวัยที่นอนตีสามก็จะตายแล้วด้วยอีก</p>\n\n\n\n<p>ฟอนต์นกฮูกจึงมาในโหมดฟอนต์ใหม่ ที่ให้บรรยากาศวังเวง</p>\n\n\n\n<p>ก่อนนี้เราทำฟอนต์ผีไว้ตัวนึง ชื่อ <a href=\"https://www.f0nt.com/release/iannnnnpda/\" target=\"_blank\">iannnnnPDA (2006)</a> เป็นหนึ่งฟอนต์ที่ทำแล้วสนุกตั้งแต่เริ่มเลย ก็คือเขียนด้วยปากกาบนเครื่อง PDA มือสอง ที่มิตรสหายส่งมาให้เป็นค่าแรงในการออกแบบ (มานึกดูเราเป็นพวกทำงานแลกของแทนตังค์มานานแล้วเหมือนกันนี่หว่า ถึงว่าสิไม่รวยสักที) เสร็จแล้วพอปล่อยให้ดาวน์โหลด มันก็กลายเป็นหนึ่งในภาพจำของฟอนต์ผีไทยๆ แบบการ์ตูนผีเล่มละบาท คือมีความเลือดๆ เละๆ เยิ้มๆ และไทยๆ</p>\n\n\n\n<p>บรรยากาศนี้ถูกส่งต่อมาถึงฟอนต์ที่จะทำใหม่ประจำกลางปี 2567 ทีแรกเราตั้งใจจะรื้อฟอนต์ PDA แต่คราวนี้เปลี่ยนจากเครื่อง PDA เป็น iPad ก็นั่งวาดใน Procreate ไปพักใหญ่ ยังไม่ทันจะเสร็จดี ก็มีเหตุให้ลูกสาวต้องเอาเครื่องไปใช้เรียน พอยกให้ไปปุ๊บ ก็รู้เลยว่าซวยแล้ว แอปที่ว่ามันส่งต่อมาทำที่อื่นไม่ได้นี่นา ถึงจะ export เป็น psd แล้วแต่ก็ยังได้แค่ลายเส้น วิญญาณของมันยังตามมาไม่ได้</p>\n\n\n\n<p>พอเจออุปสรรคนี้ ก็เลยต้องเบรกไว้ก่อน แล้วมาขีดๆ เขียนๆ ลงในกระดาษดูว่าพอจะมีทางสานต่อยังไงให้ไม่สะดุดอีก </p>\n\n\n\n<p>แล้ววันหนึ่งก็สบโอกาส มีคนประกาศขายแท็บเล็ตซัมซุง Galaxy Tab S8 สภาพโอเคในราคาถูก เลยจัดมาใช้แทนของเดิม (ใครใช้มือถือแอนดรอยด์อยู่ แนะนำครับ ชีวิตสะดวกกว่าตอนไอแพดมาก) ลองลงแอป HiPaint ดู เฮ้ย ความรู้สึกนี้มันคือ Procreate จีนเลยนี่หว่า ได้ๆๆๆ เอามาทำฟอนต์ๆๆๆ</p>\n\n\n\n<p>พอเริ่มทำไปสักพักก็พบว่า เราทิ้งน้องไว้นานเกิน ต่อไม่ติด 沈 แต่ตั้งใจว่าอยากทำฟอนต์ใหม่ 1 ตัวให้เสร็จภายในเดือนกันยายนให้ได้ ร่างไปร่างมาก็เลยเจออีกสำเนียงหนึ่งที่ยังไม่(ค่อย)มีในฟอนต์ไทย นั่นคือบรรยากาศหลอนๆ แต่ไม่แหวะ ไม่เลือด ไม่หนอง ไม่หนอน ไม่เหม็น ไม่แฮ่ ไม่กรรโชก ไม่เป็นผี extrovert</p>\n\n\n\n<p>หรืออาจจะแค่ให้ความรู้สึกไทยๆ บ้านๆ ไม่ผีเลยก็ยังได้</p>\n\n\n\n<p>พอเจอทางแล้วทีนี้ก็ยาวเลยครับ นั่งทำไป รื้อวิชา เคาะสนิมไป คือมันนานๆ ทำที ก็ต้องลืมเป็นธรรมดาปะ นอนดึก 2-3 คืน ในที่สุดก็เสร็จทันเวลา</p>\n\n\n\n<p>ไม่ได้เสร็จน้ำหนักเดียวด้วย แต่มาถึง 5 น้ำหนัก</p>\n\n\n\n<figure><img width=\"1024\" height=\"1024\" src=\"https://iannnnn.com/wordpress/wp-content/uploads/2024/09/iannnnn-owl-55344502920366400564-1024x1024.png\" srcset=\"https://iannnnn.com/wordpress/wp-content/uploads/2024/09/iannnnn-owl-55344502920366400564-1024x1024.png 1024w, https://iannnnn.com/wordpress/wp-content/uploads/2024/09/iannnnn-owl-55344502920366400564-300x300.png 300w, https://iannnnn.com/wordpress/wp-content/uploads/2024/09/iannnnn-owl-55344502920366400564-250x250.png 250w, https://iannnnn.com/wordpress/wp-content/uploads/2024/09/iannnnn-owl-55344502920366400564-768x768.png 768w, https://iannnnn.com/wordpress/wp-content/uploads/2024/09/iannnnn-owl-55344502920366400564-1536x1536.png 1536w, https://iannnnn.com/wordpress/wp-content/uploads/2024/09/iannnnn-owl-55344502920366400564.png 1600w\" /></figure>\n\n\n\n<p>ฟอนต์นกฮูก ดาวน์โหลดฟรี ใช้ฟรี ใช้ทำมาหากินก็ได้ตามสบาย ที่ <a href=\"https://www.f0nt.com/release/iannnnn-owl/\" target=\"_blank\">f0nt.com/release/iannnnn-owl/</a></p>\n\n\n\n<p>จะเห็นได้ว่าฟอนต์นี้ก็ยังคงเป็นแบบลายมือๆ บิดๆ เบี้ยวๆ เหมือนเดิม เพราะเราชอบความ “ไม่เป็นคอมพิวเตอร์” ในงานตัวเอง ซึ่งถ้าพูดกันจริงๆ คือเป็นคนที่อดทนมานั่งดัดเส้น ประกอบร่าง เพิ่มความเนี้ยบ อะไรแบบนี้ไม่พอ</p>\n\n\n\n<p>เลยจบด้วยงานสเก็ตช์เหมือนจะไม่ไฟนอลมาตลอด ซึ่งนี่แหละพี่ ไฟนอลแล้ว…</p>\n\n\n\n<ul>\n<li>ทีแรกตั้งชื่อไว้ว่าฟอนต์ค้างคาว เพราะชื่อนกฮูกถูกเอาไปใช้ใน PDA ใหม่แล้ว</li>\n\n\n\n<li>แต่พอเขียนคำว่าค้างคาว มันดันไม่ค่อยสวย เลยขอยึดชื่อนกฮูกมาใช้ที่นี่เลย เพราะชอบแล้ว</li>\n\n\n\n<li>ส่วนฟอนต์ PDA เดิมที่จะรื้อใหม่ ก็จัดลงคิวบูรณะต่อจากตัวนี้ละกัน ไหนๆ ผีแล้วก็ผีต่อไป</li>\n</ul>\n\n\n\n<p>เย้ สนุก</p>\n\n\n\n<p>เราไม่ได้ทำฟอนต์เป็นอาชีพ (ทำแจกฟรี ฟอนต์ที่แจกก็เป็นฟอนต์ที่อยากใช้เอง แต่มันไม่มี ก็เลยทำขึ้นมา) แต่พูดตามตรง ชีวิตนี้เรามีโอกาสดีๆ หลายครั้งก็เพราะการทำฟอนต์ และเว็บฟอนต์ขึ้นมา</p>\n\n\n\n<p>ดังนั้นก็จะทำฟอนต์ต่อไป ถึงไม่ “ได้” อะไร เราก็จะทำต่อไป เพราะมันสนุกดี</p>","author":"iannnnn","siteTitle":"iannnnn.com","siteHash":"a633e1d87162133e28114b6caf1c887bfa26aadefce69cc40a9feea913e71870","entryHash":"4d53c40e615af5d9a6e4ed04a6ff30328aff37f669db4f0d2fb9a1f572ee23e9","category":"Thai"}