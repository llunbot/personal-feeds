{"title":"เปิดตัว HMD Skyline มือถือทรง Lumia เน้นซ่อมง่าย ฝาหลังถอดได้ เปลี่ยนแบตเองได้","link":"https://www.blognone.com/node/140964","date":1721354593000,"content":"<div><div><div><p>HMD เปิดตัวมือถือรุ่นใหม่ HMD Skyline ใช้ดีไซน์แนวเดียวกับ Lumia ในอดีต <a href=\"https://www.blognone.com/node/140420\">ตรงกับข่าวหลุดก่อนหน้านี้</a> แต่เพิ่มฟีเจอร์ถอดฝาหลังและเปลี่ยนแบตเตอรี่เองได้</p>\n<p>HMD ชูฟีเจอร์เรื่องผู้ใช้ทั่วไปสามารถซ่อมเองได้ (repairability) โดยใช้เครื่องมือแค่ไขควงและปิ๊กกีตาร์เท่านั้น อัพเกรดขึ้นจาก <a href=\"https://www.blognone.com/node/132783\">Nokia G22 ที่ออกช่วงต้นปี 2023</a> ฟีเจอร์นี้ช่วยให้ iFixit ให้คะแนนซ่อมง่ายของ HMD Skyline ที่ 9/10 คะแนน</p>\n<p>ฟีเจอร์ด้านซอฟต์แวร์คือ Detox Mode เป็นการปรับรอม Android ให้ปิดการทำงานของแอพโซเชียลทั้งหมดชั่วคราว (กดเข้าแอพไม่ได้เลย) สำหรับผู้ใช้ที่รู้สึกว่าติดโซเชียลเกินไปจนควบคุมตัวเองไม่ไหว ฟีเจอร์นี้จะตามอัพเดตให้ใช้งานในเดือนสิงหาคม</p>\n<p><img alt=\"No Description\" src=\"https://www.blognone.com/sites/default/files/externals/439cec371c1ec01fcec8e78114c4146a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/e75995915a4437bbd0e0651261b49ed6.jpeg\" /></p>\n<p>สเปกของ HMD Skyline มีดังนี้</p>\n<ul>\n<li>หน้าจอ 6.55\" pOLED FHD+ 1080x2400 อัตรารีเฟรช 144Hz, Gorilla Glass 3</li>\n<li>ชิป Snapdragon 7s Gen 2</li>\n<li>แรม 8GB/12GB, สตอเรจ 128GB/256GB + microSD</li>\n<li>กล้องหลังหลัก 108MP OIS + กล้องอัลตร้าไวด์ 13MP + กล้องเทเล 50MP ซูม 4x</li>\n<li>กล้องหน้า 50MP Autofocus มีฟีเจอร์ตรวจจับดวงตา เน้นสำหรับถ่ายเซลฟี่โดยเฉพาะ</li>\n<li>กันน้ำกันฝุ่น IP54, Bluetooth 5.2, รองรับ 5G eSIM + nano SIM, สแกนนิ้วที่ปุ่ม Power</li>\n<li>แบตเตอรี่ 4600 mAh ถอดเปลี่ยนได้ รองรับชาร์จเร็ว 33W, ชาร์จเร็วไร้สาย 15W <a href=\"https://www.blognone.com/node/136817\">มาตรฐาน Qi 2</a></li>\n<li>ระบบปฏิบัติการ Android 14 การันตีอัพเกรด OS 2 รุ่น, อัพเดตความปลอดภัย 3 ปี</li>\n</ul>\n<p>HMD มีให้เลือกสองสีคือ ชมพูและดำ (น่าเสียดายว่าไม่มีสีเหลือง Lumia แบบที่หลุดออกมาก่อนหน้านี้) ราคาเปิดตัวอยู่ที่ 499 ดอลลาร์</p>\n<p>ที่มา - <a href=\"https://www.hmd.com/en_int/press/hmd-skyline-more-than-a-pretty-face\">HMD</a></p>\n<p><img alt=\"No Description\" src=\"https://www.blognone.com/sites/default/files/externals/ae88f4eeaff3580b3fdb3dfc8922f47e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1637a35f517b059e0a54ca688e81c15f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ec6d0d0eec9fe3a1c22f974554e39a68.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/28513f2d9061f9feb6f9b8c62612df4d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9d3deba665d31e4a5185629f3b77af47.jpg\" /></p>\n</div></div></div><div><div>Topics: </div><div><div><a href=\"/topics/hmd-global\">HMD Global</a></div><div><a href=\"/topics/mobile\">Mobile</a></div><div><a href=\"/topics/lumia\">Lumia</a></div><div><a href=\"/topics/right-to-repair\">Right-to-Repair</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e28980149dd0c6bda98d8c08e66738066719de493d1340ebedc73bcdc72583d1","category":"Thai"}