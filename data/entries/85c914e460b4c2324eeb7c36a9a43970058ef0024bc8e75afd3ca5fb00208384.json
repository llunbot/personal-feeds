{"title":"Amazon เพิ่มเครื่องมือสร้างพื้นหลังสำหรับโฆษณาสินค้าด้วย GenAI ทำให้น่าสนใจมากขึ้น","link":"https://www.blognone.com/node/136407","date":1698285788000,"content":"<div><div><div><p>Amazon ประกาศเพิ่มเครื่องมือ Generative AI สำหรับการทำคอนเทนต์โฆษณาบน Amazon Ads ให้น่าสนใจมากขึ้น โดยสามารถแก้ไขภาพสินค้าให้มีฉากพื้นหลังเพิ่มความน่าสนใจ ซึ่งขั้นตอนนี้เดิมต้องใช้เวลามากในการตกแต่งรูป ตัวเลขที่ Amazon บอกคือลูกค้า 75% มองการสร้างโฆษณาแบบนี้เป็นเรื่องที่ท้าทายมาก</p>\n<p>Amazon บอกว่าภาพสินค้าที่มีฉากหลังทำให้ลูกค้าเห็นไลฟ์สไตล์ในการนำไปใช้งานมากขึ้น เช่น ภาพเครื่องปิ้งขนมปังพื้นสีขาว เทียบกับภาพที่ฉากหลังเป็นห้องครัว ช่วยเพิ่มอัตราการคลิกมากขึ้นถึง 40%</p>\n<p>ฟีเจอร์นี้เป็นสถานะเบต้าอยู่ในส่วน Amazon Ad Console สามารถสร้างชุดภาพโฆษณาสินค้าหลายแบบให้เลือก และสามารถปรับแก้ไขได้เพิ่มเติมด้วย prompt</p>\n<p>ก่อนหน้านี้ Meta ก็<a href=\"https://www.blognone.com/node/136083\">มีเครื่องมือ</a>สร้างพื้นหลังสำหรับโฆษณาสินค้าให้ผู้ลงโฆษณา</p>\n<p>ที่มา: <a href=\"https://www.aboutamazon.com/news/innovation-at-amazon/amazon-ads-ai-powered-image-generator\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/c48e97b2337b06836c9e94fce146c8c4.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/advertising\">Advertising</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85c914e460b4c2324eeb7c36a9a43970058ef0024bc8e75afd3ca5fb00208384","category":"Thai"}