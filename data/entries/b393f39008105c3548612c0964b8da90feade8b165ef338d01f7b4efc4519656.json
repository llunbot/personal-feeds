{"title":"[ไม่ยืนยัน] ฮาร์ดแวร์ที่ OpenAI พัฒนาร่วมกับ Jony Ive ไม่ใช่โทรศัพท์ แต่เป็นอุปกรณ์พกพาพลัง AI มีวิธีใช้งานแบบใหม่","link":"https://www.blognone.com/node/146566","date":1747956300000,"content":"<span>[ไม่ยืนยัน] ฮาร์ดแวร์ที่ OpenAI พัฒนาร่วมกับ Jony Ive ไม่ใช่โทรศัพท์ แต่เป็นอุปกรณ์พกพาพลัง AI มีวิธีใช้งานแบบใหม่</span>\n\n  <div>\n    <div>Body</div>\n              <div><p>จากข่าว OpenAI <a href=\"https://www.blognone.com/node/146549\">ซื้อกิจการ io</a> บริษัทการออกแบบผลิตภัณฑ์ AI ของ Jony Ive คำถามที่ตามมาคือแล้วผลิตภัณฑ์ที่ว่าคืออะไร ทำงานอย่างไร จะเหมือนฮาร์ดแวร์ AI ที่ออกมาก่อนหน้านี้ ซึ่งยังไม่ประสบความสำเร็จอย่าง <a href=\"https://www.blognone.com/node/136693\">AI Pin</a> (<a href=\"https://www.blognone.com/node/144763\">HP ซื้อกิจการ</a>ไป) หรือ <a href=\"https://www.blognone.com/node/137624\">Rabbit R1</a> ไหม?</p>\n<p>The Wall Street Journal อ้างข้อมูลจากการประชุมพนักงานที่ซีอีโอ Sam Altman ให้รายละเอียดเพิ่มเติมกับพนักงานของดีล io นี้ ว่าธุรกิจฮาร์ดแวร์ จะเป็นโอกาสเติบโตครั้งใหญ่ของ OpenAI ทำให้บริษัทมีมูลค่ากิจการเพิ่มขึ้นอีก 1 ล้านล้านดอลลาร์ อุปกรณ์ที่ว่านี้จะไม่ใช่อุปกรณ์แบบโทรศัพท์มือถือ อุปกรณ์สวมใส่ หรือแว่นตา เขาบอกว่าหากพนักงานทราบรายละเอียดฮาร์ดแวร์นี้แล้ว การเก็บเป็นความลับเพื่อไม่ให้คู่แข่งทำออกมาก่อนเป็นเรื่องสำคัญมาก เพราะบริษัทตั้งเป้ายอดขาย 100 ล้านชิ้น เร็วที่สุด เท่าที่ฮาร์ดแวร์ออกใหม่เคยทำได้</p>\n<p>ข้อมูลเบื้องต้นที่ Altman และ Ive เปิดเผยตอนนี้คือ อุปกรณ์มีความสามารถรับรู้สิ่งที่เกิดรอบตัวผู้ใช้งาน, อุปกรณ์เล็กพอที่จะใส่ในกระเป๋าเสื้อได้ เป้าหมายคือเป็นอุปกรณ์สำคัญตัวที่ 3 ที่ต้องมีกันทุกโต๊ะทำงานต่อจากโน้ตบุ๊กและโทรศัพท์</p>\n<p>ทั้ง Altman และ Ive บอกว่าปัญหาของฮาร์ดแวร์กับเทคโนโลยี AI ปัจจุบันคือยังทำงานร่วมกันได้ไม่ดี จึงไม่สามารถนำความสามารถที่ AI มีออกมาได้เต็มที่ การเรียกใช้งานยังเป็นวิธีการแบบเก่า ผู้ใช้งานต้องเปิดคอมพิวเตอร์พิมพ์คำสั่ง หรือป้อนสิ่งที่ต้องการในโทรศัพท์ แล้วก็รอผลลัพธ์ ทำให้ทั้งสองต้องสร้างฮาร์ดแวร์แนวคิดใหม่ขึ้นมานั่นเอง</p>\n<p>ที่มา: <a href=\"https://www.wsj.com/tech/ai/what-sam-altman-told-openai-about-the-secret-device-hes-making-with-jony-ive-f1384005\">The Wall Street Journal</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 23/05/2025 - 06:25</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b393f39008105c3548612c0964b8da90feade8b165ef338d01f7b4efc4519656","category":"Thai"}