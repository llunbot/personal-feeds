{"title":"DuckDuckGo ออกเบราว์เซอร์บน Windows, ใช้เอนจิน WebView2, บล็อคหน้ายอมรับคุกกี้ได้","link":"https://www.blognone.com/node/134519","date":1687588529000,"content":"<div><div><div><p>DuckDuckGo ออกเบราว์เซอร์เดสก์ท็อปเวอร์ชัน Windows แบบ public beta ให้คนทั่วไปดาวน์โหลดใช้งาน</p>\n<p><a href=\"https://www.blognone.com/node/126404\">เบราว์เซอร์ DuckDuckGo ใช้วิธีเรียกเอนจินแสดงผลเว็บของระบบปฏิบัติการ</a> ในกรณีของ Windows คือใช้ <a href=\"https://www.blognone.com/node/116454\">WebView2 ตัวเดียวกับใน Microsoft Edge</a> แล้วเขียนฟีเจอร์ของ DuckDuckGo เพิ่มเองอีกที ตัวอย่างฟีเจอร์เด่นได้แก่</p>\n<ul>\n<li>AdBlocker ตัวบล็อคโฆษณา โดยจะลบช่องว่างที่เคยแสดงผลโฆษณาออกจากหน้าเว็บให้ดูสะอาดขึ้นด้วย</li>\n<li>Duck Player ตัวเล่นวิดีโอ YouTube แบบไม่มีโฆษณาเจาะจงบุคคล</li>\n<li>Tracker Blocking บล็อคการตามรอยแบบข้ามเว็บ (cross site tracking) ของกูเกิลและเฟซบุ๊กได้</li>\n<li>Cookie Pop-up Management ปิดหน้าจอถามว่ายอมรับคุกกี้หรือไม่ ของเว็บไซต์ต่างๆ</li>\n<li>Fire Button ปุ่ม \"เผา\" เซสชันการท่องเว็บล่าสุดทิ้งทั้งหมด</li>\n<li>Email Protection สร้างอีเมล @duck.com ให้ใช้แทนอีเมลหลัก เพื่อไม่ต้องกรอกข้อมูลจริงบนเว็บ</li>\n</ul>\n<p>DuckDuckGo บอกว่าในอนาคตจะเพิ่มระบบส่วนขยายเข้ามาด้วย</p>\n<p><img alt=\"No Description\" src=\"https://www.blognone.com/sites/default/files/externals/97396499287bc691fadcddaef2f15edf.jpg\" /></p>\n<p>ที่มา - <a href=\"https://www.spreadprivacy.com/windows-browser-open-beta/\">DuckDuckGo</a></p>\n</div></div></div><div><div>Topics: </div><div><div><a href=\"/topics/duckduckgo\">DuckDuckGo</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4280c4f4a8d22edd6ac48a228687757ce3e7347be7659c4a8a5da19923200081","category":"Thai"}