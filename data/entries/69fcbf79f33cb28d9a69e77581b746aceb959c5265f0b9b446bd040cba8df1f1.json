{"title":"Google Search SGE เพิ่มฟีเจอร์สร้างภาพตามคำสั่ง, สั่งสร้างภาพได้จากหน้า Google Images","link":"https://www.blognone.com/node/136209","date":1697161518000,"content":"<div><div><div><p>กูเกิลเริ่มทดลองผนวกฟีเจอร์ด้าน AI เข้ามาใน Google Search มาได้สักพัก (<a href=\"https://www.blognone.com/node/133790\">ประกาศในงาน Google I/O</a>) โดยใช้ชื่อว่า <strong>Search Generative Experience (SGE)</strong> ตอนนี้ยังเปิดให้บริการแค่ใน 3 ประเทศคือ สหรัฐอเมริกา ญี่ปุ่น อินเดีย</p>\n<p>โดยหลักแล้ว SGE คือการใช้ AI มาสรุปเนื้อหาจากผลการค้นหา แล้วทยอยเพิ่มฟีเจอร์ใหม่ๆ อย่าง <a href=\"https://www.blognone.com/node/135102\">ตอบแบบแทรกรูปภาพหรือวิดีโอได้</a>, <a href=\"https://www.blognone.com/node/135294\">ให้ SGE ตั้งคำถามเอง ตอบเอง</a> เป็นต้น</p>\n<p>ล่าสุดกูเกิลประกาศเพิ่มฟีเจอร์สร้างรูปภาพ (image generator) ให้กับ SGE วิธีใช้งานคงไม่ต่างจาก AI สร้างภาพตัวอื่นๆ ที่ต้องพิมพ์คำสั่ง prompt ระบุว่าต้องการสร้างภาพอย่างไร</p>\n<p>จุดต่างของฟีเจอร์สร้างภาพของ SGE คือมันสามารถพิมพ์ลงในช่องค้นหาของกูเกิลตรงๆ ได้เลย ด้วยคำว่า \"draw an image\" แล้วตามด้วยคุณสมบัติของรูปภาพที่ต้องการ</p>\n<p><img src=\"https://i.imgur.com/5ylSqlg.png\" alt /></p>\n<p>ฟีเจอร์อีกอย่างคือกูเกิลผนวกมันเข้ากับ Google Images Search ด้วย (<a href=\"https://www.blognone.com/node/133106\">แบบเดียวกับ Bing Image Creator ที่เริ่มใช้งานตั้งแต่ต้นปี</a>) เมื่อสั่งค้นหารูปภาพตามปกติ กูเกิลยังแทรกช่อง Create something new พร้อมปุ่ม Generate ให้สร้างภาพแบบที่เราต้องการขึ้นมาได้ โดยไม่ต้องใส่คำสั่งใดๆ เพิ่มอีก (อิงจากผลการค้นหารูปที่มีอยู่แล้วได้)</p>\n<p><img alt=\"No Description\" src=\"https://www.blognone.com/sites/default/files/externals/9547227874eb808e25890c9ab67635e5.jpg\" /></p>\n<p>กูเกิลยืนยันนโยบายเรื่องความปลอดภัยว่าจะไม่สามารถภาพที่สร้างความเกลียดชัง หรือมีเนื้อหาบิดเบือน รวมถึง<a href=\"https://www.blognone.com/node/135504\">ภาพจะแทรกลายน้ำ (watermarking) เพื่อบ่งบอกว่าเป็นภาพที่สร้างจาก AI ด้วย</a></p>\n<p>ฟีเจอร์ใหม่อีกอย่างของ SGE ที่ไม่เกี่ยวกับภาพคือ สั่งให้ SGE ร่างข้อความตามที่ต้องการได้แล้ว ในแง่การใช้งานคงไม่ต่างจาก <a href=\"https://www.blognone.com/node/134343\">Help Me Write ของ Gmail หรือ Google Docs</a> เป็นแค่การเพิ่มช่องทางเรียกใช้งานจาก SGE อีกทางหนึ่ง เมื่อสั่งให้ AI ร่างข้อความให้เสร็จแล้วยังส่งต่อไปยัง Gmail หรือ Google Docs ได้ทันที</p>\n<p><img alt=\"No Description\" src=\"https://www.blognone.com/sites/default/files/externals/b7d1dfcbfa698ce5eaf05205120f2477.png\" /></p>\n<p>ที่มา - <a href=\"https://blog.google/products/search/google-search-generative-ai-october-update/\">Google</a></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69fcbf79f33cb28d9a69e77581b746aceb959c5265f0b9b446bd040cba8df1f1","category":"Thai"}