{"title":"ผู้ใช้สมาร์ทวอทช์ Garmin บางคน พบปัญหาติดลูปรีบูท - Garmin ออกแนวทางแก้ไขเบื้องต้นแล้ว","link":"https://www.blognone.com/node/144372","date":1738107946000,"content":"<div><div><div><p>ผู้ใช้งานสมาร์ทวอทช์ Garmin หลายคนรายงานปัญหานาฬิกาดับและรีบูทวนแสดงโลโก้สามเหลี่ยมสีฟ้า เมื่อเปิดแอปที่ต้องใช้งาน GPS ทำให้ไม่สามารถกลับมาใช้งานนาฬิกาได้ตามปกติ</p>\n<p>Garmin <a href=\"https://support.garmin.com/en-US/?faq=IWfNuaG0jn6d6oQ4HCVz29\">ชี้แจงในหน้า Status</a> ว่าบริษัทรับทราบปัญหาที่เกิดขึ้นแล้ว โดยให้แนวทางแก้ไขเบื้องต้นคือ กดปุ่ม Power ค้างจนกว่านาฬิกาจะปิด จากนั้นเปิดขึ้นมาอีกครั้ง แล้วซิงก์นาฬิกากับแอป Garmin Connect หรือแอป Garmin Express แต่หากยังวนลูปในโลโก้สามเหลี่ยม ให้ Factory Reset <a href=\"https://support.garmin.com/en-US/?faq=IWfNuaG0jn6d6oQ4HCVz29\">ตามขั้นตอนในลิงก์นี้</a> แต่จะทำให้ข้อมูลการใช้งานพื้นฐานถูกลบออกไปต้องตั้งค่าใหม่ด้วย</p>\n<p>Garmin ยังไม่ได้ชี้แจงสาเหตุของปัญหาที่เกิดขึ้น แต่คาดว่าเกี่ยวข้องกับอัปเดตเฟิร์มแวร์ที่มีปัญหาการทำงานกับระบบ GPS</p>\n<p>ที่มา: <a href=\"https://www.bleepingcomputer.com/news/technology/garmin-gps-watches-crashing-stuck-in-triangle-reboot-loop/\">Bleeping Computer</a> ภาพ <a href=\"https://www.reddit.com/r/Garmin/comments/1ibwz0b/garmin_forerunner_stuck_cycling_through_triangle/\">Reddit</a></p>\n<p><img alt=\"No Description\" src=\"https://www.blognone.com/sites/default/files/externals/54c5fcc1f4dcdad7eda4f39df0746a22.jpeg\" /></p>\n</div></div></div><div><div>Topics: </div><div><div><a href=\"/topics/garmin\">Garmin</a></div><div><a href=\"/topics/smartwatch\">Smartwatch</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb9baddbd507444a0267d98b56c67a3ed58ab975ad94b72e88190ad4e02dc31c","category":"Thai"}