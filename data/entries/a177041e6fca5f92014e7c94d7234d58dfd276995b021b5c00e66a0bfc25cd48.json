{"title":"Tesla เปิดเผยข้อมูลผังการออกแบบรถสปอร์ต Roadster รุ่นแรกต่อสาธารณะ","link":"https://www.blognone.com/node/136916","date":1700744041000,"content":"<div><div><div><p>Elon Musk ประกาศว่า Tesla เปิดเผยข้อมูลทั้งหมดของรถสปอร์ต Tesla Roadster ซึ่งเป็นรถยนต์รุ่นแรกของบริษัทที่วางขายระหว่างปี 2008-2012 ขึ้นบน<a href=\"https://service.tesla.com/roadster\">เว็บไซต์ Tesla Roadster</a></p>\n<p>การเปิดข้อมูลรอบนี้เป็นการเปิดเผยเอกสารการออกแบบตัวรถทั้งหมด ไม่ว่าจะเป็นรถบบไฟฟ้า ระบบทำความร้อน-แอร์ ระบบขับเคลื่อน รวมถึงแผนผังวงจรต่างๆ ด้วย เรียกได้ว่ารู้ข้อมูลเหล่านี้แล้วน่าจะสามารถดัดแปลงรถยนต์ที่มีอยู่แล้วได้ แถมยังมีคนไปถาม Elon Musk ว่าสามารถสร้าง Roadster เองขึ้นมาอีกคันเลยได้ไหม ซึ่งคำตอบของ Elon คือบอกว่าบางส่วนจำเป็นต้องมีการประกอบจากโรงงาน (some assembly required)</p>\n<p>Tesla เคยประกาศไว้ว่าจะออก Roadster รุ่นที่สองมาตั้งแต่ปี 2014 แต่ก็เลื่อนมาเรื่อยๆ จาก 2021 เป็น 2022 เป็น 2023 และล่าสุดบอกว่าจะมาในปี 2024</p>\n<p><img alt=\"No Description\" src=\"https://www.blognone.com/sites/default/files/externals/c248a8f49c66d6f83a587333093c4dc7.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/88da51e447f766ebbb503383c58869cd.png\" /></p>\n<p><img alt=\"No Description\" src=\"https://www.blognone.com/sites/default/files/externals/6a42f102e23e6590d2b64f6cc83b6dc4.png\" /></p>\n<blockquote><p>All design &amp; engineering of the original <a href=\"https://twitter.com/Tesla?ref_src=twsrc%5Etfw\">@Tesla</a> Roadster is now fully open source.Whatever we have, you now have.<a href=\"https://t.co/5d10soAYr8\">https://t.co/5d10soAYr8</a></p>\n<p>— Elon Musk (@elonmusk) <a href=\"https://twitter.com/elonmusk/status/1727392569238159491?ref_src=twsrc%5Etfw\">November 22, 2023</a></p></blockquote>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a177041e6fca5f92014e7c94d7234d58dfd276995b021b5c00e66a0bfc25cd48","category":"Thai"}