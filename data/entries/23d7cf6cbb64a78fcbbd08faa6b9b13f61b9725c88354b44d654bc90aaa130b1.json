{"title":"ซีอีโอ Intel ยอมรับ ปีนี้ยอดขายชิป AI Gaudi พลาดเป้า ทำได้น้อยกว่า 500 ล้านดอลลาร์","link":"https://www.blognone.com/node/142911","date":1730557929000,"content":"<div><div><div><p>ในยุคที่บริษัทผู้ผลิตชิปต่างออกชิปเร่งความเร็วประมวลผล AI ฝั่งอินเทลก็มีชิปแบบนี้เช่นกันในตระกูล Gaudi ซึ่งรุ่นล่าสุดที่เปิดตัวเมื่อต้นปีคือ <a href=\"https://www.blognone.com/node/139151\">Intel Gaudi 3</a> อย่างไรก็ตามดูเหมือนอินเทลจะยังทำยอดขายส่วนนี้ไม่ได้ตามแผน</p>\n<p>Pat Gelsinger ซีอีโออินเทลให้ข้อมูลในช่วง<a href=\"https://www.blognone.com/node/142884\">แถลงผลประกอบการไตรมาสที่ผ่านมา</a> ยอมรับว่าบริษัทจะขายชิปตระกูล Gaudi ไม่ได้ตามเป้าหมายที่วางไว้คือ 500 ล้านดอลลาร์ ในปี 2024 ซึ่งเขาให้เหตุผลว่าเป็นเพราะเรื่องการเปลี่ยนผ่านจาก Gaudi 2 มาเป็น Gaudi 3 ของลูกค้า รวมทั้งความง่ายในการใช้งานซอฟต์แวร์</p>\n<p>อย่างไรก็ตาม Gelsinger ยืนยันว่ายังมีโอกาสและความต้องการสินค้าในตลาด ที่ต้องการโซลูชันบนมาตรฐานเปิด ในต้นทุนการเป็นเจ้าของ (TCO) ที่เหมาะสม ซึ่ง Gaudi ยังสามารถไปได้ถึงจุดนั้น</p>\n<p>ที่มา: <a href=\"https://www.theverge.com/2024/10/31/24284860/intel-gaudi-wont-meet-500-million-goal\">The Verge</a></p>\n<p><img src=\"https://www.blognone.com/sites/default/files/externals/bb9e0ee31dbbd4e7b0b22ef85573ee40.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/gaudi\">Gaudi</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23d7cf6cbb64a78fcbbd08faa6b9b13f61b9725c88354b44d654bc90aaa130b1","category":"Thai"}