{"title":"ปัญญาประดิษฐ์ใหม่แยกคนออกจากวิดีโอแม้มีของบัง แถมเปลี่ยนมุมกล้องได้","link":"https://www.blognone.com/node/137467","date":1704259795000,"content":"<div><div><div><p>ทีมวิจัยจาก Stanford รายงานโมเดลปัญญาประดิษฐ์ Wild2Avatar สามารถแยกตัวบุคคลออกจากวิดีโอ แม้ในวิดีโอจะถูกสิ่งของบังอยู่บางส่วน นอกจากนี้ยังสามารถเปลี่ยนมุมมองภาพได้</p>\n<p>งานวิจัยปัญญาประดิษฐ์แยกคนออกจากวิดีโอมีมาก่อนหน้านี้แล้ว และเริ่มถูกใช้งานกันเป็นวงกว้าง เช่น การทำ avatar ในโปรแกรมต่างๆ ตามท่าทางของผู้ใช้ แต่ Wild2Avatar นั้นสามารถเรนเดอร์ภาพคนได้ถูกต้องแม้จะถูกวัตถุบังแถมยังสามารถเปลี่ยนมุมกล้องได้</p>\n<p>ตัวโมเดลปัญญาประดิษฐ์มีความสามารถในการแยกทั้งฉาก, ตัวละครหลัก, และวัตถุในภาพออกมาเป็นภาพสามมิติทั้งหมด ทำให้สามารถแยกเฉพาะตัวบุคคลในภาพออกมาและเปลี่ยนมุมกล้องไปมาได้ด้วย</p>\n<p>ที่มา - <a href=\"https://cs.stanford.edu/~xtiange/projects/wild2avatar/\">Stanford.edu</a></p>\n<p><img alt=\"No Description\" src=\"https://www.blognone.com/sites/default/files/externals/7587eaea5ac6e3cc7d9ea02daebcab8a.png\" /></p>\n<p></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e95e988cd49149ff2b363bb2c83f8432be4d272af6f8ca544310ef4baf825141","category":"Thai"}