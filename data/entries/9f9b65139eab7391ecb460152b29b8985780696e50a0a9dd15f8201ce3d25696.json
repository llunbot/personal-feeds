{"title":"Blackstone ซื้อกิจการ AirTrunk ผู้ให้บริการ Data Center จากออสเตรเลีย มูลค่า 5.5 แสนล้านบาท","link":"https://www.blognone.com/node/141822","date":1725447992000,"content":"<div><div><div><p>บริษัทด้านการลงทุน Blackstone ประกาศซื้อกิจการ AirTrunk ผู้ให้บริการศูนย์ข้อมูลจากออสเตรเลีย ด้วยมูลค่า 2.4 หมื่นล้านดอลลาร์ออสเตรเลีย หรือประมาณ 5.5 แสนล้านบาท โดยเป็นการซื้อหุ้นจากผู้ลงทุนเดิมคือ Macquarie Asset Management และ Public Sector Pension Investment Board</p>\n<p>Blackstone บอกว่าดีลนี้เป็นการลงทุนขนาดใหญ่ที่สุดของบริษัทในภูมิภาคเอเชียแปซิฟิก โดยต้องรอการอนุมัติจากหน่วยงานกำกับดูแลของออสเตรเลียด้วย</p>\n<p>AirTrunk ให้บริการศูนย์ข้อมูลแบบไฮเปอร์สเกลในเอเชียแปซิฟิก มีที่ตั้งกระจายอยู่ใน ออสเตรเลีย ญี่ปุ่น มาเลเซีย สิงคโปร์ ฮ่องกง ขนาดรวม 800 เมกะวัตต์ และมีแผนขยายให้รองรับถึง 1 กิกะวัตต์ในอนาคต</p>\n<p>Jon Gray ประธานฝ่ายปฏิบัติการของ Blackstone บอกว่าดีลนี้เป็นการรองรับการเติบโตการลงทุนด้าน AI ที่จะมีมากขึ้นในอนาคต ซึ่งประเมินว่าความต้องการศูนย์ข้อมูลใน 5 ปี ข้างหน้าจะมีสูงขึ้น</p>\n<p>ที่มา: <a href=\"https://www.blackstone.com/news/press/blackstone-announces-agreement-to-acquire-airtrunk-in-a-a24b-transaction/\">Blackstone</a></p>\n<p><img alt=\"No Description\" src=\"https://www.blognone.com/sites/default/files/externals/319ed406ba85361f9d601569f995094b.jpg\" /></p>\n</div></div></div><div><div>Topics: </div><div><div><a href=\"/topics/data-center\">Data Center</a></div><div><a href=\"/topics/investment\">Investment</a></div><div><a href=\"/topics/acquisition\">Acquisition</a></div><div><a href=\"/topics/australia\">Australia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f9b65139eab7391ecb460152b29b8985780696e50a0a9dd15f8201ce3d25696","category":"Thai"}