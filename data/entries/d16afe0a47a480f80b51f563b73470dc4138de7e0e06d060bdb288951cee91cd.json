{"title":"AI สร้างรูปภาพตัวใหม่ของ ChatGPT เป็นไวรัล สร้างรูปสไตล์ Ghibli แม้แต่ Sam Altman ก็เล่นด้วย","link":"https://www.blognone.com/node/145500","date":1743037876000,"content":"<div><div><div><p>เมื่อวานนี้ OpenAI ประกาศ<a href=\"https://www.blognone.com/node/145471\">อัปเกรดเครื่องมือสร้างรูปภาพขั้นสูง</a>ใน ChatGPT ที่ทำงานบนโมเดล GPT-4o ซึ่งบอกว่าให้ภาพที่สมจริงขึ้น กำหนดรายละเอียดได้ดีกว่าเดิม ผลคือชาวโซเชียลก็ร่วมทดลองใช้งานจนเกิดเป็นไวรัลสร้างรูปภาพอะไรก็ได้ในสไตล์ \"จิบลิ\" หรือ Studio Ghibli สตูดิโอผลิตภาพยนตร์อนิเมะของญี่ปุ่น</p>\n<p>กระแสนี้แรงแค่ไหน แม้แต่ Sam Altman ซีอีโอ OpenAI ยังต้องร่วมเล่นกับเขาด้วย โดยเปลี่ยนรูปโปรไฟล์เป็นสไตล์จิบลิเช่นกัน จากนั้นก็<a href=\"https://x.com/sama/status/1904921537884676398\">โพสต์</a>ข้อความว่า</p>\n<blockquote><p>นี่คือฉัน<br />\n  คนที่ทุ่มเททำงานเป็นสิบปี สร้างปัญญาประดิษฐ์ความสามารถสูงมารักษามะเร็ง หรืออะไรก็ตาม<br />\n  7.5 ปีแรก ไม่มีใครสนใจ 2.5 ปีต่อมา ทุกคนเกลียดแทบทุกอย่างที่คนนี้ทำ<br />\n  วันนี้ตื่นขึ้นมาพร้อมข้อความนับร้อย บอกว่าฉันเปลี่ยนรูปคุณให้เป็นสไตล์จิบลิแล้วนะ ฮ่า ๆ</p>\n</blockquote>\n<p>Altman ยัง<a href=\"https://x.com/sama/status/1905000759336620238\">บอกว่า</a>การตอบรับของเครื่องมือสร้างรูปภาพใหม่นี้สูงมากกว่าที่คาด ทำให้ลูกค้า ChatGPT แบบฟรี ต้องรอไปนานมากขึ้นจึงจะสามารถใช้งานได้</p>\n<p>ตัวแทน Studio Ghibli ยังไม่ได้ออกมาให้ความเห็นกับไวรัลนี้ อย่างไรก็ตาม Hayao Miyazaki ผู้ร่วมก่อตั้ง Studio Ghibli เคยให้ความเห็นเรื่องการสร้างอนิเมชันด้วย AI ว่าเป็นเรื่องน่ารังเกียจ และจะไม่ใช้สิ่งนี้ในการสร้างผลงาน</p>\n<p>ที่มา: <a href=\"https://variety.com/2025/digital/news/openai-ceo-chatgpt-studio-ghibli-ai-images-1236349141/\">Variety</a></p>\n<p><img alt=\"No Description\" src=\"https://www.blognone.com/sites/default/files/externals/aa20e7edde871069150c8ff8faee366d.jpeg\" /><em>ภาพ <a href=\"https://x.com/heyBarsee/status/1904891940522647662\">@heyBarsee</a></em></p>\n<p>Sam Altman เปลี่ยนรูปโปรไฟล์ยืนยันการร่วมไวรัลนี้</p>\n<p><img alt=\"No Description\" src=\"https://www.blognone.com/sites/default/files/externals/8676420000e00276e86f23688e776acd.png\" /></p>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/ghibli\">Ghibli</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d16afe0a47a480f80b51f563b73470dc4138de7e0e06d060bdb288951cee91cd","category":"Thai"}