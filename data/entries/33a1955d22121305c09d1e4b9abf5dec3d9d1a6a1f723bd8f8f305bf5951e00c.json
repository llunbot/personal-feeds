{"title":"IBM ขายส่วนธุรกิจ The Weather Company ให้บริษัทการลงทุน Francisco Partners","link":"https://www.blognone.com/node/135393","date":1692714128000,"content":"<div><div><div><p>ไอบีเอ็มประกาศว่า Francisco Partners บริษัทการลงทุน ที่เน้นธุรกิจด้านเทคโนโลยี บรรลุข้อตกลงเพื่อซื้อสินทรัพย์ของส่วนธุรกิจ The Weather Company จากไอบีเอ็ม โดยไม่เปิดเผยมูลค่าของดีลดังกล่าว</p>\n<p>ภายใต้ข้อตกลงนี้ Francisco Partners จะได้ส่วนธุรกิจดิจิทัลของ The Weather Channel, แอป The Weather Channel และบริการออนไลน์ผ่านคลาวด์รวมทั้ง Weather.com, Weather Underground และ Storm Radar รวมทั้งธุรกิจขายโซลูชันข้อมูลสภาพอากาศให้กับลูกค้าองค์กรต่าง ๆ ส่วนไอบีเอ็มยังคงสิทธิในการเข้าถึงข้อมูลเหล่านี้ เพื่อนำมาใช้พัฒนาซอฟต์แวร์ และโซลูชัน AI ต่าง ๆ สำหรับลูกค้า</p>\n<p>ไอบีเอ็มซื้อธุรกิจจาก The Weather Company มาเกือบทั้งหมด ยกเว้นช่องโทรทัศน์ <a href=\"https://www.blognone.com/node/74136\">ในปี 2015</a> รายงานระบุว่ามูลค่าดีลเวลานั้นประมาณ 2 พันล้านดอลลาร์ แต่มี<a href=\"https://www.blognone.com/node/133412\">รายงานข่าว</a>เมื่อต้นปีว่าไอบีเอ็มกำลังเจรจาขายส่วนธุรกิจนี้ เพื่อปรับโฟกัสให้เหลือเฉพาะธุรกิจหลักเท่านั้นคือ ซอฟต์แวร์ คลาวด์ และ AI</p>\n<p>ที่มา: <a href=\"https://www.cnbc.com/2023/08/22/ibm-sells-the-weather-channel-and-the-rest-of-its-weather-business.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/88d2b3758268f77a0a40b176b10b91fd.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/weather-company\">The Weather Company</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33a1955d22121305c09d1e4b9abf5dec3d9d1a6a1f723bd8f8f305bf5951e00c","category":"Thai"}