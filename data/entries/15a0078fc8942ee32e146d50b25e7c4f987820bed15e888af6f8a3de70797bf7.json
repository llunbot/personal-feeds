{"title":"ผู้สร้าง WordPress ซัดคู่แข่ง WP Engine บอกเป็นมะเร็งของโลก WordPress","link":"https://www.blognone.com/node/142141","date":1727100114000,"content":"<div><div><div><p>Matt Mullenweg ผู้ก่อตั้ง WordPress ออกมาเปิดศึกกับ WP Engine บริษัทโฮสติ้ง WordPress (ที่เป็นคู่แข่งกับบริษัท Automattic ของเขาเองซึ่งให้บริการ wordpress.com) โดยประกาศชัดเจนว่า \"WP Engine is not WordPress\"</p>\n<p>Matt พูดเรื่องนี้ในงานสัมมนา WordCamp และมาเขียนบล็อกขยายความบน wordpress.org ซ้ำอีก ว่า WP Engine ทำเงินจากค่าโฮสติ้ง WordPress ไปหลายร้อยล้านดอลลาร์ แต่แทบไม่ส่งโค้ดกลับมายัง WordPress เลย อีกทั้งระบบของ WP Engine เป็น WordPress เวอร์ชันปรับแต่งให้มีความสามารถน้อยลง<strong>อย่างตั้งใจ</strong> เช่น ตัดฟีเจอร์ revision ของบทความทิ้งไป เพื่อลดปริมาณข้อมูลที่ต้องเก็บบนเซิร์ฟเวอร์</p>\n<p>Matt บอกว่าบริการของ WP Engine ไม่ใช่ WordPress แท้ๆ แต่เป็นสิ่งที่ตัดทอน แล้วยังดูเหมือน WordPress ต่างหาก เขาถึงขั้นบอกว่า WP Engine เป็น \"มะเร็งแห่งโลก WordPress\" และแนะนำให้ลูกค้าของ WP Engine ติดต่อซัพพอร์ตเพื่อให้เปิดฟีเจอร์ revision กลับคืนมา (ซึ่งทำได้สูงสุดแค่ 3 revisions เท่านั้น)</p>\n<p>ที่มา - <a href=\"https://wordpress.org/news/2024/09/wp-engine/\">WordPress.org</a></p>\n<p><img alt=\"No Description\" src=\"https://www.blognone.com/sites/default/files/externals/cc0fb6bb892525fe391fe40338019a7a.jpeg\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/cms\">CMS</a></div><div><a href=\"/topics/open-source\">Open Source</a></div><div><a href=\"/topics/automattic\">Automattic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15a0078fc8942ee32e146d50b25e7c4f987820bed15e888af6f8a3de70797bf7","category":"Thai"}