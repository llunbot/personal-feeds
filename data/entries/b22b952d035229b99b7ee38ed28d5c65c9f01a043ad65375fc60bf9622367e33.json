{"title":"บริการโอนเงินข้ามเชน Poly Network ถูกแฮก ถูกขโมยเงินคริปโต 20,000 ล้านบาท","link":"https://www.blognone.com/node/124174","date":1628678422000,"content":"<div><div><div><p>Poly Network บริการทำธุรกรรมข้ามแพลตฟอร์มแบบ DeFi ถูกแฮก smart contract จนถูกดูดทรัพย์สินออกไปทั้งหมด รวมมูลค่า 600 ล้านดอลลาร์ หรือประมาณ 20,000 ล้านบาท</p>\n<p>ช่องโหว่เกิดจากการเรียกฟังก์ชั่นใน smart contract ที่สามารถเปลี่ยนบัญชีผู้ดูแลเงินได้ ทำให้แฮกเกอร์นำบัญชีตัวเองเข้ามาสวมและสั่งโอนเงินออกไปได้อย่างอิสระ</p>\n<p>ทาง Poly Network พยายามเจรจากับแฮกเกอร์ โดยระบุว่าหากเอาเงินหนีไปก็จะกลายเป็นคดีอาญาทางเศรษฐกิจอย่างร้ายแรง และบัญชีที่แฮกเกอร์ใช้โอนเงินออกไปก็ถูกจับตาอยู่ ดังนั้นทางเลือกของแฮกเกอร์จึงควรโอนเงินกลับมา พร้อมกับแจ้งหมายเลขบัญชีทั้งบน Ethereum, Binance (BSC), และ Polygon</p>\n<p>ล่าสุด Poly Network ระบุว่า<a href=\"https://twitter.com/PolyNetwork2/status/1425395278341820420/photo/1\">ได้รับเงิน USDC คืนมาบางส่วนแล้ว</a></p>\n<p>ที่มา - <a href=\"https://www.theregister.com/2021/08/10/poly_networks_theft/\">The Register</a></p>\n<p><img src=\"https://www.blognone.com/sites/default/files/externals/685f0dcd8b4d2f73927572a6ed3d590d.jpg\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/blockchain\">Blockchain</a></div><div><a href=\"/topics/decentralized-finance\">Decentralized Finance</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b22b952d035229b99b7ee38ed28d5c65c9f01a043ad65375fc60bf9622367e33","category":"Thai"}