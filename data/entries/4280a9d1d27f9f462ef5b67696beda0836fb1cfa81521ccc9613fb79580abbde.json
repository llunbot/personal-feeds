{"title":"Visual Studio Code หยุดซัพพอร์ต Python 3.7 หลังหมดระยะซัพพอร์ต 5 ปี","link":"https://www.blognone.com/node/136158","date":1696903099000,"content":"<div><div><div><p>ไมโครซอฟท์ออกอัพเดตส่วนขยาย Python Extension for Visual Studio Code มีการเปลี่ยนแปลงสำคัญคือปลด Python 3.7 เข้าสถานะล้าสมัย (deprecated) แล้ว</p>\n<p>Python 3.7 ที่ออกในปี 2018 เพิ่งหมดระยะซัพพอร์ตในเดือนมิถุนายน 2023 ทำให้ไมโครซอฟท์ปรับสถานะเป็น deprecated ตามไปด้วย ในการใช้งานจริงคงไม่มีอะไรเปลี่ยนแปลง โค้ดน่าจะยังทำงานได้ไปอีกนาน แต่ก็ไม่มีอะไรการันตีว่าจะไม่พังแล้ว</p>\n<p>แนวทางของ Python นับตั้งแต่<a href=\"https://www.blognone.com/node/118841\">เวอร์ชัน 3.9 เป็นต้นมา คือออกรุ่นใหม่ทุกเดือนตุลาคมของทุกปี ซัพพอร์ตนาน 5 ปี</a> โดย Python เวอร์ชันล่าสุดคือ 3.12 เพิ่งออกเมื่อต้นเดือนนี้ ข้อมูลการซัพพอร์ตแบบเรียลไทม์สามารถดูได้จาก <a href=\"https://devguide.python.org/versions/\">Python Versions</a></p>\n<p>จากสถิติของ <a href=\"https://w3techs.com/technologies/details/pl-python/3\">W3Techs</a> พบว่า Python เวอร์ชันที่ได้รับความนิยมสูงสุดยังเป็น 3.6 ที่สิ้นระยะซัพพอร์ตไปแล้ว (28.9%), 3.8 (23.3%) และ 3.7 (17.2%)</p>\n<p><img alt=\"No Description\" src=\"https://www.blognone.com/sites/default/files/externals/faffaabf322a205c102d88d677abf4f0.png\" /></p>\n<p>ที่มา - <a href=\"https://devblogs.microsoft.com/python/python-in-visual-studio-code-october-2023-release/\">Visual Studio Blog</a>, <a href=\"https://www.theregister.com/2023/10/09/python_37_visual_studio_code/\">The Register</a></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/visual-studio-code\">Visual Studio Code</a></div><div><a href=\"/topics/programming\">Programming</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4280a9d1d27f9f462ef5b67696beda0836fb1cfa81521ccc9613fb79580abbde","category":"Thai"}