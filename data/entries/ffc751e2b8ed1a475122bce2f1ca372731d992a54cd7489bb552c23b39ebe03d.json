{"title":"กรุงเทพมหานครเปิดตัวห้องสมุดออนไลน์ BKK X Hibrary อยู่ในเขต กทม. ยืมคืนอีบุ๊กได้ฟรี","link":"https://www.blognone.com/node/133316","date":1680691486000,"content":"<div><div><div><p>กรุงเทพมหานคร ร่วมกับบริษัท Hytexts Interactive ซึ่งเป็นบริษัททำระบบห้องสมุดอิเล็กทรอนิกส์ในเครือ Meb เปิดตัวห้องสมุดออนไลน์ของกรุงเทพชื่อ <a href=\"http://bkk.hibrary.me/\">BKK X Hibrary</a> ที่คนในเขตกรุงเทพสามารถมายืมหนังสืออีบุ๊กอ่านได้ฟรี</p>\n<p><a href=\"https://www.hibrary.me/\">ระบบ Hibrary ของ Hytexts</a> เป็นหนังสืออีบุ๊ก (มีทั้ง PDF หรือ E-PUB) ที่มีระบบจัดการสิทธิ DRM และจำกัดจำนวนเล่มของอีบุ๊กที่ซื้อสิทธิมา ผู้ใช้บริการสามารถ \"ยืม\" อีบุ๊กได้ตามโควต้าที่หน่วยงานนั้นมี และมีจำกัดเวลายืมเหมือนหนังสือเล่มกระดาษจริงๆ เมื่อครบกำหนดยืมแล้ว อีบุ๊กเล่มนั้นจะกลับมาเข้าโควต้าเพื่อให้คนอื่นมีสิทธิยืมต่อไป</p>\n<p>Hytexts ทำระบบนี้ให้บริการกับหน่วยงานหลายแห่งในไทย เช่น หอสมุดแห่งชาติ สสส. รวมถึงสถาบันการศึกษา โรงเรียน บริษัทอีกหลายแห่งที่ทำระบบห้องสมุดให้บุคลากรของตัวเอง</p>\n<p>ในกรณีของกรุงเทพที่เป็นห้องสมุดประชาชน เปิดบริการแก่คนทั่วไป สามารถเข้าใช้งาน BKK x Hibrary ได้ฟรี โดยจำเป็นต้องเปิด location เพื่อยืนยันตัวตนว่าอยู่ในพื้นที่กรุงเทพ (สโลแกนคือ \"อีบุ๊กฟรีอยู่เขตไหนอ่านได้ทุกที่\") สามารถใช้ได้ทั้งทาง<a href=\"https://bkk.hibrary.me/\">เว็บไซต์</a> และแอพ Hibrary บนสมาร์ทโฟน</p>\n<p><img alt=\"No Description\" src=\"https://www.blognone.com/sites/default/files/externals/0490474c79f6a54ff2be28d5bdf17d86.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3eca0566b8cc2eca9c425f8ca8161242.jpg\" /></p>\n</div></div></div><div><div>Topics: </div><div><div><a href=\"/topics/bangkok\">Bangkok</a></div><div><a href=\"/topics/meb\">MEB</a></div><div><a href=\"/topics/e-book\">E-book</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffc751e2b8ed1a475122bce2f1ca372731d992a54cd7489bb552c23b39ebe03d","category":"Thai"}