{"title":"Bun ออกเวอร์ชัน 1.0 ชูจุดเด่นเร็วกว่า Node.js ถึง 4 เท่า, เริ่มพัฒนาเวอร์ชันวินโดวส์","link":"https://www.blognone.com/node/135652","date":1694265760000,"content":"<div><div><div><p>Bun รันไทม์จาวาสคริปต์ ออกเวอร์ชัน 1.0 <a href=\"https://www.blognone.com/node/135425\">ตามที่ประกาศไว้</a> ของใหม่ที่เพิ่มเข้ามาจากเวอร์ชัน 0.8 คือรองรับการรันเฟรมเวิร์คยอดนิยม Next.js, Astro, Nest.js แล้ว</p>\n<p>Bun เป็นรันไทม์ที่ออกแบบมาให้ใช้แทน Node.js ได้ทันที (drop-in replacement) สามารถนำแอพที่เขียนบน Node.js และแพ็กเกจ npm มาใช้ทำงานได้เลย จุดเด่นของมันคือความเร็วที่เหนือกว่า 4 เท่า ยิ่งถ้าเขียนโค้ดมาเป็น TypeScript ที่ต้องแปลง (transpile) มาเป็น JavaScript ก่อนรัน ยิ่งเห็นความแตกต่างมากขึ้นอีก เพราะ Bun มีตัว transpiler ฝังมาในรันไทม์เลย สามารถรัน TypeScript ได้ในตัวเช่นเดียวกับ JavaScript</p>\n<p>ความแตกต่างทางเทคนิคเบื้องหลังคือ Node.js ใช้เอนจิน V8 ของกูเกิลเป็นฐาน ส่วน Bun ใช้ WebKit ของแอปเปิล (ที่มีรากเหง้าเดียวกัน) ซึ่ง Bun บอกว่าประสิทธิภาพดีกว่า และพัฒนามายาวนานนับสิบปีแล้ว</p>\n<p><img alt=\"No Description\" src=\"https://www.blognone.com/sites/default/files/externals/6d6d60015ac6265465dd3d0243fb8441.jpg\" /></p>\n<blockquote><p>JavaScriptCore starts fast`console.log(\"hi\");` in bun:- 2x faster than deno- 4.5x faster than node 16 <a href=\"https://t.co/1shMukuGAy\">pic.twitter.com/1shMukuGAy</a></p>\n<p>— Jarred Sumner (@jarredsumner) <a href=\"https://twitter.com/jarredsumner/status/1499225725492076544?ref_src=twsrc%5Etfw\">March 3, 2022</a></p></blockquote>\n<p>อีกข่าวที่ประกาศพร้อมกันคือ ทีมพัฒนาเริ่มสร้าง Bun for Windows แบบเนทีฟแล้ว ตอนนี้ยังมีสถานะเป็นการทดลอง (experimental) แต่ก็ช่วยให้ในอนาคตสามารถรัน Bun บนวินโดวส์ได้โดยตรง ไม่ต้องผ่าน Windows Subsystem for Linux อีกต่อไป</p>\n<p><img alt=\"No Description\" src=\"https://www.blognone.com/sites/default/files/externals/66239dd4c7799c5004d8a9b98a7f668a.jpg\" /></p>\n<p>ที่มา - <a href=\"https://bun.sh/blog/bun-v1.0\">Bun</a></p>\n</div></div></div><div><div>Topics: </div><div><div><a href=\"/topics/bun\">Bun</a></div><div><a href=\"/topics/javascript\">JavaScript</a></div><div><a href=\"/topics/nodejs\">Node.js</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19b4620181ee82b2f199a4d5ffe22fe6265b24676d8e2d6aa1b9690017b5d6fb","category":"Thai"}