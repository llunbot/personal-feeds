{"title":"PS5 Pro ยอดขายช่วงแรกไม่แผ่ว แม้ราคาเปิดตัวแรงกว่า PS5 เท่าตัว","link":"https://www.blognone.com/node/143740","date":1734595530000,"content":"<div><div><div><p>ก่อนหน้านี้ Sony ถูกตั้งคำถามพอสมควรจากการเปิดตัว PlayStation 5 Pro ในราคา 699 ดอลลาร์ หรือ 29,490 บาท ซึ่งแพงกว่ารุ่นธรรมดาเกือบ 2 เท่า ร้อนถึง Hiroki Totoki ประธานบริษัท Sony ที่ต้องออกมาบอกว่า <a href=\"https://www.blognone.com/node/143062\">ราคาจะไม่ส่งผลกระทบในแง่ลบต่อยอดขาย เพราะกลุ่มเป้าหมายคือผู้เล่นฮาร์ดคอร์</a></p>\n<p>ล่าสุด คำพูดนี้เหมือนจะจริง เพราะมีนักวิเคราะห์ออกมาแชร์ข้อมูลว่า <strong>มีผู้บริโภคไม่น้อยยอมจ่ายเงินก้อนใหญ่</strong>เพื่อคอนโซล<a href=\"https://www.blognone.com/node/141946\">ที่แรงขึ้น</a> ในสหรัฐอเมริกา PS5 Pro มียอดขายคิดเป็น 19% ของยอดขาย PS5 ทั้งหมดในเดือนพฤศจิกายนที่ผ่านมา ถือเป็นแนวโน้มแบบเดียวกับยอดขายตลอดอายุของ PS4 Pro ที่คิดเป็นสัดส่วน 20% ของยอดขาย PS4 ทั้งหมด</p>\n<p>นอกจากนี้ ในสหราชอาณาจักร PS5 Pro มียอดขาย 26% ของยอดขายคอนโซลทั้งหมด ส่วนในญี่ปุ่น ยอดขาย PS5 Pro คิดเป็น 63% ของยอดขาย PS5 ในเดือนพฤศจิกายน โดยขายได้ถึง 78,000 เครื่องในสัปดาห์แรก</p>\n<p>ที่มา: <a href=\"https://arstechnica.com/gaming/2024/12/the-700-price-tag-isnt-hurting-ps5-pros-early-sales/\">Ars Technica</a></p>\n<p><img src=\"https://www.blognone.com/sites/default/files/externals/9920d4f2742cede9542b06fcdcce42de.jpg\" alt=\"PS5 Pro\" /></p>\n</div></div></div><div><div>Topics: </div><div><div><a href=\"/topics/ps5-pro\">PS5 Pro</a></div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/console\">Console</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbb349537344103749dbca72ea52fccc234b9e5067d4cf0d0f3566edffa3e125","category":"Thai"}