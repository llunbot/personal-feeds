{"title":"AMD ยืนยันเอง Ryzen 7000X3D ยังมีประสิทธิภาพเกมมิ่งดีกว่า Ryzen 9000 รุ่นใหม่","link":"https://www.blognone.com/node/140323","date":1718158292000,"content":"<div><div><div><p>การเปิดตัว <a href=\"https://www.blognone.com/node/140106\">AMD Ryzen 9000 ซีพียูเดสก์ท็อปรุ่นใหม่ที่ใช้แกน Zen 5</a> ที่โดยรวมดีขึ้นทุกด้าน แต่ AMD กลับโฆษณาซีพียูรุ่นสูงสุด Ryzen 9 9950X ว่าเป็น \"ซีพียูเดสก์ท็อปที่แรงที่สุด\" (fastest consumer desktop performance in the world) โดยเทียบกับซีพียูฝั่งอินเทล Core i9-14900K แต่กลับไม่ยอมเคลมประสิทธิภาพฝั่งเกมมิ่งว่าแรงที่สุดไปด้วย</p>\n<p>Donny Woligroski ผู้บริหารของ AMD อธิบายเรื่องนี้กับ Tom's Hardware ยืนยันแล้วว่า Ryzen 9 9950X จะยังไม่สามารถโค่น <a href=\"https://www.blognone.com/node/132471\">Ryzen 7000X3D ซีพียูเกมมิ่งที่เพิ่มแคชแนวตั้ง 3D V-Cache</a> ที่ออกเมื่อปี 2023 ได้</p>\n<p>Woligroski หยิบตัวเลขของซีพียู 7800X3D (ตัวล่างสุดของซีรีส์ 7000X3D) ว่ายังแรงกว่า 9700X อยู่ แต่ก็แรงกว่าไม่เยอะแล้ว ซึ่งเป็นผลจากแกน Zen 5 ที่พัฒนาเรื่องจำนวนคำสั่งต่อคล็อค (IPC) เพิ่มขึ้น 16% และแคช L1/L2 ที่เร็วขึ้น ทำให้ประสิทธิภาพเข้าใกล้รุ่นที่เป็น X3D มากขึ้นกว่าเดิม</p>\n<p>Woligroski ยังบอกว่า AMD จะยังทำซีพียูรุ่น X3D ต่อไป และมีของเด็ดๆ รอเปิดตัวตามมาในอนาคต</p>\n<p>ที่มา - <a href=\"https://www.tomshardware.com/pc-components/cpus/amds-ryzen-9000-wont-beat-the-previous-gen-x3d-models-in-gaming-but-theyll-be-close-improved-3d-v-cache-coming-too\">Tom's Hardware</a></p>\n<p><img src=\"https://www.blognone.com/sites/default/files/externals/8ecaaa6cca0c2681e95c0c343fc14f08.png\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0650ddf453e58ee13a2b01c9528a8c623ef82a70fb7e3f71b989af5ff5a40d0","category":"Thai"}