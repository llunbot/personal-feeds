{"title":"เผย Sam Altman และ Greg Brockman เริ่มพูดคุยกับนักลงทุนเพื่อตั้งสตาร์ทอัพ AI ใหม่แล้ว","link":"https://www.blognone.com/node/136820","date":1700354567000,"content":"<div><div><div><p>เรื่องนี้คงไม่เกินคาดเดาของหลายคน โดย The New York Times อ้างแหล่งข่าวอย่างน้อย 3 ราย บอกว่า Sam Altman อดีตซีอีโอและผู้ร่วมก่อตั้ง OpenAI ที่เพิ่งถูก<a href=\"https://www.blognone.com/node/136804\">บอร์ดบริหารไล่ออก</a> ตอนนี้ได้เริ่มเจรจากับนักลงทุนเพื่อตั้งสตาร์ทอัพใหม่ด้าน AI แล้ว</p>\n<p>โดยการเจรจานั้นเขาดำเนินการร่วมกับ Greg Brockman ผู้ร่วมก่อตั้ง OpenAI อีกคนที่<a href=\"https://www.blognone.com/node/136814\">ถูกลดตำแหน่ง</a>ทำให้เขาประกาศลาออกตาม รายงานบอกว่าตอนนี้การพูดคุยยังเป็นขั้นต้น และรายละเอียดอาจเปลี่ยนแปลงได้ตลอด</p>\n<p>ท่าทีของนักลงทุนในสายเทคโนโลยีหลายคนออกมาประกาศพร้อมสนับสนุนบริษัทใหม่ของ Sam เช่น Alfred Lin พาร์ตเนอร์ของ Sequoia Capital ซึ่งเป็นกองทุนที่ลงทุนใน OpenAI <a href=\"https://twitter.com/Alfred_Lin/status/1725684384639160709\">บอกว่า</a>เขารอคอยบริษัทเปลี่ยนโลกใหม่ที่ตั้งโดย Sam และ Greg ส่วน Eric Schmidt อดีตซีอีโอกูเกิล<a href=\"https://twitter.com/ericschmidt/status/1725625144519909648\">บอกว่า</a> เขาชื่นชมในการสร้างบริษัทจากศูนย์สู่มูลค่า 9 หมื่นล้านดอลลาร์ และรอติดตามว่า Sam จะทำอะไรต่อไป</p>\n<p>ที่มา: <a href=\"https://www.nytimes.com/2023/11/18/technology/ousted-openai-ceo-makes-plans-for-new-artificial-intelligence-company.html\">The New York Times</a> ภาพ Flickr TechCrunch <a href=\"https://flickr.com/photos/techcrunch/48838377432/\">[1]</a>, <a href=\"https://flickr.com/photos/techcrunch/48838200316/\">[2]</a></p>\n<p><img alt=\"No Description\" src=\"https://www.blognone.com/sites/default/files/externals/a8dcb898d809d87b9561730a358f58a4.jpg\" /></p>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88615f0b91156955fd3383b01b8ea0466362b178cf1f1d091547137a7f9626c4","category":"Thai"}