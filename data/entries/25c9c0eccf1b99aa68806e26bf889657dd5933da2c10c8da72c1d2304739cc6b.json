{"title":"กูเกิลประกาศถอด root CA ของ Entrust ภายในเดือนตุลาคมนี้","link":"https://www.blognone.com/node/140704","date":1719926762000,"content":"<div><div><div><p>กูเกิลประกาศถอด Entrust root CA ออกจากฐานข้อมูล Chrome ภายในสิ้นเดือนตุลาคมนี้ เริ่มจาก Chrome 127 หลังจากทาง Entrust มีปัญหาการดำเนินงานไม่ได้ตามมาตรฐานหลายครั้ง</p>\n<p>ปัญหาของ Entrust ไม่ได้มีครั้งใดครั้งหนึ่งร้ายแรงเป็นพิเศษ แต่มีความผิดพลาดต่อเนื่องตั้งแต่ปี 2022 เป็นต้นมา เช่น การตอบสนองต่อการขอยกเลิกใบรับรองล่าช้า, ใบรับรองพิมพ์ผิด, ออกใบรับรองโดยฟิลด์ผิดพลาด, หรือแม้แต่ส่งรายงานการตรวจสอบระบบล่าช้า</p>\n<p>ใบรับรอง root CA ของ Entrust จะถูกถอดออกทั้งหมด 9 ใบ โดย Chrome จะไม่ยอมรับใบรับรองใดๆ ที่ได้รับรองโดย root CA เหล่านี้และมีค่า Signed Certificate Timestamp (SCT) หลังจากวันที่ 31 ตุลาคม 2024 เป็นต้นไป</p>\n<p>Entrust เป็นผู้ออกใบรับรองของ<a href=\"https://w3techs.com/technologies/history_overview/ssl_certificate\">เว็บประมาณ 0.1% ของเว็บโดยรวม</a>ซึ่งหากนับเป็นจำนวนก็เป็นจำนวนสูงมากอยู่ดี ผู้ดูแลเว็บที่ได้รับผลกระทบควรย้ายไปยัง CA รายอื่น</p>\n<p>สำหรับองค์กรที่ซื้อใบรับรองของ Entrust เพื่อใช้ภายในและไม่สามารถเปลี่ยนได้ทันต้องเพิ่ม root CA เหล่านี้ด้วยตัวเอง</p>\n<p>ที่มา - <a href=\"https://security.googleblog.com/2024/06/sustaining-digital-certificate-security.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/036049db8e17923497d9d053bfafacb0.jpg\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/security\">Security</a></div><div><a href=\"/topics/google\">Google</a></div><div><a href=\"/topics/digital-certificate\">Digital Certificate</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25c9c0eccf1b99aa68806e26bf889657dd5933da2c10c8da72c1d2304739cc6b","category":"Thai"}