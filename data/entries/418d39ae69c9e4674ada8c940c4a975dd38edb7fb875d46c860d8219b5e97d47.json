{"title":"Amazon เผยสถิติ มีผู้ใช้งาน Passkey แล้ว 175 ล้านคน หลังเปิดใช้งานมา 1 ปี","link":"https://www.blognone.com/node/142604","date":1729130226000,"content":"<div><div><div><p>Amazon เปิดเผยสถิติว่า <a href=\"https://www.blognone.com/node/136364\">หลังจากรองรับการล็อกอินด้วย Passkey เมื่อ 1 ปีที่แล้ว</a> ตอนนี้มีผู้ใช้งานแล้ว 175 ล้านคน รองรับการล็อกอินบนหน้าเว็บ และแอพ Amazon Shopping บน iOS/Android</p>\n<p>ในช่วง 1 ปีที่ผ่านมา Amazon ยังเปิดใช้งาน Passkey กับบริการย่อยๆ ในเครือ เช่น Audible เพื่ออำนวยความสะดวกให้ผู้ใช้ล็อกอินได้รวดเร็วขึ้นด้วย</p>\n<p>หลักการทำงานของ Passkey คือการเก็บกุญแจยืนยันตัวตนระหว่างอุปกรณ์ของเรากับเซิร์ฟเวอร์ปลายทาง ปลอดภัยกว่ารหัสผ่านเพราะความยาวกุญแจยาวกว่า และคู่กุญแจไม่ซ้ำกัน แก้ปัญหาใช้รหัสผ่านวนซ้ำได้ ในมุมของผู้ใช้งานจะต้องยืนยันตัวตนบนอุปกรณ์นั้นๆ เพิ่มด้วย (เพื่อยืนยันว่าเป็นเจ้าของกุญแจจริง) ซึ่งใช้วิธียืนยันด้วยใบหน้า ลายนิ้วมือ หรือ PIN ของอุปกรณ์นั้นๆ ก็ได้</p>\n<p>ที่มา - <a href=\"https://www.aboutamazon.com/news/retail/amazon-passwordless-sign-in-passkey\">Amazon</a> via <a href=\"https://www.bleepingcomputer.com/news/security/amazon-says-175-million-customers-now-use-passkeys-to-log-in/\">Bleeping Computer</a></p>\n<p><img src=\"https://www.blognone.com/sites/default/files/externals/93c1be92bfb13a0d7d637f0a534c089e.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/passkey\">Passkey</a></div><div><a href=\"/topics/authentication\">Authentication</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"418d39ae69c9e4674ada8c940c4a975dd38edb7fb875d46c860d8219b5e97d47","category":"Thai"}