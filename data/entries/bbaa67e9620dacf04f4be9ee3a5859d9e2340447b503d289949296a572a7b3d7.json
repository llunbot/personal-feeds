{"title":"พ่อค้า-แม่ค้าจีนบน Amazon ต้องเลือกระหว่างขึ้นราคาสินค้า หรือเลิกขายบนแพลตฟอร์ม หลังเจอกำแพงภาษี Trump","link":"https://www.blognone.com/node/145782","date":1744282749000,"content":"<div><div><div><p>การขึ้นภาษีนำเข้าจีนของประธานาธิบดี Donald Trump กระทบธุรกิจในจีนอย่างหนัก โดยเฉพาะธุรกิจที่ขายสินค้าบน Amazon ผู้ขายหลายรายกำลังวางแผนที่จะขึ้นราคาสินค้าในสหรัฐฯ หรือถอนตัวออกจากตลาดไปเลย</p>\n<p>ผู้นำสมาคมอีคอมเมิร์ซรายใหญ่ในจีนบอกว่า ต้นทุนเพิ่มขึ้นสูงมากจนธุรกิจรับแทบไม่ไหว โดยเฉพาะธุรกิจขนาดเล็กที่ไม่รู้จะไปยังไงต่อ เพราะอาจส่งผลให้อัตราการว่างงานเพิ่มขึ้น เนื่องจากผู้ผลิตต้องดิ้นรนปรับตัว</p>\n<p>นอกจากนี้ Amazon ยังตอบโต้ด้วยการยกเลิกคำสั่งซื้อสินค้าที่ผลิตในจีน และประเทศอื่น ๆ ในเอเชีย เช่น เก้าอี้ชายหาด และสกู๊ตเตอร์ ทำให้เจ้าของธุรกิจตั้งตัวไม่ทันกับการยกเลิกที่กะทันหันขนาดนี้ และต้องเอาสินค้าไปขายที่อื่น แม้ส่วนใหญ่มักจะมีอัตรากำไรที่ต่ำกว่า</p>\n<p>ทั้งนั้ ธุรกิจหลายรายกลัวว่าจะต้องเจรจาข้อตกลงใหม่กับ Amazon หรือหาลูกค้ากลุ่มใหม่ ขณะที่กำแพงภาษียังส่งผลกระทบต่อหุ้นของ Amazon อีกด้วย ทำให้เกิดความกังวลเกี่ยวกับภาวะเศรษฐกิจตกต่ำที่อาจเกิดขึ้น</p>\n<p>ที่มา: <a href=\"https://www.reuters.com/technology/chinese-sellers-amazon-hike-prices-or-exit-us-tariffs-soar-association-says-2025-04-10/\">Reuters</a> และ <a href=\"https://www.scmp.com/tech/big-tech/article/3305919/amazon-abruptly-cancels-some-orders-china-amid-trumps-tariffs\">South China Morning Post</a></p>\n<p><img src=\"https://www.blognone.com/sites/default/files/externals/6d1b3bf8ff3c29258be59053270b4313.jpg\" alt=\"Amazon\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/china\">China</a></div><div><a href=\"/topics/donald-trump\">Donald Trump</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbaa67e9620dacf04f4be9ee3a5859d9e2340447b503d289949296a572a7b3d7","category":"Thai"}