{"title":"ปาดหน้าเกมนักฆ่า Rise of the Ronin เปิดตัวเวอร์ชัน PC วางขาย 11 มี.ค. นี้","link":"https://www.blognone.com/node/144346","date":1737999308000,"content":"<div><div><div><p>หลังจากที่เกม <strong>Rise of the Ronin</strong> วางขายบน PS5 ไปเมื่อวันที่ 22 มีนาคมปีที่แล้ว ตอนนี้ถึงคิวของเวอร์ชัน PC บ้าง เพราะล่าสุด Koei Tecmo และ Team Ninja ประกาศเปิดตัวเกม Rise of the Ronin เวอร์ชัน PC พร้อมวันวางจำหน่ายแล้ว โดยตัวเกมจะวางจำหน่ายบน PC ผ่าน Steam วันที่ 11 มีนาคมนี้ ในราคาไทย 1,500 บาท</p>\n<p>Rise of the Ronin เวอร์ชัน PC จะมีฟีเจอร์ต่าง ๆ เพิ่มเข้ามาอาทิ เช่น แสดงผลได้สูงสุดที่ความละเอียด 8K, รองรับขนาดหน้าจอ Ultrawide ที่อัตตราส่วน 32:9, รองรับเฟรมเรตสูงสุดที่ 120fps และระบบเสียง 3 มิติ แต่เดิมตัวเกมเวอร์ชัน PS5 นั้นจัดจำหน่ายโดย PlayStation Studios แต่สำหรับเวอร์ชัน PC นั้น Koei Tecmo จะเป็นผู้จัดจำหน่ายเอง</p>\n<p>ตัวเกมเป็นแนว Action-RPG แบบ OpenWorld ที่เล่าเรื่องของญี่ปุ่นในยุคบากูมัตสึ หรือช่วงปีสุดท้ายของสมัยเอโดะ โดยเราจะได้รับบทเป็นโรนินไร้นามที่สร้างเส้นทางของตนผ่านสงคราม และความวุ่นวายทางการเมืองที่กำหนดยุคดังกล่าว ระบบต่อสู้ของเกมจะยกมาจากเกมตระกูล Ni-oh ที่ Team Ninja เคยพัฒนาผสานเข้ากับแผนที่แบบ Open World ที่มีทั้งโยโกฮามะ, เอโดะ และเกียวโต</p>\n<p><img src=\"https://www.blognone.com/sites/default/files/externals/800c40e3ac551f3b77b2cdb770b252e0.png\" alt=\"\" /></p>\n<p>ที่มา - <a href=\"https://www.youtube.com/watch?v=W-SIU_2lTLo\">Koei Tecmo</a> และ <a href=\"https://store.steampowered.com/app/1340990/Rise_of_the_Ronin/\">Steam</a></p>\n</div></div></div><div><div>Topics: </div><div><div><a href=\"/topics/team-ninja\">Team Ninja</a></div><div><a href=\"/topics/koei-tecmo\">Koei Tecmo</a></div><div><a href=\"/topics/games\">Games</a></div><div><a href=\"/topics/steam\">Steam</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ba6d4033e78e9ef597cf5d32598acdaf49d8f97f002ac666679cf02321ab8b8","category":"Thai"}