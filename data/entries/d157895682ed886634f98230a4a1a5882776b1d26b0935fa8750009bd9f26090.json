{"title":"Cloudflare เปิดซอร์สไลบรารี Rust สำหรับทำ pattern matching ใช้ทำ Page Rules","link":"https://www.blognone.com/node/141782","date":1725270845000,"content":"<div><div><div><p>Cloudflare รายงานถึงการอัพเกรด Ruleset Engine ที่ก่อนหน้านี้ไม่มีความสามารถในการทำ pattern matching แบบ globbing ทำให้การเขียนกฎต่างๆ ทำได้จำกัดมาก แม้จะมีฟีเจอร์อื่นๆ เพิ่มเข้ามา สุดท้ายต้องสร้างไลบรารีของตัวเองในชื่อ <a href=\"https://crates.io/crates/wildcard\">wildcard</a></p>\n<p>การทำ pattern matching แบบ globbing มีการใช้งานเป็นวงกว้าง เช่น การแสดงไฟล์ตามเฉพาะนามสกุล .jpg เท่านั้น แต่การใช้งานของ Ruleset Engine จะซับซ้อนกว่าการตรวจว่าข้อความตรงกับ pattern ที่ระบุหรือไม่ เพราะต้องนำข้อความที่ match มาแปลง เช่น การ redirect ไปยังเซิร์ฟเวอร์อื่นๆ โดยใช้ URL เดิม</p>\n<p>ทาง Cloudflare พยายามใช้ไลบรารีเดิมที่มีอยู่ก่อน แต่โมดูล regex นั้นรองรับงานที่ซับซ้อนกว่าที่ต้องการใช้ ทำให้ต้องระวังการใช้งานต้อง escape อักขระพิเศษที่ไม่ต้องการใช้งาน เพิ่มความซับซ้อนโดยไม่จำเป็น ขณะที่โมดูล wildmatch นั้นมีฟีเจอร์เกือบเท่าที่ต้องการใช้งาน แต่โมดูลนี้กลับต้องการอินพุตเป็นสตริงขณะที่ข้อมูล URL ของ Cloudflare นั้นเป็น byte array ตลอดจนไม่รองรับการแทนสตริง</p>\n<p>ฟังก์ชั่น  wildcard_replace เริ่มปล่อยให้ผู้ใช้แล้วในทุกแพลน</p>\n<p>ที่มา - <a href=\"https://blog.cloudflare.com/wildcard-rules/\">Cloudflare Blog</a></p>\n<p><img alt=\"No Description\" src=\"https://www.blognone.com/sites/default/files/externals/73a5191a51ea4a1eec5a24b87c9548d3.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/rust\">Rust</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d157895682ed886634f98230a4a1a5882776b1d26b0935fa8750009bd9f26090","category":"Thai"}