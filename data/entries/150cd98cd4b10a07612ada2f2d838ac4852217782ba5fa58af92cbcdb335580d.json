{"title":"Instagram ทดสอบ AI Chatbot ใหม่ใน DMs","link":"https://www.blognone.com/node/134195","date":1686061500000,"content":"<div><div><div><p>Meta บริษัทเทคฯ ยักษ์ใหญ่ที่ไม่เคยพลาดเทรนด์เทคโนโลยี <a href=\"https://www.blognone.com/node/133823\">โดยก่อนหน้านี้เปิดตัว AI Sandbox เครื่องมือช่วยสร้างรูปแบบโฆษณาสำหรับผู้ลงโฆษณาบน Meta</a> ล่าสุดกำลังทดสอบนำ AI เข้าไปเป็นตัวเลือกหนึ่ง สำหรับการแชตบน Instagram ซึ่งจะมีลักษณะจะคล้ายกับ My AI ของ Snapchat</p>\n<p>ทวิตเตอร์แอคเคาท์ชื่อว่า Alessandro Paluzzi ได้รีวิวตัวอย่างการใช้ AI Chatbot ของ Instagram โดยผู้ใช้สามารถถาม AI ภายในช่องแชทได้เลย ผ่านเครื่องมือแบบ in-stream และ AI Chatbot ยังสามารถให้คำแนะนำการเขียนข้อความให้มีประสิทธิภาพขึ้น</p>\n<p><img alt=\"No Description\" src=\"https://www.blognone.com/sites/default/files/externals/f045e5606856a5e66e6140b1fd8c47b7.png\" /></p>\n<p>วิธีการใช้เพียงแค่พิมพ์ “@ai” ลงในช่องแชตก็ถือเป็นการเปลี่ยนโหมดเข้าสู่ AI Chatbot ซึ่งเป็นส่วนหนึ่ง ของ Direct Messages</p>\n<p><img alt=\"No Description\" src=\"https://www.blognone.com/sites/default/files/externals/bf8aa8cdec5cef34e171f4d99f42276c.png\" /></p>\n<p>ในรายงานได้บอกว่า ผู้ใช้ Instagram เริ่มสนทนาผ่าน DM มากขึ้น ในขณะที่การโพสต์ IG Story และโพสต์รูปน้อยลง จึงต้องเพิ่มตัวเลือกการส่งข้อความมากขึ้นเพื่อให้เข้ากับพฤติกรรมผู้ใช้งาน</p>\n<p>Mark Zuckerberg ได้พูดถึง AI ผ่านทาง IG ตัวเองว่า จะเน้นไปที่การสร้างความครีเอทีฟผ่านเครื่องมือ และพัฒนา AI personas ที่ตอบโจทย์ตามความต้องการที่หลากหลายมากขึ้น</p>\n<p>ที่มา: <a href=\"https://www.socialmediatoday.com/news/instagram-tests-new-ai-chatbot-experience-in-dms/652132/\">Socialmediatoday</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"150cd98cd4b10a07612ada2f2d838ac4852217782ba5fa58af92cbcdb335580d","category":"Thai"}