{"title":"Alibaba Cloud เปิดดาต้าเซ็นเตอร์แห่งที่ 2 ในไทย เพิ่มโซลูชันเฉพาะทางสำหรับอุตสาหกรรม","link":"https://www.blognone.com/node/144642","date":1739430945000,"content":"<div><div><div><p>Alibaba Cloud เปิดตัวดาต้าเซ็นเตอร์แห่งที่สองในประเทศไทย เพื่อตอบสนองความต้องการบริการคลาวด์ที่เพิ่มขึ้น โดยเฉพาะสำหรับแอปพลิเคชัน Generative AI และสนับสนุนการพัฒนาดิจิทัลตามนโยบายของรัฐบาลไทย</p>\n<p>ดาต้าเซ็นเตอร์แห่งใหม่จะช่วยให้ธุรกิจไทยเข้าถึงโซลูชันคลาวด์ ด้วยบริการที่ครอบคลุมการประมวลผลแบบยืดหยุ่น (elastic computing), สตอเรจ, ฐานข้อมูล, ความปลอดภัย, เครือข่าย, การวิเคราะห์ข้อมูล และ AI ผ่านโซลูชันดังนี้:</p>\n<ul>\n<li>Cloud-native vector engine ของ AnalyticDB รองรับฟินเทคและค้าปลีกในการใช้ retrieval-augmented generation (RAG) เพื่อดึงข้อมูลแบบเรียลไทม์ พัฒนาแชทบอท และปรับแต่งโมเดลภาษาขนาดใหญ่ (LLM) ให้เหมาะกับธุรกิจ</li>\n<li>Alibaba Cloud Container Compute Service (ACS) ช่วยให้ธุรกิจปรับขนาดงานได้ง่ายขึ้น ลดความซับซ้อนในการจัดการโครงสร้างพื้นฐาน และเพิ่มประสิทธิภาพการทำงาน</li>\n<li>โซลูชันเฉพาะอุตสาหกรรม เช่น Workspace Elastic Desktop Service (EDS), eKYC, SuperApp และโซลูชันด้านความยั่งยืนที่ขับเคลื่อนด้วย AI เพื่อสนับสนุนฟินเทค ค้าปลีก และบริการสาธารณะ</li>\n</ul>\n<p>นอกจากนี้ Alibaba Cloud ยังร่วมมือกับพาร์ทเนอร์ และมหาวิทยาลัยชั้นนำของไทย เพื่อเสริมศักยภาพบุคลากรด้านดิจิทัล ผ่านหลักสูตรฝึกอบรมและโปรแกรม AI ต่าง ๆ เพื่อสนับสนุนระบบนิเวศดิจิทัลในประเทศไทย</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;Alibaba Cloud&quot;\" src=\"https://www.blognone.com/sites/default/files/externals/31c1bce68f9f6a62622ff883e59252c6.jpeg\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/data-center\">Data Center</a></div><div><a href=\"/topics/thailand\">Thailand</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc333b0ec946ca824af84d59428466b1c560565378620cf20ca961161635928d","category":"Thai"}