{"title":"NVIDIA เปิดตัวจีพียูใหม่ Hopper H200 จีพียูตัวแรกที่ใช้แรมความเร็วสูง HBM3e","link":"https://www.blognone.com/node/136718","date":1699887921000,"content":"<div><div><div><p>NVIDIA เปิดตัวจีพียูศูนย์ข้อมูล Hopper H200 ที่อัพเกรดขึ้นจาก <a href=\"https://www.blognone.com/node/127733\">H100 ที่เปิดตัวตั้งแต่ปี 2022</a></p>\n<p>จุดเด่นของ NVIDIA H200 คือใช้แรมแบบใหม่ HBM3e ที่เร็วขึ้นกว่าเดิม สามารถส่งข้อมูลในหน่วยความจำขนาด 141GB ด้วยอัตรา 4.8 TBps แบนด์วิดท์เพิ่มขึ้น 2.4 เท่าเทียบกับแรมใน NVIDIA A100 ของเจนก่อน</p>\n<p>จีพียู H200 จะถูกนำไปใช้กับบอร์ด NVIDIA HGX H200 รองรับทั้งการคอนฟิกแบบ 4/8 จีพียู ฮาร์ดแวร์เข้ากันได้กับระบบที่เป็น HGX H100 เดิม ทำให้หน่วยงานที่มีของเดิมอยู่แล้วอัพเกรดได้ง่าย</p>\n<p>NVIDIA คุยว่า H200 มีสมรรถนะในการรันโมเดล Llama 2 แบบ 70B ได้เร็วขึ้นกว่า H100 เกือบเท่าตัว ส่วนเซิร์ฟเวอร์ HGX H200 แบบ 8 จีพียู มีสมรรถนะการคำนวณทศนิยม FP8 มากกว่า 32 petaflops</p>\n<p>H200 จะเริ่มส่งมอบสินค้าจริงในไตรมาส 2/2024 ตอนนี้ผู้ผลิตคลาวด์ชั้นนำ AWS, GCP, Azure, Oracle Cloud สั่งซื้อกันเรียบร้อยแล้ว ส่วนผู้ผลิตเซิร์ฟเวอร์หลายๆ เจ้าก็เตรียมวางขายสินค้าตามกำหนด</p>\n<p>ส่วน<a href=\"https://www.blognone.com/node/135183\">ชิป Grace Hopper GH200 ที่หลอมรวมซีพียู Grace และจีพียู Hopper เข้าด้วยกัน</a> ก็เฉลยแล้วว่าใส่ H200 มาให้ด้วย โดยก่อนหน้านี้บอกแค่ว่าเป็นจีพียูสถาปัตยกรรม Hopper ที่ใช้แรม HBM3e เท่านั้น กำหนดวางขายพร้อมกันคือไตรมาส 2/2024</p>\n<p>ที่มา - <a href=\"https://nvidianews.nvidia.com/news/nvidia-supercharges-hopper-the-worlds-leading-ai-computing-platform\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/791b56c91dc0dd12269b63a0af9c75e3.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/nvidia-hopper\">NVIDIA Hopper</a></div><div><a href=\"/topics/server\">Server</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e39c4b0196055e98a0777caed5b9f97904fa03dca285842b4b62e999576161d","category":"Thai"}