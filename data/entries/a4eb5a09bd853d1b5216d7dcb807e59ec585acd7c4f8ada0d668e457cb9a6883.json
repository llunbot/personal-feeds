{"title":"Apple ยอมถอยแล้ว - เปิดบัญชีนักพัฒนาคืนให้ Epic Games หลังกรรมาธิการยุโรปเตรียมสอบสวน","link":"https://www.blognone.com/node/138606","date":1709950640000,"content":"<div><div><div><p>Tim Sweeney ซีอีโอและผู้ก่อตั้ง Epic Games เปิดเผยว่าแอปเปิลได้แจ้งทาง Epic และคณะกรรมาธิการยุโรป (European Commission - EC) ว่าจะกลับมาเปิดการใช้งานบัญชีนักพัฒนาในสวีเดนของ Epic เพื่อให้เป็นไปตามกฎหมายดิจิทัล DMA ของสหภาพยุโรป ซึ่งเขาบอกว่า Epic ก็จะเดินหน้าให้บริการ Epic Games Store และนำ Fortnite กลับสู่ iOS สำหรับผู้ใช้ในยุโรปต่อไป</p>\n<p>ก่อนหน้านี้ Epic Games เปิดเผยว่า แอปเปิลได้<a href=\"https://www.blognone.com/node/138575\">ระงับบัญชีนักพัฒนา</a>ของบริษัทในสวีเดน ด้วยเหตุผลว่าพฤติกรรมในอดีตของ Epic ไม่สามารถไว้วางใจได้ว่าจะเกิดการละเมิดกฎอีกครั้ง เรื่องราวบานปลายเมื่อ EC ประกาศว่าจะ<a href=\"https://www.blognone.com/node/138588\">เริ่มสอบสวน</a>ในประเด็นดังกล่าว จึงน่าจะเป็นสาเหตุที่ทำให้แอปเปิลยอมจำนนนั่นเอง</p>\n<p>Sweeney บอกว่าเหตุการณ์นี้ถือเป็นชัยชนะครั้งแรกของกฎหมาย DMA และถือเป็นชัยชนะที่สำคัญ ของการมีอิสระสำหรับนักพัฒนาทั่วโลก ส่วนแอปเปิลชี้แจงว่าหลังจากได้หารือกับ Epic และบริษัทยืนยันว่าจะปฏิบัติตามกฎรวมทั้งกฎหมาย DMA จึงตัดสินใจเปิดบัญชีนักพัฒนาของ Epic ในสวีเดนอีกครั้ง</p>\n<p>ที่มา: <a href=\"https://9to5mac.com/2024/03/08/epic-says-apple-will-reinstate-developer-account-clearing-path-for-epic-games-store-on-iphone/\">9to5Mac</a>, <a href=\"https://www.epicgames.com/site/en-US/news/apple-terminated-epic-s-developer-account\">Epic Games</a></p>\n<p><img src=\"https://www.blognone.com/sites/default/files/externals/c21d8eea0698ddd5542d48508cb49ac9.jpg\" /></p>\n<blockquote><p>The DMA went through its first major challenge with Apple banning Epic Games Sweden from competing with the App Store, and the DMA just had its first major victory. Following a swift inquiry by the European Commission, Apple notified the Commission and Epic that it would relent…</p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1766158416093798866?ref_src=twsrc%5Etfw\">March 8, 2024</a></p></blockquote>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/epic-games\">Epic Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4eb5a09bd853d1b5216d7dcb807e59ec585acd7c4f8ada0d668e457cb9a6883","category":"Thai"}