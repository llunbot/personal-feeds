{"title":"ซีอีโอ OpenAI ตอบประเด็นเรียกร้องให้หยุดเทรน AI ขนาดใหญ่ บอกการเพิ่มความปลอดภัยสำคัญที่สุด","link":"https://www.blognone.com/node/133441","date":1681561051000,"content":"<div><div><div><p>Sam Altman ซีอีโอ OpenAI กล่าวในงานสัมมนาที่ MIT เมื่อสัปดาห์ที่ผ่านมาผ่านวิดีโอคอล โดยตอนหนึ่งเขาถูกถามถึงประเด็นที่นักธุรกิจ นักวิชาการ <a href=\"https://www.blognone.com/node/133206\">เรียกร้องให้หยุดเทรนโมเดล AI</a> ขนาดใหญ่เป็นเวลา 6 เดือน</p>\n<p>Altman ยอมรับว่าเขาเห็นด้วยกับ<em>บางส่วน</em>ของจดหมายเปิดผนึกนี้ แต่ข้อเรียกร้องนี้ก็ขาดรายละเอียดทางเทคนิคว่าทำไมจึงควรหยุดเทรน สิ่งสำคัญจริง ๆ คือการขยับไปข้างหน้าต่อเนื่องอย่างระมัดระวัง และเพิ่มความปลอดภัยให้กับ AI เขาจึงมองว่าสิ่งที่จดหมายเปิดผนึกนี้เรียกร้อง ไม่ใช่แนวทางที่ถูกต้องนัก</p>\n<p>ส่วนประเด็นว่าตอนนี้ OpenAI กำลังเทรนโมเดล AI ตัวใหม่เช่น GPT-5 หรือไม่ Altman บอกว่ายังไม่ได้ทำ และยังไม่มีแผนทำในสักระยะเวลาหนึ่ง (for some time) โดยที่ทำอยู่คือการปรับปรุงความปลอดภัยให้กับ GPT-4</p>\n<p>คำตอบของ Altman ที่ออกมา คล้ายกับ<a href=\"https://www.blognone.com/node/133211\">ความเห็นของ Andrew Ng</a> ผู้เชี่ยวชาญ Deep Learning รุ่นบุกเบิก ที่มองว่าการหยุดพัฒนาทำไม่ได้จริง แต่ควรกำกับดูแลความปลอดภัยมากกว่า</p>\n<p>ที่มา: <a href=\"https://www.theverge.com/2023/4/14/23683084/openai-gpt-5-rumors-training-sam-altman\">The Verge</a></p>\n<p><img src=\"https://www.blognone.com/sites/default/files/externals/7c0941090d852a50c70616ce768a8d3f.jpg\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff4886ef147b82cdfbcd7691fc577eed19108507e879008a15eebb3f950409e1","category":"Thai"}