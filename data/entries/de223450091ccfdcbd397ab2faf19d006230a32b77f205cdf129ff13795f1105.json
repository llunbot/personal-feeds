{"title":"ระบบค้นหาใน Threads ไม่สามารถเลือกแสดงโพสต์เรียงตามเวลาแบบ X ได้","link":"https://www.blognone.com/node/137057","date":1701562917000,"content":"<div><div><div><p>Threads เพิ่ง<a href=\"https://www.blognone.com/node/137027\">ขยายความสามารถ</a>การค้นหาโพสต์ด้วยคีย์เวิร์ด มีผลกับผู้ใช้งานทั่วโลก และรองรับภาษาไทยแล้ว แต่มีข้อสังเกตว่าหน้าแสดงผลการค้นหา ไม่ได้เรียงลำดับโพสต์ตามเวลา หรือเลือกให้แสดงแบบตามลำดับเวลาได้แบบ X</p>\n<p>Adam Mosseri หัวหน้าทีม Instagram ยืนยันเรื่องนี้ โดย<a href=\"https://www.threads.net/@mosseri/post/C0SpXQnJyKW\">ตอบความเห็น</a>จากผู้ใช้งานว่า Threads ไม่รองรับการแสดงผลตามเวลา เพราะจะทำให้เกิด<em>ช่องโหว่ของความปลอดภัย</em>ในการใช้งาน แต่ Mosseri ไม่ได้บอกรายละเอียดเพิ่มเติม</p>\n<p>การที่ระบบค้นหาของ Threads ไม่สามารถแสดงผลตามเวลาได้ ก็ทำให้ขาดจุดเด่นที่ X มี นั่นคือรองรับการแสดงเนื้อหาข่าวด่วน ข่าวสำคัญแบบเรียลไทม์ ซึ่งที่ผ่านมา Mosseri ก็ให้มุมมองว่า Threads ยังไม่โฟกัสนี้ที่การเป็นแพลตฟอร์มข่าว</p>\n<p>ที่มา: <a href=\"https://mashable.com/article/threads-chronological-search\">Mashable</a></p>\n<p><img src=\"https://www.blognone.com/sites/default/files/externals/da486b826a84df24e342136852df25ac.jpg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de223450091ccfdcbd397ab2faf19d006230a32b77f205cdf129ff13795f1105","category":"Thai"}