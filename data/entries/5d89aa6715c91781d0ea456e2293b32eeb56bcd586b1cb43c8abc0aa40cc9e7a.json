{"title":"เข้าได้ห้ามออก มาเลเซียตรวจสอบ GPU ที่นำเข้ามาว่าต้องใช้งานจริง ไม่ใช่ส่งต่อไปจีน","link":"https://www.blognone.com/node/145446","date":1742818799000,"content":"<div><div><div><p>Zafrul Aziz รัฐมนตรีกระทรวงการลงทุน, พาณิชย์, และอุตสาหกรรมของมาเลเซีย ระบุว่ารัฐบาลสหรัฐฯ ขอให้มาเลเซียตรวจสอบให้แน่ใจว่าชิปกราฟิกที่นำเข้ามาถูกนำไปใช้งานจริงๆ ไม่ใช่การส่งต่อไปยังจีน</p>\n<p>ภูมิภาคเอเชียตะวันออกเฉียงใต้ถูกจับตามองจากสหรัฐฯ หลังจากมียอดสั่งซื้อชิปกราฟิกปริมาณสูงมาก เฉพาะ<a href=\"https://www.blognone.com/node/144476\">สิงคโปร์คิดเป็น 22% ของยอดสั่งซื้อทั้งโลก</a> จนทาง NVIDIA ต้องออกมาชี้แจงว่าตัวชิปจริงๆ อาจจะส่งไปยังประเทศอื่น และ<a href=\"https://www.blognone.com/node/145066\">ทางสิงคโปร์ก็เพิ่งจับกุมการส่งออกสินค้าไม่ถูกต้อง</a></p>\n<p>ตัว Aziz ระบุว่ารัฐบาลสหรัฐฯ สงสัยว่าชิปที่ส่งมายังมาเลเซียถูกส่งต่อไปยังจีน แต่ตอนนี้ชิปที่มีปัญหาถูกแจ้งว่าส่งมายังมาเลเซียแต่ไม่ได้ถูกส่งเข้าไปยังศูนย์ข้อมูลในมาเลเซียจริง ปัญหาใหญ่คือรัฐบาลสหรัฐฯ พยายามกดดันให้บริษัทเอกชนดูแลกันเองว่าสินค้าถูกส่งต่อไปยังประเทศปลายทางต้องห้ามหรือไม่ซึ่งเอกชนก็ควบคุมกันเองยาก</p>\n<p>ที่มา - <a href=\"https://www.ft.com/content/d0267fb8-36b2-41dc-9c0c-d493976812c7\">Financial Times</a></p>\n<p><img src=\"https://www.blognone.com/sites/default/files/externals/59d964acfa623cb0560d233409efeb6a.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/malaysia\">Malaysia</a></div><div><a href=\"/topics/gpu\">GPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d89aa6715c91781d0ea456e2293b32eeb56bcd586b1cb43c8abc0aa40cc9e7a","category":"Thai"}