{"title":"AWS เปิดบริการ AWS Private 5G เครือข่ายส่วนตัว จ่ายตามแบนด์วิทด์ที่ใช้งาน","link":"https://www.blognone.com/node/126077","date":1638295795000,"content":"<div><div><div><p>AWS เปิดบริการ AWS Private 5G เปิดให้ลูกค้าสั่งเสาสัญญาณโทรศัพท์ไปติดตั้งในพื้นที่ที่ต้องการ พร้อมกับเซิร์ฟเวอร์ และซิมการ์ด โดยมีจุดเด่นคือไม่มีค่าแรกเข้าหรือค่าบริการตามจำนวนอุปกรณ์ แต่คิดค่าบริการตามแบนด์วิดท์เน็ตเวิร์คที่ขอไว้ และพื้นที่ที่ต้องการใช้งาน</p>\n<p>การใช้งานสามารถเครือข่าย 5G ส่วนตัว สามารถใช้งานในงานที่ต้องการความน่าเชื่อถือสูง เช่น ระบบควบคุมการเข้าออกพื้นที่ (access control), กล้องวงจรปิด, ระบบควบคุมเครื่องจักร, หรืออุปกรณ์ IoT อื่นๆ</p>\n<p>แม้ว่าจะเป็นเสาสัญญาณ 5G ส่วนตัว แต่คลื่นความถี่นั้นจะแชร์กับผู้ให้บริการเครือข่ายโทรศัพท์มือถือปกติ โดย AWS ไม่ได้ระบุว่าใช้คลื่นของผู้ให้บริการรายใดมาให้บริการนี้</p>\n<p>AWS ระบุว่าโมเดลราคาของเครือข่ายส่วนตัวทุกวันนี้มักคิดตามจำนวนอุปกรณ์ทำให้ใช้งานจริงได้ยาก (เพราะมีค่าบริการรายเดือนทุกตัวแม้จะเป็นอุปกรณ์เล็กๆ ส่งข้อมูลเพียงเล็กน้อย) รวมถึงกระบวนการติดตั้งก็ใช้เวลานับเดือน แต่ในบริการนี้ AWS ระบุว่าจะใช้เวลาระดับวันเท่านั้น โดยลูกค้าสามารถสั่งเสามาติดตั้งได้จาก AWS console</p>\n<p>AWS ยังไม่เปิดเผยราคาบริการนี้และยังอยู่ในช่วงทดสอบวงปิดเท่านั้น</p>\n<p>ที่มา - <a href=\"https://aws.amazon.com/about-aws/whats-new/2021/11/preview-aws-private-5g/\">AWS</a></p>\n<p><img src=\"https://www.blognone.com/sites/default/files/externals/7387ffd422872a0e9abea3877556e7ad.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/5g\">5G</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e71198cfa2a6358ab5c42778366244f2e846448113675b2033e851c3ef2f544f","category":"Thai"}