{"title":"Sony ประกาศขายเครื่อง PS5 Final Fantasy XVI Bundle พร้อมเคสและจอยลายจากเกม","link":"https://www.blognone.com/node/133583","date":1682570896000,"content":"<div><div><div><p>เป็นเกม Exclusive ทั้งทีต้องมี Bundle ขายสักหน่อย Sony ได้ประกาศเครื่อง PS5 Bundle สำหรับเกม FIinal  Fantasy XVI ซึ่งมีให้เลือกทั้งแบบใส่แผ่น และดิจิตอล ซึ่งจะวางขายแบบมีจำนวนจำกัดที่ประเทศญี่ปุ่นในวันที่ 22 มิถุนายน วันเดียวกับที่เกมวางจำหน่าย</p>\n<p><img alt=\"No Description\" src=\"https://www.blognone.com/sites/default/files/externals/9f20a557f40b59ed7b6ee182f6efb144.jpg\" /></p>\n<p>โดยเจ้า Bundle ที่ว่าจะมาพร้อมกับ PS5 ลายธรรมดา กับเกม FFXVI แบบ Digital ส่วนจอย Dual Sense กับ Cover ลายพิเศษต้องซื้อแยกเองอีกที โดยทั้งหมดจะเป็น Limited Edition หรือก็คือขายในจำนวนจำกัด</p>\n<ul>\n<li>ชุด PS5 FFXVI Bundle (ตัวเกมเป็น Code Download) แบบใส่แผ่นราคา 67,980 เยน คิดเป็นเงินไทยประมาณ 17,400 บาท</li>\n<li>ชุด PS5 FFXVI Bundle (ตัวเกมเป็น Code Download) แบบดิจิตอลราคา 56,980 เยน คิดเป็นเงินไทยประมาณ 14,600 บาท</li>\n<li>จอย DualSense ลาย FFXVI ราคา 8,980 เยน คิดเป็นเงินไทยประมาณ 2,300 บาท</li>\n<li>Cover ลาย FFXVI หรือตัวกรอบครอบเครื่องสำหรับ PS5 ราคา 7,980 เยน หรือประมาณ 2,050 บาท โดยราคาเท่ากันทั้ง Cover เครื่องแบบ Digital หรือ แบบใส่แผ่น</li>\n</ul>\n<p><strong>ราคาดังกล่าวแปลงค่าจากเงินเยน ถ้ามีวางจำหน่ายในไทยจะไม่ใช่ราคานี้ครับ</strong></p>\n<p>สำหรับภูมิภาคอื่นตอนนี้ยังไม่มีประกาศว่าจะมี PS5 Bundle สำหรับ Final Fantasy XVI วางจำหน่ายหรือไม่</p>\n<p>ที่มา -  <a href=\"https://blog.ja.playstation.com/2023/04/27/20230427-ff16/\">PlayStation Japan Blog</a></p>\n<p><img alt=\"No Description\" src=\"https://www.blognone.com/sites/default/files/externals/3923b4b5a6b8b8fc27be98252e3e0bed.png\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/square-enix\">Square Enix</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2bc4f6846df4b21abcb5f574baa7eaa8fb6c52349af415c8036f75b54ac1de3","category":"Thai"}