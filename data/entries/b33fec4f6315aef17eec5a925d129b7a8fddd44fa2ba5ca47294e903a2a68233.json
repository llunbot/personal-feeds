{"title":"Google Cloud เผยรายละเอียดเหตุ UniSuper ถูกลบบัญชีโดยไม่ได้ตั้งใจ คอนฟิกไม่ครบ ค่าเริ่มต้นให้ลบ VMware ใน 1 ปี","link":"https://www.blognone.com/node/139966","date":1716648064000,"content":"<div><div><div><p>Google Cloud ออกแถลง<a href=\"https://www.blognone.com/node/139697\">เหตุที่ UniSuper กองทุนรวมของออสเตรเลียที่มีสมาชิกกว่า 620,000 คน ถูกลบบัญชีออก</a>โดยระบุว่า UniSuper ใช้บริการ <a href=\"https://www.blognone.com/node/116377\">Google Cloud VMware Engine</a> Private Cloud ซึ่งจะต้องเปิดใช้บริการผ่านเครื่องมือภายในตัวหนึ่งเพื่อจัดสรร capacity ให้ตรงตามความต้องการของลูกค้า เจ้าหน้าที่ของ Google ที่ใช้งานเครื่องมือนี้เผลอลืมใส่ข้อมูลหนึ่งลงไป (ไม่ได้ระบุว่าเป็นพารามิเตอร์อะไร) ระบบภายในจึงตั้งพารามิเตอร์นี้เป็น 1 ปีตามค่าตั้งต้น</p>\n<p>หลังจากหมด 1 ปีตามที่ระบบตั้งไว้แล้ว Private Cloud ของ UniSuper ถูกลบโดยไม่มีการแจ้งลูกค้าก่อน แต่ backup ที่อยู่ในภายใน Google Cloud Storage ยังใช้งานได้ตามปกติ รวมถึง UniSuper ก็มีการสำรองข้อมูลในผู้ให้บริการรายอื่น</p>\n<p>ทาง Google ระบุว่าปัจจุบันเลิกใช้งานเครื่องมือต้นเหตุแล้ว เนื่องจากปัจจุบันระบบสามารถบริหาร capacity ได้อัตโนมัติ และได้ตรวจสอบการตั้งค่า VMware Engine ทั้งหมดแล้วว่าไม่มีลูกค้าอื่นที่ตั้งค่าไว้ผิดอีก</p>\n<p>ที่มา: <a href=\"https://cloud.google.com/blog/products/infrastructure/details-of-google-cloud-gcve-incident/\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/7c092379ed0376f43da44d133bd147fe.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/cloud-computing\">Cloud Computing</a></div><div><a href=\"/topics/australia\">Australia</a></div><div><a href=\"/topics/google\">Google</a></div><div><a href=\"/topics/service-outage\">Service Outage</a></div></div></div>","author":"willwill","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b33fec4f6315aef17eec5a925d129b7a8fddd44fa2ba5ca47294e903a2a68233","category":"Thai"}