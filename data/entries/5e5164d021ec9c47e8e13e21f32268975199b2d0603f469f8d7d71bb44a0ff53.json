{"title":"ตำรวจเกาหลีใต้จับกุมชาย 3 คนฐานขายภาพ/วิดีโอ deepfake เตรียมจับผู้ซื้ออีกกว่าร้อยราย","link":"https://www.blognone.com/node/142095","date":1726819438000,"content":"<div><div><div><p>ตำรวจจังหวัดคย็องกีในเกาหลีใต้รายงานถึงการจับกุมชายอายุในช่วง 20-30 ปีจำนวน 3 ราย ฐานเป็นผู้ขายภาพ/วิดีโอโป๊ ที่สร้างขึ้นจากเทคโนโลยี deepfake ในห้องแชต Telegram โดยเหยื่อของภาพเหล่านี้มีทั้งดาราและผู้เยาว์</p>\n<p>ตำรวจระบุว่าชายทั้งสามเป็นผู้ดูแลห้องแชต Hapsabang ตั้งแต่พฤศจิกายน 2023 จนถึงมิถุนายน 2024 กระบวนการขายคือการจ่ายค่าสมาชิก 20,000-40,000 วอนเพื่อเข้าห้องแชต คาดว่ารายได้รวมจากการห้องแชตนี้เกิน 10 ล้านวอน โดยผู้ต้องสงสัยทั้งสามระบุว่าไม่ได้สร้างภาพขึ้นมาเอง แต่โหลดมาจากห้องแชตอื่นๆ มาขายต่ออีกที</p>\n<p>นอกจากผู้ขายแล้ว ตอนนี้ผู้ซื้อยังถูกจับกุมไปแล้ว 24 ราย และกำลังตามจับอีกกว่า 80 ราย เนื่องจากกฎหมายภาพโป๊เด็กในเกาหลีนั้น การซื้อ, ครอบครอง, หรือรับชมภาพโป๊เด็กล้วนมีความผิดทั้งหมด มีโทษจำคุกเกิน 1 ปี</p>\n<p>เมื่อต้นเดือนที่ผ่านมาสำนักงานตำรวจแห่งชาติกรุงโซลประกาศ<a href=\"https://www.blognone.com/node/141783\">สอบสวนการส่งต่อภาพลามก deepfake  เหล่านี้</a> และตอนนี้ก็เริ่มมีการจับกุม</p>\n<p>ที่มา - <a href=\"https://www.koreaherald.com/view.php?ud=20240920050508\">The Korea Herald</a></p>\n<p><img src=\"https://www.blognone.com/sites/default/files/externals/e3bee7afd02a3073a32ece9191e07db6.png\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/deepfake\">Deepfake</a></div><div><a href=\"/topics/telegram\">Telegram</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e5164d021ec9c47e8e13e21f32268975199b2d0603f469f8d7d71bb44a0ff53","category":"Thai"}