{"title":"Overture Maps Foundation เผยแพร่ข้อมูล Open Map แบบ General Availability เวอร์ชันแรก","link":"https://www.blognone.com/node/141063","date":1721835405000,"content":"<div><div><div><p>Overture Maps Foundation หรือ OMF หน่วยงานที่<a href=\"https://www.blognone.com/node/131893\">ร่วมก่อตั้ง</a>โดย AWS, Meta และ Microsoft เพื่อพัฒนาข้อมูลแผนที่แบบ Open Map ให้นักพัฒนาสามารถนำไปใช้งานต่อได้ ประกาศเผยแพร่ชุดข้อมูล Open Map ทั่วโลกแบบใช้งานได้ทั่วไป (General Availability - GA) เวอร์ชันแรก หลังจาก<a href=\"https://www.blognone.com/node/135019\">ก่อนหน้านี้</a>เป็นแผนที่สถานะเบต้า</p>\n<p>Marc Prioleau หัวหน้าโครงการ OMF บอกว่าข้อมูลที่มีในแผนที่ชุดนี้ นักพัฒนาสามารถนำไปปรับใช้ได้ตามแอพพลิเคชันที่ต้องการ ตอนนี้ถูกนำไปใช้งานแล้วตั้งแต่การค้นหาสถานที่ในพื้นที่, ข้อมูลสำหรับประกันภัย, อุตสาหกรรมแผนที่ และกำลังถูกนำไปใช้งานในธุรกิจยานยนต์, รถโดยสาร และอื่น ๆ อีกในอนาคต</p>\n<p>แผนที่ OMF ชุดแรกนี้ มีข้อมูลอาคาร 2.3 พันล้านแห่ง, สถานที่น่าสนใจมากกว่า 54 ล้านแห่งทั่วโลก, รองรับมากกว่า 40 ภาษา และแผนที่ยังแยกเลเยอร์พื้นดินกับน้ำ รองรับการใช้งานบางกรณีด้วย</p>\n<p>ที่มา: <a href=\"https://overturemaps.org/overture-maps-foundation-releases-general-availability-of-its-open-maps-datasets/\">Overture Maps Foundation</a></p>\n<p><img alt=\"No Description\" src=\"https://www.blognone.com/sites/default/files/externals/0bc27815ba25999d8bf1e69adbd4e718.png\" /></p>\n</div></div></div><div><div>Topics: </div><div><div><a href=\"/topics/overture-maps-foundation\">Overture Maps Foundation</a></div><div><a href=\"/topics/map\">Map</a></div><div><a href=\"/topics/geolocation\">Geolocation</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"645070f9b187bed56361344960a7b497b958c3d055ffd0b06cdc155af4f13240","category":"Thai"}