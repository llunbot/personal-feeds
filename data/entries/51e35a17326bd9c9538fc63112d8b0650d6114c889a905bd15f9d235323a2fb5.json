{"title":"NASA เตรียมสาธิตระบบติดต่อสื่อสารระหว่างสถานีอวกาศกับภาคพื้น โดยใช้เลเซอร์","link":"https://www.blognone.com/node/135516","date":1693401941000,"content":"<div><div><div><p>NASA รายงานโครงการสาธิตระบบติดต่อสื่อสารระหว่างสถานีบริหารจัดการอวกาศภาคพื้น กับสถานีอวกาศนานาชาติ (ISS) โดยใช้เลเซอร์เป็นตัวกลางในการรับ-ส่งข้อมูล ซึ่ง NASA จะจัดส่งตัวส่งสัญญาณ ILLUMA-T (Integrated LCRD Low Earth Orbit User Modem and Amplifier Terminal) ไปกับภารกิจขนส่งเสบียง CRS-29 ที่กำหนดปล่อยจรวดในเดือนตุลาคม</p>\n<p>เมื่อ ISS ได้รับ ILLUMA-T เพื่อนำไปติดตั้งกับสถานีอวกาศ อุปกรณ์จะทำหน้าที่ส่งสัญญาณไปยังดาวเทียมรีเลย์ LCRD ที่ส่งไปก่อนแล้วในปี 2021 ทำให้ครบเส้นทางสำหรับการติดต่อสื่อสารสองทาง ระหว่าง ISS และสถานีภาคพื้น</p>\n<p>ข้อดีของการใช้เลเซอร์ ทำให้สามารถส่งข้อมูลได้ด้วยอัตราที่ดีขึ้น โดยประเมินว่าอัตราสูงสุดอยู่ที่ 1.2Gbps รองรับข้อความละเอียดสูงทั้งภาพและวิดีโอ ทำให้การทำงานปฏิบัติภารกิจระหว่าง ISS และภาคพื้นมีประสิทธิภาพมากยิ่งขึ้น เมื่อเริ่มการทดสอบแล้ว NASA จะทดลองใช้งานในเงื่อนไขต่าง ๆ เพื่อต่อยอดนำไปใช้งานสำหรับการสื่อสารกับพื้นที่อื่น เช่น ดวงจันทร์ ดาวอังคาร หรือในอวกาศห้วงลึก</p>\n<p>ที่มา: <a href=\"https://www.nasa.gov/feature/goddard/2023/nasa-to-demonstrate-laser-communications-from-space-station\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/11b8aabb2f00dbbd18a30ca288ec8d04.png\" /></p>\n<p><img src=\"https://esc.gsfc.nasa.gov/static/9b23be1bf816e0bfbcaec1dc27f24b5a/622f9/illumat_website_graphic.png\" alt /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/laser\">Laser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51e35a17326bd9c9538fc63112d8b0650d6114c889a905bd15f9d235323a2fb5","category":"Thai"}