{"title":"Sergey Brin ผู้ร่วมก่อตั้ง Google กลับมาช่วยงานพัฒนา AI Gemini ด้วยตนเอง","link":"https://www.blognone.com/node/134957","date":1690003127000,"content":"<div><div><div><p>The Wall Street Journal รายงานว่าผลจากกระแสของ AI ทำให้ตอนนี้ Sergey Brin ผู้ร่วมก่อตั้งกูเกิล กลับเข้ามาร่วมประชุมที่สำนักงานใหญ่ของกูเกิลเป็นประจำ โดยเขาเข้ามาทำงานที่สำนักงานสัปดาห์ละ 3-4 วัน งานหลักคือประชุมกับฝ่ายวิจัยพัฒนาด้าน AI</p>\n<p>Brin และ Larry Page ผู้ร่วมก่อตั้งกูเกิลอีกคน <a href=\"https://www.blognone.com/node/113475\">ลดบทบาท</a>การทำงานประจำที่กูเกิลมาหลายปีแล้ว เหลือเฉพาะการเป็นผู้ถือหุ้นและกรรมการบริษัท แต่จากการพัฒนาที่รวดเร็วของแชทบอต AI ในปีที่ผ่านมา ทำให้<a href=\"https://www.blognone.com/node/132328\">มีข่าวว่า</a>ทั้งสองคนเริ่มกลับมาช่วยงานกลยุทธ์มากขึ้น</p>\n<p>โมเดล AI ที่ Brin ให้ความสำคัญตอนนี้คือ <a href=\"https://www.blognone.com/node/133795\">Gemini</a> ที่เป็นโมเดลล่าสุดซึ่งกูเกิลประกาศก่อนหน้านี้ เขามาช่วยดูทั้งประสิทธิภาพการทำงานเมื่อเวลาผ่านไป จนถึงการคัดเลือกนักวิจัยที่มาร่วมทีม ซึ่งเหตุผลหนึ่งที่ Brin ลงมาดูเอง เพราะเขามองว่ากูเกิลขยับช้าไปเมื่อเทียบกับคู่แข่ง</p>\n<p>ที่มา: <a href=\"https://www.wsj.com/articles/sergey-brin-google-ai-gemini-1b5aa41e\">The Wall Street Journal</a></p>\n<p><img src=\"https://www.blognone.com/sites/default/files/externals/e584d0cbf845ed4b264d96d721cddc84.jpg\" alt /></p>\n</div></div></div><div><div>Topics: </div><div><div><a href=\"/topics/sergey-brin\">Sergey Brin</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65524aa6eb31c8e3da6191b65816f37faf5c3cc543ac57b17e8c7cd44cdc041f","category":"Thai"}