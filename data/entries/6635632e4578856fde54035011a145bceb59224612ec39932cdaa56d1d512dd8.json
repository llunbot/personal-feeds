{"title":"ซีอีโอ Dell หลุดปากเอง NVIDIA จะทำชิปพีซี Arm ในปีหน้า 2025, อาจจ้าง Intel ผลิตให้","link":"https://www.blognone.com/node/140043","date":1717062348000,"content":"<div><div><div><p>มีข่าวลือออกมาจากสื่อหลายแห่งว่า NVIDIA เตรียมบุกเข้ามาทำตลาดชิปสำหรับพีซีบ้าง หลัง<a href=\"https://www.blognone.com/node/137664\">สัญญาเอ็กซ์คลูซีฟของ Qualcomm กับไมโครซอฟท์ หมดอายุลงในปีนี้</a></p>\n<p>NVIDIA เคยทำชิปสำหรับอุปกรณ์พกพามาบ้าง อย่างตระกูล Tegra ที่ใช้ใน Nintendo Switch และมีซีพียู Grace ของตัวเองสำหรับงานเซิร์ฟเวอร์ ตามข่าวลือว่า NVIDIA จะใช้แกนซีพียู Arm Cortex-X5 รุ่นใหม่โค้ดเนม \"Blackhawk\" ที่น่าจะเปิดตัวในเร็วๆ นี้ และมีข่าวว่าประสิทธิภาพเพิ่มขึ้นจาก Cortex-X4 อย่างก้าวกระโดด มาพ่วงกับ<a href=\"https://www.blognone.com/node/138768\">จีพียูสถาปัตยกรรม Blackwell</a> รุ่นล่าสุดของตัวเอง (ตอนนี้ยังไม่มี Blackwell ฝั่ง GeForce สำหรับตลาดคอนซูเมอร์เปิดตัวออกมา)</p>\n<p>หลักฐานสำคัญอีกข้อในเรื่องนี้คือ <a href=\"https://www.blognone.com/node/139875\">Jensen Huang ซีอีโอ NVIDIA เพิ่งไปขึ้นเวทีงาน Dell</a> เมื่อสัปดาห์ก่อน และให้สัมภาษณ์กับสื่อ Bloomberg โดนถามว่าสนใจมาทำตลาด AI PC หรือไม่ ซึ่ง Michael Dell ซีอีโอของ Dell ได้ชิงตอบตัดหน้าว่า \"they're back next year\" ออกไมค์เต็มๆ ก่อนที่ Jensen จะเฉไฉไปตอบเรื่องอื่น</p>\n<blockquote><p>During the same interview, Dell leaked it: Nvidia is coming next year in the Windows ARM arena with new SoCs to compete with Qualcomm.What I can say: TSMC N3P, Cortex X5 BlackHawk CPU cluster, Blackwell GPU and LPDDR6 on package. And MS is porting all Win11 AI stuff to NV HW <a href=\"https://t.co/dSGv44A1G0\">https://t.co/dSGv44A1G0</a></p>\n<p>— AGF (@XpeaGPU) <a href=\"https://twitter.com/XpeaGPU/status/1793469879334687122?ref_src=twsrc%5Etfw\">May 23, 2024</a></p></blockquote>\n<p>อีกประเด็นที่ยังถกเถียงกันอยู่คือ NVIDIA จะจ้างใครผลิตชิปตัวนี้ ซึ่งข่าวสองกระแสยังตีกัน มีทั้ง TSMC เจ้าเดิม และข่าวลือใหม่ว่าจะเป็น Intel มารับงานผลิตให้ NVIDIA แทน โดยใช้กระบวนการผลิต Intel 3 ซึ่งเว็บไซต์ PC Gamer แสดงความเห็ฯว่าอาจจะถูกทั้งคู่ โดยฝั่งจีพียูเป็น TSMC ผลิต แล้วซีพียูให้ Intel ผลิต นำมาแพ็กเกจรวมกันด้วยเทคโนโลยี Foveros Direct 3D ของ Intel นั่นเอง</p>\n<p>ที่มา - <a href=\"https://www.theregister.com/2024/05/28/nvidia_ai_pc_arm_blackwell_core/\">The Register</a>, <a href=\"https://www.pcgamer.com/hardware/processors/nvidias-suspected-2025-processor-is-now-rumoured-to-be-built-by-intel-using-off-the-peg-arm-cores-yes-an-nvidia-chip-built-by-intel/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/9347616e081c9418e5e0211b2be9dbbc.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/dell\">Dell</a></div><div><a href=\"/topics/cpu\">CPU</a></div><div><a href=\"/topics/arm-pc\">ARM PC</a></div><div><a href=\"/topics/leaks\">Leaks</a></div><div><a href=\"/topics/intel\">Intel</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6635632e4578856fde54035011a145bceb59224612ec39932cdaa56d1d512dd8","category":"Thai"}