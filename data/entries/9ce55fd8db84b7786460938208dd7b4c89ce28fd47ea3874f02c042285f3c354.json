{"title":"Samsung เตรียมขยายโทรศัพท์ที่ได้ Galaxy AI ไปยังรุ่นอื่นๆ ภายในครึ่งแรกของปีนี้ สิ้นปีกระจาย 100 ล้านเครื่อง","link":"https://www.blognone.com/node/137733","date":1705568266000,"content":"<div><div><div><p>หลังงาน Unpacked ของซัมซุงเมื่อคืนนี้ Roh Tae-woon ประธานภายธุรกิจโทรศัพท์มือถือก็ให้สัมภาษณ์ถึง<a href=\"https://www.blognone.com/node/137720\">ฟีเจอร์ Galaxy AI</a> ที่ตอนนี้ยังใช้ได้เฉพาะ Galaxy S24 ว่าเตรียมจะปล่อยอัพเดตให้รุ่นอื่นๆ ภายในครึ่งแรกของปีนี้ และภายในปีนี้ทั้งปีจะปล่อยอัพเดตจนได้ใช้ประมาณ 100 ล้านเครื่อง แต่ยังไม่เปิดเผยว่าเครื่องรุ่นไหนจะได้รับอัพเดตฟีเจอร์บ้าง</p>\n<p>เขาพูดถึงแนวทางการทำเงินจาก AI ว่าตอนนี้ซัมซุงยังไม่มีแผนการคิดค่าบริการจากฟีเจอร์ AI แต่ก็อาจจะเป็นไปได้เมื่อฟีเจอร์ซับซ้อนมากขึ้นและต้องการการลงทุนมากกว่าตอนนี้</p>\n<p>สำหรับประเด็นที่ยอดขายแอปเปิลแซงหน้า Roh มั่นใจว่า S24 จะมียอดขายเติบโตเทียบกับ S23 ในระดับเลขสองหลักจากฟีเจอร์ด้าน AI ที่เปิดตัวออกมา และที่ผ่านมาตลาดสมาร์ตโฟนโดยรวมนั้นไม่ดีนัก แต่ตลาดโทรศัพท์ระดับพรีเมี่ยมยังเติบโตต่อเนื่อง</p>\n<p>ที่มา - <a href=\"https://www.koreaherald.com/view.php?ud=20240118000688\">The Korea Harald</a></p>\n<p><img src=\"https://www.blognone.com/sites/default/files/externals/ed2eb49beb5cc71f762ee42a8db1ab23.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-s24\">Galaxy S24</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ce55fd8db84b7786460938208dd7b4c89ce28fd47ea3874f02c042285f3c354","category":"Thai"}