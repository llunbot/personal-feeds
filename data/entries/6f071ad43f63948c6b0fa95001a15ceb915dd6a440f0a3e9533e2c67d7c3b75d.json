{"title":"TikTok ในจีนบังคับเด็กไม่เกิน 14 เล่นได้วันละ 40 นาที เพื่อให้สอดคล้องกฎใหม่ของจีน","link":"https://www.blognone.com/node/124829","date":1632101759000,"content":"<div><div><div><p>ByteDance บริษัทแม่ของ TikTok เพิ่ม youth mode จำกัดเวลาเล่น TikTok หรือเวอร์ชันในจีนเรียกว่า Douyin โดยเด็กอายุต่ำกว่า 14 ปี สามารถเล่น Douyin ได้เพียงวันละ 40 นาทีเท่านั้น เพื่อให้สอดคล้องกับนโยบายรัฐบาลจีนในการพยายามควบคุมเยาวชนไม่ให้เสพติดกับการเล่นเกมและโซเชียลมีเดียมากเกินไป</p>\n<p>วัยรุ่นที่อายุต่ำกว่า 14 ปีจะสามารถเล่น Douyin ได้ระหว่างเวลา 6:00 น. ถึง 22:00 น. แต่ถ้านอกเหนือเวลานี้จะไม่สามารถเข้าเล่นได้ ทาง ByteDance บอกด้วยว่าจะบังคับใช้กฎการยืนยันตัวตนและอายุอย่างเคร่งครัด รวมทั้งขอให้ผู้ปกครองช่วยเด็กๆ ในการยืนยันตัวตนในแอปด้วย</p>\n<p><img src=\"https://www.blognone.com/sites/default/files/externals/13a213a7bcc790744942cbcf77174b9d.png\" /><br />\nภาพจาก <a href=\"https://mp.weixin.qq.com/s/zp43DhzwanDApoPCIgCvJQ\">ByteDance</a></p>\n<p>เดือนที่แล้ว สำนักบริหารสื่อและสิ่งพิมพ์แห่งชาติของจีนเผยกฎใหม่ กำหนดให้พลเมืองจีนอายุต่ำกว่า 18 ปีสามารถเล่นเกมออนไลน์ได้เฉพาะในวันศุกร์ วันหยุดสุดสัปดาห์ และวันหยุดราชการ ระหว่างเวลา 20.00 น. ถึง 21.00 น. และบังคับให้แพลตฟอร์มเกมและโซเชียลอย่าง  Douyin ใช้การยืนยันตัวตนด้วยชื่อจริง เบอร์โทรศัพท์ หรือข้อมูลยืนยันตัวตนอื่นๆ ก่อนถึงจะให้เยาวชนเข้าใช้งานแพลตฟอร์มได้</p>\n<p>ที่มา - <a href=\"https://www.theverge.com/2021/9/19/22682219/tiktok-parent-bytedance-limits-kids-douyin-app-china\">The Verge</a></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div><div><a href=\"/topics/china\">China</a></div><div><a href=\"/topics/social-media\">Social Media</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f071ad43f63948c6b0fa95001a15ceb915dd6a440f0a3e9533e2c67d7c3b75d","category":"Thai"}