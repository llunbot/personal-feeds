{"title":"YouTube เพิ่มโฆษณาบนทีวียาว 30 วินาทีข้ามไม่ได้ เริ่มทดสอบโฆษณาตอนวิดีโอหยุดเล่น","link":"https://www.blognone.com/node/133912","date":1684624303000,"content":"<div><div><div><p>YouTube กำลังจะเพิ่มโฆษณาแบบกดข้ามไม่ได้นาน 30 วินาที บนรายการที่ยอดการรับชมสูงในกลุ่ม YouTube Select ที่เป็นช่องยอดนิยม 5% แรกบน YouTube สำหรับผู้ที่ดูบน TV จอใหญ่ คนดูจะเห็นโฆษณา 30 วินาที แทนที่จะเห็นโฆษณา 15 วินาที 2 รายการ แต่ก็ไม่ได้หมายความว่าโฆษณาที่สั้นจะหายไปทั้งหมด</p>\n<p>ช่องในกลุ่ม YouTube Select มียอดชมถึง 70% ของการชมรายการผ่านทีวีทั้งหมด ดังนั้นหากใครยังไม่ได้สมัคร YouTube Premium ก็น่าจะมีโอกาสเห็นโฆษณาฟอร์แมตใหม่นี้กัน</p>\n<p>YouTube ยังประกาศว่าจะเริ่มทดสอบโฆษณาที่ปรากฏเมื่อผู้ชมหยุดวิดีโอบน TV ซึ่งคล้ายกับฟีเจอร์โฆษณาตอนหยุดเล่นของ Hulu เปิดใช้งานเมื่อหลายปีที่ผ่านมา โดย YouTube เรียกว่า “Pause experiences” จากภาพตัวอย่าง YouTube’s pause จะแสดงเป็นแบนเนอร์รอบวิดีโอและสามารถนำออกได้โดยกดปุ่มปิดทิ้ง</p>\n<p><img alt=\"No Description\" src=\"https://www.blognone.com/sites/default/files/externals/e180c2ed25bc88d93e291b608797971e.png\" /></p>\n<p>โฆษณาทั้งสองรูปแบบยังอยู่ในช่วงการทดลองเท่านั้น จึงยังไม่มีการระบุวันที่เริ่มใช้ แต่เมื่อสัปดาห์ที่แล้วทาง YouTube ได้เปิดเผยว่ากำลังทดลองป๊อปอัปที่ระบุว่า ผู้ที่ใช้ตัวบล็อกโฆษณาบน YouTube จะไม่ได้รับอนุญาตให้ดูวิดีโอบนแพลตฟอร์ม เว้นแต่จะเปิดใช้โฆษณาบน YouTube เพื่อกระตุ้นให้ผู้ชมสมัครสมาชิก YouTube Premium แทนเพื่อดูแบบไม่มีโฆษณา</p>\n<p><img alt=\"No Description\" src=\"https://www.blognone.com/sites/default/files/externals/c46aa132128b26aa34359ba561cdec62.jpg\" /></p>\n<p><em>SOURCE: REDDIT</em></p>\n<p>ที่มา: <a href=\"https://www.theverge.com/2023/5/18/23728150/youtube-tv-unskippable-ads-premium-pause-commercial\">theverge</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/youtube-premium\">YouTube Premium</a></div><div><a href=\"/topics/advertising\">Advertising</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b133860b0f59f27c43e1947c70e836c28e57c0e704f77ff99f78a8cc9b2ae088","category":"Thai"}