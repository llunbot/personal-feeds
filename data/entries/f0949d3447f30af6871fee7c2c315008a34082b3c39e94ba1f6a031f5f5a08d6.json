{"title":"EA Sports FC 24 กำหนดขาย 29 ก.ย., เพิ่มทีมหญิง Ultimate Team, เอนจินแอนิเมชันใหม่","link":"https://www.blognone.com/node/134828","date":1689299802000,"content":"<div><div><div><p>EA เปิดเผยรายละเอียดของเกม EA Sports FC 24 เกมใหม่ที่มาแทนแบรนด์ EA FIFA อย่างเป็นทางการ ภาพรวมของเกมยังเหมือนเดิม (เพราะเป็นเกมเดิมเปลี่ยนชื่อ) ของใหม่ในเกมภาคนี้ได้แก่</p>\n<ul>\n<li>Hypermotion V เอนจินแอนิเมชันเวอร์ชันใหม่ ที่จะนำคลิปจากการแข่งขันจริงมาแปลงเป็นแอนิเมชันในเกมในเวลาไม่กี่วัน ตัวอย่างที่ EA นำมาโชว์คือลูกกระโดดเหยียดขาของ Erling Haaland ที่เป็นเอกลักษณ์</li>\n<li>เอนจิน Frostbite อัพเกรดความสามารถ 3 อย่าง ได้แก่ Sapien Technology เพิ่มรายละเอียดการเคลื่อนไหวของร่างกายนักฟุตบอล, GPU Cloth ชุดแข่งมีรายละเอียดของผ้าสมจริงขึ้น, เพิ่มรายละเอียดก่อนเริ่มแข่งขัน ช่วงแนะนำนักเตะ</li>\n<li>Play Styles ระบบเก็บสไตล์การเล่นของนักฟุตบอลแต่ละคน พาร์ทเนอร์กับ Opta บริษัทเก็บสถิติการแข่งขันฟุตบอล ให้รายละเอียดตรงกับความเป็นจริงมากขึ้น</li>\n<li>โหมด FUT (Ultimate Team) รองรับนักเตะทีมฟุตบอลหญิงแล้ว</li>\n</ul>\n<p>การเปลี่ยนแบรนด์ FIFA มาเป็น FC ยังจะมีผลกับเกมอื่นๆ ในเครือ ทั้งเกมออนไลน์ FC Online, เกมมือถือ FC Mobile, เกมวางแผนฟุตบอลแบบเทิร์นเบสเกมใหม่ FC Tactical และลีกอีสปอร์ต FC Pro</p>\n<p>เกม EA FC 24 มีกำหนดวางขาย 29 กันยายน 2023 ทั้งบน Xbox One, Xbox Series X|S, PS4, PS5, PC, Nintendo Switch โดยปกเกมเวอร์ชันมาตรฐานใช้ Erling Haaland เป็นพรีเซนเตอร์ ส่วนปกเวอร์ชัน Ultimate เป็นภาพนักเตะหลายคนยืนรวมกัน ที่โชว์มาก่อนหน้านี้</p>\n<p><img alt=\"No Description\" src=\"https://www.blognone.com/sites/default/files/externals/58758874bd08e3092b9ab1185ef8034b.jpg\" /></p>\n<p>ที่มา - <a href=\"https://www.eurogamer.net/ea-sports-fc24-gets-first-trailer-gameplay-details-september-release-date\">Eurogamer</a></p>\n</div></div></div><div><div>Topics: </div><div><div><a href=\"/topics/ea-sports-fc\">EA Sports FC</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/football\">Football</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0949d3447f30af6871fee7c2c315008a34082b3c39e94ba1f6a031f5f5a08d6","category":"Thai"}