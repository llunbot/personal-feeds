{"title":"ชุมชน Mastodon รวมตัวแบนแอพโซเชียลแบบข้อความของ Instagram เตรียมบล็อคไม่ให้คุยได้","link":"https://www.blognone.com/node/134466","date":1687328520000,"content":"<div><div><div><p>ชุมชนผู้ใช้งาน Mastodon เครือข่ายโซเชียลแบบกระจายศูนย์ที่สื่อสารด้วยโปรโตคอล ActivityPub เริ่มเข้าชื่อกันเพื่อปิดกั้น <a href=\"https://www.blognone.com/node/134254\">Project92 โครงการโซเชียลแบบข้อความของ Instagram/Meta</a> ที่มีข่าวหลุดออกมาก่อนหน้านี้</p>\n<p>ชุมชนเหล่านี้เข้าชื่อกันผ่านหน้าเว็บ <a href=\"https://fedipact.online/\">Anti-Meta Fedi Pact</a> เป็นสัญญาพันธมิตรของกลุ่มผู้ใช้งาน fediverse (คำเรียกโซเชียลแบบกระจายศูนย์) เพื่อต่อต้านไม่ให้ยักษ์ใหญ่อย่าง Meta บุกเข้ามา ในหน้าเว็บให้เหตุผลว่า</p>\n<blockquote><p>project92 is a real and serious threat to the health and longevity of fedi and must be fought back against at every possible opportunity</p>\n</blockquote>\n<p>ไม่ใช่ว่าชุมชน Mastodon เห็นด้วยกับการแบน Meta ครั้งนี้กันทั้งหมด <a href=\"https://mastodon.social/@TNLNYC/110576140169004056\">ตัวอย่างความเห็นฝ่ายตรงข้าม</a> บอกว่า ActivityPub เป็นโปรโตคอลเปิด ใครก็มาใช้งานได้ และการที่ Meta เข้าร่วมยิ่งช่วยเพิ่มจำนวนผู้ใช้งานให้กว้างขวางขึ้นโดยเร็ว</p>\n<p><img src=\"https://www.blognone.com/sites/default/files/externals/d84282e9be83072872bfb4a6ea537b6c.png\" alt /></p>\n<p>หน้าตาของ project92 ที่หลุดออกมา</p>\n</div></div></div><div><div>Topics: </div><div><div><a href=\"/topics/mastodon\">Mastodon</a></div><div><a href=\"/topics/social-network\">Social Network</a></div><div><a href=\"/topics/instagram\">Instagram</a></div><div><a href=\"/topics/meta\">Meta</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a840cc2388bf5620b007205b8eb0999de1131c584baece20f7bb6940a90201a","category":"Thai"}