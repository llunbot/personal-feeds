{"title":"Excel for Web ปรับปรุงให้รองรับไฟล์ขนาดใหญ่สูงสุดถึง 100 MB เปิดไฟล์ที่ฝัง SmartArt, Form/ActiveX Control ได้บางส่วน","link":"https://www.blognone.com/node/126267","date":1639238527000,"content":"<div><div><div><p>ไมโครซอฟท์ยังคงเดินหน้าเพิ่มฟีเจอร์ให้ Excel for Web ใช้งานได้ใกล้เคียงแอพเดสก์ทอปขึ้นเรื่อยๆ โดยล่าสุดได้ประกาศปรับปรุงความสามารถต่างๆ ที่จะช่วยลดข้อจำกัดในการเปิดและแก้ไขไฟล์บน Excel for Web เดิมลง พอสรุปได้ดังนี้</p>\n<p><img src=\"https://www.blognone.com/sites/default/files/externals/dcfe11b14b3848bdf3a9e678c56269eb.png\" /></p>\n<ul>\n<li>รองรับการเปิดไฟล์ขนาดใหญ่บน SharePoint ได้สูงสุดถึง 100 MB  (ส่วนการเปิดไฟล์ขนาดใหญ่บน OneDrive สำหรับผู้ใช้ Microsoft 365 จะตามมาในเร็วๆ นี้)</li>\n<li>รองรับการเปิดและแก้ไขไฟล์ที่ฝังออปเจกต์ที่มีเฉพาะบน Excel เวอร์ชันเดสก์ทอป ยกตัวอย่างเช่น  SmartArt, Form Control, ActiveX Control, Camera Tool ไปจนถึง OLE object ทำให้ผู้ใช้สามารถเข้าถึงและแก้ไขเนื้อข้อมูลภายในไฟล์เหล่านั้นได้จาก Excel for Web</li>\n</ul>\n<p><img src=\"https://www.blognone.com/sites/default/files/externals/2a38b052063ffde84d3d0a03d372a394.gif\" /></p>\n<p>อย่างไรก็ดี Excel for Web จะไม่รองรับการแก้ไขตัวออปเจกต์ข้างต้นแต่อย่างใด และสำหรับผู้ใช้ Excel เวอร์ชันเดสก์ทอปที่เดิมเคยใช้ปุ่มบน Form Control/ ActiveX Control เพื่อสั่งรันมาโคร ไมโครซอฟท์ได้แนะนำให้เปลี่ยนไปใช้เป็น<a href=\"https://techcommunity.microsoft.com/t5/excel-blog/coming-soon-run-office-scripts-with-a-workbook-button/ba-p/2917021\">ปุ่มสั่งรันสคริปต์ที่อัดไว้ล่วงหน้า</a>ที่สร้างจาก <a href=\"https://www.blognone.com/node/123076\">Office Scripts</a> แทน</p>\n<ul>\n<li>รองรับการเปิดและแก้ไขไฟล์ที่ถูกล็อคด้วยรหัสผ่าน</li>\n</ul>\n<p><img src=\"https://www.blognone.com/sites/default/files/externals/6759339fabc0c5ded197812ff02e57a1.gif\" /></p>\n<p>นอกจากนี้ไมโครซอฟท์ยังมีแผนจะเพิ่มการรองรับการแก้ไขไฟล์ที่มีการใช้ Text Queries, Web Queries และ Query Table ในอนาคต และจะเพิ่มตัวเลือกให้สั่งสามารถปิดฟีเจอร์ shared workbook เก่าเพื่อเปลี่ยนไปใช้ฟีเจอร์ทำงานร่วมกันของแอพ Office รุ่นปัจจุบันอย่าง co-authoring ด้วย</p>\n<p>ที่มา - <a href=\"https://techcommunity.microsoft.com/t5/excel-blog/open-amp-edit-more-files-in-excel-for-the-web/ba-p/3031194\">Excel Blog</a> via <a href=\"https://mspoweruser.com/microsofts-excel-for-the-web-large-files-legacy-files/\">MSPoweruser</a></p>\n</div></div></div><div><div>Topics: </div><div><div><a href=\"/topics/excel\">Excel</a></div><div><a href=\"/topics/microsoft-office\">Microsoft Office</a></div><div><a href=\"/topics/microsoft\">Microsoft</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e0a63121675980dee3ff885837457bff5819b746311e9e9f1c10a746699400e","category":"Thai"}