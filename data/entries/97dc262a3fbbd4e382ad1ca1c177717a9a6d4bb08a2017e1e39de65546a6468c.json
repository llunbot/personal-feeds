{"title":"YouTube เพิ่ม 2 เครื่องมือใหม่ เสิร์ชที่พรีวิววิดีโอมากขึ้น และเสิร์ชแสดงผลวิดีโอภาษาต่างประเทศ","link":"https://www.blognone.com/node/124273","date":1629243987000,"content":"<div><div><div><p>YouTube ประกาศเพิ่ม 2 คุณสมบัติในการค้นหาวิดีโอ โดยเน้นให้ผู้ใช้งานสามารถค้นหาคอนเทนต์ที่ต้องการได้ดีมากยิ่งขึ้น รวมทั้งเพิ่มโอกาสเข้าถึงข้อมูลในภาษาต่างประเทศ</p>\n<p>คุณสมบัติแรก คือการแสดงผลการค้นหา ที่ให้ผู้ใช้งานเห็นภาพรวมวิดีโอมากยิ่งขึ้น จากเดิมแสดงผลเป็นรูป thumbnail ขนาดเล็ก คราวนี้จะเห็นพรีวิวสั้น ๆ จากวิดีโอนั้น (เหมือนวิดีโอที่แสดงในหน้าแรก) และหากวิดีโอมีการแยก Chapter ย่อย ผลการค้นหาก็จะแสดงส่วนนี้มาให้ด้วย</p>\n<p>อีกคุณสมบัติคือการแสดงผลวิดีโอในภาษาต่างประเทศ กรณีไม่มีผลลัพธ์ที่ใกล้เคียงสำหรับวิดีโอภาษาหลัก โดยวิดีโอนั้นจะมีแคปชั่นแปลภาษาแบบอัตโนมัติเพิ่มเข้ามา ซึ่งนอกจากเป็นโอกาสเข้าถึงเนื้อหาที่กว้างขึ้นสำหรับผู้ใช้งาน ก็เป็นโอกาสสำหรับผู้สร้างสรรค์เนื้อหาในภาษาท้องถิ่นด้วยเช่นกัน</p>\n<p>ที่มา: <a href=\"https://blog.youtube/news-and-events/next-phase-searching-youtube/\">YouTube</a></p>\n<p><img src=\"https://www.blognone.com/sites/default/files/externals/f4c6a1fab6843bd67ec4d132b0b1482c.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97dc262a3fbbd4e382ad1ca1c177717a9a6d4bb08a2017e1e39de65546a6468c","category":"Thai"}