{"title":"Waymo ให้บริการแท็กซี่ไร้คนขับใน 4 เมือง รวมมากกว่า 100,000 เที่ยวต่อสัปดาห์แล้ว","link":"https://www.blognone.com/node/141548","date":1724235247000,"content":"<div><div><div><p>Waymo บริษัทรถยนต์ไร้คนขับในเครือ Alphabet ประกาศหลักไมล์สำคัญ โดยตอนนี้บริษัทให้บริการแท็กซี่แบบไร้คนขับมากกว่า 100,000 เที่ยวต่อสัปดาห์แล้ว เพิ่มขึ้นเท่าตัวจากตัวเลข 50,000 เมื่อ<a href=\"https://www.blognone.com/node/139702\">เดือนพฤษภาคม</a></p>\n<p>ปัจจุบัน Waymo <a href=\"https://www.blognone.com/node/138691\">ให้บริการใน 4 เมือง</a> ได้แก่ ฟีนิกซ์ ซานฟรานซิสโก ลอสแอนเจลิส และออสติน โดยซานฟรานซิสโกเป็นเมืองที่มีการใช้บริการรถแท็กซี่ของ Waymo มากที่สุด</p>\n<p>Waymo มีพัฒนาการหลายอย่างในช่วงไม่กี่เดือนที่ผ่านมา โดย Alphabet บริษัทแม่ประกาศลงทุนเพิ่มเติมอีก 5 พันล้านดอลลาร์, เปิดตัว<a href=\"https://www.blognone.com/node/141513\">ระบบขับเคลื่อนอัตโนมัติรุ่นที่ 6</a> ซึ่งใช้อุปกรณ์น้อยชิ้นลง แต่คุณภาพให้บริการดีขึ้น และร่วมมือกับ Uber ให้บริการรถแท็กซี่ไร้คนขับเฉพาะในเมืองฟีนิกซ์</p>\n<p>ที่มา: <a href=\"https://www.cnbc.com/2024/08/20/waymo-has-doubled-its-weekly-paid-robotaxi-trips-to-100000-since-may.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/eac518185f8468cb1cecdd10719fa797.jpg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/robotaxi\">Robotaxi</a></div><div><a href=\"/topics/self-driving-car\">Self-Driving Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"636943d7f788afc78098b5578297c705c8f7b927667906f4fe1c2fe9d4f86c6b","category":"Thai"}