{"title":"ไมโครซอฟท์โชว์ dotnet รันไฟล์ตรงๆ ได้เหมือนภาษาสคริปต์","link":"https://www.blognone.com/node/146613","date":1748239237000,"content":"<span>ไมโครซอฟท์โชว์ dotnet รันไฟล์ตรงๆ ได้เหมือนภาษาสคริปต์</span>\n\n  <div>\n    <div>Body</div>\n              <div><p>Damian Edwards วิศวกรตำแหน่ง Principal Architect ของไมโครซอฟท์โชว์ฟีเจอร์ใหม่ของคำสั่ง dotnet ใน .NET 10 ที่กำลังจะออกมา โดยฟีเจอร์สำคัญคือการรันไฟล์ได้โดยตรง ไม่ต้องสร้างโปรเจคอะไรอีก เหมือนภาษาสคริปต์ต่างๆ ที่รันไฟล์เดี่ยวๆ ได้</p>\n<p>Damian ระบุว่าการรันไฟล์เดียวได้โดยไม่ต้องมีโครงไฟล์ต่างๆ ล้อมรอบมากๆ ทำให้คนเรียนรู้ภาษาได้ง่าย ภาษาสคริปต์ต่างๆ นั้นผู้ใช้สามารถเรียนรู้ syntax แล้วเริ่มเขียนได้ทันที ขณะที่ dotnet เดิมต้องมีไฟล์โปรเจคล้อมรอบ โดยเฉพาะในลินุกซ์นั้นผู้ใช้สามารถประกาศหัวไฟล์ด้วยเครื่องหมาย <code>#!</code> เพื่อให้รันไฟล์ได้โดยตรงเลยทีเดียว ทำให้สามารถรันไฟล์ C# ได้เหมือนการรันภาษาสคริปต์เช่น Python, Bash หรือ Ruby</p>\n<p>ช่วงหลังภาษาอื่นๆ ล้วนมีความสามารถในการรันไฟล์ซอร์สโค้ดได้โดยตรงแม้ไม่ใช่ภาษาสตริปต์ เช่น ภาษา go หรือภาษา rust ก็มีคำสั่งรูปแบบนี้เหมือนกัน การที่ C# มีฟีเจอร์นี้จึงทำให้มีรูปแบบการใช้งานเท่าเทียมกัน</p>\n<p>ที่มา - <a href=\"https://www.youtube.com/watch?v=98MizuB7i-w&amp;t=19s\">YouTube: Microsoft Developer</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Mon, 26/05/2025 - 13:00</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46dc5729d420d35332b86b406f088067b2499b5457482f49ab925ed0455e7ba0","category":"Thai"}