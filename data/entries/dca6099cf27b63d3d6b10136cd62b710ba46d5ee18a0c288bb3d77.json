{"title":"PlayStation 5 อัพเดต รองรับ Discord ในตัวแล้ว, VRR รองรับ 1440p","link":"https://www.blognone.com/node/132944","date":1678338899000,"content":"<div><div><div><p>โซนี่ปล่อยอัพเดตให้ PlayStation 5 รองรับการคุยด้วยเสียงผ่าน Discord ได้ในตัวแล้ว หลัง Xbox <a href=\"https://www.blognone.com/node/129463\">ปล่อยออกมาตั้งแต่กลางปีที่แล้ว</a> โดยผู้เล่นที่เคยเชื่อมแอคเคาท์ PlayStation กับ Discord มาก่อน (เพื่อแสดงผลบน Discord ว่าเล่นเกมอะไรอยู่) จะต้องเชื่อมแอคเคาท์ใหม่อีกรอบ เพื่อให้สิทธิการเข้าถึงใหม่</p>\n<p><img alt=\"No Description\" src=\"https://www.blognone.com/sites/default/files/externals/c8af5522128482801760c73e749b6aaa.png\" /></p>\n<p>นอกจากนี้ยังมีอัพเดตย่อยอื่นๆ ที่น่าสนใจก็มี</p>\n<ul>\n<li>Variable Refresh Rate รองรับการแสดงผลที่ความละเอียด 1440p แล้ว (เดิมแค่ 4K)</li>\n<li>แจ้งเตือนดาวน์โหลดเซฟเกม PS4 อัตโนมัติจากคลาวด์ (ถ้ามี) หลังโหลดเกม PS4 มาลง PS5 หรือเกม PS5 ที่ซัพพอร์ตเซฟจาก PS4</li>\n<li>ถ่ายโอนย้ายไฟล์เกมและเซฟระหว่าง PS5 ผ่านวง Wi-Fi เดียวกัน</li>\n<li>อัพเดต DualSense ได้แบบไร้สายแล้ว</li>\n<li><a href=\"https://www.blognone.com/node/127075\">รองรับคำสั่งเสียง</a> เช่น เซฟคลิปเกมเพลย์ และระบุระยะเวลาได้ โดยคำสั่งเรียกใช้งาน คือ \"Hey PlayStation\" ตอนนี้รองรับเฉพาะในสหรัฐและอังกฤษก่อน</li>\n</ul>\n<p>ที่มา - <a href=\"https://blog.playstation.com/2023/02/02/ps5-beta-introduces-discord-voice-chat-vrr-support-for-1440p-and-more/\">PlayStation</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"nismod","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"dca6099cf27b63d3d6b10136cd62b710ba46d5ee18a0c288bb3d77","category":"Thai"}