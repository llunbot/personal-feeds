{"title":"กูเกิลเริ่มพอร์ต Chrome ไปรันบนระบบปฏิบัติการ Fuchsia แล้ว","link":"https://www.blognone.com/node/124121","date":1628396950000,"content":"<div><div><div><p>เราเห็นระบบปฏิบัติการ Fuchsia ของกูเกิลเริ่มเครื่องติด โดยปีนี้ <a href=\"https://www.blognone.com/node/122843\">กูเกิลเปลี่ยนไส้ในของ Nest Hub รุ่นแรกจาก CastOS มาเป็น Fuchsia</a> <a href=\"https://www.blognone.com/node/123140\">แต่ยังแทบไม่เห็นความแตกต่างในมุมของผู้ใช้</a> เพราะ UI ที่ครอบยังเป็นแบบเดิม</p>\n<p>ล่าสุดใน<a href=\"https://bugs.chromium.org/p/chromium/issues/detail?id=1211758\">ฐานข้อมูลบั๊กของ Chromium</a> ระบุว่ากูเกิลเริ่มพอร์ต Chrome ไปยัง Fuchsia แล้ว กระบวนการนี้ยังต้องใช้เวลาอีกมาก และมีบั๊กย่อยๆ อีกมากมายที่ต้องแก้ก่อน Chrome จะสามารถรันบน Fuchsia ได้เต็มรูปแบบ</p>\n<p>การที่ระบบปฏิบัติการยุคปัจจุบันต้องมีเบราว์เซอร์ ทำให้การพอร์ต Chrome มารันบน Fuchsia ไม่ใช่เรื่องน่าแปลกใจนัก (Android ในช่วงแรกเองก็ต้องรอนานพอสมควรกว่าจะมี Chrome ตัวเต็มมารันแทน Android Browser) แต่กูเกิลเองก็ประกาศไว้ชัดว่า Fuchsia จะยังเน้นที่อุปกรณ์ IoT เป็นหลัก มากกว่าการใช้แทนที่ Android หรือ Chrome OS ที่มีตลาดของตัวเองอยู่แล้ว</p>\n<p><img src=\"https://www.blognone.com/sites/default/files/externals/679688903bf6d8440ae98f98d9abbfd1.png\" /></p>\n<p>ที่มา - <a href=\"https://9to5google.com/2021/08/06/google-chrome-browser-fuchsia-os/\">9to5google</a></p>\n</div></div></div><div><div>Topics: </div><div><div><a href=\"/topics/fuchsia\">Fuchsia</a></div><div><a href=\"/topics/chrome\">Chrome</a></div><div><a href=\"/topics/operating-system\">Operating System</a></div><div><a href=\"/topics/browser\">Browser</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b914a5306b4f207dcedbf9f6d694010db1ffc4db805dc42016a50f3071fa3f7","category":"Thai"}