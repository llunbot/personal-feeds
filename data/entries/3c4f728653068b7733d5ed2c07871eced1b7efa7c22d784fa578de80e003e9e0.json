{"title":"Tim Cook พบนายกรัฐมนตรีเวียดนาม หารือหลายประเด็นด้านซัพพลายเชน","link":"https://www.blognone.com/node/139249","date":1713321310000,"content":"<div><div><div><p>Tim Cook ซีอีโอแอปเปิล เดินทางไปเมืองฮานอย ประเทศเวียดนาม เมื่อวันจันทร์ที่ผ่านมาเป็นเวลาสองวัน โดยโปรแกรมนั้น Cook พบกับทั้งครีเอเตอร์ นักพัฒนา ใน<a href=\"https://twitter.com/tim_cook/status/1779726553133572251\">โพสต์</a>หนึ่งบน X เขาได้พบกับสองนักร้องของเวียดนาม My Anh และ My Linh และร่วมกันกิน<a href=\"https://www.wongnai.com/recipes/ugc/89a253ede6724f289a4e21967197a2c8\">กาแฟไข่เวียดนาม</a>ด้วย</p>\n<p>ในวันอังคาร Cook ได้พบกับ Pham Minh Chinh นายกรัฐมนตรีเวียดนาม และคณะรัฐมนตรีอีกหลายคน มีการหารือการลงทุนเพื่อสร้างงานในประเทศ และเพิ่มบทบาทของเวียดนามในซัพพลายเชนการผลิตสินค้าของแอปเปิล</p>\n<p>รายงานบอกว่า Cook เสนอให้มีการปรับปรุงทั้งระบบกฎหมาย กระบวนการส่งเสริมด้านวิทยาศาสตร์-นวัตกรรมในประเทศ ไปจนถึงการส่งเสริมพลังงานสะอาดให้มากขึ้น ซึ่งเป็นประเด็นที่แอปเปิลให้ความสำคัญ ถึงตอนนี้แอปเปิลได้ลงทุนในเวียดนามไปแล้วกว่า 16,000 ล้านดอลลาร์ นับตั้งแต่ปี 2019 สร้างงานมากกว่า 2 แสนตำแหน่ง มีซัพพลายเออร์ในประเทศ 26 ราย เป็นโรงงาน 28 แห่ง</p>\n<p>ที่มา: <a href=\"https://en.baochinhphu.vn/prime-minister-hosts-apple-chief-executive-tim-cook-111240416160340049.htm\">Viet Nam Government News</a> และ <a href=\"https://apnews.com/article/vietnam-apple-tim-cook-supply-chain-e9a7581a127937a1958bebd434a47f25\">AP</a></p>\n<p><img alt=\"No Description\" src=\"https://www.blognone.com/sites/default/files/externals/ca74e290e5bd812ad6c137d8e9cfac2c.jpg\" /></p>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/apple\">Apple</a></div><div><a href=\"/topics/vietnam\">Vietnam</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c4f728653068b7733d5ed2c07871eced1b7efa7c22d784fa578de80e003e9e0","category":"Thai"}