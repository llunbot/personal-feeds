{"title":"ไมโครซอฟท์ซื้อบริษัทความปลอดภัย CloudKnox ระบบจัดการสิทธิบนคลาวด์","link":"https://www.blognone.com/node/123843","date":1626957795000,"content":"<div><div><div><p>ไมโครซอฟท์ประกาศซื้อกิจการ CloudKnox Security บริษัทความปลอดภัย Cloud Infrastructure Entitlement Management (CIEM) โดยไม่เปิดเผยมูลค่า</p>\n<p>ซอฟต์แวร์ด้าน CIEM (บ้างก็เรียกว่า permissions management platform) เป็นการจัดการสิทธิการเข้าถึง (permission/privileged access) ซึ่งเป็นปัญหาใหญ่ของโลกไอทีในปัจจุบัน ที่การจัดการสิทธิมีความยุ่งยากซับซ้อน และมักกลายเป็นช่องโหว่ที่คาดไม่ถึง</p>\n<p>ซอฟต์แวร์ชอง CloudKnox ช่วยให้แอดมินเห็นภาพรวมของสิทธิการเข้าถึงทั้งองค์กร ช่วยวางแผนการเข้าถึงสิทธิของผู้ใช้แต่ละคนให้เหมาะสม โดยจุดเด่นที่ CloudKnox โฆษณาเอาไว้คือการทำงานแบบ multi-cloud รองรับคลาวด์หลายค่าย ทั้ง AWS, Azure, Google Cloud, VMware เป็นต้น</p>\n<p>CloudKnox จะถูกผนวกเข้ากับ Microsoft Azure Active Directory และเชื่อมกับบริการด้านความปลอดภัยอื่นๆ เช่น Microsoft 365 Defender, Azure Defender, Azure Sentinel</p>\n<p>เมื่อไม่กี่วันที่ผ่านมา <a href=\"https://www.blognone.com/node/123678\">ไมโครซอฟท์เพิ่งประกาศซื้อบริษัทความปลอดภัย RiskIQ</a> และ Refirm Labs โดยบริษัทระบุว่าตอนนี้มีพนักงานในสายงานความปลอดภัยมากกว่า 3,500 คนแล้ว</p>\n<p><img src=\"https://www.blognone.com/sites/default/files/externals/7eaee7aa9cb169a59342815c7f283c5b.jpg\" /></p>\n<p>ที่มา - <a href=\"https://blogs.microsoft.com/blog/2021/07/21/microsoft-acquires-cloudknox-security-to-offer-unified-privileged-access-and-cloud-entitlement-management/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div><div><a href=\"/topics/acquisition\">Acquisition</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f24dad06a112077da686b9c15d1e795bdc1f790686967fa59c4b51176d5315ae","category":"Thai"}