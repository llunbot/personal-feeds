{"title":"Android Auto เปิดให้ใช้ Google Maps ทั้งบนมือถือและหน้าจอรถยนต์พร้อมกันได้แล้ว","link":"https://www.blognone.com/node/134647","date":1688352373000,"content":"<div><div><div><p>Android Auto เป็นอินเทอร์เฟซในการฉายภาพจากมือถือไปยังหน้าจอของรถยนต์ โดยการประมวลผลอยู่บนฝั่งมือถือ</p>\n<p>ที่ผ่านมา การใช้ Google Maps บน Android Auto มีข้อจำกัดคือแสดงผลได้เฉพาะบนหน้าจอรถยนต์เท่านั้น ไม่สามารถรัน Google Maps บนหน้าจอโทรศัพท์ควบคู่ไปพร้อมกันได้ ซึ่งบางครั้งอาจเป็นปัญหา เพราะหน้าจอ Google Maps ในรถยนต์แสดงข้อมูลค่อนข้างจำกัดกว่าบนโทรศัพท์ รวมถึงการป้อนข้อมูลเพื่อค้นหาสถานที่ย่อมทำได้ยากกว่าบนมือถือจอสัมผัส</p>\n<p>ล่าสุดมีผู้ใช้บางกลุ่มรายงานว่า กูเกิลปลดล็อคข้อจำกัดตรงนี้ให้แล้ว สามารถเปิด Google Maps พร้อมกันทั้งบนมือถือและหน้าจอรถยนต์ได้เลย ตอนนี้ยังไม่มีประกาศอย่างเป็นทางการจากกูเกิล แต่ผู้ใช้หลายรายใน Reddit ยืนยันว่าใช้งานได้แล้ว</p>\n<p>ที่มา - <a href=\"https://www.reddit.com/r/AndroidAuto/comments/14mso67/rejoice_google_maps_can_now_display_on_phone_and/\">Reddit Android Auto</a> via <a href=\"https://www.androidpolice.com/android-auto-google-maps-phone-and-car-same-time/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/863bd235eabc4dade0d85d21f1485049.jpg\" /></p>\n</div></div></div><div><div>Topics: </div><div><div><a href=\"/topics/android-auto\">Android Auto</a></div><div><a href=\"/topics/google-maps\">Google Maps</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"023bebf23600a6a7b72b5ba3cefbd3ca7b25b4596d5c38db405deb9538a9ad5b","category":"Thai"}