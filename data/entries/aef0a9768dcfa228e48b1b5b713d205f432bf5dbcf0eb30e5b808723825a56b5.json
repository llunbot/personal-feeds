{"title":"OpenAI Startup Fund ประกาศตั้งบริษัทใหม่พัฒนา AI แนะนำด้านสุขภาพ ร่วมกับ Thrive Global","link":"https://www.blognone.com/node/140805","date":1720534342000,"content":"<div><div><div><p>OpenAI Startup Fund หน่วยงานการลงทุนของ OpenAI ประกาศความร่วมมือกับ Thrive Global กองทุนที่มีเป้าหมายการลงทุนเพื่อพัฒนาคุณภาพชีวิตของ Arianna Huffington ผู้ก่อตั้ง Huffington Post ตั้งบริษัทใหม่ <strong>Thrive AI Health</strong> มีเป้าหมายสร้าง AI ให้คำแนะนำด้านสุขภาพโดยเฉพาะ</p>\n<p>Sam Altman ซีอีโอ OpenAI และ Arianna Huffington กล่าวว่าปัจจุบันมีการพูดถึง AI จะเข้ามาช่วยลดเวลางานของผู้คน เพิ่มประสิทธิภาพด้านต่าง ๆ จึงนำมาสู่แนวคิดพื้นฐานคือนำ AI มาปรับปรุงด้านสุขภาพและทำให้คนมีอายุยืนมากขึ้น สิ่งที่บริษัทเปรียบเหมือนการสร้างโครงสร้างพื้นฐานด้านสุขภาพ ที่ทำงานอยู่บน AI</p>\n<p>เป้าหมายของ Thrive AI Health คือการนำ Generative AI มารองรับการทำงานเชื่อมต่อกับผู้คนใน 5 หัวข้อแรกได้แก่ การนอนหลับ, การกินอาหาร, การออกกำลังกาย, การจัดการความเครียด และการเชื่อมโยงต่าง ๆ ซึ่งเป็นพฤติกรรมที่ส่งผลกับลักษณะสุขภาพของแต่ละคนโดยตรง เครื่องมือที่วางแผนพัฒนาเรียกว่า Thrive AI Health Coach ที่ทำความเข้าใจลักษณะของแต่ละคน ผ่านการให้คำแนะนำใน 5 ด้านที่กล่าวมา</p>\n<p>DeCarlos Love อดีตหัวหน้าฝ่ายผลิตภัณฑ์ที่กูเกิล ซึ่งเคยดูแลการพัฒนาอัลกอริทึมสำหรับสุขภาพรวมทั้ง Fitbit, Pixel Watch และ Wear OS จะมาเป็นซีอีโอที่ Thrive AI Health ซึ่งมีทั้งประสบการณ์และความสนใจในด้านนี้อยู่แล้ว</p>\n<p>ที่มา: <a href=\"https://www.prnewswire.com/news-releases/openai-startup-fund--arianna-huffingtons-thrive-global-create-new-company-thrive-ai-health-to-launch-hyper-personalized-ai-health-coach-302190536.html\">Thrive Global</a></p>\n<p><img alt=\"No Description\" src=\"https://www.blognone.com/sites/default/files/externals/c57a1be6e0532ca9b70c56c76801b9ae.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/startup\">Startup</a></div><div><a href=\"/topics/health\">Health</a></div><div><a href=\"/topics/huffington\">Huffington</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aef0a9768dcfa228e48b1b5b713d205f432bf5dbcf0eb30e5b808723825a56b5","category":"Thai"}