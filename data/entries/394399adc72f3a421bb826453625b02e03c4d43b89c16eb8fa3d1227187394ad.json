{"title":"Meta AI เริ่มใช้งานในยุโรปได้แล้ว แต่จำกัดเฉพาะแชทตัวหนังสือเท่านั้น","link":"https://www.blognone.com/node/145375","date":1742485235000,"content":"<div><div><div><p>Meta ประกาศเพิ่มบริการแชทบอตปัญญาประดิษฐ์ Meta AI ให้กับผู้ใช้งานในกลุ่มประเทศสหภาพยุโรปแล้วตั้งแต่วันนี้ มีผลในทุกแอปทั้ง Facebook, Messenger, Instagram และ WhatsApp ซึ่งช้ากว่าที่อื่นในโลก และนับจาก<a href=\"https://www.blognone.com/node/136000\">เปิดตัว</a>ก็กว่าหนึ่งปี</p>\n<p>เหตุผลที่กลุ่มประเทศสหภาพยุโรปเพิ่งได้ใช้ Meta เพราะถูกหน่วยงานกำกับดูแลของไอร์แลนด์ดำเนินการสอบสวน เรื่องการนำข้อมูลผู้ใช้งานไปเทรน ตลอดจนประเด็นความเป็นส่วนตัว ทำให้ Meta <a href=\"https://www.blognone.com/node/140416\">ประกาศเลื่อน</a>ให้บริการออกไปตั้งแต่กลางปีที่แล้ว</p>\n<p>ถึงแม้จะเปิดให้บริการ Meta AI แต่ความสามารถในยุโรปก็เปิดให้ใช้แบบจำกัด รองรับเฉพาะการสนทนาข้อความตัวหนังสือเท่านั้น ไม่รองรับอินพุทประเภทอื่น รวมทั้งการตอบผลลัพธ์เป็นรูปภาพ นอกจากนี้ Meta บอกว่าโมเดลที่ใช้งาน ไม่ถูกเทรนด้วยข้อมูลจากภูมิภาคยุโรปด้วย โดยบริษัทกำลังเร่งแก้ไขปัญหาที่เกี่ยวข้องทางกฎหมายเพื่อให้สามารถให้บริการ Meta AI ได้ ในระดับเดียวกับภูมิภาคอื่นในโลก</p>\n<p>ที่มา: <a href=\"https://about.fb.com/news/2025/03/europe-meet-your-newest-assistant-meta-ai/\">Meta</a></p>\n<p><img src=\"https://www.blognone.com/sites/default/files/externals/7431a667912fa7ef5c0931bc9f57a702.png\" alt=\"\" /></p>\n</div></div></div><div><div>Topics: </div><div><div><a href=\"/topics/meta-ai\">Meta AI</a></div><div><a href=\"/topics/meta\">Meta</a></div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"394399adc72f3a421bb826453625b02e03c4d43b89c16eb8fa3d1227187394ad","category":"Thai"}