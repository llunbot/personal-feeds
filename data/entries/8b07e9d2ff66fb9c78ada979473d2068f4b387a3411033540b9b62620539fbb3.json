{"title":"OpenAI พิจารณาเพิ่มโหมดผู้ใหญ่ อาจยอมให้คุยเรื่องเพศได้มากขึ้น","link":"https://www.blognone.com/node/144738","date":1739769230000,"content":"<div><div><div><p>หลังจาก OpenAI เผยแพร่<a href=\"https://www.blognone.com/node/144629\">เอกสาร Model Spec เวอร์ชั่นล่าสุด</a> ที่ระบุแนวทางกำกับการใช้งาน มีหมวดหนึ่งที่ถูกระบุว่ากำลังมีการปรับปรุงคือหมวดเนื้อหาทางเพศ เนื่องจากนักพัฒนาและผู้ใช้ทั่วไปเรียกร้องโหมดสำหรับผู้ใหญ่ที่ไม่ต้องฟิลเตอร์ข้อความเข้มข้นแบบเดิม</p>\n<p>Model Spec เวอร์ชั่นใหม่ระบุชัดเจนว่าปัญญาประดิษฐ์สามารถสร้างเนื้อหาทางเพศได้ในบางกรณี แต่กรณีที่ห้ามชัดเจนคือเนื้อหาทางเพศเกี่ยวกับผู้เยาว์</p>\n<p><a href=\"https://www.reddit.com/r/OpenAI/comments/1io9bc3/openai_will_no_longer_prohibit_adult_content_that/\">ผู้ใช้จำนวนหนึ่งใน Reddit ทดสอบแล้วพบว่าโมเดลต่างๆ</a> เริ่มตอบเนื้อหาสำหรับผู้ใหญ่ได้แล้วจริง บางคนระบุว่าคำเตือนว่ามีการใช้งานผิดประเภทหายไป อย่างไรก็ดีนโยบายการใช้งานของ ChatGPT ยังคงห้ามใช้งานเนื้อหาทางเพศอยู่ จึงยังดูสับสนว่าทาง OpenAI ปรับนโยบายหรือยัง</p>\n<p>โมเดลปัญญาประดิษฐ์จากบริษัทจำนวนมากมักถูกฝึกให้ไม่ตอบคำถามที่ผิดไปจากนโยบายที่กำหนด แต่ในโลกโอเพนซอร์สก็มีคนสร้างโมเดลเพื่อปลดเซ็นเซอร์เหล่านี้มาเป็นเวลานาน เปิดทางให้สร้างแชตบอตที่ตอบคำหยาบหรือเนื้อหาสำหรับผู้ใหญ่ได้</p>\n<p>ที่มา - <a href=\"https://arstechnica.com/ai/2025/02/chatgpt-can-now-write-erotica-as-openai-eases-up-on-ai-paternalism/\">ArsTechnica</a></p>\n<p><img alt=\"No Description\" src=\"https://www.blognone.com/sites/default/files/externals/9b238e6f8b6e0b3aad94c24aa4554f09.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b07e9d2ff66fb9c78ada979473d2068f4b387a3411033540b9b62620539fbb3","category":"Thai"}