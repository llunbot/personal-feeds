{"title":"สวนสนุก Universal Studios Japan เปิดบ้านผีสิง Biohazard 2 เอาตัวรอดจากสถานีตำรวจ Raccoon City","link":"https://www.blognone.com/node/135743","date":1694699823000,"content":"<div><div><div><p>สวนสนุก Universal Studios Japan เปิดโซนเครื่องเล่นพิเศษช่วงเทศกาลฮาโลวีน หนึ่งในนั้นคือ <strong>Biohazard The Extreme Plus</strong> ที่จำลองบรรยากาศสถานีตำรวจเมือง Raccoon City จากเกม Resident Evil / Biohazard 2 ให้เราสวมบทบาทเป็น Leon หรือ Claire เอาตัวรอด</p>\n<p>เครื่องเล่น Biohazard The Extreme Plus เป็นเขาวงกตที่มีซอมบี้และมอนสเตอร์จากในเกม ทั้ง Tyrant, Ivy, G มากันครบถ้วน จุดเด่นอีกข้อคือเขาวงกตเลือกจำลองเส้นทางจากเกม 2 ทางคือ Leon และ Claire แบบเดียวกับในเกมเลย ตอนจบยังมีการจัดแรงค์ให้ด้วยว่าเอาตัวรอดออกมาได้เร็วแค่ไหน</p>\n<p>เครื่องเล่นนี้เปิดถึงวันที่ 5 พฤศจิกายน และจำกัดว่าผู้เล่นต้องอายุเกิน 13 ปีขึ้นไป</p>\n<p>ที่มา - <a href=\"https://www.usj.co.jp/web/en/us/events/halloween-2023/halloween-horror-night-2023/bio-hazard\">Universal Studios Japan</a>, <a href=\"https://japantoday.com/category/features/lifestyle/new-resident-evil-survival-horror-maze-opens-at-universal-studios-japan-no-little-kids-allowed\">Japan Today</a></p>\n<p><img alt=\"No Description\" src=\"https://www.blognone.com/sites/default/files/externals/375f4b40b96f304833a572646933b675.jpg\" /></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/universal\">Universal</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34429139686f06fd79e437c51bc8669972f4fc57afc9b1914ffe20fe14ae7f7a","category":"Thai"}