{"title":"Google Doodle ต้อนรับ Tokyo Olympics ด้วยเกมเกาะแห่งแชมป์ เรโทรแบบ 16 บิต","link":"https://www.blognone.com/node/123848","date":1626969361000,"content":"<div><div><div><p>กูเกิลเปิดตัว Google Doodle หรือภาพโลโก้หน้าแรก โดยคราวนี้มาในรูปแบบเกม Champion Island หรือชื่อภาษาไทย เกาะแห่งแชมป์ ซึ่งถือเป็นเกม Doodle ที่ยิ่งใหญ่ที่สุดที่เคยมีมา เพื่อต้อนรับการแข่งขันกีฬาโอลิมปิก ซึ่งจะจัดขึ้นที่โตเกียว ประเทศญี่ปุ่น เริ่มวันพรุ่งนี้ (23 ก.ค.)</p>\n<p>Champion Island เป็นการพัฒนาเกมร่วมกับ STUDIO4°C ของญี่ปุ่น ตัวเกมให้สไตล์แบบย้อนยุค 16 บิต ผู้เล่นจะรับบทเป็น Lucky แมวนินจาที่เดินทางค้นพบเกาะ Champion Island ซึ่งในนั้นมีมินิเกมจำลองการแข่งขันกีฬา 7 อย่าง ผู้เล่นต้องสู้กับมืออาชีพในด่านนั้น ๆ โดยทั้ง 7 กีฬา ได้แก่ เทเบิลเทนนิส สเกตบอร์ด ยิงธนู รักบี้ ระบำใต้น้ำ ปีนเขา และวิ่งมาราธอน</p>\n<p><img src=\"https://www.blognone.com/sites/default/files/externals/88eb9eebaa8c525b582c56cc77eef9e2.jpg\" /></p>\n<p><img src=\"https://www.blognone.com/sites/default/files/externals/aa9e0bde40b6b93a14cc7867215dd9ea.png\" /></p>\n<p>ผู้เล่นจะเริ่มต้นโดยเลือกอยู่ 1 ใน 4 ทีม ได้แก่ แดง น้ำเงิน เหลือง เขียว (สีกูเกิล) และร่วมกับเก็บสะสมคะแนนให้มากที่สุดจากมินิเกมต่าง ๆ ตัวเกมยังออกแบบเป็นแผนที่ให้เราเดินเพื่อแก้เควสต์ต่าง ๆ พร้อมมีเนื้อเรื่องให้บรรยากาศแบบเกม RPG อีกด้วย</p>\n<p><img src=\"https://www.blognone.com/sites/default/files/externals/c1085cbf1cdc3a6c24f722b320fac3f3.png\" /></p>\n<p>Champion Island จะเริ่มสะสมคะแนนตั้งแต่เวลา 11 นาฬิกา วันศุกร์ที่ 23 กรกฎาคม ตามเวลาในประเทศไทย กูเกิลยังไม่ได้กำหนดว่าเกมจะเปิดให้เล่นถึงเมื่อใด สำหรับใครที่อยากลองเล่นก่อนสามารถ<a href=\"https://www.google.com/doodles/doodle-champion-island-games-begin\">ไปลองกันได้ที่นี่</a></p>\n<p>ที่มา: <a href=\"https://www.theverge.com/2021/7/22/22587264/google-doodle-olympics-champion-island-games-japan\">The Verge</a> และ <a href=\"https://9to5google.com/2021/07/22/champion-island-google-doodle-2020-tokyo-olympics-game/\">9to5Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/doodle\">Doodle</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf744b5247be41d8bda94dedccd7439ad4d44289af596d62b19e62b5a45059cd","category":"Thai"}