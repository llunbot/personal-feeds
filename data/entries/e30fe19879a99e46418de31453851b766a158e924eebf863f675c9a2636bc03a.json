{"title":"Prince of Persia: The Lost Crown บน PS5 และ Xbox Series X เล่นได้สูงสุด 4K 120fps","link":"https://www.blognone.com/node/137494","date":1704366490000,"content":"<div><div><div><p>Prince of Persia: The Lost Crown ที่<a href=\"https://www.blognone.com/node/134250\">เปิดตัว</a>ไปเมื่อเดือนมิถุนายนปีที่แล้ว เตรียมวางจำหน่ายแล้วในวันที่ 18 มกราคมนี้แล้วลงให้กับเครื่อง PC, PS5, PS4, Xbox One, Xbox Series X/S และ Nintendo Switch เป็นเกมแอคชั่นแนว platformer มุมมองด้านข้าง รูปแบบเกมเพลย์เป็น Metroidvania ที่ใช้กราฟิกแบบ 2.5D</p>\n<p>สเปคเบื้องต้นของเครื่องเกมคอนโซลระบุว่า Xbox Series X และ PS5 เล่นได้สูงสุดที่ 4K 120fps ในขณะที่ Xbox Series S เล่นได้สูงสุดที่ 1440p 60fps เครื่องเกมยุคก่อนอย่าง PS4, Xbox One, Xbox One S และ Nintendo Switch เล่นได้สูงสุดที่ 1080p 60fps (โหมดพกพาของ Switch เล่นได้ 720p 60fps) ส่วน PS4 Pro และ Xbox One X เล่นได้ 4K 60fps</p>\n<p><img alt=\"No Description\" src=\"https://www.blognone.com/sites/default/files/externals/466ee2f23cd50af39703b101d998dc59.png\" /></p>\n<p>ทางด้าน PC ตัวเกมมีความต้องการขั้นต่ำที่เล่นได้ 1080p 60fps ประกอบไปด้วย</p>\n<ul>\n<li>CPU : Intel Core i5-4460 3.4 GHz หรือ AMD Ryzen 3 1200 3.1 GHz</li>\n<li>GPU : Nvidia GeForce GTX 950 (2GB VRAM) หรือ AMD Radeon RX 5500 XT (4GB VRAM)</li>\n</ul>\n<p>ความต้องการระดับกลางที่เล่นได้ถึง 1440p 60fps ประกอบไปด้วย</p>\n<ul>\n<li>CPU: Intel Core i7-6700 3.4 GHz หรือ AMD Ryzen 5 1600 3.2 GHz</li>\n<li>GPU: NVIDIA GeForce GTX 960 (4GB VRAM) หรือ AMD Radeon RX 5500 XT (4GB VRAM)</li>\n</ul>\n<p>ความต้องการระดับสูงที่เล่นได้ถึง 4K 60fps ประกอบไปด้วย</p>\n<ul>\n<li>CPU : Core i7-6700 3.4 GHz หรือ AMD Ryzen 5 1600 3.2 GHz</li>\n<li>GPU : GeForce GTX 1060 (6GB VRAM) หรือ AMD Radeon RX 5500 XT (8GB VRAM)</li>\n</ul>\n<p>รองรับระบบปฏิบัติการ Windows 10 และ 11 แบบ 64 bit ต้องการเนื้อที่ 30GB แต่ระบุว่าต้องเป็น SSD และต้องการแรม 8 GB ในทุกระดับการเล่น โดยตัวเกมจะปล่อยเดโมให้ทดลองเล่นในวันที่ 11 มกราคมนี้</p>\n<p><img alt=\"No Description\" src=\"https://www.blognone.com/sites/default/files/externals/2ad901d3c102e4fc13d801f546fb0d61.png\" /></p>\n<p>ที่มา - <a href=\"https://news.ubisoft.com/en-gb/article/1GT2lrlCsG38oTo15Kr7ud/prince-of-persia-the-lost-crown-pc-specs-and-console-performance-revealed\">Ubisoft</a></p>\n</div></div></div><div><div>Topics: </div><div><div><a href=\"/topics/prince-of-persia\">Prince of Persia</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e30fe19879a99e46418de31453851b766a158e924eebf863f675c9a2636bc03a","category":"Thai"}