{"title":"เปิดตัว Xperia 1 VI นำ AI จับการเคลื่อนไหวจากกล้อง Alpha มาใส่พร้อมเลนส์เทเล 85-170mm","link":"https://www.blognone.com/node/139766","date":1715771928000,"content":"<div><div><div><p>เปิดตัว Xperia 1 VI โทรศัพท์มือถือเรือธงประจำปี 2024 ของ Sony ปรับปรุงคุณภาพหลายส่วนพร้อมกับคงเอกลักษณ์หน้าจออัตราส่วน 19.5 : 9 นำเทคโนโลยีจากโทรทัศน์ตระกูล BRAVIA มีสเปคคร่าว ๆ ดังนี้</p>\n<ul>\n<li>หน้าจอ OLED ขนาด 6.5 นิ้ว ความละเอียด 1080 x 2340</li>\n<li>อัตรารีเฟรช 120Hz เทคโนโลยี Motion Blur Reduction สแกนการสัมผัส 240 Hz</li>\n<li>มีเทคโนโลยีปรับปรุงการแสดงผลอัตโนมัติด้วย AI</li>\n<li>มีตัวเพิ่มแกมมาระดับต่ำ (L-γ) ทำให้เห็นรายละเอียดของภาพในที่มืดได้ดีขึ้น</li>\n<li>ด้านหน้าเคลือบด้วยกระจก Corning Glass Victus 2</li>\n<li>ด้านหลังเคลือบด้วย Corning Glass Victus</li>\n<li>มาตรฐานกันน้ำและกันฝุ่น IP65/68</li>\n<li>ชิป Snapdragon 8 Gen 3</li>\n<li>มีโหมด FPS Optimizer ปรับประสิทธิภาพให้เหมาะสมเมื่อเล่นเกม</li>\n<li>มีแผ่นระบายความร้อนแบบ Vapour Chamber Cooler</li>\n<li>แรม 12 GB ความจุสตอเรจ 256 GB แบบ UFS</li>\n<li>มีช่องเสียบ microSD Card ความจุสูงสุด 1.5TB</li>\n<li>แบตเตอรี่ขนาด 5,000 mAh ใช้งานได้ 2 วันต่อการชาร์จเต็ม 1 ครั้ง</li>\n<li>โมดูลลำโพงแบบใหม่ เสียงดังมีน้ำมีนวลกว่าเดิม</li>\n<li>รองรับ Hi-Res Audio, Hi-Res Audio Wireless, LDAC และ DESEE Ultimate</li>\n<li>รองรับ 5G, Bluetooth 5.4 และ WiFi 6</li>\n<li>พอร์ต USB Type-C แบบ USB 3.2</li>\n<li>ระบบปฏิบัติการ Android 14 อัพเกรดระบบปฏิบัติการได้ 3 เวอร์ชัน</li>\n<li>น้ำหนัก 192 กรัม</li>\n<li>มี 2 สีที่คาดว่าจะขายในไทยได้แก่ สีเขียวกากี และสีดำ</li>\n<li>มีเซนเซอร์ลายนิ้วมือ</li>\n<li>มีช่องเสียบหูฟัง 3.5mm</li>\n</ul>\n<p><img alt=\"No Description\" src=\"https://www.blognone.com/sites/default/files/externals/511102ba8dfce5b7a1c8afa3a95e04d6.png\" /></p>\n<p>ด้านกล้องถ่ายภาพเป็นส่วนที่ได้รับการปรับปรุงเพิ่มขึ้นทุกปีโดยในปีนี้ Sony ได้ออกแบบการใช้งานให้เป็นมิตรกับผู้ใช้งานมากขึ้นรวม Videography Pro, Photography Pro และ Cinematography Pro เอาไว้ในแอปเดียว (ก่อนหน้านี้เป็นแอปแยก) พร้อมฮาร์ดแวร์ที่ใช้เลนส์จาก ZEISS และฟีเจอร์ที่นำเทคโนโลยีจากกล้อง Alpha มาใส่ดังนี้</p>\n<ul>\n<li>กล้องหลังระยะ 24mm ความละเอียด 48MP เซนเซอร์ Exmor T ขนาด 1/1.35 นิ้ว f1.9</li>\n<li>กล้องหลังระยะ 16mm ความละเอียด 12MP เซนเซอร์ Exmor RS ขนาด 1/2.5 นิ้ว f2.2</li>\n<li>กล้องหลังระยะ 85mm - 170mm ความละเอียด 12MP เซนเซอร์ Exmor RS f2.3 - f3.5</li>\n<li>กล้องหน้าระยะ 24mm ความละเอียด 12MP เซนเซอร์ Exmor RS ขนาด 1/2.9 นิ้ว f2</li>\n<li>มีปุ่มซัตเตอร์ที่มีพื้นผิวแบบเดียวกับซัตเตอร์ของกล้องถ่ายภาพ</li>\n<li>ถ่ายวิดีโอได้สูงสุด 4K 120fps มีโปรไฟล์ภาพ S-Cinetone สำหรับโทรศัพท์มือถือ</li>\n<li>มีเทคโนโลยีกันสั่น Optical Steady Shot และ FlawlessEye</li>\n<li>ฟีเจอร์จับวัตถุ, การเคลื่อนไหว และโฟกัสตามดวงตาแบบเรียลไทม์</li>\n<li>ถ่ายภาพได้ต่อเนื่องสูงสุด 30 เฟรมต่อ 1 วินาที</li>\n</ul>\n<p><img alt=\"No Description\" src=\"https://www.blognone.com/sites/default/files/externals/209b6b91bffab4663d14603dc744b637.png\" /></p>\n<p>ตอนนี้ Xperia 1 VI ยังไม่กำหนดราคาและวันวางจำหน่ายในไทย แต่ราคาในต่างประเทศเปิดตัวที่ 1,400 ยูโร หรือประมาณ 55,368 บาท</p>\n<p><img alt=\"No Description\" src=\"https://www.blognone.com/sites/default/files/externals/328403246a66975ca412ce0a2b51e9b3.png\" /></p>\n<p>ที่มา - <a href=\"https://www.sony.co.th/th/smartphones/products/xperia-1m6\">Sony</a></p>\n</div></div></div><div><div>Topics: </div><div><div><a href=\"/topics/xperia\">Xperia</a></div><div><a href=\"/topics/sony\">Sony</a></div><div><a href=\"/topics/mobile\">Mobile</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08b36554277b0b7cadd01a42a879ab778bc5833c80aff98bfd0a2a24627e177a","category":"Thai"}