{"title":"มาแน่! Tesla เตรียมเปิดโชว์รูม Flagshipในกรุงเทพในช่วงเดือนหน้า","link":"https://www.blognone.com/node/134072","date":1685432523000,"content":"<div><div><div><p>หลังจากเริ่มเข้ามาให้บริการและเปิดโชว์รูม/ศูนย์รับส่งมอบรถที่ The Paseo รามคำแหงมาตั้งแต่ต้นปี ล่าสุด Nikkei Asia รายงานว่า Tesla เตรียมจะเปิดตัว Flagship Store ในพื้นที่ฝั่งตะวันออกของกรุงเทพ ภายในเดือนมิถุนายนนี้ ซึ่งทาง <a href=\"https://autolifethailand.tv/tesla-paseo-showroom-service-body-paint-thailand/\">Autolife Thailand</a> รายงานว่า Tesla ประเทศไทยไปเทคโอเวอร์พื้นที่โชว์รูมของ Toyota TBN สาขารามคำแหง เพื่อมาเปิดเป็นโชว์รูมของตัวเอง</p>\n<p>โดยนอกจากเป็นโชว์รูม จะยังเป็นศูนย์บริการ คลังสินค้าชิ้นส่วน และสถานี Fast Charge อีกด้วย</p>\n<p>ขณะที่ยอดขายของ Model Y ในประเทศไทยพุ่งสูงในช่วงเดือนมีนาคม อยู่ที่ราว 1,034 คัน มีส่วนแบ่ง 17% ในตลาดรถไฟฟ้าในไทย แซงหน้า MG และ GWM ตามหลังแค่เพียง Atto 3 ของ BYD เท่านั้น</p>\n<p>ที่มา :<a href=\"https://asia.nikkei.com/Business/Automobiles/Tesla-to-open-flagship-EV-store-in-Bangkok-as-Thai-sales-grow\">NIKKEI Asia</a></p>\n<p><img src=\"https://www.blognone.com/sites/default/files/externals/d82358a5c7e15c8e807c518fec0bc70d.jpg\" alt /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/automobile\">Automobile</a></div><div><a href=\"/topics/electric-car\">Electric Car</a></div><div><a href=\"/topics/thailand\">Thailand</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ed07e006fcf0706586088b3aeb9361935b135370cc333febf806a9c25cbf253","category":"Thai"}