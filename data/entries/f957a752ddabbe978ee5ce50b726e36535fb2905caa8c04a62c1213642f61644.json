{"title":"AMD เปิดตัว GAIA ตัวช่วยรันโมเดล LLM แบบโลคัล ปรับแต่งมาเพื่อชิป Ryzen AI","link":"https://www.blognone.com/node/145414","date":1742688628000,"content":"<div><div><div><p>AMD เปิดตัวโครงการโอเพนซอร์สชื่อ GAIA เป็นแอพพลิเคชันบนพีซี ที่ช่วยนำโมเดล LLM มารันบนพีซี และสามารถเร่งความเร็วหากเป็นเครื่องที่มี NPU ของชิป Ryzen AI ด้วย</p>\n<p>GAIA คงไม่ต่างอะไรมากกับชุดซอฟต์แวร์แบบเดียวกันที่มีอยู่แล้ว (เช่น <a href=\"https://www.blognone.com/node/139882\">ไมโครซอฟท์เองมี Windows Copilot Runtime</a>) มีฟีเจอร์ Retrieval-Augmented Generation (RAG) ช่วยเสริมความรู้เฉพาะทางให้ AI (เช่น คลังเอกสารขององค์กร) เพื่อนำมาสร้างเป็น agent ที่เชี่ยวชาญงานเฉพาะด้าน ตัวอย่างที่ AMD ให้มาคือ agent ที่ช่วยค้นหาข้อมูลจากคลิปใน YouTube, agent เล่นมุขตลก เป็นต้น</p>\n<p>GAIA สามารถทำงานบนพีซีวินโดวส์ทั่วไปได้ (ระบบข้างหลังเป็น Ollama) แต่จุดเด่นของมันคือปรับแต่งมาสำหรับชิป Ryzen AI 300 Series ที่ใช้ทั้ง CPU, GPU, NPU ช่วยกันประมวลผลให้มีประสิทธิภาพมากขึ้น ส่วนโมเดลที่รองรับก็เป็นโมเดลโอเพนซอร์สทั่วไป เช่น Llama หรือ Phi</p>\n<p>โครงการ GAIA (ชื่อย่อมาจาก Generative AI Is Awesome) เปิดเป็นโอเพนซอร์สบน <a href=\"https://github.com/amd/gaia\">GitHub</a></p>\n<p>ที่มา - <a href=\"https://www.amd.com/en/developer/resources/technical-articles/gaia-an-open-source-project-from-amd-for-running-local-llms-on-ryzen-ai.html\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/761de57e1204f5b7f2002507e9c130d3.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/ryzen\">Ryzen</a></div><div><a href=\"/topics/npu\">NPU</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f957a752ddabbe978ee5ce50b726e36535fb2905caa8c04a62c1213642f61644","category":"Thai"}