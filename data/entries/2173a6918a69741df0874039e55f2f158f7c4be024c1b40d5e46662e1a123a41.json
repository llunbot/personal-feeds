{"title":"เผย Bungie ปลดพนักงานราว 100 คน, เหตุผลเป็นเพราะยอดผู้เล่น Destiny 2 ลดลงมาก","link":"https://www.blognone.com/node/136513","date":1698822175000,"content":"<div><div><div><p>ความคืบหน้าเพิ่มเติมของ<a href=\"https://www.blognone.com/node/136483\">ข่าว Bungie ปลดพนักงาน</a> สื่อเกมต่างๆ ได้สัมภาษณ์อดีตพนักงานและพนักงานปัจจุบัน ได้ข้อมูลเพิ่มเติมดังนี้</p>\n<ul>\n<li>มีพนักงานโดนปลดออกราว 100 คน คิดเป็น 8% ของพนักงานทั้งหมด 1,200 คน</li>\n<li>พนักงานที่มีสิทธิได้หุ้นของ Bungie แต่มีระยะเวลาซื้อหุ้น (vesting) หากโดนปลดออก ก็จะเสียหุ้นส่วนนี้ไปเลย</li>\n<li>นอกจากมาตรการปลดคนแล้ว ยังมีมาตรการลดค่าใช้จ่ายอื่นๆ เช่น ไม่ขึ้นเงินเดือน ไม่จ้างพนักงานเพิ่ม ออกมาพร้อมกัน</li>\n<li>เหตุผลมาจากยอดผู้เล่นเกม Destiny 2 ลดลงมาก มีผู้เล่นเพียง 45% ของยอดคาดการณ์ รายได้จึงไม่เป็นไปตามเป้า</li>\n<li>ภาคเสริมถัดไป The Final Shape ที่เป็นบทจบของเนื้อเรื่องช่วงนี้ (Light and Darkness saga) ยังมีคุณภาพไม่ดีพอ ฝ่ายบริหารจึงให้เลื่อนออกไปเพื่อปรับปรุงคุณภาพ</li>\n</ul>\n<p>หากข่าวนี้เป็นจริง โดยเฉพาะเรื่องยอดผู้เล่น Destiny 2 ที่ลดลงมาก ย่อมกระทบต่อแผนการใหญ่ของโซนี่ <a href=\"https://www.blognone.com/node/133658\">ที่ประกาศหันมาทำเกมแนว live services จำนวนถึง 10 เกม</a> และ<a href=\"https://www.blognone.com/node/126952\">การซื้อ Bungie เป็นหนึ่งในแผนการมุ่งสู่ live services</a></p>\n<p><a href=\"https://www.blognone.com/node/136031\">แผนการนี้ถูกวิจารณ์ในช่วงหลังว่าอาจไม่เวิร์คอย่างที่คิด</a> โดยเฉพาะเมื่อ<a href=\"https://www.blognone.com/node/135966\">ซีอีโอ Jim Ryan ประกาศลงจากตำแหน่งช่วงต้นปี 2024</a> ก็น่าสงสัยกันว่าอนาคตของแผนการนี้จะเป็นอย่างไรต่อไป</p>\n<p>ที่มา - <a href=\"https://www.eurogamer.net/bungie-reportedly-warned-employees-of-sharp-drop-in-destiny-2-popularity-prior-to-layoffs\">Eurogamer</a>, <a href=\"https://www.ign.com/articles/pete-parsons-tells-employees-bungie-kept-the-right-people-to-work-on-destiny-2\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/27b8163500e214db977f78495d80c234.jpg\" /></p>\n</div></div></div><div><div>Topics: </div><div><div><a href=\"/topics/bungie\">Bungie</a></div><div><a href=\"/topics/games\">Games</a></div><div><a href=\"/topics/destiny\">Destiny</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2173a6918a69741df0874039e55f2f158f7c4be024c1b40d5e46662e1a123a41","category":"Thai"}