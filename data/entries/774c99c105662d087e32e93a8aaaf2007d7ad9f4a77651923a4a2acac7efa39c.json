{"title":"Canonical ปล่อย Netplan 1.0 ใช้งานเต็มรูปแบบใน Ubuntu 24.04","link":"https://www.blognone.com/node/139121","date":1712553992000,"content":"<div><div><div><p>Canonical ผู้พัฒนาหลักโครงการ Netplan ออกรุ่น 1.0 พร้อมใช้งานเต็มตัว และ API ของ <code>libnetplan1</code> จะเสถียรแล้ว</p>\n<p>ก่อนหน้า Canonical ผลักดัน Netplan มาตั้งแต่ Ubuntu 16.10 โดยต้องการให้คอนฟิกง่าย ใช้ภาษา YAML สำหรับคอนฟิก แต่ที่ผ่านมาบนเดสก์ทอปนั้นยังใช้ NetworkManager อยู่ แต่แพตช์ให้แสดงคอนฟิกจาก Netplan ได้ด้วย แต่ตั้งแต่ Ubuntu 23.10 เริ่มแก้ให้ NetworkManager เป็นเพียงหน้ากากที่เขียนคอนฟิกเป็น Netplan เท่านั้น</p>\n<p>Netplan 1.0 เพิ่มฟีเจอร์รองรับงานเดสก์ทอปมากขึ้น เช่น การรองรับ WPA2 และ WPA3 พร้อมกัน, รองรับการคอนฟิกย่านคลื่นตามประเทศ สำหรับฝั่งเซิร์ฟเวอร์มีคำสั่ง <code>--diff</code> เพื่อแสดงความแตกต่างระหว่างคอนฟิกในไฟล์กับคอนฟิกในระบบ</p>\n<p>ตัว Netplan 1.0 ดาวน์โหลดได้แล้ว แต่คนส่วนใหญ่น่าจะได้ใช้งานจาก Ubuntu 24.04 ที่น่าจะออกปลายเดือนนี้</p>\n<p>ที่มา - <a href=\"https://ubuntu.com/blog/introducing-netplan-v1\">Ubuntu</a></p>\n<p><img alt=\"No Description\" src=\"https://www.blognone.com/sites/default/files/externals/14ca0455885ce4a49ccade7a16b9e69b.jpg\" /></p>\n</div></div></div><div><div>Topics: </div><div><div><a href=\"/topics/canonical\">Canonical</a></div><div><a href=\"/topics/ubuntu\">Ubuntu</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"774c99c105662d087e32e93a8aaaf2007d7ad9f4a77651923a4a2acac7efa39c","category":"Thai"}