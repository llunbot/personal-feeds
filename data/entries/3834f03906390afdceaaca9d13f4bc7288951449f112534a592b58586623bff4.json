{"title":"Android เตรียมใช้ไลบรารีถอดรหัส AV1 ตัวใหม่ ประสิทธิภาพดีขึ้นบนมือถือรุ่นเก่าๆ","link":"https://www.blognone.com/node/138455","date":1709166407000,"content":"<div><div><div><p>Mishaal Rahman นักแกะข้อมูลสาย Android ชื่อดัง รายงานว่ากูเกิลเตรียมใช้ไลบรารีถอดรหัสวิดีโอ AV1 ตัวใหม่ที่มีประสิทธิภาพมากขึ้น ช่วยให้มือถือรุ่นเก่าๆ ที่ไม่มีชิปถอดรหัส AV1 ในตัวสามารถดูวิดีโอ AV1 ด้วยซีพียู แต่ประหยัดแบตเตอรี่กว่าเดิม</p>\n<p>เดิมทีนั้น Android ใช้ไลบรารี libgav1 ของกูเกิลเองมาตั้งแต่ Android 10 แต่ไลบรารีถอดรหัสวิดีโอที่นิยมใช้กันในวงการคือ <a href=\"https://www.blognone.com/node/127699\">libdav1d ของ VideoLAN</a> ซึ่งมีข้อดีกว่าตรงที่บางส่วนเขียนด้วยภาษาแอสเซมบลี ทำงานกับชิป ARMv8 โดยตรง ช่วยลด overhead ของซีพียูลงได้มาก เหมาะกับการถอดรหัส AV1 บนฮาร์ดแวร์รุ่นเก่าๆ</p>\n<p>จากการทดลองของ Rahman เองบนมือถือ Pixel 3 XL รุ่นเก่า การเล่นวิดีโอด้วย libgav1 ได้เฟรมเรตเพียง 10 fps ในขณะที่ libdav1d ได้เฟรมเรตเพิ่มมาเป็น 25-50 fps</p>\n<p>สายข่าวของ Rahman บอกว่ากูเกิลตั้งเป้าเปลี่ยนไลบรารี AV1 ผ่าน Google Play System Update (<a href=\"https://www.blognone.com/node/109693\">Project Mainline อัพเดตบางส่วนของ OS ได้</a>) ในเดือนมีนาคม 2024 แต่ตอนนี้ยังไม่ชัดว่าต้องเป็น Android เวอร์ชันใดบ้างที่จะได้ไลบรารีตัวใหม่นี้</p>\n<p>ที่มา - <a href=\"https://www.androidauthority.com/android-update-av1-videos-3420418/\">Android Authority</a></p>\n<p><img src=\"https://www.blognone.com/sites/default/files/externals/6c040e089b711656d4e174a9569b4418.png\" /></p>\n</div></div></div><div><div>Topics: </div><div><div><a href=\"/topics/av1\">AV1</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div><div><a href=\"/topics/codec\">Codec</a></div><div><a href=\"/topics/vlc\">VLC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3834f03906390afdceaaca9d13f4bc7288951449f112534a592b58586623bff4","category":"Thai"}