{"title":"Adobe เปิดให้ใช้ Firefly Video ที่สร้างคลิปสั้นด้วย AI ในสถานะพับลิกแล้ว","link":"https://www.blognone.com/node/144630","date":1739403541000,"content":"<div><div><div><p>Adobe ประกาศว่า Firefly Video Model บริการสร้างวิดีโอจากอินพุทข้อความหรือรูปภาพด้วย AI เข้าสู่สถานะพับลิกสำหรับผู้ใช้งานแล้ว หลังจาก Adobe <a href=\"https://www.blognone.com/node/142561\">เผยแพร่</a>แบบเบต้าจำกัดผู้ใช้งานเมื่อปลายปีที่แล้ว</p>\n<p>Firefly Video Model มีจุดเด่นคือการทำงานรวมกับแอพพลิเคชันในตระกูล Creative Cloud จึงสามารถทำงานร่วมกับโปรแกรมตัดต่อวิดีโอยอดนิยมในอุตสาหกรรมอย่าง Premiere Pro ได้ รวมทั้งเป็นโมเดลสร้างวิดีโอด้วย AI ตัวแรกในอุตสาหกรรมที่สามารถใช้งานในเชิงพาณิชย์ได้</p>\n<p>วิดีโอที่สร้างด้วย Firefly Video Model สามารถปรับแต่งรายละเอียด มุมกล้อง โทนสี ได้ตามที่ผู้ใช้งานกำหนดเพิ่มเติม วิดีโอที่ได้มีความยาว 5 วินาที ความละเอียด 1080p ซึ่ง Adobe บอกว่าในงานโปรดักชันนั้นส่วนใหญ่ต้องการคลิปไม่เกิน 3 วินาที จึงไม่ใช่ปัญหา</p>\n<p>แผนสมัครใช้งาน Firefly Standard ราคา 9.99 ดอลลาร์ต่อเดือน สามารถสร้างคลิปได้ 20 คลิปต่อเดือน และ Firefly Pro ราคา 29.99 ดอลลาร์ สร้างได้ 70 คลิปต่อเดือน</p>\n<p>ที่มา: <a href=\"https://news.adobe.com/news/2025/02/firefly-web-app-commercially-safe\">Adobe</a> และ <a href=\"https://www.reuters.com/technology/artificial-intelligence/adobe-launches-ai-video-tool-compete-with-openai-2025-02-12/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/167454294154ea46d72341e10d80f0bd.png\" /></p>\n</div></div></div><div><div>Topics: </div><div><div><a href=\"/topics/adobe-firefly\">Adobe Firefly</a></div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2cb3d3abc8a5b6f6c1c7b6843adfba1821e01e99eab39267138beb9a4a002161","category":"Thai"}