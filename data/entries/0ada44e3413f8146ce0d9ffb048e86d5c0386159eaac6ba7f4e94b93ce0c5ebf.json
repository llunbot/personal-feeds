{"title":"รัฐบาลสหรัฐห้ามส่งออกซอฟต์แวร์ดีไซน์ชิป Synopsis, Cadence, Siemens EDA ไปจีน","link":"https://www.blognone.com/node/146716","date":1748653074000,"content":"<span>รัฐบาลสหรัฐห้ามส่งออกซอฟต์แวร์ดีไซน์ชิป Synopsis, Cadence, Siemens EDA ไปจีน</span>\n\n  <div>\n    <div>Body</div>\n              <div><p>สงครามเซมิคอนดักเตอร์ระหว่างสหรัฐอเมริกากับจีน กลับเข้าสู่ช่วงเข้มข้นอีกครั้ง โดยกระทรวงพาณิชย์ของสหรัฐเริ่มแจ้งไปยังบริษัทซอฟต์แวร์ดีไซน์ชิปหลายราย เช่น Cadence, Synopsys, Siemens EDA ให้หยุดขายซอฟต์แวร์ให้ประเทศจีน</p>\n<p>แนวทางของรัฐบาลสหรัฐจะออกคำสั่งผ่าน Bureau of Industry and Security หน่วยงานของกระทรวงพาณิชย์ที่มีอำนาจควบคุมการส่งออก ตอนนี้มีรายงานว่าบริษัทซอฟต์แวร์ออกแบบชิปหลายรายได้จดหมายคำสั่งแล้ว แม้ยังไม่มีประกาศต่อสาธารณะ</p>\n<p>Reuters อ้างแหล่งข่าวภายใน Synopsys ว่าบริษัทแจ้งพนักงานให้หยุดการขายและการบริการลูกค้าในจีน หยุดรับคำสั่งซื้อใหม่ เพื่อปฏิบัติตามกฎใหม่ของรัฐบาลสหรัฐแล้ว</p>\n<p>Cadence, Synopsys, Siemens EDA มีส่วนแบ่งตลาดซอฟต์แวร์ electronic design automation (EDA) ในจีนรวมกันประมาณ 70-80%</p>\n<p>ที่มา - <a href=\"https://www.reuters.com/world/china/synopsys-halts-china-sales-due-us-export-restrictions-internal-memo-shows-2025-05-30/\">Reuters</a>, <a href=\"https://arstechnica.com/tech-policy/2025/05/trump-bans-sales-of-chip-design-software-to-china/\">Ars Technica</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 31/05/2025 - 07:57</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ada44e3413f8146ce0d9ffb048e86d5c0386159eaac6ba7f4e94b93ce0c5ebf","category":"Thai"}