{"title":"Alan Wake 2 ขายได้เกิน 2 ล้านชุด คืนทุนค่าพัฒนาแล้ว, Remedy รายได้ปี 2024 โต 49.3%","link":"https://www.blognone.com/node/144618","date":1739363711000,"content":"<div><div><div><p>บริษัทเกม Remedy Entertainment เผยตัวเลขผลประกอบการไตรมาส 4/2024 รายได้รวม 11.7 ล้านยูโร เติบโต 13.1% แต่กำไรจากการดำเนินงานพลิกกลับมาเป็นขาดทุน -1.4 ล้านยูโร</p>\n<p>ภาพรวมธุรกิจปี 2024 ทั้งปี รายได้ 50.7 ล้านยูโร เติบโต 49.3%, ขาดทุน 4.3 ล้านยูโร</p>\n<p>ข้อมูลที่น่าสนใจคือเกม Alan Wake 2 ขายได้เกิน 2 ล้านชุดแล้ว ตอนนี้เกมคืนทุนค่าพัฒนาและค่าการตลาดแล้ว หลังจากนี้ Remedy จะได้เงินส่วนแบ่งยอดขายเกมกลับมาเป็นกำไรแบบเต็มๆ</p>\n<p>สถานะของเกมในเครือ Remedy มีดังนี้</p>\n<ul>\n<li><a href=\"https://www.blognone.com/node/142637\">FBC: Firebreak เกมยิงทีม 3 คน Co-op ในจักรวาลเดียวกับ Control</a> อยู่สถานะ full production และเริ่มทดสอบ technical test ในวงปิดเมื่อเดือนธันวาคม 2024, เกมมีกำหนดขายปี 2025 โดย Remedy เป็นผู้จัดจำหน่ายเอง</li>\n<li><a href=\"https://www.blognone.com/node/131462\">Control 2</a> กำลังเตรียมเข้าสถานะ full production หลังเดือนกุมภาพันธ์ 2025</li>\n<li><a href=\"https://www.blognone.com/node/127962\">Max Payne 1&amp;2 Remake</a> อยู่ในสถานะ full production คืบหน้าตามแผน เกมจะจัดจำหน่ายโดย Rockstar Games</li>\n</ul>\n<p>ที่มา - <a href=\"https://investors.remedygames.com/releases-and-events/announcements-and-releases/?publicationId=de036915-53b0-4bfc-8564-7ce4872914e5\">Remedy Entertainment</a></p>\n<p><img src=\"https://www.blognone.com/sites/default/files/externals/abaa3e5945ba25ea143e85f92952a817.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/games\">Games</a></div><div><a href=\"/topics/remedy-entertainment\">Remedy Entertainment</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70ea8b1bc332897e5353b1b3375c6849e5623fcfccfc3cb5890d6eafd4aa033e","category":"Thai"}