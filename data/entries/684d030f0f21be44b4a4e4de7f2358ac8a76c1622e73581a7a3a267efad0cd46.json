{"title":"Joe Biden ออกกฎเกณฑ์การส่งออกชิป AI ฉบับใหม่ก่อนลาตำแหน่ง - NVIDIA แถลงไม่เห็นด้วย","link":"https://www.blognone.com/node/144102","date":1736851473000,"content":"<div><div><div><p>ประธานาธิบดี Joe Biden ออกกฎเกณฑ์ชั่วคราวฉบับสุดท้ายชื่อกฎหมาย AI Diffusion เพื่อให้กระบวนการสั่งซื้อและใช้งานชิปสำหรับ AI โดยเฉพาะส่วนที่เป็นการส่งออกนอกสหรัฐอเมริกา มีความราบรื่นมากขึ้น และจำกัดควบคุมการใช้งานเพื่อความมั่นคง</p>\n<p>ภาพรวมของกฎเกณฑ์นี้แบ่งประเทศที่ส่งออกชิป AI เป็น 3 กลุ่ม ได้แก่ กลุ่มที่เป็นพันธมิตรสำคัญด้านซัพพลายเชน เปิดให้ส่งออกได้ไม่จำกัด, กลุ่มประเทศควบคุมซึ่งไม่ได้ระบุในแถลงการณ์นี้ แต่ก็คาดเดาได้ว่ามีจีนรวมอยู่ด้วย และกลุ่มประเทศอื่นในโลก สามารถสั่งซื้อจีพียูได้แบบจำกัดจำนวนสูงสุด 50,000 หน่วยต่อประเทศ แต่มีข้อยกเว้นหลายอย่างให้สั่งซื้อมากกว่านั้นได้ เช่น ใช้สำหรับงานรัฐบาล, สาธารณสุข และอื่น ๆ กฎเกณฑ์นี้ยังควบคุมรวมไปถึงการส่งออกโมเดลปัญญาประดิษฐ์ขั้นสูงแบบปิด เพื่อป้องกันไม่ให้เกิดการนำไปใช้งานที่ไม่เหมาะสม แต่ไม่ได้รวมไปถึงโมเดลแบบโอเพนซอร์สที่มีการเผยแพร่อยู่แล้ว</p>\n<p>กฎหมายนี้ยังไม่มีผลในทันที แต่อยู่ในช่วงรับฟังความเห็น 120 วันก่อนจากผู้เชี่ยวชาญ และผู้มีส่วนได้เสียในอุตสาหกรรม และจะมีผลบังคับใช้เมื่อเวลาสิ้นสุดลง</p>\n<p>ประกาศนี้ทำให้เกิดความเคลื่อนไหวทันทีโดย NVIDIA ซึ่งน่าจะได้รับผลกระทบโดยตรง บอกว่ากฎหมายนี้ไม่ได้เสริมความแข็งแกร่งให้สหรัฐ เทคโนโลยีมีความก้าวหน้าเมื่อเปิดให้ทั้งโลกเข้าถึงได้ง่าย เป้าหมายของกฎหมายนี้เป็นการต่อต้านจีน แต่คำสั่งที่ออกมาจะไม่ได้ผลตามที่หวัง</p>\n<p>ที่มา: <a href=\"https://www.cnn.com/2025/01/13/tech/china-us-biden-chips-ai-curbs-hnk-intl/index.html\">CNN</a>, <a href=\"https://www.whitehouse.gov/briefing-room/statements-releases/2025/01/13/fact-sheet-ensuring-u-s-security-and-economic-strength-in-the-age-of-artificial-intelligence/\">The White House</a> และ <a href=\"https://blogs.nvidia.com/blog/ai-policy/\">NVIDIA</a></p>\n<p><img src=\"https://www.blognone.com/sites/default/files/externals/2be1fc661efc00bf47a7f799d60ee532.png\" alt=\"\" /></p>\n</div></div></div><div><div>Topics: </div><div><div><a href=\"/topics/joe-biden\">Joe Biden</a></div><div><a href=\"/topics/whitehouse\">Whitehouse</a></div><div><a href=\"/topics/usa\">USA</a></div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/laws\">Laws</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"684d030f0f21be44b4a4e4de7f2358ac8a76c1622e73581a7a3a267efad0cd46","category":"Thai"}