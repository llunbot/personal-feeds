{"title":"พบ Windows 11 เตรียมเพิ่มตัวเลือกเปิดใช้งานคำสั่ง Sudo","link":"https://www.blognone.com/node/138035","date":1707091992000,"content":"<div><div><div><p>มีรายงานพบการทดสอบรองรับคำสั่ง Sudo ใน Windows 11 ซึ่งพบใน Windows Server รุ่นพรีวิวล่าสุด โดยอยู่ในส่วนการตั้งค่า Developer ที่ต้องเปิดใช้งานก่อน ทำให้ผู้ใช้งานสามารถเข้าถึงสิทธิระดับผู้ดูแลได้</p>\n<p>อย่างไรก็ตามการพบตัวเลือกคำสั่ง sudo นี้ มาจากพรีวิวที่อัพเดตเมื่อสุดสัปดาห์ที่ผ่านมา และไมโครซอฟท์ยังไม่ประกาศฟีเจอร์นี้อย่างเป็นทางการ จึงต้องรอดูกันว่าจะเปิดใช้งานทั่วไปตอนไหน โดยการทดสอบพบว่าเมื่อสั่งเปิดใช้งาน Sudo จะมีกล่องข้อความเตือนซ้ำอีกครั้งว่าผู้ใช้งานเข้าใจความเสี่ยงของการเปิดใช้ sudo ด้วย</p>\n<p>นอกจากตัวเลือกเปิดใช้งาน sudo ในอัพเดตนี้ยังพบตัวเลือกย่อยว่าให้ทำงานอย่างไรได้แก่ \"In a new window\" (ให้คอมมานด์เปิดหน้าต่างใหม่), \"With input disabled\" (ไม่มีรายละเอียด แต่น่าจะปิดการทำงานคีย์บอร์ดชั่วคราว) และ \"Inline\" (รันคอมมานด์ในหน้าต่างเดียวกัน)</p>\n<p>ที่มา: <a href=\"https://www.windowslatest.com/2024/02/01/first-look-windows-11-is-getting-native-macos-or-linux-like-sudo-command/\">Windows Latest</a></p>\n<p><img alt=\"No Description\" src=\"https://www.blognone.com/sites/default/files/externals/33f20a22c27f8562a1570653d55e361e.jpeg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82b8baf4150fcfb3a05f20655ee1ae4a9ca79459a16d6a3ed91055d325ae10a8","category":"Thai"}