{"title":"[ไม่ยืนยัน] Apple ให้ Foxconn เป็นผู้ผลิตเซิร์ฟเวอร์สำหรับ Private Cloud ของ Apple Intelligence","link":"https://www.blognone.com/node/142984","date":1730960097000,"content":"<div><div><div><p>มีรายงานสั้น ๆ จาก Nikkei Asia พูดถึงแผนการสร้างเซิร์ฟเวอร์ของแอปเปิล เพื่อใช้ประมวลผลปัญญาประดิษฐ์ Apple Intelligence บอกว่าแอปเปิลได้ให้ Foxconn เป็นผู้ผลิตเซิร์ฟเวอร์ให้</p>\n<p><a href=\"https://www.blognone.com/node/140282\">แนวทาง</a>ของแอปเปิลสำหรับการประมวลผล Apple Intelligence นั้น ใช้การประมวลผลที่ระดับอุปกรณ์ผู้ใช้งานให้มากที่สุด เพื่อชูจุดขายเรื่องความเป็นส่วนตัว แต่หากการประมวลนั้นต้องใช้ทรัพยากรคลาวด์ช่วย จะส่งข้อมูลมายัง Private Cloud ที่มีขั้นตอนการจัดการข้อมูลให้เป็นส่วนตัว ซึ่งเซิร์ฟเวอร์นี้เคย<a href=\"https://www.blognone.com/node/139662\">มีรายงาน</a>ว่าใช้ชิป M2 Ultra เป็นกำลังหลักในการประมวลผล อย่างไรก็ตามเซิร์ฟเวอร์ในรายงานข่าวนี้ แอปเปิลอาจอัปเกรดให้เป็นชิปรุ่นล่าสุด M4</p>\n<p>อย่างไรก็ตามรายงานของ Nikkei บอกว่าความต้องการเซิร์ฟเวอร์ก็อาจไม่เร็วทันใจนัก เพราะกำลังการผลิตส่วนเซิร์ฟเวอร์ของ Foxconn ตอนนี้อยู่ในระดับเต็มการผลิตจากลูกค้าอีกรายที่ชื่อ NVIDIA</p>\n<p>ที่มา: <a href=\"https://asia.nikkei.com/Business/Technology/Tech-Asia/Apple-asks-Foxconn-to-produce-servers-in-Taiwan-in-AI-push\">Nikkei Asia</a></p>\n<p><img src=\"https://www.blognone.com/sites/default/files/externals/779952c5a0602998796f744225990215.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/foxconn\">Foxconn</a></div><div><a href=\"/topics/apple-m4\">Apple M4</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a89760c4bc5f0575b7c10fcc49879436d195407bc6fe14011df0ae3c0a8e847","category":"Thai"}