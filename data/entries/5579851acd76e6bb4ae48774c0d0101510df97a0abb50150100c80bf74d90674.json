{"title":"TikTok ยืนยันเตรียมปิดบริการในสหรัฐอเมริกา 19 มกราคมนี้ - ซีอีโอหวัง Trump จะแก้ปัญหานี้ให้หลังรับตำแหน่ง","link":"https://www.blognone.com/node/144177","date":1737165553000,"content":"<div><div><div><p>Shou Zi Chew ซีอีโอ TikTok <a href=\"https://www.tiktok.com/@tiktok/video/7460937381265411370\">โพสต์วิดีโอ</a>แถลงหลังจากศาลสูงสุดสหรัฐฯ ยืนยันคำสั่งแบน TikTok วันที่ 19 มกราคมนี้ ยกเว้น ByteDance ขายกิจการออกมาซึ่ง ByteDance ปฏิเสธแนวทางนี้แล้ว</p>\n<p>Chew บอกว่าพวกเขาที่ TikTok ขอบคุณประธานาธิบดี Trump ที่มุ่งมั่นทำงานเพื่อหาทางออกให้ TikTok ใช้งานได้ต่อไปในสหรัฐอเมริกา เขายังบอกว่า Trump คือคนที่เข้าใจแพลตฟอร์มนี้อย่างแท้จริง เขาใช้ TikTok เชื่อมต่อผู้คนทั่วโลก และมียอดวิวคอนเทนต์รวมแล้วกว่า 6 หมื่นล้านครั้ง</p>\n<p>แถลงการณ์ของ Chew น่าจะบอกใบ้ว่า TikTok เตรียมยื่นอุทธรณ์กับประธานาธิบดี Donald Trump อีกครั้ง เพื่อหาแนวทางให้ TikTok กลับมาใช้งานในอเมริกาได้อีกครั้ง</p>\n<p>TikTok ออกแถลงการณ์แยกต่างหาก บอกว่าผลจากคำตัดสินที่ออกมาวันนี้ TikTok จะต้องปิดการใช้งานในอเมริกาตามกำหนดวันที่ 19 มกราคมนี้ เว้นแต่ฝ่ายบริหารของประธานาธิบดี Biden จะหาทางออกให้</p>\n<p>ที่มา: <a href=\"https://www.theverge.com/2025/1/17/24346044/tiktok-ceo-shou-zi-chew-trump-ban-supreme-court\">The Verge</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"\" /></p>\n<blockquote><p>Our response to the Supreme Court decision:<a href=\"https://t.co/xSkvkOgpuV\">https://t.co/xSkvkOgpuV</a></p>\n<p>— TikTok Policy (@TikTokPolicy) <a href=\"https://twitter.com/TikTokPolicy/status/1880307506532212783?ref_src=twsrc%5Etfw\">January 17, 2025</a></p></blockquote>\n<blockquote><p>Statement on Possible ShutdownThe statements issued today by both the Biden White House and the Department of Justice have failed to provide the necessary clarity and assurance to the service providers that are integral to maintaining TikTok's availability to over 170 million…</p>\n<p>— TikTok Policy (@TikTokPolicy) <a href=\"https://twitter.com/TikTokPolicy/status/1880424906820608180?ref_src=twsrc%5Etfw\">January 18, 2025</a></p></blockquote>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/donald-trump\">Donald Trump</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5579851acd76e6bb4ae48774c0d0101510df97a0abb50150100c80bf74d90674","category":"Thai"}