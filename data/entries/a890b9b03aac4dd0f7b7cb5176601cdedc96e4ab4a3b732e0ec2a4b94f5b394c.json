{"title":"Windows 11 เตรียมเพิ่มฟีเจอร์ สั่งลง Windows ใหม่ได้เลยผ่าน Windows Update","link":"https://www.blognone.com/node/137395","date":1703634453000,"content":"<div><div><div><p>ไมโครซอฟท์อัพเดต Windows 11 ให้กับกลุ่มทดสอบ Windows Insider เบต้า ซึ่งมีรายงานฟีเจอร์ใหม่ใน Windows Update ผู้ใช้สามารถเลือกลง Windows ใหม่ได้ผ่านคำสั่ง Fix Problems using Windows Update โดยไฟล์ข้อมูล โปรแกรม และการตั้งค่ายังคงอยู่ทั้งหมด</p>\n<p>เดิมหากผู้ใช้พบปัญหา Windows และต้องการลง Windows ใหม่ ต้องใช้วิธี in-place upgrade ซึ่งจะมีขั้นตอนเพื่อสำรองข้อมูล โปรแกรม และการตั้งค่าเดิมไว้ แต่ต้องใช้เวลามาก วิธีการใหม่ที่ไมโครซอฟท์เพิ่มมาผ่าน Windows Update น่าจะช่วยแก้ปัญหาที่หลายคนเคยประสบให้ง่ายขึ้น</p>\n<p>อย่างไรก็ตามตอนนี้คำสั่งดังกล่าวยังปรากฏเพียงปุ่มคำสั่งเท่านั้น แต่ยังไม่สามารถใช้งานได้ตอนนี้ โดยคาดว่าฟีเจอร์นี้จะมีกับผู้ใช้งานทั่วไป เร็วที่สุดภายในอัพเดตช่วงไตรมาส 1 ปี 2024</p>\n<p>ที่มา: <a href=\"https://www.windowslatest.com/2023/12/26/microsofts-game-changer-feature-reinstalls-windows-11-directly-via-windows-update/\">Windows Latest</a></p>\n<p><img src=\"https://www.blognone.com/sites/default/files/externals/354e3599facd53775b1163db3146f5d5.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a890b9b03aac4dd0f7b7cb5176601cdedc96e4ab4a3b732e0ec2a4b94f5b394c","category":"Thai"}