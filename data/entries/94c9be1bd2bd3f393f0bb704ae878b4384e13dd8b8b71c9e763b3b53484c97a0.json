{"title":"Instagram เพิ่มจำนวนรูปที่ลงได้ใน 1 โพสต์แบบ Carousel จาก 10 เป็น 20 รูป","link":"https://www.blognone.com/node/141340","date":1723194117000,"content":"<div><div><div><p>Instagram <a href=\"https://www.threads.net/@instagram/post/C-axHupvRY1/\">ขยาย</a>จำนวนรูปที่ลงได้ในหนึ่งโพสต์แบบ Carousel ที่ปัดรูปดูไปเรื่อย ๆ จากเดิมได้ 10 รูป-วิดีโอรวมกัน เพิ่มเป็น 20 รูป-วิดีโอ มีผลกับผู้ใช้งานทั่วโลก โดยจะเริ่มอัปเดตให้ตั้งแต่วันนี้</p>\n<p>ก่อนหน้านี้เมื่อเดือนมีนาคม Instagram <a href=\"https://www.blognone.com/node/138714\">ทดสอบ</a>ขยายจำนวนรูปที่ลงได้ใน Carousel เป็น 15-20 รูป แต่จำกัดกลุ่มผู้ใช้งาน ซึ่งคราวนี้ Instagram ตัดสินใจให้ลงรูปชุดใหญ่ได้เลย 20 รูป</p>\n<p>อย่างไรก็ตามเมื่อเทียบจำนวนรูปที่ลงได้ในโพสต์เดียวก็ยังน้อยกว่า TikTok ที่ให้ลงได้ถึง 35 รูปต่อโพสต์ รองรับการเล่าเรื่องราวแทนการลงวิดีโอได้</p>\n<p>ที่มา: <a href=\"https://www.theverge.com/2024/8/8/24216111/instagram-carousel-post-expansion\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/cf17a5fe83f1bed58b6551b761340906.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94c9be1bd2bd3f393f0bb704ae878b4384e13dd8b8b71c9e763b3b53484c97a0","category":"Thai"}