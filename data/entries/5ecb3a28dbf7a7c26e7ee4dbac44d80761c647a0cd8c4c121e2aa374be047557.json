{"title":"True 5G ติดอันดับโลก ผู้นำ 5G จาก Opensignal เสถียรภาพสูงทั้งใช้งานทั่วไปและเล่นเกม","link":"https://www.blognone.com/node/125158","date":1633607748000,"content":"<div><div><div><p>กิจกรรมออนไลน์ของคนไทยในช่วงโรคระบาดถือว่ามีความหลากหลาย และใช้กำลังหรือแบนวิดธ์มากขึ้น ทั้งการประชุมออนไลน์ เรียนออนไลน์ หรือแม้แต่ทางเลือกช้อปปิ้งใหม่ๆ อย่างการไลฟ์ขายของ รวมทั้งรับชมความบันเทิงในรูปแบบไลฟ์ในภาวะที่ไม่สามารถจัดคอนเสิร์ตหรืออีเว้นท์ในสถานที่จริงได้</p>\n<p>รายงานล่าสุดครึ่งปีหลังปีนี้จาก Global Digital Report 2021 ของ We Are Social และ Hootsuite พบว่าคนใช้มีพฤติกรรมใช้งานโซเชียลถึง 78% เป็นอันดับ 1 ของโลก ใช้งานโซเชียลมีเดีย และช้อปปิ้งออนไลน์ในระดับสูง ซึ่งเป็นผลจากการล็อกดาวน์จากสถานการณ์โรคระบาด</p>\n<p>อีกสถิติที่น่าสนใจคือ เมื่อคนอยู่บ้าน จำนวนเกมเมอร์ก็เพิ่มขึ้นตาม และอุปกรณ์หลักที่คนไทยใช้เล่นเกมคือมือถือ ตัวเลขจาก We Are Social เผยว่าอุปกรณ์หลักที่คนไทยนิยมใช้เล่นเกมคือโทรศัพท์มือถือ 90.7%</p>\n<p><img src=\"https://www.blognone.com/sites/default/files/externals/aa81623997fd558a2fbe6d8b3d79e98c.jpg\" /><br />\nภาพจาก Pexels</p>\n<p>กิจกรรมเหล่านี้ ล้วนต้องการเครือข่ายอินเทอร์เน็ตแข็งแรงระดับ 5G ที่มีความหน่วงหรือ Latency ต่ำ เป็นฟีเจอร์สำคัญสำหรับการไลฟ์และการเล่นเกมแบบมัลติเพลเยอร์แนว MOBA</p>\n<p>หรือในมุมผู้เขียนเอง ก็พึ่งพากิจกรรมออนไลน์บนมือถือมากขึ้นทั้งการทำงาน ประชุมออนไลน์ผ่านมือถือ การติดตามข่าวสาร รวมถึงการเล่นเกมแนว MOBA กับเพื่อนๆ เพื่อผ่อนคลายหลังเลิกงาน และการใช้งานประสบการณ์เหล่านี้บน 5G จาก TrueMove H ช่วยให้ชีวิตที่ต้องพึ่งออนไลน์มากกว่าที่เคยนั้น ง่ายขึ้น ทำงานและเล่นเกมได้ลื่นไหล ไม่สะดุด ไม่มีช่วงดาวน์</p>\n<p>5G จึงจะเป็นอนาคตของประสบการณ์ออนไลน์ทั้งในแง่การทำงานและความบันเทิงของผู้ใช้งานที่มีแนวโน้มการใช้งานหลากหลายขึ้น และซับซ้อนมากกว่าเดิม</p>\n<h3>TrueMove H กับ รางวัลผู้นำ 5G ระดับโลก (5G Global Leaders)</h3>\n<p>ดังนั้น นี่จึงน่าจะเป็นข่าวดีของเกมเมอร์ หรือคนที่กำลังมองหาเครือข่ายเน็ตแรงมารองรับประสบการณ์การใช้งาน เมื่อ Opensignal ผู้วิเคราะห์ระบบมือถือและกำหนดมาตรฐานระดับโลกเพื่อทำความเข้าใจสถานะที่แท้จริงของเครือข่ายมือถือ จัดอันดับให้ TrueMove H  ติดอันดับ TOP 20 ผู้นำ 5G ของโลก หรือ 5G Global Leaders</p>\n<p>ความน่าสนใจคือ Opensignal จัดอันดับโดยวัดจากการใช้งานจริง และจัดอันดับโดยแบ่งเป็นการใช้งานทั่วไป และการใช้งานเล่นเกมออกจากกัน</p>\n<p><img src=\"https://www.blognone.com/sites/default/files/externals/7aa6814ac9eafeed6e6f98c851f2be2e.jpg\" /></p>\n<p>จากการจัดอันดับพบว่า ทั้งการใช้งานทั่วไปและการเล่นเกม 5G จาก TrueMove H ติดโผในอันดับต้นๆ ของโลกทั้งหมด โดยในแง่อันดับการใช้งาน 5G (5G Global Leaders in 5G Availability) เปอร์เซ็นต์เวลาเชื่อมต่อ 5G ของ TrueMove H อยู่ที่ 22.1% ซึ่งสูงกว่าค่าเฉลี่ยของผู้ให้บริการทั่วโลกเกือบ 2 เท่า โดยค่าเฉลี่ยทั่วโลกอยู่ที่ 11.2%</p>\n<p><img src=\"https://www.blognone.com/sites/default/files/externals/b119a30839d9e82d502174da21166ddc.jpg\" /></p>\n<p>มาที่การเล่นเกมบน 5G กันบ้าง  Opensignal  จัดอันดับให้ TrueMove H  ติดอันดับ 3 ของโลก ในด้าน 5G Global Impact in Games Experience โดยเครือข่าย 5G ของ TrueMove H สามารถยกระดับประสบการณ์การเล่นเกมที่ดีขึ้นอย่างเห็นได้ชัดเมื่อเทียบกับการใช้ผ่าน 4G คะแนนเพิ่มขึ้น 37.1% เหนือกว่าค่าเฉลี่ยของโลกกว่า 4 เท่า โดยค่าเฉลี่ยของโลกอยู่ที่ 8.2% สะท้อนคุณภาพเครือข่าย 5G ที่ดีที่สุดสำหรับเกมเมอร์ที่ชอบเล่นเกมแบบมัลติเพลเยอร์ ซึ่งต้องอาศัยเครือข่ายที่มีคุณภาพ Latency ต่ำ และไม่มีอุปสรรคเรื่อง Packet Loss การสูญเสียแพ็คเก็ต และ Jitter การดีเลย์ในการรับข้อมูล</p>\n<p><img src=\"https://www.blognone.com/sites/default/files/externals/6ab9e8001463328c20e9a21b29cf41ef.jpg\" /></p>\n<p>นี่ไม่ใช่ครั้งแรกที่ TrueMove H ได้รับรางวัลระดับโลก เมื่อปีที่แล้ว nPerf บริษัทวัดความเร็วเน็ตจากประเทศฝรั่งเศส ออกรายงานภาพรวมเน็ตมือถือไทย ซึ่ง TrueMove H ได้แชมป์คะแนนรวมติดต่อกันมา 5 ปีแล้ว ซึ่งครั้งล่าสุด TrueMove H ชนะในการทดสอบ 5 หมวดจากทั้งหมด 6 หมวด ได้แก่ success ratio, download bitrate, latency, browsing, streaming YouTube</p>\n<p>TrueMove H ลงทุนเครือข่าย 5G อย่างต่อเนื่องจนครบทั่วประเทศทั้ง 77 จังหวัด และครอบคลุมประชากรในกรุงเทพฯ และปริมณฑลมากที่สุดถึง 98% และจนถึงสิ้นเฉพาะไตรมาส 2 ปี 2564 จำนวนผู้ใช้ 5G เพิ่มขึ้นอย่างต่อเนื่องเป็นกว่า 1 ล้านรายแล้ว</p>\n<p>นอกจากเครือข่ายที่ครอบคลุมมากที่สุด TrueMove H ยังใช้จุดแข็งของย่านความถี่ที่มีมากถึง 7 ย่าน ซึ่งครองความถี่มากที่สุดในทุกเจ้า ผสมผสานจุดเด่นของแต่ละย่านความถี่ ครอบคลุมทั้ง Low-band เน้นความครอบคลุมแนวกว้าง, Mid-band เน้นครอบคลุมการใช้งานในพื้นที่หนาแน่น และ High-band เน้นการใช้งานย่านอุตสาหกรรม เช่น EEC นิคมอุตสาหกรรมต่างๆ ทำให้สร้างประสบการณ์ 5G ได้ดีที่สุด</p>\n<ul>\n<li>Low-band จำนวน 3 ย่านความถี่ 700MHz, 850MHz, 900MHz</li>\n<li>Mid-band จำนวน 3 ย่านความถี่ 1800MHz, 2100MHz, 2600MHz</li>\n<li>High-band จำนวน 1 ย่านความถี่ 26GHz</li>\n</ul>\n<h3>เริ่มสัมผัสประสบการณ์ True 5G ผ่าน True 5G Cloud Gaming</h3>\n<p>หากอยากรู้ว่าประสบการณ์เล่นเกมบน True 5G เป็นอย่างไร ก็ถือเป็นโอกาสดีที่จะทดสอบด้วยการเล่นเกมผ่านแพลตฟอร์ม True 5G Cloud Gaming เล่นเกมบนมือถือได้ไม่ต้องง้อคอมพิวเตอร์แรงๆ หรือคอนโซลเล่นเกมเลย</p>\n<p>True 5G Cloud Gaming คือความร่วมมือกันระหว่าง True 5G และ Bitfrost Cloud นำเกมบนพีซีและคอนจากแพลตฟอร์มเกมชื่อดังอย่าง Steam, Epic Game, Origin มาเล่นบนมือถือและแท็บเล็ตได้</p>\n<p>ข้อดีของ True 5G Cloud Gaming  สามารถเล่นบนมือถือที่ไหนก็ได้ ทุกที่ทุกเวลาผ่านเครือข่าย 5G ของ TrueMove H ที่ครอบคลุม และที่สำคัญผู้เล่น ไม่จำเป็นต้องดาวน์โหลดเกมมาไว้ในเครื่องให้เปลืองพื้นที่ เพราะเป็นการเล่นบนคลาวด์ 100%</p>\n<p>เลือกดูรายละเอียดแพ็กเกจและสมัครเล่นเกมได้<a href=\"https://5g.truemoveh.com/th/cloudgame\">ที่นี่</a></p>\n<p><img src=\"https://www.blognone.com/sites/default/files/externals/1f2c5ee65a40e137df7c1bb53920d5da.png\" /></p>\n<h3>สรุป</h3>\n<p>ย้อนกลับไปยังช่วงแรกๆ กับการเข้ามาของ 5G เรามักจะพูดคุยกันเรื่องความเป็นไปได้ของ 5G ที่มีต่อประสบการณ์การใช้งาน ว่าจะสามารถยกระดับกิจกรรมออนไลน์ทั่วไปอย่างการไลฟ์ เล่นเกม ได้อย่างไร และจะมีความแตกต่างจากประสบการณ์บน 4G อย่างไร</p>\n<p>มาวันนี้เราได้เห็นแล้วว่า 5G ของ TrueMove H ช่วยยกระดับประสบการณ์การใช้งานได้จริง และมีเสถียรภาพสูงกว่า 4G การันตีด้วยรางวัลระดับโลก Opensignal</p>\n<p>True 5G จึงเป็นทางเลือกสำหรับคนที่อยากสัมผัสประสบการณ์ 5G เป็นครั้งแรก หรืออยากยกระดับการใช้งานของตัวเองให้ลื่นไหลยิ่งขึ้น</p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/5g\">5G</a></div><div><a href=\"/topics/cloud-gaming\">Cloud Gaming</a></div><div><a href=\"/topics/games\">Games</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ecb3a28dbf7a7c26e7ee4dbac44d80761c647a0cd8c4c121e2aa374be047557","category":"Thai"}