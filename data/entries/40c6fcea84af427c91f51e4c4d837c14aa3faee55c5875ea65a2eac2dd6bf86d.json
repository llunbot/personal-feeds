{"title":"Tesla เดินหน้าขยายธุรกิจในอินเดีย เพราะเป็นตลาดที่มีชนชั้นกลางจำนวนมาก","link":"https://www.blognone.com/node/146033","date":1745491717000,"content":"<div><div><div><p>Vaibhav Taneja ซีเอฟโอ Tesla บอกว่า บริษัทเตรียมขยายตลาดสู่อินเดีย เนื่องจากเป็นประเทศที่มีศักยภาพสูง แต่ต้องเจอกับภาษีนำเข้าที่สูงมาก โดยเฉพาะรถ EV ในอินเดียมีภาษีนำเข้า 70% บวกกับภาษีสินค้าหรูอีก 30% ซึ่งอาจทำให้ราคาของ Tesla เพิ่มขึ้นเป็นสองเท่า</p>\n<p>รัฐบาลอินเดียเสนอให้ลดภาษีเหลือ 15% หากผู้ผลิตรถยนต์ยอมลงทุนสร้างโรงงานในประเทศ แต่ Tesla อาจพยายามเจรจาให้ได้เงื่อนไขที่ดีกว่านี้ หลัง Elon Musk เพิ่งพบกับนายกรัฐมนตรี Narendra Modi เพื่อหารือเกี่ยวกับความร่วมมือด้านเทคโนโลยี</p>\n<p>อย่างไรก็ตาม การเจรจาการค้าระหว่างสหรัฐฯ และอินเดีย รวมถึงภาษีนำเข้าใหม่ที่สหรัฐฯ กำหนด อาจทำให้แผนขยายตลาดของ Tesla มีความซับซ้อนมากขึ้น โดยเฉพาะ<a href=\"https://www.blognone.com/node/145992\">ผลประกอบการไตรมาสแรก</a>ที่รายได้จากรถยนต์ลดลง 20% เทียบกับปีก่อน และรายได้สุทธิลดลง 71%</p>\n<p>ที่มา: <a href=\"https://www.cnbc.com/2025/04/23/tesla-carefully-working-on-india-entry-amid-tariff-concerns-cfo-vaibhav-taneja.html\">CNBC</a></p>\n<p><img alt=\"alt=&quot;Tesla&quot;\" src=\"https://www.blognone.com/sites/default/files/externals/345bd14f4a0d82c2d2adefb3b09ccb0c.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/india\">India</a></div><div><a href=\"/topics/tax\">Tax</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40c6fcea84af427c91f51e4c4d837c14aa3faee55c5875ea65a2eac2dd6bf86d","category":"Thai"}