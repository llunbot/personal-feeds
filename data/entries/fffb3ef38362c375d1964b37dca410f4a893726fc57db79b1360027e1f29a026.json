{"title":"Apple เผย Apple Intelligence อาจไม่ได้เปิดให้ใช้ในยุโรปปีนี้ เพราะต้องตรวจสอบเรื่องกฎหมายดิจิทัล DMA ก่อน","link":"https://www.blognone.com/node/140532","date":1719008760000,"content":"<div><div><div><p>แอปเปิลเปิดเผยว่าความสามารถด้าน AI หรือ <a href=\"https://www.blognone.com/node/140282\">Apple Intelligence</a> ที่ประกาศไปก่อนหน้านี้ในงาน WWDC24 ซึ่งจะมีในอุปกรณ์ต่าง ๆ ของแอปเปิล อาจไม่ได้เปิดใช้งานสำหรับลูกค้าในภูมิภาคยุโรปภายในปีนี้ เนื่องจากหน่วยงานกำกับดูแลสหภาพยุโรปต้องทำการสอบสวนเรื่องการจัดการความเป็นส่วนตัวก่อน</p>\n<p>ในสหภาพยุโรปมี<a href=\"https://www.blognone.com/node/126020\">กฎหมายดิจิทัล DMA</a> ซึ่งกำหนดว่าบริษัทเทคโนโลยีขนาดใหญ่ ที่มีซอฟต์แวร์ซึ่งมีฐานผู้ใช้งานจำนวนมาก ต้องเปิดโอกาสให้ผู้ใช้งานสามารถย้ายข้อมูลหรือเปลี่ยนผู้ให้บริการได้ง่าย กรณีดังกล่าวทำให้ Apple Intelligence เข้าเงื่อนไขนี้ด้วย แอปเปิลจึงต้องทำงานร่วมกับหน่วยงานกำกับดูแลของสหภาพยุโรปเพื่อชี้แจงประเด็นนี้</p>\n<p>ก่อนหน้านี้ Meta ก็เพิ่ง<a href=\"https://www.blognone.com/node/140416\">ประกาศหยุด</a>การเผยแพร่ฟีเจอร์ด้าน AI ในแพลตฟอร์มสำหรับผู้ใช้งานในยุโรปด้วยเหตุผลเดียวกัน</p>\n<p>นอกจากฟีเจอร์ Apple Intelligence แล้ว ผู้ใช้งานในยุโรปอาจไม่ได้ใช้งานฟีเจอร์ควบคุม iPhone ผ่าน Mac ใน <a href=\"https://www.blognone.com/node/140284\">macOS Sequoia</a> ด้วย</p>\n<p>ที่มา: <a href=\"https://www.wsj.com/tech/ai/apple-says-regulatory-concerns-may-prevent-rollout-of-ai-features-in-europe-0b0aaf5e\">The Wall Street Journal</a></p>\n<p><img src=\"https://www.blognone.com/sites/default/files/externals/86568887a3b58535b7e1101af32b07d8.png\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fffb3ef38362c375d1964b37dca410f4a893726fc57db79b1360027e1f29a026","category":"Thai"}