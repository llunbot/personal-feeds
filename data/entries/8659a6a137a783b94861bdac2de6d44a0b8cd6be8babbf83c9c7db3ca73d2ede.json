{"title":"จีนออกร่างข้อกำหนดควบคุมการแชร์ไฟล์ผ่านบลูทูธ หรือ AirDrop ต้องลงทะเบียนยืนยันตัวตนก่อน","link":"https://www.blognone.com/node/134273","date":1686388994000,"content":"<div><div><div><p>หน่วยงานกำกับดูแลด้านไซเบอร์ของจีนออกร่างกำกับดูแลเทคโนโลยีล่าสุด โดยระบุว่าเพื่อควบคุมเทคโนโลยีที่ทำให้ผู้ใช้งานสามารถส่งไฟล์ ข้อมูล รูปภาพ หากันระหว่างอุปกรณ์ได้ โดยไม่ต้องใช้การเชื่อมต่ออินเทอร์เน็ต ซึ่งในร่างนี้ไม่ได้ระบุชื่อ แต่ก็หมายถึงเทคโนโลยีเช่น AirDrop ของแอปเปิล หรือวิธีการส่งไฟล์ทางบลูทูธต่าง ๆ</p>\n<p>ข้อกำหนดดังกล่าวยังไม่มีผลบังคับใช้ โดยอยู่ในขั้นตอนรับฟังความเห็นเพื่อกำหนดรายละเอียดควบคุมต่อไป แต่สะท้อนให้เห็นว่าทางการจีนเริ่มขยายขอบข่ายการควบคุม เพื่อป้องกันการเผยแพร่ข้อมูลในวิธีการอื่นที่ไม่ระบุตัวตนมากขึ้น ในรายละเอียดการบังคับใช้นั้น คาดว่าจะกำหนดให้ผู้ผลิตอุปกรณ์ต้องให้ผู้ใช้งานลงทะเบียนยืนยันตัวตนก่อน จึงสามารถเปิดฟีเจอร์ใช้งานส่งไฟล์แบบนี้ได้ รวมถึงอาจต้องเก็บข้อมูลการส่งข้อมูลด้วย</p>\n<p>AirDrop เป็นช่องทางยอดนิยมหนึ่งที่ใช้กระจายข้อมูลไปยังอุปกรณ์ต่าง ๆ เนื่องจากไม่มีการระบุตัวตน ซึ่งแอปเปิลเองก็เคยพูดถึงเงื่อนไข AirDrop ใหม่ใน iOS 16 ที่<a href=\"https://www.blognone.com/node/131436\">กำหนดการรับไฟล์</a> AirDrop จากใครก็ได้ (Everyone) ได้เพียง 10 นาที เนื่องจากมีการร้องขอจากทางการจีน ก่อนจะขยายข้อกำหนดนี้ไปยังผู้ใช้ทั่วโลกใน <a href=\"https://www.blognone.com/node/131853\">iOS 16.2</a></p>\n<p>ที่มา: <a href=\"https://www.wsj.com/articles/apples-airdrop-in-the-crosshairs-of-chinas-national-security-crackdown-fa787f67\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/adb5d75d110f3138c21aa2d9aa32a1f0.jpg\" /></p>\n</div></div></div><div><div>Topics: </div><div><div><a href=\"/topics/airdrop\">AirDrop</a></div><div><a href=\"/topics/china\">China</a></div><div><a href=\"/topics/bluetooth\">Bluetooth</a></div><div><a href=\"/topics/law\">Law</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8659a6a137a783b94861bdac2de6d44a0b8cd6be8babbf83c9c7db3ca73d2ede","category":"Thai"}