{"title":"[ลือ] Capcom กำลังหยิบ Resident Evil 0 และ Code: Veronica มาสร้างใหม่","link":"https://www.blognone.com/node/140004","date":1716884927000,"content":"<div><div><div><p>ข้อมูลจาก Dusk Golem นักปล่อยข่าวลือข่าวหลุดที่ให้ข้อมูลค่อนข้างแม่นยำเผยว่านอกจาก <a href=\"https://www.blognone.com/node/139847\">Resident Evil 1 Remake กำลังถูกพัฒนาอยู่</a> Capcom ก็กำลังพัฒนา Resident Evil 0 และ Resident Evil – Code: Veronica ฉบับรีเมคอยู่ด้วย</p>\n<p>Dusk Golem บอกว่าเกม Resident Evil 0 Remake พัฒนาโดยสตูดิโอ K2 และ M-Two ที่เคยมีผลงาน Resident Evil 3 Remake ซึ่งเป็นการรีเมคที่ไม่ค่อยถูกใจแฟน ๆ Resident Evil เท่าไหร่นัก แต่ K2 และ M-Two ก็มาแก้มือสำเร็จในการทำ DLC ภาค Separate Ways สำหรับ Resident Evil 4 Remake ที่ได้รับคำชมจากแฟนเกมอย่างล้นหลาม</p>\n<p>ส่วน Resident Evil – Code: Veronica Remake ได้ทีมงานจาก Capcom Dev 1 ทีมงานเดียวกับที่พัฒนา Resident Evil 2 Remake และ Resident Evil 4 Remake</p>\n<p>Resident Evil 0 เวอร์ชันต้นฉบับเปิดตัวพร้อมกับ Resident Evil Remake และวางจำหน่ายในปี 2002 บนเครื่อง GameCube เป็นเกมภาคแรกที่มีระบบคู่หู ซึ่งเป็นระบบที่ถูกต่อยอดไปพัฒนาต่อใน Resident Evil 4-6 ส่วนภาค Code: Veronica วางจำหน่ายครั้งแรกในปี 2000 บนเครื่อง Dreamcast เนื้อหาของเกมเป็นภาคต่อโดยตรงของ Resident Evil 2</p>\n<p>นอกจากนี้ Dusk Golem ยังบอกอีกว่า Resident Evil 9 ที่ยังไม่เปิดตัวถูกเลื่อนไปวางจำหน่ายในช่วงสิ้นปี 2025 และจะไม่เปิดตัวในช่วงสิงหาคมนี้แบบที่<a href=\"https://www.blognone.com/node/139571\">เคยลือในคราวก่อน</a></p>\n<p><img alt=\"No Description\" src=\"https://www.blognone.com/sites/default/files/externals/b7f492865c5bde718f1c488f7dc25a20.png\" /></p>\n<p>ที่มา - <a href=\"https://x.com/AestheticGamer1/status/1795097926143730153\">Dusk Golem</a> via <a href=\"https://gamingbolt.com/resident-evil-zero-remake-is-being-led-by-resident-evil-3-teams-rumour\">Gamingbolt</a></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/capcom\">Capcom</a></div><div><a href=\"/topics/games\">Games</a></div><div><a href=\"/topics/rumour\">Rumour</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6246c4eaed837eee4d76cbcedc3e656d04493313b66ef3d6d827a3905544347d","category":"Thai"}