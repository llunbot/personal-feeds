{"title":"รายละเอียดเพิ่มเติมเกี่ยวกับ Samsung Galaxy Ring ฮาร์ดแวร์พร้อมแล้ว แต่มีที่ยังต้องพัฒนาเพิ่มอีกหน่อย","link":"https://www.blognone.com/node/137739","date":1705575583000,"content":"<div><div><div><p>ในช่วงท้ายของงาน Galaxy Unpacked ที่เปิดตัว <a href=\"https://www.blognone.com/node/137720\">Samsung Galaxy S24</a> มีการปรากฎตัวของ Samsung Galaxy Ring ที่<a href=\"https://www.blognone.com/node/134927\">ลือกันมานาน</a>แต่ยังไม่เคยมีข้อมูลทางการใด ๆ จาก Samsung</p>\n<p>TechRadar เว็บไซต์ข่าวแวดวงเทคโนโลยีจึงสัมภาษณ์ Patrick Chomet หัวหน้าฝ่ายประสบการณ์ลูกค้าของ Samsung เกี่ยวกับสถานะของ Galaxy Ring โดยบอกว่าในด้านฮาร์ดแวร์นั้นพร้อมแล้ว และสินค้าตัวนี้งดงามพอตัว</p>\n<p>Patrick บอกว่าทีมงานกำลังพัฒนาในส่วนของสุขภาพ (Samsung Health) ด้านการนอนหลับที่คนส่วนใหญ่มักบ่นว่าใส่นาฬิกาไปนอนไปมันไม่ค่อยสะดวก ทีมงานจึงคิดว่าถ้าเป็นแหวนน่าจะสะดวกกว่า รวม ๆ คือสินค้าค่อนข้างพร้อมแล้ว แต่เพื่อประสบการณ์แบบครบครันอาจใช้เวลาพัฒนาอีกหน่อยในปีนี้</p>\n<p>นอกจากนี้ Samsung ยังยืนยันอีกว่า Samsung Health จะมีการปรับปรุงครั้งใหญ่ภายในปีนี้ ซึ่งเป็นไปได้ว่าอาจจะเป็นการเปิดตัว Galalxy Ring อย่างเป็นทางการ แต่เป็นที่แน่นอนแล้วว่าสินค้าตัวนี้เป็นอุปกรณ์ที่ช่วยติดตามพฤติกรรมการนอนหลับคล้าย ๆ กับ Oura Ring</p>\n<p><img alt=\"No Description\" src=\"https://www.blognone.com/sites/default/files/externals/e4e1d781ac683339192076a8cd1aa2aa.png\" /></p>\n<p>ที่มา - <a href=\"https://www.techradar.com/health-fitness/its-ready-and-its-beautiful-samsung-shares-surprise-update-on-galaxy-ring-release-date\">TechRadar</a></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54ffbf30310c91e3be5ad60ef29a0a325fb5947fe1155a84457d51d6dda6e27f","category":"Thai"}