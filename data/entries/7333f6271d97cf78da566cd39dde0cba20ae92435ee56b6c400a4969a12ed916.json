{"title":"ซัมซุงประกาศ ทีวี OLED รุ่นปี 2025 จะได้อัพเดตรองรับ NVIDIA G-Sync","link":"https://www.blognone.com/node/146476","date":1747644194000,"content":"<span>ซัมซุงประกาศ ทีวี OLED รุ่นปี 2025 จะได้อัพเดตรองรับ NVIDIA G-Sync</span>\n\n  <div>\n    <div>Body</div>\n              <div><p>ซัมซุงประกาศว่าทีวี OLED รุ่นปี 2025 จะอัพเดตให้รองรับ NVIDIA G-Sync เทคโนโลยีการซิงก์รีเฟรชเรตของทีวี กับเฟรมเรตของจีพียู (ก่อนหน้านี้รองรับ AMD FreeSync Premium Pro อยู่แล้ว)</p>\n<p>ปกติแล้วเราเห็นจอมอนิเตอร์เกมมิ่งที่รองรับ G-Sync หรือ FreeSync ทำตลาดกันมานานพอสมควร แต่ครั้งนี้ขยายมายังสินค้ากลุ่มทีวีด้วย เพื่อจับกลุ่มลูกค้าเกมเมอร์ที่อาจเลือกเล่นเกมพีซีกับจอทีวีในบ้าน ช่วงหลังซัมซุงหันมาเน้นฟีเจอร์สำหรับเกมเมอร์พอสมควร เช่น Motion Xcelerator รองรับรีเฟรชเรตสูงสุด 165Hz, Auto Low Latency Mode (ALLM), รองรับการเล่นเกมผ่านคลาวด์, AI Auto Game Mode ปรับค่าของภาพและเสียงตามประเภทของเกมให้อัตโนมัติ</p>\n<p>ทีวีรุ่นแรกที่จะได้ฟีเจอร์นี้คือ Samsung S95F รุ่นเรือธง และจะขยายไปยังทีวี OLED รุ่นปี 2025 ตัวอื่นๆ ต่อไป</p>\n<p>ที่มา - <a href=\"https://news.samsung.com/global/samsung-elevates-oled-tv-gaming-experience-with-nvidia-g-sync-compatibility\">Samsung</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 05/19/2025 - 15:43</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7333f6271d97cf78da566cd39dde0cba20ae92435ee56b6c400a4969a12ed916","category":"Thai"}