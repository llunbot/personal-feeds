{"title":"MFEC ตั้งเป้าปี 2025 โต 15% พัฒนาโซลูชันไอทีที่ช่วยลดต้นทุนทางด้านไอทีสูงสุด 30%","link":"https://www.blognone.com/node/145438","date":1742812960000,"content":"<div><div><div><p>MFEC บริษัทผู้พัฒนาโซลูชันด้านไอที ตั้งเป้าปี 2025 สร้างรายได้เติบโตต่อเนื่อง 15% และพัฒนาโซลูชันไอทีที่ช่วยลดต้นทุนทางด้านไอทีสูงสุด 30% ซึ่งออกแบบให้เหมาะสมและสอดคล้องกับเป้าหมายทางธุรกิจ และเพิ่มประสิทธิภาพให้กับกลุ่มลูกค้าองค์กร ผ่าน 3 กลยุทธ์ดังนี้:</p>\n<ol>\n<li>ช่วยปรับลดต้นทุนไอทีให้มีประสิทธิภาพมากขึ้น จากการเลือกใช้เทคโนโลยีที่เหมาะสมตามเป้าหมาย ซึ่งทันสมัย คุ้มค่า และไม่กระทบคุณภาพขององค์กร</li>\n<li>ใช้ดาต้า และ AI เพื่อเชื่อมต่อทุกส่วนขององค์กร ผ่านการจัดการและวิเคราะห์ข้อมูลให้มีประสิทธิภาพมากขึ้น</li>\n<li>เพิ่มความปลอดภัยทางไซเบอร์ และลดความเสี่ยงที่อาจกระทบต่อข้อมูลและการดำเนินงานขององค์กร</li>\n</ol>\n<p>สำหรับภาพรวมของประเทศไทยในปี 2025 MFEC วิเคราะห์ว่าภาครัฐและเอกชนจะลงทุนด้านเทคโนโลยีมากขึ้น เพราะการเปลี่ยนแปลงทางดิจิทัล (digital transformation) และภัยคุกคามทางไซเบอร์ (cyber threats) ที่ซับซ้อนมากขึ้น ทำให้หน่วยงานต้องลงทุนในระบบป้องกัน โดยเฉพาะในด้าน AI และ Automation ที่เร่งการพัฒนาโครงสร้างพื้นฐาน และแพลตฟอร์มข้อมูล (digital platforms)</p>\n<p>นอกจากนี้ MFEC มองว่าหลายองค์กรใช้โครงสร้างพื้นฐานด้านไอที (IT Infrastructure) ที่มีต้นทุนสูงเกินความจำเป็น ส่วนหนึ่งเป็นเพราะใช้โครงสร้างของชาติตะวันตก ซึ่งมีราคาสูงขึ้นเรื่อย ๆ แต่ไม่สามารถทำกำไรได้เพิ่มขึ้นตามต้นทุน</p>\n<p>ซึ่งในช่วง 1-2 ปีที่ผ่านมา MFEC เริ่มพาร์ทเนอร์กับบิ๊กเทคจีน เช่น Huawei และ Tecent เพราะมองว่าเทคโนโลยีจีนก้าวหน้าเร็วมาก ต้นทุนถูกกว่า เพราะมีคนเก่ง ๆ จำนวนมาก และมีดาต้าสำหรับเทรน AI มหาศาล ทำให้สามารถพัฒนาได้ดีเท่า หรือเกือบเท่าบิ๊กเทคตะวันตก</p>\n<p>ที่มา: สัมภาษณ์กลุ่มกับผู้บริหาร MFEC</p>\n<p><img alt=\"alt=&quot;MFEC&quot;\" src=\"https://www.blognone.com/sites/default/files/externals/19fc044dafc28184bebd151611ef8f62.png\" /></p>\n</div></div></div><div><div>Topics: </div><div><div><a href=\"/topics/mfec\">MFEC</a></div><div><a href=\"/topics/technology\">Technology</a></div><div><a href=\"/topics/china\">China</a></div><div><a href=\"/topics/western-digital\">Western Digital</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16672d203890f42c8787a57d88678265dd9c3aad63b8f3cfb98df244261cc71f","category":"Thai"}