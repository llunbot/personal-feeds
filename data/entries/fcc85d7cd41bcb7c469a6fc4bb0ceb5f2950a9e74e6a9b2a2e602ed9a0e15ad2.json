{"title":"มหาเศรษฐี Frank McCourt ยื่นข้อเสนอซื้อกิจการ TikTok ในสหรัฐ ก่อนคำสั่งแบนมีผล 19 มกราคมนี้","link":"https://www.blognone.com/node/144019","date":1736467665000,"content":"<div><div><div><p>กฎหมายแบน TikTok ในสหรัฐอเมริกาจะ<a href=\"https://www.blognone.com/node/139399\">มีผลวันที่ 19 มกราคมนี้</a> หากไม่มีคำสั่งเปลี่ยนแปลงใดออกมา ทำให้มีความเคลื่อนไหวหลายอย่าง ล่าสุด Frank McCourt มหาเศรษฐีนักธุรกิจชาวอเมริกัน ในฐานะประธานโครงการไม่แสวงหากำไร Project Liberty ที่มีเป้าหมายปกป้องสิทธิเสรีภาพบนอินเทอร์เน็ต ประกาศยื่นข้อเสนอซื้อกิจการ TikTok ในอเมริกาจาก ByteDance</p>\n<p>ผู้ยื่นคำเสนอซื้อคือกลุ่มทุนที่มีทั้ง Project Liberty และเครือข่ายพันธมิตรซึ่งมีนักธุรกิจคนดัง Kevin O’Leary รวมอยู่ด้วย กลุ่มทุนนี้เรียกรวมกันว่า \"The People’s Bid for TikTok\" เพื่อปรับโครงสร้างแพลตฟอร์ม TikTok ให้มีเทคโนโลยีเป็นของอเมริกา และปกป้องเสียงของผู้ใช้งานในประเทศกว่า 170 ล้านคน</p>\n<p>Project Liberty ไม่ได้เปิดเผยมูลค่าของข้อเสนอซื้อกิจการนี้ แต่ยืนยันว่า ByteDance ได้รับรายละเอียดข้อเสนอแล้ว</p>\n<p>ศาลสูงสุดสหรัฐจะรับ<a href=\"https://www.blognone.com/node/143766\">ฟังคำอุทธรณ์</a>จาก TikTok ในคืนวันนี้ตามเวลาในไทย หากไม่มีอะไรเกิดขึ้น กฎหมายแบน TikTok ก็จะมีผลในวันที่ 19 เหมือนเดิม ส่วนว่าที่ประธานาธิบดีสหรัฐ Donald Trump จะเข้าพิธีสาบานตนรับตำแหน่งในวันที่ 20 มกราคม ซึ่งเขาออกมา<a href=\"https://www.blognone.com/node/143848\">แสดงความเห็นก่อนหน้านี้</a>ว่าต้องการให้เลื่อนคำสั่งแบนออกไปก่อน</p>\n<p>ที่มา: <a href=\"https://www.cnbc.com/2025/01/09/billionaire-frank-mccourts-project-liberty-bids-for-tiktok.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/8133ac97b73d86382b132d91f77b320a.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcc85d7cd41bcb7c469a6fc4bb0ceb5f2950a9e74e6a9b2a2e602ed9a0e15ad2","category":"Thai"}