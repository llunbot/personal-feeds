{"title":"Mercedes-Benz เตรียมนำ ChatGPT มาใช้กับระบบสั่งงานด้วยเสียง","link":"https://www.blognone.com/node/134398","date":1686978083000,"content":"<div><div><div><p>Mercedes-Benz ประกาศเพิ่มฟีเจอร์ของ MBUX Voice Assistant ผู้ช่วยสั่งงานในรถด้วยเสียง ให้ใช้ความสามารถของ ChatGPT เพิ่มเข้ามาเพื่อรองรับคำสั่งที่หลากหลายกว่าเดิม</p>\n<p>MBUX Voice Assistant เป็นผู้ช่วยในรถที่เรียกใช้ด้วยคำสั่ง “Hey Mercedes” โดยปกติแล้วผู้ช่วยในกลุ่มนี้ก็มักรับคำสั่งได้จำกัดตามที่ออกแบบไว้ แต่การใช้ ChatGPT เข้ามาจะช่วยให้ผู้ใช้ถามคำถามที่ซับซ้อนกว่าเดิม รวมถึงการขอรายละเอียดจุดหมายปลายทาง หรือการถามนอกเรื่องอย่างสูตรอาหาร</p>\n<p>ทาง Mercedes-Benz ใช้โมเดลของ OpenAI ผ่านทาง Azure OpenAI Service ส่วนข้อมูลเสียงจะเก็บรักษาโดย Mercedes-Benz เอง</p>\n<p>บริการจะเปิดให้กับผู้ทดลองเบต้าเท่านั้น  และช่วงทดลองจะกินช่วงเวลาจำกัด 3 เดือนหลังจากนั้นจึงค่อยตัดสินใจอีกทีว่าจะขยายเพิ่มเติมอย่างไร</p>\n<p>ที่มา - <a href=\"https://media.mbusa.com/releases/release-b35d2af89e06f556bbd8fe420412e9c2-mercedes-benz-takes-in-car-voice-control-to-a-new-level-with-chatgpt\">Mercedes-Benz</a></p>\n<p><img alt=\"No Description\" src=\"https://www.blognone.com/sites/default/files/externals/fc51b18b49de2ece9b266be79daa9663.jpg\" /></p>\n</div></div></div><div><div>Topics: </div><div><div><a href=\"/topics/mercedes-benz\">Mercedes-Benz</a></div><div><a href=\"/topics/llm\">LLM</a></div><div><a href=\"/topics/openai\">OpenAI</a></div><div><a href=\"/topics/microsoft-azure\">Microsoft Azure</a></div><div><a href=\"/topics/chatgpt\">ChatGPT</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7cd19a7f50b4b2320fd4263c344525a9bdbb838fce05ed645530bbeb79a6151b","category":"Thai"}