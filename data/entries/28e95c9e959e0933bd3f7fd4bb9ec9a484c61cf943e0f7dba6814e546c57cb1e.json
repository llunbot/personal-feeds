{"title":"NBC ใช้ AI โคลนเสียงนักพากย์กีฬาชื่อดัง Al Michaels สรุปข่าวโอลิมปิกให้ผู้ชม Peacock แบบคัสตอม","link":"https://www.blognone.com/node/140667","date":1719802260000,"content":"<div><div><div><p>สถานีโทรทัศน์ NBC ของสหรัฐอเมริกา เตรียมใช้ AI โคลนเสียงของ Al Michaels นักพากย์กีฬาชื่อดัง เพื่อพากย์เสียงสรุปผลกีฬาโอลิมปิก 2024 ให้ผู้ชมสตรีมมิ่ง Peacock ในเครือของตัวเอง</p>\n<p>Al Michaels ปัจจุบันอายุ 79 ปี เขาสร้างชื่อมาจากการพากย์กีฬาเบสบอลและอเมริกันฟุตบอลมาตั้งแต่ยุค 1970s และปัจจุบันยังพากย์กีฬาให้ช่อง NBC Sports กับ Amazon Prime Video</p>\n<p>NBC จะนำ AI มาโคลนเสียงของ Michaels เพื่อให้บริการสรุปผลกีฬาโอลิมปิกแบบคัสตอมตามความสนใจของผู้ชมแต่ละคน ภายใต้โปรแกรมชื่อ Your Daily Olympic Recap on Peacock โดยนักพากย์ AI จะคุยกับผู้ใช้แบบเรียกชื่อ สรุปข่าวกีฬาตามประเภทที่ผู้ใช้ต้องการ และปรับแต่งเนื้อหาของการสรุปได้ เช่น ช่วงเวลาเด่นในการแข่ง ประวัติของนักกีฬาแต่ละคน เป็นต้น</p>\n<p>AI ของ NBC เทรนจากข้อมูลการพากย์ของ Michaels ในอดีต (เขาเริ่มพากย์โอลิมปิกมาตั้งแต่ปี 2010) เจ้าตัวบอกว่าครั้งแรกที่ NBC มาสอบถามเรื่องนี้ เขาก็กังขาว่ามันจะเป็นไปได้เหรอ แต่เมื่อได้เห็นเดโมที่ทีมงานนำมาโชว์ เขาก็ตัดสินใจอนุญาตทันที</p>\n<p>ที่มา - <a href=\"https://www.nbcuniversal.com/article/peacock-unveils-personalized-olympic-recaps-featuring-voice-legendary-sports-announcer-al-michaels\">NBCUniversal</a>, <a href=\"https://www.hollywoodreporter.com/business/business-news/nbc-artificial-intelligence-al-michaels-peacock-paris-olympics-recaps-1235932093/\">The Hollywood Reporter</a></p>\n<p><img alt=\"No Description\" src=\"https://www.blognone.com/sites/default/files/externals/d771bf96d731f7142f950295e55fbd46.jpeg\" /></p>\n<p>Al Michaels ให้สัมภาษณ์เรื่องการใช้เสียงของตัวเองกับ AI</p>\n</div></div></div><div><div>Topics: </div><div><div><a href=\"/topics/nbcuniversal\">NBCUniversal</a></div><div><a href=\"/topics/peacock\">Peacock</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/olympic\">Olympic</a></div><div><a href=\"/topics/nbc\">NBC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28e95c9e959e0933bd3f7fd4bb9ec9a484c61cf943e0f7dba6814e546c57cb1e","category":"Thai"}