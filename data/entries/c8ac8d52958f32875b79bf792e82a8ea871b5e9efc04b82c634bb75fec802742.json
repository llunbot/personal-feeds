{"title":"พบโค้ดใน Android 15 เพิ่ม Taskbar จิ๋วให้มือถือทั่วไป แบบเดียวกับแท็บเล็ต-จอพับ","link":"https://www.blognone.com/node/141285","date":1723007533000,"content":"<div><div><div><p>Mishaal Rahman จาก Android Authority พบโค้ดใน Android 15 เวอร์ชัน Beta ที่เปิดให้ <strong>สมาร์ตโฟนปกติสามารถใช้งาน Taskbar ขนาดย่อมได้</strong> เหมือนแท็บเล็ตและสมาร์ตโฟนจอพับ แต่ยังไม่มีการยืนยันว่าจะเปิดให้ใช้งานจริงหรือไม่ โดย Rahman สั่งเปิดฟังก์ชันนี้เองเพื่อทดลองใช้งาน</p>\n<p>ผู้ใช้สามารถเรียกใช้ฟังก์ชันนี้ได้ผ่านการปัดขอบล่างหน้าจอขึ้น ผู้ใช้เลือกได้ว่าจะให้แสดง Taskbar ตลอด หรือจะให้หายไปอัตโนมัติ โดย Taskbar จะประกอบด้วยแอปพลิเคชัน 4 ตัว และเมนูเรียกใช้แอปพลิเคชันอื่น ๆ อีก 1 ปุ่ม มีจุดประสงค์หลัก ๆ คือการใช้งานแบบ Multitasking</p>\n<p>ทั้งนี้ Taskbar เริ่มมีให้ใช้ตั้งแต่ <a href=\"https://www.blognone.com/node/125522\">Android 12L</a> (Android 12 Large สำหรับมือถือจอใหญ่และจอพับ) แต่จะเวอร์ชันแรก ๆ จะเป็น Taskbar ถาวรที่กินพื้นเต็มขอบล่างของอุปกรณ์</p>\n<p>อ้างอิง: <a href=\"https://www.androidpolice.com/android-15-contains-code-for-a-mini-taskbar-that-works-on-phones/\">Android Police</a></p>\n<p><img src=\"https://www.blognone.com/sites/default/files/externals/358c646b462230afaa965a058a890cf6.jpeg\" alt=\"Android\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/foldable\">Foldable</a></div><div><a href=\"/topics/android-15\">Android 15</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8ac8d52958f32875b79bf792e82a8ea871b5e9efc04b82c634bb75fec802742","category":"Thai"}