{"title":"[ลือ] Apple เตรียมรองรับ PlayStation VR สำหรับเล่นเกมบน Vision Pro","link":"https://www.blognone.com/node/143531","date":1733668738000,"content":"<div><div><div><p>จดหมายข่าว Power On โดย Mark Gurman แห่ง Bloomberg คนเดิมสัปดาห์นี้ อ้างแหล่งข่าวที่เกี่ยวข้องว่าแอปเปิลมีแผนเพิ่มยอดขาย Apple Vision Pro ให้มากขึ้นโดยเจาะตลาดเกมเมอร์ ด้วยการรองรับคอนโทรลเลอร์สำหรับเกม VR</p>\n<p>บริษัทที่ Gurman ระบุชื่อคือ Sony โดยจะทำให้ visionOS ระบบปฏิบัติการพื้นฐานของ Vision Pro รองรับคอนโทรลเลอร์ <a href=\"https://www.blognone.com/node/129973\">PlayStation VR2</a> ซึ่งตอนนี้กำลังดำเนินงานอยู่</p>\n<p>รายงานบอกว่าตามแผนเดิมนั้น แอปเปิลกับ Sony จะประกาศความร่วมมือเมื่อเดือนที่แล้ว แต่ได้เลื่อนออกไปก่อน ซึ่งนอกจาก Sony แล้ว แอปเปิลก็เจรจากับบริษัทผู้พัฒนาอุปกรณ์รายอื่นด้วยเช่นกัน เพื่อให้ Vision Pro รองรับเกมโลกเสมือนมากขึ้น</p>\n<p>แอปเปิลยังมีแนวคิดทำให้ Vision Pro รองรับอุปกรณ์เสริมอื่นเช่น Apple Pencil เพื่อใช้ในงานที่ต้องการความแม่นยำระบุตำแหน่ง ซึ่งที่ผ่านมาการควบคุมนั้นใช้มือและสายตา ซึ่งทำให้ยากสำหรับการทำงานหรือเล่นเกมบางประเภท</p>\n<p>ที่มา: <a href=\"https://www.bloomberg.com/news/newsletters/2024-12-08/apple-sony-talk-playstation-vr-ps-vr2-hand-controller-support-for-vision-pro\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/f8b402df0376960f5f1dfc87852c10b8.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/rumors\">Rumors</a></div><div><a href=\"/topics/playstation-vr\">PlayStation VR</a></div><div><a href=\"/topics/virtual-reality\">Virtual Reality</a></div><div><a href=\"/topics/sony\">Sony</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9466735a6caf117cc0b4332ad60ffc5d31e443c31817c33e2ae25f896a5fa5a9","category":"Thai"}