{"title":"WordPress.com และ Tumblr ประกาศแผนขายข้อมูลให้บริษัท AI ใช้เทรน - ผู้ใช้งานเลือกปิดได้","link":"https://www.blognone.com/node/138456","date":1709167830000,"content":"<div><div><div><p>Automattic บริษัทแม่ของ WordPress.com และ Tumblr เปิดเผยว่าบริษัทกำลังเจรจาเพื่อขายคอนเทนต์บนแพลตฟอร์ม ให้กับบริษัทที่พัฒนา AI นำไปใช้เทรนข้อมูล ซึ่งในขณะเดียวกัน Automattic ก็ชี้แจงกระบวนการนี้ต่อผู้ใช้งานด้วยเช่นกัน</p>\n<p>โดยทั้ง WordPress.com และ Tumblr ได้ประกาศแจ้งผู้ใช้งานถึงการปิดการทำงาน เพื่อไม่ให้คอนเทนต์ถูกนำไปเทรน AI มีประเด็นสำคัญคือ โดยค่าเริ่มต้นนั้นแพลตฟอร์มพยายามป้องกันไม่ให้มี AI มาดูดเนื้อหาออกไปอยู่แล้ว ส่วนประเด็นที่ Automattic เจรจาขายเนื้อหาโดยตรงกับบริษัท AI นั้น ผู้ใช้งานสามารถตั้งปิดไม่ให้เนื้อหาที่เป็นสาธารณะถูกนำไปเทรน AI ได้ (opt-out) ซึ่งมีส่วนการตั้งค่านี้ทั้งใน WordPress.com และ Tumblr</p>\n<p>กรณีที่ผู้ใช้งานตั้งเปิดการทำงาน discourage search เพื่อไม่ให้บอตของเสิร์ชมาดึงข้อมูลไปอยู่แล้ว ก็จะมีผลปิดการทำงานไม่ให้นำเนื้อหาไปเทรน AI ด้วยเช่นกัน</p>\n<p>ตัวแทนของ Automattic ชี้แจงว่าแนวทางดังกล่าวเป็นรูปแบบปกติในอุตสาหกรรม และบริษัทก็ให้ทางเลือกกับผู้ใช้งานมากที่สุดแล้ว</p>\n<p>ที่มา: <a href=\"https://gizmodo.com/wordpress-tumblr-plan-sell-user-content-ai-companies-1851291225\">Gizmodo</a> และ <a href=\"https://automattic.com/2024/02/27/protecting-user-choice/\">Automattic</a></p>\n<p><img src=\"https://www.blognone.com/sites/default/files/externals/197d61687ca30b79c79a5b2409cff081.png\" /></p>\n</div></div></div><div><div>Topics: </div><div><div><a href=\"/topics/automattic\">Automattic</a></div><div><a href=\"/topics/wordpress\">WordPress</a></div><div><a href=\"/topics/tumblr\">Tumblr</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6f659932b1e5f28c4b0fa9f335c14b91990877bcbc32747cfa350eda10d78cf","category":"Thai"}