{"title":"ไมโครซอฟท์ออก Visio web app ให้ลูกค้า Microsoft 365 ภาคธุรกิจทั่วโลก, ไม่มีค่าใช้จ่ายเพิ่มเติม","link":"https://www.blognone.com/node/125719","date":1636299550000,"content":"<div><div><div><p>ไมโครซอฟท์ประกาศออก Visio web app ให้กับลูกค้า Office 365 และ Microsoft 365 ภาคธุรกิจทั่วโลกใช้งานได้ฟรีไม่มีค่าใช้จ่ายเพิ่มเติม โดยได้เปิดให้ลูกค้าบางกลุ่มเข้าใช้งานได้แล้วเริ่มตั้งแต่เดือนพฤศจิกายนนี้ และมีแผนจะทยอยปล่อยให้ลูกค้าที่เข้าข่ายทั้งหมดภายในเดือนมกราคมปีหน้า</p>\n<p>Visio web app ที่ไมโครซอฟท์เพิ่มให้ใช้งานได้ฟรีๆ ครั้งนี้ เป็นเวอร์ชันใช้งานผ่านเว็บเบราว์เซอร์ตรงตามชื่อ ตัวเว็บแอพสามารถใช้สร้างเอกสารและแก้ไขได้ แม้ว่าจะถูกจำกัดให้วาดได้เพียงไดอะแกรมและโฟลว์ชาร์ทพื้นฐานเท่านั้น แต่ก็น่าจะเพียงพอสำหรับการใช้งานทั่วไป</p>\n<p><img src=\"https://www.blognone.com/sites/default/files/externals/6e7648ca20fbf15ae2e4dc1a6cd66fb6.png\" /></p>\n<p>ในส่วนผู้ใช้ที่ต้องการไดอะแกรมเฉพาะทางนั้น ไมโครซอฟท์ได้ระบุว่ายังคงจำเป็นต้องสมัครใช้บริการ Visio Plan 1, 2 ซึ่งมีค่าใช้จ่ายเพิ่มเติมอยู่</p>\n<p>ผู้ใช้ที่ได้รับ Visio web app แล้วสามารถเข้าใช้งานได้ผ่านเมนู All apps บนเว็บไซต์ Office.com หรือผ่านเมนูเพิ่มไฟล์ Visio drawing บน Microsoft Teams ครับ</p>\n<p>ที่มา - <a href=\"https://techcommunity.microsoft.com/t5/microsoft-365-blog/microsoft-visio-is-rolling-out-to-microsoft-365-commercial/ba-p/2897903\">Microsoft 365 Blog</a> via <a href=\"https://mspoweruser.com/microsoft-visio-microsoft-365-commercial-users/\">MSPoweruser</a></p>\n</div></div></div><div><div>Topics: </div><div><div><a href=\"/topics/visio\">Visio</a></div><div><a href=\"/topics/microsoft-office\">Microsoft Office</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c615652181882d9ddff29b3b195ebce3b4f3ab0d4d62ebf52e27b3311b5ea18","category":"Thai"}