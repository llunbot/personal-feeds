{"title":"AIS ปิดดีลซื้อหุ้น 3BB และหน่วยลงทุน JASIF เสร็จสมบูรณ์แล้ว","link":"https://www.blognone.com/node/136763","date":1700087914000,"content":"<div><div><div><p>บริษัท แอดวานซ์ อินโฟร์ เซอร์วิส จำกัด (มหาชน) หรือ AIS รายงานต่อตลาดหลักทรัพย์ฯ ว่าบริษัท แอดวานซ์ ไวร์เลส เน็ทเวอร์ค จำกัด (AWN) ที่เป็นบริษัทในเครือ ได้ซื้อหุ้นบริษัท ทริปเปิลที บรอดแบนด์ จำกัด (มหาชน) หรือ TTTBB ผู้ให้บริการอินเทอร์เน็ต 3BB ส่วน AIS บริษัทแม่ได้ซื้อหน่วยลงทุนในกองทุนรวมโครงสร้างพื้นฐานบรอดแบนด์อินเทอร์เน็ต จัสมิน หรือ JASIF ตามข้อตกลง เสร็จสมบูรณ์แล้ว เมื่อวันที่ 15 พฤศจิกายน 2566</p>\n<p>ผลจากการซื้อหุ้นและหน่วยลงทุนนี้ ทำให้ TTTBB เป็นบริษัทย่อยของ AWN และ AIS เป็นผู้ถือหน่วยลงทุน JASIF จำนวน 19.00% มูลค่าของธุรกรรมทั้งหมด 28,371 ล้านบาท ลดลงจาก<a href=\"https://www.blognone.com/node/129220\">มูลค่าที่เสนอ</a>ครั้งแรก 32,420 ล้านบาท เป็นผลจาก Due Diligence ที่ประเมินมูลค่าสินทรัพย์เปลี่ยนแปลง และส่วนเงินปันผลของ JASIF ที่มีการจ่ายออกไปหลังประกาศธุรกรรมซื้อหุ้น</p>\n<p>ที่มา: <a href=\"https://investor.ais.co.th/newsroom/151120231839440095T.pdf\">AIS</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/2ec78610253860209cd39815a205c6c1.jpg\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/3bb\">3BB</a></div><div><a href=\"/topics/acquisition\">Acquisition</a></div><div><a href=\"/topics/telecom\">Telecom</a></div><div><a href=\"/topics/jasmine\">Jasmine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fe581fb35d7486827a4e11534e38e517537765706cb4d7d6b2e327e295dad85","category":"Thai"}