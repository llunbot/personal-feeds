{"title":"Final Fantasy VII Ever Crisis รีเมคอีกเวอร์ชันของ FF7 แต่ในรูปแบบเกมกาชา","link":"https://www.blognone.com/node/134862","date":1689563779000,"content":"<div><div><div><p>การรีเมค Final Fantasy VII ไม่ได้มีแต่เกมภาคหลักบนคอนโซลอย่าง Remake/Rebirth เท่านั้น เพราะ Square Enix ยังมี<a href=\"https://www.blognone.com/node/121404\">โปรเจค Final Fantasy VII Ever Crisis</a> รีเมคเกมภาคต้นฉบับเป็นเกมมือถือ free-to-play ด้วย</p>\n<p>Ever Crisis เปิดตัวครั้งแรกในปี 2021 หลังจากเลื่อนมาหลายรอบ ตอนนี้ผ่านช่วง Closed Beta และใกล้เปิดบริการจริงแล้ว (ยังไม่ประกาศวันแต่ให้ pre-register แล้ว) และมีเว็บเกมหลายแห่งที่ลองเล่น Closed Beta มาเล่าประสบการณ์กัน</p>\n<p>ภาพรวมของ Ever Crisis เป็นการรีเมค FFVII แบบลูกผสมกราฟิก คือฉากแผนที่เป็นโมเดลตัวละครแบบตัวเล็ก (เหมือนเกมต้นฉบับ) แต่ฉากต่อสู้และคัตซีนเป็นโมเดลตัวละครแบบเกมสมัยใหม่ รายละเอียดเยอะ ภาพคมชัด ส่วนกราฟิกอื่นๆ ก็ทำออกมาได้ดี ภาพอวตารตัวละครวาดใหม่ทั้งหมดโดย Fujise Risa นักวาดของ Square Enix เองซึ่งใช้สไตล์ภาพใกล้เคียงกับเกม The World Ends with You ของ Tetsuya Nomura ผู้ออกแบบคาแรกเตอร์ FFVII ภาคต้นฉบับ (เท่ากับมีสไตล์ภาพ 3 แบบในเกมเดียวคือ โมเดลตัวเล็ก โมเดลปกติ และภาพ 2D)</p>\n<p><img alt=\"No Description\" src=\"https://www.blognone.com/sites/default/files/externals/73c8973068d76fa2f6522a409698c2d6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/617238eb8dab5a2320bfce2007ab244b.jpg\" /></p>\n<blockquote><p>Introducing Cloud Strife! Former SOLDIER: First Class. Joined the operations of the anti-Shinra organization Avalanche at the request of his childhood friend Tifa. <a href=\"https://twitter.com/hashtag/FF7EC?src=hash&amp;ref_src=twsrc%5Etfw\">#FF7EC</a> <a href=\"https://twitter.com/hashtag/FF7ECBeta?src=hash&amp;ref_src=twsrc%5Etfw\">#FF7ECBeta</a> <a href=\"https://twitter.com/hashtag/FF7EverCrisis?src=hash&amp;ref_src=twsrc%5Etfw\">#FF7EverCrisis</a> <a href=\"https://twitter.com/hashtag/FF7?src=hash&amp;ref_src=twsrc%5Etfw\">#FF7</a> <a href=\"https://t.co/EZ3USXYnCE\">pic.twitter.com/EZ3USXYnCE</a></p>\n<p>— FINAL FANTASY VII EVER CRISIS_EN｜FF7EC (@FFVII_EC_EN) <a href=\"https://twitter.com/FFVII_EC_EN/status/1677860371087106049?ref_src=twsrc%5Etfw\">July 9, 2023</a></p></blockquote>\n<p>ระบบการเล่นกลับมาใช้ Active Time Battle (ATB) เหมือนเกมต้นฉบับ แต่ปรับปรุงให้ต่างจากเดิม ควบคุมตัวละครหลักได้เพียงตัวเดียว และไม่มีค่า MP แต่มีระบบ meter cost รวมสำหรับการใช้ท่าพิเศษและเวทย์มนตร์</p>\n<p>รูปแบบเกมยังปรับมาเป็นตอนๆ (episodic) แต่ละตอนใช้เวลาเล่น 2-3 นาที ตามสไตลด์เกมมือถือที่ใช้เวลาเล่นไม่นาน แต่จุดสำคัญคือเกมออกแบบมาให้เป็นเกมกาชา (gacha) เต็มรูปแบบ ในภาพโปรโมทของเกมก็ใช้คำนี้เลย อาวุธและไอเทมต่างๆ จำเป็นต้องซื้อ หรือไม่ก็ใช้เวลาทำภารกิจประจำวันเพื่อแลกกับไอเทม (นิดๆ หน่อยๆ) หากไม่อยากเสียเงิน</p>\n<p>ตรงนี้ถือเป็นปัจจัยสำคัญให้แฟนเก่าของซีรีส์ต้องตัดสินใจเลือกว่า จะยอมแลกการเล่นเกมรีเมคอีกเวอร์ชัน ที่ทำกราฟิกและวิธีการนำเสนอออกมาได้ดี แลกกับการเป็นเกมกาชาที่ต้องทุ่มเงินเพื่อเล่นให้ผ่านหรือไม่</p>\n<p><img alt=\"No Description\" src=\"https://www.blognone.com/sites/default/files/externals/72823ca9a436f7b1047a8e9deb5f85be.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/bd4735a013316fff802d3a577266a597.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4dc7d38175aa967cc0fd80c562e614db.jpg\" /></p>\n<p>ที่มา - <a href=\"https://www.androidpolice.com/final-fantasy-vii-ever-crisis-hands-on/\">Android Police</a>, <a href=\"https://primagames.com/featured/final-fantasy-vii-ever-crisis-is-a-remake-set-in-gacha-hell-preview\">Prima Games</a>, <a href=\"https://www.ign.com/videos/final-fantasy-7-ever-crisis-20-minutes-of-story-gameplay\">IGN</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0f04a339ce0927f6489c5f8b33cd84e32df3f3b2859bf2ff481e6cc4ef8a887","category":"Thai"}