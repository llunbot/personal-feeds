{"title":"Threads ทดสอบฟีเจอร์ใหม่ Cross-post จาก Facebook มาลงอีกแพลตฟอร์มได้ในคราวเดียว","link":"https://www.blognone.com/node/138353","date":1708646338000,"content":"<div><div><div><p>บัญชีผู้ใช้งาน Threads @whimchic <a href=\"https://www.threads.net/@whimchic/post/C3gPpuKpdt-\">โพสต์สิ่งที่เขาพบ</a>ว่า Facebook ได้เริ่มทดสอบการโพสต์ข้ามแพลตฟอร์ม (Cross-post) โดยผู้ใช้งานสามารถเลือกให้โพสต์ใน Facebook นั้น ไปโพสต์ในบัญชี Threads ที่เชื่อมต่อไว้ได้ด้วย แบบเดียวกับที่สามารถ<a href=\"https://www.blognone.com/node/115083\">เลือกให้โพสต์ Facebook ไปโพสต์ลงใน Instagram</a> ได้ด้วย</p>\n<p>ตัวแทนของ Meta ยืนยันการทดสอบนี้ โดยบอกว่าจำกัดผู้ใช้งานกลุ่มเล็กเท่านั้น และมีผลเฉพาะการโพสต์จากแอปใน iOS รวมทั้งไม่มีผลกับกลุ่มผู้ใช้งานประเทศ EU ที่มีการควบคุมความเป็นส่วนตัว โดยสามารถโพสต์แชร์ไปที่ Threads ได้ ทั้งโพสต์ข้อความและโพสต์ลิงก์</p>\n<p>การแชร์โพสต์ข้ามแพลตฟอร์มได้ อาจเป็นเครื่องมือสำคัญที่ทำให้ Threads ได้รับความนิยมมากขึ้น เพราะผู้ดูแลสามารถโพสต์คราวนี้ลงหลายแพลตฟอร์มได้ เป็นการต่อยอดจาก Facebook และ Instagram ที่มีฐานผู้ใช้งานสูงอยู่แล้ว</p>\n<p>นอกจากนี้ @whimchic ยังพบอีกฟีเจอร์ใน Facebook บน iOS ด้วย นั่นคือปุ่ม \"Write with AI\" ที่สามารถเรียกเครื่องมือช่วยร่างเนื้อหาก่อนโพสต์ได้ด้วย แต่ยังไม่มีรายละเอียดการทำงาน</p>\n<p>ที่มา: <a href=\"https://techcrunch.com/2024/02/21/meta-tests-cross-posting-from-facebook-to-its-twitter-x-competitor-threads/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2aa99cb034ee5b3b4b8b6eb475be5bf8cbe02e6dffe2fc252721e1035ac3c48e","category":"Thai"}