{"title":"Toyota เปิดตัวรถ SUV ไฟฟ้ารุ่นแรก bZ4X แล่นได้ 500 กม. มีออปชันหลังคาโซลาร์","link":"https://www.blognone.com/node/125564","date":1635508002000,"content":"<div><div><div><p>เมื่อเดือนเมษายนที่ผ่านมา Toyota ได้เผยโฉมรถยนต์ SUV ไฟฟ้าล้วนรุ่นแรกของค่ายที่งาน Shanghai Motor Show ในชื่อ Toyota bZ4X แต่ไม่ได้ให้รายละเอียดใดๆ ออกมาเลย ล่าสุด Toyota ได้เปิดตัวรถรุ่นดังกล่าวอย่างเป็นทางการแล้ว และจะเริ่มส่งมอบปีหน้า</p>\n<p>เริ่มที่ชื่อรุ่น Toyota bZ4X กันก่อน \"bZ\" ย่อมาจาก beyond zero เป็นทิศทางการมุ่งสู่ยุครถยนต์ไฟฟ้าของ Toyota รวมถึงจะใช้เป็นชื่อรถยนต์ไฟฟ้ารุ่นอื่นๆ ในอนาคตด้วย</p>\n<p><img src=\"https://www.blognone.com/sites/default/files/externals/83fbbdd6c1eb2422a32847c0274a2db2.jpg\" /></p>\n<p><img src=\"https://www.blognone.com/sites/default/files/externals/d6bac94f593f98890e14c98d2d3f6b64.jpg\" /></p>\n<p><img src=\"https://www.blognone.com/sites/default/files/externals/327c6f2f1dcf0b75853e6dd48248e84a.jpg\" /></p>\n<p>ด้านสเปก bZ4X จะมาพร้อมแบตเตอรี่ขนาด 71.4 กิโลวัตต์ชั่วโมง โดย Toyota โฆษณาว่ารุ่นขับเคลื่อนสองล้อหน้าจะแล่นได้ 500 กิโลเมตรต่อการชาร์จหนึ่งครั้ง ติดตั้งมอเตอร์เดี่ยวกำลัง 150 กิโลวัตต์ ส่วนรุ่นขับเคลื่อนสี่ล้อจะแล่นได้ 460 กิโลเมตร ติดตั้งมอเตอร์กำลัง 80 กิโลวัตต์ทั้งหน้าและหลัง</p>\n<p><img src=\"https://www.blognone.com/sites/default/files/externals/e565dd56391d29b5835ea5f684ee3e91.jpg\" /></p>\n<p>ระบบชาร์จด้วยไฟ DC รับได้ที่ 150 กิโลวัตต์ ชาร์จได้ 80% ภายในเวลา 30 นาที นอกจากนี้ยังมีฟีเจอร์ดีๆ อย่างการจ่ายไฟจากรถกลับเข้าบ้านได้เวลาไฟดับ เหมือนรถกระบะไฟฟ้า Ford F-150 Lightning รวมถึงลูกค้าสามารถเลือกซื้อออปชันหลังคาโซลาร์ได้ด้วย ซึ่ง Toyota บอกว่าไฟฟ้าที่ผลิตได้จากหลังคาสามารถทำให้รถแล่นได้ 1,800 กิโลเมตรต่อปี</p>\n<p><img src=\"https://www.blognone.com/sites/default/files/externals/7511fc688fe0a65778d16e8a2f74ea2c.jpg\" /></p>\n<p><img src=\"https://www.blognone.com/sites/default/files/externals/5f2b66afc66df9e28399ef510b3ec423.jpg\" /></p>\n<p>สุดท้ายยังมีออปชันพวงมาลัยทรงปีก (wing-shaped) คล้ายพวงมาลัย Yoke ของ Tesla Model S Plaid โดย Toyota ระบุว่าช่วยให้ทัศนวิสัยดีขึ้น และใช้ดีกว่าของ Tesla ตรงที่การหมุนพวงมาลัยจากซ้ายสุดไปขวาสุดอยู่ที่ 150 องศา ทำให้ไม่ต้องปรับท่าการจับพวงมาลัยขณะเลี้ยวเลย ส่งผลให้การกลับรถ, จอดรถ หรือขับในทางคดเคี้ยวสะดวกกว่า</p>\n<p><img src=\"https://www.blognone.com/sites/default/files/externals/34859850bf2d78602fd31dd6d8c1d955.jpg\" /></p>\n<p>สำหรับราคาและวันวางจำหน่ายยังไม่เปิดเผย แต่คาดว่าจะเริ่มส่งมอบในญี่ปุ่นเป็นประเทศแรกช่วงกลางปี 2022</p>\n<p>ที่มา - <a href=\"https://electrek.co/2021/10/29/toyota-unveils-first-all-electric-car-bz4x-an-electric-suv-packed-cool-features/\">Electrek</a></p>\n</div></div></div><div><div>Topics: </div><div><div><a href=\"/topics/toyota\">Toyota</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55ecfbc28d3a5c710f1c744ae5583f06c6f4c3b2aacdec909218c015f2c09ceb","category":"Thai"}