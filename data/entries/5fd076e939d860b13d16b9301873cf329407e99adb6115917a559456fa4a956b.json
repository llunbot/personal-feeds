{"title":"กูเกิลยอมความอัยการสหรัฐ คดีผูกขาดสโตร์บน Android, ปรับหน้าจอ Sideload ให้ใช้ง่ายขึ้น","link":"https://www.blognone.com/node/137307","date":1702994710000,"content":"<div><div><div><p>กูเกิลประกาศยอมความในคดีที่โดนอัยการของรัฐต่างๆ ในสหรัฐอเมริกาฟ้องข้อหาผูกขาดช่องทางจัดจำหน่ายแอพบน Android โดยยอมเสียค่าปรับ 700 ล้านดอลลาร์ และปรับแก้วิธีการทำงานของ Android เพื่อเปิดให้เกิดการแข่งขันบนแพลตฟอร์มมากขึ้น</p>\n<ul>\n<li>ผู้ผลิตฮาร์ดแวร์ OEM สามารถแสดงหน้าต่างให้ผู้ใช้เลือกสโตร์ที่ต้องการ ทั้ง Google Play Store และสโตร์คู่แข่ง</li>\n<li>ปรับหน้าจอแจ้งเตือนตอน sideload แอพนอกสโตร์ให้เข้าใจง่ายขึ้น โดยที่ยังคงแจ้งเตือนให้ผู้ใช้ทราบถึงความเสี่ยงของการติดตั้งแอพจากนอกสโตร์</li>\n<li>ขยายช่องทางจ่ายเงินซื้อแอพ (alternative billing) ไปยังลูกค้าในสหรัฐอเมริกา จากที่กูเกิลเริ่มใช้มาแล้วในหลายประเทศ โดยกูเกิลลดการหักส่วนแบ่งจาก 30% ลงเหลือ 26%</li>\n<li>เปิดกว้างให้นักพัฒนาแอพสามารถแจ้งผู้ใช้ได้ ว่าจ่ายเงินผ่านช่องทางอื่นแล้วมีราคาแอพต่างไปจาก Google Play อย่างไร (ก่อนหน้านี้กูเกิลยอมให้นักพัฒนาชวนให้ผู้ใช้จ่ายเงินทางอื่นได้ รอบนี้ยอมให้แจ้งราคาได้ด้วย)</li>\n</ul>\n<p>Mishaal Rahman นักข่าวสาย Android รายงานว่า หน้าจอติดตั้งแอพแบบ sideloading อันใหม่ จะไม่จำเป็นต้องไปกดเปิดตัวเลือก Install unknown apps ในหน้า Settings อีกแล้ว (ในภาพด้านข่างคือเวอร์ชันปัจจุบัน) โดยหน้าจอแบบใหม่จะใช้คำว่า</p>\n<blockquote><p>\"Your phone currently isn't configured to install apps from this source. Granting this source permission to install apps could place your phone and data at risk.\"</p>\n</blockquote>\n<p><img alt=\"No Description\" src=\"https://www.blognone.com/sites/default/files/externals/cb519f0c3d9059df77b5c0b9c046711f.jpg\" /></p>\n<blockquote><p>Here's how Google will simplify sideloading in Android.As part of a proposed class action lawsuit settlement, Google said it will revise the default sideloading flow in Android. Here's exactly what they're changing:1) The pop-up with the text \"For your security, your phone… <a href=\"https://t.co/ao3YoqeUMN\">pic.twitter.com/ao3YoqeUMN</a></p>\n<p>— Mishaal Rahman (@MishaalRahman) <a href=\"https://twitter.com/MishaalRahman/status/1736994238523416673?ref_src=twsrc%5Etfw\">December 19, 2023</a></p></blockquote>\n<p>ที่มา - <a href=\"https://blog.google/outreach-initiatives/public-policy/reaffirming-choice-and-openness-on-android-and-google-play/\">Google</a>, <a href=\"https://www.theverge.com/23994177/google-states-ag-google-play-antitrust-settlement\">The Verge</a></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fd076e939d860b13d16b9301873cf329407e99adb6115917a559456fa4a956b","category":"Thai"}