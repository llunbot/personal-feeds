{"title":"Expense Summary ฟีเจอร์ใหม่จาก MAKE by KBank ตัวช่วยจัดการเงิน จัด จ่าย จด ในที่เดียว","link":"https://www.blognone.com/node/125526","date":1635415200000,"content":"<div><div><div><p>ในช่วงปีที่ผ่านมา เราได้เห็นผลงานสำคัญของ KBTG ซึ่งเป็นบริษัทเทคโนโลยีในเครือธนาคารกสิกรไทย สร้างสรรค์นวัตกรรมทางการเงินหลากหลายรูปแบบที่ใกล้ชิดกับการใช้ชีวิตของคนทั่วไป ทั้งขุนทอง แชทบอทช่วยเก็บเงินจากกลุ่มเพื่อนผ่านไลน์, Eatable แพลตฟอร์มอำนวยความสะดวกให้คนทำธุรกิจร้านอาหาร</p>\n<p><img src=\"https://www.blognone.com/sites/default/files/externals/f721ccef3f9b6d44d6d79a15d6f2cbd5.jpg\" /></p>\n<p>นอกจากนี้ยังมีแอปพลิเคชัน <strong>MAKE by KBank</strong> ที่จับกลุ่มวัยรุ่น และคนรุ่นใหม่ที่ต้องการจัดการเงินในรูปแบบของกระเป๋าออนไลน์ไม่จำกัด มองเห็นพฤติกรรมการเงิน และวางแผนการเงินของตัวเองได้ดียิ่งขึ้น</p>\n<p>หลังจากเปิดตัวอย่างเป็นทางการในช่วงเดือนมกราคมที่ผ่านมา MAKE สามารถสร้างยอดดาวน์โหลดรวมกันได้ถึง 200,000 ครั้ง และมีผู้สมัครใช้งานใหม่เพิ่มขึ้นเรื่อยๆ</p>\n<p>สิ่งที่น่าสนใจคือ ทำไม MAKE จึงกลายเป็นแอปพลิเคชันทางการเงินที่ประสบความสำเร็จ และชนะใจกลุ่มคนรุ่นใหม่ และวัยรุ่น โดยใช้เวลาไม่ถึง 1 ปีนับจากวันที่เปิดตัวอย่างเป็นทางการ</p>\n<p>การจะตอบคำถามนี้ได้ก็ต้องพาย้อนกลับไปถึงคอนเซ็ปต์ในการพัฒนาแอปพลิเคชัน MAKE ของ KBTG ที่ตั้งใจให้แอปพลิเคชันนี้อยู่ตรงกลางระหว่างการเป็น Mobile Banking และตัวช่วยบริหารจัดการเงิน สามารถทำได้ทั้งการทำธุรกรรมทางการเงิน สแกนจ่าย โอนเงิน ไปพร้อมๆ กับการเป็นตัวช่วยจัด จ่าย จด จัดการเงินอย่างลงตัวในที่เดียว แถมยังได้รับอัตราดอกเบี้ยสูงถึง 1.5% สำหรับเงินฝากจำนวน 100,000 บาทแรกอีกด้วย</p>\n<p>คำว่า <strong>จัด จ่าย จด</strong> มีที่มาจากฟีเจอร์สำคัญของแอปพลิเคชัน Make by KBank ซึ่งได้แก่</p>\n<p><img src=\"https://www.blognone.com/sites/default/files/externals/f2c0f0c19b2954a0549f51988aca3917.png\" /></p>\n<p><strong>จัดสรรเงินเป็นสัดส่วนด้วยฟีเจอร์ Cloud Pocket</strong></p>\n<p>ทีมงานผู้อยู่เบื้องหลังการพัฒนาแอปพลิเคชัน Make by KBank เล่าให้ Blognone ฟังว่าฟีเจอร์สำคัญที่เป็นตัวสร้างความแตกต่าง และดึงดูดผู้ใช้งานโดยเฉพาะกลุ่มคนรุ่นใหม่ และวัยรุ่น คือฟีเจอร์ Cloud Pocket ที่ผู้ใช้งานสามารถจัดการเงินในบัญชีด้วยการแบ่งเงินออกเป็นหลายๆ กระเป๋าได้ไม่จำกัดจำนวน โดยใช้เพียงบัญชีเดียว แก้ปัญหา Pain Point ของคนที่ต้องเปิดบัญชีเงินฝากหลายบัญชี เพราะต้องการแยกประเภทเงินตามการใช้จ่าย ให้เหลือเพียงบัญชีเงินฝากเดียว แต่มีหลาย Cloud Pocket ซึ่งเป็นเหมือนกระเป๋าเงินจำลองแทน เพราะคนในแต่ละช่วงวัยจะมีความต้องการใช้เงินที่ต่างกัน เช่น ช่วงวัยเรียนต้องการเก็บเงินเพื่อซื้อความสุขของตัวเอง ในขณะที่คนวัยทำงานต้องการเก็บเงินเพื่อสร้างอนาคต และรองรับกับค่าใช้จ่ายที่มีมากกว่า</p>\n<p>ตัวอย่างการใช้งานจริงของฟีเจอร์ Cloud Pocket ในแอปพลิเคชัน MAKE จะแตกต่างกันออกไปตามพฤติกรรมของผู้ใช้งานแต่ละคน ทีมผู้พัฒนายกตัวอย่างว่า ผู้ใช้งานหลายคนมีความต้องการสร้าง Cloud Pocket เพื่อจัดสรรระหว่างเงินใช้จ่ายทั่วไป เช่น เงินค่าอาหาร ค่าเดินทาง ค่าผ่อนคอนโด และค่างวดรถยนต์ ออกจากเงินเก็บตามวัตถุประสงค์ต่างๆ เช่น เงินเก็บระยะยาว เงินเก็บที่วางแผนใช้ไปเที่ยวต่างจังหวัด เงินเก็บเพื่อสำรองค่าใช้จ่ายก้อนใหญ่ในอนาคตอย่างค่าประกันชีวิต และค่าส่วนกลางคอนโด เป็นต้น ซึ่งหากไม่มีฟีเจอร์ Cloud Pocket ผู้ใช้งานจำเป็นต้องมีบัญชีเงินฝากแยกหลายบัญชี ยุ่งยากกว่าการมีบัญชีเงินฝากเพียงบัญชีเดียว แต่ใช้ฟีเจอร์ Cloud Pocket ช่วยจัดการแทน</p>\n<p>ด้วยการแก้ Pain Point นี้ ทำให้ Cloud Pocket เป็นเหมือนฟีเจอร์สำคัญที่ดึงดูดผู้ใช้งานใหม่ๆ ได้เป็นอย่างดี ซึ่งในขณะนี้มี Cloud Pocket ถูกสร้างขึ้นรวมกันแล้วกว่า 200,000 Pockets</p>\n<p><img src=\"https://www.blognone.com/sites/default/files/externals/71dd3435866c654c8a40259cfbac0bdc.jpg\" /></p>\n<p><strong>จ่ายเงินออกจาก Cloud Pocket ตามต้องการ</strong></p>\n<p>ด้วยความที่คอนเซ็ปต์การพัฒนา MAKE ต้องการเป็นทั้ง Mobile Banking และตัวช่วยบริหารจัดการเงินในหนึ่งเดียว แน่นอนว่าผู้ใช้งานจึงสามารถโอน ถอน และสแกนจ่ายเงินจาก Cloud Pocket เพื่อนำเงินออกจากแต่ละ Cloud Pocket ได้อย่างอิสระในที่เดียว โดยไม่จำเป็นต้องใช้แอปพลิเคชัน Mobile Banking อื่นในการทำธุรกรรมทางการเงินอีกทอดหนึ่งในซ้ำซ้อนกัน</p>\n<p><strong>จดทุกการทำรายการ ดูประวัติง่ายด้วยรูปแบบแชท</strong></p>\n<p>เมื่อทำธุรกรรมทางการเงินเสร็จเรียบร้อย อีกหนึ่ง Pain Point สำคัญที่ผู้ใช้งานต้องเจอคือ ไม่รู้ว่าประวัติการทำรายการที่บันทึกไว้คืออะไร เพราะจำไม่ได้ หรือเข้าใจยาก MAKE จึงเปลี่ยนรูปแบบประวัติการทำรายการใหม่ให้มีรูปแบบเดียวการส่งข้อความในแอปพลิเคชันแชท โดยผู้ใช้งานสามารถบันทึกข้อความ และรูปภาพลงในประวัติการทำรายการ และกลับมาย้อนดูอีกครั้งได้ในรูปแบบแชท ซึ่งสามารถเข้าใจได้ง่ายกว่าประวัติการทำรายการแบบเดิมๆ ที่มักเป็นรายการจำนวนมากเรียงติดต่อกัน</p>\n<p><img src=\"https://www.blognone.com/sites/default/files/externals/4ff7adeba3b5f27ec4810214ebfe7fca.png\" /></p>\n<p><strong>Expense Summary ฟีเจอร์ใหม่ของ MAKE</strong></p>\n<p>นอกจากฟีเจอร์ทั้งสามข้างต้นที่ช่วยให้ผู้ใช้งานสามารถ จัด จ่าย จด ได้ในที่เดียวแล้ว MAKE ยังมีฟีเจอร์ใหม่ที่พัฒนาต่อยอดมาจากการรับฟังความคิดเห็นของผู้ใช้งานแอปพลิเคชันอีกด้วย</p>\n<p><img src=\"https://www.blognone.com/sites/default/files/externals/4351f795464635daa6941427daf53517.jpg\" /></p>\n<p>ฟีเจอร์ที่ว่านี้คือ <strong>Expense Summary</strong> ที่ช่วยสรุปการใช้จ่ายของแต่ละ Cloud Pocket อย่างชัดเจนในทุกๆ เดือน ย้อนกลับมาดูเมื่อไหร่ก็ได้ โดยแสดงข้อมูลให้เป็นเปอร์เซ็นต์การใช้จ่ายในแต่ละ Cloud Pocket</p>\n<p>ทีมงานผู้อยู่เบื้องหลังการพัฒนาแอปพลิเคชัน MAKE เล่าให้ฟังว่าฟีเจอร์ Expense Summary เกิดขึ้นจากความต้องการจริงของผู้ใช้งานหลังจากเปิดตัวแอปพลิเคชันไปแล้ว ว่าอยากให้มีฟีเจอร์สรุปการใช้จ่ายในแต่ละ Cloud Pocket ขึ้นมา จะได้ไม่ต้องบันทึกว่าใช้จ่ายเงินจากแต่ละ Cloud Pocket ไปกับอะไรบ้างในช่องทางอื่น นอกจากนี้ Expense Summary ยังมีความพิเศษตรงที่สามารถซ่อนรายการใช้จ่ายบางอย่างที่ไม่เกี่ยวข้องออกจากรายการได้ด้วย</p>\n<p>ตัวอย่างของการซ่อนรายการใช้จ่ายบางอย่างที่ไม่เกี่ยวข้องออกจาก Expense Summary ทีมงานผู้อยู่เบื้องหลังการพัฒนาเล่าว่า โดยปกติแล้วเราอาจมีการโอนเงินออกจาก Cloud Pocket แบบชั่วคราว เช่น คนในครอบครัวฝากโอนเงิน แล้วโอนคืนกลับมาให้ ผู้ใช้งานจึงสามารถเลือกซ่อนรายการที่ไม่เกี่ยวข้องเหล่านี้ออกได้ทันที ซึ่งจะทำให้รายการสรุปค่าใช้จ่ายของ Expense Summary สะท้อนการจัดสรรเงินในแต่ละเดือนที่ตรงกับความจริงมากขึ้น</p>\n<p><strong>คนทำงานสายเทคฯ เบื้องหลังความสำเร็จของ MAKE</strong></p>\n<p>ไม่ใช่แค่เรื่องฟีเจอร์ของแอปพลิเคชัน MAKE ที่มีความน่าสนใจจนทำให้แอปพลิเคชัน MAKE สามารถกลายเป็นที่ชื่นชอบของกลุ่มผู้ใช้งานที่เป็นคนรุ่นใหม่ และวัยได้สำเร็จ โดยเฉพาะการเป็นตัวช่วยในการจัด จ่าย จด บริหารจัดการเงิน รวบรวมข้อมูลการใช้จ่าย เพื่อให้ผู้ใช้งานมองเห็นพฤติกรรม และวางแผนการใช้เงินได้ดียิ่งขึ้นในแอปพลิเคชันเดียว</p>\n<p>ความจริงแล้วปฏิเสธไม่ได้เลยว่า ทีมงาน KBank และ KBTG ที่อยู่เบื้องหลัง ก็มีส่วนสำคัญเช่นเดียวกัน โดยเฉพาะคนทำงานสายเทคฯ ผู้พัฒนาแอปพลิเคชัน MAKE</p>\n<p>ทีมงานผู้มีส่วนร่วมพัฒนาแอปพลิเคชัน MAKE เล่าถึงประสบการณ์การทำงานให้ฟังว่า KBTG มีวัฒนธรรมการทำงานที่ให้โอกาสในการคิด และลงมือทำ ให้พื้นที่ในการแสดงออกความสามารถ โชว์ความถนัดเฉพาะด้าน และใช้ความถนัดเฉพาะด้านนั้นไปกับการช่วยเหลือทีม และพัฒนาผลิตภัณฑ์ใหม่ๆ ที่จะเกิดขึ้นในอนาคต</p>\n</div></div></div><div><div>Topics: </div><div><div><a href=\"/topics/kbtg\">KBTG</a></div><div><a href=\"/topics/makebykbank\">MAKEbyKBank</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc844c7d701df75cf419918391d6fbbec9f0f9bfd461047b2eb4f5027f5896c3","category":"Thai"}