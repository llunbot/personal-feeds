{"title":"บทวิเคราะห์ล่าสุด NVIDIA ครองตลาดจีพียูเดสก์ทอป 88%  ที่เหลือเป็น AMD ส่วนอินเทลต่ำกว่า 1% แล้ว","link":"https://www.blognone.com/node/140215","date":1717749743000,"content":"<div><div><div><p>นอกจาก NVIDIA จะกลายเป็นอันดับสองบริษัทที่มีมูลค่ากิจการมากสุดในโลก<a href=\"https://www.blognone.com/node/140173\">แซง Apple</a> จากการที่รายได้บริษัทฝั่งเซิร์ฟเวอร์เพิ่มขึ้นอย่างรวดเร็วแล้ว ล่าสุดบริษัทวิจัยตลาด Jon Peddie Research (JPR) ยังรายงานถึงตลาดชิปกราฟิกแบบเดสก์ทอป (desktop discrete GPU )   โดย NVIDIA ได้ส่วนแบ่งตลาดจีพียูเพิ่มขึ้นถึง 8% ในไตรมาสแรกของปีนี้เทียบกับไตรมาสสุดท้ายของปี 2023 ทำให้มีส่วนแบ่งรวมทั้งหมดเป็น 88% และอีก 12% เป็นของ AMD จึงทำให้อินเทลถูกกินส่วนแบ่งจนถูกปัดตัวเลขเป็น 0%</p>\n<p>Jon Peddie ยังเสริมว่าหลังจากยุคคริปโตเฟื่องฟูและโควิด 19 ในช่วงไตรมาสแรกของปียอดขายจีพียูมักจะตกลงเล็กน้อย แต่การเข้ามาของ AI ทำให้ NVIDIA สามารถทำกำไรจากส่งออกฮาร์ดแวร์สำหรับ AI ได้อย่างต่อเนื่อง</p>\n<p>อินเทลพยายามบุกตลาดชิปกราฟิกเดสก์ทอปด้วย<a href=\"https://www.blognone.com/node/130320\">ชิปตระกูล Arc ตั้งแต่ปี 2022</a>แต่ก็ประสบปัญหาเกมต่าง ๆ ไม่ได้ออปติไมซ์มาสำหรับชิปของอินเทลบ่อย ๆ จนทำให้ส่วนแบ่งตลาดลดลงเรื่อย ๆ แม้ว่าบริษัทยังยืนยันว่าจะพัฒนาสินค้ารุ่นใหม่ต่อเนื่อง โดยปีนี้มี<a href=\"https://www.blognone.com/node/137613\">แผนเปิดตัวชิปตระกูล Battlemage</a></p>\n<p>ในตอนนี้บริษัทอื่น ๆ จึงกำลังร่วมมือกันเพื่อแย่งชิงส่วนแบ่งตลาดจาก NVIDIA คงต้องดูกันต่อไปว่า NVIDIA จะยังรักษาพื้นที่ส่วนใหญ่ของตลาดแบบนี้ต่อไปได้หรือไม่</p>\n<p>ที่มา: <a href=\"https://www.jonpeddie.com/news/shipments-of-graphics-add-in-boards-decline-in-q1-of-24-as-the-market-experiences-a-return-to-seasonality/\">JoePeddieResearch</a>, <a href=\"https://www.xda-developers.com/nvidia-88-gpu-market-share/\">XDA</a><br />\n<img alt=\"No Description\" src=\"https://www.blognone.com/sites/default/files/externals/18bafd27841db1b2462913d442c4caae.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/market-share\">Market Share</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6cd5e8acf5bc25298ea61826b9caf5a21ea28dba3ed114385c7b56945c4d8eb8","category":"Thai"}