{"title":"เปิดตัว X Money บริการทางการเงินโอน-จ่าย ผ่านวอลเลต ให้บริการเฉพาะบัญชี X ในสหรัฐก่อน","link":"https://www.blognone.com/node/144370","date":1738105932000,"content":"<div><div><div><p>X เปิดตัวบริการทางการเงิน <strong>X Money</strong> โดยร่วมมือกับ Visa ผู้ให้บริการบัตรเครดิตรายใหญ่เป็นรายแรก ในเบื้องต้นบริการที่รองรับได้แก่ โอนย้ายเงินระหว่างบัญชีธนาคารกับบัญชีของ X Wallet ผ่าน Visa Direct และสามารถเชื่อมกับบัญชีบัตรเดบิต เพื่อให้จ่ายเงินระหว่างบัญชี X Money ด้วยกันแบบ P2P</p>\n<p>บริการทางการเงินบน X เป็นหนึ่งในแผนการขยายความสามารถของแพลตฟอร์ม X ตามที่ Elon Musk เคยบอกไว้ว่าอยากให้ <a href=\"https://www.blognone.com/node/130769\">X เป็นแอปที่รวมทุกอย่าง</a>ในชีวิตประจำวัน</p>\n<p>ในช่วงที่ผ่านมา X ได้<a href=\"https://www.blognone.com/node/132435\">ยื่นขอใบอนุญาต</a>ให้บริการทางการเงินในสหรัฐอเมริกา ตั้งบริษัทย่อยคือ X Payments และได้ใบอนุญาตดำเนินการใน 41 รัฐ คาดว่า X Money จะเริ่มเปิดให้บริการได้ภายในไตรมาสที่ 1 ปีนี้ และจะเพิ่มความร่วมมือกับผู้ให้บริการทางการเงินรายอื่นเพิ่มเติม ซึ่งถึงตรงนี้ต้องบอกว่า X Money จะยังจำกัดการให้บริการเฉพาะผู้ใช้งานในสหรัฐอเมริกาก่อน</p>\n<p>ที่มา: <a href=\"https://www.cnbc.com/2025/01/28/elon-musk-x-visa-digital-wallet.html\">CNBC</a></p>\n<p><img src=\"https://www.blognone.com/sites/default/files/externals/f68b631842bfb33f03b30670ac50f44d.jpg\" alt=\"\" /></p>\n<blockquote><p>We’re excited to partner with <a href=\"https://twitter.com/XMoney?ref_src=twsrc%5Etfw\">@XMoney</a> on the launch of X Money Account. Visa Direct will make it possible for US X Money Account users to fund and transfer money in real-time with their debit card. <a href=\"https://t.co/h1t0ofX9NE\">https://t.co/h1t0ofX9NE</a></p>\n<p>— Visa (@Visa) <a href=\"https://twitter.com/Visa/status/1884259791071240414?ref_src=twsrc%5Etfw\">January 28, 2025</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/fintech\">FinTech</a></div><div><a href=\"/topics/visa\">Visa</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1ff28783999664a4cfb90c112d5ee930afdb15d21bd2a8a4f6d3ba4d0dc2005","category":"Thai"}