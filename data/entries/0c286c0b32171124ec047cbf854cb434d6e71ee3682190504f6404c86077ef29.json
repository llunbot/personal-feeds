{"title":"HP ไตรมาสล่าสุด ธุรกิจ PC คงที่ Printer โต 24%","link":"https://www.blognone.com/node/124446","date":1630026443000,"content":"<div><div><div><p>HP รายงานผลประกอบการของไตรมาสที่ 3 ตามปีการเงินบริษัท 2021 สิ้นสุดเดือนกรกฎาคม มีรายได้รวมตามบัญชี GAAP เพิ่มขึ้น 7.0% เทียบกับช่วงเดียวกันในปีก่อนเป็น 15,289 ล้านดอลลาร์ และมีกำไรสุทธิ 1,108 ล้านดอลลาร์</p>\n<p>Enrique Lores ซีอีโอ HP กล่าวว่าโลกกำลังปรับสู่การทำงานแบบไฮบริด ส่งผลให้เกิดนวัตกรรมและการเติบโตของตลาดที่มากขึ้นสำหรับ HP ซึ่งอยู่ในตำแหน่งที่พร้อมสนับสนุน</p>\n<p>รายได้จากกลุ่มธุรกิจ Personal Systems 10,406 ล้านดอลลาร์ คงที่จากปีก่อน แบ่งเป็นรายได้จากลูกค้าทั่วไปเพิ่มขึ้น 3% และลูกค้าองค์กรลดลง 1% จำนวนโน้ตบุ๊คที่ขายไปเพิ่มขึ้น 2% เดสก์ท็อปลดลง 7%</p>\n<p>กลุ่มธุรกิจ Printing รายได้รวม 4,882 ล้านดอลลาร์ เพิ่มขึ้น 24% จำนวนฮาร์ดแวร์ส่งมอบลดลง 4% โดยเป็นลูกค้าทั่วไปลดลง 8% และลูกค้าองค์กรเพิ่มขึ้น 29%</p>\n<p>ที่มา: <a href=\"https://investor.hp.com/news/press-release-details/2021/HP-Inc.-Reports-Fiscal-2021-Third-Quarter-Results/default.aspx\">HP</a></p>\n<p><img src=\"https://www.blognone.com/sites/default/files/externals/30a513b50587fc047b2caa67acf543a5.png\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c286c0b32171124ec047cbf854cb434d6e71ee3682190504f6404c86077ef29","category":"Thai"}