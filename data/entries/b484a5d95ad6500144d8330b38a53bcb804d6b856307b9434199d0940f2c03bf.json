{"title":"ธนาคารญี่ปุ่นประกาศตามไปจ่ายค่าปรับจากการจ่ายหนี้ล่าช้า หลังระบบโอนเงินล่มสองวัน","link":"https://www.blognone.com/node/136316","date":1697724775000,"content":"<div><div><div><p>Zengin-Net หรือเครือข่ายเคลียร์รื่งธนาคารญี่ปุ่นประกาศว่าธนาคารสมาชิกจะชดเชยค่าปรับและค่าธรรมเนียมต่างๆ ที่เกิดขึ้นจากการจ่ายหนี้ล่าช้า หลังระบบล่มยาวถึงสองวันเต็ม นับเป็นเหตุการณ์ครั้งใหญ่ที่สุดในรอบ 50 ปี กระทบธนาคาร 10 แห่งและรายการโอนเงินทั้งหมด 2 ล้านรายการ</p>\n<p>Zengin ประมวลรายการโอนเงินวันละ 9 ล้านรายการ รวมมูลค่า 14 ล้านล้านเยนต่อวัน โดยไม่เคยมีปัญหาครั้งใหญ่เลยตั้งแต่เปิดบริการในปี 1973</p>\n<p>สาเหตุเบื้องต้นเกิดจากคอมพิวเตอร์ส่งต่อข้อมูลการโอนที่เพิ่งเปลี่ยนเครื่องไป คอมพิวเตอร์กลับประมวลค่าธรรมเนียมผิดและหยุดทำงาน ส่วนสาเหตุที่แท้จริงทาง Zengin จะส่งรายงานสอบสวนให้กับ Financial Services Agency ภายในสิ้นเดือนพฤศจิกายนนี้</p>\n<p>ที่มา - <a href=\"https://www.japantimes.co.jp/business/2023/10/18/companies/payments-clearing-system-glitch-compensation/\">The Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/2ed68895d87b41fe01974dc63b3016b8.jpg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/banking\">Banking</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b484a5d95ad6500144d8330b38a53bcb804d6b856307b9434199d0940f2c03bf","category":"Thai"}