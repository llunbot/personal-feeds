{"title":"NIST ออกเอกสาร Cybersecurity Framework 2.0 วางโครงสร้างองค์กรรับมือภัยไซเบอร์","link":"https://www.blognone.com/node/138430","date":1709050352000,"content":"<div><div><div><p>NIST ออกชุดเอกสาร NIST’s cybersecurity framework (CSF) เวอร์ชั่น 2.0 สำหรับการวางโครงสร้างองค์กรให้พร้อมรับมือภัยไซเบอร์ หลังจากออกเวอร์ชั่น 1.0 มาตั้งแต่ปี 2014 <a href=\"https://obamawhitehouse.archives.gov/the-press-office/2014/02/12/launch-cybersecurity-framework\">ตามคำสั่งฝ่ายบริหารของรัฐบาลโอบามา</a> โดยรอบนี้พยายามทำเอกสารให้ครอบคลุมองค์กรทุกประเภท และทุกระดับความเสี่ยงภัยไซเบอร์</p>\n<p>ชุดเอกสาร CSF 2.0 มาพร้อมกับตัวอย่างการอิมพลีเมนต์ในองค์กรจริง, เอกสารแนะนำการเริ่มต้น, และการอ้างอิงถึงมาตรฐานอื่นๆ ของ NIST ที่เกี่ยวข้อง และยังมี<a href=\"https://nvlpubs.nist.gov/nistpubs/SpecialPublications/NIST.SP.1300.pdf\">เอกสารสำหรับองค์กรธุรกิจขนาดเล็ก NIST-SP-1300</a> ให้สามารถอ่านและทำตามได้ภายในไม่กี่หน้า</p>\n<p>โดยหลักการของ CSF 2.0 จะมี 6 ส่วนหลัก</p>\n<ul>\n<li>การวางนโยบายควบคุม (Govern) มองความเสี่ยงขององค์กร, ผลกระทบหากเกิดภัยไซเบอร์, และเป้าหมายของการรักษาความปลอดภัย</li>\n<li>ระบุจุดเสี่ยง (Identitfy) ทำรายงานซอฟต์แวร์, ฮาร์ดแวร์, และอุปกรณ์ต่างๆ ที่เป็นความเสี่ยง กำหนดมาตรการควบคุมให้เพียงพอต่อแต่ละจุด ระบุชื่อผู้รับผิดชอบ</li>\n<li>วางมาตรการป้องกัน (Protect) กำหนดระดับข้อมูลที่พนักงานแต่ละคนมีสิทธิเข้าถึง วางมาตรการควบคุมให้ปลอดภัยเช่น เปลี่ยนรหัสผ่านเริ่มต้นที่ได้รับมาจากผู้ผลิต, เปิดระบบล็อกอินสองขั้นตอน, เข้ารหัสอุปกรณ์, สำรองข้อมูลและทดสอบข้อมูลสำรอง</li>\n<li>ตรวจจับการโจมตี (Detect) ตรวจสอบพฤติกรรมของระบบภายในและบริการภายนอก, ตรวจจับความพยายามล็อกอินระบบ, ติดตามเมื่อมีอีเมลส่งคืน (bounced) แต่องค์กรไม่ได้ส่งออกไป</li>\n<li>ตอบสนองต่อการโจมตี (Response) วางแผนว่าจะรับมืออย่างไรเมื่อเกิดการโจมตี สำรายชื่อติดต่อบุคคลต่างๆ ที่เกี่ยวข้อง, วางแผนการทำตามกฎหมายที่กำหนดเมื่อเกิดเหตุภัยไซเบอร์</li>\n<li>กู้คืนระบบ (Recover) วางกระบวนการกู้คืนระบบหากถูกโจมตี, เอกสารกระบวนการกู้คืน และบุคคลต่างๆ ที่เกี่ยวข้อง, รวมถึงแผนการสื่อสารเมื่อเกิดการโจตี</li>\n</ul>\n<p>ที่ผ่านมา CSF ได้รับความนิยมแม้แต่นอกสหรํฐฯ เวอร์ชั่น 1.0 และ 1.1 นั้นแปลไปแล้ว 13 ภาษา</p>\n<p>ที่มา - <a href=\"https://www.nist.gov/news-events/news/2024/02/nist-releases-version-20-landmark-cybersecurity-framework\">NIST</a></p>\n<p><img alt=\"No Description\" src=\"https://www.blognone.com/sites/default/files/externals/afa5e25f94fe4bba5fb83904392d8e10.jpeg\" /></p>\n</div></div></div><div><div>Topics: </div><div><div><a href=\"/topics/nist\">NIST</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"469971fa6a557368b3375cff5ab3a042cf232582bcae95b38e885d9caacb2373","category":"Thai"}