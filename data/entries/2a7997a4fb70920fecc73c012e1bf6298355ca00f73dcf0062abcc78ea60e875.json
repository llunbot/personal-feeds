{"title":"Doldrum / ITCZ – ทะเลไร้ลม Calm Belt มีอยู่จริงในโลก","link":"https://markpeak.net/doldrum-itcz-calm-belt/","date":1683000822000,"content":"<p>คนที่อ่านการ์ตูนเรื่อง One Piece คงรู้จัก Calm Belt บริเวณทะเลไร้ลม ที่เป็นขอบเขตธรรมชาติของ Grand Line บริเวณเส้นศูนย์สูตรของโลก ป้องกันไม่ให้เรือธรรมดาทั่วไปสามารถเดินทางเข้ามายัง Grand Line ได้</p>\n<p>คนอ่านอย่างเราๆ คงรู้สึกว่า อ.โอดะ ผู้เขียน มีไอเดียที่บรรเจิดมาก แต่จริงๆ แล้ว มันไม่ใช่จินตนาการ เพราะ Calm Belt นั้นมีอยู่จริงๆ ในโลกของเราเอง (ไม่เห็นเคยมีใครเคยสอน!)</p>\n<p><img loading=\"lazy\" src=\"https://markpeak.net/wp-content/uploads/2023/05/Calm_Belt_Infobox.webp\" alt width=\"704\" height=\"528\" srcset=\"https://markpeak.net/wp-content/uploads/2023/05/Calm_Belt_Infobox.webp 704w, https://markpeak.net/wp-content/uploads/2023/05/Calm_Belt_Infobox-300x225.webp 300w, https://markpeak.net/wp-content/uploads/2023/05/Calm_Belt_Infobox-700x525.webp 700w\" /></p>\n<p>ชื่อเรียกของทะเลไร้ลม บริเวณเส้นศูนย์สูตรของโลก เหล่ากะลาสีเรือโบราณเรียกว่า <strong>Doldrum</strong> (โดลดรัม) ส่วนชื่อเรียกยุควิทยาศาสตร์เรียกว่า <a href=\"https://en.wikipedia.org/wiki/Intertropical_Convergence_Zone\">Intertropical Convergence Zone (ITCZ)</a></p>\n<p>การเกิดขึ้นของทะเลไร้ลม เป็นผลมาจากทิศทางกระแสลมของโลก ที่ลมจากซีกโลกเหนือพัดลงล่าง และลมจากซีกโลกใต้พัดขึ้นบน (เฉียงจากตะวันออกไปตะวันตก ตามการหมุนของโลก) มาเจอกันบริเวณเส้นศูนย์สูตรพอดี เมื่อลมต่างทิศมาเจอชนกัน ทำให้หักล้างกันและทำให้บริเวณแถบนี้กลายเป็นพื้นที่ไร้ลมนั่นเอง</p>\n<div><img loading=\"lazy\" src=\"https://markpeak.net/wp-content/uploads/2023/05/Earth_Global_Circulation_-_en.webp\" alt width=\"718\" height=\"600\" srcset=\"https://markpeak.net/wp-content/uploads/2023/05/Earth_Global_Circulation_-_en.webp 718w, https://markpeak.net/wp-content/uploads/2023/05/Earth_Global_Circulation_-_en-300x251.webp 300w, https://markpeak.net/wp-content/uploads/2023/05/Earth_Global_Circulation_-_en-700x585.webp 700w\" /><p>ภาพจาก A<a href=\"https://astroedu.iau.org/en/activities/1619/the-intertropical-convergence-zone/\">stroEDU</a></p></div>\n<p>พื้นที่ไร้ลม ITCZ ไม่ได้อยู่ตรงเส้นศูนย์สูตรเป๊ะๆ อยู่เหนือเส้นศูนย์สูตรขึ้นมาเล็กน้อย และในแต่ละฤดูก็ขยับขึ้นลงตามสภาพลม ในบริเวณที่เป็นแผ่นดินก็ขยับแตกต่างออกไปจากในทะเลเช่นกัน</p>\n<div><img loading=\"lazy\" src=\"https://markpeak.net/wp-content/uploads/2023/05/ITCZ_january-july.png\" alt width=\"1253\" height=\"625\" srcset=\"https://markpeak.net/wp-content/uploads/2023/05/ITCZ_january-july.png 1253w, https://markpeak.net/wp-content/uploads/2023/05/ITCZ_january-july-300x150.png 300w, https://markpeak.net/wp-content/uploads/2023/05/ITCZ_january-july-1024x511.png 1024w, https://markpeak.net/wp-content/uploads/2023/05/ITCZ_january-july-768x383.png 768w, https://markpeak.net/wp-content/uploads/2023/05/ITCZ_january-july-700x349.png 700w\" /><p>ภาพจาก <a href=\"https://en.wikipedia.org/wiki/Intertropical_Convergence_Zone#/media/File:ITCZ_january-july.png\">Wikipedia</a></p></div>\n<p>การขยับขึ้นลงของ ITCZ ในแต่ละช่วงของปี ยังมีผลต่อฤดูกาลของประเทศเขตร้อนด้วย เพราะบริเวณไร้ลมจะมีเมฆมาก (เมฆลอยไปไหนไม่ได้เพราะไม่มีลมพัด) หากเราดูจากแผนที่ดาวเทียมเห็นเส้นเมฆชัดเจนมาก ช่วงนั้นฝนจะตกเยอะตามไปด้วย <a href=\"https://www.noaa.gov/jetstream/tropical/convergence-zone\">รายละเอียด</a></p>\n<div><img loading=\"lazy\" src=\"https://markpeak.net/wp-content/uploads/2023/05/itcz-across-pacific-ocean.webp\" alt width=\"820\" height=\"614\" srcset=\"https://markpeak.net/wp-content/uploads/2023/05/itcz-across-pacific-ocean.webp 820w, https://markpeak.net/wp-content/uploads/2023/05/itcz-across-pacific-ocean-300x225.webp 300w, https://markpeak.net/wp-content/uploads/2023/05/itcz-across-pacific-ocean-768x575.webp 768w, https://markpeak.net/wp-content/uploads/2023/05/itcz-across-pacific-ocean-700x524.webp 700w\" /><p>ภาพจาก <a href=\"https://eos.org/research-spotlights/tropical-rainfall-intensifies-while-the-doldrums-narrow\">NASA</a></p></div>\n<p>กะลาสีเรือในอดีตค้นพบ Doldrum มานานแล้ว แต่อธิบายไม่ได้ว่าเป็นเพราะอะไร เราเห็นบันทึกของกะลาสีหรือกัปตันเรือในอดีตจำนวนมาก ที่พูดถึงการเข้าไปยังพื้นที่ทะเลไร้ลม แล้วติดอยู่ตรงนั้น ขยับไปไหนไม่ได้ น้ำและอาหารร่อยหรอ ฯลฯ</p>\n<p>ในบทความนี้ ลองย้อนไปหาต้นตอของคำว่า Doldrum  หรือเรื่องทะเลไร้ลมในบทกวีภาษาอังกฤษโบราณ ก็พบว่ามีการพูดถึงราวปี 1800</p>\n<blockquote><p>Day after day, day after day,<br />\nWe stuck, nor breath nor motion:<br />\nAs idle as a painted ship<br />\nUpon a painted ocean.</p></blockquote>\n<p>ทะเลไร้ลม ยังเป็นอุปสรรคสำคัญข้อหนึ่งที่ทำให้ชาวยุโรป ไม่สามารถล่องเรือมาสำรวจชายฝั่งตะวันตกของทวีปแอฟริกามาได้เป็นพันๆ ปี คือติดอยู่แถวๆ โมร็อคโค ไม่สามารถไปไกลกว่านั้นได้</p>\n<p>ต้องรอจนกระทั่งเทคโนโลยีการเดินเรือและการสำรวจก้าวหน้าในช่วงปี 1415 เป็นต้นมา ที่ชาวโปรตุเกสสามารถเรียนรู้เรื่องกระแสลม และเอาชนะ Doldrum แล่นเรือไปสำรวจชายฝั่งตะวันตกของแอฟริกาได้สำเร็จ (Bartolomeu Dias เดินเรือไปถึงแอฟริกาใต้ได้เป็นครั้งแรกในปี 1488)</p>\n<div><img loading=\"lazy\" src=\"https://markpeak.net/wp-content/uploads/2023/05/ITCZ-FORMATION-TRADEWINDS-1-scaled-1.webp\" alt width=\"1536\" height=\"807\" srcset=\"https://markpeak.net/wp-content/uploads/2023/05/ITCZ-FORMATION-TRADEWINDS-1-scaled-1.webp 1536w, https://markpeak.net/wp-content/uploads/2023/05/ITCZ-FORMATION-TRADEWINDS-1-scaled-1-300x158.webp 300w, https://markpeak.net/wp-content/uploads/2023/05/ITCZ-FORMATION-TRADEWINDS-1-scaled-1-1024x538.webp 1024w, https://markpeak.net/wp-content/uploads/2023/05/ITCZ-FORMATION-TRADEWINDS-1-scaled-1-768x404.webp 768w, https://markpeak.net/wp-content/uploads/2023/05/ITCZ-FORMATION-TRADEWINDS-1-scaled-1-700x368.webp 700w\" /><p>ภาพจาก <a href=\"https://ttweathercenter.com/2022/05/01/the-intertropical-convergence-zone-itcz/\">Trinidad and Tobago Weather Center</a></p></div>\n<p> </p>The post <a href=\"https://markpeak.net/doldrum-itcz-calm-belt/\">Doldrum / ITCZ – ทะเลไร้ลม Calm Belt มีอยู่จริงในโลก</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"2a7997a4fb70920fecc73c012e1bf6298355ca00f73dcf0062abcc78ea60e875","category":"Thai"}