{"title":"Capcom ยืนยัน จะทำภาคใหม่ของแฟรนไชส์เกมเก่าๆ ที่ไม่ออกมานาน","link":"https://www.blognone.com/node/143673","date":1734318973000,"content":"<div><div><div><p>Capcom สะเทือนวงการเกมเมอร์สูงอายุ ด้วยการนำแฟรนไชส์ <a href=\"https://www.blognone.com/node/143620\">Onimusha</a> และ <a href=\"https://www.blognone.com/node/143631\">Okami</a> กลับมาอีกครั้ง แต่ความเคลื่อนไหวนี้ยังไม่จบแค่นั้น เพราะ Capcom แจ้งต่อผู้ถือหุ้นถึงทิศทางของบริษัทว่าจะนำเกมแฟรนไชส์เก่าๆ กลับมาอีกครั้ง โดยเฉพาะเกมที่ไม่ได้ออกภาคต่อมานานแล้ว แม้ยังไม่บอกว่าจะเป็นแฟรนไชส์ไหนก็ตาม</p>\n<p>เมื่อต้นปีนี้ <a href=\"https://www.blognone.com/node/139006\">Capcom เคยทำแบบสำรวจแฟนๆ ว่าอยากได้แฟรนไชส์เกมไหนกลับคืนมา</a> ปรากฏว่า Dino Crisis ได้อันดับหนึ่ง และ Mega Man/Rockman ตามมาอันดับสอง</p>\n<p>Capcom ไม่ใช่สตูดิโอญี่ปุ่นรายแรกที่จับกระแสภาคต่อเกมเก่า เพราะ<a href=\"https://www.blognone.com/node/137153\">ก่อนหน้านี้ Sega ประกาศทำเกมภาคต่อของแฟรนไชส์เดิมถึง 5 เกมรวด</a></p>\n<p>ที่มา - <a href=\"https://www.videogameschronicle.com/news/capcom-says-its-working-on-re-activating-other-dormant-ips-like-onimusha-and-okami/\">VGC</a></p>\n<p><img src=\"https://www.blognone.com/sites/default/files/externals/694b12102036e3a6f6a44413ab34eea2.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c430714b6fb41eb6e12d8fa2cb675260e3e13bb3e39b0f7718a22976da8ac2d","category":"Thai"}