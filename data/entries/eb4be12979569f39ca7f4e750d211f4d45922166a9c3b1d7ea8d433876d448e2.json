{"title":"Elon Musk โพสต์เดือด จวกงบประมาณฉบับใหม่ของ Trump “ฟุ่มเฟือย-กระทบ Tesla”","link":"https://www.blognone.com/node/146802","date":1749112786000,"content":"<span>Elon Musk โพสต์เดือด จวกงบประมาณฉบับใหม่ของ Trump “ฟุ่มเฟือย-กระทบ Tesla”</span>\n\n  <div>\n    <div>Body</div>\n              <div><p>คำสัญญาของ Elon Musk ว่าจะถอยจากการเมือง แล้วกลับมาโฟกัสที่ Tesla ดูจะอยู่ได้แค่ไม่กี่วัน เพราะหลังจากประกาศลาออกจากบทบาทในหน่วยงาน DOGE ได้เพียง 5 วัน Musk ก็ออกมาโพสต์จวกกฎหมายงบประมาณฉบับใหม่ของประธานาธิบดี Trump ผ่านแพลตฟอร์ม X</p>\n<p>Musk บอกว่าร่างกฎหมายนี้อัดแน่นไปด้วยของสิ้นเปลือง และน่าขยะแขยงอย่างมาก พร้อมบอกว่ามันจะทำให้สหรัฐฯ เป็นหนี้เพิ่มอีก 2.4 ล้านล้านดอลลาร์ฯ ในอีก 10 ปีข้างหน้า แถมยังหนักใจเรื่องการตัดสิทธิ์ลดหย่อนภาษีสำหรับรถยนต์ไฟฟ้า เพราะกระทบ Tesla โดยตรง</p>\n<p>จากนั้น Musk ก็เริ่มโพสต์รัว ๆ ทั้งชวนคนกดดันนักการเมือง และติดแฮชแท็ก “KILL THE BILL” พร้อมกับประกาศว่าในการเลือกตั้งปีหน้า “เราต้องโหวตไล่นักการเมืองที่ทรยศประชาชนให้หมด”</p>\n<p>ทั้งที่ก่อนหน้านี้ เขาเพิ่งพูดบนเวที Qatar Economic Forum ว่า “ตอนนี้ยังไม่เห็นเหตุผลที่จะใช้เงินกับการเมือง” รวมทั้งปี 2024 ได้ลงทุนเงินกว่า 250 ล้านดอลลาร์ฯ สนับสนุนแคมเปญของ Trump อยู่หยก ๆ</p>\n<p>ด้าน Mike Johnson ประธานสภาผู้แทนฯ ก็ยังบอกว่าความสัมพันธ์กับ Musk ยังดีอยู่ และพยายามติดต่อเขาเพื่อคุยกันต่อ แต่ดูจากการกลับมาลุยการเมืองรอบนี้แล้ว หลายคนเริ่มสงสัยว่า Musk คิดจะถอยจริง ๆ หรือแค่พูดให้ดูดี เพราะสุดท้ายถ้ามีเรื่องที่กระทบกับธุรกิจของตัวเอง เขาก็พร้อมลุยเหมือนเดิม</p>\n<p>ที่มา: <a href=\"https://x.com/elonmusk/status/1929954109689606359\">X.com</a> via <a href=\"https://www.businessinsider.com/elon-musk-on-politics-against-spending-bill-x-posting-doge-2025-6\">Business Insider</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Thu, 05/06/2025 - 15:39</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb4be12979569f39ca7f4e750d211f4d45922166a9c3b1d7ea8d433876d448e2","category":"Thai"}