{"title":"Amazon เปิดตัว Sequoia และ Digit โซลูชันหุ่นยนต์ใหม่ สำหรับงานในคลังสินค้า","link":"https://www.blognone.com/node/136312","date":1697714086000,"content":"<div><div><div><p>Amazon มีการใช้งาน<a href=\"https://www.blognone.com/node/129078\">หุ่นยนต์ในคลังสินค้า</a>มาแล้วหลายประเภท เช่น Proteus สำหรับเคลื่อนย้ายรถเข็น หรือ Cardinal สำหรับยกกล่อง ซึ่งตอนนี้มีหุ่นยนต์รวมมากกว่า 7.5 แสนตัว ช่วยทำงานบางอย่างแทนคน โดยเฉพาะงานที่มีความซ้ำซากและต้องการความปลอดภัย</p>\n<p>Sequoia เป็นโซลูชันหุ่นยนต์ในคลังสินค้าล่าสุดที่ Amazon เปิดตัว โดยตอนนี้เริ่มทดสอบใช้งานแล้วที่คลังสินค้าในเมือง Houston สามารถช่วยบริหารจัดการสินค้าในคลัง โดยอัพเดตข้อมูลสินค้าในสต็อกได้เร็วขึ้น 75% และช่วยลดเวลาจัดการคำสั่งซื้อในคลังสินค้าได้ 25% โซลูชันนี้มีทั้งหุ่นยนต์จัดการตะกร้าสินค้าเพื่อนำเข้า-นำออก ตลอดจนกระบวนการของคนที่จัดสินค้าลงกล่องเพื่อส่งให้ลูกค้า</p>\n<p>นอกจากนี้ Amazon ยังเปิดตัว Digit หุ่นยนต์ที่ร่วมพัฒนากับ Agility Robotics ซึ่งสามารถเคลื่อนที่หยิบจับสิ่งของ มีโครงสร้างการขยับที่เหมือนคน ทำให้สามารถช่วยทำงานยกของในจุดที่ปกติหุ่นยนต์ปกติเข้าไม่ถึง และต้องใช้คนมาจัดการ ทำให้ลดภาระงานของคน เช่น การยกวางกล่องเปล่าในคลังสินค้าเป็นต้น</p>\n<p>ที่มา: <a href=\"https://www.aboutamazon.com/news/operations/amazon-introduces-new-robotics-solutions\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/b32cb93d80b96319c6affa88696a2f89.png\" /></p>\n<p><img alt=\"No Description\" src=\"https://www.blognone.com/sites/default/files/externals/29aea9a49b52caebd30d37f8683e68af.png\" /></p>\n<p>คลิปข่าวจากรายการ TODAY</p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/robotics\">Robotics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4967991140eeef790422211e9e3880e46d083aefab0a9a194dedfe893dfc2387","category":"Thai"}