{"title":"[ลือ] Broadcom สนใจซื้อธุรกิจส่วนออกแบบและขายชิปของ Intel","link":"https://www.blognone.com/node/144720","date":1739680171000,"content":"<div><div><div><p>The Wall Street Journal อ้างแหล่งข่าวที่เกี่ยวข้องว่า Broadcom กำลังพิจารณาซื้อธุรกิจบางส่วนของอินเทล โดยสนใจธุรกิจออกแบบชิปและส่วนการตลาด ซึ่งตอนนี้การเจรจาเป็นเพียงขั้นต้น เพราะ Broadcom อาจต้องหาพันธมิตรที่จะซื้อส่วนโรงงานผลิตชิปของอินเทลไปด้วย</p>\n<p>อ่านถึงตรงนี้หลายคนคงนึกถึงข่าวเมื่อวันก่อนที่ TSMC <a href=\"https://www.blognone.com/node/144693\">กำลังพิจารณาซื้อส่วนโรงงานผลิตชิป</a>ของอินเทล ตามข้อเสนอจากทีมงานของรัฐบาล Donald Trump อย่างไรก็ตามรายงานบอกว่าการเจรจาตอนนี้เกิดขึ้นแยกกัน ยังไม่มีทางการ มีโอกาสที่ดีลจะไม่เกิดขึ้น และทั้งสองบริษัทยังไม่ได้พูดคุยร่วมกันตอนนี้</p>\n<p>หากดีลนี้เกิดขึ้นจริงเท่ากับอินเทลจะถูกแยกส่วนธุรกิจออกแบบชิปและผลิตชิปจากนั้น ซึ่งเป็นไปตามแนวโน้มของอุตสาหกรรมปัจจุบัน</p>\n<p>ที่มา: <a href=\"https://www.wsj.com/tech/broadcom-tsmc-eye-possible-intel-deals-that-would-split-storied-chip-maker-966b143b\">The Wall Street Journal</a></p>\n<p><img src=\"https://www.blognone.com/sites/default/files/externals/9400a0dfaef96c7464408e02802b084c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/rumors\">Rumors</a></div><div><a href=\"/topics/acquisition\">Acquisition</a></div><div><a href=\"/topics/chip\">Chip</a></div><div><a href=\"/topics/intel\">Intel</a></div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db84f89306f6d856b6b51b5d893f03b4b56c2b849597b3302d438dac638ab141","category":"Thai"}