{"title":"AIS Business เปิดตัว analyticX บริการวิเคราะห์ข้อมูลธุรกิจ ตอบโจทย์ Data, Marketing และ CRM ให้องค์กร","link":"https://www.blognone.com/node/139037","date":1712136650000,"content":"<div><div><div><p>AIS Business เปิดตัวบริการใหม่ analyticX ภายในงาน Martech Expo 2024 เพื่อช่วยส่งเสริมและต่อยอดธุรกิจองค์กรให้ดียิ่งขึ้นด้วย Data โดย analyticX มีบริการครอบคลุมถึงการให้บริการด้านการวิเคราะห์ข้อมูลเชิงลึกทางธุรกิจ ที่ไม่เพียงแต่เป็นการวิเคราะห์ข้อมูลที่ได้จากภาคธุรกิจเองเท่านั้น แต่ยังเสริมด้วย Insights ของข้อมูล Telco Data จาก AIS เอง รวมไปถึงบริการด้านการให้คำแนะนำในการวิเคราะห์ข้อมูลจากผู้เชี่ยวชาญ ที่มีประสบการณ์ในการวิเคราะห์ข้อมูลเชิงลึกเพื่อประโยชน์ทางด้านการตลาดที่จะช่วยให้องค์กรสามารถวิเคราะห์ข้อมูล ให้ใช้ประโยชน์เชิงลึกได้มากขึ้น เพื่อพัฒนาสินค้าและบริการให้ธุรกิจเติบโตมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/d659132dc8ce51ba280029360b9450da.png\" /></p>\n<p>ภายในงาน <strong>คุณนวชัย เกียรติก่อเกื้อ หัวหน้าส่วนงานการตลาดลูกค้าองค์กรและธุรกิจขนาดกลางและขนาดย่อมของ AIS</strong> ขึ้นพูดในหัวข้อ Mastering the Market: Achieving Competitive Advantage Through Data Insight for Businesses ถึง 6 กลไกการขับเคลื่อนอุตสาหกรรมดิจิทัลให้สำเร็จ โดยในส่วนที่ธุรกิจควรให้ความสำคัญที่สุดคือเรื่อง Cyber Security and Risk การบริหารจัดการความปลอดภัยของข้อมูลและการเก็บข้อมูลลูกค้าให้ถูกต้องตามกฎหมาย PDPA โดยบริการ analyticX ก็ให้ความสำคัญกับเรื่องนี้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/3dbb5a2b901e4af0eb455a590974665d.jpeg\" /></p>\n<p>ขณะที่การให้บริการโซลูชัน analyticX จะเป็นแบบ customized โดยแตกต่างกันไปตาม requirement ของแต่ละองค์กร โดยมีแกนกลางคือ การบริการเรื่อง insights ของข้อมูล จากบริการ <strong>Customer 360</strong> โดยอาศัยชุดข้อมูลที่ไม่ระบุตัวตนจากฝั่ง AIS และพาร์ทเนอร์ เช่น ตำแหน่งที่ตั้ง, พฤติกรรม, ความชอบ และอื่นๆ มาประกอบเข้ากับข้อมูลจากองค์กร เพื่อนำมาต่อยอด วิเคราะห์ให้ตอบโจทย์เป้าหมายธุรกิจขององค์กร  ซึ่งข้อมูลที่นำมาใช้จะอยู่ภายใต้ข้อบังคับ PDPA ไม่ระบุถึงตัวตนรายบุคคล แต่จะระบุในเชิงกลุ่มเป้าหมาย</p>\n<p>ขณะที่บริการวิเคราะห์ข้อมูลจะอยู่ในรูปแบบ Data Analytics ที่องค์กรสามารถเลือกได้ว่าจะต้องการวิเคราะห์ในรูปแบบไหน โดยสามารถแบ่งได้เป็น 4 รูปแบบกว้างๆ ได้แก่ Location Insight, Customer Insight, Market &amp; Competitor และ Target Audience</p>\n<p><img alt=\"No Description\" src=\"https://www.blognone.com/sites/default/files/externals/f9b7ecb2a867cf4775c67a1c014ae2cc.png\" /></p>\n<p>ทาง AIS Business ได้ยกตัวอย่างลูกค้าธุรกิจเกี่ยวกับสถานีชาร์จรถ EV สามารถนำมาวิเคราะห์หาสถานที่การติดตั้งแท่นชาร์จที่มีผู้ใช้รถ EV อยู่เยอะ ผ่านการวิเคราะห์ข้อมูลจากแอปพลิเคชันที่เกี่ยวข้องกับรถ EV นำมาดูเส้นทางการเคลื่อนที่ว่าบริเวณไหนที่ผู้ใช้รถ EV สัญจรผ่านเยอะและเทียบกับบริเวณที่มีคู่แข่งน้อย เพื่อหาสถานที่ติดตั้งแท่นชาร์จที่ตอบโจทย์ที่สุด</p>\n<p><img alt=\"No Description\" src=\"https://www.blognone.com/sites/default/files/externals/b56b6d4aec0d3f9e27ee74bd56254351.png\" /></p>\n<p>บริการด้าน Digital Marketing Tools จาก AIS Business</p>\n<ul>\n<li><strong>USSD Code Marketing</strong> ส่งข้อมูลโปรโมชันหรือแคมเปญให้ลูกค้าเข้าร่วมกิจกรรม</li>\n<li><strong>Reward Platform</strong> ให้ลูกค้าที่ใช้บริการ AIS สะสมคะแนนหรือแลกคะแนน</li>\n</ul>\n<p><img alt=\"No Description\" src=\"https://www.blognone.com/sites/default/files/externals/c9646dccd1a5571fd82540993e397578.png\" /></p>\n<ul>\n<li><strong>AI Voice Bot</strong> ใช้เสียง AI บอกโปรโมชันหรือแจ้งเตือนนัดหมายแทน ซึ่ง Voice Bot สามารถเลียนเสียงได้เหมือนมนุษย์และโต้ตอบกับลูกค้าได้เลย</li>\n<li><strong>Devio Beacon</strong> เครื่องมือสำหรับการสื่อสารถึงลูกค้าได้แบบ O2O Marketing (Offline to Online) โดยเมื่อลูกค้าเปิดบลูทูธและอยู่ใกล้กับอุปกรณ์ในระยะไม่เกิน 25 เมตร แบรนด์หรือร้านค้าจะสามารถส่งข้อความ โปรโมชัน หรือแคมเปญต่างๆ ที่กำหนดไว้ ไปยังลูกค้าผ่าน LINE Application ได้อัตโนมัติเพื่อกระตุ้นยอดขายหรือเพิ่มปฏิสัมพันธ์กับลูกค้าเมื่อลูกค้าอยู่ใกล้ร้านค้าได้มากยิ่งขึ้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/a6d0b0ff687e99c0a8ed07512dc98f23.png\" /></p>\n<p>บริการ analyticX และ Digital Marketing Tools ที่ AIS Business นำมาเสนอในงานนี้ เพื่อต่อยอดความแข็งแกร่งที่ AIS มีในเรื่องข้อมูล เข้ามาส่งเสริมข้อมูลธุรกิจ ที่ลูกค้าองค์กรมีอยู่ให้ใช้ประโยชน์เชิงลึกมากขึ้น ด้วยกระบวนการที่ถูกต้องตามกฎหมาย เพื่อพัฒนาธุรกิจให้เติบโต เพราะเมื่อธุรกิจลูกค้าเติบโต ก็เปรียบเสมือน AIS Business เติบโตด้วย</p>\n<p>สำหรับองค์กรธุรกิจในทุกภาคอุตสาหกรรมที่สนใจบริการ analyticX ของทาง AIS Business สามารถศึกษาข้อมูลเพิ่มเติมได้ที่ <a href=\"https://www.ais.th/business/enterprise/technology-and-solution/data-analytic-and-ai\">analyticX</a></p>\n</div></div></div><div><div>Topics: </div><div><div><a href=\"/topics/ais-business\">AIS Business</a></div><div><a href=\"/topics/ais\">AIS</a></div><div><a href=\"/topics/analyticx\">analyticX</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d7fcebc3f65deab88520760c02857a0d1684e48685d745a3706678297f54708","category":"Thai"}