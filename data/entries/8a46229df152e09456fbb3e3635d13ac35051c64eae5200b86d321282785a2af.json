{"title":"ไมโครซอฟท์โชว์ผลงาน Security Copilot ช่วยค้นหาช่องโหว่ในโค้ดของ GRUB2","link":"https://www.blognone.com/node/145634","date":1743646251000,"content":"<div><div><div><p>ไมโครซอฟท์มี <a href=\"https://www.blognone.com/node/133201\">Microsoft Security Copilot เป็น AI ช่วยวิเคราะห์หาช่องโหว่ความปลอดภัยมาตั้งแต่ปี 2023</a> ล่าสุดไมโครซอฟท์ออกมาโชว์ผลงานแล้วว่า Security Copilot ช่วยให้ค้นหาช่องโหว่ได้จริง</p>\n<p>ช่องโหว่ที่ค้นพบในรอบนี้เจอกับซอฟต์แวร์ bootloader สายโอเพนซอร์สหลายตัว เช่น GRUB2 ที่นิยมใช้ในลินุกซ์, U-boot, Barebox (สองตัวหลังนิยมใช้ในระบบปฏิบัติการฝังตัว) แนวทางที่ไมโครซอฟท์ใช้คือให้ทีมวิจัยช่องโหว่ Microsoft Threat Intelligence สั่งพร็อมต์ให้ Security Copilot ไล่หาช่องโหว่ประเภท integer overflow ที่เป็นไปได้จากโค้ดของซอฟต์แวร์ bootloader เหล่านี้ แทนการนั่งไล่อ่านโค้ดเองด้วยมนุษย์</p>\n<p>ทีมของไมโครซอฟท์พบช่องโหว่ของ GRUB2 ถึง 11 ตัว และเนื่องจาก U-boot กับ Barebox แชร์โค้ดบางส่วนร่วมกันด้วย ทำให้เจอช่องโหว่ที่คาบเกี่ยวกันด้วย หลังจากนั้นไมโครซอฟท์แชร์ข้อมูลให้ทีมพัฒนาซอฟต์แวร์กลุ่มนี้ ซึ่งออกแพตช์อุดเรียบร้อยหมดแล้วตั้งแต่กลางเดือนกุมภาพันธ์ 2025</p>\n<p>ที่มา - <a href=\"https://www.microsoft.com/en-us/security/blog/2025/03/31/analyzing-open-source-bootloaders-finding-vulnerabilities-faster-with-ai/\">Microsoft</a>, <a href=\"https://www.bleepingcomputer.com/news/security/microsoft-uses-ai-to-find-flaws-in-grub2-u-boot-barebox-bootloaders/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/33edd55bd1bc18092e8bba6094222b27.png\" /></p>\n<p>ตัวอย่างคำตอบของ Security Copilot ที่เจอช่องโหว่ integer overflow ในโค้ดของ GRUB2</p>\n<p><img alt=\"No Description\" src=\"https://www.blognone.com/sites/default/files/externals/202566a68c5a411796b2a92f07b4cab2.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/security\">Security</a></div><div><a href=\"/topics/open-source\">Open Source</a></div><div><a href=\"/topics/linux\">Linux</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a46229df152e09456fbb3e3635d13ac35051c64eae5200b86d321282785a2af","category":"Thai"}