{"title":"Amazon และ GoPro รวมตัวฟ้องบริษัทจีนที่ขายอุปกรณ์ GoPro ปลอมบน Amazon","link":"https://www.blognone.com/node/124142","date":1628559361000,"content":"<div><div><div><p>Amazon และ GoPro ได้ยื่นฟ้องกลุ่มบริษัทจีนที่ขายผลิตภัณฑ์ GoPro ปลอมใน Amazon ทำการลอกเลียนแบบอุปกรณ์เสริมยอดนิยมของ GoPro และใช้ตราสินค้าอย่างโจ่งแจ้งเพื่อพยายามหลอกล่อผู้ซื้อให้เข้าใจว่านี่คือสินค้า GroPro ของจริง</p>\n<p>ตัวอย่างสินค้าที่ถูกปลอมขึ้นมาได้แก้ ด้ามจับ 3-Way และตัวอุปกรณ์เสริม The Handler ซึ่งมีการทำขึ้นมาเหมือนกับของจริงมาก แตกต่างกันเล็กน้อยตรงสีโฟมด้ามจับ</p>\n<p>Kebharu Smith ผู้อำนวยการของ Amazon ที่ดูแลเรื่องลิขสิทธิ์โดยเฉพาะ ระบุว่า นี่ถือเป็นการละเมิดสิทธิ์ในทรัพย์สินทางปัญญาของบริษัทและยังทำให้ผู้บริโภคเข้าใจผิดและทำลายชื่อเสียงของ Amazon ในฐานะที่เป็นแหล่งซื้อสินค้าของแท้</p>\n<p>ปัญหาสินค้าปลอมบน Amazon ดูเหมือนว่าจะกำจัดไม่หมดไม่สิ้น ย้อนไปในปี 2016 แอปเปิลบอกว่าประมาณ 90% ของสาย Lightning และที่ชาร์จที่ระบุป้ายว่า \"Fulfilled by Amazon\" นั้นเป็นของปลอม</p>\n<p><img src=\"https://www.blognone.com/sites/default/files/externals/ffa22fcd6637800fad52d733fffe9ab9.jpg\" /></p>\n<p>ที่มา - <a href=\"https://www.engadget.com/amazon-gopro-lawsuit-chinese-counterfeiters-204605084.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/gopro\">GoPro</a></div><div><a href=\"/topics/china\">China</a></div><div><a href=\"/topics/fake\">Fake</a></div><div><a href=\"/topics/e-commerce\">E-commerce</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"562dd3f62dda831465f47193ce44199342e45331b144772dbdf7e933caf3badd","category":"Thai"}