{"title":"กูเกิลเสนอแนวทางคาดเดาว่าข้อความอ่านยากง่ายด้วยพฤติกรรมการเลื่อนหน้าจอ","link":"https://www.blognone.com/node/125944","date":1637560926000,"content":"<div><div><div><p>ทีมวิจัยปัญญาประดิษฐ์ของกูเกิลนำเสนอแนวทางการทำนายว่าข้อความอ่านยากง่ายเพียงใด โดยตรวจจับจากการเลื่อนหน้าจอ (scrolling) ของผู้อ่าน</p>\n<p>การวัดระดับการอ่านยากง่ายนับเป็นโจทย์หนึ่งที่สำคัญในกรณีที่ต้องการการสื่อสารกับผู้ที่ไม่เชี่ยวชาญในภาษาที่กำลังสื่อสารด้วยนัก ที่ผ่านมาระบบการวัดความอ่านง่ายยากนั้นมักอาศัยมาตรวัดหลายตัวประกอบกัน เช่น การมีศัพท์ขั้นสูง, โครงสร้างคำที่ซับซ้อน แต่ในความเป็นจริงแม้ข้อความจะเป็นไปตามเกณฑ์เหล่านั้นแต่ก็อาจจะอ่านยากอยู่ดี เนื่องจากสไตล์การเขียนที่ไม่ลื่นไหล จับใจความได้ยาก หรือแม้แต่เขียนสั้นเกินไป</p>\n<p>Sian Gooding พนักงานฝึกงานของ Google Research เสนอแนวทางการทำนายความยากง่ายของข้อความด้วยการให้ผู้ร่วมวิจัย 17 คนอ่านบทความที่เลือกมา 16 บทความ แล้วจับพฤติกรรมการเลื่อนหน้าจอ ผู้อ่านจะต้องตอบคำถามหลังอ่านบทความจบเพื่อให้แน่ใจว่าเข้าใจบทความจริง</p>\n<p>เมื่อได้ชุดข้อมูลมาแล้ว Gooding ฝึกโมเดลแบบ support vector machine เพื่อแยกหมวดหมู่ว่าบทความใดยากง่ายเพียงใด เฉพาะโมเดลนี้สามารถทำนายได้แม่นยำพอสมควร แต่หากอาศัยข้อมูลคำศัพท์ร่วมด้วยก็จะสามารถทำนายได้แม่นยำอย่างมาก</p>\n<p>ที่มา - <a href=\"https://ai.googleblog.com/2021/11/predicting-text-readability-from.html\">Google AI Blog</a></p>\n<p><img src=\"https://www.blognone.com/sites/default/files/externals/1d6c2f0130d003fcd6e079156e887c30.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f5ceedf37f8cf5bc383aa8783cc6b063d1039c1b3ac1314b7a88b123304c1b0","category":"Thai"}