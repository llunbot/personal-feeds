{"title":"Android Auto, Android TV, Android Wear มีอายุครบ 10 ปีแล้ว เปิดตัวพร้อมกันปี 2014","link":"https://www.blognone.com/node/140883","date":1721010302000,"content":"<div><div><div><p>กูเกิลฉลอง Android Auto, Android TV และ Android Wear (ปัจจุบันชื่อ Wear OS) มีอายุครบ 10 ปี เพราะระบบปฏิบัติการทั้งสามตัวเปิดตัวพร้อมกันในปี 2014</p>\n<p>กูเกิลเล่าว่า Android Auto เกิดจากความนิยมของฟีเจอร์ turn-by-turn navigation ของ Google Maps ที่ออกในปี 2010 เมื่อคนนำไปใช้ในรถมากๆ ก็เกิดปัญหาเรื่องความปลอดภัย ทำให้กูเกิลมองหาแนวทางที่ปลอดภัยกว่า มีการทดลองต้นแบบอุปกรณ์หลายอย่าง (ดูคลิปประกอบ) จนออกมาเป็น Android Auto ในที่สุด</p>\n<p>ส่วน Android TV ถือเป็นส่วนขยายของ Chromecast ที่ออกมาก่อนหน้านั้น กูเกิลพบว่าผู้ใช้ต้องการฟีเจอร์มากกว่าการ cast เนื้อหาจากมือถือขึ้นจอทีวี จึงนำมาสู่การปรับแต่งให้ Android รันบนทีวีโดยตรง ใช้จุดเด่นเรื่องแอพจำนวนมากของ Android มาใช้งานต่อบนทีวีได้ อุปสรรคสำคัญที่กูเกิลพบคือ ทีวีมีพลังประมวลผล-หน่วยความจำไม่เยอะเท่ากับสมาร์ทโฟน จึงต้องหาวิธีปรับแต่ง Android ให้ทำงานได้ดีขึ้น</p>\n<p>ฝั่ง Android Wear เจอข้อจำกัดเรื่องทรัพยากรแบบเดียวกัน แต่บนนาฬิกาจำกัดกว่ามากเพราะมีเรื่องพื้นที่แสดงผลบนหน้าจอด้วย</p>\n<p><img alt=\"No Description\" src=\"https://www.blognone.com/sites/default/files/externals/812f7ba20f62eb87adee4d0ff2d67bd2.jpeg\" /></p>\n<p>สถิติอุปกรณ์ที่กูเกิลเปิดเผยมีดังนี้</p>\n<ul>\n<li>มีรถยนต์เกิน 200 ล้านคันที่รองรับ Android Auto</li>\n<li>มีอุปกรณ์ Android TV มากกว่า 220 ล้านเครื่อง</li>\n<li>ไม่มีสถิติอุปกรณ์ Wear OS (ฮา) แต่บอกว่าจำนวนผู้ใช้เติบโตขึ้น 40% ในปี 2023</li>\n</ul>\n<p>ที่มา - <a href=\"https://blog.google/products/android/android-anniversary-tv-auto-wear/\">Google</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/android-auto\">Android Auto</a></div><div><a href=\"/topics/android-tv\">Android TV</a></div><div><a href=\"/topics/wear-os\">Wear OS</a></div><div><a href=\"/topics/android-wear\">Android Wear</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec33c86241a34f1ba0400d2d771db6dc4066edbff1ccdc03c561e5a7a31fd93a","category":"Thai"}