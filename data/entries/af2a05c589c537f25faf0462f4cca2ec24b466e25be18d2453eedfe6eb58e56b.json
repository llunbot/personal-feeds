{"title":"[ลือ] ซัมซุงจับมือไมโครซอฟท์พัฒนาแว่น AR แบบ HoloLens สินค้าขายจริงปี 2024","link":"https://www.blognone.com/node/126215","date":1638954230000,"content":"<div><div><div><p>เว็บไซต์ The Elec ของเกาหลีใต้ รายงานข่าวว่าซัมซุงกำลังพัฒนาโครงการ Augmented Reality ผ่าน HoloLens ร่วมกับไมโครซอฟท์ โครงการนี้มีระยะเวลา 2 ปี และเริ่มมาตั้งแต่ช่วงกลางปีนี้แล้ว โครงการจะเสร็จในปี 2023 และสินค้าจริงวางขายในปี 2024</p>\n<p>ตอนนี้ยังไม่มีข้อมูลแน่ชัดว่า โครงการนี้ทำอะไรกันแน่ แต่มีหลายฝ่ายของซัมซุงเข้าร่วม ซึ่งรวมถึงฝ่ายผลิตหน้าจอ Samsung Display และฝ่ายผลิตแบตเตอรี่ Samsung SDI ด้วย จึงเป็นไปได้สูงว่าซัมซุงจะกลายมาเป็นผู้ผลิตแว่น AR โดยใช้เทคโนโลยีของไมโครซอฟท์</p>\n<p>The Elec ยังชี้ว่า เมื่อปี 2019 ซัมซุงไปลงทุนในบริษัทอเมริกันชื่อ DigiLens ซึ่งมีเทคโนโลยี waveguide ในการแสดงผลวัตถุเสมือนบนแว่น AR ซึ่งเป็นสิ่งที่ทำได้ยากกว่าแว่น VR ที่เป็นหน้าจอทึบไปเลย</p>\n<p><img src=\"https://www.blognone.com/sites/default/files/externals/907eb77d536099caeb1135caaa22d687.jpg\" /></p>\n<p>ภาพแว่น HoloLens 2 เวอร์ชันปัจจุบันของไมโครซอฟท์</p>\n<p>ที่มา - <a href=\"http://www.thelec.net/news/articleView.html?idxno=3653\">The Elec</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/microsoft\">Microsoft</a></div><div><a href=\"/topics/augmented-reality\">Augmented Reality</a></div><div><a href=\"/topics/hololens\">HoloLens</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af2a05c589c537f25faf0462f4cca2ec24b466e25be18d2453eedfe6eb58e56b","category":"Thai"}