{"title":"เปิดตัว Ray-Ban Meta Smart Glasses รุ่นใหม่ ปรับปรุงแค่สเปคโดยรวม","link":"https://www.blognone.com/node/135975","date":1695892389000,"content":"<div><div><div><p>Meta เปิดตัว Ray-Ban Meta Smart Glasses แว่นอัจฉริยะรุ่นใหม่ที่จับมือกับ Ray-Ban หลังเคยออกรุ่นแรก <a href=\"https://www.blognone.com/node/124671\">Ray-Ban Stories</a> เมื่อปี 2021 ฟังก์ชันต่างๆ ยังคล้ายเดิม แต่มีการอัพเกรดมากขึ้น และไม่เน้นขายการถ่ายลง Stories แล้ว</p>\n<p>Ray-Ban Meta Smart Glass (ชื่อยาวแท้) มาพร้อมไมค์ 5 ตัว สำหรับช่วยตัดเสียงรบกวนภายนอก เอาไว้สำหรับรับสายโทรศัพท์ หรือเรียกใช้คำสั่งเสียง ส่วนกล้องที่ติดอยู่ด้านบนของเลนส์ ได้ขนาดเซ็นเซอร์ 12 ล้านพิกเซล ความละเอียด FHD สามารถไลฟ์สตรีมขึ้นบน Facebook หรือ Instagram ได้ในตัว ซึ่งตัวแว่นจะมีหลอดไฟบ่งบอกด้วยว่า กล้องกำลังถูกเปิดใช้งานอยู่</p>\n<p><img alt=\"No Description\" src=\"https://www.blognone.com/sites/default/files/externals/58b2651315ec4b3f0597e312dc9e09a9.png\" /></p>\n<p>ตัวแว่นมีความจุ 32GB (เก็บรูปได้ราว 500 รูป คลิป 30 วิ ราว 100 คลิป) และซิงก์กับมือถือผ่านแอป Meta View ตัวชิปเป็น <a href=\"https://www.blognone.com/node/131539\">Snapdragon AR1 Gen 1</a> ชิปเซ็ตสำหรับแว่นอัจฉริยะโดยเฉพาะ โดย Meta ระบุว่าแบตเตอรี่จะอยู่ได้ราว 4-6 ชั่วโมง</p>\n<p>Ray-Ban Meta Smart Glass วางจำหน่ายราคา 299 เหรียญ เปิดพรีออเดอร์แล้ว และจะขายวันที่ 17 ตุลาคม</p>\n<p>ที่มา - <a href=\"https://www.theverge.com/2023/9/27/23889133/meta-rayban-smart-glasses-price-release-date\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/fc7daf7cac5ab1b377f4e33c3c37b25c.png\" /></p>\n</div></div></div><div><div>Topics: </div><div><div><a href=\"/topics/ray-ban\">Ray-Ban</a></div><div><a href=\"/topics/meta\">Meta</a></div><div><a href=\"/topics/smart-glass\">Smart Glass</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3873a51af81b861585d2df3ccec3c388c2ca10576c4f4f20605e73052268da77","category":"Thai"}