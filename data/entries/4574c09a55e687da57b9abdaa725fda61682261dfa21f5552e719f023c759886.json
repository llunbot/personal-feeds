{"title":"Lenovo จัดงานแถลงข่าวเครื่องเกมพกพารุ่นใหม่ที่ CES, มีตัวแทน Valve ร่วมขึ้นเวทีด้วย","link":"https://www.blognone.com/node/143754","date":1734661239000,"content":"<div><div><div><p>Lenovo ประกาศจัดงานแถลงข่าวชื่อ “Lenovo Legion x AMD: The Future of Gaming Handhelds” ในวันที่ 7 มกราคม 2025 ที่ลาสเวกัส คาดว่าจะเปิดตัว <a href=\"https://www.blognone.com/node/143433\">Lenovo Legion Go S ที่มีภาพหลุดก่อนหน้านี้</a></p>\n<p>สิ่งที่น่าสนใจคืองานนี้มี Pierre-Loup Griffais ผู้ร่วมออกแบบ Steam Deck ของ Valve มาขึ้นเวทีด้วย ทำให้เกิดการคาดเดากันว่า Legion Go S หรือฮาร์ดแวร์ใหม่ตัวอื่น <a href=\"https://www.blognone.com/node/143524\">อาจใช้ระบบปฏิบัติการ SteamOS</a> ตามที่ Valve มีข่าวว่าจะเปิดให้บริษัทอื่นเข้ามาใช้ด้วย</p>\n<p>งานแถลงข่าวครั้งนี้ยังมี Jason Ronald จากไมโครซอฟท์ ที่ใช้ตำแหน่งว่า \"VP of Next Generation\" มาขี้นเวทีด้วยเช่นกัน ต้องรอดูว่า Lenovo จะเปิดตัวสินค้าใดบ้าง และเป็นไปได้ว่าอาจมีทั้งเครื่องเกมพกพาที่เป็น Windows กับ SteamOS สองตัวเลย</p>\n<p>ชื่องานแถลงข่าวครั้งนี้มีคำว่า AMD ด้วย จึงมีความเป็นไปได้สูงว่าฮาร์ดแวร์ใหม่ของ Lenovo จะใช้ชิป Ryzen Z2 ที่ระบุว่าจะเปิดตัวในงาน CES 2025</p>\n<p>ที่มา - <a href=\"https://www.theverge.com/2024/12/19/24325072/lenovo-legion-go-ces-event-valve-microsoft\">The Verge</a></p>\n<p><img src=\"https://www.blognone.com/sites/default/files/externals/31a9f3fb3c18c8d344f416eb8d0c6a87.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/legion\">Legion</a></div><div><a href=\"/topics/handheld\">Handheld</a></div><div><a href=\"/topics/valve\">Valve</a></div><div><a href=\"/topics/steamos\">SteamOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4574c09a55e687da57b9abdaa725fda61682261dfa21f5552e719f023c759886","category":"Thai"}