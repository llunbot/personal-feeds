{"title":"Tesla เปิดตัว Tesla Bot ใช้ทำงานที่ซ้ำซากและน่าเบื่อแทนมนุษย์ ฝังชิปเดียวกับรถ Tesla","link":"https://www.blognone.com/node/124326","date":1629430056000,"content":"<div><div><div><p>วันนี้ Tesla จัดงาน AI Day นำเสนอความคืบหน้าด้านโมเดลปัญญาประดิษฐ์ที่นำมาใช้กับระบบ Autopilot ในรถยนต์ รวมถึงเปิดตัวชิป D1 ที่ Tesla ออกแบบเองสำหรับเทรนโมเดล และในช่วงท้ายของการนำเสนอ Elon Musk ได้เปิดตัว Tesla Bot หุ่นยนต์คล้ายมนุษย์</p>\n<p><img src=\"https://www.blognone.com/sites/default/files/externals/143c0e80e85a84af47a830cb443a4543.png\" /></p>\n<p>Elon Musk ระบุว่าในเมื่อ Tesla มีโมเดล AI ที่ล้ำขนาดนี้ก็ควรนำมาใช้ในรูปแบบมนุษย์ด้วย จึงอยากสร้าง Tesla Bot มาทำงานที่ซ้ำซากและน่าเบื่อแทนมนุษย์ โดยส่วนหัวมีกล้องแบบเดียวกับรถ Tesla รวมถึงระบบประมวลผลก็จะใช้คอมพิวเตอร์ FSD (Full-Self Driving) ที่ปัจจุบันใช้อยู่ในรถ Tesla เช่นกัน อีกทั้ง AI ในตัวก็จะมาจากการเทรนด้วยซุปเปอร์คอมพิวเตอร์ Dojo ที่ Tesla ใช้เทรนระบบ Autopilot จริงๆ ด้วย</p>\n<p><img src=\"https://www.blognone.com/sites/default/files/externals/28a1d23ea524234dd90ef4a9e77c4a6b.png\" /></p>\n<p><img src=\"https://www.blognone.com/sites/default/files/externals/d92957ff49a630231e273b1043493b8c.jpg\" /></p>\n<p>ตัวหุ่นยนต์สูง 177 ซม. หนัก 56.7 กิโลกรัม มีหน้าจอที่ส่วนหัว บอดี้ทำจากวัสดุน้ำหนักเบา โครงสร้างมือเหมือนมนุษย์จริงๆ มีชุดขับเคลื่อนอวัยวะต่างๆ รวม 40 ชุด ที่แขน, ขา, ลำตัว, คอ และมือ ทำให้เคลื่อนไหวได้คล้ายมนุษย์ เดินได้เร็ว 8 กม./ชม. ยกของหนักได้ 68 กิโลกรัม แต่ยกแล้วเดินด้วยได้ 20 กิโลกรัม</p>\n<p><img src=\"https://www.blognone.com/sites/default/files/externals/b3576a2b428564d5853cabc330cd83bb.png\" /></p>\n<p>นอกจากนี้ Elon Musk ยังอวดว่า Tesla เป็นบริษัทหุ่นยนต์ที่ใหญ่ที่สุดในโลกไปแล้ว เพราะรถ Tesla ก็คือหุ่นยนต์ติดล้อนั่นเอง รวมถึง Tesla ก็ผลิตคอมพิวเตอร์ FSD, ซุปเปอร์คอมพิวเตอร์เทรนโมเดล Dojo, เครือข่ายประสาทเทียม (Neural nets) ที่เข้าใจสิ่งแวดล้อมรอบๆ ฯลฯ ทั้งนี้ยังไม่มีการเปิดเผยว่า Tesla Bot จะถูกผลิตออกมาใช้จริงเมื่อใด</p>\n<p>ที่มา – <a href=\"https://www.youtube.com/watch?v=j0z4FweCy4M\">Tesla Live</a> (เปิดตัว Tesla Bot ตอน 2:07:09)</p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/robotics\">Robotics</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3bedb08e98801da43a9cac8b88fc2065ceed70ae7e857be70e2293d383ccfc62","category":"Thai"}