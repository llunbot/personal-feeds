{"title":"Google Maps/Google Earth/Waze เพิ่มฟีเจอร์คุยกับ Gemini ในตัว","link":"https://www.blognone.com/node/142878","date":1730386162000,"content":"<div><div><div><p>กูเกิลอัพเดตบริการด้านแผนที่ทั้งสามตัว ได้แก่ Google Maps, Google Earth, และ Waze ให้สามารถพูดคุยเป็นภาษาธรรมชาติผ่านทาง Gemini</p>\n<ul>\n<li>Google Maps: Gemini จะช่วยให้ผู้ใช้สามารถคุยกับ Google Maps ได้เหมือนคุยกับคนมากขึ้น แทนที่จะเป็นการค้นหาตามปกติ เช่น ขออาหารพื้นเมืองสำหรับมื้อเที่ยง, หรือขอสถานที่เหมาะกับวันฝนตก</li>\n<li>Google Earch: สามารถค้นคว้าได้ละเอียดขึ้น เช่น ขอพื้นที่ที่มีสถานีชาร์จไฟฟ้าต่อประชากรน้อยที่สุด</li>\n<li>Waze: รองรับการรายงานเหตุบนท้องถนนอย่างเป็นธรรมชาติ แต่ต้องกดปุ่มรายงานเหตุก่อน จากนั้นสามารถพูดว่าพบอะไรบนท้องถนน ทำให้รายงานได้ง่ายขึ้นมาก ทาง Waze ระบุว่าที่ผ่านมามีการแชร์ข้อมูลการรายงานเหล่านี้ไปยังหน่วยงานท้องถิ่นด้วย</li>\n</ul>\n<p>สำหรับนักพัฒนา Gemini จะเพิ่มฟีเจอร์ Grounding with Google Maps ทำให้ Gemini เข้าถึงข้อมูลสถานที่ต่างๆ 250 ล้านแห่งบน Google Maps ก่อนตอบได้ คล้ายกับบริการ <a href=\"https://cloud.google.com/vertex-ai/generative-ai/docs/multimodal/ground-gemini\">Grounding with Google Search</a> ที่เปิดตัวตั้งแต่กลางปีที่ผ่านมา</p>\n<p>ตอนนี้ฟีเจอร์ยังจำกัด Google Maps จะเปิดให้คุยกับ Gemini เฉพาะกลุ่ม Local Guides บางส่วนในสหรัฐฯ, Google Earth ต้องสมัครเป็น trusted tester ล่วงหน้า, และ Waze ก็ยังจำกัดเฉพาะกลุ่มผู้ทดสอบเช่นกัน แต่หลังจากนี้จะขยายกลุ่มและภาษาไปเรื่อยๆ</p>\n<p>ที่มา - <a href=\"https://blog.google/products/maps/google-maps-generative-ai-local-guides/\">Google Blog</a>, <a href=\"https://blog.google/products/earth/grounding-google-maps-generative-ai/\">Google Earth Blog</a>, <a href=\"https://blog.google/waze/conversational-reporting-waze/\">Waze Blog</a></p>\n<p><img alt=\"No Description\" src=\"https://www.blognone.com/sites/default/files/externals/263791e90d61072b148def9f7ebf4e40.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/maps\">Maps</a></div><div><a href=\"/topics/google-earth\">Google Earth</a></div><div><a href=\"/topics/google-maps\">Google Maps</a></div><div><a href=\"/topics/waze\">Waze</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbf433861b4e0d98c3dec25dbbc58cba5d9d27b021ab8ec70fce2e2934d05bc1","category":"Thai"}