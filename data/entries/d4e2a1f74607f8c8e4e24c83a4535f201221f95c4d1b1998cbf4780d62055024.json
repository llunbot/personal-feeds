{"title":"ศูนย์ข้อมูลล่มไม่ใช่ข้ออ้าง แบงค์ชาติสิงคโปร์เตรียมลงโทษ DBS/Citi หลังบริการล่มเกินสี่ชั่วโมง","link":"https://www.blognone.com/node/136314","date":1697721514000,"content":"<div><div><div><p>ธนาคารกลางสิงคโปร์ (Monetary Authority of Singapore - MAS) สั่ง DBS และ Citi ให้สอบสวนเหตุธนาคารล่มเมื่อวันเสาร์อาทิตย์ที่ผ่านมา <a href=\"https://www.blognone.com/node/136256\">แม้ว่าต้นเหตุจะเกิดจากระบบหล่อเย็นศูนย์ข้อมูลมีปัญหาจนบริการต่างๆ ที่อยู่บนศูนย์ข้อมูลจะดับไป</a> โดย MAS ระบุว่าหลังสอบสวนเสร็จก็จะมีมาตรการที่เหมาะสมต่อไป</p>\n<p>MAS ไม่ได้ไปควบคุมคุณภาพศูนย์ข้อมูลเอง แต่บังคับธนาคารว่าต้องจัดเตรียมศูนย์ข้อมูลสำรองให้เพียงพอสำหรับการกู้ระบบคืนให้กลับมาทำงานให้ได้ภายใน 4 ชั่วโมง แต่รอบนี้ทั้งสองธนาคารกู้ระบบกลับมาไม่ทันกรอบเวลาที่กำหนด</p>\n<p><a href=\"https://www.blognone.com/node/127054\">เมื่อปีที่แล้ว DBS ถูกลงโทษฐานธนาคารล่ม</a>ด้วยการสั่งให้ธนาคารเพิ่มเงินกองทุนสำหรับความเสี่ยงด้านปฎิบัติการ (risk-weighted assets for operational risk) และยังแต่งตั้งผู้ตรวจสอบอิสระเพื่อตรวจสอบเหตุ</p>\n<p>ที่มา - <a href=\"https://www.straitstimes.com/singapore/mas-instructs-dbs-citibank-to-investigate-outage-will-take-appropriate-supervisory-actions-after\">The Strait Times</a></p>\n<p><img src=\"https://www.blognone.com/sites/default/files/externals/b4ba98ef27bba21b37eb48267b403f59.jpeg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/banking\">Banking</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4e2a1f74607f8c8e4e24c83a4535f201221f95c4d1b1998cbf4780d62055024","category":"Thai"}