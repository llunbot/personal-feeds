{"title":"JetBrains เปิดตัว New Terminal ใช้กับ IDE ทุกตัว แสดงผลลัพธ์เป็นบล็อค ไม่ต้องเลื่อนทีละบรรทัด","link":"https://www.blognone.com/node/138389","date":1708824842000,"content":"<div><div><div><p>JetBrains เปิดตัว New Terminal สำหรับ IDE ทุกตัวในเครือ โดยจะเริ่มเปิดให้ทดสอบแบบ Beta ใน IDE เวอร์ชัน 2024.1 เป็นต้นไป</p>\n<p>JetBrains บอกว่าแอพ Terminal เป็นสิ่งสำคัญในกระบวนการพัฒนาซอฟต์แวร์ แต่มันกลับไม่ถูกพัฒนามานาน จึงตัดสินใจเขียน Terminal ตัวใหม่ที่มีฟีเจอร์ทันสมัย ได้แก่</p>\n<p>แสดงคำสั่งบนหน้าจอเป็นบล็อค ไม่ใช่บรรทัด ช่วยแก้ปัญหาคำสั่งที่ให้ผลลัพธ์ยาวๆ จนดูไม่ออกว่าตรงไหนเป็นคำสั่ง-ผลลัพธ์ การเลื่อนจอสามารถเลื่อนทั้งบล็อค (กด Ctrl + ลูกศรขึ้นลง) เพื่อความรวดเร็วในการเลื่อนจอ (ดูภาพเคลื่อนไหวจากลิงก์ต้นทาง)</p>\n<p><img alt=\"No Description\" src=\"https://www.blognone.com/sites/default/files/externals/bc9978a85dee45da45d4c42e91c8dfce.png\" /></p>\n<p>command completion เอาความสามารถของตัว editor IDE มาใช้กับ Terminal ด้วย ช่วยเติมได้ทั้งคำสั่ง อาร์กิวเมนต์ ตัวเลือกเพิ่มเติม และพาธชี้ไปยังไฟล์</p>\n<p><img alt=\"No Description\" src=\"https://www.blognone.com/sites/default/files/externals/8ed21adc9168bb1531bf193e08a410b5.png\" /></p>\n<p>command history  แบบใหม่ สามารถค้นหาคำสั่งเก่าได้ เลื่อนไปดูคำสั่งเก่าได้สะดวก</p>\n<p><img alt=\"No Description\" src=\"https://www.blognone.com/sites/default/files/externals/766c19f3d2f55774167a0ea461cca244.png\" /></p>\n<p>JetBrains บอกว่าปรับสถาปัตยกรรมเบื้องหลังของ Terminal ไปหลายอย่าง ตอนนี้สามารถใช้คำสั่งของ editor กับพรอมท์คำสั่งได้แล้ว ขยับเคอร์เซอร์ด้วยเมาส์ได้ และรองรับคำสั่งใหม่ๆ อย่าง Git branch, Python environment, Anaconda environment เพื่อให้เข้าถึงคำสั่งเหล่านี้ได้ แม้ไม่ได้คอนฟิกค่าไว้ในเชลล์ด้วย (ตอนนี้ยังรองรับแค่ Zsh, Bash, PowerShell)</p>\n<p>ผู้ใช้ IDE ของ JetBrains ยังต้องเปิดใช้ Terminal ตัวใหม่เองในหน้า Settings/Preferences | Tools | Terminal | Enable New Terminal</p>\n<p>ที่มา - <a href=\"https://blog.jetbrains.com/idea/2024/02/the-new-terminal-beta-is-now-in-jetbrains-ides/\">JetBrains</a></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d6b4d44ff1f4082b1cc25b754b8ea380c24ca8c548d7774c42876d13590cd76","category":"Thai"}