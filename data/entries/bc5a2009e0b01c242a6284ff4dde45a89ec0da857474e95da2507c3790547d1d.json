{"title":"MrBeast เป็นช่อง YouTube ที่มีผู้ติดตามมากที่สุด แซง T-Series ค่ายเพลงอินเดียแล้ว","link":"https://www.blognone.com/node/140105","date":1717378951000,"content":"<div><div><div><p>MrBeast ยูทูบเบอร์ชื่อดังได้เพิ่มจำนวนผู้ติดตามช่องใน YouTube มาตลอด โดยล่าสุดแซงช่อง T-Series ค่ายเพลงใหญ่ของอินเดียแล้ว ทำให้เป็นช่อง YouTube ที่มีผู้ติดตามมากที่สุดในโลก ตัวเลขล่าสุด <a href=\"https://www.youtube.com/user/MrBeast6000\">MrBeast มีผู้ติดตาม 269 ล้านคน</a> ส่วน <a href=\"https://www.youtube.com/@tseries\">T-Series มี 266 ล้านคน</a></p>\n<p>ก่อนหน้านี้ในปี 2022 ช่อง MrBeast มีจำนวนผู้ติดตามในฐานะบุคคล<a href=\"https://www.blognone.com/node/131521\">แซง PewDiePie</a> ที่เป็นแชมป์มายาวนานสำเร็จ แต่ตัวเลขเวลานั้นก็ยังน้อยกว่าช่อง T-Series อยู่พอสมควร</p>\n<p>MrBeast เคยประกาศเมื่อเดือนมกราคมปี 2023 ว่าเขาต้องการให้ช่องมียอดซับแซง T-Series ซึ่งเวลานั้นช่องเขามีผู้ติดตาม 125 ล้านคน ส่วน T-Series มี 232 ล้านคน ผ่านมาปีกว่าเขาก็ทำได้สำเร็จ</p>\n<p>MrBeast โพสต์ข้อความประกาศความสำเร็จนี้ใน X ว่า ผ่านไป 6 ปี เขาก็ล้างแค้นให้ PewDiePie สำเร็จ โดยมีคนมาแสดงความยินดีมากมาย รวมทั้ง Elon Musk เจ้าของ X ที่พยายามชวนเขา<a href=\"https://www.blognone.com/node/137699\">อัปโหลดวิดีโอลง X</a> ด้วย</p>\n<p>ที่มา: <a href=\"https://gamerant.com/mrbeast-t-series-youtube-most-subscribed-channel/\">GameRant</a></p>\n<p><img alt=\"No Description\" src=\"https://www.blognone.com/sites/default/files/externals/62c9f7c2ccb7bb44397e7515b9855509.jpeg\" /></p>\n<blockquote><p>Wow, congrats!</p>\n<p>— Elon Musk (@elonmusk) <a href=\"https://twitter.com/elonmusk/status/1797066160187289830?ref_src=twsrc%5Etfw\">June 2, 2024</a></p></blockquote>\n</div></div></div><div><div>Topics: </div><div><div><a href=\"/topics/mrbeast\">MrBeast</a></div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc5a2009e0b01c242a6284ff4dde45a89ec0da857474e95da2507c3790547d1d","category":"Thai"}