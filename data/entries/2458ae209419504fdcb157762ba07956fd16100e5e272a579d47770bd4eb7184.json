{"title":"ไมโครซอฟท์แจ้งเตือนแฮกเกอร์พยายามซ่อนมัลแวร์ด้วยเทคนิค HTML smuggling พลบไฟร์วอลล์ป้องกันเว็บและอีเมล","link":"https://www.blognone.com/node/125819","date":1636739823000,"content":"<div><div><div><p>ทีมวิจัยความปลอดภัยของไมโครซอฟท์รายงานถึงการโจมตีแบบเจาะจงเป้าหมายจากกลุ่มแฮกเกอร์หลายกลุ่มว่าเริ่มใช้เทคนิค HTML smuggling เพื่อเจาะเข้าเครื่องของเหยื่อมากขึ้นเรื่อยๆ โดยอาศัยการหลอกล่อผู้ใช้ให้คลิกหรือเปิดไฟล์หลายครั้งเพื่อหลบหลีกการตรวจสอบของไฟร์วอลล์แบบต่างๆ ที่อาจจะตรวจสอบอีเมลและเนื้อหาในเว็บ</p>\n<p>กระบวนการ HTML smuggling อาศัยการส่งอีเมลหาเหยื่อเหมือน phishing ทั่วๆ ไป แต่แทนที่จะหลอกให้ผู้ใช้ดาวน์โหลดมัลแวร์โดยตรงก็อาศัยผู้ใช้ให้ดาวน์โหลดไฟล์จาวาสคริปต์ที่อยู่ในไฟล์ zip มารันในเครื่องตัวเอง แล้วค่อยใช้จาวาสคริปต์นั้นดาวน์โหลดมัลแวร์มายังเครื่องผู้ใช้อีกต่อหนึ่ง</p>\n<p><img src=\"https://www.blognone.com/sites/default/files/externals/14a029c2cdcb883f91a7db12313e2fc1.png\" /></p>\n<p>เทคนิคนี้ต้องอาศัยการหลอกล่อผู้ใช้ให้ทั้งคลิกเว็บ, เปิดไฟล์, และรันโปรแกรม แม้จะซับซ้อนแต่ก็สามารถหลบตัวกรองเว็บและอีเมลได้หลายครั้ง และไมโครซอฟท์ก็ตรวจพบการโจมตีบ่อยขึ้นในช่วงกลางปีที่ผ่านมา</p>\n<p>แนวทางการตรวจสอบเพิ่มเติมเพื่อลดความเสี่ยง ได้แก่ ตรวจสอบไฟล์ zip ที่มีจาวาคริปต์อยู่ภายใน, ไฟล์แนบที่มีรหัสผ่าน, HTML ที่มีสคริปต์น่าสงสัย, HTML ที่มีการถอดรหัส base64 หรือมีโค้ดจาวาสคริปต์แบบปิดบังการทำงาน (obfuscate)</p>\n<p>ที่มา - <a href=\"https://www.microsoft.com/security/blog/2021/11/11/html-smuggling-surges-highly-evasive-loader-technique-increasingly-used-in-banking-malware-targeted-attacks/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2458ae209419504fdcb157762ba07956fd16100e5e272a579d47770bd4eb7184","category":"Thai"}