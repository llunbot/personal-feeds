{"title":"Google Drive พบปัญหาไฟล์หาย ในผู้ใช้งาน Drive for desktop บางส่วน","link":"https://www.blognone.com/node/136959","date":1701125635000,"content":"<div><div><div><p>มีรายงานว่าผู้ใช้งาน Google Drive บางคนพบปัญหาไฟล์หาย โดยมีทั้งกรณีที่ไฟล์หายไปจาก Drive เลย หรือไฟล์ยังอยู่ แต่ถูกแก้ไขกลับเป็นเวอร์ชันในอดีต ซึ่งพบว่าข้อมูลใหม่ในไฟล์เช่นสเปรดชีทหายไป</p>\n<p>ตัวแทนของกูเกิล<a href=\"https://support.google.com/drive/thread/245861992/drive-for-desktop-v84-0-0-0-84-0-4-0-sync-issue?hl=en\">ระบุว่ากำลังตรวจสอบปัญหานี้</a> พบว่าเกี่ยวข้องกับโปรแกรม Google Drive for desktop กับผู้ใช้งานจำนวนจำกัด ในเวอร์ชัน 84.0.0.0 - 84.0.4.0 โดยจะรายงานความคืบหน้าอีกครั้ง</p>\n<p>ในเบื้องต้นเพื่อป้องกันปัญหาที่อาจเกิดขึ้นสำหรับผู้ใช้งานโปรแกรมนี้บนเดสก์ท็อป กูเกิลแนะนำไม่ให้คลิก Disconnect account ไม่ลบหรือย้ายโฟลเดอร์ App Data หรือหากทำได้ให้สำรองข้อมูลทั้งหมดออกมาก่อนเลย</p>\n<p>ที่มา: <a href=\"https://9to5google.com/2023/11/27/google-drive-missing-file-desktop-app-sync/\">9to5Google</a></p>\n<p><img src=\"https://www.blognone.com/sites/default/files/externals/b25c81e1ac27fd019a29ee8e084250f3.png\" /></p>\n</div></div></div><div><div>Topics: </div><div><div><a href=\"/topics/google-drive\">Google Drive</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff9ca41ce4e3e50c4607799f2048ec1548652bd5cc68874e63a4710fa57dfb3f","category":"Thai"}