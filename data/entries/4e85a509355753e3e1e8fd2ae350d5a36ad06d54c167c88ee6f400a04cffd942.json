{"title":"YouTube กำลังทดสอบบริการใหม่ เล่นเกมออนไลน์ผ่าน YouTube","link":"https://www.blognone.com/node/134515","date":1687566104000,"content":"<div><div><div><p>มีรายงานจากอีเมลภายในกูเกิล ระบุว่า YouTube กำลังทดสอบบริการใหม่ภายในบริษัท เป็นบริการเล่นเกมออนไลน์ที่สามารถเปิดเล่นได้ง่าย และแชร์หากันระหว่างผู้ใช้งานได้</p>\n<p>บริการตัวใหม่นี้ชื่อว่า Playables เป็นเกมออนไลน์ที่สามารถเล่นได้ทั้งผ่านมือถือและบนคอมพิวเตอร์ ตัวอย่างเกมเช่น <a href=\"https://gamesnacks.com/games/stackbounce\">Stack Bounce</a> เกมที่ผู้เล่นต้องกะจังหวะให้ลูกบอลทำลายอิฐตามตำแหน่ง โดยเกมนี้สามารถเปิดเล่นได้เลยผ่านแอป YouTube</p>\n<p>บริการเกมออนไลน์อาจเป็นช่องทางหนึ่งในการเพิ่มรายได้ให้ YouTube ซึ่งตอนนี้ได้รับผลกระทบจากรายได้โฆษณาที่ลดลง</p>\n<p>ตัวแทนของกูเกิลยืนยันการทดสอบนี้ โดยบอกว่าเกมเป็นหนึ่งในหัวข้อที่ YouTube โฟกัสมานานแล้ว แต่ตอนนี้สถานะยังเป็นการทดสอบเท่านั้น จึงยังไม่มีประกาศใดในตอนนี้</p>\n<p>ที่มา: <a href=\"https://www.wsj.com/articles/googles-youtube-is-testing-an-online-games-offering-16d1e772\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/66a566feec96453b1bfe06b6896e7283.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/cloud-gaming\">Cloud Gaming</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e85a509355753e3e1e8fd2ae350d5a36ad06d54c167c88ee6f400a04cffd942","category":"Thai"}