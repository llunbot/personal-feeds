{"title":"Google เพิ่มฟีเจอร์ทดลอง \"Daily Listen\" สรุปข่าวในฟีดเป็นพอดคาสต์ความยาว 5 นาที","link":"https://www.blognone.com/node/143999","date":1736378051000,"content":"<div><div><div><p>กูเกิลยังคงเพิ่มฟีเจอร์คอนเทนต์เสียงที่สร้างด้วย AI ให้กับผู้ใช้งาน โดยล่าสุดเพิ่มโครงการทดลอง \"Daily Listen\" ที่นำเนื้อหาในฟีดข่าวมาแปลงเป็นรายการพอดคาสต์สรุปเนื้อหาให้</p>\n<p>ไอเดียนี้เป็นการพัฒนาจากฟีเจอร์ที่เป็นกระแสก่อนหน้านี้ <a href=\"https://www.blognone.com/node/141969\">NotebookLM</a> ที่สร้างรายการเสียงพอดคาสต์ขึ้นจากไฟล์เอกสาร</p>\n<p>รายการ Daily Listen ที่สรุปเนื้อหาข่าวในฟีดผู้ใช้งานแต่ละคน ถูกสร้างด้วยความยาวประมาณ 5 นาที แสดงเป็นไอคอนในหน้าแรกของแอป Google ให้กดฟัง</p>\n<p>ฟีเจอร์นี้ยังจำกัดให้เฉพาะผู้ใช้งานในสหรัฐอเมริกา ใช้งานได้ผ่านแอป Google ทั้ง Android และ iOS โดยต้องเปิดการทำงานใน Labs ที่มุมบนซ้ายของแอปก่อน</p>\n<p>ที่มา: <a href=\"https://www.phonearena.com/news/googles-daily-listen-experiment-transforms-your-discover-feed-into-a-personalized-podcast_id166446\">Phone Arena</a></p>\n<p><img alt=\"No Description\" src=\"https://www.blognone.com/sites/default/files/externals/9940f5a557bc1e58037664b88d0729a9.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/podcast\">Podcast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e224177eb51d2a6647c1cd1afb6ca1938b277b188abd58760a18f303570af4d7","category":"Thai"}