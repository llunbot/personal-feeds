{"title":"สิงคโปร์เปิดตัว Project Moonshot ชุดเครื่องมือทดสอบความปลอดภัยและรับมือความเสี่ยงด้าน AI","link":"https://www.blognone.com/node/140137","date":1717492315000,"content":"<div><div><div><p>คุณโจเซฟีน เตียว (Josephine Teo) รัฐมนตรีกระทรวงการสื่อสารและสารสนเทศแห่งสิงคโปร์ เปิดตัว AI Verify - Project Moonshot เวอร์ชันเบต้าเป็นชุดเครื่องมือทดสอบปัญญาประดิษฐ์ ออกแบบมาประเมินความปลอดภัยที่เกี่ยวข้องกับการใช้โมเดลภาษาขนาดใหญ่ (LLM) ซึ่งเป็น Open-source เจ้าแรกๆ ที่สามารถจำลองการโจมตี (red-teaming) การเปรียบเทียบมาตรฐาน และการทดสอบพื้นฐานมารวมกันในแพลตฟอร์มเพื่อรับมือกับความเสี่ยงด้าน AI</p>\n<p><img alt=\"No Description\" src=\"https://www.blognone.com/sites/default/files/externals/cf12ba8eaa04dac9e52a632602aaef31.jpeg\" /></p>\n<p>Project Moonshot ถูกพัฒนาจากพันธมิตรเช่น DataRobot, IBM, Singtel และ Temasek และเพื่อใช้เป็นมาตรฐานการทดสอบระดับโลก องค์กรทดสอบ AI ชั้นนำสองแห่ง ได้แก่ มูลนิธิตรวจสอบปัญญาประดิษฐ์ (AI Verify Foundation หรือ AIVF) และ MLCommons ได้ลงนามในบันทึกแสดงเจตจำนง (MOI) เพื่อร่วมมือกันสร้างชุดมาตรฐานความปลอดภัยร่วมกัน</p>\n<p>สิ่งที่ Project Moonshot สามารถทำได้</p>\n<ul>\n<li>ตรวจสอบประสิทธิภาพและความปลอดภัยของโมเดลด้วยมาตรฐานเช่น Hugging Face หรือ<a href=\"https://www.blognone.com/node/139244\">ชุดทดสอบของ MLCommons</a> เพื่อประเมินประสิทธิภาพของโมเดล</li>\n<li>ช่วยประเมินและให้คะแนนโมเดล AI เพื่อเพิ่มความมั่นใจในการนำโมเดลไปใช้งานจริง</li>\n<li>ชุดยิง prompt จำนวนมากพร้อมกัน เพื่อทดสอบความปลอดภัยแบบ Red Teaming</li>\n</ul>\n<p>ตอนนี้เปิดให้นักพัฒนาสามารถใช้เข้างาน Project Moonshot เวอร์ชันเบต้าได้ที่ <a href=\"https://github.com/aiverify-foundation/moonshot\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/afede9f165a4cfac2301e532c7ebe826.png\" /></p>\n<p>ที่มา: PR Newswire, <a href=\"https://aiverifyfoundation.sg/project-moonshot/\">AI Verify Foundation</a></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76a4117c88546ba436e8d478bf478e93b84e6957e04d55e5e004ebc36d7b42d6","category":"Thai"}