{"title":"อินเทลเปิดตัว Intel Arc Pro A60 การ์ดกลุ่มโปรสำหรับเวิร์คสเตชันสายกราฟิก-ออกแบบ","link":"https://www.blognone.com/node/134217","date":1686143462000,"content":"<div><div><div><p>อินเทลยังเดินหน้าเปิดตัวจีพียูตระกูล Arc ต่อไป วันนี้เปิดตัว Intel Arc Pro A60 สำหรับเดสก์ท็อป และ A60M สำหรับโน้ตบุ๊ก ถือเป็นการ์ดกลุ่มโปรสำหรับคนทำงานกราฟิก เพิ่มเติมจาก <a href=\"https://www.blognone.com/node/129739\">Arc Pro ชุดแรก A30M, A40, A50 ที่เปิดตัวในเดือนสิงหาคม 2022</a></p>\n<p>Intel Arc Pro A60 เป็นการ์ดที่ขยับขึ้นมาจากการ์ดชุดแรก (แต่ยังถือเป็นการ์ดระดับกลาง) เพิ่มจำนวนเลน PCIe เป็น 16 เลน, เพิ่มแรมเป็น 12GB (A50 ให้แรม 6GB), แบนด์วิดท์แรมเป็น 384 GBps</p>\n<p>การ์ดกลุ่ม Arc Pro เน้นใช้งานกับโปรแกรมกราฟิก เช่น Autodesk 3ds Max, AutoCAD, Maya, Solidworks, VectorWorks, Siemens NX, Solid Edge เป็นต้น การ์ดชุดนี้ไม่มีขายปลีกแต่จะขายผ่านแบรนด์ OEM ที่รวมมาให้ในเดสก์ท็อปหรือโน้ตบุ๊ก และมีอายุรับประกันตัวการ์ด 3 ปี</p>\n<p>อินเทลยังประกาศว่าจะมีเครื่องเวิร์คสเตชันที่ใช้ Arc Pro A40 ของ HP วางขายแล้ว และ Dell กับ Lenovo จะออกสินค้าตามมาในไตรมาสที่สาม</p>\n<p>ที่มา - <a href=\"https://www.intel.com/content/www/us/en/newsroom/news/intel-announces-new-intel-arc-pro-gpus.html#gs.0ihcuc\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/98c3f3ba9e6e37a9c5eb3d51c76016dd.jpg\" /></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/gpu\">GPU</a></div><div><a href=\"/topics/intel\">Intel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cfbee297d64a84d6d3d3d03e153ace72cd429de3009f416b7e6e08924b40aba","category":"Thai"}