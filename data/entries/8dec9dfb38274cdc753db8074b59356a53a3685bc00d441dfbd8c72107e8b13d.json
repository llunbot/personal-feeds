{"title":"Apple อัปเดต iOS 18.4.1 แก้ไขบั๊ก CarPlay และแก้ไขช่องโหว่ความปลอดภัย","link":"https://www.blognone.com/node/145892","date":1744856676000,"content":"<div><div><div><p>แอปเปิลออกอัปเดต iOS 18.4.1 และ iPadOS 18.4.1 ระบบปฏิบัติการสำหรับ iPhone และ iPad ซึ่งเป็นอัปเดตย่อยตามหลัง<a href=\"https://www.blognone.com/node/145582\">เวอร์ชัน 18.4</a> ที่ออกมาเมื่อต้นเดือน</p>\n<p>อัปเดตนี้ระบุว่าได้แก้ไขบั๊กการเชื่อมต่อ CarPlay แบบไร้สาย ซึ่งมีรายงานปัญหาการเชื่อมต่อหลุดบ่อยครั้งในรถบางรุ่น นอกจากนี้ยังแก้ไขช่องโหว่ความปลอดภัยอีกสองรายการคือ CVE-2025-31200 เกี่ยวกับ CoreAudio และ CVE-2025-31201 เกี่ยวกับ RPAC</p>\n<p>แอปเปิลยังอัปเดตระบบปฏิบัติการอื่นซึ่งแก้ไขช่องโหว่ความปลอดภัยชุดเดียวกันนี้ด้วยได้แก่</p>\n<ul>\n<li><strong>macOS Sequoia 15.4.1</strong></li>\n<li><strong>tvOS 18.4.1</strong></li>\n<li><strong>HomePod</strong> ซอฟต์แวร์ 18.4.1</li>\n<li><strong>visionOS 2.4.1</strong></li>\n</ul>\n<p>ที่มา: <a href=\"https://9to5mac.com/2025/04/16/ios-1841-now-available-as-latest-iphone-update/\">9to5Mac</a> และ <a href=\"https://support.apple.com/en-us/100100\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/2fa2075180052c4c893d1e6a62915739.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div><div><a href=\"/topics/tvos\">tvOS</a></div><div><a href=\"/topics/homepod\">HomePod</a></div><div><a href=\"/topics/visionos\">visionOS</a></div><div><a href=\"/topics/security-patch\">Security Patch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dec9dfb38274cdc753db8074b59356a53a3685bc00d441dfbd8c72107e8b13d","category":"Thai"}