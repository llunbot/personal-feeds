{"title":"HONOR บอกที่กล้องเทพขึ้น ฮาร์ดแวร์ก็สำคัญ แต่ทีเด็ดคือ เอา AI แบบ Large Models มาพัฒนาใช้แบบ Hybrid","link":"https://www.blognone.com/node/144959","date":1740646183000,"content":"<div><div><div><p>HONOR ได้กำหนดวิสัยทัศน์ในการพัฒนากล้องโดยให้ความสำคัญกับกลุ่มผู้ใช้งานหลัก 2 กลุ่มได้แก่</p>\n<ol>\n<li>กลุ่มผู้ใช้ทั่วไปที่ต้องการใช้กล้องในการบันทึกและเก็บรักษาความทรงจำอันมีค่า</li>\n<li>กลุ่มผู้ใช้งานมืออาชีพที่มีความต้องการใช้งานกล้องในระดับสูง เพื่อสร้างสรรค์ผลงานที่มีคุณภาพ</li>\n</ol>\n<p>ด้วยความมุ่งมั่นในการพัฒนาเครื่องมือที่ทันสมัยและมีประสิทธิภาพ HONOR ตั้งใจที่จะมอบประสบการณ์การใช้งานที่สะดวกและง่ายดายยิ่งขึ้น ให้แก่ผู้ใช้งานทุกระดับเพื่อให้ทุกคนสามารถใช้ความคิดสร้างสรรค์ของตนในการผลิตผลงานชิ้นเอกได้อย่างไม่จำกัด</p>\n<p>เนื่องจาก HONOR ได้คำนึงถึงกลุ่มผู้ใช้งานเป็นหลักในการพัฒนานวัตกรรมใหม่ ๆ จึงได้สร้างแนวคิด Human-Centered AI Photography ขึ้น ซึ่งคำว่า Human หมายถึงผู้ใช้งานทั้งสองกลุ่ม</p>\n<p>โดยในด้านของ AI แบ่งออกได้เป็น 3 ส่วนหลักได้แก่</p>\n<ol>\n<li>Al Kernel เป็นแกนหลักของการทำงานของระบบ AI ภายในกล้อง ที่ช่วยเพิ่มประสิทธิภาพในการถ่ายภาพ</li>\n<li>Al Ecosystem เครื่องมือ AI ที่ช่วยในการปรับแต่งภาพ เช่น Al Eraser และ Al Enhanced Portrait เพื่อให้ได้ผลลัพธ์ที่สวยงาม และตอบโจทย์ผู้ใช้งานได้มากยิ่งขึ้น</li>\n<li>Al Calibration การประยุกต์ใช้เทคโนโลยี AI กับ Optical Hardware เพื่อให้ภาพถ่ายมีคุณภาพที่ดียิ่งขึ้นในทุกมิติ</li>\n</ol>\n<p>การพัฒนานวัตกรรมเหล่านี้ทำให้ HONOR สามารถนำเสนอประสบการณ์การถ่ายภาพที่สมบูรณ์แบบ และยึดหยุ่นตามความต้องการของผู้ใช้งานสูงสุด</p>\n<p><img alt=\"alt=&quot;HONOR&quot;\" src=\"https://www.blognone.com/sites/default/files/externals/1325566570cdd71a29e860ff919a2ed3.png\" /></p>\n<p><strong>ปฏิวัติการถ่ายภาพสมาร์ทโฟนด้วยการนำ Al Kernel และ Large Models มาใช้รวมกัน เพื่อยกระดับประสบการณ์การใช้งาน</strong></p>\n<p>ในยุคปัจจุบัน กล้องถ่ายภาพบนสมาร์ทโฟนถือเป็นตัวแทนของ Traditional Computational Photography ซึ่งประกอบไปด้วยสองส่วนหลัก ได้แก่</p>\n<ol>\n<li>Optical Hardware เช่น เลนส์กล้อง และเซนเซอร์ต่าง ๆ</li>\n<li>Deep Learning-based Algorithms เช่น การลดสิ่งรบกวนในภาพ (Noise Reduction), การสร้างภาพ HDR (HDR Reconstruction), และการเพิ่มความละเอียด (Super-resolution)</li>\n</ol>\n<p>อย่างไรก็ตาม HONOR มุ่งมั่นที่จะพัฒนากล้องถ่ายภาพบนสมาร์ทโฟนให้สามารถตอบสนองความต้องการของผู้ใช้งานได้ดียิ่งขึ้น ด้วยการนำ AI Kernel มาผนวกเข้ากับการทำงานระหว่าง Optical Hardware และ Deep Learning-based Algorithms</p>\n<p>นอกจากนี้ HONOR ยังได้พัฒนา Large Models ขึ้นมาเพื่อยกระดับประสบการณ์การใช้งาน โดยแบ่งออกเป็นสองประเภทหลัก ได้แก่</p>\n<ol>\n<li>On-Cloud ที่เน้นการสร้าง Telephoto Enhancement Large Model</li>\n<li>On-Device ที่ประกอบไปด้วย Al Raw Large Model ซึ่งมี Portrait Large Model และ Capture Large Model</li>\n</ol>\n<p>การพัฒนาเทคโนโลยีดังกล่าวทำให้ HONOR แตกต่างจากผู้เล่นในตลาดที่มีกล้องเพียง Optical Hardware และ Deep Learning-based Algorithms เท่านั้น</p>\n<p><strong>มุ่งมั่นพัฒนา Telephoto Enhancement Large Model เพื่อนำการถ่ายภาพระยะไกลสู่ระดับใหม่บน HONOR Magic 7 Pro</strong></p>\n<p>Telephoto Enhancement Large Model ถือเป็น Large Models บนคลาวด์ตัวแรก ที่ HONOR ได้คิดค้นและพัฒนาขึ้นมาเพื่อการถ่ายภาพระยะไกล (Al Super Zoom) บน <a href=\"https://www.blognone.com/node/144648\">HONOR Magic 7 Pro</a> โดยมีหน้าที่หลัก 2 ประการ ได้แก่</p>\n<ol>\n<li>การระบุวัตถุ (Identify) และการจำแนกหมวดหมู่ (Categorize)</li>\n<li>การสร้างภาพถ่าย (Generate) และการปรับแต่งภาพ (Adjust)</li>\n</ol>\n<p>เมื่อผู้ใช้งานทำการถ่ายภาพในระยะซูม 30 เท่า ระบบจะทำการวิเคราะห์ภาพที่กำลังถูกถ่าย เช่น ทัศนียภาพ อาคาร ต้นไม้ หรือสัตว์ เป็นต้น หลังจากนั้น ระบบจะทำการปรับแต่งภาพโดยอัตโนมัติ เช่น การปรับรายละเอียดภาพ สี แสง และเงา</p>\n<p>ความสามารถเหล่านี้ช่วยให้ HONOR Magic 7 Pro มีกล้องเทเลโฟโต้ 200MP ที่เหนือชั้นและน่าทึ่ง ซึ่งทำให้ผู้ใช้งานสามารถถ่ายภาพระยะไกลได้อย่างคมชัดและมีคุณภาพสูง</p>\n<p><strong>HONOR Magic 7 Pro นำเทคโนโลยี AI Raw Large Model เพื่อยกระดับการปรับแต่งภาพอย่างเหนือชั้น</strong></p>\n<p>ในด้านของ Large Models บนอุปกรณ์ AI Raw Large Model ได้ทำการผสานรวมเทคโนโลยี Large Models จำนวน 3 ตัวได้แก่ CNN, Stable Diffusion, และ Transformer ซึ่งช่วยเสริมประสิทธิภาพในการปรับปรุงอัลกอริธึมเพื่อเพิ่มประสิทธิภาพในการปรับแต่งภาพในหลายมิติ</p>\n<p>ยกตัวอย่างเช่น การลดสิ่งรบกวนในภาพ (Noise Reduction), การเพิ่มความละเอียดของภาพ (Super-Resolution), การสร้างภาพ HDR (HDR Reconstruction) และการปรับโทนสีภาพ (Tone Reconstruction) โดยที่สมาร์ทโฟนรุ่นอื่น ๆ มักใช้เพียงอัลกอริธึมทั่วไปในการปรับแต่งภาพ</p>\n<p>การนำ Al Raw Large Model มาใช้ใน HONOR Magic 7 Pro ทำให้ฟีเจอร์ AI Enhance Portrait และ HD Super Burst มีความแม่นยำและคุณภาพที่ดีกว่าในทุกด้าน ขณะที่ Large Models ที่ติดตั้งในอุปกรณ์มีขนาดใหญ่ถึง 1.4 พันล้านพารามิเตอร์ ซึ่งช่วยให้รูปภาพมีความคมชัดเพิ่มขึ้นถึง 50% และสามารถซ่อมแซมภาพได้มากถึง 200 จุดต่อครั้ง</p>\n<p><img alt=\"alt=&quot;Large Models&quot;\" src=\"https://www.blognone.com/sites/default/files/externals/1e5420f564cfe06c94260631791ff493.png\" /></p>\n<p>ความอัจฉริยะของ Large Models ไม่เพียงแต่สามารถปรับแต่งภาพ และเพิ่มความคมชัดได้อย่างมีประสิทธิภาพจากขนาดที่ใหญ่เท่านั้น แต่ AI ยังมีความสามารถในการเรียนรู้จากฐานข้อมูลใบหน้าของบุคคลจำนวนมากถึงหนึ่งล้านใบหน้า</p>\n<p><strong>มุ่งมั่นพัฒนานวัตกรรม เพื่อการปรับแต่งภาพที่ตอบโจทย์ความต้องการของผู้ใช้</strong></p>\n<p>เพื่อรักษา Al Ecosystem HONOR ไม่เพียงแค่แน่วแน่พัฒนาเทคโนโลยีการถ่ายภาพ แต่ยังมุ่งมั่นในการถ่ายทอดวิสัยทัศน์ผ่านการพัฒนาอุปกรณ์เสริมในการปรับแต่งภาพ ซึ่งช่วยให้ผู้ใช้สามารถสร้างสรรค์จินตนาการได้ตามความชอบส่วนบุคคลด้วย</p>\n<p>ฟีเจอร์ที่น่าสนใจอย่าง Al Eraser และ Al Outpainting ที่ออกแบบมาเพื่อให้ผู้ใช้ทุกประเภทสามารถใช้งานได้อย่างสะดวก และช่วยให้ได้ภาพถ่ายที่สวยงามและมีความเป็นเอกลักษณ์</p>\n<p><img alt=\"alt=&quot;AI&quot;\" src=\"https://www.blognone.com/sites/default/files/externals/ec5e014c9cfd54c8ebea6c1d826a40ba.png\" /></p>\n<p><strong>พัฒนาฮาร์ดแวร์กล้อง และ Al Calibration เพื่อผลลัพธ์การถ่ายภาพที่น่าทึ่ง</strong></p>\n<p>HONOR ได้พัฒนาฮาร์ดแวร์ในตัวกล้อง รวมถึงเซนเซอร์กล้องที่มีขนาดใหญ่ที่สุดถึง 1/1.4 ซึ่งถือเป็นครั้งแรกในอุตสาหกรรม เมื่อทำงานควบคู่กับเทคโนโลยี AI จะช่วยให้ได้ผลลัพธ์ภาพถ่ายที่น่าทึ่ง ทั้งในด้านความคมชัด ความสว่าง และรายละเอียดที่ครบถ้วน รวมไปถึงการถ่ายภาพหน้าชัดหลังเบลอได้อย่างมืออาชีพ อันเป็นผลพวงมาจากฮาร์ดแวร์กล้องที่ดี และ Al Calibration ของ HONOR</p>\n<p>ยิ่งไปกว่านั้น กล้องเทเลโฟโต้ 200 MP ใน HONOR Magic 7 Pro ยังประกอบไป ด้วยเทคโนโลยี การดีไซน์สุดล้ำอย่าง 1G+5P (1 glass+5 plastic) ที่มีส่วนช่วยให้การถ่ายภาพมีความคมชัด และมีคุณภาพสูง</p>\n<p>โดยการผสมผสานวัสดุทั้งสองประเภทนี้ ช่วยให้เลนส์กล้องมีน้ำหนักเบา และทนทานมากขึ้น โดยไม่กระทบต่อคุณภาพของภาพถ่าย ควบคู่กับทำงานของ Al Calibration และ Dual Electromagnetic Focus Actuator ทำให้เก็บแสงและเงาได้ครบทุกองค์ประกอบ และปรับแต่งโฟกัสได้แม่นยำ ไม่ว่าจะเป็นการถ่ายภาพที่หยุดนิ่ง หรือภาพที่มีการเคลื่อนไหว เช่น การถ่ายกีฬา การถ่ายสัตว์เลี้ยง หรือเด็ก</p>\n<p><img alt=\"alt=&quot;CAMERA&quot;\" src=\"https://www.blognone.com/sites/default/files/externals/802d97d2a2af3f0f2bc6a16c7711ca4e.png\" /></p>\n</div></div></div><div><div>Topics: </div><div><div><a href=\"/topics/honor\">Honor</a></div><div><a href=\"/topics/camera\">Camera</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5f3412a8930a0152cc54d4ae2370c8127c8d93255124a1cc79aae869793beb1","category":"Thai"}