{"title":"Logitech เปิดตัว MX Ink สไตลัสสำหรับงานวาดในโลกเสมือน ทำงานร่วมกับ Meta Quest","link":"https://www.blognone.com/node/140431","date":1718619929000,"content":"<div><div><div><p>Logitech เปิดตัว MX Ink ปากกาสไตลัสสำหรับการใช้งานใน Mixed Reality กับเฮดเซต Meta Quest เพื่อรองรับงานสร้างสรรค์ ที่ต้องการความละเอียดแม่นยำมากขึ้น</p>\n<p>MX Ink รองรับการทำงานทั้ง Quest 2 และ Quest 3 และยังเป็นสินค้าเสริมสำหรับการระบุตำแหน่งตัวแรกของเฮดเซต Oculus หรือ Meta ใช้ได้ทั้งงานวาดแบบ 2D, วาดบนวัตถุจริงผ่านหัวสไตลัสที่วัดแรงกด และงานวาดแบบ 3D ผ่าน การทำงานร่วมกับกล้องของเฮดเซต</p>\n<p>แบตเตอรีของ MX Ink อยู่ได้นาน 7 ชั่วโมง สำหรับการใช้งานทั่วไป ชาร์จผ่าน USB-C นอกจากนี้ยังมีอุปกรณ์ MX Mat สำหรับเป็นแผ่นเสริมงานวาด 2D อีกด้วย</p>\n<p>MX Ink ราคาขายในอเมริกา 129.99 ดอลลาร์ สินค้าเริ่มส่งมอบตั้งแต่เดือนกันยายนเป็นต้นไป</p>\n<p>ที่มา: <a href=\"https://www.logitech.com/en-us/products/vr/mx-ink.html\">Logitech</a></p>\n<p><img alt=\"No Description\" src=\"https://www.blognone.com/sites/default/files/externals/4fb5bc83149ba2ead13f7ac4d77aea12.jpeg\" /></p>\n</div></div></div><div><div>Topics: </div><div><div><a href=\"/topics/logitech\">Logitech</a></div><div><a href=\"/topics/mixed-reality\">Mixed Reality</a></div><div><a href=\"/topics/meta-quest\">Meta Quest</a></div><div><a href=\"/topics/stylus\">Stylus</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9bbf4f3fc04a027227b08e5b5259cd67a24debdfb053608411e540057588ee9","category":"Thai"}