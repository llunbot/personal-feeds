{"title":"Meituan รายงานผลประกอบการไตรมาส ระบุการแข่งขันเดลิเวอรีในจีนมีมากขึ้น","link":"https://www.blognone.com/node/146626","date":1748276433000,"content":"<span>Meituan รายงานผลประกอบการไตรมาส ระบุการแข่งขันเดลิเวอรีในจีนมีมากขึ้น</span>\n\n  <div>\n    <div>Body</div>\n              <div><p>Meituan ผู้ให้บริการ O2O รายใหญ่ในจีน รายงานผลประกอบการของไตรมาสที่ 1 ปี 2025 รายได้รวม 86,557 ล้านหยวน เพิ่มขึ้น 18% จากช่วงเดียวกันในปีก่อน และมีกำไรสุทธิ 10,949 ล้านหยวน</p>\n<p>บริษัทมีรายได้จากกลุ่มธุรกิจหลัก 64,325 ล้านหยวน มีกำไรจากการดำเนินงานส่วนนี้ 13,491 ล้านหยวน และรายได้จากธุรกิจใหม่ New Initiatives 22,232 ล้านหยวน ส่วนนี้ขาดทุน 2,273 ล้านหยวน</p>\n<p>ซีอีโอ Wang Xing ให้ข้อมูลในช่วงแถลงผลประกอบการว่าการแข่งขันในธุรกิจส่งสินค้าด่วนมีมากขึ้นในจีน โดยแม้ไม่ได้ระบุชื่อบริษัท แต่คู่แข่งตอนนี้ของ Meituan มีทั้ง Ele.me ของ Alibaba ที่อยู่ในตลาดนี้มานานแล้วกับ JD Takeaway ของ JD.com ที่เพิ่งเข้าสู่ธุรกิจเดลิเวอรี ทำให้ Xing บอกว่าอาจมีการทำสงครามราคากันมากขึ้น</p>\n<p>ที่มา: <a href=\"https://www.reuters.com/technology/chinese-food-delivery-giant-meituan-beats-quarterly-revenue-expectations-2025-05-26/\">Reuters</a> และ <a href=\"https://media-meituan.todayir.com/20250526164802782211685825_en.pdf\">Meituan</a> (pdf)</p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Mon, 26/05/2025 - 23:20</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a702ce049d1edea16ae8aca358511f2ba159e91ad530697fb5af679125fab2b4","category":"Thai"}