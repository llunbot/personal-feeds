{"title":"TikTok เพิ่มฟีเจอร์ Refresh ล้างค่าหน้าฟีดแนะนำ For You เพื่อค้นหาคอนเทนต์ใหม่","link":"https://www.blognone.com/node/133051","date":1679015024000,"content":"<div><div><div><p>TikTok ประกาศเพิ่มฟีเจอร์ใหม่ โดยให้เหตุผลว่าถึงแม้ฟีด For You จะมีความสามารถแนะนำวิดีโอที่น่าสนใจ อิงจากรูปแบบการใช้งานของแต่ละคนได้ดี แต่ก็มีโอกาสที่ผู้ใช้งานจะเลิกสนใจเนื้อหาประเภทนั้นแล้ว จึงเพิ่มคุณสมบัติล้างค่าฟีด โดยอยู่ในหน้าการตั้งค่า Content Preference ซึ่งจะทยอยเปิดใช้งานกับผู้ใช้ทั่วโลก</p>\n<p>โดยเมื่อผู้ใช้งานเลือก Refresh หน้าฟีด กระบวนการเลือกเนื้อหามาแสดงใน For You จะรีเซตมาเหมือนกับผู้ใช้งานเพิ่งสมัคร TikTok ใหม่ และเริ่มเก็บข้อมูลเพื่อแนะนำคอนเทนต์ใหม่ทั้งหมด ทั้งนี้การล้างค่าฟีดใหม่จะไม่มีผลไปล้างการตั้งค่าที่เคยกำหนดไว้ ในส่วนของแฮชแท็กที่ไม่ต้องการ และประเภทเนื้อหาที่เคยกดว่าไม่สนใจ</p>\n<p>TikTok ยังบอกว่าบริษัทยังปรับปรุงการทำงานของฟีดต่อเนื่อง เพื่อไม่ให้แสดงคอนเทนต์แนวเดียวกันซ้ำมากเกินไป รวมทั้งป้องกันไม่ให้คอนเทนต์ที่อาจกระทบกระเทือนความรู้สึก ถูกเลือกขึ้นมาบ่อยเกินไปด้วย</p>\n<p>ที่มา: <a href=\"https://newsroom.tiktok.com/en-us/introducing-a-way-to-refresh-your-for-you-feed-on-tiktok-us\">TikTok</a></p>\n<p><img alt=\"No Description\" src=\"https://www.blognone.com/sites/default/files/externals/65a8278f8ee7b2cc5fe3d055af401770.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0e84063bb58a86303093b9c715aae460f7865096893bf9680b51443b89c9ddc","category":"Thai"}