{"title":"Gmail เพิ่มฟีเจอร์ Emoji Reaction ให้อีเมล ยังรองรับเฉพาะบน Android","link":"https://www.blognone.com/node/136102","date":1696512986000,"content":"<div><div><div><p>Gmail เริ่มปล่อยฟีเจอร์ใหม่ emoji reaction การกดปุ่ม emoji ให้กับข้อความ ลักษณะเดียวกับที่เราคุ้นเคยกันจากแอพแชทต่างๆ ตอนนี้ลามมาถึงอีเมลแล้ว</p>\n<p>ฟีเจอร์นี้เริ่มใส่เข้ามาใน Gmail บน Android ก่อน โดยด้านล่างสุดของอีเมลที่อ่าน เดิมทีมีปุ่ม Reply, Reply All, Forward ตอนนี้จะเพิ่มปุ่มที่สี่รูปหน้ายิ้ม emoji เข้ามา กดแล้วเลือก emoji ที่ต้องการได้เลย การส่ง emoji ให้อีเมลของเพื่อนเหมือนเป็นการส่งอีเมล และสามารถกด unsend ได้ในช่วง 5-30 วินาทีหลังกดส่ง (ตั่งค่าเองได้ใน Settings)</p>\n<p>เนื่องจากมันไม่ใช่มาตรฐานของอีเมลแบบดั้งเดิม คนที่มองเห็น emoji จำเป็นต้องใช้ Gmail ด้วยกันเท่านั้น (ใช้อีเมลไคลเอนต์ตัวอื่นมองไม่เห็น) และตอนนี้ยังจำกัดเฉพาะผู้ใช้บัญชี Gmail แบบส่วนตัวเท่านั้น ไม่รองรับอีเมลแบบกลุ่ม หรืออีเมลที่มีผู้รับมากกว่า 20 คน หรือเราอยู่ใน BCC ของอีเมลนั้น</p>\n<p>ที่มา - <a href=\"https://support.google.com/mail/answer/14080429\">Google Support</a></p>\n<p><img alt=\"No Description\" src=\"https://www.blognone.com/sites/default/files/externals/f80390b0d7ff9bbf0d07874f5356d642.jpg\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/e-mail\">E-mail</a></div><div><a href=\"/topics/emoji\">Emoji</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de5027c56ad786d39637390341bfe0fc30261eefbc48b63096ef9b92c1f31a69","category":"Thai"}