{"title":"Compose Multiplatform รองรับ iOS ระดับโปรดักชัน, พอร์ตแอพจาก Android มาง่ายแล้ว","link":"https://www.blognone.com/node/146348","date":1746799266000,"content":"<div><div><div><p>JetBrains ออก Compose Multiplatform เวอร์ชัน 1.8.0 มีการเปลี่ยนแปลงสำคัญคือ Compose Multiplatform for iOS เข้าสถานะเสถียร พร้อมใช้งานโปรดักชันแล้ว หลังจาก<a href=\"https://www.blognone.com/node/133451\">เริ่มทดสอบมาตั้งแต่ปี 2023</a></p>\n<p>Compose เป็นเฟรมเวิร์คสำหรับเขียน UI ของภาษา Kotlin ตอนแรกเขียนขึ้นมาสำหรับ Android แต่ภายหลังขยายมายังแพลตฟอร์มอื่นๆ คือ Windows, macOS, Linux และล่าสุดรองรับ iOS อย่างเต็มรูปแบบ เข้าถึงฟีเจอร์ accessibility ของ iOS อย่าง VoiceOver, AssistiveTouch, Full Keyboard Access</p>\n<p>JetBrains บอกว่า Compose Multiplatform for iOS มีฟีเจอร์ยอดนิยมทัดเทียมกับ Jetpack Compose ของ Android แล้ว แปลว่านักพัฒนาหรือองค์กรที่อยากเขียนแอพด้วย Kotlin สำหรับ Android แล้วออกเป็นเวอร์ชัน iOS เพิ่มเติม ย่อมทำได้ง่ายขึ้นมาก, ประสิทธิภาพของ Compose Multiplatform for iOS เรียกได้ว่าเกือบเท่าเนทีฟที่เขียนด้วย SwiftUI</p>\n<p><img alt=\"No Description\" src=\"https://www.blognone.com/sites/default/files/externals/50694d54b1e6792cad3f40093a4e6bb5.png\" /></p>\n<p><img alt=\"No Description\" src=\"https://www.blognone.com/sites/default/files/externals/37015c80d7ee8633cfaa0906403db567.png\" /></p>\n<p>JetBrains ยกตัวอย่างแอพจดบันทึก Respawn ที่สร้างเวอร์ชัน iOS ด้วย Compose Multiplatform และแชร์โค้ดกับเวอร์ชัน Android ถึง 96%</p>\n<p>ที่มา - <a href=\"https://blog.jetbrains.com/kotlin/2025/05/compose-multiplatform-1-8-0-released-compose-multiplatform-for-ios-is-stable-and-production-ready/\">JetBrains</a></p>\n</div></div></div><div><div>Topics: </div><div><div><a href=\"/topics/compose\">Compose</a></div><div><a href=\"/topics/jetbrains\">JetBrains</a></div><div><a href=\"/topics/android\">Android</a></div><div><a href=\"/topics/ios\">iOS</a></div><div><a href=\"/topics/development\">Development</a></div><div><a href=\"/topics/kotlin\">Kotlin</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"349db7b3cf209a5af0c5733004d03044414ff70b16f48b89e06763e6890679eb","category":"Thai"}