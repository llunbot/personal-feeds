{"title":"ไมโครซอฟท์สาธิตการแฮ็กเครื่อง Windows 11 ที่ไม่เปิด TPM, Secure Boot และ VBS","link":"https://www.blognone.com/node/125228","date":1634031203000,"content":"<div><div><div><p>จากประเด็นเรื่องสเปกขั้นต่ำของ Windows 11 <a href=\"https://www.blognone.com/node/123410\">ที่ต้องการชิป TPM 2.0</a> และ<a href=\"https://www.blognone.com/node/125076\">ซีพียูที่รองรับ Virtualization-Based Security (VBS)</a> ทำให้<a href=\"https://www.blognone.com/node/125060\">เครื่องพีซีจำนวนมากไม่ผ่านเกณฑ์</a> และนำไปสู่คำถามว่าทำไมไมโครซอฟท์ถึงต้องกำหนดฟีเจอร์เหล่านี้ไว้ในสเปกขั้นต่ำ</p>\n<p>ล่าสุดไมโครซอฟท์ออกมาอธิบายเรื่องนี้ผ่านคลิป โดย Dave Weston หัวหน้าทีมเจาะระบบของไมโครซอฟท์ (\"hacker-in-chief\") เป็นคนมาสาธิตการเจาะพีซี Windows 11 ที่ไม่เปิด TPM, Secure Boot และไม่มี VBS ให้ดูด้วยตัวเอง</p>\n<p><img src=\"https://www.blognone.com/sites/default/files/externals/6839fbbc712a852ead36ff9357a41726.jpg\" /></p>\n<p>เดโมของ Weston มีอยู่ 2 ตัวคือ</p>\n<ul>\n<li>เจาะเครื่องที่เปิด RDP จากระยะไกลด้วยวิธี brute force เดารหัสผ่าน เมื่อเข้ามาได้แล้วสามารถทำอะไรกับเครื่องก็ได้ เช่น การเขียน Master Boot Record (MBR) เพราะเครื่องไม่มี TPM/Secure Boot ป้องกันที่ระดับฮาร์ดแวร์</li>\n<li>เจาะเครื่องที่เข้าถึงได้ทางกายภาพ โดยสามารถปลอมข้อมูล biometric ลายนิ้วมือได้ (เขาใช้เยลลี่ Gummy Bear สแกนแทนนิ้วมือ) เพื่อล็อกอินไปควบคุมเครื่องได้ เพราะไม่ได้เปิด VBS</li>\n</ul>\n<p>จากนั้น Weston ก็อธิบายว่าฟีเจอร์ความปลอดภัยทั้ง 3 ตัวคือ TPM, Secure Boot และ VBS ทำงานร่วมกันแล้วสามารถช่วยป้องกันการโจมตีลักษณะนี้ได้ จึงเป็นเหตุผลว่าทำไม Windows 11 ถึงกำหนดว่าต้องมีฟีเจอร์ทั้งสามอย่างนี้</p>\n<p>ที่มา - <a href=\"https://www.neowin.net/news/microsoft-demoes-hacker-attacks-on-pcs-with-no-tpm-vbs-and-more/\">NeoWin</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/tpm\">TPM</a></div><div><a href=\"/topics/microsoft\">Microsoft</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bbb482cd755c619a06351ee9299a4c2299b04b30e62ae8b90065b061abb3d78","category":"Thai"}