{"title":"Apple ออกอัพเดต iOS 16.4, iPadOS 16.4 และระบบปฏิบัติการอื่นในเครือ","link":"https://www.blognone.com/node/133185","date":1679960089000,"content":"<div><div><div><p>แอปเปิลออกอัพเดตระบบปฏิบัติการ iOS 16.4 และ iPadOS 16.4 ซึ่งเป็นอัพเดตรอบใหญ่ ผู้ใช้งานสามารถอัพเดตได้โดยไปที่ Settings &gt; General &gt; Software Update ซึ่ง iOS 16.4 มาพร้อมคุณสมบัติใหม่หลายอย่างดังนี้</p>\n<ul>\n<li>รองรับการ<a href=\"https://www.blognone.com/node/132668\">แจ้งเตือนแบบ Web Push ใน Safari</a></li>\n<li>เพิ่มไอคอนในหน้า Home จากเบราว์เซอร์อื่นที่ไม่ใช่ Safari</li>\n<li>Apple Books ปรับเลือกอนิเมชันตอนเปิดหน้าถัดไปได้</li>\n<li>เพิ่มอีโมจิใหม่ 21 รายการ ตาม<a href=\"https://www.blognone.com/node/129357\">มาตรฐาน Emoji 15.0</a></li>\n<li>Apple Pencil ใน iPadOS 16.4 ฟังก์ชัน Hover รองรับการลองเอียงมุม Pencil พรีวิวก่อนลงเส้น-สี</li>\n<li>เปลี่ยนวิธี<a href=\"https://www.blognone.com/node/132698\">ลง iOS เวอร์ชัน Beta</a> รุ่นถัดไปด้วย Apple ID</li>\n</ul>\n<p>ของใหม่อื่น ได้แก่ HomeKit Architecture ปรับปรุงใหม่, Podcasts ปรับปรุงไลบรารี่และการฟังรายการ, เข้าถึงหน้าโปรไฟล์ Apple Music ง่ายขึ้น, AppleCare แสดงข้อมูลการรับประกันอุปกรณ์ทั้งหมดที่มี, Emergency SOS via Satellite เพิ่มบริการอีก 6 ประเทศ ยังไม่มีไทย, รองรับจอย DualSense Edge ของ PS5, เพิ่มคำสั่งใหม่ใน Shortcuts</p>\n<p><img src=\"https://www.blognone.com/sites/default/files/externals/1908a34a1682b443725b19c2a3c5787c.png\" alt /></p>\n<p>นอกจากนี้แอปเปิลยังออกอัพเดตระบบปฏฺิบัติการของอุปกรณ์อื่นดังนี้</p>\n<ul>\n<li><strong>macOS Ventura 13.3</strong> เพิ่มอีโมจิ แก้ไขบั๊กใน Trackpad และบั๊กอื่น ๆ</li>\n<li><strong>watchOS 9.4</strong> ปรับปรุงการเตือนนาฬิกาปลุก, ประวัติภาวะสัญญาณหัวใจ AFib รองรับผู้ใช้งานในไทยแล้ว</li>\n<li><strong>tvOS 16.4</strong> เพิ่มฟีเจอร์ช่วยเหลือการเข้าถึง (Accessibility) ให้ลดแสงกะพริบลงหากตรวจพบ</li>\n<li><strong>HomePod 16.4</strong> ปรับปรุงการทำงานทั่วไป</li>\n<li><strong>Studio Display Firmware 16.4</strong> ปรับปรุงการคาลิเบรทสีด้วย Pro Display Calibrator</li>\n<li><strong>iOS 15.7.4 และ iPadOS 15.7.4</strong> สำหรับ iPhone, iPad รุ่นเก่า ที่อัพเกรดเป็น iOS 16 ไม่ได้ แก้ไขช่องโหว่ WebKit และอื่น ๆ</li>\n</ul>\n<p>ที่มา: MacRumors <a href=\"https://www.macrumors.com/2023/03/27/apple-releases-ios-16-4/\">[1]</a>, <a href=\"https://www.macrumors.com/2023/03/27/apple-releases-macos-ventura-13-3/\">[2]</a>, <a href=\"https://www.macrumors.com/2023/03/27/apple-releases-watchos-9-4/\">[3]</a>, <a href=\"https://www.macrumors.com/2023/03/27/apple-releases-tvos-16-4/\">[4]</a>, <a href=\"https://www.macrumors.com/2023/03/27/apple-releases-homepod-16-4-software/\">[5]</a>, <a href=\"https://www.macrumors.com/2023/03/27/apple-releases-studio-display-16-4-firmware/\">[6]</a>, <a href=\"https://www.macrumors.com/2023/03/27/ios-15-7-4-security-update/\">[7]</a></p>\n</div></div></div><div><div>Topics: </div><div><div><a href=\"/topics/ios-16\">iOS 16</a></div><div><a href=\"/topics/apple\">Apple</a></div><div><a href=\"/topics/ipados-16\">iPadOS 16</a></div><div><a href=\"/topics/operating-system\">Operating System</a></div><div><a href=\"/topics/ventura\">Ventura</a></div><div><a href=\"/topics/watchos\">watchOS</a></div><div><a href=\"/topics/homepod\">HomePod</a></div><div><a href=\"/topics/studio-display\">Studio Display</a></div><div><a href=\"/topics/ios-15\">iOS 15</a></div><div><a href=\"/topics/ipados-15\">iPadOS 15</a></div><div><a href=\"/topics/tvos\">tvOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"697691ca93da151a15deee7850154023f8910146ff641009c86b55beab6e1216","category":"Thai"}