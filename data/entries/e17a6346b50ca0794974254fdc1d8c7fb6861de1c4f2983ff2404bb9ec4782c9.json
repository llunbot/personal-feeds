{"title":"Apple แจกคู่มือซ่อมแซม iPhone 16 - รุ่นปกติและ Plus ใช้การลอกกาวแบตเตอรีด้วยไฟ 9 โวลต์","link":"https://www.blognone.com/node/142108","date":1726893319000,"content":"<div><div><div><p>แอปเปิลเผยแพร่คู่มือการซ่อมแซม iPhone 16, iPhone 16 Plus, iPhone 16 Pro และ iPhone 16 Pro Max หลังจากสินค้าเริ่มส่งมอบให้กับลูกค้าตั้งแต่วันศุกร์ที่ผ่านมา ซึ่งคู่มือนี้ระบุขั้นตอนการแกะเปลี่ยนชิ้นส่วนที่เป็นอะไหล่ตระกูล iPhone 16 ในแต่ละส่วนการทำงาน รวมทั้งเครื่องมือที่จำเป็น</p>\n<p>แอปเปิลบอกว่าคู่มือนี้เขียนมาสำหรับช่างซ่อมแซมที่มีความรู้ ประสบการณ์ และชำนาญเครื่องมือซ่อมแซมอุปกรณ์อิเล็กทรอนิกส์</p>\n<p>ประเด็นที่น่าสนใจในคู่มือการซ่อมแซม เช่น iPhone 16, iPhone 16 Plus เปลี่ยนมาใช้การลอกกาวแบตเตอรีด้วยไฟฟ้า 9 โวลต์ ตามที่มีข่าวก่อนหน้านี้ ส่วน iPhone 16 Pro และ iPhone 16 Pro Max ยังใช้แถบกาวแบบเดิม นอกจากนี้ กล้อง Face ID, สแกนเนอร์ LiDAR ยังสามารถเปลี่ยนอุปกรณ์และคอนฟิกได้ที่ระดับอุปกรณ์ ส่วนกล้อง TrueDepth สามารถถอดสลับกันระหว่าง iPhone 16 กับ iPhone 16 Pro ได้ด้วย</p>\n<p>ที่มา: <a href=\"https://www.macrumors.com/2024/09/20/iphone-16-repair-manual/\">MacRumors</a></p>\n<p>คู่มือการซ่อมแซมเองของ iPhone 16 แต่ละรุ่น</p>\n<ul>\n<li><a href=\"https://support.apple.com/en-us/120652\">iPhone 16</a></li>\n<li><a href=\"https://support.apple.com/en-us/120662\">iPhone 16 Plus</a></li>\n<li><a href=\"https://support.apple.com/en-us/120803\">iPhone 16 Pro</a></li>\n<li><a href=\"https://support.apple.com/en-us/120819\">iPhone 16 Pro Max</a></li>\n</ul>\n<p><img src=\"https://www.blognone.com/sites/default/files/externals/812b97354b31129cde17625285863ecd.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/repair\">Repair</a></div><div><a href=\"/topics/battery\">Battery</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e17a6346b50ca0794974254fdc1d8c7fb6861de1c4f2983ff2404bb9ec4782c9","category":"Thai"}