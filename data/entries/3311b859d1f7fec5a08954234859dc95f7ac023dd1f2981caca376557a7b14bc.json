{"title":"Deezer พบเพลงใหม่ที่ถูกอัปโหลดขึ้นสตรีม 18% ถูกสร้างโดย AI ทั้งหมด","link":"https://www.blognone.com/node/145900","date":1744871530000,"content":"<div><div><div><p>Deezer แพลตฟอร์มสตรีมเพลง พบเพลงที่สร้างด้วย AI มากกว่า 18% จากจำนวนเพลงใหม่ที่อัปโหลดขึ้นแพลตฟอร์มในแต่ละวัน หรือราว ๆ 20,000 แทร็กต่อวัน เพิ่มขึ้นจาก 10% ในเดือนมกราคม 2025</p>\n<p>หัวหน้าฝ่ายนวัตกรรมของ Deezer บอกว่า แม้ AI จะเปิดโอกาสใหม่ ๆ ให้กับการสร้างเพลง แต่ก็ต้องมีความรับผิดชอบในการพัฒนาเทคโนโลยีนี้ เพื่อปกป้องสิทธิ์ของศิลปิน และทำให้ทุกอย่างโปร่งใสกับผู้ฟัง</p>\n<p>Deezer ยังคงเป็นแพลตฟอร์มเจ้าใหญ่เจ้าเดียว ที่ร่วมลงนามในแถลงการณ์ระดับโลกเรื่องการฝึก AI อย่างรับผิดชอบ ซึ่งล่าสุด เริ่มถอดเพลงที่สร้างด้วย AI ออกจากระบบแนะนำเพลงของแพลตฟอร์ม ต่างจาก Spotify ที่ยังเปิดกว้างให้กับเพลงที่สร้างด้วย AI</p>\n<p>ที่มา: <a href=\"https://www.engadget.com/ai/deezer-reports-18-percent-of-the-music-uploaded-to-its-service-every-day-is-ai-generated-193652533.html\">Engadget</a> via <a href=\"https://newsroom-deezer.com/2025/04/deezer-reveals-18-of-all-new-music-uploaded-to-streaming-is-fully-ai-generated/\">Deezer Newsroom</a></p>\n<p><img alt=\"alt=&quot;Deezer&quot;\" src=\"https://www.blognone.com/sites/default/files/externals/cb8f6fdd4c96600906263ae0d73d3ccd.png\" /></p>\n</div></div></div><div><div>Topics: </div><div><div><a href=\"/topics/deezer\">Deezer</a></div><div><a href=\"/topics/streaming\">Streaming</a></div><div><a href=\"/topics/music\">Music</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3311b859d1f7fec5a08954234859dc95f7ac023dd1f2981caca376557a7b14bc","category":"Thai"}