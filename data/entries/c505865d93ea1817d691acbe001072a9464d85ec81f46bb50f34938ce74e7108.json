{"title":"Java 22 ออกแล้ว ยอมให้ตั้งชื่อตัวแปรที่ไม่ใช้งานด้วยสัญลักษณ์ _","link":"https://www.blognone.com/node/138801","date":1710895092000,"content":"<div><div><div><p>Oracle ออก Java 22 รุ่นซัพพอร์ตระยะสั้น 6 เดือน (Java 21 เป็นรุ่นซัพพอร์ตระยะยาวนาน 2 ปี)</p>\n<p>ของใหม่ที่สำคัญของ Java 22 คือ <a href=\"https://openjdk.org/jeps/456\">Unnamed Variables &amp; Patterns</a> เปิดให้ตั้งชื่อตัวแปรที่ถูกบังคับให้ต้องมี แต่ไม่ต้องเรียกใช้งาน เป็นสัญลักษณ์ขีดล่าง (_) แทนการต้องตั้งชื่อตัวแปรอะไรก็ได้สักอย่าง</p>\n<p>จากภาพตัวอย่างคือตัวแปร order ไม่ถูกเรียกใช้งานจริง แต่ต้องประกาศ (แถมโดนคอมไพเลอร์ด่าซ้ำว่ามีตัวแปรไม่ใช้งาน) ในสเปกของ Java 22 เปิดให้ใช้ตัว _ เพื่อบอกอย่างเจาะจงว่าเป็นตัวแปรที่ไม่ต้องตั้งชื่อได้แล้ว</p>\n<p><img alt=\"No Description\" src=\"https://www.blognone.com/sites/default/files/externals/a692990b004f6d65eedc1af40aab4d7b.png\" /></p>\n<p><img alt=\"No Description\" src=\"https://www.blognone.com/sites/default/files/externals/66fde9c510789adaf1a73b96d1c53fc2.png\" /></p>\n<p>ของใหม่อย่างอื่นคือ</p>\n<ul>\n<li>Foreign Function &amp; Memory API สำหรับการเชื่อมต่อกับฟังก์ชันที่เป็นภาษาอื่นนอก Java Runtime</li>\n<li>Launch Multi-File Source-Code Programs การเรียกซอร์สโค้ด Java ที่อยู่ในหลายๆ ไฟล์โดยไม่ต้องคอมไพล์ก่อน</li>\n<li>Regional Pinning for G1 การกำหนดเขตพื้นที่ทำงานในหน่วยความจำของ garbage collector G1 เมื่อต้องทำงานกับโค้ด C/C++ เพื่อให้ไม่ต้องปิดการทำงานของ G1 ทุกครั้งไป</li>\n</ul>\n<p>Oracle ยังเปิดให้ใช้งาน <a href=\"https://blogs.oracle.com/java/post/oracle-graalvm-for-jdk-22\">Oracle GraalVM for JDK 22</a> ฟรี <a href=\"https://www.blognone.com/node/134528\">แบบเดียวกับที่เริ่มทำตอน Java 20 ด้วย</a></p>\n<p>ที่มา - <a href=\"https://blogs.oracle.com/java/post/the-arrival-of-java-22\">Oracle</a></p>\n</div></div></div><div><div>Topics: </div><div><div><a href=\"/topics/java\">Java</a></div><div><a href=\"/topics/programming\">Programming</a></div><div><a href=\"/topics/oracle\">Oracle</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c505865d93ea1817d691acbe001072a9464d85ec81f46bb50f34938ce74e7108","category":"Thai"}