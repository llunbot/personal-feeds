{"title":"กูเกิลหยุดขาย Chromecast อย่างเป็นทางการ สินค้าบนหน้าเว็บหมดสต๊อกแล้ว","link":"https://www.blognone.com/node/144845","date":1740136524000,"content":"<div><div><div><p>กูเกิลหยุดขาย Chromecast with Google TV <a href=\"https://www.blognone.com/node/141276\">ตามที่เคยประกาศไว้หลังเปิดตัว Google TV Streamer</a> โดยหน้าสินค้าบนเว็บ Google Store ขึ้นว่า Out of Stock แล้ว</p>\n<p>การเลิกขาย Chromecast with Google TV ซึ่งถือเป็น Chromecast รุ่นสุดท้าย ถือเป็นจุดสิ้นสุดอย่างเป็นทางการของ<a href=\"https://www.blognone.com/node/46741\">ผลิตภัณฑ์ตระกูล Chromecast ที่เริ่มทำตลาดมาตั้งแต่ปี 2013</a> ถึงแม้มี Google TV Streamer ที่เป็นอุปกรณ์ลักษณะเดียวกันมาแทน แต่<a href=\"https://www.blognone.com/node/141307\">ระดับราคาต่างกันคือ 100 ดอลลาร์ vs 30-50 ดอลลาร์</a> ซึ่งตัวแทนกูเกิลพูดชัดเจนว่าจะไม่กลับมาทำอุปกรณ์สตรีมราคาถูกอีกแล้ว เพราะสภาพตลาดเปลี่ยนไป มีอุปกรณ์ลักษณะนี้จากแบรนด์ต่างๆ มากมายแล้ว</p>\n<p>ที่มา - <a href=\"https://9to5google.com/2025/02/20/google-store-chromecast-with-google-tv/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/d4c984927e6cafa9ba22477ecb1ead79.jpeg\" /></p>\n</div></div></div><div><div>Topics: </div><div><div><a href=\"/topics/chromecast\">Chromecast</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec9e67c32be128f07a56a614dfb9ad522731df439faf529fd4156d194c1bc5a8","category":"Thai"}