{"title":"CalTech ยุติคดีฟ้องร้อง Apple, Broadcom ละเมิดสิทธิบัตร Wi-Fi ซึ่งยื่นฟ้องมาตั้งแต่ปี 2016","link":"https://www.blognone.com/node/136228","date":1697329370000,"content":"<div><div><div><p>สถาบันเทคโนโลยีแคลิฟอร์เนีย (California Institute of Technology - CalTech) ได้ทำข้อตกลงเพื่อยุติคดีฟ้องร้องแอปเปิลและ Broadcom เรื่องการละเมิดสิทธิบัตรเกี่ยวกับชิป Wi-Fi ที่ทาง CalTech <a href=\"https://www.blognone.com/node/81656\">ฟ้องสองบริษัทนี้</a>เมื่อปี 2016 ซึ่งการเจรจานี้มีข้อตกลงคือแอปเปิลและ Broadcom ก็จะไม่ฟ้องร้องกลับด้วย อย่างไรก็ตามรายละเอียดในข้อตกลงไม่มีการเปิดเผยออกมา</p>\n<p>ในตอนนั้น CalTech ระบุว่าแอปเปิลและ Broadcom ละเมิดสิทธิบัตรด้าน Wi-Fi ซึ่งถูกนำมาใช้งานในชิปที่แอปเปิลซื้อจาก Broadcom และนำมาใช้ในอุปกรณ์ต่าง ๆ ทั้ง iPhone, iPad, Mac และ Apple Watch ในขั้นแรกคณะลูกขุนมีคำตัดสินปี 2020 ให้แอปเปิลและ Broadcom จ่ายค่าปรับรวมกันประมาณ 1.1 พันล้านดอลลาร์ แต่มีการยื่นอุทธรณ์และศาลให้ไต่สวนคดีใหม่ จนนำมาสู่ข้อสรุปดังกล่าว</p>\n<p>ที่มา: <a href=\"https://www.reuters.com/legal/caltech-ends-high-stakes-us-patent-fight-with-apple-broadcom-2023-10-12/\">Reuters</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div><div><a href=\"/topics/patent\">Patent</a></div><div><a href=\"/topics/broadcom\">Broadcom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"535c094ba7b3031c3273e58a83d6f49af9d0da0aac7a561841d31d8fcf2cc312","category":"Thai"}