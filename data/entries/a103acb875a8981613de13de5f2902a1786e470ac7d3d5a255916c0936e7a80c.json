{"title":"Meta เพิ่มฟีเจอร์ Live AI บน Ray-Ban Meta Glasses เห็นภาพเดียวกับผู้ใช้พร้อมโต้ตอบได้ตลอด","link":"https://www.blognone.com/node/143705","date":1734424893000,"content":"<div><div><div><p>Meta ประกาศเพิ่มฟีเจอร์ Live AI ในแว่นตาอัจฉริยะ Ray-Ban Meta Glasses ช่วยให้ AI มองเห็นภาพเดียวกับที่ผู้ใช้งานเห็นตรงหน้า สามารถโต้ตอบผู้ใช้ได้แบบเรียลไทม์</p>\n<p>Meta บอกว่าฟีเจอร์ใหม่จะเพิ่มความสะดวกสบายให้ผู้ใช้งาน เพราะสามารถให้คำแนะนำโดยอัตโนมัติตามภาพที่เห็น ไม่ต้องรอให้ผู้ใช้งานเป็นคนสั่ง รวมทั้งการช่วยเหลือแบบ hands-free help เช่น เตรียมมื้ออาหาร ทำสวน โดยไม่ต้องพูด wake word เพื่อปลุก AI มารับคำสั่ง</p>\n<p>ส่วนฟีเจอร์แปลภาษาที่มาคู่กับ Live AI สามารถแปลบทสนทนาภาษาอังกฤษ สเปน ฝรั่งเศส และอิตาลีได้แบบเรียลไทม์</p>\n<p>นอกจากนี้ Ray-Ban Meta Glasses ยังใช้ร่วมกับ Shazam สำหรับค้นหาเพลง เพียงแค่ถามว่า “Hey Meta, what is this song?”</p>\n<p>ฟีเจอร์ทั้งหมดนี้จะเป็นส่วนหนึ่งของโปรแกรม Early Access ที่เปิดให้ลงทะเบียนสำหรับในสหรัฐอเมริกาและแคนาดาจำนวนจำกัด</p>\n<p>ที่มา <a href=\"https://www.macrumors.com/2024/12/16/meta-smart-glasses-live-ai/\">Macrumors</a> via <a href=\"https://www.meta.com/blog/quest/ray-ban-meta-v11-software-update-live-ai-translation-shazam/\">Meta</a></p>\n<p><img alt=\"alt=&quot;Meta Ray-Ban&quot;\" src=\"https://www.blognone.com/sites/default/files/externals/d0ccf524355e6fbd8cb53426475d882a.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/ray-ban\">Ray-Ban</a></div><div><a href=\"/topics/smart-glass\">Smart Glass</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a103acb875a8981613de13de5f2902a1786e470ac7d3d5a255916c0936e7a80c","category":"Thai"}