{"title":"กอบกู้สถานการณ์ยามฉุกเฉิน รับมือกับ Ransomware ด้วย IBM Cyber Vault","link":"https://www.blognone.com/node/134190","date":1686124800000,"content":"<div><div><div><p>Ransomware ยังคงเป็นภัยร้ายที่สร้างความเสียหายให้แก่องค์กรอย่างต่อเนื่อง ซึ่งหลายองค์กรอาจได้มีโอกาสสัมผัสพิษส่งของความเสียหายที่เกิดขึ้นมาบ้างแล้ว ทั้งนี้ทุกท่านย่อมทราบกันดีว่าโซลูชันในการกู้คืนข้อมูลเป็นเรื่องสำคัญที่สุดต่อการแก้ไขสถานการณ์ แต่คำถามคือท่านจะทราบได้อย่างไรว่าข้อมูลที่กู้คืนกลับมานั้นปลอดภัยดีหรือไม่ เพื่อป้องกันการถูกโจมตีซ้ำในอนาคต จะใช้วิธีการใดเพื่อตรวจสอบและในช่วงเวลาคับขันท่านเองมีเวลามากแค่ไหน ซึ่ง IBM Cyber Vault ได้ถูกออกแบบมาเพื่อป้องกันความโกลาหลดังกล่าว โดยท่านจะได้รู้จักกับโซลูชันนี้เพิ่มขึ้นในบทความนี้</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/0780f877146f6ca406eb32273320280b.png\" /></p>\n<p><strong>อะไรคือการป้องกันอย่างครบวงจร</strong></p>\n<p>การป้องกันทางไซเบอร์ไม่ได้เกิดขึ้นจากการป้องกันเพียงส่วนเดียวแต่ต้องมีการวางระบบอย่างเป็นขั้นเป็นตอน ในมุมของ IBM เองได้เน้นย้ำถึงการป้องกันข้อมูลขององค์กรว่าควรประกอบไปด้วย 2 ส่วนคือ</p>\n<p>1.)  <strong>Cyber Security</strong>  คือการป้องกันข้อมูลของธุรกิจเชิงรุกหรือความพยายามปิดกั้นไม่ให้การเข้าถึงนั้นไปสู่ข้อมูลสำคัญได้</p>\n<p>2.)  <strong>Cyber Resiliency</strong>  คือกลไกการบรรเทาปัญหาอย่าง การกู้คืนข้อมูลหรือระบบหลังจากกลไกการป้องกันถูกเอาชนะได้ ในส่วนของ Ransomware คือการที่องค์กรสามารถกู้คืนข้อมูลกลับมาได้ จากการที่ไม่สามารถเข้าถึงข้อมูลที่ถูกเข้ารหัส หรือกรณีที่ข้อมูล</p>\n<p>หลักถูกทำลายลง หรือได้รับความเสียหายจนไม่สามารถนำมาใช้ได้ โดย Cyber Resiliency คือประเด็นหลักของบทความนี้</p>\n<p><strong>รู้จักกับ IBM Storage Virtualize</strong></p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/bf1147f5c7d7b9d6787707df72edc45a.png\" /></p>\n<p>IBM Storage Virtualize หรือก่อนหน้าที่ชื่อว่า Spectrum Virtualize เป็นแนวคิดการทำ Storage ที่มีอยู่ทั้งหมดในองค์กรให้สามารถใช้งานและบริหารจัดการร่วมกันได้เสมือนเป็นระบบจัดเก็บข้อมูลระบบเดียวกัน เฉกเช่นเดียวกันกับ Server Virtualization ที่ใช้งานกัน และด้วยความสามารถของ Software-defined Storage นี้ยังนำมาซึ่งความสามารถในเชิงปฏิบัติการอีกมากมาย เช่น Data Compression &amp; Duplication, การทำ Automatic Tiering ระหว่าง Storage การ Migrate ข้อมูลและจัดการ Capacity ให้ไม่เกิด Downtime ต่อการใช้งานเป็นต้น เช่นกันในมุมด้าน Cyber Security เองก็มีความโดดเด่นไม่น้อยเช่น</p>\n<ul>\n<li>Role-based Access Control (RBAC) เพื่อสร้างกลุ่มผู้ใช้ด้วยสิทธิ์ตามหน้าที่ต่างกันออกไป ทำให้บริหารจัดการการเข้าถึงพื้นที่ได้อย่างรัดกุมจำกัดวงความเสียหาย</li>\n<li>Remote Authentication พิสูจน์ตัวตนก่อนเข้าใช้งานโดยท่านสามารถเชื่อมต่อกับ LDAP หรือ AD ที่ใช้อยู่แล้ว และสามารถเก็บข้อมูลการเข้าใช้งานได้</li>\n<li>Multi-factor Authentication เป็นกลไกพื้นฐานในปัจจุบันที่ช่วยป้องกันการแฮ็กบัญชีได้อย่างมีนัยสำคัญ</li>\n<li>Volume Protection ป้องกันการลบหรือ unmap volume ของระบบสำคัญที่ยังคงใช้งานอยู่</li>\n<li>Encryption เข้ารหัสข้อมูลแม้กระทั่งคนร้ายเข้าถึงเครื่องก็ไม่สามารถเข้าถึงข้อมูลได้หากปราศจากการถอดรหัสที่ถูกต้อง</li>\n<li>Secure Data Deletion การันตีการลบข้อมูลโดยใช้กลไกด้าน cryptographic เพื่อให้แน่ใจว่าข้อมูลที่ถูกลบไปจะไม่ถูกกู้คืนกลับมาได้</li>\n<li>Seperation of Logical Objects (Multi-Tenancy) กำหนดกลุ่มของความรับผิดชอบเพื่อแยกการจัดการ มีแอดมินที่รับผิดชอบเฉพาะระบบข้อมูลของตนซึ่งไม่สามารถแก้ไขหรือเปลี่ยนแปลงทรัพยากรของกลุ่มอื่นได้</li>\n</ul>\n<p><strong>รับมือกับ Ransomware อย่างมั่นใจ ด้วย 2 โซลูชันจาก IBM</strong><br />\nIBM นั้นให้ความสำคัญกับการช่วยธุรกิจองค์กรรับมือกับ Ransomware ได้อย่างมีประสิทธิภาพมาโดยตลอด ซึ่งภายในเทคโนโลยี IBM Software-defined Storage ได้ให้ความสำคัญกับภาพด้าน Cyber Resiliency เสมอมา โดย 2 โซลูชันที่จะกล่าวถึงครั้งนี้ก็คือ</p>\n<p>1.) <strong>IBM Safeguarded Copy  :  ข้อมูลสำรองที่ไม่สามารถถูก Ransomware แก้ไขเปลี่ยนแปลง</strong><br />\nตั้งแต่การแพร่ระบาดของ Ransomware องค์กรทั่วโลกได้ตระหนักแล้วว่าการสำรองข้อมูลนั้นสำคัญเพียงใด อย่างไรก็ดีผู้โจมตีเองก็รับรู้ถึงปัจจัยเหล่านี้เช่นกันทำให้การโจมตีในยุคถัดมาจึงมักวางแผนเข้าทำลายแหล่งสำรองข้อมูลเพื่อการันตีความสำเร็จของการเรียกค่าไถ่ที่ตนต้องการ ด้วยเหตุนี้เองการป้องกันข้อมูลสำรองจึงเป็นอีกมาตรการสำคัญที่ทุกองค์กรควรใส่ใจ นำไปสู่แนวคิดที่เรียกว่า Immutable Copy</p>\n<p>วัตถุประสงค์ของ Immutable Copy คือการการันตีว่าสำเนาข้อมูลนั้นจะไม่สามารถเข้าถึงได้จากโฮสต์เดียวกัน ในกรณีที่แยกจัดเก็บใน Storage เดียวกันเรียกว่า Logically Air-gapped แต่หากแยกเก็บคนละอุปกรณ์เชิงกายภาพเช่น เทป หรือ Storage อื่นจะเรียกว่า Physically Air-gapped ทั้งนี้ IBM ได้นำเสนอความสามารถ Immutable Copy ผ่านสิ่งที่เรียกว่า IBM Safeguarded Copy โดยสำเนาจะไม่สามารถถูกทำลาย แก้ไข เปลี่ยนแปลงแม้ใช้สิทธิ์ระดับ Admin แต่จะถูกจัดการได้ผ่านสิทธิ์พิเศษหรือครบอายุการจัดเก็บเท่านั้น</p>\n<p>แนวทางดังกล่าวนี้ทำให้ IBM Safeguarded Copy กลายเป็นความสามารถหลักอันหนึ่งที่ช่วยให้รับมือกับ Ransomware ได้เป็นอย่างดี เพื่อให้ธุรกิจองค์กรสามารถมั่นใจได้ว่าทุกๆ การสำรองข้อมูล  ที่มีการจัดเก็บเอาไว้ด้วย IBM Safeguarded Copy นี้ จะไม่มีวันถูก Ransomware เข้ามาแก้ไข, ลบ หรือทำลายได้ ดังนั้นเมื่อเกิดเหตุที่ข้อมูลของธุรกิจถูกโจมตีด้วย Ransomware ผู้ดูแลระบบก็สามารถทำการกู้คืนข้อมูลได้ทันที</p>\n<p>2.) <strong>IBM Cyber Vault : ติดตามการโจมตีจาก Ransomware อย่างต่อเนื่องพร้อมย้อนกลับสู่จุดปลอดภัย</strong></p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/3d1f988cae5cbc1a1699ed0ee70719ac.png\" /></p>\n<p>สถานการณ์ที่เกิดขึ้นในโลกความเป็นจริงไม่ได้จบลงเพียงแค่ว่าท่านมีโซลูชันสำรองข้อมูลแล้วทุกอย่างจะปลอดภัย แต่ยังมีคำถามใหญ่อีกประเด็นที่ต้องตอบให้ได้ก็คือท่านจะมั่นใจได้อย่างไรว่าสำเนาข้อมูลที่เก็บไว้สามารถใช้ได้จริงหรือถูกโจมตีไปแล้ว ซึ่งพบองค์กรจำนวนมากถูกโจมตีซ้ำ หรือไม่สามารถกู้คืนระบบได้อย่างรวดเร็ว และนี่คือมูลค่าความเสียหายที่ส่งผลต่อการให้บริการเป็นอย่างมาก</p>\n<p>ด้วยเหตุนี้เอง ทาง IBM จึงได้ทำการพัฒนาโซลูชัน IBM Cyber Vault ขึ้นมาเพื่อเร่งให้การกู้คืนทำได้ด้วยความเร็วสูงสุดจากหลายวันเหลือเพียงไม่กี่ชั่วโมง ไม่เพียงแค่การตอบคำถามว่าสำเนาข้อมูลที่ต้องการนำกลับมาใช้ปลอดภัย แต่ยังบอกได้ว่าสำเนาส่วนไหนไม่ปลอดภัย ด้วยวิธีการตรวจสอบ Snapshot ที่ถูกสร้างขึ้นโดย IBM Safeguarded Copy เพื่อค้นหาว่ามีระบบใดกำลังถูก Ransomware โจมตีอยู่บ้าง และจะทำการกู้คืนข้อมูลของระบบเหล่านั้นด้วย Snapshot ที่ปราศจาก Ransomware</p>\n<p>ทั้งนี้ IBM Cyber Vault ประกอบไปด้วยองค์ประกอบหลายตัว เช่น ฮาร์ดแวร์ IBM Storage ที่มีความสามารถ IBM Safeguarded Copy ซึ่งควบคู่กับความสามารถในการติดตามภัยคุกคามจาก QRadar SIEM หรือการตอบสนองเหตุการณ์อัตโนมัติด้วย QRadar SOAR เป็นต้น</p>\n<p>ท่านใดสนใจเกี่ยวกับโซลูชัน IBM Cyber Vault หรือโซลูชันอื่นๆจาก IBM สามารถติดต่อเพื่อขอคำแนะนำจากผู้เชี่ยวชาญของ Computer Union ได้ที่<br />\nEmail : <a href=\"mailto:cu_mkt@cu.co.th\">cu_mkt@cu.co.th</a></p>\n<p>หรือโทร 02 311 6881 #71515, 7158</p>\n<p><img alt=\"No Description\" src=\"https://www.blognone.com/sites/default/files/externals/3d30aeef407914ee1e16dfe691c0c4cb.png\" /></p>\n</div></div></div><div><div>Topics: </div><div><div><a href=\"/topics/computer-union\">Computer Union</a></div><div><a href=\"/topics/ibm\">IBM</a></div><div><a href=\"/topics/ransomware\">Ransomware</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4065a3e1063a47b92e17b45e215203604db61d6d166e1d40336c56951622fc0e","category":"Thai"}