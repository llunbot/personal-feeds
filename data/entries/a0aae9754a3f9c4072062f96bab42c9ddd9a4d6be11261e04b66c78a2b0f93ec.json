{"title":"ส่องชิปประมวลผลจาก Qualcomm ที่เป็นขุมพลังหลักให้ Meta Quest 3 และ Ray-Ban Meta Smart Glass","link":"https://www.blognone.com/node/135989","date":1695952820000,"content":"<div><div><div><p>Meta เพิ่งเปิดตัว <a href=\"https://www.blognone.com/node/135971\">Meta Quest 3 อย่างเต็มตัว</a> และประกาศ <a href=\"https://www.blognone.com/node/135975\">Ray-Ban Meta Smart Glass</a> และทั้งคู่ก็มีชิปของ Qualcomm อยู่ข้างใน ตั้งแต่ Snapdragon XR2 Gen 2 ใน Quest 3 และ Snapdragon AR1 Gen 1 ใหม่ใน Ray-Bans ที่มี AI ในตัว</p>\n<p><strong>Snapdragon XR2 Gen 2</strong> นั้นมี GPU ที่แรงกว่ารุ่นก่อน 2 เท่า โดยรองรับหน้าจอที่มีความละเอียดสูงขึ้น และครอบคลุมไปถึงการตรวจจับการเคลื่อนไหวของหัว, มือ และวัตถุต่าง ๆ โดยทาง Qualcomm ได้บอกว่าเป็นครั้งแรกรองรับการตรวจจับการเคลื่อนไหวถึง 6DoF</p>\n<p><img alt=\"No Description\" src=\"https://www.blognone.com/sites/default/files/externals/cb7b0778a82d288445c357d7439781fb.jpg\" /></p>\n<p>สำหรับความหน่วง Qualcomm กล่าวว่า ชิปนี้สามารถประมวลผลวิดีโอแบบสีได้เต็มรูปแบบโดยมีความหน่วงเฉลี่ยเพียง 12 มิลลิวินาที ซึ่งเร็วเท่ากับชิป R1 ใน Vision Pro ของ Apple แม้ว่า Qualcomm จะเตือนว่าขึ้นอยู่กับความละเอียด และความเร็วของวัตถุ ซึ่ง Qualcomm กล่าวว่าการตรวจจับวัตถุเร็วพอที่จะใส่แว่นไปตีปิงปองไปได้ โดยรวมแล้ว Qualcomm Snapdragon XR2 Gen 2 มีประสิทธิภาพ GPU เพิ่มขึ้น 2.5 เท่า ประสิทธิภาพ AI ดีขึ้น 8 เท่า และ ประสิทธิภาพการใช้พลังงาน GPU ที่ดีขึ้น 50%</p>\n<p><img alt=\"No Description\" src=\"https://www.blognone.com/sites/default/files/externals/a38dfb72f51cc361746b13933476e5a9.jpg\" /></p>\n<p>สำหรับ Ray-Ban Meta Smart Glass นั้นใช้ <strong>Snapdragon AR1 Gen 1</strong> ที่เน้นภาพถ่าย, วิดีโอ และความอัจฉริยะระดับเดียวกับในสมาร์ทโฟนให้อยู่บนแว่นตาที่เบา และบาง ด้วยกำลังไฟต่ำกว่า 1 วัตต์</p>\n<p><img alt=\"No Description\" src=\"https://www.blognone.com/sites/default/files/externals/b1dcaa63cc12e8f90be8006689a486f3.jpg\" /></p>\n<p>Qualcomm กล่าวว่าตามทฤษฎีแล้ว Snapdragon AR1 Gen 1 สามารถแสดงผล 2 จอที่ความละเอียด 1280 x 1280 ถ่ายภาพความละเอียด 12MP และวิดีโอ 6MP, สามารถนำทางแบบเลี้ยวต่อเลี้ยว, แปลภาษาแบบเรียลไทม์, ระบบสั่งงานด้วยเสียง และการค้นหาแบบ Hand-free</p>\n<p>ในทางปฏิบัติแล้วแว่นตัวนี้ของ Meta สามารถใส่คำสั่งเสียง, ภาพถ่าย 12 ล้านพิกเซล และ ถ่ายวิดีโอ 1080p 30fps โดย Meta กล่าวว่าแบตเตอรี่จะใช้งานได้ 4 ถึง 6 ชั่วโมงต่อการชาร์จ 1 ครั้ง</p>\n<p><img alt=\"No Description\" src=\"https://www.blognone.com/sites/default/files/externals/ab8d6050a5c4418155cb34da8e5e1f54.jpg\" /></p>\n<p>โดยทั้งชิปทั้ง 2 ตัวนี้ ใช้เทคโนโลยีการผลิตแบบ 4 นาโนเมตร รองรับ Wi-Fi 7 และ Bluetooth</p>\n<p>ที่มา - <a href=\"https://www.theverge.com/2023/9/27/23891035/meta-quest-3-qualcomm-snapdragon-xr2-gen-2-ar1-gen-1\">The Verge</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/meta\">Meta</a></div><div><a href=\"/topics/oculus\">Oculus</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0aae9754a3f9c4072062f96bab42c9ddd9a4d6be11261e04b66c78a2b0f93ec","category":"Thai"}