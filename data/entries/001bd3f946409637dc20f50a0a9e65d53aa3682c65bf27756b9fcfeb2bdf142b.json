{"title":"คลิปหนีบกระดาษ Clippy กลับมาเกิดใหม่ เป็นสติ๊กเกอร์ใน Microsoft Teams","link":"https://www.blognone.com/node/125573","date":1635579682000,"content":"<div><div><div><p>ไมโครซอฟท์คืนชีพคลิปหนีบกระดาษ Clippy ผู้ช่วยชื่อดังจาก Office 97 กลับมาเกิดใหม่เป็นสติ๊กเกอร์ในแชทของ Microsoft Teams</p>\n<p>Clippy (หรือ Clipit) เป็นหนึ่งใน \"ผู้ช่วย\" (assistant) ของ Office 97 ที่คอยแนะนำผู้ใช้ให้รู้จักฟีเจอร์ต่างๆ ของโปรแกรม แต่ด้วยพฤติกรรมที่ชอบโผล่ขึ้นมาบดบังหน้าจอขณะกำลังทำงาน ทำให้ผู้ใช้จำนวนมากรำคาญ จนสุดท้ายไมโครซอฟท์ต้องถอดฟีเจอร์นี้ออก</p>\n<p>อย่างไรก็ตาม ความโด่งดังของ Clippy กลายเป็นมีมที่ถูกนำมาล้อเลียนอยู่บ่อยครั้ง ซึ่งหลายครั้ง<a href=\"https://www.blognone.com/node/55357\">ไมโครซอฟท์ก็เป็นฝ่ายมาเล่นมีมนี้เอง </a> <a href=\"https://www.blognone.com/node/123636\">ทำภาพพื้นหลังแจกเอง</a> จนล่าสุดกลายมาเป็นสติ๊กเกอร์ใน Microsoft Teams (ดาวน์โหลดได้ในชื่อ Retro Sticker Pack)</p>\n<p>ที่มา - <a href=\"https://www.onmsft.com/news/microsoft-teams-clippy-sticker-pack\">OnMSFT</a></p>\n<p><img src=\"https://www.blognone.com/sites/default/files/externals/8968acd4f6bce6b4900ce5ea6d105702.jpg\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft-office\">Microsoft Office</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"001bd3f946409637dc20f50a0a9e65d53aa3682c65bf27756b9fcfeb2bdf142b","category":"Thai"}