{"title":"แม้รัฐบาลจีนเพ่งเล็ง Tencent เดินหน้าซื้อบริษัทเกม Sumo Group ดีลใหญ่ 1.27 พันล้านเหรียญ","link":"https://www.blognone.com/node/123785","date":1626686523000,"content":"<div><div><div><p>Tencent เข้าซื้อสตูดิโอเกมในอังกฤษ Sumo Group ด้วยมูลค่า 1.27 พันล้านดอลลาร์ Sumo Group มีสตูดิโอเกมหลายแห่ง เป็นเจ้าของเกม Hitman, Forza to Disney Infinity และยังเป็นบริษัทในตลาดหุ้น London Stock Exchange ด้วย เพิ่มการเป็นที่รู้จักในระดับโลกของ Tencent</p>\n<p>Tencent เข้าซื้อและลงทุนในบริษัทเกมดังๆ อย่างหนักในช่วงนี้ เช่น Riot Games (Tencent เป็นเจ้าของ 100%), Epic Games (40%), Dontnod (23%), Activision Blizzard (5%), Ubisoft (5%), Paradox (5%) และยังมีการลงทุนในบริษัทเกมเล็กๆ อย่าง PlatinumGames, Roblox และ Bohemia Interactive เป็นต้น</p>\n<p>อย่างไรก็ตาม ในจีน Tencent โดนรัฐบาลจีนเพ่งเล็งหนักเรื่องผูกขาด ล่าสุด หน่วยกำกับดูแลตลาดออกคำสั่ง<a href=\"https://www.blognone.com/node/123664\">ระงับแผนการควบรวมของ Tencent กับสตรีมมิ่งเกมสองแห่งคือ Huya, DouYu</a> ก่อนหน้านี้ The Guardian ตีพิมพ์งานวิเคราะห์เกี่ยวกับบริษัทเกมในจีนพยายามขยายอิทธิพลด้านเกมไปยังตลาดโลกหนักขึ้น เพราะจีนมียโยบายเซนเซอร์เนื้อหาเกมและสื่ออื่นๆ</p>\n<p><img src=\"https://www.blognone.com/sites/default/files/externals/6b0538378ed7e8a39aa644fed600358b.png\" /></p>\n<p>ที่มา - <a href=\"https://www.reuters.com/world/uk/tencent-buy-british-video-game-company-sumo-13-bln-deal-2021-07-19/\">Reuters</a>, <a href=\"https://kotaku.com/tencent-buys-sumo-group-for-1-3-billion-1847317285\">Kotaku</a></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/acquisition\">Acquisition</a></div><div><a href=\"/topics/games\">Games</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"657d46392d76febf35fe2f7580258e1a77f5d7d9308e323820125b0c753185ee","category":"Thai"}