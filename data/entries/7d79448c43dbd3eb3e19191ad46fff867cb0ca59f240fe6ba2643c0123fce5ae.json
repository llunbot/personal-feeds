{"title":"HP เปิดตัว Omen Transcend 14 โน้ตบุ๊กเกมมิ่งสเปกแรงขนาด 14\", ระบบเสียง HyperX","link":"https://www.blognone.com/node/137544","date":1704725515000,"content":"<div><div><div><p>นอกจาก <a href=\"https://www.blognone.com/node/137542\">HP เปิดตัว Spectre x360 รุ่นปี 2024</a> สินค้าใหม่อีกตัวที่เปิดตัวพร้อมกันคือ <strong>HP OMEN Transcend 14</strong> โน้ตบุ๊กเกมมิ่งสายขนาดเล็กสเปกแรง ออกโมเดล 14\" เพิ่มเติมจาก OMEN Transcend 16 ที่ออกเมื่อปี 2023</p>\n<p>HP OMEN Transcend 14 ใช้หน้าจอ OLED ขนาด 14\" ความละเอียด 2.8K อัตรารีเฟรช 48-120 Hz ผ่านมาตรฐาน IMAX Enhanced, ระบบเสียงปรับจูนโดย<a href=\"https://www.blognone.com/node/121365\">แบรนด์หูฟังเกมมิ่ง HyperX ที่ HP ซื้อมาในปี 2021</a>, คีย์บอร์ดไฟ RGB แบบขอบปุ่มใส มองเห็นไฟด้านหลังทั้งแผง สไตล์ HyperX</p>\n<p><img alt=\"No Description\" src=\"https://www.blognone.com/sites/default/files/externals/e852780b21841eb0a13039dd2cc6df87.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/511e2af36481b816954a7014b9c200fa.jpg\" /></p>\n<p>ซีพียูเป็น Intel Core Ultra สูงสุดคือ Ultra 9 185H (16 คอร์ 22 เธร็ด), จีพียูเลือกใส่ได้ GeForce RTX 4050/4060/4070, แรมสูงสุด 32GB LPDDR5x, สตอเรจสูงสุด 2TB, เว็บแคม HP True Vision 1080p IR, ระบบระบายความร้อน Tempest Cooling คุยว่าเป็นโน้ตบุ๊กเกมมิ่ง 14\" ที่อุณหภูมิเย็นที่สุดในโลก, รองรับ Wi-Fi 7 และ Bluetooth 5.4 ในตัว</p>\n<p>ตัวเครื่องมีน้ำหนัก 1.637 กิโลกรัม แบตเตอรี่ 6-cell 71 Whr อยู่ได้นาน 11.5 ชั่วโมง (MobileMark), ชาร์จเร็ว 140W เต็ม 50% ภายใน 30 นาที</p>\n<p>HP Omen Transcend 14 มีให้เลือกสองสีคือขาวกับดำ วางขายในสหรัฐแล้ววันนี้ ราคาเริ่มต้น 1,499.99 ดอลลาร์ นอกจากนี้ HP ยังอัพเดตสเปกของ Omen Transcend 16 ให้ใช้ซีพียูตัวใหม่คือ Core 14th Gen Raptor Lake Refresh ด้วย ราคาเริ่มต้น 1,899.99 ดอลลาร์</p>\n<p>ที่มา - <a href=\"https://www.omen.com/us/en/laptops/2023-omen-transcend14-intel.html\">HP</a>, <a href=\"https://press.hp.com/us/en/press-releases/2024/hpatces-play.html\">HP</a></p>\n<p><img alt=\"No Description\" src=\"https://www.blognone.com/sites/default/files/externals/eb73c54c428d638cc41e3e65df8c9f70.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3fb18ebf74d77a3f9288fb7fcfe691a8.jpg\" /></p>\n</div></div></div><div><div>Topics: </div><div><div><a href=\"/topics/omen\">Omen</a></div><div><a href=\"/topics/hp\">HP</a></div><div><a href=\"/topics/notebook\">Notebook</a></div><div><a href=\"/topics/ces-2024\">CES 2024</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d79448c43dbd3eb3e19191ad46fff867cb0ca59f240fe6ba2643c0123fce5ae","category":"Thai"}