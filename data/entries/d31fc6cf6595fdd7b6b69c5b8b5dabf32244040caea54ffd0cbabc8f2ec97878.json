{"title":"Netflix เตรียมเปิด Netflix House ศูนย์รวมประสบการณ์บันเทิงจากซีรีส์-รายการต่าง ๆ กำหนดเปิด 2 แห่ง ปี 2025","link":"https://www.blognone.com/node/140481","date":1718756521000,"content":"<div><div><div><p>Netflix ประกาศเตรียมเปิด <strong>Netflix House</strong> ศูนย์รวมประสบการณ์ความบันเทิงจากคอนเทนต์บนแพลตฟอร์ม ที่มาให้ผู้ชมได้สัมผัสอย่างใกล้ชิดมากขึ้น ไม่ว่าจะเป็น ฉากจากซีรีส์ Bridgerton, ของที่ระลึกจาก Stranger Things, เล่นเกมสะพานกระจกจาก Squid Game ไปจนถึงลองเมนูอาหารสุดสร้างสรรค์จากรายการต่าง ๆ ใน Netflix ซึ่ง<a href=\"https://www.blognone.com/node/136225\">เคยมีรายงานออกมาก่อนหน้านี้</a></p>\n<p>ในเบื้องต้น Netflix House จะเปิดสองแห่งภายในปี 2025 ที่ศูนย์การค้า King of Prussia Mall และ Galleria Dallas สหรัฐอเมริกา บนพื้นที่แห่งละไม่ต่ำกว่า 100,000 ตารางฟุต (ประมาณ 9,200 ตารางเมตร)</p>\n<p>Marian Lee หัวหน้าฝ่ายการตลาดของ Netflix บอกว่าก่อนหน้านี้ Netflix ได้ทดสอบการนำกิจกรรมที่อิงกับคอนเทนต์บนแพลตฟอร์ม ไปจัดในรูปแบบต่าง ๆ ในหลายเมือง ซึ่ง Netflix House จะเป็นประสบการณ์ที่สมบูรณ์แบบมากขึ้นสำหรับผู้เข้าชม</p>\n<p>ที่มา: <a href=\"https://www.netflix.com/tudum/articles/netflix-house\">Netflix</a></p>\n<p><img alt=\"No Description\" src=\"https://www.blognone.com/sites/default/files/externals/631a3a3b67f7c6938a9ed7dadd881285.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d31fc6cf6595fdd7b6b69c5b8b5dabf32244040caea54ffd0cbabc8f2ec97878","category":"Thai"}