{"title":"AWS ยกเลิกการคิดค่าย้ายข้อมูลออกกรณีเลิกใช้งาน แนวทางเดียวกับ Google Cloud","link":"https://www.blognone.com/node/138557","date":1709695519000,"content":"<div><div><div><p>Amazon Web Services (AWS) ประกาศยกเลิกการคิดค่าธรรมเนียมย้ายข้อมูลออก (egress หรือ data transfer out) เมื่อต้องการย้ายระบบออกจาก AWS ทั้งหมด โดยเป็นประกาศลักษณะเดียวกับที่ <a href=\"https://www.blognone.com/node/137636\">Google Cloud ประกาศไปเมื่อต้นปี</a></p>\n<p>AWS บอกว่าที่ผ่านมาให้โควต้าฟรีสำหรับการโอนถ่ายข้อมูล 100GB แรกอยู่แล้ว (ครอบคลุมลูกค้า 90% ของทั้งหมด) แต่ถ้าต้องการย้ายข้อมูลออกมากกว่านั้น ก็สามารถติดต่อ AWS Support เพื่องดเว้นค่าธรรมเนียม DTO ได้ เมื่อบริษัทตรวจสอบและอนุมัติแล้วก็จะเพิ่มเครดิตสำหรับการโอนข้อมูลออกเข้าบัญชีให้</p>\n<p>เงื่อนไขของ AWS คือเมื่อย้ายข้อมูลออกแล้ว จะต้องลบข้อมูลที่ค้างอยู่ในบัญชี AWS ภายใน 60 วัน ซึ่งเท่ากับนโยบายของ Google Cloud</p>\n<p>AWS บอกว่าปรับเงื่อนไขนี้เพื่อให้ลูกค้ามีตัวเลือกในการโฮสต์ระบบของตัวเองมากกว่าเดิม ไม่ว่าจะเป็นคลาวด์ค่ายอื่นหรือย้ายกลับไป on premise โดยบอกว่าเป็นการปฏิบัติตามกฎหมาย European Data Act ของยุโรปด้วย</p>\n<p>ที่มา - <a href=\"https://aws.amazon.com/blogs/aws/free-data-transfer-out-to-internet-when-moving-out-of-aws/\">AWS Blog</a></p>\n<p><img alt=\"No Description\" src=\"https://www.blognone.com/sites/default/files/externals/d2d46cf26aa0e9ab01c1117c5a5dccaf.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7dd1a5939009025a230e211bde0761bf95a2f4773ab35ca22876270a1a35a4bf","category":"Thai"}