{"title":"ไมโครซอฟท์ร่วมมือซัมซุง เปิดให้องค์กรตรวจสอบความปลอดภัยโทรศัพท์ผ่าน Samsung Knox","link":"https://www.blognone.com/node/135109","date":1691041367000,"content":"<div><div><div><p>ไมโครซอฟท์ประกาศความร่วมมือกับซัมซุงประกาศรองรับ Samsung Knox ใน Microsoft Intune ทำให้องค์กรสามารถตรวจสอบความปลอดภัยของอุปกรณ์ที่จะเข้าถึงระบบต่างๆ ได้ที่ระดับฮาร์ดแวร์</p>\n<p>ประกาศระบุว่าปกติการยืนยันความปลอดภัยอุปกรณ์อย่างโทรศัพท์มือถือต้อง enroll ทั้งเครื่องเข้าเป็นส่วนหนึ่งของเครื่องที่องค์กรจัดการอยู่ แต่เมื่อใช้งาน Samsung Knox องค์กรจะสามารถอนุญาตให้พนักงานใช้งานเครื่องส่วนตัวทำงานได้โดยไม่ต้อง enroll ทั้งเครื่อง แต่ยืนยันได้ว่าเครื่องปลอดภัยผ่านทาง Intune mobile application management (MAM)</p>\n<p>Samsung Knox เปิดให้องค์กรยืนยันได้ว่าผู้ใช้เข้าใช้งานระบบจากเครื่องที่ได้รับอนุญาตเท่านั้น และเครื่องที่ใช้งานไม่ถูกแฮก ป้องกันในกรณีที่คนร้ายใช้รหัสล็อกอินจากเครื่องผู้ใช้ไปล็อกอินที่อื่น หรือแฮกเครื่องของผู้ใช้ไป</p>\n<p>ใช้งานได้กับโทรศัพท์ Samsung Galaxy ที่มี Samsung Knox และรัน Android 10 ขึ้นไป พร้อมกับ Microsoft Intune เวอร์ชั่นเดือนสิงหาคมนี้</p>\n<p>ที่มา - <a href=\"https://samsungmobilepress.com/press-releases/samsung-and-microsoft-unveil-first-on-device-attestation-solution-for-enterprise/\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/8ad4d4ab3b4cb7e07260c983f2dacfc8.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/samsung\">Samsung</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd68f0ce7584f5f36356b520542ba6fc34a25d1d5444404c1b2870d4db3a715f","category":"Thai"}