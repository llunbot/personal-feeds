{"title":"[ลือ] ตระกูล Guillemot กำลังหารือ Tencent เพื่อซื้อหุ้น Ubisoft นำบริษัทออกจากตลาดหุ้น","link":"https://www.blognone.com/node/143506","date":1733531835000,"content":"<div><div><div><p>Reuters รายงานข่าวว่ากลุ่มผู้ถือหุ้นรายใหญ่ของ Ubisoft เช่น ตระกูล Guillemot ในฐานะผู้ก่อตั้งบริษัท (มีหุ้นราว 15% แต่มีเสียงโหวต 20.5%) และ Tencent (มีหุ้นราว 10%) กำลังหารือกันเพื่อซื้อหุ้นส่วนที่เหลือจากผู้ถือหุ้นรายย่อย เพื่อนำ Ubisoft ออกจากตลาดหุ้น</p>\n<p><a href=\"https://www.blognone.com/node/142433\">การที่หุ้นของ Ubisoft ร่วงลงหนักในช่วงหลัง ทำให้เป็นไปได้ที่กลุ่มผู้ถือหุ้นใหญ่หรือกลุ่มผู้บริหารจะซื้อหุ้นทั้งหมดคืน</a> (management buyout) เพื่อให้บริหารบริษัทได้คล่องตัวขึ้น</p>\n<p>แหล่งข่าวของ Reuters บอกว่าตระกูล Guillemot ต้องการรักษาอำนาจควบคุมบริษัทเอาไว้ดังเดิม ส่วน Tencent ยังไม่ตัดสินใจว่าจะร่วมแผนการซื้อหุ้นเพิ่มด้วยหรือไม่ เนื่องจากยังตกลงรายละเอียดด้านการเงินกับกลุ่ม Guillemot ไม่ได้</p>\n<p>ที่มา - <a href=\"https://www.reuters.com/markets/deals/ubisoft-shareholders-talks-over-possible-buyout-terms-sources-say-2024-12-06/\">Reuters</a></p>\n<p><img src=\"https://www.blognone.com/sites/default/files/externals/3e780f2feceb99bc7f0639de2aa0b4b9.jpg\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/tencent\">Tencent</a></div><div><a href=\"/topics/games\">Games</a></div><div><a href=\"/topics/stock\">Stock</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e21b69943ab9c1b5693796102b4f2cf2e1fc562484da3c9e4c1b5353af15bff","category":"Thai"}