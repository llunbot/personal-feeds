{"title":"Xcode 15 เริ่มใช้ไลบรารีแบบใหม่ mergeable library ตรงกลางระหว่าง static และ dynamic","link":"https://www.blognone.com/node/134282","date":1686503119000,"content":"<div><div><div><p>ในงาน WWDC ที่ผ่านมา Xcode มีการเปิดตัวฟีเจอร์ย่อยๆ หลายอย่าง และฟีเจอร์หนึ่งคือ linker ของ Xcode นั้นรองรับไลบรารีแบบใหม่ คือ mergeable library</p>\n<p>แอปเปิลระบุว่า ข้อดีของ static library คือไบนารีสุดท้ายมีขนาดเล็ก โหลดโปรแกรมได้เร็ว เพราะระหว่างโหลดไม่ต้องมา link โปรแกรมเข้ากับไลบรารีอีกแล้ว แต่ข้อเสียก็คือช่วงเวลา build จะช้ากว่า ขณะที่ dynamic library จะตรงกันข้าม คือเวลา build หรือ debug จะเร็วมาก แต่ช่วงเวลาที่โหลดโปรแกรมจริงๆ จะเสียเวลา และข้อเสียอีกอย่างคือต้องมี metadata สำหรับการ link ขนไปกับโปรแกรมด้วย ทำให้โปรแกรมมีขนาดใหญ่ขึ้น</p>\n<p>mergeable library พยายามเสนอแนวทางตรงกลาง โดยไลบรารีจะมาพร้อมกับ metadata สำหรับการ link แต่ในช่วงเวลา build ตัว Xcoce จะสามารถออปติไมซ์ล่วงหน้า ลบข้อมูลที่ไม่จำเป็นสำหรับการรันไบนารีที่ build อยู่</p>\n<p>ฟีเจอร์นี้ต้องการ linker รุ่นใหม่และไม่ซัพพอร์ตสถาปัตยกรรม armv7k ซึ่งอาจจะใช้ใน watchOS 8 ลงไป ทำให้การใช้ฟีเจอร์นี้ควรใช้ใน watchOS 9 และ iOS 12 ขึ้นไป</p>\n<p>ที่มา - <a href=\"https://developer.apple.com/videos/play/wwdc2023/10268\">Apple</a></p>\n<p><img alt=\"No Description\" src=\"https://www.blognone.com/sites/default/files/externals/bc670c4ec347e6e51de3cb9bb80d125c.jpg\" /></p>\n</div></div></div><div><div>Topics: </div><div><div><a href=\"/topics/xcode\">Xcode</a></div><div><a href=\"/topics/apple\">Apple</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c2f9059365a23d92d2253066640abc7d29bfe87fedd630faf3bbb2ed9afb2f4","category":"Thai"}