{"title":"The Witcher ภาคใหม่มีทีมงาน 260 คนแล้ว เตรียมโยกทีม Cyberpunk มาช่วยอีก","link":"https://www.blognone.com/node/135536","date":1693489713000,"content":"<div><div><div><p>CD Projekt Red เผยตัวเลขทีมพัฒนาโปรเจคเกมตอนนี้ว่า <a href=\"https://www.blognone.com/node/127718\">โปรเจค Polaris หรือ The Witcher ภาคใหม่</a> มีพนักงานเพิ่มเป็น 260 คนแล้ว (นับถึงสิ้นเดือนกรกฎาคม) และทีมจะขยายขึ้นอีกเพราะจะย้ายคนจากโปรเจค Cyberpunk 2077: Phantom Liberty เมื่อเสร็จงานและวางขายในวันที่ 26 กันยายนนี้</p>\n<p>ปัจจุบัน Phantom Liberty มีพนักงาน 300 คน ซึ่งลดจำนวนลงจากช่วงปลายปี 2022 แต่ยังถือเป็นทีมใหญ่ที่สุดของ CDPR ในปัจจุบัน หลังจากนี้จะย้ายทีมก้อนใหญ่ (big part) ไปช่วยทำ Polaris ต่อ</p>\n<p>CDPR เคยบอกว่าหลังจาก Phantom Liberty จะไม่มีเนื้อหาอัพเดตของ Cyberpunk 2077 อีกแล้ว (แต่จะมี Cyberpunk ภาคใหม่โค้ดเนม Orion ตามมาในอนาคตระยะยาว) ส่วน The Witcher ไตรภาคใหม่จะมีกำหนดออกครบ 3 ภาคในระยะเวลา 6 ปีหลังภาคแรก Polaris วางขาย</p>\n<p><img src=\"https://www.blognone.com/sites/default/files/externals/912cdeb52b3b2b367e384bdff22d62ab.png\" alt /></p>\n<p>นอกจากนั้น CDPR ยังมีโปรเจค The Witcher อีก 2 โปรเจคคือ <a href=\"https://www.blognone.com/node/131156\">The Witcher Remake โค้ดเนม Canis Majoris</a> พัฒนาโดยสตูดิโอภายนอก Fool’s Theory และ <strong>Sirius</strong> โปรเจคเกมใหม่พัฒนาโดย The Molasses Flood สตูดิโอในเครือ</p>\n<p><img alt=\"No Description\" src=\"https://www.blognone.com/sites/default/files/externals/fba92f284207bfa4b19ce1ad4fcc62df.jpg\" /></p>\n<p>ที่มา - <a href=\"https://www.cdprojekt.com/en/wp-content/uploads-en/2023/08/cd-projekt-group-presentation-h1-2023-earnings.pdf\">CDPR</a>, <a href=\"https://www.videogameschronicle.com/news/nearly-260-developers-are-now-working-on-the-next-mainline-witcher-game/\">VGC</a></p>\n</div></div></div><div><div>Topics: </div><div><div><a href=\"/topics/the-witcher\">The Witcher</a></div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div><div><a href=\"/topics/cyberpunk-2077\">Cyberpunk 2077</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac0a443d56486e034e4d8e67aae46966091a8a6801f937e81c5ea26b0f05d59a","category":"Thai"}