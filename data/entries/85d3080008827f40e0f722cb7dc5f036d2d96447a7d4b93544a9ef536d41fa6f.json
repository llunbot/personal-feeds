{"title":"พบแอปสำหรับ Apple Vision Pro โดยเฉพาะ มากกว่าครึ่งหนึ่งเป็นแอปเสียเงิน","link":"https://www.blognone.com/node/138169","date":1707785545000,"content":"<div><div><div><p>มีข้อมูลน่าสนใจจากบริษัทวิจัยตลาดแอป Appfigures พบว่าในตอนนี้มีแอปที่พัฒนาขึ้นเพื่อเฮดเซต Apple Vision Pro โดยเฉพาะ ที่อยู่ใน App Store ถึง 52% ที่เป็นแอปแบบเสียเงินดาวน์โหลด ซึ่งเทียบกับแอปใน App Store ปกติ มีประมาณ 5% เท่านั้น ที่เป็นแอปแบบเสียเงิน</p>\n<p>นอกจากนี้ในกลุ่มแอปที่มีเฉพาะใน Vision แบบเสียเงินดาวน์โหลด 35% เป็นการจ่ายแล้วจบ ไม่เสียเงินเพิ่ม ส่วนอีก 13% ยังมีระบบ Subscription ผ่านระบบ App Store เพิ่มเติมอีกด้วย</p>\n<p>ราคาเฉลี่ยของแอปเสียเงินบน Vision Pro อยู่ที่ 5.67 ดอลลาร์ สูงสุดที่พบคือ 98 ดอลลาร์ (แอปตารางธาตุ) ส่วนใหญ่ราคา 9.99 ดอลลาร์</p>\n<p>นักพัฒนาบางคนมองว่า ในตอนนี้แพลตฟอร์มยังมีแอปไม่มาก จึงมีโอกาสที่สามารถทำเงินโดยออกแอปที่ปิดช่องว่างบางอย่าง เช่น แอปอ่านข่าว แอปดูหนัง-ฟังเพลง ซึ่งหากแพลตฟอร์มเข้าถึงผู้ใช้งานมากขึ้นการทำตลาดแอปก็จะเปลี่ยนแปลงไปนั่นเอง</p>\n<p>ที่มา: <a href=\"https://techcrunch.com/2024/02/12/over-half-of-vision-pro-only-apps-are-paid-downloads-far-more-than-wider-app-store/\">TechCrunch</a></p>\n<p><img src=\"https://www.blognone.com/sites/default/files/externals/534fdb0215a8207af25fb806322d0e01.png\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/app-store\">App Store</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85d3080008827f40e0f722cb7dc5f036d2d96447a7d4b93544a9ef536d41fa6f","category":"Thai"}