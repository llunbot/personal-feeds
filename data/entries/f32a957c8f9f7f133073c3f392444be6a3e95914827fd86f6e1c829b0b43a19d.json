{"title":"แอพ Windows App เข้าสถานะ GA แล้ว สำหรับใช้เดสก์ท็อปผ่านคลาวด์ไมโครซอฟท์","link":"https://www.blognone.com/node/141294","date":1723031824000,"content":"<div><div><div><p>ไมโครซอฟท์ประกาศว่าแอพ Windows App เข้าสถานะเปิดใช้งานทั่วไป (general availability)</p>\n<p><a href=\"https://www.blognone.com/node/136772\">แอพชื่อ Windows App เปิดตัวครั้งแรกช่วงปลายปี 2023</a> มีไว้ใช้งานเดสก์ท็อปบนคลาวด์ของไมโครซอฟท์ ได้แก่บริการ Azure Virtual Desktop, Windows 365 สำหรับลูกค้าธุรกิจ, Microsoft Dev Box สำหรับนักพัฒนา</p>\n<p>วันนี้ไมโครซอฟท์ประกาศว่า Windows App เวอร์ชัน Windows, iOS, macOS, เว็บเข้าสถานะ GA เรียบร้อยแล้ว และประกาศทำเวอร์ชัน Android เพิ่ม โดยจะเปิดให้ทดสอบในเร็วๆ นี้</p>\n<p>แอพเวอร์ชัน Windows <a href=\"https://apps.microsoft.com/detail/9n1f85v9t8bn?ocid=pdpshare&amp;hl=en-us&amp;gl=US\">เปิดให้ดาวน์โหลดบน Microsoft Store</a> แล้ว ส่วนเวอร์ชัน macOS/iOS จะตามมาบนสโตร์ในระยะต่อไป โดยจะกลายร่างจากแอพ Microsoft Remote Desktop ของเดิม</p>\n<p>ที่มา - <a href=\"https://techcommunity.microsoft.com/t5/windows-it-pro-blog/windows-app-general-availability-coming-soon/ba-p/4206647\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/ba44fbbdaba67e13857ad2eae28f0ded.jpeg\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f32a957c8f9f7f133073c3f392444be6a3e95914827fd86f6e1c829b0b43a19d","category":"Thai"}