{"title":"Epic Games ชนะคดีฟ้อง Google ข้อหาผูกขาด Play Store - Google เตรียมอุทธรณ์","link":"https://www.blognone.com/node/137188","date":1702358927000,"content":"<div><div><div><p>คณะลูกขุนในคดีที่ Epic Games <a href=\"https://www.blognone.com/node/136585\">ฟ้องกูเกิลในข้อหาผูกขาดแอปสโตร์</a> ออกคำตัดสินแบบเป็นเอกฉันท์ว่ากูเกิลมีพฤติกรรมผูกขาดบน Android และทำให้ Epic ได้รับผลกระทบทางธุรกิจ</p>\n<p>Wilson White ตัวแทนของกูเกิลออกแถลงการณ์ ว่าจะอุทธรณ์คำตัดสินในคดีนี้ โดยยืนยันว่า Android และ Google Play เป็นแพลตฟอร์มเปิดและให้ทางเลือกมากกว่า และบอกว่าข้อมูลจากการไต่สวนแสดงให้เห็นว่ากูเกิลอยู่ในการแข่งขัน ทั้งกับ App Store ของแอปเปิล และสโตร์อื่นบน Android</p>\n<p>Epic Games ก็ออก<a href=\"https://www.epicgames.com/site/en-US/news/epic-v-google-trial-verdict-a-win-for-all-developers\">แถลงการณ์</a>เช่นกันว่านี่เป็นชัยชนะของนักพัฒนาแอปและลูกค้าทั่วโลก คำตัดสินนี้พิสูจน์ว่ากูเกิลพยายามผูกขาดธุรกิจ และลดการแข่งขันในตลาด เช่น การ<a href=\"https://www.blognone.com/node/136683\">จ่ายเงินให้นักพัฒนา</a>รวมหลายพันล้านดอลลาร์ เพื่อไม่ให้นำแอปไปลงสโตร์อื่นนอกจาก Play Store ไปจนถึงการ<a href=\"https://www.blognone.com/node/136730\">จ่ายเงินให้ผู้ผลิต</a>สมาร์ทโฟน เพื่อรับประกันว่า Play Store จะยังมีอยู่บนอุปกรณ์เป็นค่าเริ่มต้น</p>\n<p>ทั้งนี้มติของลูกขุนเป็นการระบุว่ากูเกิลมีความผิด แต่ผู้พิพากษายังไม่ได้กำหนดบทลงโทษว่าจะเป็นอย่างไร เพราะ Epic Games ก็ไม่ได้ฟ้องเรียกค่าเสียหาย แต่ต้องการให้กูเกิลเปิดอิสระให้กับนักพัฒนาในการเผยแพร่แอปผ่านสโตร์ต่าง ๆ</p>\n<p>ที่มา: <a href=\"https://www.theverge.com/23994174/epic-google-trial-jury-verdict-monopoly-google-play\">The Verge</a></p>\n<p><img src=\"https://www.blognone.com/sites/default/files/externals/58ffe179e1bf4a1f98806cf53195ec6a.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/lawsuits\">Lawsuits</a></div><div><a href=\"/topics/google-play\">Google Play</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ffe00cbb3a7dbfc02eec5c7d1aa7724182af498985fbc0560c9dc51d9b45a8f","category":"Thai"}