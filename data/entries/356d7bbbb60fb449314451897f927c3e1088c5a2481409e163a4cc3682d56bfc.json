{"title":"Unity 6 เปิดให้ใช้งานแล้ว, ปรับวิธีออกอัพเดตย่อย, สัญญาปรับปรุงการสื่อสารให้ดีขึ้น","link":"https://www.blognone.com/node/142643","date":1729261886000,"content":"<div><div><div><p>Unity Technologies เปิดให้ใช้งานเอนจิน Unity 6 รุ่นเสถียรอย่างเป็นทางการ <a href=\"https://www.blognone.com/node/142090\">ตามที่เคยประกาศไว้ว่าจะกลับมาใช้วิธีคิดค่าไลเซนส์แบบเดิม</a> ยกเลิก Runtime Fee  พร้อมประกาศปรับวิธีการออก Unity รุ่นย่อยใหม่</p>\n<p>จากนี้ไป Unity Engine จะแบ่งอัพเดตออกเป็น 3 ระดับ ได้แก่</p>\n<ul>\n<li>Major = เวอร์ชันใหญ่ เช่นกรณีนี้คือ Unity 6</li>\n<li>Patch = แพตช์แก้บั๊ก แต่ไม่เพิ่มฟีเจอร์</li>\n<li>Updates = เพิ่มฟีเจอร์ แต่ไม่บังคับใช้งาน และจะเข้ากันได้กับเอนจินเวอร์ชันหลัก เรียกเวอร์ชันเป็น 6.x เป็นของใหม่ที่เพิ่มเข้ามาในระบบใหม่</li>\n</ul>\n<p>Unity 6 จะออก Update ตัวแรกคือ Unity 6.1 ในเดือนเมษายน 2025</p>\n<p>Unity ยังสัญญาว่าจะปรับปรุงการสื่อสารกับชุมชนผู้ใช้งานให้มากขึ้น (<a href=\"https://www.blognone.com/node/135782\">หลังจากถูกถล่มยับตอนเปลี่ยนวิธีคิดค่าไลเซนส์</a>) โดยจะจัดทีมวิศวกรเข้าไปตอบคำถามในกระทู้และ Discord ให้บ่อยกว่าเดิม, ทีม QA ต้องเก็บข้อมูลบั๊กและปัญหาผ่านช่องทางต่างๆ มากขึ้น และบริษัทจะอัพเดตเนื้อหาของแพตช์ทุกตัวล่วงหน้า ว่าแพตช์ตัวนั้นจะส่งผลกระทบอย่างไรบ้าง</p>\n<p>ที่มา - <a href=\"https://unity.com/blog/introducing-unity-6-launch\">Unity</a></p>\n<p><img alt=\"No Description\" src=\"https://www.blognone.com/sites/default/files/externals/5de18a4a4b901c6e6bc35d481c595557.jpeg\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/game-engine\">Game Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"356d7bbbb60fb449314451897f927c3e1088c5a2481409e163a4cc3682d56bfc","category":"Thai"}