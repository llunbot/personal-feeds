{"title":"Google ปรับปรุงดีไซน์ของอีโมจิชุดใหญ่ 992 รายการ เริ่มมีผลเดือนนี้","link":"https://www.blognone.com/node/123761","date":1626491538000,"content":"<div><div><div><p>กูเกิลประกาศปรับปรุงอีโมจิบนแพลตฟอร์ม เพื่อฉลองวันอีโมจิโลก 17 กรกฎาคม โดยระบุว่าทำให้เข้าถึงกับผู้ใช้งานทุกคน (Universal Design) และมีความชัดเจนมากขึ้น</p>\n<p>อีโมจิที่ปรับปรุงใหม่มีทั้งหมด 992 รายการ กูเกิลจะเริ่มทยอยเปลี่ยนแปลงในแพลตฟอร์ม Gmail และ Google Chat รวมถึง Chrome OS ในเดือนนี้ ส่วน Android จะมาพร้อมกับ Android 12 ที่กำหนดออกช่วงปลายปี</p>\n<p>ตัวอย่างการเปลี่ยนแปลงของอีโมจิที่น่าสนใจ เช่น รูปหน้าสวมมาสก์ ลูกตาจะเปิดโตขึ้น จากเดิมเป็นตาปิด, ขนมพาย เปลี่ยนจากแบ่งชิ้น เป็นทั้งถาด เพื่อให้ใช้แทนได้ทั้งพายแบบคาวและหวาน, บิกินี่ เปลี่ยนการจัดวาง ให้ไม่ดูเป็นการสวมใส่กับหุ่น เป็นต้น</p>\n<p>ที่มา: <a href=\"https://9to5google.com/2021/07/16/new-google-emoji-android-12-chrome-gmail/\">9to5Google</a> และ <a href=\"https://blog.emojipedia.org/android-emoji-changelog-july-2021/\">Emojipedia</a></p>\n<p><img src=\"https://www.blognone.com/sites/default/files/externals/b340f0041d37e5f9ca9f76f6395fd2d9.jpg\" /></p>\n<p><img src=\"https://www.blognone.com/sites/default/files/externals/148b5ac8841d9e57988a07dc9625cba8.jpg\" /></p>\n</div></div></div><div><div>Topics: </div><div><div><a href=\"/topics/emoji\">Emoji</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48e1c346e0f3189786bf1626ade31639a0b7aeda6babc37e5dff037c7d40aff0","category":"Thai"}