{"title":"Apple อัปเดตความสามารถ Apple Intelligence ใน iOS 18.2 และ macOS Sequoia 15.2","link":"https://www.blognone.com/node/143588","date":1733927689000,"content":"<div><div><div><p>แอปเปิลประกาศออกอัปเดตซอฟต์แวร์ iOS 18.2 สำหรับ iPhone, iPadOS 18.2 สำหรับ iPad และ macOS Sequoia 15.2 สำหรับ Mac โดยมีของใหม่ที่สำคัญคือความสามารถปัญญาประดิษฐ์  Apple Intelligence ที่มากขึ้นดังนี้</p>\n<ul>\n<li>Image Playground สร้างรูปภาพจาก Prompt</li>\n<li>Genmoji สร้างคัสตอมอีโมจิ (เฉพาะ iPhone, iPad ในตอนนี้)</li>\n<li>เชื่อมต่อกับ ChatGPT</li>\n<li>Image Wand แปลงภาพร่างให้เป็นรูปสวยงาม (เฉพาะ iPad)</li>\n<li>Writing Tools เพิ่มรายละเอียดการแก้ไขในข้อความ</li>\n</ul>\n<p>Apple Intelligence ยังเพิ่มภาษาที่รองรับ จากเดิมต้องเป็นภาษาอังกฤษแบบสหรัฐอเมริกา โดยเพิ่มเติมภาษาอังกฤษท้องถิ่นของ ออสเตรเลีย, แคนาดา, ไอร์แลนด์, นิวซีแลนด์, แอฟริกา และสหราชอาณาจักร</p>\n<p>แอปเปิลบอกว่าจะมีภาษาอื่นเพิ่มเติมอีกภายในตลอดปีหน้า ได้แก่ ภาษาจีน, ภาษาอังกฤษ (อินเดีย), ภาษาอังกฤษ (สิงคโปร์), ภาษาฝรั่งเศส, ภาษาเยอรมัน, ภาษาอิตาลี, ภาษาญี่ปุ่น, ภาษาเกาหลี, ภาษาโปรตุเกส, ภาษาสเปน, ภาษาเวียดนาม เริ่มตั้งแต่อัปเดตในเดือนเมษายนปีหน้าเป็นต้นไป</p>\n<p>ในตอนนี้อัปเดตยังไม่มีออกมา แต่แอปเปิลบอกว่าจะเริ่มอัปเดตได้ในคืนนี้ (น่าจะเที่ยงคืน)</p>\n<p>ที่มา: <a href=\"https://www.apple.com/newsroom/2024/12/apple-intelligence-now-features-image-playground-genmoji-and-more/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/7c25ce1e6cf648c6eb08520265c51962.jpg\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d930ae555f58cc91b10f756eec7aff56c56f993046981ba1568ce743fefa596b","category":"Thai"}