{"title":"Meta ทำข้อตกลงให้ Tencent เป็นผู้จำหน่ายเฮดเซต VR ในจีน เตรียมออกรุ่นใหม่ราคาถูกกว่า Quest 3","link":"https://www.blognone.com/node/136689","date":1699628831000,"content":"<div><div><div><p>Meta ทำข้อตกลงกับ Tencent เพื่อให้เป็นตัวแทนจำหน่ายเฮดเซต VR ในประเทศจีนแบบเอ็กคลูซีฟรายเดียว โดยแหล่งข่าวบอกว่าเฮดเซตนี้จะเริ่มขายได้ในปี 2024 หลังจากสองฝ่ายเจรจาร่วมกันมาเกือบหนึ่งปี ซึ่งลักษณะดีลน่าจะคล้ายกับที่ Tencent เป็น<a href=\"https://www.blognone.com/node/113488\">ตัวแทนจำหน่าย Nintendo Switch</a> ซึ่งต้องได้รับการอนุมัติจากรัฐบาลก่อน</p>\n<p>รายงานบอกว่าเฮดเซต VR ที่ Meta จะขายในจีนนั้น เป็นเวอร์ชันใช้ชิ้นส่วนซึ่งมีต้นทุนถูกลง ทำให้ราคาต่ำกว่า <a href=\"https://www.blognone.com/node/134123\">Quest 3</a> แต่สเป็กโดยรวมดีกว่า Quest 2 โดยเฮดเซตนี้ก็วางแผนจะขายในประเทศอื่นด้วย</p>\n<p>หากดีลนี้เป็นไปตามแผน Meta จะได้กลับเข้ามาทำตลาดในประเทศจีนอีกครั้ง นับตั้งแต่ Facebook ถูกบล็อกในจีนตั้งแต่ปี 2009 เช่นเดียวกับบริการอื่นทั้ง WhatsApp และ Instagram ขณะเดียวกัน Tencent ก็จะเข้ามาร่วมพัฒนาคอนเทนต์ VR บนแพลตฟอร์มของ Meta ด้วย</p>\n<p>ที่มา: <a href=\"https://www.wsj.com/tech/meta-strikes-deal-to-return-to-china-after-14-years-9c6012a9\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/b6d471b25831f7520948642e32bf81d5.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/meta-quest\">Meta Quest</a></div><div><a href=\"/topics/virtual-reality\">Virtual Reality</a></div><div><a href=\"/topics/tencent\">Tencent</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1e161c74fd84966a1bf7e29390eb235c2bb5ee83be4a40bbb46e80c60f1685e","category":"Thai"}