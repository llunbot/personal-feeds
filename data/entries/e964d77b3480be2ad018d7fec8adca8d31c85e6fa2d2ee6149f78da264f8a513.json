{"title":"ครีเอเตอร์ Adobe Stock ไม่พอใจที่ Adobe เทรน AI ด้วยรูปภาพของพวกเขาโดยไม่แจ้งให้ทราบก่อน","link":"https://www.blognone.com/node/134458","date":1687315257000,"content":"<div><div><div><p>ตั้งแต่ที่ Adobe ประกาศเปิดตัวเครื่องมือ <a href=\"https://www.blognone.com/node/133111\">Firefly</a>  ที่ใช้ Generative AI เพื่อสร้างสรรค์ผลงาน ก็เคยเกิดประเด็นถกเถียงเรื่องข้อตกลงที่ <a href=\"https://www.blognone.com/node/132187\">Adobe อาจนำข้อมูลบน Creative Cloud ของผู้ใช้ไปใช้ในการเทรนการสร้างภาพของ AI</a>มาแล้ว ซึ่ง <a href=\"https://www.blognone.com/node/132305\">Adobe ก็ได้ออกมาปฏิเสธ</a>ในภายหลัง</p>\n<p>ล่าสุดก็เกิดประเด็นอีกครั้ง เมื่อเหล่าครีเอเตอร์ของ Adobe Stock แพลตฟอร์มภาพสต๊อก ออกมาแสดงความไม่พอใจที่ Adobe ใช้รูปภาพบนสต็อกของพวกเขาเพื่อเทรน AI ของ Firefly โดยไม่มีการแจ้งหรือขอความยินยอมจากพวกเขาก่อน นอกจากนี้ยังกระทบพวกเขาทั้งทางตรง คือ Adobe Stock เป็นแพลตฟอร์มเดียวที่ยอมรับการขายภาพจาก Generative AI และทางอ้อม คือผู้ใช้งานจะสร้างภาพจาก Firefly แทนที่จะมาซื้อภาพ</p>\n<p>หนึ่งในครีเอเตอร์ของ Adobe Stock แสดงความเห็นกับ VentureBeat ว่าแม้ว่า Adobe จะไม่ได้ทำผิดกฎหมาย (เพราะการเซ็นข้อตกลงต่างๆ การใช้งานแพลตฟอร์ม) แต่การเอาทรัพย์สินทางปัญญาของพวกเขา ไปสร้างผลงานที่มาแข่งกับพวกเขาเอง มันไม่แฟร์และไร้จริยธรรม</p>\n<p>ตอนนี้ <a href=\"https://firefly.adobe.com/\">Firefly ให้บริการในเวอร์ชันเบต้า</a> โดยมีการสร้างภาพไปแล้วกว่า 200 ล้านภาพตั้งแต่เปิดตัว ขณะที่ Photoshop Beta <a href=\"https://www.blognone.com/node/134004\">ที่เอาความสามารถของ Firefly มาใส่</a> ก็มีคนเข้ามาสร้างภาพมากกว่า 150 ล้านภาพ ภายในระยะเวลาเพียง 2 วีคหลังเปิดตัว<br />\nที่มา : <a href=\"https://venturebeat.com/ai/adobe-stock-creators-arent-happy-with-firefly-the-companys-commercially-safe-gen-ai-tool/\">VentureBeat</a></p>\n<p><img src=\"https://www.blognone.com/sites/default/files/externals/39ad65441f0be87bfb1898540d7a8290.png\" alt /></p>\n</div></div></div><div><div>Topics: </div><div><div><a href=\"/topics/adobe-firefly\">Adobe Firefly</a></div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e964d77b3480be2ad018d7fec8adca8d31c85e6fa2d2ee6149f78da264f8a513","category":"Thai"}