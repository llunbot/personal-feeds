{"title":"Meta ประกาศปิดฟีเจอร์ Generative AI ทั้งหมดในแพลตฟอร์มของผู้ใช้งานบราซิล ตามคำสั่งของหน่วยงานรัฐ","link":"https://www.blognone.com/node/140955","date":1721312399000,"content":"<div><div><div><p>ต่อจาก <a href=\"https://www.blognone.com/node/140951\">EU</a> ก็มาที่บราซิล โดย Meta ประกาศว่าจะปิดการใช้งานฟีเจอร์ Generative AI ทั้งหมดในประเทศ ซึ่งเป็นผลจากคำสั่งของหน่วยงานรัฐบาลก่อนหน้านี้ <a href=\"https://www.blognone.com/node/140797\">ที่ห้าม Meta</a> นำข้อมูลผู้ใช้งานไปเทรน AI</p>\n<p>Meta แถลงว่าในตอนนี้บริษัทจะปิดการทำงานของ Generative AI ไปก่อน แต่บริษัทยังคงเดินหน้าหารือกับคณะกรรมการคุ้มครองข้อมูลแห่งชาติของบราซิลหรือ ANPD เพื่อชี้แจงประเด็นต่าง ๆ ที่หน่วยงานกังวล</p>\n<p>บราซิลถือเป็นหนึ่งในตลาดที่สำคัญมากของ Meta เช่น เป็นประเทศที่มีจำนวนผู้ใช้งาน WhatsApp มากเป็นอันดับสองรองจากอินเดีย ก่อนหน้านี้ Meta ก็ออกระบบโฆษณาเจาะกลุ่มเป้าหมายที่ใช้ AI ให้กับลูกค้าในบราซิลก่อน</p>\n<p>ที่มา: <a href=\"https://www.reuters.com/technology/artificial-intelligence/meta-decides-suspend-its-generative-ai-tools-brazil-2024-07-17/\">Reuters</a> ภาพ <a href=\"https://pixabay.com/photos/rio-de-janeiro-brasil-mountain-809756/\">Pixabay</a></p>\n<p><img src=\"https://www.blognone.com/sites/default/files/externals/4e3a8c7ead92502e1532560a0b314a66.jpg\" /></p>\n</div></div></div><div><div>Topics: </div><div><div><a href=\"/topics/brazil\">Brazil</a></div><div><a href=\"/topics/privacy\">Privacy</a></div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c0a36c300caf62b37403aba6352b0f01796be51f68679ff94244838bacacb18","category":"Thai"}