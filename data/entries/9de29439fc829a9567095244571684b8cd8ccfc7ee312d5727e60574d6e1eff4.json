{"title":"ซอฟต์แวร์ประชุมออนไลน์ BlueJeans ประกาศปิดตัว","link":"https://www.blognone.com/node/135191","date":1691549374000,"content":"<div><div><div><p>BlueJeans บริษัทด้านประชุมออนไลน์ผ่านวิดีโอ<a href=\"https://www.blognone.com/node/115845\">ที่ขายให้ Verizon เมื่อปี 2020 ในราคา 400 ล้านดอลลาร์</a> ประกาศปิดตัวแล้ว</p>\n<p>BlueJeans ยังไม่ประกาศเรื่องนี้บนหน้าเว็บ แต่เริ่มทยอยส่งอีเมลแจ้งผู้ใช้งานแล้วว่าจะปิดตัวแพ็กเกจแบบ Basic และ Free ในวันที่ 31 สิงหาคม 2023 หากผู้ใช้มีบันทึกการประชุมไว้ก็สามารถดาวน์โหลดมาเก็บได้ก่อนข้อมูลถูกลบในวันดังกล่าว ส่วนบริการแพ็กเกจอื่นๆ นั้น <a href=\"https://techcrunch.com/2023/08/08/bluejeans-folds/\">TechCrunch</a> รายงานว่าจะให้บริการถึงสิ้นปี 2023</p>\n<p>ในอีเมล BlueJeans แจ้งเหตุผลว่าเป็นเพราะสภาพตลาดที่เปลี่ยนไป (changing market landscape) และยอมรับว่าเป็นการตัดสินใจที่ยากลำบาก</p>\n<p>บริษัทที่ทำธุรกิจเกี่ยวกับประชุมออนไลน์ พุ่งแรงในช่วงปี 2020-2021 แต่พอสถานการณ์คลี่คลายก็เริ่มประสบปัญหาธุรกิจ เช่น <a href=\"https://www.blognone.com/node/135147\">Hopin ที่ต้องขายธุรกิจอีเวนต์ออนไลน์</a> หรือแม้แต่ Zoom เองก็ไม่ได้มีราคาหุ้นขึ้นไปสูงเท่าช่วงปี 2020-2021 อีกเลย</p>\n<p>ที่มา - <a href=\"https://9to5google.com/2023/08/08/verizon-bluejeans-shutting-down/\">9to5google</a></p>\n<p><img src=\"https://www.blognone.com/sites/default/files/externals/2f8615b6f0ccaf79d49399c8d537b534.jpg\" alt /></p>\n</div></div></div><div><div>Topics: </div><div><div><a href=\"/topics/bluejeans\">BlueJeans</a></div><div><a href=\"/topics/verizon\">Verizon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9de29439fc829a9567095244571684b8cd8ccfc7ee312d5727e60574d6e1eff4","category":"Thai"}