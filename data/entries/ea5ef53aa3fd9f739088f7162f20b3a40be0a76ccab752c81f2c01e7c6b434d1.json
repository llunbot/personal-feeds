{"title":"Spotify เพิ่มเครื่องมือแปลงคอนเทนต์ จากรายการวิทยุมาเป็นพอดคาสต์ ที่สะดวกมากขึ้น","link":"https://www.blognone.com/node/133425","date":1681443444000,"content":"<div><div><div><p>Spotify ประกาศเพิ่มเครื่องมือสำหรับให้ผู้จัดรายการวิทยุ สามารถนำคอนเทนต์เสียง แปลงเป็นรายการพอดคาสต์ได้ทันที โดยสามารถใช้งานได้ผ่าน Megaphone แพลตฟอร์มจัดการเนื้อหาและโฆษณา ที่ <a href=\"https://www.blognone.com/node/119538\">Spotify ซื้อกิจการมาเมื่อปี 2020</a></p>\n<p>Spotify อธิบายว่า กระบวนการแปลงเนื้อหารายการวิทยุมาเป็นพอดคาสต์แบบ manual นั้น มีหลายขั้นตอนที่ต้องทำ เช่น การตัดช่วงสปอตโฆษณาในรายการออกไป แทรกโฆษณาสำหรับเวอร์ชันพอดคาสต์ และการอัปโหลดลงแต่ละแพลตฟอร์ม ใช้เวลาค่อนข้างนานสำหรับพอดคาสต์หนึ่งตอน ด้วยเทคโนโลยีที่ Spotify นำมาใช้ เรียกว่า broadcast-to-podcast ได้จาก Whooshkaa แพลตฟอร์มแปลงเนื้อหาที่ซื้อกิจการมาเมื่อปี 2021 จะช่วยทุ่นเวลาตรงนี้ลงไป</p>\n<p>สุดท้าย Spotify อ้างผลการวิจัยของ Pew Research ระบุว่ากลุ่มคนเจนเนอเรชัน Z ในอเมริกามากกว่า 50% สะดวกที่จะฟังคอนเทนต์ข่าวสาร ผ่านช่องทางแบบพอดคาสต์ มากกว่าช่องทางรายการวิทยุแบบดั้งเดิม การแปลงเนื้อหารายการมาลงพอดคาสต์จึงเป็นช่องทางสำหรับรายการวิทยุที่จะขยายโอกาสเข้าถึงคนฟังรุ่นใหม่นั่นเอง</p>\n<p>ที่มา: <a href=\"https://newsroom.spotify.com/2023-04-13/spotifys-new-publishing-tool-makes-it-easy-to-turn-broadcasts-into-podcasts/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/e802bbd61de6600c2c147a8e2b82e771.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/podcast\">Podcast</a></div><div><a href=\"/topics/radio\">Radio</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea5ef53aa3fd9f739088f7162f20b3a40be0a76ccab752c81f2c01e7c6b434d1","category":"Thai"}