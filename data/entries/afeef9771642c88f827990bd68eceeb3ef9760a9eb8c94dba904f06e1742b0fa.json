{"title":"[ไม่ยืนยัน] Intel กำลังพิจารณาขายหุ้นบริษัทรถไร้คนขับ Mobileye และส่วนธุรกิจชิป Network","link":"https://www.blognone.com/node/141867","date":1725599014000,"content":"<div><div><div><p>สำนักข่าว Bloomberg อ้างแหล่งข่าวที่เกี่ยวข้องบอกว่า อินเทลกำลังศึกษาแนวทางขายหุ้นบางส่วนของบริษัทรถยนต์ไร้คนขับ Mobileye ที่อินเทลเป็นผู้ถือหุ้นใหญ่ โดยมีการนำเสนอเรื่องนี้ในที่ประชุมบอร์ดของ Mobileye แล้ว</p>\n<p>อย่างไรก็ตามการขายหุ้น Mobileye ออกมาในตอนนี้ก็เป็นเรื่องที่ยากสำหรับอินเทล เพราะบริษัท<a href=\"https://www.blognone.com/node/131163\">ไอพีโอเข้าตลาดหุ้นเมื่อปี 2022</a> โดยปีนี้ราคาหุ้นลดลงมา 71% มีมูลค่ากิจการ 1.1 หมื่นล้านดอลลาร์ และธุรกิจขาดทุนติดต่อกันมาสามปีแล้ว</p>\n<p>นอกจาก Mobileye แล้ว อินเทลยังมีศึกษาแผนขายธุรกิจชิปสำหรับอุปกรณ์เครือข่าย ซึ่งเรียกรวมว่ากลุ่ม Network and Edge ซึ่งเป็นส่วนธุรกิจที่มีรายได้ลดลงต่อเนื่องมาหลายไตรมาสด้วย</p>\n<p>ตัวแทนของอินเทลชี้แจงข่าวนี้ว่าบริษัทยังคงรักษาผลประโยชน์ให้กับผู้ถือหุ้น และได้ดำเนินการไปหลายอย่างในช่วงที่ผ่านมาเพื่อสร้างกำไรที่เติบโต รวงทั้งการปรับโครงสร้างองค์กรเพื่อรองรับแผนงานระยะยาว</p>\n<p>ที่มา: <a href=\"https://www.bloomberg.com/news/articles/2024-09-05/intel-is-said-to-explore-sale-of-part-of-stake-in-mobileye\">Bloomberg</a></p>\n<p><img src=\"https://www.blognone.com/sites/default/files/externals/50ad91fb2c254b82082adad31906bdb4.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/mobileye\">Mobileye</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"afeef9771642c88f827990bd68eceeb3ef9760a9eb8c94dba904f06e1742b0fa","category":"Thai"}