{"title":"ประธาน SK Group ทำนาย NVIDIA ยังขายดีไปอย่างน้อยอีกสามปี","link":"https://www.blognone.com/node/141028","date":1721703436000,"content":"<div><div><div><p>Chey Tae-won ประธาน SK Group ร่วมงานเสวนาหอการค้าและอุตสาหกรรมเกาหลีใต้ โดยทำนายว่า NVIDIA จะเป็นผู้นำตลาดและขายดีไปอย่างน้อยอีกสามปีจากการลงทุนในปัญญาประดิษฐ์อย่างหนัก แต่เตือนว่าวงการปัญญาประดิษฐ์อาจจะสร้างรายได้ไม่เพียงพอ</p>\n<p>นอกจากประเด็นการลงทุนของบริษัทปัญญาประดิษฐ์อย่างหนักแล้ว Chey ยังระบุว่าความเสี่ยงอีกอย่างหนึ่งคือบริษัทต่างๆ พยายามพัฒนาชิปทางเลือกมาใช้งานแทนชิปของ NVIDIA กันหมด และหากคู่แจ่งสามารถแข่งขันได้ดีพอก็จะเป็นอันตรายต่อธุรกิจของ NVIDIA ด้วยเช่นกัน</p>\n<p>ก่อนหน้านี้ David Cahn พาร์ตเนอร์จาก Sequoia Capital <a href=\"https://www.blognone.com/node/140728\">เคยวิเคราะห์ว่าอัตราการลงทุนในปัญญาประดิษฐ์สูงขึ้นจนยากที่จะสร้างรายได้เพื่อให้คุ้มการลงทุนได้</a> แต่ก็ไม่ได้ระบุว่าการลงทุนนี้จะสิ้นสุดที่ตรงไหน</p>\n<p>อย่างไรก็ตาม Chey ยืนยันว่าเทคโนโลยีปัญญาประดิษฐ์นั้นสำคัญจริง และช่วงนี้ก็ยังเป็นแค่ช่วงเริ่มต้นเท่านั้น บริษัทขนาดเล็กก็มีโอกาสชนะได้หากเริ่มใช้งานเร็วกว่า</p>\n<p>กลุ่ม SK เป็นกลุ่มหนึ่งที่ได้ประโยชน์อย่างมากจากกระแสปัญญาประดิษฐ์ <a href=\"https://www.blognone.com/node/139550\">เนื่องจาก SK Hynix สามารถขายแรม HBM ได้จำนวนมาก</a> โดย SK Hynix ครองตลาดส่วนใหญ่ของแรม HBM</p>\n<p>ที่มา - <a href=\"https://www.koreatimes.co.kr/www/tech/2024/07/133_378969.html\">Korea Times</a></p>\n<p><img src=\"https://www.blognone.com/sites/default/files/externals/ba876bf2cac45eec78c0c9f54388d7d3.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/nvidia\">NVIDIA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"620834637e0e7c0af54182956fdf4b25de2950d341d85ffd1dafd6190ce631c3","category":"Thai"}