{"title":"ไมโครซอฟท์ปิดดีลการซื้อ Activision Blizzard อย่างเป็นทางการ","link":"https://www.blognone.com/node/136220","date":1697202580000,"content":"<div><div><div><p>ไมโครซอฟท์ประกาศปิดดีลการซื้อ Activision Blizzard อย่างเป็นทางการ หลัง <a href=\"https://www.blognone.com/node/136219\">CMA หน่วยงานด้านการแข่งขันของสหราชอาณาจักรอนุมัติดีลในวันเดียวกัน</a> จึงไม่มีอุปสรรคจากหน่วยงานกำกับดูแลภาครัฐเหลืออีกแล้ว (<a href=\"https://www.blognone.com/node/134787\">FTC ของสหรัฐ แพ้คดีในชั้นศาลไปเมื่อเดือนกรกฎาคม</a>)</p>\n<p>Phil Spencer ซีอีโอของ Microsoft Gaming ประกาศต้อนรับทีมงาน Activision Blizzard King เข้ามาร่วมบ้านเดียวกัน และบอกว่าจะปรับวัฒนธรรมองค์กรของ Activision Blizzard (ที่มีปัญหาเรื่องเหยียดเพศ คุกคามทางเพศ) ให้โอบรับทุกคน</p>\n<p>Spencer บอกกว้างๆ ว่าจะนำเกมของ Activision Blizzard ไปยังผู้เล่นจำนวนมากขึ้น ด้วยวิธีการใหม่ๆ ทั้งผ่านเกมมือถือและคลาวด์สตรีมมิ่ง โดยตอนนี้เริ่มทำงานเพื่อนำเกมไปลง Game Pass แล้ว แต่ยังไม่เปิดเผยว่ามีเกมใดบ้าง</p>\n<p><img alt=\"No Description\" src=\"https://www.blognone.com/sites/default/files/externals/c0a2d0f36bbcc820b6c984209ee3a655.jpg\" /></p>\n<p>ที่มา - <a href=\"https://news.xbox.com/en-us/2023/10/13/xbox-activision-blizzard/\">Microsoft</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ccf5468e86d6791e5333906bb06c4443fed08f846926226f8de54109586128e","category":"Thai"}