{"title":"Mercedes-Benz Virtual Factory","link":"https://markpeak.net/mercedes-benz-virtual-factory/","date":1715064476000,"content":"<p>อ่าน<a href=\"https://www.theverge.com/24140551/mercedes-benz-ola-kallenius-ev-gwagen-carplay-apple\">บทสัมภาษณ์ของ Ola Källenius CEO Mercedes-Benz</a> เล่าถึง “เรื่องใหญ่ที่สุดที่เขาทำมาในรอบ 2 ปีที่ผ่านมา” เขาบอกว่าคำตอบคือ “digitalization” หรือการปรับกระบวนการผลิตรถยนต์ใหม่ นำเครื่องมือดิจิทัลมาใช้งาน</p>\n<div>\n\t\t\t<div>\n\t\t\t\t<a href=\"https://www.theverge.com/24140551/mercedes-benz-ola-kallenius-ev-gwagen-carplay-apple\">\n\t\t\t\t\t<img src=\"https://cdn.vox-cdn.com/thumbor/8CVhh4Peh68PmS_Kl6-nECo4QJU=/0x0:2760x1839/1200x628/filters:focal(1380x920:1381x921)/cdn.vox-cdn.com/uploads/chorus_asset/file/25418255/decoder.png\" alt=\"Ola Källenius on EVs and CarPlay\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.theverge.com/24140551/mercedes-benz-ola-kallenius-ev-gwagen-carplay-apple\">\n\t\t\tOla Källenius on EVs and CarPlay\t\t</a>\n\t</div>\n\t<div>\n\t\t<a href=\"https://www.theverge.com/24140551/mercedes-benz-ola-kallenius-ev-gwagen-carplay-apple\">\n\t\t\t<p>Mercedes’ custom OS isn’t quite Iron Man’s Jarvis yet.</p>\n\t\t</a>\n\t</div>\n\t<div>\n\t\t<img src=\"https://www.theverge.com/icons/favicon.ico\" alt=\"The Verge\" />\t\tThe Verge\t</div>\n</div>\n<p>ตัวอย่างแรกที่เขายกขึ้นมาคือ “virtual factory” การสร้างโรงงานผลิตรถยนต์ใหม่ขึ้นมาทั้งหลังในโลกดิจิทัล (digital replica of the plant) ก่อนเริ่มลงมือสร้างโรงงานจริงๆ  โดยลงรายละเอียดในโมเดล 3D ไปถึงไลน์การผลิตทั้งหมด แล้วลองขยับเครื่องจักรให้ทำงานจริงๆ ในโลกดิจิทัล ปรับแต่งประสิทธิภาพมันให้ดีขึ้นไปเรื่อยๆ เพื่อดูว่าควรวางไลน์การผลิตอย่างไร ผลที่ได้คือเมื่อลงมือสร้างโรงงานจริงๆ แล้ว ผลลัพธ์ของการผลิตที่ได้จะมีอัตราสูงกว่าเดิมมาก ช่วยประหยัดทั้งต้นทุนและเวลาจากเดิมมาก</p>\n<blockquote><p>In production, we have been working on the virtual factory for, I don’t know, 25 years, but the latest extension is our Hungarian plant.</p>\n<p>The digital tools that are available now [allow us] to make a complete digital replica of the plant before you even pour one bucket of concrete and move that into a 3D [model], down to the last station in assembly, and look, from all angles, at the assembly moves and everything. It’s like you can build the whole factory and go through a whole series of iterations of that, and that would’ve led to physical changes. It’s scary good. Your ability to then, once you go into the hardware, have a first-time-right ratio there is much higher. Saves cost, saves time.</p></blockquote>\n<p>Källenius ยังบอกว่า Mercedes นำแนวคิด digital twin มาใช้กับการผลิตรถยนต์ด้วย ไม่ใช่แค่โรงงานอย่างเดียว เหตุผลหลักๆ ที่เครื่องมือพวกนี้จำเป็น เป็นเพราะว่าการลงทุนในอุตสาหกรรมรถยนต์นั้นต้องใช้งานเพิ่มขึ้นเรื่อยๆ (เขาบอกว่าสูงเป็นประวัติการณ์ของอุตสาหกรรม) ดังนั้นการมีเทคโนโลยีจำพวก digital twin จึงสำคัญมากในแง่การลดต้นทุน ไม่ให้การลงทุนผิดพลาด</p>\n<p>เทคโนโลยีจำพวก digital twin เหล่านี้ไม่ใช่ของใหม่ เรารู้จักคำว่า simulation กันมานานมากแล้ว เพียงแต่เมื่อเทคโนโลยีการจำลองพัฒนาขึ้นจากเดิมมาก รายละเอียดและความสมจริงในการจำลองจึงเพิ่มขึ้นเรื่อยๆ จากสมัยก่อนที่เราอาจทำ simulation สำหรับเครื่องบินหรือรถแข่งเท่านั้น ตอนนี้เราสามารถทำ simulation โรงงานได้ทั้งหลังแล้วนั่นเอง</p>\n<p>อ่านสัมภาษณ์แล้วอยากหาข้อมูลเพิ่ม พบว่า<a href=\"https://group.mercedes-benz.com/innovation/digitalisation/industry-4-0/digital-first.html\">ระบบโรงงานแบบใหม่นี้ มีชื่อเรียกว่า MO360 เริ่มใช้ในปี 2023</a> กับโรงงาน 3 แห่งคือ Rastatt (Germany), Kecskemét (Hungary), Beijing (China) โดยใช้ระบบของ <a href=\"https://blogs.nvidia.com/blog/mercedes-benz-ev-nvidia-omniverse-generative-ai/\">NVIDIA Omniverse</a> มีชื่อเรียกยุทธศาสตร์รวมๆ ว่า “Digital First”</p>\n<p></p>The post <a href=\"https://markpeak.net/mercedes-benz-virtual-factory/\">Mercedes-Benz Virtual Factory</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"a3174780ba79cd3dd34dd38bb1de98a6ae475f6fbbbc77020a0b839432e0e8a9","category":"Thai"}