{"title":"กูเกิลปล่อยอัพเดต Android 15 ให้ Pixel, เพิ่ม Night Sight ในแอพ Instagram","link":"https://www.blognone.com/node/142578","date":1729038293000,"content":"<div><div><div><p>กูเกิลเริ่มปล่อยอัพเดต Android 15 รุ่นเสถียรให้มือถือกลุ่ม Pixel หลังจาก<a href=\"https://www.blognone.com/node/141812\">ออกโค้ดรุ่นเสถียรในโครงการ AOSP ตั้งแต่เดือนกันยายน</a> โดยถือเป็นอัพเดตชุด October Pixel Drop ที่รวมฟีเจอร์อื่นๆ นอกเหนือจากตัวแกน Android 15 ด้วย</p>\n<p>ฟีเจอร์เด่นของ Android 15</p>\n<ul>\n<li><a href=\"https://www.blognone.com/node/142420\">Theft Detection Lock</a> ป้องกันขโมยเข้าถึงเครื่อง หากเครื่องถูกขโมย โดย Android 15 จะเพิ่มการยืนยันตัวตน หากขโมยพยายามถอดซิมหรือปิด Find My Device ก็จะถูกถามรหัสผ่าน</li>\n<li>Private Space โฟลเดอร์ลับสำหรับเก็บแอพสำคัญ จะเรียกใช้งานต้องยืนยันตัวตนก่อน</li>\n<li>อุปกรณ์จอพับ (Foldable) และแท็บเล็ต เพิ่มฟีเจอร์ปักหมุดคู่แอพลงใน taskbar (เรียกว่า app pairing) เพื่อให้เปิดแอพพร้อมกันสองตัวแบ่งครึ่งจอได้ง่าย</li>\n<li>Low Light Boost ในแอพกล้อง ทำงานได้ดีขึ้นในสภาพแสงน้อย, แอพตัวอื่นๆ สามารถเรียกใช้ camera control ได้ละเอียดขึ้น เช่น ปรับความแรงแฟลชได้</li>\n<li>รองรับการส่งข้อความผ่านดาวเทียม ในพื้นที่ไม่มีสัญญาณ cellular หรือ Wi-Fi</li>\n<li>ปรับปรุงการล็อกอินด้วย Passkey ให้ล็อกอินได้ด้วยการแตะทีเดียว</li>\n</ul>\n<p><img alt=\"No Description\" src=\"https://www.blognone.com/sites/default/files/externals/3500cd37d06ef18985207f73d4fdaa69.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/60526a7c03830447a06a22d6933b6f0b.jpeg\" /></p>\n<p>ฟีเจอร์เฉพาะของ Pixel</p>\n<ul>\n<li>Audio Magic Eraser ที่เดิมช่วยลดเสียงรบกวนจากวิดีโอ ตอนนี้แยกเสียงต่างๆ (เช่น เสียงพูด เสียงลม เสียงเพลง)  แล้วปรับเสียงแต่ละเสียงให้ดังขึ้นหรือเบาลงได้อย่างอิสระต่อกัน ใช้ได้กับ Pixel 8 ขึ้นไป</li>\n<li>ปรับปรุงการถ่ายภาพหรือวิดีโอให้คมชัด สีสวยขึ้น เมื่อนำมือถือใส่เคสกันน้ำลงไปถ่ายใต้น้ำ</li>\n<li>ปรับวิธีการถ่ายภาพดาว Astrophotography ให้เป็นส่วนหนึ่งของโหมด Night Sight โดยมีแถบเลื่อนระยะเวลาการเปิดหน้ากล้อง และโหมด Astro ถือเป็นการเปิดหน้าจอนานที่สุด (4 นาที)</li>\n<li>Night Sight for Instagram โหมดถ่ายตอนกลางคืน ในหน้าจอกล้องของแอพ Instagram เลย ไม่ต้องสลับแอพ</li>\n<li><a href=\"https://www.blognone.com/node/141486\">แอพพยากรณ์อากาศ Pixel Weather App</a> ขยายไปให้ Pixel รุ่นเก่า ตั้งแต่ Pixel 6 ขึ้นไป</li>\n</ul>\n<p>ฟีเจอร์ Gemini</p>\n<ul>\n<li>หูฟัง Pixel Buds ทุกรุ่น รองรับการพูดคุยกับ Gemini แล้ว จากก่อนหน้านี้ใช้ได้เฉพาะ Pixel Buds Pro 2</li>\n<li>Gemini Live เปิดใช้งานให้กับผู้ใช้ Pixel ทุกคน ไม่ต้องเสียเงินเพิ่ม</li>\n<li>แอพ Pixel Screenshots รองรับการสั่งให้ Gemini ไปช่วยหารูปภาพเก่าๆ ให้ เช่น พูดว่า “find the brand of sneakers I saved in Screenshots”</li>\n</ul>\n<p>ที่มา - <a href=\"https://blog.google/products/android/android-15/\">Google</a>, <a href=\"https://blog.google/products/pixel/feature-drop-october-2024/#gemini-updates\">Google</a></p>\n</div></div></div><div><div>Topics: </div><div><div><a href=\"/topics/android-15\">Android 15</a></div><div><a href=\"/topics/google-pixel\">Google Pixel</a></div><div><a href=\"/topics/android\">Android</a></div><div><a href=\"/topics/instagram\">Instagram</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82f0bc81257a0e672d845c8494c9aa56e37a71b84324987140de311022891405","category":"Thai"}