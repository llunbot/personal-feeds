{"title":"Baidu เผยจำนวนผู้ใช้งานแชทบอต Ernie มีมากกว่า 200 ล้านบัญชีแล้ว","link":"https://www.blognone.com/node/139307","date":1713522916000,"content":"<div><div><div><p>Baidu เปิดเผยว่าแชทบอต Ernie ตอนนี้มีผู้ใช้งานมากกว่า 200 ล้านบัญชีแล้ว เพิ่มขึ้นสองเท่าจากตัวเลข 100 ล้าน ที่<a href=\"https://www.blognone.com/node/137419\">บริษัทรายงานในเดือนธันวาคม</a> ทั้งนี้แชทบอต Ernie เปิดให้คนทั่วไปได้ใช้งาน<a href=\"https://www.blognone.com/node/135558\">ตั้งแต่เดือนกันยายน</a>ที่ผ่านมา</p>\n<p>Robin Li ซีอีโอ Baidu กล่าวว่าการเรียกใช้งาน API ของ Ernie ก็อยู่ที่ระดับ 200 ล้านครั้งต่อวัน ส่วนจำนวนลูกค้าองค์กรที่ใช้งานแชทบอตมีอยู่ประมาณ 85,000 ราย</p>\n<p>ปัจจุบันคู่แข่งรายสำคัญที่ให้บริการแชทบอตแนว ChatGPT ในประเทศจีนของ Ernie คือ Kimi ของบริษัท Moonshot AI ที่มี Alibaba เป็นผู้ลงทุน ซึ่งมีอัตราผู้ใช้งานเพิ่มขึ้นสูงในช่วงที่ผ่านมา แต่ตอนนี้ยังน้อยกว่า Ernie</p>\n<p>Ernie เป็นแชทบอตพื้นฐานที่ใช้ใน Samsung Galaxy S24 รุ่นที่ขายในจีน และยังมีข่าวลือว่าแอปเปิลก็เตรียมใช้ Ernie ใน iPhone รุ่นใหม่ที่จะออกมาปีนี้ ส่วนที่ขายในประเทศจีนด้วย</p>\n<p>ที่มา: <a href=\"https://www.reuters.com/technology/baidu-says-ai-chatbot-ernie-bot-has-amassed-200-million-users-2024-04-16/\">Reuters</a></p>\n<p><img src=\"https://www.blognone.com/sites/default/files/externals/5e9340d912ce96a9aa66a6aeadb1f12d.jpg\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5f779e2484aca142aa45cbae346ab43950373b95ebd3a40ba3bb972ff398d17","category":"Thai"}