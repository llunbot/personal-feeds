{"title":"GSMA ยินดี iOS รองรับ RCS แล้ว, เตรียมผลักดันเข้ารหัส E2EE ข้ามแพลตฟอร์ม","link":"https://www.blognone.com/node/142052","date":1726626746000,"content":"<div><div><div><p>หลังแอปเปิล<a href=\"https://www.blognone.com/node/142023\">ปล่อยอัพเดต iOS 18 ให้ผู้ใช้ทั่วไป</a> สิ่งที่ตามมาคือ<a href=\"https://www.blognone.com/node/140294\">โลก iPhone รองรับข้อความ RCS อย่างเป็นทางการ</a> สามารถสื่อสารด้วยข้อความ RCS กับฝั่ง Android ได้แล้ว</p>\n<p>GSM Association หรือ GSMA ในฐานะสมาคมด้านโทรคมนาคม จึงออกมาประกาศว่าจะผลักดันการสื่อสารด้วย RCS แบบเข้ารหัส end-to-end encryption หรือ E2EE ในขั้นถัดไป ซึ่งจะเป็นการเข้ารหัสข้อความที่ส่งข้ามแพลตฟอร์มได้ เพื่อยกระดับความปลอดภัยและความเป็นส่วนตัวของผู้ใช้ โดย GSMA จะหารือกับผู้มีส่วนเกี่ยวข้องในอุตสาหกรรมโทรคมนาคมต่อไป</p>\n<p>ฝั่งกูเกิลในฐานะผู้ผลักดัน RCS มาตั้งแต่แรก ระบุว่า<a href=\"https://www.blognone.com/node/119703\">การส่งข้อความ RCS ด้วย Google Messages เริ่มรองรับการเข้ารหัสแบบ E2EE มาตั้งแต่ปี 2020</a> แล้ว (<a href=\"https://www.blognone.com/node/131705\">เปิดใช้งานทั่วไปปี 2022</a>) และกูเกิลจะผลักดันการส่งข้อความ RCS แบบเข้ารหัส E2EE ข้ามแพลตฟอร์ม</p>\n<p>เมื่อปีที่แล้ว 2023 <a href=\"https://www.blognone.com/node/134931\">กูเกิลประกาศว่าจะใช้โปรโตคอล Message Layer Security (MLS)</a> สำหรับการเข้ารหัส E2EE ข้ามแพลตฟอร์ม</p>\n<p>ที่มา - <a href=\"https://www.gsma.com/newsroom/article/rcs-nowin-ios-a-new-chapter-for-mobile-messaging/\">GSMA</a>, <a href=\"https://www.linkedin.com/posts/elweber_rcs-now-inios-a-new-chapter-for-mobile-activity-7241839492997783552-IObw/\">Google (LinkedIn)</a>, <a href=\"https://9to5google.com/2024/09/17/rcs-encryption-android-iphone-work/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/f4d67c611dee837f01ba4d123a996110.png\" /></p>\n</div></div></div><div><div>Topics: </div><div><div><a href=\"/topics/gsma\">GSMA</a></div><div><a href=\"/topics/rcs\">RCS</a></div><div><a href=\"/topics/encryption\">Encryption</a></div><div><a href=\"/topics/telecom\">Telecom</a></div><div><a href=\"/topics/ios-18\">iOS 18</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7bce3bca50816dd5a9ca03c47b742754bc819f0a75f7b1bf83d7033c8e5085d","category":"Thai"}