{"title":"BlOgNoNe.CoM กูเกิลเริ่มสุ่มตัวใหญ่เล็กใน DNS Query ป้องกัน DNS Cache Poisoning","link":"https://www.blognone.com/node/139115","date":1712516254000,"content":"<div><div><div><p>บริการ Google Public DNS ประกาศเพิ่มมาตรการป้องกัน DNS Cache Poisoning ที่คนร้ายสร้าง DNS Reply โดยปลอมไอพีเป็น authoritive server มาตอบไอพีแทนเซิร์ฟเวอร์จริง หากสามารถยิง reply เข้าไปถึงกูเกิลก่อนที่ข้อความจากเซิร์ฟเวอร์จริงไปถึง ก็จะกลายเป็นว่าผู้ใช้จำนวนมากถูกส่งไปยังเซิร์ฟเวอร์ปลอมเป็นระยะเวลาหนึ่ง</p>\n<p>ที่จริง IETF พยายามแก้ปัญหานี้แล้ว ด้วยมาตรฐาน DNS Cookies (<a href=\"https://datatracker.ietf.org/doc/html/rfc7873\">RFC 7883</a>) ที่เพิ่มค่า cookie ให้เซิร์ฟเวอร์ตอบค่าเดียวกันเท่านั้น ทำให้คนร้ายไม่สามารถเดาค่านี้ได้ แต่ในโลกความเป็นจริงเซิร์ฟเวอร์จำนวนมากไม่ได้รองรับฟีเจอร์นี้ โดยรวมมีคิวรีที่ได้รับการปกป้องจากกระบวนการนี้แค่ 10%</p>\n<p>เมื่อปี 2022 กูเกิลจึงทดลองมาตรการที่มีการเสนอกันมาตั้งแต่ปี 2008 คือการสุ่มตัวเล็กใหญ่ในชื่อโดเมน ซึ่งโดยทั่วไปแล้วเซิร์ฟเวอร์ authoritive จะตอบกลับชื่อเดิมที่คิวรีเข้า ในกรณีที่คนร้ายพยายามปลอม DNS reply ก็จะไม่สามารถเดาได้ว่ากูเกิลสุ่มตัวเล็กใหญ่ไว้รูปแบบใด เนื่องจากเซิร์ฟเวอร์ส่วนใหญ่มีพฤติกรรมตรงกันทำให้ป้องกันได้เป็นวงกว้าง และตอนนี้กูเกิลก็เปิดฟีเจอร์นี้เป็นค่าเริ่มต้น ทำให้การคิวรีมากกว่า 90% ได้รับมาตรการปกป้องเพิ่มเติม ลดความเสี่ยงถูกโจมตี cache poisoning ลงแล้ว</p>\n<p>มาตรการนี้เซิร์ฟเวอร์ authoritive ไม่ต้องทำอะไรเพิ่ม แต่กูเกิลก็แนะนำให้พยายามเปิดใช้ฟีเจอร์ความปลอดภัยใหม่ๆ</p>\n<p>ที่มา - <a href=\"https://security.googleblog.com/2024/03/google-public-dnss-approach-to-fight.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/39d90d46f3f0b212b73b9b7e14dafb19.png\" /></p>\n<p>ภาพกระบวนการคิวรี DNS จาก <a href=\"https://www.cloudflare.com/en-gb/learning/dns/what-is-dns/\">Cloudflare</a></p>\n</div></div></div><div><div>Topics: </div><div><div><a href=\"/topics/dns\">DNS</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42f9df56f287043c77b94926770ed19ab44418bad3d5361277aaf669612c9f01","category":"Thai"}