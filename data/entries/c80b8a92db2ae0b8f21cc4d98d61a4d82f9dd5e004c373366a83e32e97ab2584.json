{"title":"Steam ออกกฎ ห้ามเกมบังคับผู้เล่นดูโฆษณา, ห้ามใช้โฆษณาล่อเพื่อรับรางวัลในเกม","link":"https://www.blognone.com/node/144591","date":1739191033000,"content":"<div><div><div><p>Steam ปรับกฎเกณฑ์ของเกมบนแพลตฟอร์ม หลังพบปัญหาเกมที่บังคับผู้ใช้ดูโฆษณาเพิ่มขึ้นเรื่อยๆ แบบที่เราพบบ่อยในเกมมือถือ</p>\n<p>สิ่งที่ Steam ห้ามทำมีดังนี้</p>\n<ul>\n<li>ห้ามใช้โมเดลธุรกิจเป็นการโฆษณา เช่น บังคับผู้เล่นดูโฆษณาก่อนเล่น โดย Steam แนะนำให้ใช้โมเดลหารายได้แบบอื่นอย่างการขายเกมราคาปกติ, microtransaction หรือ DLC แทน</li>\n<li>ห้ามใช้โฆษณามาล่อใจผู้เล่น เช่น ดูโฆษณาเพื่อรับรางวัลในเกม</li>\n<li>ห้ามคิดเงินนักพัฒนาเกมรายอื่นเพื่อเข้าถึงบริการของ Steam เช่น การขายบันเดิล การโฆษณาบนหน้าเพจเกมของ Steam</li>\n</ul>\n<p>สิ่งที่ Steam อนุญาตให้ทำได้</p>\n<ul>\n<li>product placement เช่น การวางสินค้า แบรนด์ ไว้ในเกม แต่ต้องห้ามรบกวนการเล่น และเหมาะกับบริบทของเกม เช่น เกมรถแข่งสามารถมีโฆษณาบนตัวรถได้ ตัวละครสามารถแต่งตัวโดยใช้แบรนด์เสื้อผ้าจริงๆ ได้ ตราบเท่าที่ได้รับอนุญาตจากแบรนด์นั้นๆ</li>\n<li>cross promotion ทำการตลาดร่วมกันกับเกมอื่นบน Steam ได้</li>\n<li>โฆษณาเกมนอก Steam เพื่อดึงทราฟฟิกเข้ามายังหน้าเกมบน Steam</li>\n</ul>\n<p>ที่มา - <a href=\"https://partner.steamgames.com/doc/marketing/advertising\">Steam</a>, <a href=\"https://www.eurogamer.net/valve-bans-all-steam-games-that-force-players-to-watch-advertisements\">Eurogamer</a></p>\n<p><img src=\"https://www.blognone.com/sites/default/files/externals/b36b80cc9304ce35d8fc71b1be04f2f9.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/advertising\">Advertising</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c80b8a92db2ae0b8f21cc4d98d61a4d82f9dd5e004c373366a83e32e97ab2584","category":"Thai"}