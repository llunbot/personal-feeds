{"title":"Check Point รายงาน การโจมตีผ่าน Log4j สูงถึง 8 แสนครั้งใน 72 ชม. แรก, องค์กร 44% โดนโจมตี","link":"https://www.blognone.com/node/126321","date":1639533331000,"content":"<div><div><div><p>บริษัทความปลอดภัย Check Point ออกรายงานประเมินสถานการณ์การโจมตีผ่านช่องโหว่ของ Log4j ว่าเพิ่มขึ้นอย่างรวดเร็ว จำนวนการโจมตีพุ่งสูงถึง 8 แสนครั้งใน 72 ชั่วโมงแรกหลังช่องโหว่ถูกเปิดเผยต่อสาธารณะ (นับถึงวันที่ 13 ธันวาคม ตามเวลาสหรัฐ)</p>\n<p>Check Point ให้นิยามช่องโหว่ Log4j ว่าเป็นช่องโหว่ที่รุนแรงที่สุดตัวหนึ่งในรอบหลายปี และปัจจุบันพบมัลแวร์ที่ใช้ช่องโหว่นี้แล้วกว่า 60 เวอร์ชัน ซึ่งจะเพิ่มขึ้นกว่านี้อีกมากเมื่อเวลาผ่านไป</p>\n<p>สถิติของ Check Point พบว่าระบบเครือข่ายขององค์กรทั่วโลก 43.9% ถูกลองโจมตีผ่านช่องโหว่นี้แล้ว ภูมิภาคที่โดนเยอะคือแอฟริกาและยุโรป ตัวเลขของบางประเทศขึ้นไปสูงถึง 62% ส่วนตัวเลขของประเทศไทยยังน้อยกว่าค่าเฉลี่ยคือ 38%</p>\n<p><img src=\"https://www.blognone.com/sites/default/files/externals/b7b404e2a01623ad1a43d86d98002109.jpg\" /></p>\n<p><img src=\"https://www.blognone.com/sites/default/files/externals/095940bd4493f07c4eb88fff206a5784.jpg\" /></p>\n<p><img src=\"https://www.blognone.com/sites/default/files/externals/486099bdf0e7ee0ea81e49ccd1640303.jpg\" /></p>\n<p>ที่มา - <a href=\"https://blog.checkpoint.com/2021/12/13/the-numbers-behind-a-cyber-pandemic-detailed-dive/\">Check Point</a></p>\n</div></div></div><div><div>Topics: </div><div><div><a href=\"/topics/check-point\">Check Point</a></div><div><a href=\"/topics/log4j\">Log4j</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96b0cecbdf6e67843c00cf8b5706371e04973e77ad5f47b2770cc628fa954101","category":"Thai"}