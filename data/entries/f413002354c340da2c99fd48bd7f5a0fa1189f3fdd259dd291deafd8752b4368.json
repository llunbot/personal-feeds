{"title":"ChatGPT สำหรับภาคธุรกิจ มีผู้สมัครใช้งานมากกว่า 1 ล้านบัญชีแล้ว","link":"https://www.blognone.com/node/141856","date":1725580440000,"content":"<div><div><div><p>OpenAI เปิดเผยว่าปัจจุบันบริษัทมีลูกค้า ChatGPT แบบเสียเงินของภาคธุรกิจแล้วรวมมากกว่า 1 ล้านบัญชี ซึ่งคิดรวมทั้ง ChatGPT <a href=\"https://www.blognone.com/node/135477\">Enterprise</a>, <a href=\"https://www.blognone.com/node/137599\">Team</a> และ <a href=\"https://www.blognone.com/node/140054\">Edu ของกลุ่มสถาบันการศึกษา</a> ตัวเลขนี้เพิ่มขึ้นจาก 6 แสนบัญชี เมื่อเดือนเมษายน</p>\n<p>ผู้ใช้งานทั้งสามกลุ่มแพ็คเกจมากกว่าครึ่งหนึ่งมาจากนอกสหรัฐอเมริกา โดยในสามประเทศที่มีผู้สมัครใช้งานจำนวนมากได้แก่ เยอรมนี ญี่ปุ่น และสหราชอาณาจักร ส่วนหมวดธุรกิจนั้นมีความหลากหลาย ทั้งมหาวิทยาลัย บริษัทยา อีคอมเมิร์ซ ไปจนถึงธนาคาร</p>\n<p>OpenAI ยังทำแบบสอบถามลูกค้า 4,700 ราย โดย 92% บอกว่าพวกมี Productivity ในการทำงานที่เพิ่มขึ้น, 88% บอกว่า ChatGPT ช่วยประหยัดเวลาทำงาน และ 75% บอกว่าช่วยงานความคิดสร้างสรรค์และนวัตกรรม</p>\n<p>ที่มา: <a href=\"https://www.zdnet.com/article/ai-is-hot-in-the-workplace-chatgpt-now-has-more-than-1-million-business-users/\">ZDNet</a></p>\n<p><img src=\"https://www.blognone.com/sites/default/files/externals/1e82a6cf1ea2f582592f4a3eeae5c82e.jpg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/enterprise\">Enterprise</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f413002354c340da2c99fd48bd7f5a0fa1189f3fdd259dd291deafd8752b4368","category":"Thai"}