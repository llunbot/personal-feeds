{"title":"Pew สำรวจปี 2020 Facebook, YouTube ยังเป็นช่องทางข่าวสาร แต่ตัวเลขน้อยลงกว่าปีก่อนหน้า","link":"https://www.blognone.com/node/124848","date":1632187369000,"content":"<div><div><div><p>Pew Research Center สำนักวิจัยที่มักทำการสำรวจพฤติกรรมผู้ใช้งานอินเทอร์เน็ตในสหรัฐอยู่เสมอ และในปี 2020 โซเชียลมีเดียยังคงเป็นช่องทางหลักของประชากรอเมริกันในการรับข่าวสาร แต่ตัวเลขลดลงจากปีก่อนหน้า เหลือ 48% อาจเป็นอีกหนึ่งภัยคุกคามของโซเชียลมีเดียเพราะสัดส่วนคนใช้งานลดลง</p>\n<p>Pew อ้างอิงจากการสำรวจบนเว็บไซต์ที่จัดทำขึ้นระหว่างเดือนกรกฎาคมถึงเดือนสิงหาคม โดยมีคำตอบจากคนมากกว่า 11,000 คน พบว่า Facebook ยังคงเป็นช่องทางใหญ่ที่สุด โดย 31% ของวัยผู้ใหญ่ที่ใช้โซเชียลมีเดียในสหรัฐฯ เปิดเผยว่าพวกเขาได้รับข่าวสารจาก Facebook เป็นประจำ รองลงมาคือ YouTube ที่ 22% และ Twitter ที่ 13%</p>\n<p><img src=\"https://www.blognone.com/sites/default/files/externals/022f33a52abd1a64040747b697d5a5a9.jpg\" /><br />\nภาพจาก Facebook</p>\n<p>ซึ่ง Twitter ถูกมองว่าเป็นช่องทางข่าวสารมากกว่าแพลตฟอร์มอื่นๆ Pew ระบุว่า เฉพาะผู้ใช้ Twitter ซึ่งไม่ได้จำกัดเฉพาะผู้ใหญ่ในสหรัฐ 55% บอกว่าพวกเขาได้รับข่าวสารบนไซต์โซเชียลมีเดียเป็นประจำ</p>\n<p>ส่วนแพลตฟอร์มอื่นๆ ที่ถูกใช้เป็นช่องทางข่าวสารบ้าง แต่อยู่ในสัดส่วนน้อยคือ Reddit (7%), TikTok (6%), LinkedIn (4%), Snapchat (4%), WhatsApp (3%) และ Twitch (1%)</p>\n<p>เมื่อมาดูผู้ให้การสำรวจให้ลึกลงไปถึงสถิติจำนวนประชากร เชื้อชาติ คนอ่านข่าวจากโซเชียลมีเดียบ่อยๆ ส่วนใหญ่เป็นคนผิวขาว มากกว่าครึ่งของผู้บริโภคข่าวทั่วไปบน Facebook (60%), Twitter (51%) และ Reddit (54%) เป็นคนผิวขาว ตามมาด้วย Twitter (46%) และ LinkedIn (45%)<br />\nส่วนแพลตฟอร์มที่เน้นรูปภาพอย่าง Snapchat, TikTok และ Instagram มีผู้ใช้งานชาวฮิสแปนิกเทียบเท่าหรือมากกว่าคนผิวขาวในกรณีของ Snapchat</p>\n<p>นอกจากนี้ Pew ยังพบด้วยว่า บน Snapchat และ TikTok นั้นผู้ใช้งานมีอายุน้อยกว่าแพลตฟอร์มอื่นๆ โดย 63% และ 52% ของผู้ใช้งานตำลำดับแพลตฟอร์มอยู่ในช่วงอายุ 18-29 ปี</p>\n<p>ที่มา - <a href=\"https://www.cnet.com/news/facebook-twitter-still-the-leading-social-media-sites-where-people-get-news/#ftag=CAD590a51e\">CNET</a></p>\n</div></div></div><div><div>Topics: </div><div><div><a href=\"/topics/pew\">Pew</a></div><div><a href=\"/topics/facebook\">Facebook</a></div><div><a href=\"/topics/youtube\">YouTube</a></div><div><a href=\"/topics/twitter\">Twitter</a></div><div><a href=\"/topics/tiktok\">TikTok</a></div><div><a href=\"/topics/snapchat\">Snapchat</a></div><div><a href=\"/topics/social-media\">Social Media</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8eac80c402a694118a2ad5323a8c156bb1d8999aabcdc35303f5a0c13cf55ab","category":"Thai"}