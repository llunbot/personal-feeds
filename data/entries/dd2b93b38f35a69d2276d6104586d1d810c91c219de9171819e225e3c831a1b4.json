{"title":"Ant Group เปิดตัว Financial LLM โมเดล AI สำหรับงานด้านการเงินโดยเฉพาะ","link":"https://www.blognone.com/node/135647","date":1694231383000,"content":"<div><div><div><p>กลุ่มฟินเทค Ant Group เปิดตัวโมเดล AI สร้างเนื้อหาหรือ Generative AI สำหรับสายการเงินโดยเฉพาะ ซึ่ง Ant เรียกว่า Financial LLM โดยมาพร้อมกับแอพพลิเคชันทางการเงินที่ใช้โมเดลดังกล่าวคือ Zhixiaobao 2.0 ผู้ช่วยทางการเงินสำหรับลูกค้าบุคคล และ Zhixiaozhu 1.0 ผู้ช่วยทางการเงินสำหรับลูกค้าสถาบันการเงิน</p>\n<p>โดย Zhixiaobao 2.0 จะเข้ามาช่วยทั้งการแนะนำการจัดพอร์ตการลงทุน การกระจายสินทรัพย์ลงทุน ตลอดจนให้ความรู้ทางการเงิน ขณะที่ Zhixiaozhu 1.0 จะมาช่วยในงานการเป็นที่ปรึกษาการลงทุน อ่านบทวิเคราะห์การลงทุน ประเมินโอกาสทางการลงทุน และช่วยสร้างเนื้อหาบทวิเคราะห์</p>\n<p>Ant บอกว่าการทำงานของ GenAI สำหรับงานด้านการเงินนี้จะเน้นที่ความเข้าใจในเรื่องที่ต้องรู้ การอ่านบทวิเคราะห์ การปฏิบัติตามระเบียบข้อกำหนด ตลอดจนทำความเข้าใจเป้าหมายทางการเงินของบุคคล และการเชื่อมโยงเหตุการณ์ต่าง ๆ ที่เกิดขึ้นและส่งผลกระทบ</p>\n<p>Wang Xiaohang รองประธาน Ant Group บอกว่า LLM สำหรับงานทั่วไปนั้นนำมาปรับใช้กับสายการเงินได้ยาก จึงจำเป็นต้องสร้างโมเดลขึ้นมาเพื่องานด้านการเงินโดยเฉพาะ เพราะมีทั้งขอบข่ายความรู้เฉพาะ ตลอดจนข้อจำกัดตามระเบียบ</p>\n<p>ที่มา: <a href=\"https://www.businesswire.com/news/home/20230908406520/en/\">Ant Group</a></p>\n<p><img alt=\"No Description\" src=\"https://www.blognone.com/sites/default/files/externals/91fd6927c71ef521eb5cf62263d5843d.jpg\" /></p>\n</div></div></div><div><div>Topics: </div><div><div><a href=\"/topics/ant-group\">Ant Group</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/fintech\">FinTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd2b93b38f35a69d2276d6104586d1d810c91c219de9171819e225e3c831a1b4","category":"Thai"}