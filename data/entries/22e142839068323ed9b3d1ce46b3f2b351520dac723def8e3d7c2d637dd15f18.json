{"title":"[ไม่ยืนยัน] รัฐบาลอินเดียแจ้ง Apple และ Google ให้ติดตั้งแอปของรัฐบาลลงสมาร์ทโฟนที่ขายในประเทศเป็นค่าเริ่มต้น","link":"https://www.blognone.com/node/144327","date":1737949397000,"content":"<div><div><div><p>มีรายงานว่ากระทรวงเทคโนโลยีของอินเดีย ได้แจ้งให้แอปเปิลและกูเกิลเพิ่มแอปของรัฐบาลในชุดแอป Gov.in เข้าไปในสโตร์ จากปัจจุบันที่แอปเหล่านี้มีให้แยกดาวน์โหลดอยู่ ซึ่งทำให้ผู้ใช้งานได้แอปทั้งหมดในคราวเดียว และไม่ต้องเจอข้อความเตือนเรื่องความปลอดภัย</p>\n<p>อย่างไรก็ตามมีรายงานเพิ่มว่าทางรัฐบาลยังร้องขอให้ทั้งแอปเปิลและกูเกิล ติดตั้งแอปรัฐบาลชุดนี้ลงมาเป็นดีฟอลต์ในสมาร์ทโฟนที่ขายในอินเดียด้วยเลย ซึ่งรายงานบอกว่ากูเกิลที่มีส่วนแบ่ง Android ในอินเดียถึง 90% ยังไม่ได้ตอบรับ ส่วนแอปเปิลนั้นรอให้เป็นคำสั่งทางกฎหมายก่อน ทั้งนี้ตัวแทนของรัฐบาลอินเดีย กูเกิล และแอปเปิล ยังไม่ได้ออกมาแสดงความคิดเห็นต่อข่าวนี้</p>\n<p>การติดตั้งแอปของรัฐบาลเป็นดีฟอลต์ในโทรศัพท์ไม่ได้เป็นเรื่องใหม่ <a href=\"https://www.blognone.com/node/121807\">เมื่อปี 2021</a> แอปเปิลก็เพิ่มหน้าแนะนำแอปของรัฐบาลรัสเซีย เมื่อตั้งค่าโทรศัพท์ที่ขายในรัสเซียครั้งแรก ซึ่งเป็นผลจาก<a href=\"https://www.blognone.com/node/113470\">กฎหมายที่ออกมาในปี 2019</a></p>\n<p>ที่มา: <a href=\"https://www.techinasia.com/news/india-urges-apple-google-preinstall-govt-app-suite\">Tech In Asia</a> ภาพ <a href=\"https://pixabay.com/photos/business-smartphone-hands-7304257/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/abe26cacf1e398c6835ed99481a693a8.jpeg\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/apple\">Apple</a></div><div><a href=\"/topics/google\">Google</a></div><div><a href=\"/topics/ios\">iOS</a></div><div><a href=\"/topics/android\">Android</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22e142839068323ed9b3d1ce46b3f2b351520dac723def8e3d7c2d637dd15f18","category":"Thai"}