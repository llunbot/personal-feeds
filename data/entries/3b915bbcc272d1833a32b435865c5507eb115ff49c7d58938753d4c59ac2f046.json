{"title":"กูเกิลจับมือ Roblox เปิดทางซื้อโฆษณาในเกมด้วย Google Ad Manager โดยตรง","link":"https://www.blognone.com/node/145610","date":1743575216000,"content":"<div><div><div><p>ความเคลื่อนไหวที่น่าสนใจของวงการโฆษณาออนไลน์ คือการจับมือกันระหว่างสองยักษ์ที่อาจดูไม่ค่อยเกี่ยวกัน แต่ก็เกี่ยวกันแล้วคือ Google Ads และ Roblox</p>\n<p>ภายใต้ความร่วมมือนี้ แบรนด์ต่างๆ ที่ซื้อโฆษณาผ่าน Google Ad Manager จะสามารถซื้อโฆษณาที่แสดงผลในจักรวาล Roblox ได้ทันที (เหมือนเป็นช่องทางใหม่ นอกจากช่องทางเดิมๆ ของ Google Ads) แปลว่าแบรนด์สามารถตั้งแคมเปญใน Google Ad Manager แล้วขยายมาซื้อโฆษณาประเภทวิดีโอใน Roblox ได้ด้วย (ผู้เล่น Roblox สามารถเลือกดูวิดีโอโฆษณาเพื่อแลกไอเทมในเกม แทนการจ่ายเงิน ถ้านึกตามไม่ออก ลองดูคลิปประกอบท้ายข่าว) และในอนาคตจะขยายเป็นวิดีโอฟอร์แมตอื่นๆ ด้วย เช่น บิลบอร์ดในเกม</p>\n<p>ที่มา - <a href=\"https://corp.roblox.com/newsroom/2025/04/roblox-scales-video-ads-partners-with-google\">Roblox</a>, <a href=\"https://blog.google/products/ads-commerce/immersive-ads-roblox/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/35379987301db58727a384697d1820b5.jpeg\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/digital-marketing\">Digital Marketing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b915bbcc272d1833a32b435865c5507eb115ff49c7d58938753d4c59ac2f046","category":"Thai"}