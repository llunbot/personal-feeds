{"title":"ผู้ร่วมก่อตั้ง OpenAI ยอมรับตัดสินใจผิดที่ใช้แนวทางเปิดกว้าง ตอนนี้ GPT-4 ไม่เปิดซอร์สแล้ว","link":"https://www.blognone.com/node/133075","date":1679190749000,"content":"<div><div><div><p><a href=\"https://www.blognone.com/node/133009\">การเปิดตัว GPT-4 ของ OpenAI ในสัปดาห์ที่ผ่านมา</a> ต่างไปจากที่เคย เพราะ OpenAI ให้ข้อมูลเฉพาะผลลัพธ์ของโมเดลว่าดีขึ้นเยอะแค่ไหน แต่แทบไม่เปิดเผยรายละเอียดของตัวโมเดล ไม่ว่าจะเป็นขนาดพารามิเตอร์ ข้อมูลที่ใช้เทรน ฮาร์ดแวร์ที่ใช้เทรน ฯลฯ</p>\n<p>ใน<a href=\"https://cdn.openai.com/papers/gpt-4.pdf\">เอกสารเปเปอร์ทางเทคนิคของ GPT-4</a> ก็เขียนไว้ชัดเจนว่า OpenAI \"ตั้งใจ\" ไม่เปิดเผยรายละเอียดเหล่านี้ ด้วยเหตุผลเรื่องการแข่งขันทางธุรกิจ (competitive landscape) และความปลอดภัย (safety implication)</p>\n<blockquote><p>I think we can call it shut on 'Open' AI: the 98 page paper introducing GPT-4 proudly declares that they're disclosing *nothing* about the contents of their training set. <a href=\"https://t.co/dyI4Vf0uL3\">pic.twitter.com/dyI4Vf0uL3</a></p>\n<p>— Ben Schmidt / @benmschmidt@vis.social (@benmschmidt) <a href=\"https://twitter.com/benmschmidt/status/1635692487258800128?ref_src=twsrc%5Etfw\">March 14, 2023</a></p></blockquote>\n<p>แนวทางใหม่ของ OpenAI คราวนี้ก่อให้เกิดเสียงวิจารณ์ในชุมชนนักวิจัยด้าน AI อย่างมาก เพราะ <a href=\"https://www.blognone.com/node/75739\">OpenAI เคยประกาศภารกิจเมื่อครั้งที่ก่อตั้งองค์กร</a> ว่าต้องการเป็นหน่วยงานไม่หวังผลกำไร วิจัยเรื่อง AI เพื่อเป็นสมบัติของมนุษยชาติ เปิดให้ทุกคนเข้าถึงได้แทน นักวิจัยของ OpenAI จะเปิดเผยผลงานให้มากที่สุดเท่าที่จะทำได้</p>\n<blockquote><p>OpenAI is a non-profit artificial intelligence research company. Our goal is to advance digital intelligence in the way that is most likely to benefit humanity as a whole, unconstrained by a need to generate financial return. Since our research is free from financial obligations, we can better focus on a positive human impact.</p>\n<p>We believe AI should be an extension of individual human wills and, in the spirit of liberty, as broadly and evenly distributed as possible. The outcome of this venture is uncertain and the work is difficult, but we believe the goal and the structure are right. We hope this is what matters most to the best in the field.</p>\n</blockquote>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt /></p>\n<p>Ilya Sutskever หัวหน้านักวิทยาศาสตร์และหนึ่งในผู้ร่วมก่อตั้ง OpenAI (เป็นผู้ร่วมเขียนประกาศข้างต้น) ให้สัมภาษณ์กับ The Verge ในประเด็นนี้ ยอมรับว่าแนวทางเดิมของ OpenAI เป็นเรื่องผิดพลาด (We were wrong. Flat out, we were wrong.) การชูเรื่องโมเดลเปิดเป็นไอเดียที่ผิด และเขาเชื่อว่าในอีกไม่กี่ปี หน่วยงานอื่นๆ ที่เปิดซอร์ส AI จะค้นพบว่าไม่ใช่แนวทางที่เหมาะสม</p>\n<p>Sutskever บอกว่าการสร้าง GPT-4 เป็นเรื่องไม่ง่าย ต้องใช้พลังของ OpenAI ทุกภาคส่วนมาช่วยกันทำ ในขณะเดียวกันก็มีบริษัทอื่นๆ อีกมากอยากทำให้ได้แบบเดียวกัน การแข่งขันระหว่างผู้เล่นรายต่างๆ จึงสูงมาก ทางบริษัท OpenAI จึงเลือกไม่เปิดข้อมูลเหล่านี้ออกมา</p>\n<p>ส่วนเหตุผลเรื่องความปลอดภัย อาจไม่ได้เป็นเหตุผลหลักเหมือนเรื่องธุรกิจ แต่ OpenAI เลือกไม่เปิดเผยข้อมูลเพื่อป้องกันไม่ให้คนแกะสูตรของ GPT-4 แล้วสร้างความเสียหายได้</p>\n<p>Sutskever ยังตอบคำถามในมุมเรื่องกฎหมาย ที่ข้อมูลใช้เทรนโมเดล AI อาจละเมิดลิขสิทธิ์ (เหมือน<a href=\"https://www.blognone.com/node/132528\">กรณีของ Stability AI โดน Getty Images ฟ้องร้อง</a>) ว่าในมุมของเขา ข้อมูลที่ใช้เทรนคือเทคโนโลยี และเลือกไม่เปิดเผยเรื่องข้อมูลที่ใช้เทรนด้วยเหตุผลเดียวกับข้างต้น เขาปฏิเสธไม่แสดงความเห็นว่าข้อมูลที่ใช้เทรน GPT-4 ละเมิดลิขสิทธิ์ด้วยหรือไม่</p>\n<p>ที่มา - <a href=\"https://www.theverge.com/2023/3/15/23640180/openai-gpt-4-launch-closed-research-ilya-sutskever-interview\">The Verge</a></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"292f29e9bc4fa1a58ce9b4b91037fddf6ce8183f4b7a13aa463e9d0f7afc2d09","category":"Thai"}