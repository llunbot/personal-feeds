{"title":"WP Engine ยื่นคำร้องต่อศาล ให้ Automattic  เลิกบล็อกและคืนปลั๊กอิน WordPress","link":"https://www.blognone.com/node/142663","date":1729384751000,"content":"<div><div><div><p>ข่าวสาร WordPress ประจำวันนี้ ถึงคราวตอบโต้จากฝั่ง WP Engine บ้าง โดยบริษัทได้ยื่นคำร้องต่อศาลแคลิฟอร์เนีย ขอให้ออกคำสั่งหยุดการเคลื่อนไหวต่าง ๆ ของ Automattic และซีอีโอ Matt Mullenweg ที่สร้างผลกระทบกับ WP Engine รวมทั้งการ<a href=\"https://www.blognone.com/node/142218\">บล็อกการเข้าถึงทรัพยากร WordPress</a> และการ<a href=\"https://www.blognone.com/node/142533\">ยึดปลั๊กอิน</a>ที่เกิดขึ้นล่าสุด</p>\n<p>WP Engine บอกว่าสิ่งที่เกิดขึ้นส่งผลกระทบต่อบริษัทอย่างมากและมาในหลายทิศทาง ทำให้บริษัทเสียลูกค้า ส่วนแบ่งตลาด ตลอดจนมูลค่าแบรนด์ของบริษัท เฉพาะช่วง 5 วันระหว่าง 26-30 กันยายน บริษัทได้รับคำขอยกเลิกใช้บริการเพิ่มขึ้น 14%</p>\n<p>ตัวแทนของ Automattic ชี้แจงจากคำร้องต่อศาลนี้ว่า WP Engine กำลังบิดเบือนความจริง บริษัททำกำไรมหาศาลจากการใช้งานทรัพยากรของชุมชน WordPress ฟรี และไม่ได้ให้การสนับสนุนชุมชนมากพอ</p>\n<p>ที่มา: <a href=\"https://www.theverge.com/2024/10/18/24273448/wp-engine-injunction-matt-mullenweg-wordpress-resources\">The Verge</a></p>\n<p><img src=\"https://www.blognone.com/sites/default/files/externals/4ea184ae0d2711d44dd2c6aec0b4c0b8.jpeg\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/lawsuits\">Lawsuits</a></div><div><a href=\"/topics/automattic\">Automattic</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b32303f0a8481a883e2c6c20332289832ce409d481c88aa7611a5f14b84ef824","category":"Thai"}