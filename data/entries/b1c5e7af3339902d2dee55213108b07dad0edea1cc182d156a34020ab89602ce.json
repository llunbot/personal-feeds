{"title":"ซัมซุงต่อสัญญา AMD นำเทคโนโลยีจีพียู Radeon ไปใช้ในชิป Exynos รุ่นหน้าต่อ","link":"https://www.blognone.com/node/133325","date":1680769374000,"content":"<div><div><div><p><a href=\"https://www.blognone.com/node/110107\">ซัมซุงมีข้อตกลงกับ AMD มาตั้งแต่ปี 2019</a> เพื่อนำเทคโนโลยีจีพียู Radeon มาใช้ในสมาร์ทโฟน ซึ่งออกผลมาเป็น <a href=\"https://www.blognone.com/node/126753\">จีพียู Xclipse ในชิป Exynos 2200</a> ที่ใช้ใน Galaxy S22 บางรุ่นย่อย</p>\n<p>อย่างไรก็ตาม <a href=\"https://www.blognone.com/node/132464\">พอมาถึงยุค Galaxy S23 ซัมซุงกลับลำ เปลี่ยนมาใช้ Snapdragon ทั้งหมดแทน</a> ทำให้เกิดคำถามว่า<a href=\"https://www.blognone.com/node/129301\">ชะตาชีวิตของ Exynos (รวมถึง Xclipse) จะเป็นอย่างไรต่อ</a> โดยมี<a href=\"https://www.blognone.com/node/131925\">ข่าวลือว่าซัมซุงตั้งทีมพัฒนาชิปใหม่แยกจากทีมเดิม</a></p>\n<p>ล่าสุด ซัมซุงประกาศขยายสัญญากับ AMD เพิ่มเติม โดยให้ข้อมูลคร่าวๆ แค่ว่าซัมซุงเลือกซื้อเทคโนโลยี Radeon หลายรุ่นไปใช้กับ Exynos รุ่นถัดไป ตรงนี้คงพอเป็นสัญญาณบ่งชี้ได้ว่าซัมซุงจะยังทำ Exynos ต่อ รวมถึงดันการใช้ Radeon/Xclipse ต่อไปด้วยเช่นกัน</p>\n<p>ที่มา - <a href=\"https://news.samsung.com/global/samsung-electronics-extends-strategic-ip-licensing-agreement-to-bring-amd-radeon-graphics-to-future-mobile-platforms\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/4d14104c03d977fdf87a6eccea66b2dc.jpg\" /></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/samsung\">Samsung</a></div><div><a href=\"/topics/amd\">AMD</a></div><div><a href=\"/topics/radeon\">Radeon</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1c5e7af3339902d2dee55213108b07dad0edea1cc182d156a34020ab89602ce","category":"Thai"}