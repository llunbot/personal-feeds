{"title":"Dan Houser ผู้ร่วมก่อตั้ง Rockstar Games เปิดตัวบริษัทใหม่ Absurd Ventures","link":"https://www.blognone.com/node/134387","date":1686880780000,"content":"<div><div><div><p>Dan Houser ผู้ร่วมก่อตั้ง Rockstar Games และผู้เขียนบทหลักของเกม GTA ทุกภาค <a href=\"https://www.blognone.com/node/114520\">ลาออกจาก Rockstar ในปี 2020</a> แล้วเงียบหายไปนาน ล่าสุดเขาเปิดตัวบริษัทใหม่ชื่อว่า <a href=\"https://www.absurdventures.com/\">Absurd Ventures</a></p>\n<p>Absurd Ventures ไม่ได้ทำเกมเพียงอย่างเดียว แต่เป็นบริษัทสื่อ (media company) ที่จะสร้างโลก เรื่อง ตัวละคร ครอบคลุมแพลตฟอร์มหลากรูปแบบ ทั้งเกม ภาพยนตร์ แอนิเมชั่น พ็อดแคสต์ นิยายภาพ หนังสือ ฯลฯ</p>\n<p>ตอนนี้ยังไม่มีข้อมูลว่า Absurd Ventures จะทำเนื้อหาเรื่องอะไร มีเพียงเทรลเลอร์แนะนำบริษัทที่เป็นนามธรรมมากๆ เท่านั้น</p>\n<p>บริษัท Rockstar ก่อตั้งโดยสองพี่น้องตระกูล Houser ซึ่งตอนนี้ Sam Houser คนพี่ยังเป็นประธานของ Rockstar เช่นเดิม มีเฉพาะ Dan Houser ที่ลาออกมา</p>\n<p>ที่มา - <a href=\"https://www.eurogamer.net/rockstar-co-founder-dan-houser-returns-with-new-media-company-absurd-ventures\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/eaa04409bfef20e9f9c1e11a079dad70.jpg\" /></p>\n</div></div></div><div><div>Topics: </div><div><div><a href=\"/topics/rockstar\">Rockstar</a></div><div><a href=\"/topics/games\">Games</a></div><div><a href=\"/topics/gta\">GTA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad29cb9ca0caee56168cb725b37a513ac9abc0e41b75a29ca9f26babf9409f7e","category":"Thai"}