{"title":"Dell Technologies รายงานผลประกอบการไตรมาส แม้รายได้ลดลง แต่ดีกว่าที่คาด จากความต้องการใน AI","link":"https://www.blognone.com/node/135537","date":1693531547000,"content":"<div><div><div><p>Dell Technologies รายงานผลประกอบการประจำไตรมาสที่ 2 ของปีการเงินบริษัท 2024 สิ้นสุดวันที่ 4 สิงหาคม 2023 รายได้รวมลดลง 13% จากช่วงเดียวกันในปีก่อนเป็น 22,934 ล้านดอลลาร์ แต่เพิ่มขึ้น 10% เมื่อเทียบกับไตรมาสก่อนหน้านี้ และมีกำไรสุทธิ 455 ล้านดอลลาร์</p>\n<p>กลุ่มธุรกิจ Infrastructure Solutions รายได้ลดลง 11% เป็น 8,461 ล้านดอลลาร์ อย่างไรก็ตามโซลูชัน PowerStore และ PowerFlex ยังคงเติบโตสูงต่อเนื่องอีกไตรมาส ส่วนกลุ่มธุรกิจ Client Solutions รายได้ลดลง 16% เป็น 12,942 ล้านดอลลาร์ ในกลุ่มลูกค้าองค์กรเห็นการเติบโตของสินค้าเวิร์กสเตชัน เนื่องจากความต้องการมาช่วยรันเวิร์กโหลด AI</p>\n<p>Jeff Clarke ซีโอโอ Dell Technologies กล่าวว่าจากความต้องการโดยรวม และการดำเนินงานที่แข็งแกร่ง ทำให้ตัวเลขที่ออกมาดีกว่าที่คาดไว้ ซึ่งเดลล์จะยังโฟกัสในส่วนธุรกิจที่มีความสามารถทำกำไรในตลาดที่เป็นผู้นำ และจากกระแส AI ที่กำลังมา ทำให้ความต้องการสินค้ามีในทุกส่วนธุรกิจ</p>\n<p>ที่มา: <a href=\"https://www.dell.com/en-us/dt/corporate/newsroom/announcements/detailpage.press-releases~usa~2023~08~20230831-dell-technologies-delivers-second-quarter-fiscal-2024-financial-results.htm#/filter-on/Country:en-us\">Dell Technologies</a></p>\n<p><img src=\"https://www.blognone.com/sites/default/files/externals/68a1a70b4c8d2e27d8b03af70be37781.jpg\" alt /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0c876a25e7900a46805453a23abe8955f5df1584db42a7fe276c1f0327a2312","category":"Thai"}