{"title":"Microsoft Azure ล่มด้วยเมื่อวาน แต่เฉพาะเขต Central US, ไม่เกี่ยว CrowdStrike","link":"https://www.blognone.com/node/140992","date":1721449006000,"content":"<div><div><div><p>เมื่อวานนี้นอกจาก<a href=\"https://www.blognone.com/node/140974\">เหตุการณ์ CrowdStrike อัพเดตเครื่องวินโดวส์แล้วพัง</a> ยังมีอีกเหตุการณ์ที่เกิดขึ้นในช่วงไล่เลี่ยกัน (แต่ไม่เกี่ยวข้องกัน) คือ Microsoft Azure ล่มในบางพื้นที่</p>\n<p>รายงานของไมโครซอฟท์ระบุว่าระบบของ Azure มีปัญหาเฉพาะในเขต Central US ตั้งแต่วันที่ 19 กรกฎาคม ราวตีห้าของประเทศไทย และฟื้นกลับมาได้ทั้งหมดราว 1 ทุ่ม (การล่มเกิดก่อนปัญหา CrowdStrike ทำจอฟ้า) สาเหตุเกิดจากปัญหาสตอเรจทำงานผิดพลาด ทำให้จำนวนเครื่อง VM ในระบบมีไม่เหลือพอให้ใช้บริการ ระบบไอทีใดๆ ที่เรียกใช้บริการ VM และสตอเรจบน Azure จึงได้รับผลกระทบ</p>\n<p>ปัญหา Azure ล่มยังส่งผลกระทบต่อบริการในเครือไมโครซอฟท์อื่นๆ เช่น Microsoft 365 ด้วย แต่ตอนนี้ระบบกลับคืนมาได้ทั้งหมดแล้ว</p>\n<p>ที่มา - <a href=\"https://azure.status.microsoft/en-gb/status/history/\">Microsoft Azure</a>, <a href=\"https://www.theregister.com/2024/07/19/microsoft_365_azure_outage_central_us/\">The Register</a></p>\n<p><img src=\"https://www.blognone.com/sites/default/files/externals/e2c47284e6c9ae97423eb628e656586d.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/service-outage\">Service Outage</a></div><div><a href=\"/topics/cloud-computing\">Cloud Computing</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5044527592d876c9ed80553c21bf887c954ad2bbc0b1798ed934701267b8d7b7","category":"Thai"}