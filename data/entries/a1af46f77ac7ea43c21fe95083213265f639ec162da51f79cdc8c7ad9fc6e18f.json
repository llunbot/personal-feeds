{"title":"[ลือ] เจ้าแห่งรีมาสเตอร์ Days Gone เกมปี 2019 กำลังจะถูกรีมาสเตอร์ลง PS5","link":"https://www.blognone.com/node/142115","date":1726912060000,"content":"<div><div><div><p>ดูเหมือนว่าราชาแห่งการรีมาสเตอร์ยังทำงานต่อเนื่อง ถัดจาก <a href=\"https://www.blognone.com/node/142067\">ข้อมูลของ Horizon Zero Dawn Remastered</a> ก็มีอีกข่าวลือว่าโซนี่เตรียมเปิดตัวเกม Days Gone เวอร์ชันรีมาสเตอร์ลง PS5 ด้วยเช่นกัน</p>\n<p>Days Gone เป็นเกมเอาตัวรอดจากซอมบี้ในยุคหายนะ ขับรถมอเตอร์ไซค์ท่องไปทั่วอเมริกา เกมพัฒนาโดย Bend Studio ในเครือโซนี่เอง ออกขายในปี 2019 บนเครื่อง PS4 และ<a href=\"https://www.blognone.com/node/121345\">มีเวอร์ชันพีซีตามมาในปี 2021</a></p>\n<p>ข่าวลือ Days Gone Remastered มาจาก Jeff Grubb นักข่าวสายเกมจาก Giant Bomb ที่มีผลงานปล่อยข่าวลือวงการเกมจำนวนมาก บวกกับคำยืนยันจาก Jordan Middler นักข่าวสายเกมของเว็บไซต์ VGC ด้วยอีกทาง</p>\n<p>คาดว่าโซนี่จะเปิดตัว Days Gone Remastered และ Horizon Zero Dawn Remastered ในงาน State of Play ช่วงปลายเดือนกันยายนนี้</p>\n<p>ที่มา - <a href=\"https://www.pushsquare.com/news/2024/09/days-gone-ps5-remaster-rumours-start-to-snowball\">Push Square</a></p>\n<p><img alt=\"No Description\" src=\"https://www.blognone.com/sites/default/files/externals/6f82d8fe7f02798726eedfda5386a129.jpeg\" /></p>\n</div></div></div><div><div>Topics: </div><div><div><a href=\"/topics/days-gone\">Days Gone</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1af46f77ac7ea43c21fe95083213265f639ec162da51f79cdc8c7ad9fc6e18f","category":"Thai"}