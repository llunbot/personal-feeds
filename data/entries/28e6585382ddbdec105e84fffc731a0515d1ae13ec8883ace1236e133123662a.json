{"title":"DAMO Academy ของ Alibaba เปิดตัว SeaLLM3 โมเดลขนาด 7B เก่งภาษาไทยกว่า Qwen2","link":"https://www.blognone.com/node/140837","date":1720631155000,"content":"<div><div><div><p>DAMO Academy สถาบันวิจัยของ Alibaba เปิดตัว SeaLLM เวอร์ชั่นที่ 3 เป็นโมเดล LLM เน้นความสามารถในภาษาแถบอาเซียนสูงกว่าโมเดลในขนาดใกล้เคียงกันตัวอื่นๆ แถมยังเอาชนะ <a href=\"https://www.blognone.com/node/140198\">Qwen2 ของ Alibaba Cloud ไปได้</a></p>\n<p>กระบวนการทดสอบ SeaLLM3 อาศัยชุดทดสอบ M3Exam ที่เป็นข้อสอบหลายภาษา และ SeaBench สำหรับการทดสอบการทำตามคำสั่งของ DAMO เอง เมื่อดูผลแยกรายภาษาพบว่าในภาษาไทย SeaLLM3 ได้คะแนน M3Exam สูงกว่า Qwen2-7B-Instruct เล็กน้อย และคะแนน SeaBench ในภาษาไทยสูงกว่า Qwen2 ชัดเจน นอกจากนี้เมื่อทดสอบความสามารถในการแปลภาษาด้วยชุดข้อมูล Flores-200 ก็พบว่า SeaLLM3 แปลภาษาไทยได้ดีกว่าโมเดลเดิมๆ อย่าง Llama 3 และ Qwen2 ชัดเจน</p>\n<p>SeaLLM เปิดให้ใช้งานได้ฟรีภายใต้<a href=\"https://huggingface.co/SeaLLMs/SeaLLM-13B-Chat/edit/main/LICENSE\">ข้อตกลง SeaLLM License</a> ที่จำกัดว่าต้องขออนุญาตหากบริการมีผู้ใช้งานเกิน 100 ล้านคนต่อเดือน</p>\n<p>ที่มา - <a href=\"https://huggingface.co/SeaLLMs/SeaLLM3-7B-Chat\">SeaLLM</a></p>\n<p><img alt=\"No Description\" src=\"https://www.blognone.com/sites/default/files/externals/d35fb6d662e722c48bdd1533a2c46d97.png\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28e6585382ddbdec105e84fffc731a0515d1ae13ec8883ace1236e133123662a","category":"Thai"}