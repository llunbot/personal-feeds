{"title":"ไม่ต้องใช้บัญชีม้า แฮกเกอร์เริ่มโจมตีบัญชีหุ้นชาวญี่ปุ่นแล้วเอาไปซื้อหุ้นดึงราคาขึ้นเพื่อทำกำไร","link":"https://www.blognone.com/node/145913","date":1744899362000,"content":"<div><div><div><p>โบรกเกอร์ญี่ปุ่นหลายรายระบุว่าเริ่มเห็นการโจมตีบัญชีซื้อขายหุ้น ทำให้คนร้ายสามารถควบคุมบัญชีได้ จากนั้นแทนที่จะขโมยเงินโดยตรงกลับใช้บัญชีซื้อหุ้นเป้าหมายเพื่อดึงราคาขึ้นอย่างรวดเร็ว เปิดทางให้คนร้ายที่เก็บหุ้นในราคาถูกๆ ไว้ล่วงหน้าสามารถทำกำไรได้อย่างขาวสะอาด</p>\n<p>ตอนนี้โบรกเกอร์ที่เริ่มรายงานการโจมตีบัญชีแล้วได้แก่ Rakuten Securities, Nomura Securities, SBI รวมถึงโบรกเกอร์อื่นๆ โดยพบการโจมตีตั้งแต่ช่วงมีนาคมที่ผ่านมา โดยมักเป็นการโจมตี phishing ด้วยหน้าเว็บปลอมเพื่อขโมยชื่อผู้ใช้และรหัสผ่าน</p>\n<p>ช่วงแรกของการโจมตี คนร้ายมักใช้บัญชีเหยื่อไปซื้อหุ้นจีน ทำให้โบรกเกอร์ต้องบล็อคหุ้นเหล่านั้นไป แต่ตอนนี้ก็หันมาทำราคาหุ้นญี่ปุ่นแล้ว โดยบัญชีหุ้นเหล่านี้มักมีมูลค่าสูง เมื่อคนร้ายยึดบัญชีได้แล้วก็จะขายหุ้นในพอร์ตทั้งหมดแล้วนำเงินไปซื้อหุ้นเป้าหมาย</p>\n<p>ที่มา - <a href=\"https://www.japantimes.co.jp/news/2025/04/17/japan/crime-legal/hacking-brokerage-accounts/\">Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/557a0e3f0aa5449f325af478664f8ca6.jpeg\" /></p>\n</div></div></div><div><div>Topics: </div><div><div><a href=\"/topics/crime\">Crime</a></div><div><a href=\"/topics/japan\">Japan</a></div><div><a href=\"/topics/phishing\">Phishing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3bf7ef8982057ea5993e2dd66c26f379c84c8cf6339957834d7b85247362c3a","category":"Thai"}