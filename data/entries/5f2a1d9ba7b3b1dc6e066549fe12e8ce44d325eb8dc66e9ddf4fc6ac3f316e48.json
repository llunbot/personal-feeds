{"title":"OneNote Win32 เพิ่มฟีเจอร์จดด้วยปากกาแล้วแปลงเป็นข้อความ, เพิ่มตัวเลือกแท็บด้านข้าง","link":"https://www.blognone.com/node/136509","date":1698811170000,"content":"<div><div><div><p><a href=\"https://www.blognone.com/node/124100\">แนวทางของไมโครซอฟท์ที่ประกาศไว้เมื่อปี 2021</a> คือเลิกใช้ OneNote for Windows 10 (UWP) หันมาใช้ OneNote for Windows (Win32 ตัวที่มากับ Office ดั้งเดิม) โดยทยอยเพิ่มฟีเจอร์ให้ OneNote Win32 ทัดเทียมกับของเวอร์ชัน UWP</p>\n<p>ล่าสุดไมโครซอฟท์ออกอัพเดตรอบเดือนตุลาคม 2023 ให้ OneNote Win32 มีของใหม่ดังนี้</p>\n<ul>\n<li><strong>pen-to-text</strong> จดโน้ตด้วยปากกา แล้วแปลงลายมือเป็นข้อความ โดยจะมีปุ่มปากกาสีเทา เพิ่มเข้ามาในแท็บ Draw</li>\n<li><strong>inline text prediction</strong> ช่วยเติมคำที่เราน่าจะพิมพ์ถัดไป เราสามารถยืนยันด้วยการกด Tab หรือลูกศรขวา แบบเดียวกับที่มีใน Word/Outlook มาก่อน ฟีเจอร์นี้จำเป็นต้องใช้บัญชี Microsoft 365</li>\n<li><strong>vertical tabs</strong> แสดงแท็บด้านข้างเหมือน OneNote เวอร์ชันอื่นๆ <a href=\"https://www.blognone.com/node/131776\">ฟีเจอร์นี้เปิดทดสอบมาระยะหนึ่งแล้ว</a> เพิ่งปล่อยให้ใช้งานทั่วไป</li>\n<li><strong>OneNote Copilot</strong> ใช้ AI ช่วยร่างโน้ต หรือสรุปเนื้อหาออกมาเป็นลิสต์รายการ <a href=\"https://www.blognone.com/node/133327\">ต้องใช้กับบัญชี Microsoft 365</a></li>\n<li><strong>preview Stream videos</strong> รองรับการฝังวิดีโอที่โฮสต์บน <a href=\"https://www.blognone.com/node/93367\">Microsoft Stream</a> (เช่น อยู่บน SharePoint) แล้วเล่นจากใน OneNote ได้เลย</li>\n</ul>\n<p>ฝั่งของ OneNote UWP จะไม่ได้อัพเดตฟีเจอร์ใหม่อีกแล้ว แต่จะยังใช้งานได้ต่อไปจนถึงสิ้นระยะซัพพอร์ตปี 2025 (เท่ากับระยะซัพพอร์ตของ Windows 10) ซึ่งไมโครซอฟท์ก็แนะนำให้เริ่มมาใช้ OneNote Win32 แทนแล้ว</p>\n<p><img alt=\"No Description\" src=\"https://www.blognone.com/sites/default/files/externals/c305eaa85ffdb42a69c1043b819172ce.jpg\" /></p>\n<p>ที่มา - <a href=\"https://techcommunity.microsoft.com/t5/microsoft-365-blog/what-s-new-and-what-s-coming-to-onenote-on-windows/ba-p/3966645\">Microsoft</a></p>\n</div></div></div><div><div>Topics: </div><div><div><a href=\"/topics/onenote\">OneNote</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f2a1d9ba7b3b1dc6e066549fe12e8ce44d325eb8dc66e9ddf4fc6ac3f316e48","category":"Thai"}