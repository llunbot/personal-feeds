{"title":"Ford แต่งตั้ง Peter Stern อดีตผู้บริหาร Apple เป็นหัวหน้าแผนกใหม่ Ford Integrated Services","link":"https://www.blognone.com/node/135276","date":1692055911000,"content":"<div><div><div><p>Ford ประกาศแต่งตั้งประธานในฝ่ายใหม่ของบริษัทที่ชื่อ Ford Integrated Services โดยได้ Peter Stern อดีตรองประธานฝ่ายธุรกิจ Services ของแอปเปิล มาเป็นประธานฝ่ายดังกล่าว</p>\n<p>ก่อนหน้านี้ Stern ดูแลบริการออนไลน์หลายตัวของแอปเปิลทั้ง Apple TV+, iCloud, Apple News+, Apple Arcade, Apple One และอื่น ๆ โดยมีรายงานว่าเขา<a href=\"https://www.blognone.com/node/132189\">ลาออกจากแอปเปิลเมื่อต้นปี</a> ทั้งนี้ Stern เป็นหนึ่งในตัวเก็งที่น่าจะรับไม้ต่อส่วนธุรกิจ Services ของแอปเปิลจาก Eddy Cue</p>\n<p>Ford แถลงว่า Stern จะมาร่วมสร้างทีมงานเพื่อพัฒนาประสบการณ์ให้กับลูกค้า ที่เชื่อมต่อฮาร์ดแวร์ ซอฟต์แวร์ และบริการออนไลน์สำหรับรถยนต์ของ Ford ตามกลยุทธ์ Ford+ ซึ่งรวมทั้งระบบช่วยขับขี่ <a href=\"https://www.blognone.com/node/122197\">BlueCruise</a> ด้วย</p>\n<p>กรณีของ Stern เป็นผู้บริหารแอปเปิลคนล่าสุดที่ลาออกและมารับตำแหน่งในบริษัทรถยนต์ โดยก่อนหน้านี้มีทั้ง <a href=\"https://www.blognone.com/node/124628\">Doug Field</a> ที่ดูแลโครงการรถยนต์ไร้คนขับก็มาอยู่ที่ Ford และ <a href=\"https://www.blognone.com/node/132892\">Michael Abbott</a> ที่รับผิดชอบ iCloud ตอนนี้ไปอยู่ที่ GM</p>\n<p>ที่มา: <a href=\"https://9to5mac.com/2023/08/14/ford-taps-former-apple-services-deputy-peter-stern-to-lead-newly-formed-division/\">9to5Mac</a></p>\n<p><img src=\"https://www.blognone.com/sites/default/files/externals/2885c760b7d9ed22d654e44418d683fd.jpg\" alt /></p>\n</div></div></div><div><div>Topics: </div><div><div><a href=\"/topics/ford\">Ford</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d7bb5276433db1ff1670a486558d03e018672ec2b81bfc9f6bb1f3b21af68c5","category":"Thai"}