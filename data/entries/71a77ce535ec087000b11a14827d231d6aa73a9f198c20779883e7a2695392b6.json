{"title":"ชุมชน Terraform ขอ HashiCorp ใช้ไลเซนส์ MPL กับ Terraform ต่อไป แต่เตรียมแยกโครงการหากเจรจาไม่สำเร็จ","link":"https://www.blognone.com/node/135303","date":1692161357000,"content":"<div><div><div><p>หลังจาก <a href=\"https://www.blognone.com/node/135234\">HashiCorp ประกาศเปลี่ยนไลเซนส์ของโครงการต่างๆ ที่บริษัทดูแล</a> จากเดิมใช้ไลเซนส์ MPL 2.0 ที่ให้อิสระค่อนข้างมาก มาเป็น Business Source License (BUSL) ที่จำกัดการใช้งาน กลุ่ม OpenTF ที่เริ่มต้นด้วยบริษัทและโครงการต่างๆ รายล้อม Terraform ก็ออกมาเรียกร้องให้ HashiCorp ย้อนกลับไปใช้ MPL 2.0 หรือไลเซนส์เปิดแบบเดิม</p>\n<p>OpenTF เตรียมแนวทางแยกโครงการหากเจรจากับ HashiCorp ไม่สำเร็จด้วยการแยกโครงการที่ดูแลโดยมูลนิธิกลาง แบบเดียวกับโครงการต่างๆ ภายใต้ Linux Foundation หรือ CNCF</p>\n<p>กลุ่มบริษัทและโครงการต่างๆ ที่ประกาศสนับสนุนแนวทางของ OpenTF มักเป็นบริษัท หรือโครงการโอเพนซอร์ส ที่ให้บริการ Terraform หรือเป็นแพตช์เพิ่มฟีเจอร์ระดับองค์กรให้กับ Terraform ตัวโอเพนซอร์สอยู่เดิม ผลประโยชน์ของกลุ่มนี้ดูจะขัดกับผลประโยชน์ของ HashiCorp ค่อนข้างมากทำให้การเจรจาน่าจะเป็นไปได้ยาก หาก OpenTF รวมตัวสำเร็จจริงก็น่าจะได้เห็นโครงการแยกออกจาก Terraform แบบเดียวกับโครงการโอเพนซอร์สจำนวนมากที่เปลี่ยนไลเซนส์ไปก่อนหน้านี้</p>\n<p>ที่มา - <a href=\"https://opentf.org/\">OpenTF</a></p>\n<p><img alt=\"No Description\" src=\"https://www.blognone.com/sites/default/files/externals/4298969e2d349463480e6dc4c7753063.png\" /></p>\n<p>ภาพหน้าจอโครงการ Terrakube หนึ่งในโครงการที่ร่วมลงชื่อกับ OpenTF</p>\n</div></div></div><div><div>Topics: </div><div><div><a href=\"/topics/hashicorp\">HashiCorp</a></div><div><a href=\"/topics/open-source\">Open Source</a></div><div><a href=\"/topics/terraform\">Terraform</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71a77ce535ec087000b11a14827d231d6aa73a9f198c20779883e7a2695392b6","category":"Thai"}