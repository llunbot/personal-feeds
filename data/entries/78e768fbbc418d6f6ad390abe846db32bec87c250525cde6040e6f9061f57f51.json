{"title":"Starliner เลื่อนวันกลับโลกไม่มีกำหนด หลังพบฮีเลียมรั่วไหล","link":"https://www.blognone.com/node/140586","date":1719337430000,"content":"<div><div><div><p>ยาน Starliner ของ Boeing กำลังอยู่ระหว่างการบินสาธิต Crew Flight Test (CFT) แต่ปรากฎว่าหลังจากยานเชื่อมต่อกับสถานีอวกาศนานาชาติแล้วทีมงานพบการรั่วไหลของก๊าซฮีเลียม และประสิทธิภาพของระบบขับเคลื่อนทำให้นาซ่าต้องตรวจสอบข้อมูลก่อนปล่อยให้ยานกลับสู่โลก</p>\n<p>เดิม Starliner มีกำหนดกลับโลกตั้งแต่วันนี้ (26 มิถุนายน) แต่ความไม่พร้อมก็ทำให้ต้องเลื่อนออกไป และต้องหลบตารางการทำ spacewalk ระหว่างนี้นักบินทั้งสองที่ขึ้นไปกับ Starliner จะมีโอกาสทำภารกิจเพิ่มเติมตามที่ได้รับมอบหมาย และหากมีเหตุฉุกเฉินทางนาซ่ายังอนุญาตให้ใช้ยาน Starliner สำหรับอพยพได้อยู่</p>\n<p>นาซ่าระบุว่าไม่มีเหตุให้ต้องรีบนำยาน Starliner กลับสู่โลกเพราะเสบียงยังเพียงพอ และตารางของสถานีอวกาศนานาชาติก็ว่างไปถึงกลางเดือนสิงหาคมเลยทีเดียว</p>\n<p>ที่มา - <a href=\"https://blogs.nasa.gov/boeing-crew-flight-test/2024/06/21/nasa-boeing-adjust-timeline-for-starliner-return/\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/3c34b333318b8333f3dcd1021ab2f74f.jpg\" /></p>\n</div></div></div><div><div>Topics: </div><div><div><a href=\"/topics/boeing\">Boeing</a></div><div><a href=\"/topics/nasa\">NASA</a></div><div><a href=\"/topics/space\">Space</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78e768fbbc418d6f6ad390abe846db32bec87c250525cde6040e6f9061f57f51","category":"Thai"}