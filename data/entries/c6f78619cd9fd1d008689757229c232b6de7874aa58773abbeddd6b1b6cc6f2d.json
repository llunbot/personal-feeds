{"title":"[ลือ] Apple วางแผนซื้อกิจการ Brighter AI ที่เชี่ยวชาญการแปลงข้อมูลเป็นนิรนามสำหรับงาน AI","link":"https://www.blognone.com/node/138032","date":1707055474000,"content":"<div><div><div><p>เว็บ 9to5Mac อ้างแหล่งข่าวที่เกี่ยวข้องเผยว่า แอปเปิลมีแผนเข้าซื้อกิจการสตาร์ทอัพด้าน AI ในเยอรมนีชื่อว่า Brighter AI เพื่อนำมาเพิ่มฟีเจอร์ด้านความเป็นส่วนตัวในเฮดเซต Apple Vision Pro ตลอดจนฟังก์ชันด้าน AI ในบริการตัวอื่น</p>\n<p>Brighter AI มีผลิตภัณฑ์หลักด้านการปรับข้อมูลสำหรับงาน AI เพื่อปกป้องความเป็นส่วนตัวของข้อมูลต้นฉบับ ได้แก่ ระบบเบลอข้อมูล และระบบแปลงข้อมูลให้เป็นนิรนาม (Anonymous) รองรับข้อมูลสองประเภทคือ ใบหน้าบุคคล และเลขทะเบียนรถยนต์ (ดูตัวอย่างท้ายข่าว) ซึ่งทำให้การนำข้อมูลมาใช้กับ AI เป็นไปตามข้อกำหนดของหน่วยงานกำกับดูแลในหลายประเทศ-ภูมิภาค</p>\n<p>รายงานบอกว่าแอปเปิลมีแผนนำเทคโนโลยีนี้มาใช้กับ Vision Pro เนื่องจากอุปกรณ์สามารถเก็บบันทึกวิดีโอรอบตัวไว้ตลอดเวลา จึงต้องมีวิธีจัดการข้อมูล นอกจากนี้ยังเตรียมนำมาใช้กับ Apple Maps เพื่อทำการเบลอหรือแก้ไขข้อมูลภาพก่อนเข้าสู่กระบวนการต่อแผนที่</p>\n<p>ที่มา: <a href=\"https://9to5mac.com/2024/02/03/apple-brighter-ai/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/b714ee1c00f4b352f9a4a3ae5b8f54cf.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/280524d1e8352885a93f7ae03af7ccf6.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6f78619cd9fd1d008689757229c232b6de7874aa58773abbeddd6b1b6cc6f2d","category":"Thai"}