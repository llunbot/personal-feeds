{"title":"แอป Robinhood ประกาศเลื่อนการปิดให้บริการจากกำหนดเดิมสิ้นเดือนนี้ เฉพาะบริการส่งอาหาร","link":"https://www.blognone.com/node/141133","date":1722305448000,"content":"<div><div><div><p>บริษัท เอสซีบี เอกซ์ จำกัด (มหาชน) หรือ SCBX แจ้งตลาดหลักทรัพย์แห่งประเทศไทย ว่าในการประชุมคณะกรรมการบริษัท เมื่อวันที่ 29 กรกฎาคม 2567 ได้มีมติเลื่อนการยุติการให้บริการแอปพลิเคชันส่งอาหาร Robinhood ออกไปก่อน จากก่อนหน้านี้<a href=\"https://www.blognone.com/node/140584\">แจ้งว่าแอปจะหยุดให้บริการ</a>ตั้งแต่วันที่ 31 กรกฎาคม 2567</p>\n<p>Robinhood ส่วนที่ให้บริการต่อไปมีเฉพาะบริการส่งอาหารเท่านั้น ขณะที่บริการส่วนอื่นจะยุติการให้บริการตามกำหนด 31 กรกฎาคม เหมือนเดิม</p>\n<p>บริษัทฯ ให้สาเหตุที่เลื่อนการยุติการให้บริการ Robinhood เนื่องจากอยู่ในระหว่างการพิจารณาข้อเสนอเข้าซื้อกิจการทั้งหมดจากผู้ที่สนใจ ซึ่งมีจำนวนมากกว่าที่คาดไว้</p>\n<p>ที่มา: <a href=\"https://www.set.or.th/th/market/news-and-alert/newsdetails?id=90071401&amp;symbol=SCB\">ตลาดหลักทรัพย์แห่งประเทศไทย</a></p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p><img src=\"https://www.blognone.com/sites/default/files/externals/39ad6e4112dcc9d578d03c81d251f1a6.png\" /></p>\n</div></div></div><div><div>Topics: </div><div><div><a href=\"/topics/scb-robinhood\">SCB Robinhood</a></div><div><a href=\"/topics/scb\">SCB</a></div><div><a href=\"/topics/delivery\">Delivery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"860a4848237e67566639d1a789ccc3ac298c0a3f83c3633f445baef60a5ce21a","category":"Thai"}