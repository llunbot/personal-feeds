{"title":"ผู้ใช้ Galaxy S24 Ultra บอกปากกา S Pen กลิ่นเหม็นเหมือนพลาสติกไหม้ S22U-S23U ก็เป็น","link":"https://www.blognone.com/node/138890","date":1711337306000,"content":"<div><div><div><p>มีผู้ใช้งาน Galaxy S24 Ultra จำนวนหนึ่งโพสต์บน Reddit ว่าปากกา S Pen ของตัวเองมีกลิ่นเหม็นหากดมใกล้จมูกมากๆ โดยกลิ่นคล้ายพลาสติกไหม้ ทำให้เกิดข้อสันนิษฐานว่าปัญหาเกิดจากอะไรกันแน่ (มีคนไปลองดมปากกาของ S22 Ultra และ S23 Ultra ก็พบว่ามีกลิ่นคล้ายๆ กัน)</p>\n<p>เว็บไซต์ 9to5google คาดเดาว่าเหตุผลมาจากวัสดุเคลือบผิวปากกา S Pen ตั้งแต่ S22 Ultra เป็นต้นมา (ปากกาของ Note 20 ใช้วัสดุคนละแบบ)</p>\n<p>เรื่องนี้มี<a href=\"https://eu.community.samsung.com/t5/galaxy-s24-series/spen-tip-smells-burnt/td-p/9309704\">ตัวแทนของซัมซุงชื่อ AndrewL ตอบคำถามใน Samsung Community</a> โดยบอกว่าปากกาอยู่ใกล้กับชิ้นส่วนภายในเครื่อง ซึ่งจะร้อนเมื่อใช้งานเครื่อง ส่งผลให้พลาสติกที่ตัวปากการ้อนขึ้นและมีกลิ่นออกมา เมื่อปากกาเย็นลงกลิ่นจะหายไปเอง โดยเขายกตัวอย่างเปรียบเทียบว่าเหมือนการจอดรถตากแดดไว้สักระยะหนึ่ง จะได้กลิ่นจากพลาสติกและเบาะนั่งภายในรถแบบเดียวกัน</p>\n<p>ที่มา - <a href=\"https://www.reddit.com/r/samsung/comments/1bixq94/why_does_my_s_pen_smell_so_bad/\">Reddit</a>, <a href=\"https://9to5google.com/2024/03/22/samsung-ultra-s-pen-stink-galaxy-note/\">9to5google</a>, <a href=\"https://arstechnica.com/gadgets/2024/03/users-complain-that-the-samsung-galaxy-s24-stylus-smells-bad/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/78daa288120cfd36ef5b854a7829ffc9.jpg\" /></p>\n</div></div></div><div><div>Topics: </div><div><div><a href=\"/topics/galaxy-s24\">Galaxy S24</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div><div><a href=\"/topics/stylus\">Stylus</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33f0c25b6b54c3e93dd4f38de6f47ef3b4d62d84dbda857048eb768b48f63ec5","category":"Thai"}