{"title":"Google ร่วมกับกระทรวง DE เปิดตัวฟีเจอร์ Google Play Protect และแคมเปญเสริมสร้างความรู้ด้านดิจิทัล ปกป้องคนไทยจากกลโกงออนไลน์","link":"https://www.blognone.com/node/139047","date":1712147087000,"content":"<div><div><div><p>Google ประเทศไทยจัดกิจกรรม Safer Songkran ระหว่างวันที่ 3-6 เมษายน ที่สามย่านมิตรทาวน์ ภายใต้โครงการ Safer with Google ต่อเนื่องเป็นปีที่ 3 พร้อมประกาศความร่วมมือกับกระทรวงดิจิทัลเพื่อเศรษฐกิจและสังคม (ดีอี) ในการเสริมสร้างความปลอดภัยบนโลกออนไลน์ให้กับคนไทยผ่านฟีเจอร์และแคมเปญใหม่ ได้แก่</p>\n<ul>\n<li>ฟีเจอร์ Google Play Protect ใหม่ เพื่อช่วยปกป้องผู้ใช้ Android จากการหลอกลวงและกลโกงทางการเงิน</li>\n<li>แคมเปญ Pause Check Protect ชวนคนไทยตั้งสติ ตรวจสอบ ป้องกัน ด้วยการนำเสนอเคล็ดลับต่างๆ ผ่านคอนเทนต์ที่เข้าใจง่าย และสามารถส่งต่อกันได้ เพื่อให้คนไทยไม่ตกเป็นเหยื่อของกลโกงออนไลน์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/0a06819cb42a5b0f80c9322602e1531b.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/6108142de042b2d1ce014f3cbef86fe5.jpeg\" /></p>\n<p>การทำงานของฟีเจอร์ป้องกันกลโกงใหม่บนอุปกรณ์ Android  หากผู้ใช้พยายามติดตั้งแอปซึ่งโหลดมาจากแหล่งที่มาที่ไม่รู้จักและพยายามเข้าถึงสิทธิ์ระดับสูง Google Play Protect จะบล็อกการติดตั้งโดยอัตโนมัติ พร้อมแสดงคำอธิบายให้ผู้ใช้ทราบ โดยสิทธิ์ระดับสูง 4 รายการ ได้แก่  การอ่าน SMS (READ_SMS) การรับ SMS (RECEIVE_SMS) การช่วยเหลือพิเศษ (Accessibility) และการฟังการแจ้งเตือน (BIND_Notifications)</p>\n<p><img alt=\"No Description\" src=\"https://www.blognone.com/sites/default/files/externals/9fba31aa4096454902f69eb71e6c4449.png\" /></p>\n<p>โดยฟีเจอร์ Google Play Protect เปิดที่ประเทศไทยเป็นประเทศที่ 2 ของโลก (<a href=\"https://www.blognone.com/node/138105\">ต่อจากสิงคโปร์</a>) ถือเป็นการยกระดับความปลอดภัยให้กับผู้ใช้ขึ้นไปอีกขั้นนอกเหนือจากการรักษาความปลอดภัยในตัวแบบหลายชั้นที่มีอยู่แล้วทั้งบน Android และ Google Play ซึ่งรวมถึงการป้องกันสแปมใน Google Messages, Google Safe Browsing ใน Chrome และ Google Play Protect</p>\n<p><img alt=\"No Description\" src=\"https://www.blognone.com/sites/default/files/externals/9ad30c84c04f78b512e13358074b37fa.jpeg\" /></p>\n<p>นอกจากนี้แคมเปญ Pause Check Protect ที่ Google ประเทศไทยได้ร่วมมือกับกระทรวงดิจิทัลเพื่อเศรษฐกิจและสังคม (ดีอี) ในการจัดทำคอนเทนต์เพื่อให้ความรู้ แบ่งปันเคล็ดลับดีๆ และแนะนำเครื่องมือที่เป็นประโยชน์ต่อคนไทยในการรับมือกับการหลอกลวงทางออนไลน์ประเภทต่างๆ ที่พบบ่อย ซึ่งเป็นส่วนหนึ่งของแคมเปญ Pause Check Protect ที่จะชวนคนไทยตั้งสติ ตรวจสอบ ป้องกัน เพื่อเสริมสร้างความปลอดภัยบนโลกออนไลน์ สามารถดูรายละเอียดเพิ่มเติมเกี่ยวกับวิธีที่ Google รักษาความปลอดภัยให้กับผู้ใช้ได้ที่ <a href=\"https://safety.google\">safety.google</a></p>\n<p>ที่มา: ข่าวประชาสัมพันธ์ Google ประเทศไทย</p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-safe-browsing\">Google Safe Browsing</a></div><div><a href=\"/topics/google-play-services\">Google Play Services</a></div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/thailand\">Thailand</a></div><div><a href=\"/topics/government\">Government</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85aec2da1b9758731009443a7f7c5d5a37bc235de4078cdad4f123d9069bb7dc","category":"Thai"}