{"title":"Red Hat ออก OpenShift Virtualization Engine รุ่นจัดการ VM ได้อย่างเดียว สำหรับคนอยากย้ายจาก VMware","link":"https://www.blognone.com/node/144145","date":1737013310000,"content":"<div><div><div><p>Red Hat ออก OpenShift Virtualization Engine (OVE) ซึ่งเป็นแพลตฟอร์ม OpenShift รุ่นเล็กที่<a href=\"https://www.blognone.com/node/116042\">จัดการได้เฉพาะ VM อย่างเดียว</a> ตัดฟีเจอร์ส่วนที่เป็น container ออกไป สำหรับองค์กรที่รันแต่ VM ล้วนๆ เพื่อให้จัดการง่ายขึ้น และราคาแพ็กเกจถูกลง ออกมาจับตลาดลูกค้าองค์กรที่อยากย้ายออกจาก VMware โดยเฉพาะ</p>\n<p>OpenShift Virtualization Engine ถือเป็นรุ่นเล็กสุดของ OpenShift ในตอนนี้ (ดูตารางประกอบ) แม้ตัดส่วน container ออกไป แต่ก็สามารถอัพเกรดมาใช้รุ่น Kubernetes Engine (OKE) เพิ่มได้ทันทีในอนาคต (ไม่ต้องดีพลอยใหม่) โดยใช้อินเทอร์เฟซจัดการตัวเดียวกัน ไม่ต้องเรียนรู้ใหม่</p>\n<p>Simon Seagrave ผู้บริหารของ Red Hat ให้สัมภาษณ์กับ The Next Platform ยอมรับตรงๆ ว่าลูกค้าของ Red Hat ช็อคกับ<a href=\"https://www.blognone.com/node/138725\">ราคาใหม่ของ VMware ในยุค Broadcom เป็นเจ้าของ</a> จึงสอบถามมาทาง Red Hat ว่ามีทางเลือกอะไรให้บ้าง ผลลัพธ์จึงออกมาเป็น  OpenShift Virtualization Engine อย่างที่เห็นกัน</p>\n<p>ที่มา - <a href=\"https://www.redhat.com/en/blog/introducing-red-hat-openshift-virtualization-engine\">Red Hat</a>, <a href=\"https://www.nextplatform.com/2025/01/15/red-hat-woos-vmware-shops-with-openshift-virtualization-engine/\">The Next Platform</a></p>\n<p><img alt=\"No Description\" src=\"https://www.blognone.com/sites/default/files/externals/397e97f8272b3c216814e91e083bf3c2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/49f803fcf5cdfd76fc67f98e0f6bc1b7.png\" /></p>\n</div></div></div><div><div>Topics: </div><div><div><a href=\"/topics/openshift\">OpenShift</a></div><div><a href=\"/topics/red-hat\">Red Hat</a></div><div><a href=\"/topics/virtualization\">Virtualization</a></div><div><a href=\"/topics/vmware\">VMware</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"caf4502445d44371eb1b2b41606d6b73e40423372e6a9d5c9cfeed833e88aecf","category":"Thai"}