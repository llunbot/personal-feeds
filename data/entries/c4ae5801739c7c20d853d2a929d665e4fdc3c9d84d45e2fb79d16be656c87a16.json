{"title":"Anthropic ออกโมเดล Claude 4 ความสามารถเขียนโค้ดแซงหน้า Gemini อีกครั้ง","link":"https://www.blognone.com/node/146565","date":1747942429000,"content":"<span>Anthropic ออกโมเดล Claude 4 ความสามารถเขียนโค้ดแซงหน้า Gemini อีกครั้ง</span>\n\n  <div>\n    <div>Body</div>\n              <div><p>Anthropic ออกโมเดล Claude 4 โดยชูจุดเด่นเป็นปัญญาประดิษฐ์เขียนโค้ดที่ดีที่สุดในโลก สามารถทำคะแนนทดสอบ SWE-Bench Verified ได้ถึง 72.5% และยังทำงานได้แม้จะเป็นการทำงานแบบ agent ที่ต้องทำงานต่อเนื่องหลายพันขั้นตอน กินเวลายาวหลายชั่วโมง</p>\n<p>ผลทดสอบที่ Anthropic นำมาโชว์แสดงแนวทางการใช้งานชัดเจน เช่น การเขียนโค้ด หรือการเรียกเครื่องมือในการให้บริการธุรกิจ</p>\n<p>ตัว Claude 4 มีสองรุ่น คือ Opus รุ่นใหญ่ และ Sonnet รุ่นกลาง จุดเด่นของ Opus ในรอบนี้คือความสามารถสร้างหน่วยความจำได้ในตัว โดยผู้ใช้ต้องสร้างแอปพลิเคชั่นที่เปิดให้เขียนไฟล์ได้ จากนั้น Claude จะสร้างไฟล์หน่วยความจำและตอบสนองต่องานที่ต้องการความจำยาวๆ ได้ต่อเนื่อง</p>\n<p>ความเปลี่ยนแปลงอีกอย่างคือการแสดงโทเค็นความคิด โดย Claude 4 จะแสดงเฉพาะความคิดแบบสรุปเท่านั้น ลูกค้าที่ต้องการโทเค็นการคิดก่อนตอบแบบเต็มต้องติดต่อเซลล์โดยตรงเพื่อเปิดสิทธิ์ใช้งาน</p>\n<p>ที่มา - <a href=\"https://www.anthropic.com/news/claude-4\">Anthropic</a></p>\n<p><img src=\"https://www.blognone.com/sites/default/files/files-2025/2025-05/6246b412f30444ce8e1e5746e226c56a743bd99f-2600x2118.webp\" alt=\"\" /></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Fri, 23/05/2025 - 02:33</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4ae5801739c7c20d853d2a929d665e4fdc3c9d84d45e2fb79d16be656c87a16","category":"Thai"}