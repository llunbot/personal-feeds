{"title":"Samsung อินเดียประกาศยอดจอง Galaxy S24 ทำสถิติสูงสุดที่เคยมีมาในตระกูล Galaxy S","link":"https://www.blognone.com/node/137794","date":1705932069000,"content":"<div><div><div><p>ซัมซุงประเทศอินเดีย ประกาศสถิติยอดสั่งจองสมาร์ทโฟนรุ่นใหม่ตระกูล Galaxy S24 ว่าทำสถิติสูงสุดเท่าที่เคยมีมาในสมาร์ทโฟนตระกูล Galaxy S สำหรับที่อินเดีย โดยใช้เวลา 3 วัน มีจำนวนการจองรวมทุกรุ่น 250,000 เครื่อง</p>\n<p>เพื่อเปรียบเทียบ เมื่อปีที่แล้วสมาร์ทโฟนตระกูล Galaxy S23 ใช้เวลา 3 สัปดาห์ สำหรับยอดจองที่ตัวเลขเดียวกัน 250,000 เครื่อง สถิตินี้ทำให้ Raju Pullan รองประธานส่วนธุรกิจ MX ของซัมซุงในอินเดียบอกว่า เป็นการสะท้อนว่าคนอินเดียพร้อมเปิดรับเทคโนโลยีใหม่</p>\n<p>ซัมซุงไม่ได้แยกรายละเอียดว่า Galaxy S24 รุ่นใดที่ขายดี แต่คาดว่าน่าจะเป็น Galaxy S24 Ultra ที่มีฟีเจอร์ต่าง ๆ จัดเต็มมากที่สุด</p>\n<p>ที่มา: <a href=\"https://www.sammobile.com/news/galaxy-s24-series-breaks-pre-booking-records-india/\">Sam Mobile</a></p>\n<p><img src=\"https://www.blognone.com/sites/default/files/externals/ed2eb49beb5cc71f762ee42a8db1ab23.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-s24\">Galaxy S24</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"324f1fd99c33ec44f13b00905260b1d5dd8d20d8445ff4656703f4c794f5dd0f","category":"Thai"}