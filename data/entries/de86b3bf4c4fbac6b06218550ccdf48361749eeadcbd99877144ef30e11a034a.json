{"title":"ซีอีโอของ Stability AI คาดการณ์ว่า “AI อาจเป็นฟองสบู่ที่ใหญ่ที่สุดตลอดกาล”","link":"https://www.blognone.com/node/134883","date":1689684780000,"content":"<div><div><div><p>CNBC รายงานว่า Emad Mostaque ผู้ร่วมก่อตั้งและซีอีโอของบริษัท Stability AI ได้ให้สัมภาษณ์กับนักวิเคราะห์จาก UBS ว่าปัญญาประดิษฐ์อาจเป็นฟองสบู่ที่ใหญ่ที่สุดตลอดกาล แต่ตอนนี้ยังอยู่ในช่วงเริ่มต้น</p>\n<p>Stability AI เป็นบริษัทที่อยู่เบื้องหลัง Stable Diffusion AI สร้างภาพจากการป้อนข้อความ มีผู้ใช้งานมากกว่าหนึ่งล้านคนและได้รับเงินลงทุนเกิน 100 ล้านเหรียญดอลลาร์ จากนักลงทุนรวมถึง Coatue และ Lightspeed Venture Partners ถือว่าเป็น AI ที่ได้รับความนิยมพอๆ กับ OpenAI ผู้ให้บริการ ChatGPT</p>\n<p>Mostaque เรียกสิ่งนี้ว่า ฟองสบู่ “Dot AI” (ล้อฟองสบู่ Dot Com) และคาดการณ์ว่าจำนวนเงินที่ต้องการสำหรับการลงทุนใน AI น่าจะถึง 1 ล้านล้านดอลลาร์ เพราะมันสำคัญกว่า 5G เนื่องจากเป็นพื้นฐานสำหรับความรู้ แต่ยังอยู่ในช่วงเริ่มต้น ยังไม่พร้อมสำหรับการนำไปใช้ในอุตสาหกรรมขนาดใหญ่เช่น บริการทางการเงิน</p>\n<p>และบริษัทที่ใช้ AI อย่างไม่เหมาะสมจะถูก \"ลงโทษ\" จากตลาดหุ้น ยกตัวอย่างเช่น <a href=\"https://www.blognone.com/node/132557\">Google ที่สูญเสียเงิน 100,000 ล้านเหรียญ ในงานเปิดตัวแชตบอต Bard ที่พบว่าให้ข้อมูลผิดพลาดในวิดีโอโปรโมต</a></p>\n<p>Mostaque กล่าวเสริมว่า เราจะเห็นผู้คนเริ่มย้ายจากการลงทุนในบริษัทผลิตชิปไปยังบริษัทที่ใช้ AI สร้างผลตอบแทน รวมไปถึงจะเห็นตลาดลงโทษบริษัทที่ไม่ได้ใช้ AI ซึ่งเขาคาดว่า “AI จะเป็นหนึ่งในธีมการลงทุนที่ใหญ่ที่สุดภายในอีกไม่กี่ปีข้างหน้า”</p>\n<p><img alt=\"No Description\" src=\"https://www.blognone.com/sites/default/files/externals/6109e6dcfae5dccb25718dd8fe4e8693.png\" /><br />\nภาพจาก YouTube: Scale AI</p>\n<p>ที่มา: <a href=\"https://www.cnbc.com/2023/07/17/ai-will-be-the-biggest-bubble-of-all-time-stability-ai-ceo.html\">CNBC</a></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/bard\">Bard</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de86b3bf4c4fbac6b06218550ccdf48361749eeadcbd99877144ef30e11a034a","category":"Thai"}