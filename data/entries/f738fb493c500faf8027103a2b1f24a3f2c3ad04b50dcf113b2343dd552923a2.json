{"title":"ประธาน Xbox แสดงความเห็นนโยบายใหม่ App Store ในยุโรป บอกเป็นการก้าวผิดทิศทาง","link":"https://www.blognone.com/node/137937","date":1706571190000,"content":"<div><div><div><p>Sarah Bond ประธานของ Xbox ออกมาร่วมแสดงความเห็นต่อนโยบายใหม่ของแอปเปิล ที่<a href=\"https://www.blognone.com/node/137876\">แก้ไขเพื่อปฏิบัติตาม</a>กฎหมายของ DMA ของสหภาพยุโรป ซึ่งก่อนหน้านี้มี <a href=\"https://www.blognone.com/node/137898\">Spotify</a> และ <a href=\"https://www.blognone.com/node/137883\">Epic Games</a> ออกมาวิจารณ์ว่าเป็นการบีบให้นักพัฒนายังต้องอยู่กับโมเดล App Store เดิมต่อไป</p>\n<p>โดย Bond <a href=\"https://twitter.com/bondsarah_bond/status/1752083596318593238\">โควทโพสต์</a>ใน X ของ Daniel Ek ซีอีโอ Spotify ที่วิจารณ์นโยบายใหม่นี้ บอกว่า ระเบียบใหม่ของแอปเปิลนั้นเป็นการก้าวที่ผิดทิศทาง ซึ่งเราหวังว่าแอปเปิลจะรับฟังความเห็นจากนักพัฒนามากขึ้น</p>\n<p>ไมโครซอฟท์เป็นอีกหนึ่งบริษัทที่ได้รับผลกระทบจากนโยบายนี้ เพราะจะทำให้ Xbox สามารถเปิดสโตร์ได้บน iOS สำหรับลูกค้าในยุโรป อย่างไรก็ตามแนวทางของแอปเปิลระบุว่าทุกเกมที่ลงแพลตฟอร์มแม้เป็นสโตร์อื่น ก็ต้องได้รับการตรวจสอบอนุมัติจากแอปเปิลก่อนเช่นกัน ซึ่ง Tim Sweeney ซีอีโอ Epic Games วิจารณ์เป็นการเปิดช่องให้แอปเปิลบล็อกสโตร์และเกมของนักพัฒนาได้อยู่ดี</p>\n<p>ที่มา: <a href=\"https://www.theverge.com/2024/1/29/24054943/microsoft-apple-app-store-dma-rule-change-response\">The Verge</a></p>\n<p><img src=\"https://www.blognone.com/sites/default/files/externals/d59daae034059540b9158af97e68877c.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/mobile-games\">Mobile Games</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/europe\">Europe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f738fb493c500faf8027103a2b1f24a3f2c3ad04b50dcf113b2343dd552923a2","category":"Thai"}