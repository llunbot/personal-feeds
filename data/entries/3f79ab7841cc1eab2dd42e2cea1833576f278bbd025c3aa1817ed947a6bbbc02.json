{"title":"ไม่กันแตก แต่กันเสียง Tesla ออกวิดีโอโชว์กระจก Tesla Glass ช่วยให้ห้องโดยสารเงียบ","link":"https://www.blognone.com/node/124856","date":1632210869000,"content":"<div><div><div><p>Tesla ออกวิดีโอโปรโมตเทคโนโลยีกระจก Tesla Glass ที่มี Mike Pilliod อดีตวิศวกรวัสดุของ Apple เป็น<a href=\"https://electrek.co/2016/09/02/tesla-glass-top-secret-program/\">ผู้ดูแลโครงการมาตั้งแต่ปี 2016</a> และเป็นผู้เปิดตัววิดีโอนี้เอง โดยเน้นด้านความสามารถในการกันเสียงที่เป็นเคล็ดลับความเงียบในห้องโดยสารรถ Tesla</p>\n<p>Mike เจ้าของโปรเจกต์และ Antonio ผู้เชี่ยวชาญด้านกระจกของ Tesla ออกมาอธิบาย Tesla Glass ในวิดีโอ ว่าเป็นกระจกสองชั้น ติดฟิล์มป้องกันรังสียูวีในตัว และประกบ Polyvinyl Butyral (PVB) ไว้ตรงกลาง ซึ่งมีคุณสมบัติกันเสียง</p>\n<p>นอกจากนี้ยังพูดถึงความปลอดภัยในของกระจกที่ทดสอบทั้งการพลิกคว่ำ การถูกกดทับ ความสามารถในการป้องกันความร้อน และป้องกันรังสี UV ได้ถึง 99% รวมถึงการปรับการขึ้นรูปของกระจกเพื่อให้เกิดความเพี้ยนของภาพน้อยที่สุด เมื่อใช้งานร่วมกับหนึ่งในชุดกล้องของระบบขับขี่อัตโนมัติที่อยู่ภายใน</p>\n<p>จุดที่น่าสนใจคือทีมงานทั้งสองคนในคลิป ใส่เสื้อที่มีรอยกระจก <a href=\"https://www.blognone.com/node/113282\">Cybertruck ที่แตกตอนถูกทดสอบบนเวที</a> ซึ่งแม้กระจกจะเป็นคนละแบบกับที่ Cybertuck ใช้ และ Tesla Glass ไม่มีคุณสมบัติกันโดนทุบ แต่ก็เป็นมุกภายในที่น่าจะเรียกเสียงฮาได้ไม่น้อย</p>\n<p>ที่มา - <a href=\"https://www.youtube.com/watch?v=CorrbelUSIE\">Tesla</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/electric-car\">Electric Car</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f79ab7841cc1eab2dd42e2cea1833576f278bbd025c3aa1817ed947a6bbbc02","category":"Thai"}