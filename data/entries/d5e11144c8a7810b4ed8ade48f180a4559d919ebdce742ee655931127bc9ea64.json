{"title":"Microsoft เพิ่มเครื่องมือสำหรับค้นหาข้อมูลเชิงลึกและการวิจัยบน Microsoft 365 Copilot","link":"https://www.blognone.com/node/145488","date":1742998701000,"content":"<div><div><div><p>ไมโครซอฟท์เปิดตัวผู้ช่วย AI บน Microsoft 365 Copilot สำหรับการค้นหาข้อมูลเชิงลึกและค้นหาข้อมูลสำหรับงานวิจัย ในรูปแบบเดียวกับ <a href=\"https://www.blognone.com/node/144472\">Deep Research</a> ของ OpenAI และ <a href=\"https://www.blognone.com/node/144844\">Gemini Deep Research</a> ของกูเกิล ซึ่งของไมโครซอฟท์แยก AI Agent เป็นสองตัวคือ Researcher และ Analyst</p>\n<p><strong>Researcher</strong> ระบุความสามารถช่วยการค้นคว้าข้อมูลที่มีขั้นตอนซับซ้อน ให้ข้อมูลที่มีคุณภาพสูง และตรงกับที่ต้องการใช้งานมากกว่าที่เคยมีมา ตัวผู้ช่วย AI ทำงานผสมผสานระหว่างโมเดล Deep Research ของ OpenAI กับเครื่องมือขั้นสูงของ Microsoft 365 Copilot รองรับการทำงานร่วมกับแหล่งข้อมูลภายนอกบน Salesforce, ServiceNow, Confluence และอื่น ๆ เพื่อหา insight ได้</p>\n<p>ส่วน <strong>Analyst</strong> เป็น AI ผู้ช่วยที่ทำงานเหมือนนักวิทยาศาสตร์ข้อมูล (data scientist) สามารถวิเคราะห์ข้อมูลดิบ ออกมาเป็นข้อสรุปได้ โดยทำงานบนโมเดล o3-mini ของ OpenAI ที่ปรับแต่งให้ทำงานวิเคราะห์ข้อมูลได้ดีขึ้นแบบเป็นขั้นตอน สามารถเขียนคำสั่ง Python เพื่อให้ได้ข้อมูลตามต้องการ</p>\n<p>AI Agent ทั้งสองตัวนี้จะเปิดให้ใช้งานสำหรับลูกค้า Microsoft 365 Copilot ตั้งแต่เดือนเมษายนเป็นต้นไป โดยกลุ่ม Frontier จะได้ใช้งานก่อน</p>\n<p>นอกจากนี้ไมโครซอฟท์ยังเพิ่มความสามารถการให้เหตุผลเชิงลึก (deep reasoning) และการกำหนดโฟลว์ของ Agent (agent flows) บน Microsoft Copilot Studio เครื่องมือสำหรับสร้างแชทบอตคัสตอม เพื่อให้ได้ AI ผู้ช่วยที่ทำงานตามขั้นตอน และกำหนดรูปแบบได้ตรงตามต้องการยิ่งขึ้น</p>\n<p>ที่มา: <a href=\"https://www.microsoft.com/en-us/microsoft-365/blog/2025/03/25/introducing-researcher-and-analyst-in-microsoft-365-copilot/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/36a0ebfd06025f76383cb2e1c9b4198f.png\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/research\">Research</a></div><div><a href=\"/topics/llm\">LLM</a></div><div><a href=\"/topics/search-engine\">Search Engine</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5e11144c8a7810b4ed8ade48f180a4559d919ebdce742ee655931127bc9ea64","category":"Thai"}