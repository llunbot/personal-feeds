{"title":"Project Zero โชว์เฟรมเวิร์ค Naptime ปล่อยให้ LLM หาช่องโหว่ซอฟต์แวร์ระหว่างนักวิจัยหนีไปงีบ","link":"https://www.blognone.com/node/140551","date":1719211993000,"content":"<div><div><div><p>Project Zero รายงานถึงแนวทางการทดสอบประสิทธิภาพ AI ในกลุ่ม LLM ว่าสามารถนำมาใช้ทดสอบความปลอดภัยซอฟต์แวร์ได้ดีเพียงใด โดยวางเฟรมเวิร์คให้ LLM เข้าถึงเครื่องมีที่จำเป็นสำหรับการเจาะระบบจริงๆ ได้แก่</p>\n<ul>\n<li>Code Browser: ดูซอร์สโค้ดของโปรแกรมพร้อมความเชื่อมโยงกับโค้ดของฟังก์ชั่นต่างๆ</li>\n<li>Python: โค้ดสำหรับการเขียนสคริปต์ Python ใน sandbox จำกัด</li>\n<li>Debugger: สำหรับการตรวจสอบการทำงานของซอฟต์แวร์ ตัว LLM สามารถเข้ามาสั่ง breakpoint หรือตรวจสอบค่าของตัวแปรต่างๆ ได้เอง</li>\n<li>Reporter: สำหรับการแจ้งจบการทำงานว่าสามารถเจาะรบบได้เสร็จแล้ว หรือยอมแพ้เมื่อเจาะระบบไม่ได้</li>\n</ul>\n<p>การวัดประสิทธิภาพ LLM อาศัยค่า Naptime@k ซึ่งแปลว่าความสำเร็จของการเจาะระบบเมื่อมีเครื่องมือตามเฟรมเวิร์ค Naptime และทดสอบแนวทางการเจาะระบบ k รูปแบบ แต่ละรูปแบบทดสอบไม่เกิน 16 ขั้นตอน</p>\n<p>การที่ LLM มีเครื่องมือครบชุดช่วยให้เจาะระบบได้เต็มประสิทธิภาพมากขึ้น เช่น การเจาะแบบ buffer overflow ที่ไม่ยากมาก GPT-4 Turbo สามารถเจาะได้ถึง 71% และครบ 100% เมื่อทดลอง Naptime@10 หรือการทดสอบสิบวิธีขึ้นไป ส่วน Gemini 1.5 Pro นั้นตามมา สามารถเจาะได้ 99% เมื่อวัด Naptime@20</p>\n<p>สำหรับการเจาะระบบแบบ Memory Corruption นั้น Gemini 1.5 Pro และ GPT-4 Turbo ทำคะแนน Naptime ได้ใกล้เคียงกัน และเมื่อทีมงานทดสอบปรับขั้นตอนที่รองรับเพิ่มเป็น 32 ขั้นก็สามารถทำคะแนนได้มากขึ้น</p>\n<p>ทีมงาน Project Zero ระบุว่าการทดสอบเช่นนี้แสดงให้เห็นว่า LLM สามารถเจาะระบบได้ดีกว่าที่เคยคิดกันมา เมื่อ LLM มีเครื่องมือที่เพียงพอ</p>\n<p>ชื่อ Naptime มาจากการออกแบบระบบที่อาจจะช่วยให้นักวิจัยตัวจริงหนีไปงีบได้ระหว่าง LLM ทำงาน ทีมงานระบุว่าอย่าไปบอกผู้จัดการทีม</p>\n<p>ที่มา - <a href=\"https://googleprojectzero.blogspot.com/2024/06/project-naptime.html\">Project Zero</a></p>\n<p><img alt=\"No Description\" src=\"https://www.blognone.com/sites/default/files/externals/a066f9ec686708142761edc268ae3e0f.png\" /></p>\n<p><img alt=\"No Description\" src=\"https://www.blognone.com/sites/default/files/externals/78129aa55effd6e41ac8783f9bba6f0d.png\" /></p>\n<p>ผลทดสอบเมื่อใช้ Gemini 1.5 Pro, GPT-4 Turbo, Gemini 1.5 Flash, GPT-3.5 Turbo ทำงานภายใต้เฟรมเวิร์ค Naptime</p>\n</div></div></div><div><div>Topics: </div><div><div><a href=\"/topics/project-zero\">Project Zero</a></div><div><a href=\"/topics/security\">Security</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1b02d77a9773853ad0a77c60278bd48f98136f5c8fd1be465bb122c6f0a7f8a","category":"Thai"}