{"title":"[ไม่ยืนยัน] Google เจรจาซื้อกิจการบริษัทความปลอดภัย Wiz อีกครั้ง ข้อเสนอเพิ่มเป็น 3 หมื่นล้านดอลลาร์","link":"https://www.blognone.com/node/145311","date":1742253184000,"content":"<div><div><div><p>เมื่อกลางปีที่แล้ว มีรายงานข่าวว่า Alphabet บริษัทแม่ของกูเกิลได้<a href=\"https://www.blognone.com/node/140881\">เจรจาเพื่อซื้อกิจการ</a>บริษัทด้านความปลอดภัย Wiz ที่มูลค่า 23,000 ล้านดอลลาร์ แต่ในที่สุดดีลนี้ก็<a href=\"https://www.blognone.com/node/141041\">ยกเลิก</a>ไปด้วยเหตุผลกังวลการถูกตรวจสอบจากหน่วยงาน เรื่องผูกขาดทางธุรกิจ</p>\n<p>ล่าสุด The Wall Street Journal อ้างแหล่งข่าวที่เกี่ยวข้องบอกว่า Alphabet กลับมาเจรจาซื้อกิจการ Wiz อีกครั้งแล้ว คราวนี้มาด้วยข้อเสนอที่สูงขึ้นเป็น 30,000 ล้านดอลลาร์ และคาดว่าจะปิดดีลนี้พร้อมประกาศเป็นทางการในเวลาอันใกล้นี้ ซึ่งผู้เกี่ยวข้องประเมินว่าสถานการณ์ปัจจุบัน น่าจะทำให้ดีลนี้ถูกตรวจสอบน้อยลง</p>\n<p>กูเกิลมองว่าการซื้อกิจการ Wiz สามารถเสริมด้านความปลอดภัยให้กับบริการคลาวด์ และทำให้ตัวเลือกคลาวด์ของกูเกิลมีความโดดเด่นด้านความปลอดภัยมากยิ่งขึ้น</p>\n<p>หากดีลนี้เกิดขึ้นจริง จะเป็นการซื้อกิจการมูลค่าใหญ่ที่สุดในประวัติศาสตร์ของกูเกิล โดยดีลใหญ่ที่สุดก่อนหน้านี้คือการซื้อ <a href=\"https://www.blognone.com/node/25675/\">Motorola Mobility</a> มูลค่า 12,500 ล้านดอลลาร์</p>\n<p>ที่มา: <a href=\"https://www.wsj.com/business/deals/alphabet-back-in-deal-talks-for-cybersecurity-startup-wiz-41cd3090\">The Wall Street Journal</a></p>\n<p><img src=\"https://www.blognone.com/sites/default/files/externals/9edfa6e1d451845256158ee1306f9e3e.png\" alt=\"\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/wiz\">Wiz</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17d728b847bec27b19504b0304cc831f9f37ac4505752e04de47fbfc24a8a86a","category":"Thai"}