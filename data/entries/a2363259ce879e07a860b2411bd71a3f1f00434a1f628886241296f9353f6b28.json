{"title":"Instagram เพิ่มระบบแชร์พิกัด Live Location ใน DM สำหรับการนัดเจอกัน","link":"https://www.blognone.com/node/143335","date":1732619845000,"content":"<div><div><div><p>Instagram ประกาศเพิ่มฟีเจอร์ใหม่ให้กับผู้ใช้งานทั้งหมด 3 อย่าง เกี่ยวกับระบบแชท DM มีรายละเอียดดังนี้</p>\n<p>ฟีเจอร์แรกคือ <strong>Location Sharing</strong> โดยสามารถแชร์พิกัดแบบเรียลไทม์ให้กับเพื่อนใน DM ได้ โดยข้อมูลจะคงอยู่สูงสุด 1 ชั่วโมงเท่านั้น สามารถแชร์พิกัดได้ทั้ง DM แบบ 1:1 หรือแบบกลุ่ม ไม่สามารถแชร์พิกัดนี้ออกไปนอกแชทได้ และการทำงานจะปิดเป็นค่าเริ่มต้น Instagram บอกว่าฟีเจอร์นี้เหมาะสำหรับการนัดเจอกัน หรือการนัดที่ต้องการระบุเวลาเดินทางมาถึง เป็นต้น</p>\n<p>ถัดมาเป็นฟีเจอร์สไตล์แอปแชท สามารถตั้งชื่อเล่น (<strong>Nicknames</strong>) ทั้งสำหรับผู้ใช้งาน และเพื่อนที่คุยติดต่อ เพื่อให้จดจำรายละเอียดคู่สนทนาหรือเพื่อนในกลุ่มแชทได้ง่ายขึ้น การเปลี่ยนแปลงนี้จะมีผลเฉพาะกับห้องแชทนั้นเท่านั้น ไม่มีผลในพื้นที่อื่นของ Instagram และสามารถเปลี่ยนค่ากลับได้ตลอดเวลาที่ต้องการ</p>\n<p>สุดท้ายเป็น <strong>Stickers</strong> สำหรับใช้ใน DM โดยเพิ่มเติมอีก 17 ชุดสติกเกอร์ใหม่ ให้ได้เลือกใช้งาน</p>\n<p>ที่มา: <a href=\"https://about.instagram.com/blog/announcements/new-instagram-dm-features-update\">Instagram</a></p>\n<p><img src=\"https://about.fb.com/wp-content/uploads/2024/11/03_location-sharing.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/location-based-service\">Location-Based Service</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2363259ce879e07a860b2411bd71a3f1f00434a1f628886241296f9353f6b28","category":"Thai"}