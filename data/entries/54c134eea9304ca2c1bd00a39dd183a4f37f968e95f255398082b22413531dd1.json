{"title":"กูเกิลอัพเดต Gemini 2.5 Pro รุ่นก่อนงาน I/O เขียนโค้ดทำเว็บเอาชนะ  Claude ได้เป็นครั้งแรก","link":"https://www.blognone.com/node/146289","date":1746550871000,"content":"<div><div><div><p>กูเกิลอัพเดตโมเดล Gemini 2.5 Pro เป็นเวอร์ชั่น 05-06 (6 พฤษภาคม) โดยชูประเด็นสำคัญคือมันทำคะแนนทดสอบด้านการเขียนเว็บ หรือ WebDev Arena เอาชนะ Claude 3.7 ได้เป็นตัวแรก นับแต่แยกหมวดหมู่มา แถมยังชนะค่อนข้างขาดด้วยคะแนน ELO 1420</p>\n<p>ทางกูเกิลระบุว่าตั้งใจจะเปิดตัวโมเดลเวอร์ชั่นนี้ในงาน Google I/O ที่กำลังจะจัดปลายเดือนนี้ แต่เปลี่ยนใจปล่อยออกมาทันทีเลยให้ใช้กันก่อนงาน</p>\n<p>WebDev Arena เป็นบริการทดสอบปัญญาประดิษฐ์แบบเทียบกันตัวต่อตัว โดยผู้ใช้สามารถสั่งทำเว็บแบบต่างๆ ใน sandbox ได้ค่อนข้างอิสระ บริการนี้เปิดตัวมาตั้งแต่ปลายปี 2024 และ Claude ก็นำมาโดยตลอด ตั้งแต่ช่วงแรกที่นำโดย Claude 3.5 และภายหลังก็นำโดย Claude 3.7</p>\n<p>กลุ่มผู้ใช้งานหลักของ LLM มักเป็นโปรแกรมเมอร์ที่ใช้งานอย่างหนัก ดังนั้นการที่ Gemini ทำคะแนนด้านการเขียนโปรแกรมได้ดีขึ้นก็น่าจะช่วยให้ได้รับความนิยมมากขึ้น</p>\n<p>ตอนนี้ Gemini 2.5 Pro ยังอยู่ในสถานะพรีวิว กูเกิลตัดสินใจอัพเดตเวอร์ชั่นให้ผู้ใช้เดิมที่ใช้เวอร์ชั่น 03-25 อัตโนมัติ ผู้ที่เรียกเวอร์ชั่นเดิมก็จะได้โมเดลเวอร์ชั่นใหม่ไปเอง สามารถใช้งานได้ทั้ง Google AI Studio และ Vertex AI</p>\n<p>ที่มา - <a href=\"https://blog.google/products/gemini/gemini-2-5-pro-updates/\">Google Blog</a>, <a href=\"https://x.com/OfficialLoganK/status/1919770687167684808\">@OfficialLoganK</a>, <a href=\"https://x.com/lmarena_ai/status/1919774753398915225\">@lmarena_ai</a></p>\n<p><img alt=\"No Description\" src=\"https://www.blognone.com/sites/default/files/externals/f1d1361d3e084893d578e3701f71ee6c.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54c134eea9304ca2c1bd00a39dd183a4f37f968e95f255398082b22413531dd1","category":"Thai"}