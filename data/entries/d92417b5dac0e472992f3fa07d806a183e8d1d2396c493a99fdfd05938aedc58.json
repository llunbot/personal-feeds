{"title":"ไมโครซอฟท์ยอมทำตามกฎหมายยุโรป ลบแอพ Edge และ Bing ออกจาก Windows ได้แล้ว","link":"https://www.blognone.com/node/136791","date":1700188716000,"content":"<div><div><div><p>ไมโครซอฟท์ประกาศปรับ Windows 11 ตามกฎหมายการแข่งขัน Digital Markets Act (DMA) ของเขตเศรษฐกิจยุโรป (European Economic Area หรือ EEA) โดยมีสาระสำคัญดังนี้</p>\n<ul>\n<li>แอพทุกตัวของวินโดวส์จะสามารถถอนการติดตั้งได้ทั้งหมด โดยจะเพิ่มการถอน Microsoft Edge, Web Search (Bing) ในเขตเศรษฐกิจยุโรป และเพิ่มการถอน Camera, Cortana, Photos ให้ผู้ใช้ทั่วโลก</li>\n<li>แอพใน Start Menu ของวินโดวส์ จะมีป้ายกำกับเพิ่มว่าเป็นแอพของระบบ มีคำว่า system แปะมาใต้ชื่อแอพบางตัว เช่น File Explorer</li>\n<li>เปิด API ให้แอพอื่นๆ เรียกใช้งานเพิ่มเติมคือ Feed ใน Widgets Board และ Web Search ใน Windows Serarch (เปิดเฉพาะเขตเศรษฐกิจยุโรปเท่านั้น)</li>\n<li>วินโดวส์จะถามผู้ใช้ก่อนว่าต้องการซิงก์ข้อมูลในบัญชี Microsoft Account กับวินโดวส์ในเครื่องหรือไม่ (เฉพาะในเขตเศรษฐกิจยุโรป)</li>\n</ul>\n<p>ฟีเจอร์เหล่านี้เริ่มทดสอบแล้วใน Windows 11, version 23H2 (Release Preview) และในอนาคตจะเพิ่มเข้ามาใน Windows 10, version 22H2 ด้วย</p>\n<p>ผู้ใช้ที่ซื้อพีซีใหม่ จะต้องตั้งค่าภูมิภาค (region) ตอนเปิดเครื่องครั้งแรก หากเลือกประเทศในเขตยุโรป ก็จะได้ฟีเจอร์ข้างต้นด้วย ถ้าต้องการเปลี่ยนภูมิภาคในภายหลังจำเป็นต้องสั่ง reset พีซีใหม่ทั้งหมดจึงทำได้</p>\n<p><img alt=\"No Description\" src=\"https://www.blognone.com/sites/default/files/externals/4b7cd69a8847bba5f1728687ffa4ccd6.png\" /></p>\n<p>หน้าตาของ Web Search ที่เปิด API ให้คู่แข่ง</p>\n<p><img alt=\"No Description\" src=\"https://www.blognone.com/sites/default/files/externals/109abcd6990576054e7ed1aa5bc62c00.png\" /></p>\n<p>หน้าตาของ Widgets ที่เปิด API ให้คู่แข่ง</p>\n<p><img alt=\"No Description\" src=\"https://www.blognone.com/sites/default/files/externals/764409c8c7fbf78b126d47a0b9055175.png\" /></p>\n<p>ที่มา - <a href=\"https://blogs.windows.com/windows-insider/2023/11/16/previewing-changes-in-windows-to-comply-with-the-digital-markets-act-in-the-european-economic-area/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/europe\">Europe</a></div><div><a href=\"/topics/antitrust\">Antitrust</a></div><div><a href=\"/topics/operating-system\">Operating System</a></div><div><a href=\"/topics/bing\">Bing</a></div><div><a href=\"/topics/microsoft-edge\">Microsoft Edge</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d92417b5dac0e472992f3fa07d806a183e8d1d2396c493a99fdfd05938aedc58","category":"Thai"}