{"title":"Cisco เปิดตัวจอภาพสำหรับประชุม Webex ชุดใหม่ ปรับสีให้เหมาะกับการทำงานที่บ้าน","link":"https://www.blognone.com/node/125480","date":1635263204000,"content":"<div><div><div><p>ซิสโก้เปิดตัวชุดฮาร์ดแวร์สำหรับการประชุมผ่าน Webex (และบริการอื่นๆ เช่น <a href=\"https://www.blognone.com/node/124710\">Google Meet</a>, Microsoft Teams, และ Zoom ที่ซิสโก้ร่วมมือในช่วงหลัง)  โดยมีตั้งแต่จอภาพ</p>\n<p>Webex Desk Mini จอสำหรับประชุมขนาด 15.6 นิ้ว หน้าจอ 1080p กล้อง HD มุมภาพ 64 องศา พร้อมไมโครโฟนแบบ mic array มีให้เลือก 5 สีสำหรับการทำงานที่บ้าน ส่วน Webex Desk หน้าจอ 24 นิ้วที่เปิดตัวมาก่อนหน้านี้ก็มีสีให้เลือกเช่นเดียวกัน ราคา Webex Desk Mini อยู่ที่ 995 ดอลลาร์ เริ่มเปิดให้สั่งต้นปี 2022</p>\n<p>Webex Board Pro หน้าจอขนาดใหญ่สำหรับการประชุมรุ่นใหม่ มาพร้อมกล้อง 4K 2 ตัว ตัวมุมกว้างสำหรับจับภาพผู้นำเสนอใกล้หน้าจอ และอีกกล้องสำหรับจับภาพห้องประชุม มาพร้อมลำโพงและ mic array สำหรับประชุมในตัว เริ่มเปิดให้สั่งต้นปี 2022 ขนาดจอ 55 นิ้วราคา 8,995 ดอลลาร์ ขนาด 75 นิ้วราคา 14,995 ดอลลาร์</p>\n<p>หูฟัง Bang &amp; Olufsen Cisco 980 เป็นสินค้าร่วมกันกับ B&amp;O ใช้ทั้งประชุมและเพื่อความบันเทิงในตัว ซิสโก้ระบุว่าผู้ดูแลระบบจะจัดการหูฟังและดูสถิติการใช้งานได้ด้วย พร้อมกับฮาร์ดแวร์และซอฟต์แวร์ภายในที่เพิ่มความปลอดภัยในการประชุม แต่ไม่ได้บอกรายละเอียดเพิ่มเติมว่าใส่ความพิเศษไปอย่างไรบ้าง เริ่มเปิดให้สั่งต้นปี 2022 ราคา 549 ดอลลาร์</p>\n<p>ที่มา - <a href=\"https://newsroom.cisco.com/press-release-content?type=webcontent&amp;articleId=2202533\">Cisco</a></p>\n<p><img src=\"https://www.blognone.com/sites/default/files/externals/37b8231044be44685f841e324bd3c0db.png\" /></p>\n</div></div></div><div><div>Topics: </div><div><div><a href=\"/topics/webex\">Webex</a></div><div><a href=\"/topics/cisco\">Cisco</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72d806b028210576cff26a5c4807f1561a40a266a21a068aadeeb3b8afcc49f4","category":"Thai"}