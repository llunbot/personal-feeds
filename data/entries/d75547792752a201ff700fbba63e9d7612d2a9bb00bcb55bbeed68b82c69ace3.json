{"title":"ไมโครซอฟท์โต้โซนี่ บอก Call of Duty บน PS5 ถ้ามีบั๊กยอดขายก็ตก, เวลา 10 ปีน่าจะพอให้หาเกมใหม่ทดแทน","link":"https://www.blognone.com/node/133133","date":1679558154000,"content":"<div><div><div><p>ไมโครซอฟท์ส่งเอกสารให้ CMA หน่วยงานกำกับดูแลการแข่งขันของอังกฤษ ตอบโต้<a href=\"https://www.blognone.com/node/132942\">ประเด็นของโซนี่ที่กลัวไมโครซอฟท์ออก Call of Duty เวอร์ชันมีบั๊กให้ PlayStation</a></p>\n<p>CMA เผยแพร่เอกสารนี้ต่อสาธารณะ โดยตัดเนื้อหาความลับบางส่วนออก แต่ก็ช่วยให้เราเห็นข้อตอบโต้ของไมโครซอฟท์ ที่ระบุว่าบริษัทต้องปฏิบัติตามคำสั่งของ CMA (ถ้าดีลได้รับการอนุมัติ) ที่จะต้องทำเกมเวอร์ชัน PS5 ให้ดี รองรับฟีเจอร์เฉพาะอย่าง haptic เพื่อสร้างยอดขายบน PS5 ให้เยอะที่สุดอยู่แล้ว (maximise sales) อีกทั้งการขายเกมบน PS5 โซนี่ก็จะได้ส่วนแบ่งอยู่แล้วเช่นกัน</p>\n<p>ส่วนเรื่องระยะเวลา 10 ปี ไมโครซอฟท์บอกว่าเป็นระยะเวลาเท่ากับสัญญาของ NVIDIA และในวงการเกมก็ไม่มีสัญญาฉบับไหนยาวเท่านี้มาก่อน และระยะเวลา 10 ปีก็น่าจะเพียงพอสำหรับโซนี่ ในฐานะ \"ผู้นำของวงการเกม\" พัฒนาเกมใหม่มาเป็นทางเลือกนอกเหนือจาก Call of Duty ได้</p>\n<p>ที่มา - <a href=\"https://assets.publishing.service.gov.uk/media/6418811b8fa8f547c1112371/Microsoft_s_supplemental_response_to_the_notice_of_possible_remedies.pdf\">CMA (PDF)</a> via <a href=\"https://www.ign.com/articles/microsoft-says-it-wouldnt-be-able-to-sabotage-call-of-duty-on-playstation\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/ec5a2ef9f845894066f8e04c4ec93044.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/microsoft\">Microsoft</a></div><div><a href=\"/topics/sony\">Sony</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/cma\">CMA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d75547792752a201ff700fbba63e9d7612d2a9bb00bcb55bbeed68b82c69ace3","category":"Thai"}