{"title":"Xcode 16 เพิ่มฟีเจอร์ AI ช่วยเขียนโค้ด มีทั้งประมวลผลในเครื่อง และผ่านคลาวด์","link":"https://www.blognone.com/node/140312","date":1718114819000,"content":"<div><div><div><p>แอปเปิลเปิดตัว Xcode 16 ตามรอบการเปิดตัวปีละครั้งที่งาน WWDC มีของใหม่ที่สำคัญคือฟีเจอร์ AI ช่วยเติมโค้ด ทำงาน 2 ระดับ ลักษณะเดียวกับ Apple Intelligence</p>\n<ul>\n<li><strong>predictive code completion</strong> ตัวช่วยเติมโค้ดทีละบรรทัด ใช้เอนจินตัวใหม่ ประมวลผลด้วย Apple Silicon ในเครื่องล้วนๆ ร่วมกับฟีเจอร์ machine learning บน macOS Sequoia มั่นใจว่าโค้ดไม่รั่วไหลออกไปไหน ทำงานได้แม้ออฟไลน์</li>\n<li><strong>Swift Assist</strong> ตัวช่วยเติมโค้ดทั้งบล็อค เข้าใจฟีเจอร์ของภาษา Swift และ SDK เวอร์ชันล่าสุด ช่วยให้นักพัฒนาทำงานระดับสูงแทนการไล่โค้ดทีละบรรทัด ฟีเจอร์นี้ต้องใช้โมเดลระดับสูงประมวลผลในคลาวด์ และแอปเปิลสัญญาว่าโค้ดจะไม่ถูกเก็บบนเซิร์ฟเวอร์ ไม่นำโค้ดไปเทรนโมเดล</li>\n</ul>\n<p>นอกจากนี้ Xcode 16 ยังปรับปรุงเรื่องการเทสต์ Swift Testing โดยเพิ่ม API ที่ช่วยเขียนเทสต์ง่ายขึ้น</p>\n<p>ที่มา - <a href=\"https://www.apple.com/newsroom/2024/06/apple-empowers-developers-and-fuels-innovation-with-new-tools-and-resources/\">Apple</a></p>\n<p><img alt=\"No Description\" src=\"https://www.blognone.com/sites/default/files/externals/8d17a282fc0ba6cb4af8d788bd08c16b.jpeg\" /></p>\n</div></div></div><div><div>Topics: </div><div><div><a href=\"/topics/xcode\">Xcode</a></div><div><a href=\"/topics/apple\">Apple</a></div><div><a href=\"/topics/ide\">IDE</a></div><div><a href=\"/topics/development\">Development</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4dc8d436fa458f842b567a7dae1bab3e505164cfd6c83d248f62f1a63e5aed9","category":"Thai"}