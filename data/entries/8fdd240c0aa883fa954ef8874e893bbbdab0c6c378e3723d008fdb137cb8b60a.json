{"title":"Google ออกฟีเจอร์ใหม่ให้ผู้ใช้งานถอนการติดตั้งแอปแบบรีโมทผ่าน Play Store","link":"https://www.blognone.com/node/137303","date":1702975170000,"content":"<div><div><div><p>Google เปิดตัวฟีเจอร์ที่จะให้ผู้ใช้สามารถถอนการติดตั้งแอปจาก Play Store จากทางไกลได้ และน่าจะมาในเร็วๆ นี้ โดยข้อมูลนี้มาจาก TheSpAndroid ที่พบการอ้างอิงถึงฟีเจอร์นี้ใน system update เดือนธันวาคมของ Google</p>\n<p>Google บอกเพียงว่าฟีเจอร์ใหม่นี้จะช่วยถอนการติดตั้งแอปบนอุปกรณ์ที่เชื่อมต่อได้ และไม่ได้ลงรายละเอียดเพิ่มเติม แต่ระบุจะใช้งานได้ใน Google Play Store เวอร์ชัน 38.3 แต่ปรากฏว่าพอเวอร์ชันนี้ออกมาจริงกลับไม่มีฟีเจอร์ดังกล่าว แต่ล่าสุดพบฟีเจอร์นี้แล้วในแอปเวอร์ชัน 38.8</p>\n<p>ทาง TheSpAndroid ระบุว่าต้องเปิด flag ฟีเจอร์นี้ใน Play Store เวอร์ชัน 38.8 เมื่อใช้งานได้ ให้แตะที่ไอคอนบัญชี Google จากนั้นแตะ Manage apps &amp; device เพื่อเริ่มต้นใช้งาน ซึ่งในเวอร์ชันปัจจุบัน Play Store จะแสดงเฉพาะแอปที่ติดตั้งและถอนการติดตั้งในหน้าการตั้งค่านี้เท่านั้น</p>\n<p><img alt=\"No Description\" src=\"https://www.blognone.com/sites/default/files/externals/0f1fe5a1a80b8c9a88dd357d2da0dad9.png\" /><em>ภาพจาก TheSpAndroid</em></p>\n<p>อย่างไรก็ตามฟีเจอร์นี้ในช่วงแรกๆ จะไม่แสดงรายชื่อแอปทั้งหมดของผู้ใช้ได้ทั้งหมด เพราะฉะนั้นการจัดการแอปที่ติดตั้งบนอุปกรณ์นั้น ๆ อาจดีกว่าการทำผ่านรีโมท แต่ล่าสุดในหน้า Manage apps &amp; device สามารถเรียงลำดับแอปบนอุปกรณ์อื่นๆ ตามขนาดไฟล์ได้</p>\n<p>Google ระบุว่าฟีเจอร์นี้จะมีใน Play Store และสามารถทำงานร่วมกับแอปบน Android Auto, คอมพิวเตอร์, โทรศัพท์, ทีวี, และ Wear OS</p>\n<p>ที่มา - <a href=\"https://thespandroid.blogspot.com/2023/12/Play-Store-Remote-Uninstall-Apps.html\">TheSpAndroid</a> via <a href=\"https://www.androidcentral.com/apps-software/google-play-update-uninstall-apps-remotely\">Android Central</a></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fdd240c0aa883fa954ef8874e893bbbdab0c6c378e3723d008fdb137cb8b60a","category":"Thai"}