{"title":"ประธาน ก.ล.ต. สหรัฐ บอกคริปโตต้องถูกกำกับดูแล เพื่อประโยชน์ของวงการคริปโตเอง","link":"https://www.blognone.com/node/124573","date":1630649027000,"content":"<div><div><div><p>Gary Gensler ประธาน ก.ล.ต. สหรัฐ (Securities and Exchange Commission / SEC) ให้สัมภาษณ์กับ Financial Times ระบุว่าวงการเงินคริปโตจำเป็นต้องถูกกำกับดูแล เพื่อประโยชน์ของวงการเอง</p>\n<p>Gensler บอกว่าถ้าพักเรื่องเทคโนโลยีที่อยู่เบื้องหลังเอาไว้ สินทรัพย์แบบคริปโตก็ไม่ต่างจากสินทรัพย์ประเภทอื่นๆ ที่ต้องถูกกำกับดูแลในเรื่องการคุ้มครองผู้ลงทุน การป้องกันการใช้งานผิดกฎหมาย และเสถียรภาพทางการเงิน</p>\n<p>เขาบอกว่ามูลค่าตลาดคริปโตทั่วโลกอยู่ราว 2 ล้านล้านดอลลาร์ ใหญ่เกินกว่าที่จะภาครัฐจะเพิกเฉยไม่สนใจแล้ว ประวัติศาสตร์สอนเราว่าถ้าไม่ถูกกำกับดูแล ตลาดนี้จะอยู่ได้อีกไม่นาน เพราะสุดท้ายแล้วการเงินเป็นเรื่องของความน่าเชื่อถือ (Finance is about trust, ultimately.)</p>\n<p>เขายังเชิญชวนให้คนในวงการคริปโตเข้ามาคุยกับ SEC ได้เลย และบอกว่าการมาขออนุญาต (asking for permission) ย่อมดีกว่าการมาขอให้ยกโทษ (begging for forgiveness) ในภายหลัง เขาให้ตัวเลขว่าปัจจุบันกิจกรรมด้านเทรดคริปโต 95% เป็นการเก็งกำไร แต่การคุ้มครองนักลงทุนกลับมีน้อยมาก</p>\n<p>Gensler ยังพูดถึงประเด็น decentralized finance (DeFi) ว่าเอาจริงแล้วไม่ใช่เรื่องใหม่ ถือเป็นรูปแบบหนึ่งของการให้กู้แบบ peer-to-peer ที่พูดกันมานานพอสมควรแล้ว เขาบอกว่า DeFi ยังไม่ใช่ decentralization ที่แท้จริง เพราะยังมีระบบหลายอย่างที่รวมศูนย์อยู่ เช่น กลไกการควบคุม โมเดลค่าตอบแทน</p>\n<p><img src=\"https://www.blognone.com/sites/default/files/externals/416a1219fa094e719d20670eb2ad819d.jpg\" /></p>\n<p>ที่มา - <a href=\"https://www.ft.com/content/fb126d79-2e60-4002-8aba-b08887fca609\">Financial Times</a> via <a href=\"https://arstechnica.com/tech-policy/2021/09/crypto-platforms-need-regulation-to-survive-says-sec-boss/\">Ars Technica</a></p>\n</div></div></div><div><div>Topics: </div><div><div><a href=\"/topics/sec\">SEC</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56331d9053376d09d5c37a7dccbbec8aa84a9e797a7742b40d8743ce9e71c989","category":"Thai"}