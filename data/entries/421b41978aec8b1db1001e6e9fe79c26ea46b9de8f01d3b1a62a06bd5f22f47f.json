{"title":"วิศวกรออราเคิลเผลอลบสตอเรจฐานข้อมูล ทำระบบทะเบียนคนไข้เครือโรงพยาบาลในสหรัฐฯ ระบบล่ม 5 วัน","link":"https://www.blognone.com/node/146133","date":1745934487000,"content":"<div><div><div><p>เครือโรงพยาบาล Community Health Systems ในสหรัฐฯ รายงานถึงเหตุระบบไอทีล่มต่อเนื่องยาว 5 วันตั้งแต่วันที่ 23 เมษายนที่ผ่านมา ว่าเกิดจากวิศวกรที่เข้ามาซ่อมบำรุงระบบ Oracle Health พลาดลบสตอเรจของฐานข้อมูลออกไป อย่างไรก็ดีทีมงานกู้ระบบคืนได้ทั้งหมดแล้ว</p>\n<p>Oracle Health เป็นระบบทะเบียนผู้ป่วย (electronic health record - EHR) ชื่อเดิมคือ Cerner และออราเคิลซื้อเข้ามาในปี 2021 โดย CHS ใช้ระบบนี้ร่วมกัน 45 โรงพยาบาลจากโรงพยาบาลในเครือทั้งหมด 72 โรงพยาบาล ทำให้ผลกระทบเป็นวงกว้าง เจ้าหน้าที่ต้องกลับไปใช้บันทึกแบบกระดาษ</p>\n<p>ทาง CHS ระบุว่าแม้จะกระทบ แต่เจ้าหน้าที่ก็สามารถให้บริการต่อเนื่องอย่างปลอดภัย และตอนนี้ทางออราเคิลก็กู้ระบบกลับมาได้หมดแล้ว</p>\n<p>ที่มา - <a href=\"https://www.cnbc.com/2025/04/28/oracle-engineers-caused-days-long-software-outage-at-us-hospitals.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/768b8034d0fa48cf7446d94dcb8509e4.jpeg\" /></p>\n<p>ภาพหน้าจอ Oracle Health</p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/database\">Database</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"421b41978aec8b1db1001e6e9fe79c26ea46b9de8f01d3b1a62a06bd5f22f47f","category":"Thai"}