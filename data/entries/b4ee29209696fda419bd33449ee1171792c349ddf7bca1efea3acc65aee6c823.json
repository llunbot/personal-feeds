{"title":"MSI เตรียมเปิดตัวเครื่องเล่นเกมพกพา MSI Claw ใช้ซีพียู Intel Core Ultra ตัวแรง","link":"https://www.blognone.com/node/137521","date":1704507643000,"content":"<div><div><div><p>MSI โชว์ทีเซอร์เครื่องเล่นเกมพกพาของตัวเอง ที่จะเปิดตัวในงาน CES 2024 สัปดาห์หน้า</p>\n<p>แต่เหล่าเกมเมอร์ไม่ต้องรอกันนาน เพราะมีข้อมูลหลุดออกมาเรียบร้อยว่าชื่อของมันคือ MSI Claw (เล็บมังกร ตามโลโก้บริษัท) ในแง่รูปร่างหน้าตาคงไม่ต่างอะไรจากเครื่องเกมพกพาของค่ายอื่นๆ อย่าง ROG Ally มากนัก จุดต่างสำคัญคือมันใช้ซีพียู <a href=\"https://www.blognone.com/node/137237\">Intel Core Ultra</a> แทนที่จะใช้ AMD Ryzen Z1 เหมือนค่ายอื่น</p>\n<p>สเปกที่หลุดออกมาคือซีพียู Core Ultra 155H จำนวนคอร์รวม 16 คอร์ (6 P-Core + 8 E-Core + 2 LP-Core), จีพียู Intel Arc Alchemist 8 คอร์, มีเวอร์ชันแรม 32GB วางขายด้วย</p>\n<p>การที่ MSI เลือกใช้ซีพียู Core Ultra 155H ซึ่งเป็นรุ่นรองท็อปของซีรีส์ Core Ultra ที่เปิดตัวมาชุดแรก (สูงสุดคือ 165H ที่สเปกเหมือนกันเกือบทั้งหมด ต่างกันที่คล็อคสูงกว่าเล็กน้อย) มีอัตราการใช้พลังงาน 28-115 วัตต์ นับเป็นแนวทางที่ต่างจากกลุ่มคู่แข่งที่ใช้ AMD Ryzen Z1 Extreme (9-30 วัตต์) เทียบได้กับชิปรหัส U ของฝั่งอินเทล ก็แสดงให้เห็นว่า MSI จะเน้นเรื่องประสิทธิภาพในการเล่นเกมอย่างจริงจัง และต้องรอดูว่าจะส่งผลกระทบต่อการใช้งานแบตเตอรี่มากแค่ไหน</p>\n<p>ที่มา - <a href=\"https://videocardz.com/newz/msi-claw-gaming-handheld-leaked-features-intel-core-ultra-7-155h-with-arc-graphics-and-32gb-memory\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/0b247ccde1db95591bedf2d5111311d4.jpg\" /></p>\n<blockquote><p>A whole new breed of MSI dragon is coming.Get a grip and stay tuned.<a href=\"https://twitter.com/hashtag/MSIxCES2024?src=hash&amp;ref_src=twsrc%5Etfw\">#MSIxCES2024</a> <a href=\"https://twitter.com/hashtag/RGB?src=hash&amp;ref_src=twsrc%5Etfw\">#RGB</a> <a href=\"https://twitter.com/hashtag/Gaming?src=hash&amp;ref_src=twsrc%5Etfw\">#Gaming</a> <a href=\"https://t.co/W9mp2cDo9w\">pic.twitter.com/W9mp2cDo9w</a></p>\n<p>— MSI Gaming (@msigaming) <a href=\"https://twitter.com/msigaming/status/1742856060581331345?ref_src=twsrc%5Etfw\">January 4, 2024</a></p></blockquote>\n</div></div></div><div><div>Topics: </div><div><div><a href=\"/topics/msi\">MSI</a></div><div><a href=\"/topics/core-ultra\">Core Ultra</a></div><div><a href=\"/topics/handheld\">Handheld</a></div><div><a href=\"/topics/leaks\">Leaks</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4ee29209696fda419bd33449ee1171792c349ddf7bca1efea3acc65aee6c823","category":"Thai"}