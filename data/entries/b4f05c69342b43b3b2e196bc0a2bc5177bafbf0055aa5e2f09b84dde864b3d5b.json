{"title":"แบงค์ชาติออกแนวทางการใช้บล็อคเชนกับบริการทางการเงิน ระบุหากใช้เครือข่ายสาธารณะต้องขอเป็นรายกรณี","link":"https://www.blognone.com/node/123914","date":1627387919000,"content":"<div><div><div><p>ธนาคารแห่งประเทศไทยออก<em>แนวปฏิบัติการใช้เทคโนโลยีบล็อกเชน (Blockchain) ในการให้บริการทางการเงิน</em> วางกรอบแนวทางภาพรวม เช่น การรักษาความปลอดภัยของเครือข่าย, ความปลอดภัยของ smart contract ไปจนถึงการจัดการข้อมูลส่วนบุคคล</p>\n<p>เอกสารระบุถึงความเสี่ยงที่เกี่ยวข้องกับการใช้บล็อคเชนไว้หลายด้าน เช่น การโจมตีที่ตัว Smart Contract เอง, การโจมตีด้วยการขโมยกุญแจ, หรือโจมตีที่กระบวนการ consensus ของฐานข้อมูล จากนั้นระบุแนวทางการจัดการความเสี่ยงเหล่านี้ด้วยการ ออกแบบระบบให้ปลอดภัย มีการทดสอบความปลอดภัยโดยบุคคลภายนอก รวมถึงการตรวจสอบความปลอดภัยของโค้ด smart contract และการสำรองข้อมูล สำหรับข้อมูลส่วนบุคคลนั้นต้องเก็บไว้นอกบล็อคเชน (off-chain)</p>\n<p>สำหรับผู้ให้บริการทางการเงินที่ต้องการใช้บล็อคเชนแบบปิด (private chain) นั้นสามารถทำตามแนวทาง regulatory sandbox หรือร่วมกับธุรกิจตามกรอบ own sandbox เพื่อทดสอบก่อนให้บริการในวงกว้าง แต่สำหรับการใช้บล็อคเชนสาธารณะ (public chain) นั้นต้องหารือกับทางธนาคารแห่งประเทศไทยเป็นรายกรณี</p>\n<p>ที่มา - <a href=\"https://www.bot.or.th/Thai/PressandSpeeches/Press/2021/Pages/n5264.aspx\">Bank of Thailand</a><br />\n<img src=\"https://www.blognone.com/sites/default/files/externals/2c39a958c21e1daa6b157923416aae9c.jpg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/blockchain\">Blockchain</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4f05c69342b43b3b2e196bc0a2bc5177bafbf0055aa5e2f09b84dde864b3d5b","category":"Thai"}