{"title":"Microsoft เปิดตัว Copilot Pro ราคา 20 ดอลลาร์ต่อเดือน และ Copilot GPTs ทำงานคัสตอมตามหัวข้อที่สนใจ","link":"https://www.blognone.com/node/137679","date":1705356370000,"content":"<div><div><div><p>ไม่ต้อง<a href=\"https://www.blognone.com/node/137675\">ลือกันนาน</a> ไมโครซอฟท์เปิดตัว <strong>Copilot Pro</strong> บริการ subscription ที่ระบุว่าเพื่อให้เข้าถึงการใช้งาน Microsoft Copilot แบบล้ำหน้าที่สุด</p>\n<p>ตัวอย่างคุณสมบัติที่ได้เพิ่มเติมเมื่อสมัครใช้ Copilot Pro ได้แก่ การเข้าใจบริบท (context) ที่ทำงานร่วมกันทั้งบนเว็บ พีซี และในสมาร์ทโฟน (เร็ว ๆ นี้), ได้ใช้ Copilot ใน Word, Excel, PowerPoint, Outlook และ OneNote สำหรับ Microsoft 365 Personal และ Family, ได้เข้าถึงโมเดลล่าสุด GPT-4 Turbo, Image Creator รองรับภาพที่ลงรายละเอียดมากขึ้น และสามารถใช้งาน Copilot GPT เพื่อคัสตอม Copilot สำหรับหัวข้อที่ต้องการผ่าน Copilot GPT Builder</p>\n<p>ราคาสมัครใช้งาน Copilot Pro อยู่ที่ 20 ดอลลาร์ต่อเดือนต่อบัญชีผู้ใช้งาน</p>\n<p><img alt=\"No Description\" src=\"https://www.blognone.com/sites/default/files/externals/75850d4dc78df9dd68cd0f5fd140e5ed.png\" /></p>\n<p>ไมโครซอฟท์ยังประกาศฟีเจอร์ใหม่เพิ่มเติมของ Copilot โดย Copilot for Microsoft 365 ตอนนี้เปิดให้ใช้งานสำหรับลูกค้าองค์กรขนาดเล็ก (Microsoft 365 Business Premium และ Business Standard) สามารถซื้อ Copilot เพิ่ม 30 ดอลลาร์ต่อเดือนต่อบัญชี ได้ตั้งแต่ 1-299 บัญชี</p>\n<p>นอกจากนี้ไมโครซอฟท์ยังเปิดตัว <strong>Copilot GPTs</strong> ที่ผู้ใช้งานสามารถคัสตอม Microsoft Copilot ให้ทำงานเฉพาะหัวข้อที่สนใจ เช่น ฟิตเนส, ท่องเที่ยว, ทำอาหาร และอื่น ๆ โดยเริ่มทยอยเปิดให้ใช้งานได้ตั้งแต่วันนี้เป็นต้นไป รวมถึงผู้ใช้งานจะสามารถสร้าง Copilot GPTs เพื่อใช้งานเองผ่าน Copilot GPT Builder ซึ่งรายละเอียดจะมีออกมาเพิ่มเติมในภายหลัง</p>\n<p>ที่มา: <a href=\"https://blogs.microsoft.com/blog/2024/01/15/bringing-the-full-power-of-copilot-to-more-people-and-businesses/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/2e0e72fe8a34383d4fe111c4e0d0d28d.png\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cab7ee0ad97cb608ede817ad2d58628cea4fbf2ea0f6137b5bd59e5d47fba3a6","category":"Thai"}