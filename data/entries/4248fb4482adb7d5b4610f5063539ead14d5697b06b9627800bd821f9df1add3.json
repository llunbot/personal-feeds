{"title":"[ไม่ยืนยัน] Phil Schiller จะเป็นบอร์ดสังเกตการณ์ใน OpenAI ผลจากดีล Apple-OpenAI ใน Apple Intelligence","link":"https://www.blognone.com/node/140709","date":1719967575000,"content":"<div><div><div><p>ข้อมูลนี้มาจาก Mark Gurman แห่ง Bloomberg เขาอ้างแหล่งข่าวที่เกี่ยวข้อง บอกว่าแอปเปิลได้โควต้าตำแหน่งบอร์ดสังเกตการณ์ใน OpenAI หนึ่งตำแหน่ง โดยจะให้ Phil Schiller อดีตหัวหน้าฝ่ายการตลาดของแอปเปิล ที่ตอนนี้มีตำแหน่งหลักเป็น <a href=\"https://www.blognone.com/node/117800\">Apple Fellow</a> และยังดูแล App Store กับ Apple Events ไปนั่งตำแหน่งนี้</p>\n<p>โควต้าบอร์ดใน OpenAI ที่แอปเปิลได้นี้ เป็นผลจากการทำ<a href=\"https://www.blognone.com/node/140291\">ข้อตกลง</a>เพื่อนำบริการ ChatGPT ของ OpenAI มาใช้กับ<a href=\"https://www.blognone.com/node/140282\">ระบบปฏิบัติการหลัก</a>ทั้ง iOS 18, iPadOS 18 และ macOS Sequoia</p>\n<p>บอร์ดสังเกตการณ์ เป็นตำแหน่งที่ OpenAI <a href=\"https://www.blognone.com/node/137012\">กำหนดเพิ่มเติม</a>หลังจากเหตุการณ์<a href=\"https://www.blognone.com/node/136804\">ไล่ออก</a>ซีอีโอ Sam Altman ทำให้เกิดการปรับโครงสร้างบอร์ดบริษัทใหม่ เพิ่มตำแหน่งผู้สังเกตการณ์ เพื่อให้รับรู้ความเคลื่อนไหวการตัดสินใจ แต่ไม่มีสิทธิโหวต โดยตอนนี้ไมโครซอฟท์มีบอร์ดในตำแหน่งสังเกตการณ์หนึ่งคนคือ <a href=\"https://www.blognone.com/node/137515\">Dee Templeton</a></p>\n<p>รายงานบอกว่าเนื่องจาก OpenAI มีการทำข้อตกลงกับไมโครซอฟท์หลายอย่าง ขณะเดียวกันสถานะของไมโครซอฟท์กับแอปเปิลก็เป็นคู่แข่งในการพัฒนาผลิตภัณฑ์ AI จึงมีเงื่อนไขว่าแต่ละฝ่ายสามารถขอให้ตัวแทนอีกบริษัทงดเข้าร่วมประชุมได้ หากเป็นการตัดสินใจเกี่ยวกับผลประโยชน์ธุรกิจโดยเฉพาะ</p>\n<p>ที่มา: <a href=\"https://www.bloomberg.com/news/articles/2024-07-02/apple-to-get-openai-board-observer-role-as-part-of-ai-agreement\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/a33f7c035bed89cb2fc4887d6088f48b.png\" /></p>\n</div></div></div><div><div>Topics: </div><div><div><a href=\"/topics/phil-schiller\">Phil Schiller</a></div><div><a href=\"/topics/apple\">Apple</a></div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div><div><a href=\"/topics/management\">Management</a></div><div><a href=\"/topics/apple-intelligence\">Apple Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4248fb4482adb7d5b4610f5063539ead14d5697b06b9627800bd821f9df1add3","category":"Thai"}