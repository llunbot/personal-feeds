{"title":"OpenAI เปิดตัว Response API สำหรับสร้าง Agent เต็มรูปแบบ พร้อม Agents SDK ทำงานร่วมกันหลายตัว","link":"https://www.blognone.com/node/145209","date":1741715820000,"content":"<div><div><div><p>OpenAI เปิดตัว Response API ที่เตรียมมาทดแทน <a href=\"https://www.blognone.com/node/136605\">Assistants API</a> เดิม ในช่วงแรกเพิ่มความสามารถทั้งการค้นหาเว็บ, ค้นหาเอกสาร, และการควบคุมคอมพิวเตอร์ โดยความสามารถในการควมคุมคอมพิวเตอร์นับเป็นความสามารถใหม่สุดที่เปิดตัวในฝั่ง API ครั้งนี้ <a href=\"https://www.blognone.com/node/144276\">หลังจากเปิดบริการ Operator ที่เป็นแอปพลิเคชั่นสำเร็จรูปไปก่อนแล้ว</a> โดยรายละเอียดของเครื่องมือที่ใช้งานได้มีดังนี้</p>\n<ul>\n<li>File Search: มีมาตั้งแต่ Assistants API สำหรับการทำ RAG (retrieval-augmented generation) โดยรอบนี้การปรับ API ทำให้แยก vector store ออกมาจาก ตัว LLM ที่ต้องการใช้งาน ฝั่ง vector store เองก็เรียกใช้งานจากภายนอกได้ด้วย</li>\n<li>Web Search: สำหรับการค้นเว็บเพื่อนำความรู้มาตอบ ตัว user-agent ที่ใช้ดึงข้อมูลเว็บมาตอบนี้จะใช้ชื่อ <code>OAI-SearchBot</code> เป็นคนละตัวกับ <code>GPTBot</code> ที่ดูดข้อมูลเพื่อฝึกโมเดล (แต่ให้ดูดไปก็ไม่ค่อยให้ทราฟิกกลับมาอยู่ดี?) คิดค่าใช้งานตามปริมาณ context ที่ใช้</li>\n<li>Computer Use: สามารถใช้งานควบคุมคอมพิวเตอร์ได้ผ่าน VNC และควบคุมเบราว์เซอร์ผ่าน Playwright เป็นโมเดล ตอนนี้ใช้ได้เฉพาะบัญชีระดับ Tier 3-5 เท่านั้น</li>\n</ul>\n<p>หลังจากนี้ทาง OpenAI จะค่อยๆ เพิ่มฟีเจอร์จน Response API มีฟีเจอร์เทียบเท่า Assistants API หลังจากนั้นจะออกคู่มือการย้าย โดยคาดว่าจะปิดการให้บริการ Assistants API จริงๆ ปี 2026</p>\n<p>Agents SDK เป็นชุดพัฒนาบริการที่มีหลาย Agent ทำงานร่วมกัน โครงสร้างโค้ดคล้าย <a href=\"https://huggingface.co/docs/smolagents/index\">smolagents ของ HuggingFace</a> แต่ข้อดีสำคัญคือมันทำงานร่วมกับหน้าคอนโซลของ OpenAI ได้เป็นอย่างดี มีหน้า trace &amp; obserability ให้เพื่อดูการทำงานได้ง่าย ตัว SDK สามารถใช้งานร่วมกับ LLM จากค่ายอื่นได้ ขอแค่รองรับ Chat Completion API</p>\n<p>ที่มา - <a href=\"https://openai.com/index/new-tools-for-building-agents/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/87e9eee042b683c62751cb09d98965d9.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d71736e007f722e42b1a2cc67e4b0d726f6c7b8a20718b1a983ef5061f3d734","category":"Thai"}