{"title":"OnePlus 9 อัพเดตเพิ่มโหมดถ่ายภาพอัตราส่วน 65:24 แรงบันดาลใจจาก Hasselblad XPan","link":"https://www.blognone.com/node/124834","date":1632122933000,"content":"<div><div><div><p>OnePlus เตรียมออกอัพเดตใหม่ให้แอปกล้องบนมือถือซีรีส์ OnePlus 9 เป็นโหมดถ่ายภาพมุมกว้าง XPan Mode อัตราส่วน 65:24 หรือราว 2.7:1 บนความยาวโฟกัส 30 มม. และ 45 มม. ได้แรงบันดาลใจจากกล้อง Hasselblad XPan ที่เป็นพันธมิตรพัฒนากล้องของมือถือรุ่นนี้ โดยจะเน้นถ่ายภาพมุมกว้างแนวนอน และจะไม่สามารถใช้งานได้เมื่อถือเครื่องแนวตั้ง</p>\n<p>กล้อง Hasselblad XPan เป็นกล้องรุ่นคลาสสิกของ Hasselblad เลนส์ที่เป็นที่นิยมมีสองความยาวโฟกัสคือ 30 มม. และ 45 มม. ถ่ายภาพออกมาในอัตราส่วน 65:27 และ OnePlus น่าจะพยายามทำให้ใกล้เคียงที่สุดเท่าที่กล้องมือถือจะทำได้ ด้วยอัตราส่วน 65:24 และระบุว่าอัตราส่วนภาพทางยาวลักษณะนี้ บอกเล่าเรื่องราวได้ดีกว่า และมีเอกลักษณ์ คล้ายกับการถ่ายภาพยนตร์</p>\n<p>นอกจากนี้ในอัพเดตยังมีการปรับปรุงคุณภาพของภาพถ่ายและของแอปกล้องในด้านอื่นๆ จากข้อมูลที่ OnePlus รวบรวมช่วงหลังจากวางขายไปแล้ว สามารถอ่านรายละเอียดแบบเต็มได้ที่<a href=\"https://forums.oneplus.com/threads/introducing-the-camera-ota-update-and-new-xpan-mode.1491463/\">ฟอรั่มของ OnePlus</a></p>\n<p><img src=\"https://www.blognone.com/sites/default/files/externals/271f7635990c1776489fcf273742fb45.jpg\" /><img src=\"https://www.blognone.com/sites/default/files/externals/701cba494a98ceab35b11fe08b0962b9.jpg\" /><img src=\"https://www.blognone.com/sites/default/files/externals/317e00ffe6ca746170e2c6cc87cbec7f.png\" /><em>ตัวอย่างภาพจาก OnePlus</em></p>\n<p>ที่มา - <a href=\"https://forums.oneplus.com/threads/introducing-the-camera-ota-update-and-new-xpan-mode.1491463/\">OnePlus</a></p>\n</div></div></div><div><div>Topics: </div><div><div><a href=\"/topics/oneplus-9\">OnePlus 9</a></div><div><a href=\"/topics/hasselblad\">Hasselblad</a></div><div><a href=\"/topics/mobile-camera\">Mobile Camera</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"124c672b81381fc9fb568473adb0a2733cb0318cfdd4167919795338bde50961","category":"Thai"}