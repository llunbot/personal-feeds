{"title":"โตโยต้ารายงานเหตุต้องหยุดโรงงาน 14 แห่งในญี่ปุ่นเมื่อเดือนสิงหาคมเพราะ “ดิสก์เต็ม”","link":"https://www.blognone.com/node/135596","date":1694002636000,"content":"<div><div><div><p>เมื่อวันที่ 29 สิงหาคมที่ผ่านมาเกิดเหตุในระบบไอทีของโรงงานผลิตรถยนต์โตโย้ต้าในญี่ปุ่นจนโรงงานทั้ง 14 แห่งต้องหยุดการทำงานหนึ่งวัน</p>\n<p>โตโยต้าไม่ได้บอกว่าเซิร์ฟเวอร์นี้เป็นของระบบอะไรจึงทำให้สายการผลิตต้องหยุดไปทั้งประเทศเช่นนี้ แต่ระบุว่าระบบที่มีปัญหาคือเซิร์ฟเวอร์ฐานข้อมูลที่เก็บข้อมูลประวัติมานาน และเมื่อดิสก์เต็มระบบก็หยุดทำงาน และกระบวนการกู้ระบบใช้เวลาเพราะต้องย้ายฐานข้อมูลไปเครื่องเซิร์ฟเวอร์ใหม่</p>\n<p>โรงงานญี่ปุ่นทั้ง 14 แห่งมีกำลังผลิตรวมประมาณ 1 ใน 3 ของโตโยต้าทั้งโลก และทางโตโยต้าขอโทษต่อลูกค้า, ซัพพลายเออร์, และผู้เกี่ยวข้องที่สายการผลิตหยุดไปเช่นนี้</p>\n<p>ที่มา - <a href=\"https://www.theguardian.com/business/2023/sep/06/toyota-blames-factory-shutdown-in-japan-on-insufficient-disk-space\">The Gurdian</a></p>\n<p><img alt=\"No Description\" src=\"https://www.blognone.com/sites/default/files/externals/f61670f0ad54a9444ae4bee69f1f4f2b.jpg\" /></p>\n<p>ภาพโดย <a href=\"https://pixabay.com/photos/hard-drive-harddrive-harddisk-1348507/\">JasonPinaster</a></p>\n</div></div></div><div><div>Topics: </div><div><div><a href=\"/topics/toyota\">Toyota</a></div><div><a href=\"/topics/storage\">Storage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"848b24e780eae6d300aa505377ff9ae24afdfbb11f6f6eb6caeb9d7b0bace597","category":"Thai"}