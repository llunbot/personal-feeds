{"title":"Netflix ไตรมาสล่าสุด สมาชิกเพิ่มขึ้นอีก 1.54 ล้านคน ประกาศเตรียมเพิ่มบริการวิดีโอเกม ไม่คิดเงินเพิ่ม","link":"https://www.blognone.com/node/123807","date":1626823710000,"content":"<div><div><div><p>Netflix รายงานผลประกอบการของไตรมาสที่ 2 ปี 2021 รายได้รวมเพิ่มขึ้น 19% เทียบกับช่วงเวลาเดียวกันในปีก่อนเป็น 7,342 ล้านดอลลาร์ และมีกำไรสุทธิ 1,353 ล้านดอลลาร์</p>\n<p>จำนวนสมาชิกในไตรมาสนี้เพิ่มขึ้น 1.54 ล้านคน เป็น 209.18 ล้านคน ถ้าเทียบกับปีที่แล้วเพิ่มขึ้น 8.4% โดย Netflix บอกเป็นไปตามที่บริษัทประเมินว่าการเติบโตปีนี้จะน้อยลง เมื่อเทียบกับปีที่แล้วซึ่งการเติบโตสูงเพราะโควิด-19</p>\n<p>คอนเทนต์ยอดนิยมในไตรมาสที่ผ่านมาได้แก่ Shadow and Bone มีคนดูมากกว่า 55 ล้านคน ใน 28 วันแรก ส่วน Sweet Tooth มีคนดูมากกว่า 60 ล้านคน และ Lupin มีคนดู 54 ล้านคน</p>\n<p>ในรายงานนี้ Netflix ยังเปิดเผยว่าบริษัทเตรียมขยายไปสู่คอนเทนต์รูปแบบใหม่ ๆ รวมทั้งการผลิตเกมจากซีรี่ส์ Stranger Things ตามที่<a href=\"https://www.blognone.com/node/122807\">มีข่าวก่อนหน้านี้</a> โดยไม่มีการเก็บค่าสมาชิกเพิ่มเติม เบื้องต้นจะรองรับการเล่นเฉพาะบนมือถือก่อน</p>\n<p>ที่มา: <a href=\"https://s22.q4cdn.com/959853165/files/doc_financials/2021/q2/FINAL-Q2-21-Shareholder-Letter.pdf\">Netflix</a> (pdf)</p>\n<p><img src=\"https://www.blognone.com/sites/default/files/externals/478522a6b1afeb19915efd915c64bbc5.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57c2d6fddaa0c0e74cc4e93876bfe85da52f3a71f920f235a83d3aa8fd406ceb","category":"Thai"}