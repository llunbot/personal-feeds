{"title":"NBA Superstars เกมตู้อาเขตที่นำจิตวิญญาณของเกมบาสเก็ตบอล NBA Jam กลับมาอีกครั้ง","link":"https://www.blognone.com/node/139888","date":1716337309000,"content":"<div><div><div><p>คนแก่แถวๆ นี้ที่ทันยุคของเกม NBA Jam เกมบาสเก็ตบอลแนวโอเวอร์เกินจริงของค่าย Midway ในยุค 90s ตอนนี้มีคนพยายามฟื้นฟูเกมสไตล์เดียวกันออกมาใหม่ ภายใต้ชื่อ <strong>NBA Superstars</strong></p>\n<p>NBA Superstars สืบทอดจิตวิญญาณของ NBA Jam มาอย่างครบถ้วน ไม่ว่าจะเป็นลูกชู้ตไฟลุก สายฟ้าฟาด และท่าเกินจริงอื่นๆ แต่เพิ่มมาด้วยเอนจินเกมสมัยใหม่ ข้อมูลทีมบาสเก็ตบอล NBA อัพเดตเป็นปัจจุบันทั้ง 30 ทีม และนักกีฬาชื่อดังอย่างครบถ้วน แถมยังได้ Tim Kitzrow ผู้พากย์เสียงต้นฉบับของ NBA Jam กลับมาให้เสียงด้วย</p>\n<p>อย่างไรก็ตาม NBA Superstars ยังมีให้เล่นเฉพาะ \"เกมตู้\" อาเขตเท่านั้น ใช้หน้าจอขนาดใหญ่ 75 นิ้ว พร้อมไฟเสริมอื่นๆ เร้าอารมณ์ตอนชู้ตลงหรือทำคะแนนได้ ผู้เล่นสามารถมีบัญชีออนไลน์ของตัวเองเพื่อใช้เก็บสถิติในการเล่นเกมตู้ด้วย</p>\n<p>เกมพัฒนาโดย <a href=\"https://rawthrills.com/\">Raw Thrills และ Play Mechanix</a> บริษัทเกมอาเขตในสหรัฐ ที่มีผลงานนำแฟรนไชส์ดังๆ มาทำเป็นเกมอาเขค เช่น Fast &amp; Furious, Godzilla, Halo, Minecraft</p>\n<p>ที่มา - <a href=\"https://www.gamespot.com/articles/nba-superstars-arcade-game-recaptures-the-spirit-of-nba-jam/1100-6523623/\">Gamespot</a></p>\n<blockquote>\n<p>The NBA has made a triumphant return to the arcade. In partnership with the National Basketball Association and National Basketball Players Association, Raw Thrills and Play Mechanix are ecstatic to introduce NBA SUPERSTARS - a backboard-shattering 3-vs.-3 basketball blockbuster! <a href=\"https://t.co/PCnJPBqtyf\">pic.twitter.com/PCnJPBqtyf</a></p>\n<p>— Raw Thrills (@rawthrills) <a href=\"https://twitter.com/rawthrills/status/1792631376719786307?ref_src=twsrc%5Etfw\">May 20, 2024</a></p></blockquote>\n</div></div></div><div><div>Topics: </div><div><div><a href=\"/topics/nba\">NBA</a></div><div><a href=\"/topics/games\">Games</a></div><div><a href=\"/topics/arcade\">Arcade</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d91cc2af56ba515a3a2e3ea203fc5f06af4d9873e1fad44f7df50ee6d4574b5","category":"Thai"}