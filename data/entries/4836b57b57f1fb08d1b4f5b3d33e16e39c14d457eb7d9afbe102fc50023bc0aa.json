{"title":"Waymo ให้บริการแท็กซี่ไร้คนขับ 50,000 เที่ยวต่อสัปดาห์แล้ว ยังมีแค่ 4 เมืองในสหรัฐ","link":"https://www.blognone.com/node/139702","date":1715478979000,"content":"<div><div><div><p>Waymo บริษัทรถยนต์ไร้คนขับในเครือ Alphabet ประกาศข่าวว่าให้บริการแท็กซี่ไร้คนขับ Waymo One จำนวน 50,000 เที่ยวต่อสัปดาห์ โดยตัวเลขนี้เป็นบริการแบบเสียเงินเต็มรูปแบบ ไม่นับรวมการทดลองให้บริการฟรีด้วย</p>\n<p><a href=\"https://www.blognone.com/node/56729\">โครงการรถยนต์ไร้คนขับของกูเกิล เปิดตัวครั้งแรกในเดือนพฤษภาคม 2014</a> (ครบรอบ 10 ปีพอดี) และ<a href=\"https://www.blognone.com/node/88221\">แยกตัวจากกูเกิล เปลี่ยนชื่อเป็น Waymo ในปี 2016</a> จากนั้นก็ค่อยๆ ทดสอบจนมั่นใจและขยายบริการอย่างช้าๆ โดยปัจจุบัน<a href=\"https://www.blognone.com/node/138691\">ยังมีให้บริการเพียงแค่ 4 เมืองในสหรัฐ ได้แก่ ฟีนิกซ์ ซานฟรานซิสโก แอลเอ และออสติน</a></p>\n<p>Waymo ยังประกาศภารกิจใหม่ของบริษัทว่าเป็น be the world's most trusted driver โดยบอกว่าความเชื่อมั่น (trust) เป็นสิ่งสำคัญที่สุดของเทคโนโลยีรถยนต์ไร้คนขับ เพราะต้องทำให้ผู้โดยสารเชื่อใจได้ว่ารถของ Waymo ปลอดภัยจริงๆ และความเชื่อมั่นเป็นสิ่งที่ต้องสั่งสมอยู่ตลอดเวลา</p>\n<p><img alt=\"No Description\" src=\"https://www.blognone.com/sites/default/files/externals/f0b1f1f00c88a9582df7a9232b0da960.jpg\" /></p>\n<blockquote><p>Our safe and deliberate approach to scaling the Waymo Driver is gaining traction, as we’re now serving more than 50,000 paid trips every week across three major cities. Thank you to our riders for trusting us to get you to your destinations safely and reliably. <a href=\"https://t.co/g0ws4QnV7v\">pic.twitter.com/g0ws4QnV7v</a></p>\n<p>— Waymo (@Waymo) <a href=\"https://twitter.com/Waymo/status/1788693361047515522?ref_src=twsrc%5Etfw\">May 9, 2024</a></p></blockquote>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/robotaxi\">Robotaxi</a></div><div><a href=\"/topics/self-driving-car\">Self-Driving Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4836b57b57f1fb08d1b4f5b3d33e16e39c14d457eb7d9afbe102fc50023bc0aa","category":"Thai"}