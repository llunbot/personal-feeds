{"title":"เปิดตัว Dragon Quest III HD-2D Remake ออกปลายปี 2024, ภาค I & II Remake ตามมา 2025","link":"https://www.blognone.com/node/140471","date":1718725880000,"content":"<div><div><div><p>หลัง <a href=\"https://www.blognone.com/node/139991\">Square Enix เกริ่นว่าจะรีเมคเกม Dragon Quest ภาคเก่าๆ ด้วยกราฟิกแบบ HD-2D</a> วันนี้ในงาน Nintendo Direct ก็เปิดตัวเกม <strong>Dragon Quest III HD-2D Remake</strong> ออกมาเรียบร้อย มีกำหนดออกขาย 14 พฤศจิกายน 2024 บน PS5, Xbox Series X|S, Nintendo Switch และพีซี</p>\n<p>แต่เท่านั้นยังไม่พอ เพราะ Square Enix ประกาศรีเมค <strong>Dragon Quest I &amp; II HD-2D Remake</strong> ต่อเลย มีกำหนดออกปี 2025 เท่ากับว่าครบตำนานไตรภาคผู้กล้าโรโตะ (ภาษาอังกฤษเรียก Erdrick) ทั้งสามรุ่น</p>\n<p>Dragon Quest III เป็นเหตุการณ์ที่เกิดก่อนภาค I เล่าถึงตำนานผู้กล้าโรโตะคนแรก ซึ่งเป็นบุตรของผู้กล้าออเตก้า และต้องเดินทางไปต่อสู้กับจอมปีศาจบารามอส เกมเวอร์ชันต้นฉบับออกในปี 1998 บนเครื่อง Super Famicom และมีเวอร์ชันพอร์ตไปยังเครื่องอื่นๆ อีกมากมาย</p>\n<p>การรีเมคครั้งนี้ใช้สไตล์ภาพแบบ HD-2D เหมือนกับเกมตระกูล Octopath Traveler และ <a href=\"https://www.blognone.com/node/127123\">Live a Live ที่รีเมคไปแล้วก่อนหน้านี้</a></p>\n<p>ที่มา - <a href=\"https://www.square-enix-games.com/en_GB/news/nintendo-direct-18-jun-24\">Square Enix</a></p>\n<p><img alt=\"No Description\" src=\"https://www.blognone.com/sites/default/files/externals/6a7c6f557cbf2aa97aa4729110b18b18.jpg\" /><img alt=\"No Description\" src=\"https://www.blognone.com/sites/default/files/externals/e12da107aac80bb8802009b23b448e12.jpg\" /></p>\n</div></div></div><div><div>Topics: </div><div><div><a href=\"/topics/dragon-quest\">Dragon Quest</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div><div><a href=\"/topics/nintendo-switch\">Nintendo Switch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9dc311ce837c6f430e9aac84d28ec61338095bd705da749c5b3fcfd292a6043","category":"Thai"}