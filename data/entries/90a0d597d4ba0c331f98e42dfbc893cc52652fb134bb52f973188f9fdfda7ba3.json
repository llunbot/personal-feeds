{"title":"Google เตรียมออก Gemini เวอร์ชันสำหรับเด็กอายุต่ำกว่า 13 ปี สัปดาห์หน้า","link":"https://www.blognone.com/node/146226","date":1746243505000,"content":"<div><div><div><p>กูเกิลเตรียมเพิ่มบริษัทแชทบอต AI Gemini ให้กับผู้ใช้งานเด็กที่อายุต่ำกว่า 13 ปี ซึ่งมีบัญชีผู้ปกครองดูแลอยู่ผ่าน Family Link ในสัปดาห์หน้า โดยกูเกิลส่งอีเมลแจ้งการเพิ่มบริการนี้ไปยังผู้ปกครองของเด็ก</p>\n<p>ตัวแทนของกูเกิลให้ข้อมูลเพิ่มเติมว่า Gemini เวอร์ชันสำหรับเด็กได้กำหนดเงื่อนไขเพิ่มเติม เพื่อป้องกันไม่ให้เด็กได้รับเนื้อหาที่ไม่เหมาะสม รวมทั้งบอกว่าข้อมูลที่เด็กใช้งานจะไม่ถูกรวบรวมเพื่อฝึกฝน AI ต่อ</p>\n<p>อย่างไรก็ตามการให้เด็กเข้าถึงการใช้งาน AI ได้ ย่อมมาพร้อมความกังวลหลายอย่าง กูเกิลจึงอธิบายคำเตือนเพิ่มว่า Gemini อาจทำงานผิดพลาดได้ จึงแนะนำให้ผู้ปกครองช่วยกำกับดูแลการใช้งานด้วย เช่น สอนการใช้ Fact Check เมื่อได้รับคำตอบจาก Gemini, สอนว่า Gemini ไม่ใช่คนจริง และเลี่ยงการให้ข้อมูลส่วนบุคคลกับ Gemini เป็นต้น อย่างไรก็ตามกูเกิลก็อธิบายในอีเมลว่ามีโอกาสที่ Gemini อาจให้คำตอบที่ไม่เหมาะสมได้</p>\n<p>ที่มา: <a href=\"https://www.nytimes.com/2025/05/02/technology/google-gemini-ai-chatbot-kids.html\">The New York Times</a></p>\n<p><img alt=\"No Description\" src=\"https://www.blognone.com/sites/default/files/externals/c039eb9a72b856783d52c07c297b0bee.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/children\">Children</a></div><div><a href=\"/topics/google\">Google</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90a0d597d4ba0c331f98e42dfbc893cc52652fb134bb52f973188f9fdfda7ba3","category":"Thai"}