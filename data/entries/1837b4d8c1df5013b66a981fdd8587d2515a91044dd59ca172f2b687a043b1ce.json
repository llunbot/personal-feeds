{"title":"พันธมิตรยักษ์ใหญ่ระดับโลกมั่นใจสยามพารากอนและประเทศไทย เดินหน้าร่วมขยายโกลบอล อีโคซิสเต็ม","link":"https://www.blognone.com/node/136262","date":1697598000000,"content":"<div><div><div><ul>\n<li>7 พันธมิตรค้าปลีกข้ามชาติเชื่อมั่น ร่วม cross border privilege แลกเปลี่ยนประสบการณ์การช้อปปิ้งและสิทธิประโยชน์เหนือระดับสำหรับสมาชิก VIZ และสมาชิกของพันธมิตรจากประเทศต่างๆ</li>\n<li>อาลีเพย์, Klook และ ทริปดอทคอม มั่นใจสยามพารากอนที่มียอดจับจ่ายสูงอันดับต้นของประเทศ ร่วมเสริมประสบการณ์การช้อปปิ้งและไลฟ์สไตล์เหนือระดับให้กับนักท่องเที่ยว ชาวจีนและทั่วโลก</li>\n<li>ชูจุดแข็ง ONESIAM SuperApp กลไกขับเคลื่อนการเติบโต สร้างความแตกต่างและเสริมความแข็งแรงผู้นำในตลาด Luxury Retail</li>\n</ul>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/14976c9c7e0295386fe7a15396c385d6.jpg\" /></p>\n<p><strong>กลุ่มบริษัทสยามพิวรรธน์</strong> ผู้พัฒนาธุรกิจอสังหาริมทรัพย์และค้าปลีกชั้นนำ เจ้าของและผู้บริหารสยามพารากอน สยามเซ็นเตอร์ สยามดิสคัฟเวอรี่ หนึ่งในพันธมิตรเจ้าของ ไอคอนสยาม และ สยาม พรีเมี่ยม เอาท์เล็ต กรุงเทพ  <strong>เดินหน้าผนึกพลังกับ  7  พันธมิตรค้าปลีกยักษ์ใหญ่ระดับโลกและ กำลังอยู่ระหว่างการเจรจากับ Hyundai Department Store เชื่อมสิทธิประโยชน์เหนือระดับให้กับผู้ใช้บริการของศูนย์การค้าสู่ ONESIAM SuperApp และในเวลาเดียวกันสามารถดึงดูดนักช้อปสมาชิกของพันธมิตรค้าปลีกจากประเทศต่างๆ เข้ามาจับจ่ายใช้สอยในศูนย์การค้ากลุ่มสยามพิวรรธน์ พร้อมกันนี้ อาลีเพย์ (Alipay), Klook และ ทริปดอทคอม กรุ๊ป (Trip.com Group) ร่วมยกระดับประสบการณ์แบบไร้รอยต่อของลูกค้าให้ดียิ่งขึ้น พร้อมสิทธิพิเศษ เพื่อรองรับความต้องการของนักท่องเที่ยวชาวจีนและทั่วโลก</strong></p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/f32c36e22561ba850762cceb0804e34f.jpg\" /></p>\n<p><strong>นางสรัลธร อัศเวศน์ รองกรรมการผู้จัดการใหญ่ ผู้บริหารสายงานบริหารธุรกิจศูนย์การค้า บริษัท  สยามพิวรรธน์ จำกัด</strong> “สยามพิวรรธน์ได้</p>\n<p>ใช้กลยุทธ์ Collaborate to Win เป็นหัวใจสำคัญในการดำเนินธุรกิจ ผนึกพันธมิตรและคู่ค้าระดับผู้นำธุรกิจทั้งในประเทศและนานาประเทศทั่วโลก เพื่อสร้างระบบนิเวศแห่งความสำเร็จร่วมกันและเพิ่มศักยภาพทางธุรกิจอย่างไร้ขีดจำกัด โดยสยามพิวรรธน์เป็นคนแรกที่ริเริ่มในการจับมือพันธมิตรทางธุรกิจที่แข็งแกร่งในระดับโลกเพื่อมอบประสบการณ์เหนือระดับและสร้างความประทับใจให้แก่ลูกค้าทั้งชาวไทยและนักท่องเที่ยวชาวต่างชาติที่เข้ามาเยี่ยมเยือนอย่างต่อเนื่อง จนทำให้ศูนย์การค้าในเครือของสยามพิวรรธน์ อาทิ สยามพารากอน ได้รับรางวัลแบรนด์ยอดนิยมในหมวด Tourist Attraction Mall จากการมอบรางวัล “Marketeer No.1 Brand Thailand 2023” และล่าสุดกับ รางวัล “Best Luxury Lifestyle Mall” ศูนย์การค้าที่รวบรวมแบรนด์ระดับ Luxury ที่ครบครันมากที่สุดในประเทศไทย ตอกย้ำการเป็นศูนย์การค้าระดับพรีเมี่ยมที่โดดเด่นที่สุด เป็นที่หนึ่งในใจของลูกค้าทั้งชาวไทยและนักท่องเที่ยวต่างชาติ และเป็นผู้นำที่ครองฐานกลุ่มลูกค้ากำลังซื้อสูงมากที่สุดในประเทศไทย”</p>\n<p>สยามพิวรรธน์เสริมความแข็งแกร่ง Global Ecosystem ด้วยการ<strong>ผสานความร่วมมือกับ 7พันธมิตรค้าปลีกยักษ์ใหญ่ในประเทศท่องเที่ยวระดับโลก และยังอยู่ระหว่างการหารือถึงความร่วมมือในการเป็นพันธมิตรกับ Hyundai Department Store  เพื่อมาเสริมสร้างความพิเศษเหนือระดับที่จะมอบให้กับลูกค้าทั้งชาวไทยและชาวต่างประเทศ (Global Privilege Partnership)</strong></p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/2f69b48f9947cbb762544e1e5617ade1.jpg\" /></p>\n<p><strong>Global Privilege Partnership</strong>  เป็นการจับมือกับพันธมิตรชั้นนำระดับโลก ได้แก่ <strong>ศูนย์การค้า PARCO ประเทศญี่ปุ่น TAIPEI 101 ไต้หวัน Hong Kong Times Square ฮ่องกง  ห้างสรรพสินค้า ION Orchard ประเทศสิงคโปร์  Pavilion Kuala Lumper ประเทศมาเลเซีย Plaza Indonesia ประเทศอินโดนีเซีย และ FOSUN สาธารณะรัฐประชาชนจีน ซึ่งเป็นกลุ่มธุรกิจที่ครอบคลุมทั้งศูนย์การค้า การท่องเที่ยว และบริการด้านสุขภาพ</strong> เพื่อเพิ่มความคุ้มค่าในด้านสิทธิประโยชน์แก่สมาชิก VIZ ที่มี ONESIAM SuperApp โดยมีสิทธิพิเศษได้แก่ การอัปเกรดสถานะสมาชิกเทียบเท่าสถานะสมาชิกระดับพรีเมี่ยมเพื่อรับสิทธิประโยชน์</p>\n<p>สูงสุด Welcome Gift พร้อมบริการที่สุดพิเศษซึ่งอำนวยความสะดวกสบายสูงสุด ได้แก่บริการผู้ช่วยส่วนบุคคลที่จะคอยแนะนำบริการต่างๆ ภายในศูนย์การค้า บริการ Exclusive Lounge บริการรถลีมูซีนรับ-ส่ง เมื่อช้อปครบตามกำหนด  ทั้งนี้ขึ้นอยู่กับความพร้อมของบริการ ณ ศูนย์การค้าในประเทศนั้นๆ โดยความร่วมมือระหว่างสยามพิวรรธน์และพันธมิตรต่างๆ ระดับโลกในครั้งนี้จะส่งผลให้มีลูกค้าที่สามารถรับสิทธิประโยชน์ได้กว่า 4  ล้านคนต่อปี</p>\n<p><strong>Mr. Vernon Ma, Senior Manager - Promotions &amp; Centre Operations, Hong Kong Times Square</strong> : “ความร่วมมือในครั้งนี้นั้นเหนือไปกว่าการช้อปปิ้งและไดน์นิ่ง แต่เป็นการสร้างแพลตฟอร์ม การเรียนรู้ ที่เราได้ร่วมกันแบ่งปันประสบการณ์และสร้างความผูกพันกันอย่างใกล้ชิด”</p>\n<p><strong>Ms. Yeo Mui Hong, Chief Executive Officer, ION Orchard ประเทศสิงคโปร์</strong> : “ความร่วมมือในครั้งนี้ได้ก่อให้เกิดพื้นฐานที่แข็งแกร่งและสมบูรณ์ในการสร้างคุณค่าที่ยิ่งใหญ่ขึ้นสำหรับลูกค้าสมาชิกของเรา รวมทั้งช่วยเพิ่มความน่าดึงดูดให้กับจุดหมายปลายทางของเราด้วย”</p>\n<p><strong>Ms.Yoko Nakata, General Manager of Global Marketing Department , Parco ประเทศญี่ปุ่น</strong> : “เราผนึกความร่วมมือที่ก่อให้เกิดประโยชน์ร่วมกันทั้งในเรื่องการแลกเปลี่ยนข้อมูลและความคิดเห็น เรามั่นใจว่าความพิเศษของความร่วมมือในครั้งนี้จะทำให้ลูกค้าได้สัมผัสกับแหล่งทรัพยากรอันทรงคุณค่าของญี่ปุ่นในหลายๆ สถานที่ รวมทั้งช่วยสนับสนุนการท่องเที่ยวทั่วภูมิภาคเอเชีย”</p>\n<p><strong>Ms. Kung Suan Ai, Director of Marketing, Pavilion Kuala Lumper ประเทศมาเลเซีย</strong> : “ความร่วมมือในครั้งนี้กับสยามพิวรรธน์ได้ทำให้เกิดประโยชน์ร่วมกันของทั้งสองฝ่าย เรารู้สึกตื่นเต้นอย่างยิ่ง และยังรู้สึกตื่นเต้นกับโอกาสใหม่ๆ สำหรับความร่วมมือในอนาคตด้วย”</p>\n<p><strong>Mr. Zamri Mamat, General Manager Marketing, Plaza Indonesia ประเทศอินโดนีเซีย</strong> : “เราเสนอโปรโมชั่นพิเศษและสิทธิประโยชน์ซึ่งมีประโยชน์ต่อทั้งลูกค้าและศูนย์การค้าของเรา เราหวังว่าความร่วมมือในครั้งนี้จะส่งผลในเชิงบวกต่อธุรกิจโดยรวมในภูมิภาค”</p>\n<p><strong>Ms. Annie Lee, Senior Director &amp; Head of Mall Marketing, TAIPEI 101 ไต้หวัน</strong> : “ความร่วมมือในครั้งนี้ไม่ได้เป็นเพียงเรื่องของการค้าปลีก แต่ยังช่วยกระชับความสัมพันธ์ด้านการท่องเที่ยวและวัฒนธรรมของไทยและไต้หวันให้แน่นแฟ้นยิ่งขึ้น ทำให้อุตสาหกรรมการท่องเที่ยวของทั้งสองประเทศได้รับชัยชนะทั้งสองฝ่าย”</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/e6fa75c176c3128a3ab5fa78dbfe1f02.jpg\" /></p>\n<p><strong>Mr. Yao Yuan, Principle Director of CRM and Lifestyle Project Director, Fosun, สาธารณรัฐประชาชนจีน</strong> : “เราทั้งสองฝ่ายมีวิสัยทัศน์ในการนำเสนอประสบการณ์ระดับเยี่ยมยอดให้กับลูกค้าในระดับสากล ปฏิเสธไม่ได้ว่าความร่วมมือกับสยามพิวรรธน์จะช่วยเพิ่มความสะดวกและมอบประสบการณ์ที่มากขึ้นให้กับลูกค้าของเรา”</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/5929113cd1c1e645c9779febb4b9e109.jpg\" /></p>\n<p><strong>Global Privilege Partnership</strong> ถือเป็นอีกหนึ่งกลยุทธ์ในการมอบประสบการณ์แปลกใหม่ที่หลากหลายและมีความพิเศษที่จะทำให้เข้าถึงลูกค้ากลุ่มคนรุ่นใหม่ในเจเนอเรชั่น Y และ Z ได้อย่างตรงใจ พร้อมไฮไลท์สำคัญคือ การที่สมาชิก VIZ ไปแสดงสถานะสมาชิกเพื่อรับสิทธิประโยชน์ในห้างสรรพสินค้า ร้านค้า และโรงแรมในเครือกลุ่มพันธมิตร จะได้รับสิทธิพิเศษเสมือนเป็นลูกค้าระดับบนของห้างสรรพสินค้า ร้านค้า และโรงแรมในเครือ ในขณะเดียวกัน แคมเปญนี้จะสามารถดึงดูดนักช้อปสมาชิกของพันธมิตร ค้าปลีกจากประเทศต่างๆ เข้ามาจับจ่ายใช้สอยในศูนย์การค้ากลุ่มสยามพิวรรธน์ ได้เช่นกัน</p>\n<p><strong>นอกจากนี้สยามพิวรรธน์ยังได้ร่วมมือกับอาลีเพย์, Klook และ ทริปดอทคอม กรุ๊ป ที่เชื่อมั่นในศักยภายของกลุ่ม  ซึ่งเกิดจากบทพิสูจน์ของจำนวนนักท่องเที่ยวที่มาเยือน และยอดจับจ่ายของฐานลูกค้านักช้อปสูงเป็นอันดับต้นของประเทศ ได้ร่วมมอบประสบการณ์การช้อปปิ้งและไลฟ์สไตล์เหนือระดับให้กับนักท่องเที่ยวชาวจีนและทั่วโลก</strong></p>\n<p><strong>นายสิทธิพงษ์ กิตติประภาพงศ์ ผู้จัดการทั่วไป ด้าน Global Merchant Partnership ประจำประเทศไทย บริษัท แอนท์กรุ๊ป (Ant Group) เจ้าของแพลตฟอร์มรับชำระเงินอาลีเพย์</strong> : “เราเห็นสัญญาณที่ดีมากของการกลับมาของนักท่องเที่ยวต่างชาติในประเทศไทย ซึ่งยังคงเป็นหนึ่งในจุดหมายปลายทางอันดับต้นๆ ของโลก เราทำงานร่วมกับพันธมิตรในประเทศ อย่างเช่น สยามพิวรรธน์ และ การท่องเที่ยวแห่งประเทศไทย ที่จะโปรโมทให้ประเทศไทยเป็นจุดหมายปลายทางที่ได้รับเลือก และเพิ่ม Visibility เพื่อให้ธุรกิจในประเทศเป็นที่รู้จักมากขึ้น สยามพิวรรธน์และแอนท์ กรุ๊ป มีพันธกิจร่วมกันที่จะเสริมสร้างประสบการณ์ที่ดีให้กับนักท่องเที่ยวในประเทศไทยผ่านการใช้นวัตกรรมดิจิทัล เราหวังว่าจะได้ร่วมกันต้อนรับนักท่องเที่ยวมากขึ้นในเดือนที่จะถึงนี้ เพื่อสร้างปรากฏการณ์ Amazing Thailand”</p>\n<p><strong>Michael Liu, VP, global shopping business, ทริปดอทคอมกรุ๊ป (Trip.com Group)</strong>  ผู้นำการให้บริการด้านการจองการท่องเที่ยวออนไลน์ระดับโลก: “Trip.com มีความพร้อมที่จะสนับสนุนการสร้าง Ecosystem ของอุตสาหกรรมท่องเที่ยวไทยให้กลับมาพลิกฟื้นและเติบโตอีกครั้ง ผ่านการทำงานร่วมกับพันธมิตรที่แข็งแกร่งอย่างกลุ่มสยามพิวรรธน์ เพื่อเติมเต็มประสบการณ์ให้กับนักท่องเที่ยวชาวจีนและ นักเดินทางจากทั่วโลก”</p>\n<p><strong>Klook</strong>  แพลตฟอร์มในการจองกิจกรรมและประสบการณ์การท่องเที่ยว กล่าวว่า ความร่วมมือกับสยามพิวรรธน์เป็นการสร้างปรากฏการณ์ Global Ecosystem ที่เชื่อมต่อกับแพลตฟอร์มออนไลน์ Klook ซึ่งรวบรวมกิจกรรมและบริการการท่องเที่ยวที่มีคุณภาพมาไว้ในที่เดียว เพื่อมอบประสบการณ์และบริการที่ดีที่สุดให้กับลูกค้า  และเชื่อมั่นว่าการผนึกกำลังครั้งนี้จะช่วยส่งเสริมภาคการท่องเที่ยวและเศรษฐกิจของไทยโดยรวม</p>\n<p><strong>เชื่อมประสบการณ์และสิทธิประโยชน์สู่ ONESIAM SuperApp กลไกสร้างการเติบโตให้กับธุรกิจ</strong></p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/c54d18043e33cf585cbce4550a3f5b5c.jpg\" /></p>\n<p><strong>นายปานเทพย์ นิลสินธพ ประธานบริหารสายงานประสบการณ์ลูกค้า  บริษัท สยามพิวรรธน์ จำกัด</strong> กล่าวว่า ONESIAM SuperApp เป็นเครื่องมือสำคัญในการสร้างการเติบโตของกลุ่มอย่างก้าวกระโดด  เป็น gateway สู่ศูนย์การค้าในเครือของเราทั้งหมดที่ช่วยยกระดับการสร้างประสบการณ์และบริการลูกค้า และสนับสนุนส่งเสริมธุรกิจของร้านค้าและพันธมิตรจากหลายอุตสาหกรรมที่ร่วมใน Global Ecosystem และยังเป็นแอปพลิเคชั่นของศูนย์การค้าแห่งเดียวที่มีสกุลเงินดิจิทัล หรือ VIZ Coins สำหรับการจับจ่ายใช้สอยใน 6 ศูนย์การค้าในเครือของสยามพิวรรธน์ รวมถึงร้านค้าและพันธมิตรที่ร่วมรายการ ONESIAM SuperApp มีจุดเด่นดังนี้</p>\n<ol>\n<li>ยกระดับประสบการณ์ให้กับลูกค้าสมาชิกที่สามารถค้นพบกิจกรรม และโปรโมชั่นของศูนย์การค้าได้ก่อนใคร และในปีนี้ได้มีการเปิดตัวฟีเจอร์ใหม่ SNAP &amp; COLLECT เพื่อความสะดวกสบายมากขึ้น ลูกค้าสามารถสะสมยอดใช้จ่ายด้วยการถ่ายรูปใบเสร็จ เพื่อรับ VIZ Coins ผ่าน แอปพลิเคชัน</li>\n<li>เปิดประตูสู่ความพิเศษของศูนย์การค้าในเครือทั้งหมดด้วย Exclusive benefits | Exclusive experience  | Exclusive promotions โดย ONESIAM SuperApp นำเสนอสิทธิพิเศษแบบ เอ็กซ์คลูซีฟ ที่จัดมาเพื่อสมาชิกโดยเฉพาะ นับตั้งแต่ประสบการณ์เอ็กซ์คลูซีฟ อาทิ แคมเปญ Clash de Cartier ร่วมกับคาร์เทียร์ (Cartier) ที่กลายเป็น talk of the town ไปจนถึงประสบการณ์ สิทธิพิเศษที่คัดสรรสำหรับลูกค้า ONESIAM โดยเฉพาะ ผ่านการร่วมมือกับพันธมิตรที่มีเครือข่ายทั้งในประเทศและทั่วโลก อย่างสายการบินชั้นนำของโลก การเปิดตัว ONESIAM Travel Club คอมมูนิตี้สำหรับลักซ์ซูรี่ไลฟ์สไตล์ และการผนึกกำลังร่วมกับ โรงพยาบาลชั้นนำ เป็นต้น</li>\n<li>เข้าถึงความหลากหลายของ luxury brand  ที่มากที่สุดในประเทศไทย เป็นคนแรกที่สามารถซื้อสินค้าที่อยู่ในกระแสความนิยม ของสะสม  เช่น Carlyn, Mardi, emis, LEGO  ลูกค้าสามารถเลือกซื้อได้ทุกที่ ทุกเวลา สำหรับฟีเจอร์ที่ได้รับความสนใจต่อเนื่อง อาทิ Luxury Chat and Shop เลือกช้อปสินค้าแบรนด์ดังระดับโลก ในศูนย์การค้าในเครือ การคัดสรรสินค้า Collection พิเศษ</li>\n</ol>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/f18fae2377954b6f0425fe6f1f9241a1.jpg\" /></p>\n<p>นับตั้งแต่เปิดตัวในปลายปี 2564 ONESIAM SuperApp ประสบความสำเร็จในการสร้างฐานลูกค้าให้เติบโตต่อเนื่อง จากการตอบรับแคมเปญการตลาดแบบเอ็กซ์คลูซีฟ ที่สร้างสรรค์และโดนใจลูกค้า ทำให้มีสมาชิกมากกว่า 1.7  ล้านราย จำนวนลูกค้าเพิ่มขึ้นมากกว่า 1 ล้านคน เติบโต 102% เทียบกับช่วงก่อนเปิดตัวในปลายปี 2564 ขณะที่จำนวน Active member เพิ่มขึ้นถึงเกือบ 2 เท่า และมียอดการใช้จ่ายเพิ่มขึ้นกว่าเท่าตัวราว 60,000 บาทต่อคน  ทำให้ยอดการใช้จ่ายต่อครั้ง (per transaction) มีค่าเฉลี่ยสูงถึง 15,000 บาทต่อครั้ง  ซึ่งสูงกว่ามาตรฐานการจับจ่ายในศูนย์การค้าโดยเฉลี่ย</p>\n<p>ในปี 2567 ที่จะมาถึงนี้ ONESIAM SuperApp จะมอบบริการและสิทธิพิเศษที่เหนือระดับไปอีกขั้น พร้อมขยาย VIZ Coin ให้ออกไปไกลกว่าธุรกิจรีเทล เชื่อมโยงประสบการณ์ช้อปปิ้งทั้งโลกจริงและโลกดิจิทัลแบบไร้รอยต่อ</p>\n</div></div></div><div><div>Topics: </div><div><div><a href=\"/topics/siam-piwat\">Siam Piwat</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1837b4d8c1df5013b66a981fdd8587d2515a91044dd59ca172f2b687a043b1ce","category":"Thai"}