{"title":"นักพัฒนาพอร์ตลินุกซ์ลงชิป RISC-V แบบชิปละสี่บาทสำเร็จ แต่ต้องใส่แรมเพิ่ม บูตทีละ 5 นาที","link":"https://www.blognone.com/node/138450","date":1709136805000,"content":"<div><div><div><p>Vlad Tomoiagă นักเรียนวิศวกรรมไฟฟ้าจากโรมาเนีย พอร์ตเคอร์เนลลินุกซ์ลงไปยังชิป <a>CH32V003</a> ไมโครคอนโทรลเลอร์สถาปัตยกรรม RISC-V ที่มีจุดเด่นคือราคาถูกมากๆ ราคาต่อชิปอยู่ที่ประมาณ 4 บาทเท่านั้น หรือหากซื้อบอร์ดพัฒนาสำเร็จรูปก็ยังมีราคาไม่ถึงร้อยบาท</p>\n<p>แม้จะพอร์ตลินุกซ์สำเร็จ แต่ชิป CH32V003 นั้นมีแรมเพียง 2KB ไม่สามารถบูตลินุกซ์ขึ้นได้ ต้องใช้ชิป PSRAM ที่เป็นแรมผ่านพอร์ต SPI ขนาด 8MB เพื่อให้มีแรมเพียงพอ  และยังต้องจำลอง memory management unit (MMU) ขึ้นมาด้วย<a href=\"https://github.com/cnlohr/mini-rv32ima\">โครงการ mini-rv32ima</a> ที่พอร์ตลินุกซ์ลงชิป RISC-V ตัวอืนๆ ที่ใช้สถาปัตยกรรม RV32 เหมือนกันมาหลายตัว</p>\n<p>CH32V003 เป็นชิปรุ่นเล็กสุดในตระกูล RISC-V ของบริษัท Nanjing Qinheng Microelectronics โดยคอร์ QingKe RISC-V นี้เป็นสถาปัตยกรรมที่พัฒนาเอง รุ่นใหญ่ที่สุดในตระกูลนี้มีสัญญาณนาฬิกาสูงสุด 144MHz, แรมสูงสุด 64KB, และสตอเรจแฟลชสูงสุด 256KB</p>\n<p>แม้จะบูตได้บนชิป 4 บาท แต่การทำงานจริงก็ช้ามาก เฉพาะการบูตใช้เวลาประมาณ 5 นาที และการใช้งานจริงก็ต้องการทั้งแรมภายนอกและการ์ด SD สำหรับเก็บข้อมูลอยู่ดี ทำให้ราคารวมของระบบที่จะใช้งานได้ก็ไม่ได้ต่างจากบอร์ดพัฒนาลินุกซ์โดยทั่วไปนัก</p>\n<p>ที่มา - <a href=\"https://github.com/tvlad1234/linux-ch32v003\">GitHub: vlad1234/linux-ch32v003</a></p>\n<p><img alt=\"No Description\" src=\"https://www.blognone.com/sites/default/files/externals/115ec54c49d368f4cc5bba8b6730460a.png\" /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/risc-v\">RISC-V</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53afde1143e392e481c7e1a4d09c081af1a8434c7fafc13088d3a5ba92408de9","category":"Thai"}