{"title":"บริษัทคลาวด์ด้านการเงินอังกฤษย้ายเซิร์ฟเวอร์ 3,000 เครื่อง 20,000 VM จาก VMware ไป OpenNebula เพื่อลดค่าไลเซนส์","link":"https://www.blognone.com/node/143425","date":1733198132000,"content":"<div><div><div><p>Beeks Group ผู้ให้บริการไอทีจากสหราชอาณาจักรเปิดเผยในรายงานทางการเงินประจำปี ระบุว่าบริษัทย้ายจาก VMware ไปยัง OpenNebula ที่เป็นซอฟต์แวร์จัดการคลาวด์แบบโอเพนซอร์ส</p>\n<p>ทางบริษัทเปิดเผยข้อมูลนี้เพื่อชี้แจงเหตุผลที่สัดส่วนกำไรของธุรกิจคลาวด์ลดลง เนื่องจากค่าไลเซนส์ซอฟต์แวร์ที่แพงขึ้น โดย Beeks ระบุว่าจะแพงขึ้นปีเดียวและหลังจากนี้จะถูกลง โดย OpenNebula เป็นระบบให้บริการคลาวด์โดยรองรับทั้ง KVM, LXC, และ vCenter อยู่เบื้องหลัง</p>\n<p>กระบวนการย้ายไม่ได้ง่ายดายนัก เนื่องจาก Beeks มีซอฟต์แวร์ของตัวเองที่เชื่อมกับ API ของ VMware อยู่ และต้องเขียนใหม่เพื่อให้รองรับ OpenNebula และการย้ายก็ไม่ได้ย้ายทั้งหมด เพราะลูกค้าบางส่วนระบุว่าต้องการ VMware โดยตรงก็ยังคงรันต่อไป อย่างไรก็ตามการย้ายเซิร์ฟเวอร์ 3,000 เครื่อง รวม VM กว่า 20,000 เครื่องก็ย้ายมาเกือบทั้งหมดแล้ว และหลังจากย้ายมายังสามารถอัด VM ใส่เซิร์ฟเวอร์ได้มากขึ้น</p>\n<p>ที่มา - <a href=\"https://www.theregister.com/2024/12/02/beeks_group_vmware_opennebula_migration/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/212f4d9d041358b5731c98ef1a416e3d.png\" /></p>\n</div></div></div><div><div>Topics: </div><div><div><a href=\"/topics/virtual-machine\">Virtual Machine</a></div><div><a href=\"/topics/vmware\">VMware</a></div><div><a href=\"/topics/opennebula\">OpenNebula</a></div><div><a href=\"/topics/enterprise\">Enterprise</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6bab4429651fa34b4e1610d28a151f0c3a8f3e570d8fce5fd6d2e463a6cd7be0","category":"Thai"}