{"title":"Vodafone โชว์วิดีโอคอลล์ผ่านดาวเทียม ใช้มือถือ 4G ทั่วไปได้ ตั้งเป้าเปิดบริการปี 2025-2026","link":"https://www.blognone.com/node/144430","date":1738290154000,"content":"<div><div><div><p>โอเปอเรเตอร์ Vodafone ของอังกฤษ สาธิตการคุยวิดีโอคอลล์บนมือถือ 4G/5G ที่ขายทั่วไป <strong>ผ่านเครือข่ายดาวเทียม</strong> เป็นครั้งแรก โดยไม่ต้องพึ่งพาสัญญาณจากเสาโทรศัพท์เลย</p>\n<p>การทดสอบของ Vodafone ให้วิศวกรไปอยู่ในพื้นที่ห่างไกลสัญญาณมือถือในเวลส์ แล้วโทรมาหา Margherita Della Valle ซีอีโอของ Vodafone Group ผ่านดาวเทียม BlueBird ของบริษัท AST SpaceMobile ที่มีอัตราดาวน์โหลดข้อมูล 4G เกิน 10 Mbps</p>\n<p>จากคลิปที่นำมาโชว์เราจะเห็นคุณภาพของภาพและเสียงที่อาจยังไม่เท่าโทรผ่านเครือข่ายโทรศัพท์แบบเดิม แต่ก็น่าประทับใจเมื่อมองว่า การวิดีโอคอลล์ผ่านดาวเทียมพัฒนาขึ้นมาก และจะช่วยแก้ปัญหาการเข้าถึงบรอดแบนด์ในพื้นที่ห่างไกลไปได้มาก</p>\n<p>AST SpaceMobile ระบุว่าตอนนี้ดาวเทียม BlueBird ที่ตอนนี้ยิงขึ้นไปแล้ว 5 ดวง เป็นบริการดาวเทียมวงโคจรต่ำเพียงรายเดียวในโลกที่ให้บริการ 4G/5G สำหรับสมาร์ทโฟนแล้ว (เพิ่งยิงขึ้นวงโคจรเมื่อประมาณ 4 เดือนก่อน) ส่วน Vodafone ประกาศว่าจะเปิดบริการโทรผ่านดาวเทียมกับลูกค้าทั่วไปในช่วงปลายปี 2025 หรือ 2026</p>\n<p>ที่มา - <a href=\"https://www.vodafone.com/news/technology/vodafone-makes-historic-satellite-video-call-from-a-smartphone\">Vodafone</a></p>\n<p><img alt=\"No Description\" src=\"https://www.blognone.com/sites/default/files/externals/e04122aeae10315ed0fd82ae2bb742b5.jpeg\" /></p>\n</div></div></div><div><div>Topics: </div><div><div><a href=\"/topics/vodafone\">Vodafone</a></div><div><a href=\"/topics/telecom\">Telecom</a></div><div><a href=\"/topics/satellite\">Satellite</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd675f242694f79bc2c9378cc6a8afc28cc44863f2ccbfd45b5f0afac6acfb00","category":"Thai"}