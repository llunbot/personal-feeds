{"title":"ChatGPT จะปิดตัวเลือกเสียงพูด \"Sky\" ชั่วคราว หลังถูกตั้งข้อสังเกตว่าเสียงคล้าย Scarlett Johansson","link":"https://www.blognone.com/node/139849","date":1716203647000,"content":"<div><div><div><p>OpenAI มีฟังก์ชัน Voice Mode ใน ChatGPT ให้ใช้งาน<a href=\"https://www.blognone.com/node/135924\">ตั้งแต่กันยายน</a>ปีที่แล้ว ซึ่ง ChatGPT สามารถโต้ตอบเป็นเสียงพูดได้ โดยระบุว่าเสียงที่ออกมานั้นใช้นักพากย์มืออาชีพ</p>\n<p>อย่างไรก็ตามในตัวเลือก 5 เสียงที่มีให้ใช้งานได้แก่ Breeze, Cove, Ember, Juniper และ Sky ตัวเลือกเสียงอันหลังสุด Sky กลายเป็นประเด็นเมื่อมีคนตั้งข้อสงสัยว่าน้ำเสียงนั้นคล้ายกับนักแสดง Scarlett Johansson (Natasha Romanoff ใน Black Widow)</p>\n<p>OpenAI ยืนยันว่าเสียงของ Sky เป็นของนักพากย์มืออาชีพหญิงคนหนึ่ง ที่พูดแบบธรรมชาติ และไม่ใช่ Scarlett Johansson แต่จะไม่เปิดเผยตัวตนเพื่อความเป็นส่วนตัว โดย OpenAI จะเริ่มปิดการใช้งานเสียง Sky ชั่วคราวเพื่อตรวจสอบเรื่องนี้เพิ่มเติม</p>\n<p>OpenAI ยังอธิบายขั้นตอนการเลือกเสียงพูดมาใช้ใน ChatGPT โดยได้เปิดรับสมัครนักพากย์มืออาชีพ ซึ่งมีใบสมัครเข้ามากว่า 400 คน มีเกณฑ์การคัดเลือกเสียงหลายอย่าง เช่น ฟังง่าย เป็นธรรมชาติ พูดได้หลายภาษา น่าเชื่อถือ ฯลฯ ซึ่งสุดท้ายได้ออกมา 5 เสียงที่มีให้ใช้งานปัจจุบัน</p>\n<p>ที่มา: <a href=\"https://openai.com/index/how-the-voices-for-chatgpt-were-chosen/\">OpenAI</a> ภาพ <a href=\"https://www.flickr.com/photos/gageskidmore/48471749881/\">Flickr: Gage Skidmore</a></p>\n<p><img alt=\"No Description\" src=\"https://www.blognone.com/sites/default/files/externals/4b5535fbd4e2d0dd9858db993a19611b.jpeg\" /></p>\n<blockquote><p>We’ve heard questions about how we chose the voices in ChatGPT, especially Sky. We are working to pause the use of Sky while we address them.Read more about how we chose these voices: <a href=\"https://t.co/R8wwZjU36L\">https://t.co/R8wwZjU36L</a></p>\n<p>— OpenAI (@OpenAI) <a href=\"https://twitter.com/OpenAI/status/1792443575839678909?ref_src=twsrc%5Etfw\">May 20, 2024</a></p></blockquote>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9f60c865e3b5053e6e69af1e7313242fccb68f8e100902eea76418f74ab37a4","category":"Thai"}