{"title":"TikTok อาจออกอัลกอริทึมใหม่สำหรับสหรัฐอเมริกาโดยเฉพาะ เพื่อให้หลุดจากคำสั่งแบนแอป","link":"https://www.blognone.com/node/140059","date":1717135874000,"content":"<div><div><div><p>มีรายงานว่าหลังจากสหรัฐ<a href=\"https://www.blognone.com/node/139399\">ลงนามรับรองกฎหมายแบน TikTok</a> โดย ByteDance บริษัทแม่ มีทางเลือกคือขายธุรกิจ TikTok แยกออกมา หรือหยุดให้บริการในประเทศ ซึ่ง TikTok ก็ได้<a href=\"https://www.blognone.com/node/139632\">ฟ้องศาลกลับ</a>ในประเด็นดังกล่าว ขณะเดียวกัน ByteDance ก็เริ่มมองทางเลือกอื่นหากจำเป็นต้องทำตามคำสั่งจริง</p>\n<p>ข้อเสนอล่าสุดของ ByteDance คือการสร้างอัลกอริทึมใหม่อีกตัวที่เหมือน TikTok แต่ปรับแต่งให้รองรับเฉพาะในสหรัฐอเมริกาที่มีผู้ใช้งาน 170 ล้านคน อัลกอริทึมนี้จะดูแลจัดการโดยบริษัทอิสระที่แยกขาดจากบริษัทแม่ในจีน อัลกอริทึมนี้ถูกพัฒนามามากกว่าหนึ่งปีแล้วในชื่อโครงการภายในว่า Project Texas</p>\n<p>ก่อนหน้านี้มีข่าวว่าทางการจีนในออกคำสั่งภายในเรื่องนี้ ว่าหากเกิดการซื้อขายส่วนธุรกิจ TikTok จริง จะต้องไม่รวมอัลกอริทึมแนะนำคอนเทนต์ด้วย จึงเกิดคำถามว่า TikTok ที่ไม่ได้อัลกอริทึมไปด้วยจะมีผู้สนใจซื้อกิจการนี้ไปหรือไม่</p>\n<p>ที่มา: <a href=\"https://www.socialmediatoday.com/news/tiktoks-exploring-a-us-only-version-of-its-feed-algorithm/717597/\">Social Media Today</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a620ee85ccbd4e6c66bc406807a8d74c74c2284fd6e7a12eb13b862cc6ba2355","category":"Thai"}