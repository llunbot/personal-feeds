{"title":"Star Wars Outlaws ออกแพตช์ปรับเกมเพลย์ ไม่บังคับ Stealth เปิดทางวิธีเล่นหลากหลายขึ้น","link":"https://www.blognone.com/node/143266","date":1732201958000,"content":"<div><div><div><p>Ubisoft ประกาศออกแพตช์เวอร์ชัน 1.4.0 ให้เกม Star Wars Outlaws ซึ่งเป็นแพตช์ใหญ่ Title Update ที่ปรับแก้เกมเพลย์ <a href=\"https://www.blognone.com/node/142216\">ตามที่สัญญาไว้</a></p>\n<p>แพตช์ตัวนี้ปรับวิธีการเล่นเกม โดยไม่บังคับให้ผู้เล่นต้องซ่อนเร้น (stealth) เข้าไปในฐานของฝ่ายศัตรูเพื่อทำภารกิจอีกต่อไป ผู้เล่นสามารถเดินหน้าลุย ยิงปืนใส่ศัตรูแบบแลกกันเลยเพื่อทำภารกิจให้สำเร็จก็ได้ เปิดทางให้เกมเพลย์มีอิสระมากขึ้นมาก แก้ปัญหาสำคัญของเกมที่บังคับให้ต้องซ่อนเร้น (forced stealth) แบบห้ามโดนศัตรูพบเจอเลย (ถ้าโดนเจอก็แพ้ ต้องเริ่มใหม่) มีจำนวนเยอะจนเกมน่าเบื่อเกินไป</p>\n<p>ในแพตช์นี้ยังปรับปรุงระบบ AI ของศัตรู, เพิ่มจุดอ่อนในร่างการของศัตรู เพื่อให้การต่อสู้หลากหลายขึ้น และปรับแอนิเมชันใบหน้าของตัวละครที่โดนวิจารณ์หนักในช่วงเกมวางขายแล้ว</p>\n<p>แพตช์ 1.4.0 จะออกในวันที่ 21 พฤศจิกายน พร้อมกับ DLC ตัวแรก Wild Card และนำเกมมาขายบน Steam เพื่อสร้างช่องทางการขายเพิ่มเติมด้วย</p>\n<p>ที่มา - <a href=\"https://www.ubisoft.com/en-gb/game/star-wars/outlaws/news-updates/1sXCR6GmB3Kn7OrKiy8DPO/star-wars-outlaws-title-update-140\">Ubisoft</a></p>\n<p><img src=\"https://www.blognone.com/sites/default/files/externals/ae50de222e9c26829f060cfbdc74a23e.jpg\" /></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea6f01afb33b9daaea56329bf7d68904c852b7d1181f42cf4b97bdd788a43964","category":"Thai"}