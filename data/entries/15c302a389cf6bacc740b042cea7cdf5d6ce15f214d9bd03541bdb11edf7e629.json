{"title":"อินเทลเผย Core Ultra ขายดี แต่ยังติดข้อจำกัดซัพพลาย, เริ่มทดสอบชิป 18A แล้ว ขายจริง 2025","link":"https://www.blognone.com/node/139446","date":1714188836000,"content":"<div><div><div><p>Pat Gelsinger ซีอีโอของอินเทล อธิบายแนวโน้มธุรกิจชิปใน<a href=\"https://www.blognone.com/node/139422\">การแถลงผลประกอบการไตรมาส 1/2024</a> ดังนี้</p>\n<ul>\n<li>ซีพียู Core Ultra (Meteor Lake) ขายดี ยอดสั่งซื้อเพิ่มขึ้น 2 เท่าในไตรมาส 2/2024 แต่ติดปัญหาเรื่องกำลังการผลิตของอินเทลเอง ซึ่งคาดว่าจะแก้ได้ในครึ่งหลังของปี 2024</li>\n<li>ช่วงปลายปี 2024 อินเทลมีชิปรอคิวเปิดตัวอีก 2 ตัวคือ Lunar Lake (โน้ตบุ๊ก) และ Arrow Lake (เดสก์ท็อป) และถ้านับยอดขายชิปตระกูล Lake ทั้งสามตัวที่อินเทลเรียก \"AI PC\" จะเกิน 40 ล้านตัว</li>\n<li><a href=\"https://www.blognone.com/node/139156\">Xeon 6 E-core โค้ดเนม Sierra Forest</a> ใช้กระบวนการผลิต Intel 3 ตอนนี้สินค้าเตรียมออกขายแล้ว และจะออก Granite Rapids (Xeon 6 P-core) ตามมาในไตรมาส 3</li>\n<li>ซีพียูพีซีรุ่นถัดไป Panther Lake และ<a href=\"https://www.blognone.com/node/135832\">ซีพียู Xeon รุ่นถัดไป Clearwater Forest</a> จะใช้กระบวนการผลิต Intel 18A ตอนนี้เริ่มทดสอบการผลิตในโรงงานแล้ว เริ่มผลิตจริงครึ่งแรกปี 2025 และสินค้าวางขายช่วงกลางปี</li>\n<li><a href=\"https://www.blognone.com/node/139151\">ชิปเร่งความเร็ว AI ตัวใหม่ Gaudi 3</a> เริ่มวางขาย คาดว่าจะทำรายได้ในครึ่งหลังของปีนี้ได้ 500 ล้านดอลลาร์ และเพิ่มขึ้นอีกในปี 2025 เพราะมั่นใจว่า Gaudi 3 มีต้นทุนรวม (total cost of ownership) ถูกกว่าคู่แข่งฝั่ง NVIDIA</li>\n</ul>\n<p>อินเทลเพิ่งแยกวิธีการรายงานผลประกอบการ เป็นฝั่งชิป (Intel Products) และฝั่งโรงงาน (Intel Foundry) ซึ่งธุรกิจฝั่งชิปยังทำรายได้ให้อินเทลอย่างมาก ธุรกิจเติบโต 17% มีกำไรดี แม้ว่าฝั่งโรงงานยังขาดทุนหนักก็ตาม</p>\n<p>ที่มา - <a href=\"https://d1io3yog0oux5.cloudfront.net/_93461a48c376c1b819b1fcbdf5ff5193/intel/db/887/9014/prepared_remarks/Intel-Earnings-Call-042524-FINAL.pdf\">Intel</a>, <a href=\"https://www.pcworld.com/article/2315592/intel-says-manufacturing-problems-are-hindering-hot-core-ultra-sales.html\">PCWorld</a></p>\n<p><img src=\"https://www.blognone.com/sites/default/files/externals/8a9761499e98edeed295ae4f1f283953.jpg\" /></p>\n</div></div></div><div><div>Topics: </div><div><div><a href=\"/topics/core-ultra\">Core Ultra</a></div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/meteor-lake\">Meteor Lake</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15c302a389cf6bacc740b042cea7cdf5d6ce15f214d9bd03541bdb11edf7e629","category":"Thai"}