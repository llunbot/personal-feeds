{"title":"Artifact แอปอ่านข่าวของผู้ก่อตั้ง Instagram ยังเปิดให้ใช้งานต่อไป ไม่ปิดตัวตามประกาศก่อนหน้า","link":"https://www.blognone.com/node/138918","date":1711501117000,"content":"<div><div><div><p>Artifact แอปอ่านข่าวที่คัดเลือกข่าวและมีฟีเจอร์สรุปเนื้อหาด้วย AI ของสองผู้ก่อตั้ง Instagram ซึ่ง<a href=\"https://www.blognone.com/node/137646\">ประกาศปิดตัว</a>ภายในเวลาไม่ถึงหนึ่งปี ด้วยเหตุผลโอกาสในการขยายตลาดมีความจำกัดมาก อย่างไรก็ตาม แอปนั้นเดิมกำหนดปิดตัวสิ้นเดือนกุมภาพันธ์ แต่จนถึงตอนนี้ก็ยังใช้งานได้ตามปกติ</p>\n<p>เรื่องนี้ไม่ใช่ความบังเอิญแต่อย่างใด Kevin Systrom หนึ่งในผู้ก่อตั้ง Artifact บอกว่า เขาตัดสินใจให้แอปทำงานได้ต่อไปตามปกติ เพราะพบว่าค่าใช้จ่ายนั้นน้อยกว่าที่คิดไว้มาก จึงได้คุยกับ Mike Krieger ผู้ร่วมก่อตั้งอีกคน ว่าจะให้ Artifact ใช้งานได้ต่อไปก่อน และมีเขาแค่สองคนที่ดูแลระบบ จึงไม่มีอัปเดตฟีเจอร์ใดในช่วงนี้ จากนั้นจะหาแนวทางต่อไปสำหรับบริการนี้</p>\n<p>Artifact ใช้เงินทุนของสองผู้ก่อตั้งเองในระดับหลักล้านดอลลาร์ ไม่ได้รับเงินจากนักลงทุนภายนอก จึงทำให้ยังมีเงินทุนสำหรับรันระบบต่อไปอีกระยะ</p>\n<p>ที่มา: <a href=\"https://techcrunch.com/2024/03/26/instagram-co-founders-ai-powered-news-app-artifact-may-not-be-shutting-down-after-all/\">TechCrunch</a></p>\n<p><img src=\"https://www.blognone.com/sites/default/files/externals/db1fa0fc029ac54e25e22a2c2f871723.png\" /></p>\n</div></div></div><div><div>Topics: </div><div><div><a href=\"/topics/artifact-news\">Artifact News</a></div><div><a href=\"/topics/kevin-systrom\">Kevin Systrom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b326890050e7de0e02bfc91882104dc059ce4a98b356d183f54ed158ff5c9f4d","category":"Thai"}