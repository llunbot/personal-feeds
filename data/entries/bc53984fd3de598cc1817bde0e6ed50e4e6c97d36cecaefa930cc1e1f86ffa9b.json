{"title":"ผู้ก่อตั้ง Instagram บอก ผู้พัฒนาแชทบอต AI ห่วง Engagement มากไป ตั้งใจไม่ให้คำตอบตรง ๆ","link":"https://www.blognone.com/node/146245","date":1746351290000,"content":"<div><div><div><p>Kevin Systrom ผู้ร่วมก่อตั้ง Instagram เข้าร่วมงานสัมมนา <a href=\"https://youtu.be/Y9FzqYpR6iE\">StartupGrind</a> เรื่องการสร้างสตาร์ทอัปและสเกลธุรกิจ โดยมีเนื้อหาช่วงหนึ่งพูดถึงการเกิดขึ้นของแพลตฟอร์มแชทบอต AI จำนวนมากที่กำลังเติบโต</p>\n<p>Systrom บอกว่าหลายบริษัทใช้เทคนิคเพิ่ม Engagement ผู้ใช้งานแชทบอต โดยให้ข้อมูลเพียงบางส่วนหรือสร้างคำถามปิดท้ายบทสนทนา เพื่อให้ผู้ใช้งานถามต่อไปเรื่อย ๆ แทนที่จะให้คำตอบที่ตรงต้องการไปเลย ซึ่งเป็นประโยชน์กับผู้ใช้งานมากกว่า เขาบอกว่าเทคนิคแบบนี้พบได้จากบริษัทโซเชียลมีเดีย</p>\n<p>บางบริษัทอาจบอกว่าการที่แชทบอตมีพฤติกรรม<a href=\"https://www.blognone.com/node/146149\">พยายามชวนคุยต่อ</a>เป็น<a href=\"https://www.blognone.com/node/146216\">เรื่องที่ผิดพลาด</a> แต่ Systrom ไม่คิดเช่นนั้น เขาเชื่อว่าผู้พัฒนา AI ตั้งใจให้เป็นแบบนี้ เพราะทำให้ได้ตัวเลขวัดผลตามเป้าหมาย เช่น จำนวนผู้ใช้งาน ระยะเวลาใช้งานสนทนา ซึ่งเป็นตัววัดผลที่ไม่ตรงจุดแต่ทำได้ง่าย บริษัทเหล่านี้ควรวัดความสามารถการให้คำตอบดีคุณภาพสูงมากกว่า</p>\n<p>ถึงแม้ Systrom ไม่ได้ระบุชื่อบริษัท แต่จากกรณีล่าสุดของ OpenAI ที่มีโมเดลช่างประจบนั้น OpenAI อธิบายว่าหลายครั้งโมเดลถามต่อเนื่อง เพราะมีข้อมูลไม่เพียงพอที่จะให้คำตอบ จึงต้องโต้ตอบเพื่อให้ได้รายละเอียดมากขึ้น ก่อนจะให้คำตอบที่ดีออกมา</p>\n<p>ที่มา: <a href=\"https://techcrunch.com/2025/05/02/ai-chatbots-are-juicing-engagement-instead-of-being-useful-instagram-co-founder-warns/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e90accd026634451ba02229ff3a84d22.png\" /></p>\n</div></div></div><div><div>Topics: </div><div><div><a href=\"/topics/kevin-systrom\">Kevin Systrom</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc53984fd3de598cc1817bde0e6ed50e4e6c97d36cecaefa930cc1e1f86ffa9b","category":"Thai"}