{"title":"Valve ออก SteamOS 3.7 รองรับ Legion Go S อย่างเป็นทางการ","link":"https://www.blognone.com/node/146587","date":1748051732000,"content":"<span>Valve ออก SteamOS 3.7 รองรับ Legion Go S อย่างเป็นทางการ</span>\n\n  <div>\n    <div>Body</div>\n              <div><p>Valve ออกระบบปฏิบัติการ SteamOS 3.7.8 เวอร์ชันแรกของซีรีส์ 3.7 มีการเปลี่ยนแปลงสำคัญคือ รองรับการใช้งานบน <a href=\"https://www.blognone.com/node/143975\">เครื่องเกมพกพา Lenovo Legion Go S</a> อย่างเป็นทางการ</p>\n<p>Lenovo Legion Go S เปิดตัวตั้งแต่เดือนมกราคม 2025 แต่มีกำหนดการวางขายภายในเดือนพฤษภาคมนี้ (ยังไม่ประกาศวันแต่ก็จะหมดเดือนอยู่แล้ว) ความสำคัญของมันคือเป็นฮาร์ดแวร์ของบริษัทอื่นรุ่นแรกที่ใช้ระบบปฏิบัติการ SteamOS ตาม<a href=\"https://www.blognone.com/node/143524\">นโยบายของ Valve ที่จะเปิดให้บริษัทอื่นใช้งาน SteamOS ด้วย</a></p>\n<p>SteamOS 3.7.8 ยังปรับปรุงการนำไปติดตั้งบนเครื่องเกมพกพารุ่นอื่นที่ใช้ชิป AMD ที่ระบุชื่อชัดเจนคือ ROG Ally และ Lenovo Legion Go รุ่นแรก โดยมี <a href=\"https://help.steampowered.com/en/faqs/view/1B71-EDF2-EB6D-2BB3\">recovery image</a> ให้ดาวน์โหลดกันไปติดตั้งกันเอง</p>\n<p>ของใหม่อย่างอื่นใน SteamOS เวอร์ชันนี้คือ ปรับตัวฐาน Arch Linux เป็นเวอร์ชันใหม่ขึ้น, อัพเดตเคอร์เนลเป็นเวอร์ชัน 6.11, อัพเดตซอฟต์แวร์ KDE Plasma 6.2.5, เพิ่มฟีเจอร์จำกัดการชาร์จแบตเตอรีที่ 80% เพื่อถนอมอายุการใช้งาน</p>\n<p>ที่มา - <a href=\"https://store.steampowered.com/news/app/1675200/view/820329049655084700\">Valve</a></p>\n<blockquote><p>Good afternoon! Today we shipped SteamOS 3.7 to stable for all customers, which includes official support for the upcoming Lenovo Legion Go S, updates to desktop mode, and limited support for other AMD-powered handhelds. See the full patch notes here: <a href=\"https://t.co/TfS4507d8J\">https://t.co/TfS4507d8J</a> <a href=\"https://t.co/meogpVu2x0\">pic.twitter.com/meogpVu2x0</a></p>\n<p>— Steam Deck (@OnDeck) <a href=\"https://twitter.com/OnDeck/status/1925656680580178280?ref_src=twsrc%5Etfw\">May 22, 2025</a></p></blockquote>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 24/05/2025 - 08:55</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0285b52c37082a3f9d42b4ad303151f051e1299cd5c8ca1346a9ad5cca9110da","category":"Thai"}