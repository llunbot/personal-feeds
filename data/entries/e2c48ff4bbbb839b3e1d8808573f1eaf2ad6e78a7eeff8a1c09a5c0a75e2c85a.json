{"title":"TikTok ทดสอบแชทบอต AI ช่วยแนะนำวิดีโอในชื่อ Tako ตอนนี้ทดลองเฉพาะในฟิลิปปินส์","link":"https://www.blognone.com/node/134018","date":1685060160000,"content":"<div><div><div><p>เรียกได้ว่าตอนนี้ใคร ๆ ก็ต้องมีแชทบอต AI เป็นฟีเจอร์ ล่าสุด TikTok เผยว่ากำลังทดสอบแชทบอต AI ภายในแอป มีชื่อเรียกว่า <strong>Tako</strong> โดยเป็นปุ่มแสดงทางด้านขวาของหน้าจอ</p>\n<p>การทำงานของแชทบอต Tako จะช่วยผู้ใช้งานค้นหาและแนะนำวิดีโออ้างอิงตามคำถามที่ป้อนเข้าไป เช่น เมื่อถามหาสูตรอาหาร ก็จะแสดงวิดีโอที่เกี่ยวข้องมาให้</p>\n<p>TikTok บอกว่า Tako ยังอยู่ในสถานะการทดลอง โดยเริ่มกับผู้ใช้งานฟิลิปปินส์จำนวนหนึ่งเท่านั้น อย่างไรก็ตาม TikTok บอกว่า AI ดังกล่าวทำงานบนเครื่องมือของบริษัทภายนอกอีกที ซึ่ง TikTok ไม่ได้เปิดเผยว่าใช้ระบบของใคร</p>\n<p>ที่มา: <a href=\"https://www.theverge.com/2023/5/25/23737017/tiktok-ai-chatbot-tako-test\">The Verge</a></p>\n<p><img src=\"https://www.blognone.com/sites/default/files/externals/64779cc7682cc86ec682618c37dc25df.png\" alt /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2c48ff4bbbb839b3e1d8808573f1eaf2ad6e78a7eeff8a1c09a5c0a75e2c85a","category":"Thai"}