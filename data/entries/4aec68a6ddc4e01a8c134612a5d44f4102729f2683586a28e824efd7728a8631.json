{"title":"Warren Buffett ขายหุ้นทั้งหมดใน Paytm บริการจ่ายเงินดิจิทัลของอินเดีย ขาดทุน 40%","link":"https://www.blognone.com/node/136934","date":1700881966000,"content":"<div><div><div><p>Berkshire Hathaway บริษัทด้านการลงทุนของมหาเศรษฐี Warren Buffett รายงานว่าบริษัทได้ขายหุ้นทั้งหมดของ One97 Communications ไปทั้งหมด ซึ่งเป็นบริษัทแม่ของ Paytm แพลตฟอร์มจ่ายเงินดิจิทัลรายใหญ่ในอินเดีย โดยเป็นการขายขาดทุน</p>\n<p>บริษัทของ Buffett <a href=\"https://www.blognone.com/node/104862\">เริ่มลงทุนใน Paytm</a> ตั้งแต่ปี 2018 ด้วยเงินลงทุนประมาณ 260 ล้านดอลลาร์ ถือหุ้นประมาณ 3% ของบริษัท ที่ตอนนั้นมีมูลค่าประมาณ 10,000 ล้านดอลลาร์ เริ่มขายหุ้นส่วนแรกออกมา 36 ล้านดอลลาร์ ใน 2021 หลังจาก Paytm <a href=\"https://www.blognone.com/node/125902\">ไอพีโอเข้าตลาดหุ้นอินเดีย</a> โดยตอนนั้นเป็นการขายที่มีกำไร แต่ล่าสุดได้ขายส่วนที่เหลือทั้งหมดออกมามูลค่า 121.6 ล้านดอลลาร์ ทำให้รวมแล้วขาดทุนไปประมาณ 100 ล้านดอลลาร์</p>\n<p>Paytm เป็นการลงทุนในบริษัทอินเดียครั้งแรกของ Berkshire Hathaway</p>\n<p>ที่มา: <a href=\"https://techcrunch.com/2023/11/24/warren-buffett-berkshire-hathaway-exits-paytm-at-a-40-loss/\">TechCrunch</a></p>\n<p><img src=\"https://www.blognone.com/sites/default/files/externals/c6b3e049088b1469b62397edf1b673c2.jpg\" /></p>\n</div></div></div><div><div>Topics: </div><div><div><a href=\"/topics/warren-buffett\">Warren Buffett</a></div><div><a href=\"/topics/paytm\">Paytm</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4aec68a6ddc4e01a8c134612a5d44f4102729f2683586a28e824efd7728a8631","category":"Thai"}