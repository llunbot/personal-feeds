{"title":"รู้จักกับ Cluely แอปรับเงินลงทุน $5M ที่มีเป้าหมายเป็น \"AI ช่วยโกง\" จนผู้ก่อตั้งถูกไล่ออกจากมหาวิทยาลัย","link":"https://www.blognone.com/node/145979","date":1745299799000,"content":"<div><div><div><p>เรื่องมีอยู่ว่า Chungin Lee นักศึกษา Columbia University <a href=\"https://x.com/im_roy_lee/status/1905063484783472859\">เปิดเผย</a>ว่าเขาถูกสั่งพักการศึกษา 1 ปี หลังจากพัฒนาเครื่องมือชื่อว่า <strong>Interview Coder</strong> ซึ่งเป็น AI ช่วยทำข้อสอบเขียนโค้ดบนแพลตฟอร์ม LeetCode ที่หลายองค์กรใช้เป็นขั้นตอนแรกก่อนเรียกสัมภาษณ์งาน โดยไม่ถูกจับได้ แต่เมื่อองค์กรบางแห่งทราบเรื่องนี้ เพราะ Lee ลองใช้งานจนผ่านขั้นตอนทดสอบ ได้ทำหนังสือเตือนมาทางมหาวิทยาลัย จึงทำให้ Columbia University สั่งพักการศึกษา Lee</p>\n<p>Interview Coder กลายเป็นกระแสหลังจากนั้น แต่ก็ทำให้ Lee ได้รับเงินจากนักลงทุนรวมแล้ว 5.3 ล้านดอลลาร์ เขาใช้ไอเดียเริ่มต้นนี้มาพัฒนาเป็นเครื่องมือที่ช่วย \"โกง\" กิจกรรมต่าง ๆ ในชีวิตประจำวันด้วย AI ชื่อว่า <a href=\"https://cluely.com/\"><strong>Cluely</strong></a> ซึ่งความสามารถที่ทำได้ตอนนี้เช่น เป็นผู้ช่วยคิดคำตอบในระหว่างการประชุมออนไลน์, คอยจับประเด็นสำคัญในระหว่างเจรจาการขาย</p>\n<p>Cluely <a href=\"https://cluely.com/manifesto\">อธิบาย</a>ว่าเครื่องมือนี้อาจถูกมองว่าเป็นสิ่งที่โกงในโลกปัจจุบัน แต่โลกในอนาคตสิ่งนี้จะเป็นผู้ช่วยที่จำเป็น มันจะเปลี่ยนวิธีการทำงานในโลกไปทั้งหมด เหมือนที่เครื่องคิดเลข, โปรแกรมช่วยสะกดคำ หรือแม้แต่การค้นกูเกิล ได้เปลี่ยนโลกมาแล้ว</p>\n<p>Cluely ยังออกหนังโฆษณาเพื่อสาธิตความสามารถในการช่วยโกง หากเราใช้ Cluely แสดงคำตอบแนะนำทั้งหมดขณะพบกับคู่เดตจากออนไลน์ ชมกันได้ท้ายข่าว</p>\n<p>ที่มา: <a href=\"https://techcrunch.com/2025/04/21/columbia-student-suspended-over-interview-cheating-tool-raises-5-3m-to-cheat-on-everything/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/712eaf8627880926bfdc221416cbfd6e.jpg\" /></p>\n<blockquote><p>Cluely is out. cheat on everything. <a href=\"https://t.co/EsRXQaCfUI\">pic.twitter.com/EsRXQaCfUI</a></p>\n<p>— Roy (@im_roy_lee) <a href=\"https://twitter.com/im_roy_lee/status/1914061483149001132?ref_src=twsrc%5Etfw\">April 20, 2025</a></p></blockquote>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cbe944a735a231ebc8dabbe4e10dc125df7ec9b44c64109e67b4cba8833c42a","category":"Thai"}