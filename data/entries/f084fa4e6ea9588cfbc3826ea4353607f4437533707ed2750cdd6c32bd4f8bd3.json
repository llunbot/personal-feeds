{"title":"Apple Watch Series 10 ที่ขายในอเมริกายังคงไม่มีฟังก์ชันวัดออกซิเจนในเลือด","link":"https://www.blognone.com/node/141960","date":1726073795000,"content":"<div><div><div><p>เมื่อต้นปีที่ผ่านมา หลังจากต่อสู้คดีในศาลมาหลายเดือน แอปเปิลก็<a href=\"https://www.blognone.com/node/137724\">ถูกสั่ง</a>ห้ามขาย Apple Watch ที่มีตัววัดออกซิเจนในเลือด <strong>เฉพาะในสหรัฐอเมริกา</strong> ซึ่งเป็นผลจากคำสั่งของ ITC ในประเด็นละเมิดสิทธิบัตรของ Masimo</p>\n<p>แอปเปิลแก้ปัญหาตอนนั้นโดยใช้วิธี<a href=\"https://www.blognone.com/node/137732\">ปิดการทำงานชั่วคราว</a> มีผลกับ Apple Watch Series 9 และ Apple Watch Ultra เมื่อแอปเปิลเปิดตัว <a href=\"https://www.blognone.com/node/141917\">Apple Watch Series 10</a> สมาร์ทวอทช์รุ่นใหม่ประจำปี แล้วแอปเปิลทำอย่างไรกับฟีเจอร์นี้?</p>\n<p>ข้อมูลรายละเอียดสินค้าของ Apple Watch Series 10 ยังคงระบุในส่วนสหรัฐอเมริกา ว่าไม่มีความสามารถการวัดออกซิเจนในเลือด ขณะที่ข้อมูลสินค้าในประเทศอื่น ยังคงระบุว่าใช้งานตัววัดออกซิเจนในเลือดได้ ซึ่งไม่มีรายละเอียดว่าแอปเปิลเลือกตัดที่ระดับฮาร์ดแวร์เลย หรือใช้การปิดการทำงานของซอฟต์แวร์แบบ Apple Watch รุ่นก่อนหน้า ข้อมูลนี้น่าจะชัดเจนขึ้นเมื่อ Apple Watch Series 10 ส่งมอบในอเมริกา และมีการแกะชิ้นส่วนออกมาดู</p>\n<p>ที่มา: <a href=\"https://techcrunch.com/2024/09/10/apple-watch-blood-oxygen-detection-wont-be-available-on-the-series-10-in-the-u-s/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/387b370c24654e933b89111554f8878a.jpeg\" /></p>\n<p>เปรียบเทียบหน้ารายละเอียดสินค้า <a href=\"https://www.apple.com/th/apple-watch-series-10/specs/\">ของไทย</a> และ<a href=\"https://www.apple.com/apple-watch-series-10/specs/\">ของสหรัฐอเมริกา</a></p>\n<p><img alt=\"No Description\" src=\"https://www.blognone.com/sites/default/files/externals/ef34bdf99fd1baf551703d246871c791.png\" /></p>\n</div></div></div><div><div>Topics: </div><div><div><a href=\"/topics/apple-watch-series-10\">Apple Watch Series 10</a></div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f084fa4e6ea9588cfbc3826ea4353607f4437533707ed2750cdd6c32bd4f8bd3","category":"Thai"}