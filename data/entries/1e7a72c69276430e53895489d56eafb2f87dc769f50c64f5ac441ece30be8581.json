{"title":"[ลือ] Apple เปิดตัว iPhone SE 4 รุ่นใหม่สัปดาห์หน้า ไม่มีการจัดงานแถลงข่าว","link":"https://www.blognone.com/node/144554","date":1738969516000,"content":"<div><div><div><p>Mark Gurman แห่ง Bloomberg คนเดิมรายงานข้อมูลจากแหล่งข่าวที่เกี่ยวข้อง ว่าแอปเปิลน่าจะเปิดตัว iPhone SE รุ่นใหม่หรือที่เรียกตอนนี้ว่า iPhone SE 4 ภายในช่วงต้นสัปดาห์หน้า และจะเริ่มขายในเดือนกุมภาพันธ์นี้เลย โดยไม่มีการจัดงานแถลงข่าวเปิดตัว แต่ประกาศสินค้าใหม่ผ่านเว็บไซต์เท่านั้น</p>\n<p>iPhone SE รุ่นปัจจุบันที่ขายอยู่<a href=\"https://www.blognone.com/node/127528\">เปิดตัวเมื่อปี 2022</a> และเป็น iPhone รุ่นเดียวที่ขายตอนนี้ซึ่งไม่มี Face ID <a href=\"https://www.blognone.com/node/144170\">ตามข่าวลือ</a>ที่ออกมา iPhone SE 4 จะใช้บอดี้ของ iPhone 14, มี Face ID, ใช้<a href=\"https://www.blognone.com/node/143509\">ชิปโมเด็ม 5G ที่พัฒนาขึ้นเอง</a>, กล้องหลัง 1 ตัว, ชิป A18 ซึ่งน่าจะรองรับ Apple Intelligence ด้วย เพื่อให้สินค้าเป็นไปในแนวทางเดียวกันทั้งหมด</p>\n<p>สินค้าอื่นที่ Gurman บอกว่าแอปเปิลจะเปิดตัวพร้อมกันด้วยในครั้งนี้คือหูฟัง PowerBeats Pro 2 คาดว่ามีฟังก์ชันวัดอัตราการเต้นหัวใจ</p>\n<p>ที่มา: <a href=\"https://www.bloomberg.com/news/articles/2025-02-06/apple-s-long-awaited-overhaul-of-budget-iphone-nears-release?embedded-checkout=true\">Bloomberg</a></p>\n<p><img src=\"https://www.blognone.com/sites/default/files/externals/96d8a224f1967878436fda5366ddd709.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-se\">iPhone SE</a></div><div><a href=\"/topics/rumors\">Rumors</a></div><div><a href=\"/topics/beats\">Beats</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e7a72c69276430e53895489d56eafb2f87dc769f50c64f5ac441ece30be8581","category":"Thai"}