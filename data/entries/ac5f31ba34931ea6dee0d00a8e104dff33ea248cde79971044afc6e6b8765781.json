{"title":"กรุงเทพมหานคร จัดงาน HACK BKK 2023 เฟ้นหาไอเดียปรับปรุงระบบเป็น Traffy Fondue+","link":"https://www.blognone.com/node/135468","date":1693194738000,"content":"<div><div><div><p>กรุงเทพมหานคร ร่วมกับ Traffy Fondue จัดงาน HACK BKK 2023 เปิดรับไอเดียและโซลูชันเพื่อพัฒนา Traffy Fondue ให้ดีกว่าเดิมเป็น Traffy Fondue+ ในระยะยาว</p>\n<p>ผู้สนใจสามารถรวมทีมและเสนอไอเดียเข้ามาภายในวันที่ 31 สิงหาคมนี้ <a href=\"https://docs.google.com/forms/d/e/1FAIpQLSfZmUsEiJ8ANvdb2l-IH4Ze_kvA4Yhsg5x045OOGsO48Ck5EA/viewform\">ลิงก์สมัคร</a> จากนั้นประกาศรายชื่อทีมที่ผ่านเข้ารอบ Hackathon ในวันที่ 4 กันยายน เพื่อไปเตรียมตัวและนำเสนอไอเดียในงาน Pitching Day วันที่ 17 กันยายนต่อไป</p>\n<p><img alt=\"No Description\" src=\"https://www.blognone.com/sites/default/files/externals/823c2e34a73ee05cb08020cea51cb9e8.jpg\" /></p>\n<p><strong>ระยะเวลาของโครงการ HACK BKK 2023</strong></p>\n<ul>\n<li>วันที่ 15 สิงหาคม 2566    เปิดรับไอเดีย</li>\n<li>วันที่ 31 สิงหาคม 2566    ปิดรับไอเดีย ในเวลา 23.59 น.</li>\n<li>วันที่ 4 กันยายน 2566     ประกาศรายชื่อทีม ที่ผ่านเข้ารอบการแข่งขัน Hackathon</li>\n<li>วันที่ 10 กันยายน 2566    Orientation Day</li>\n<li>วันที่ 17 กันยายน 2566    Pitching Day</li>\n</ul>\n<p><strong>คุณสมบัติผู้สมัคร</strong></p>\n<ul>\n<li>ทีมที่ผ่านการเข้ารอบ จะต้องมีความพร้อมในการทำงานร่วมกับ Traffy Fondue และกรุงเทพมหานคร เพื่อพัฒนาแพลตฟอร์มร่วมกันในระยะยาว</li>\n<li>Idea หรือ Solution จะต้องสอดคล้องกับนโยบายของกรุงเทพมหาคร และมีความเป็นไปได้ในการพัฒนาต่อยอดกับ Traffy Fondue</li>\n</ul>\n<p><img alt=\"No Description\" src=\"https://www.blognone.com/sites/default/files/externals/9535da1d97cf8579d73d33f5170b277c.jpg\" /></p>\n<p><strong>วิสัยทัศน์ของ Traffy Foundue+</strong> มีด้วยกัน 4 ด้าน รายละเอียดดูได้จาก <a href=\"https://www.canva.com/design/DAFnxtTpUgY/ip3001PvuffM3H-SI5lU6w/view?utm_content=DAFnxtTpUgY&amp;utm_campaign=designshare&amp;utm_medium=link&amp;utm_source=viewer\">สไลด์ใน Canva</a></p>\n<ol>\n<li><strong>ข่าวสารดี</strong><p></p>\n<ul>\n<li>เป็นช่องทางของกรุงเทพฯ ในการแจ้งข่าวสาร ความก้าวหน้า ผลสัมฤทธิ ติดตามนโยบายสำคัญที่ประชาชนสนใจและได้ประโยชน์</li>\n<li>สื่อสารการแจ้งเตือนงานก่อสร้าง งานปรับปรุงทางเท้า งานเอาสายไฟลงดิน หรืออื่นๆ ที่มีผลกระทบต่อประชาชน</li>\n<li>เพื่อให้ประชาชนให้ทราบล่วงและสามารถวางแผนเตรียมตัวได้</li>\n</ul>\n</li>\n<li><strong>บริการดี</strong>\n<ul>\n<li>ช่วยให้ประชาชนทั่วไป (โดยเฉพาะกลุ่มผู้พิการ และกลุ่มเปราะบาง) เข้าถึงข้อมูลและสิ่งอำนวยความสะดวก ตลอดจนบริการของ กทม. เช่น การเก็บขยะชิ้นใหญ่, การแจ้งขอให้เจ้าหน้าที่มาตัดต้นไม้, การจองคิว BMAQ, การหาห้องน้ำสาธารณะ เป็นต้น</li>\n<li>พัฒนาการ “ติดตาม” ข้อร้องเรียนที่เคยแจ้งไปแล้ว เพื่อให้เห็นกระบวนการแก้ไขอย่างละเอียดมากขึ้น</li>\n<li>เพิ่มการบริการด้านการชำระเงิน หรือการชำระค่าปรับต่างๆ เช่น แจ้งมอเตอร์ไซค์ขึ้นฟุตปาธ เป็นต้น</li>\n</ul>\n</li>\n<li><strong>ข้อมูลดี</strong>\n<ul>\n<li>นำ AI มาเสริมศักยภาพการวิเคราะห์ข้อมูลและข้อร้องเรียน</li>\n<li>นำเข้าข้อมูลเมือง เพื่อการวิเคราะห์สู่การพัฒนาเมืองในมิติอื่น ๆ</li>\n</ul>\n</li>\n<li><strong>สนุกดี</strong>\n<ul>\n<li>ต่อยอดการร้องเรียนสู่การมีส่วนร่วมในการติดตามการพัฒนาเมือง เพิ่มความเป็น Active Citizen</li>\n<li>ระบบตรวจสอบเรื่องที่แก้ไขแล้ว</li>\n</ul>\n</li>\n</ol>\n</div></div></div><div><div>Topics: </div><div><div><a href=\"/topics/bangkok\">Bangkok</a></div><div><a href=\"/topics/hackathon\">Hackathon</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac5f31ba34931ea6dee0d00a8e104dff33ea248cde79971044afc6e6b8765781","category":"Thai"}