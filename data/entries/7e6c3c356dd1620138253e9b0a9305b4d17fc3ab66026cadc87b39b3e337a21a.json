{"title":"Andrej Karpathy ผู้ร่วมก่อตั้ง OpenAI เปิดตัว Eureka Labs สตาร์ทอัปสร้าง AI ผู้ช่วยสำหรับวงการการศึกษา","link":"https://www.blognone.com/node/140915","date":1721172963000,"content":"<div><div><div><p>Andrej Karpathy อดีตหัวหน้าฝ่าย AI ที่ Tesla และเคยเป็นนักวิจัยรวมถึงเป็นผู้ร่วมก่อตั้ง OpenAI เปิดตัว Eureka Labs แพลตฟอร์มการศึกษาที่พัฒนาจาก AI ตั้งแต่เริ่มต้น</p>\n<p>แนวคิดของ Eureka Labs คือการสร้างโรงเรียน ที่ครูผู้สอนยังมีบทบาทในการออกแบบเนื้อหาการเรียนการสอน แต่มีเทคโนโลยีผู้ช่วย AI มาช่วยปรับและแนะนำแนวทางการเรียนให้กับนักเรียนแต่ละคน เมื่อนำวิธีการสอนของครูรวมกับ AI จะส่งเสริมให้ทุกคนสามารถเรียนรู้วิชาต่าง ๆ ได้อย่างที่ตนต้องการ เป็นการขยายโอกาสทั้งแผนการสอนที่เหมาะสม ให้เข้าถึงนักเรียนในวงกว้าง และนักเรียนที่สามารถเรียนรู้เนื้อหาได้มากกว่า ก็สามารถเข้าถึงได้อย่างไม่จำกัด</p>\n<p>วิชาแรกที่ Eureka Labs จะเริ่มทดสอบบนแพลตฟอร์มคือวิชา LLM101n เกี่ยวกับปัญญาประดิษฐ์ เป็นเนื้อหาระดับปริญญาตรี ที่สอนการเทรน AI ขึ้นมาเอง ซึ่งเมื่อเชื่อมโยงกับเทคโนโลยีของ Eureka Labs วิชานี้ก็เหมือนเรียนการสร้าง AI ช่วยในการเรียนการสอนนั่นเอง</p>\n<p>ที่มา: <a href=\"https://x.com/karpathy/status/1813263734707790301\">Andrej Karpathy</a> ผ่าน <a href=\"https://techcrunch.com/2024/07/16/after-tesla-and-openai-andrej-karpathys-startup-aims-to-apply-ai-assistants-to-education/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/eaf906efb683454889d17b7358208df5.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/education\">Education</a></div><div><a href=\"/topics/edtech\">EdTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e6c3c356dd1620138253e9b0a9305b4d17fc3ab66026cadc87b39b3e337a21a","category":"Thai"}