{"title":"ช่วงเผาเงิน พบบริการ LLM หลายตัวยังขาดทุน GitHub Copilot ขาดทุนเดือนละ 10 ดอลลาร์ต่อคนทุกเดือน","link":"https://www.blognone.com/node/136179","date":1697003688000,"content":"<div><div><div><p>สำนักงข่าว Wall Street Journal รายงานถึงการแข่งขันสร้างบริการจากเทคโนโลยีในกลุ่ม LLM เช่น ChatGPT ในช่วงนี้ว่าบริษัทต่างๆ กำลังลงทุนอย่างหนัก และหลายบริการก็ไม่สามารถทำกำไรได้แม้จะเก็บค่าใช้งานแล้วก็ตาม</p>\n<p>ข้อมูลจาก WSJ ระบุว่าต้นทุนการให้บริการ GitHub Copilot เฉลี่ยยังอยู่ที่ 20 ดอลลาร์ต่อคนต่อเดือน แต่เก็บค่าบริการเพียง 10 ดอลลาร์เท่านั้น ผู้ใช้บางคนใช้งานอย่างหนักจนสร้างต้นทุนเดือนละ 80 ดอลลาร์ก็มี โดยบริการ GitHub Copilot นี้มีผู้ใช้งาน 1.5 ล้านคนสร้างค่าใช้จ่ายให้ไมโครซอฟท์พอสมควร</p>\n<p>ตัว LLM ชั้นสูงที่ให้คำตอบได้ค่อนข้างดี เช่น GPT-4 นั้นมีต้นทุนบริการค่อนข้างแพง และบริการใหม่ๆ ที่ใช้ LLM มาเป็นฟีเจอร์ก็เริ่มตั้งราคาแพงขึ้น เช่น <a href=\"https://www.blognone.com/node/134896\">Microsoft 365 Copilot คิดค่าใช้งาน 30 ดอลลาร์ต่อคนต่อเดือน</a></p>\n<p>ต้นทุนการใช้งานที่ค่อนข้างสูงทำให้บริการต่างๆ ที่ใส่ฟีเจอร์ LLM เข้ามาต้องหาทางประหยัดต้นทุนลง เช่น Zoom มีข่าวว่าพยายามรันโมเดลของตัวเองที่ซับซ้อนน้อยลง, Adobe จำกัดปริมาณการใช้งาน แม้แต่ Bing Chat เองก็อาจจะหันไปใช้ Llama 2 ของ  Meta รวมถึงการออปติไมซ์โครงสร้างการรันโมเดลขนาดใหญ่</p>\n<p>ที่มา - <a href=\"https://arstechnica.com/information-technology/2023/10/so-far-ai-hasnt-been-profitable-for-big-tech/\">ArsTechnica</a></p>\n<p><img src=\"https://www.blognone.com/sites/default/files/externals/97efcd4c9166df05a58a548d31ff8e2d.jpeg\" alt /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/github\">GitHub</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"deacd483eea5676ffd358ad1589c81386edeac53014da637206989473f548fe1","category":"Thai"}