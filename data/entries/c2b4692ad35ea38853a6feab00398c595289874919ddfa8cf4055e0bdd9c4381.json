{"title":"Apple เตรียมขาย Vision Pro ต้นเดือนกุมภาพันธ์ตามแผน - WWDC ปีนี้จะเน้นไปที่ AI","link":"https://www.blognone.com/node/137531","date":1704669274000,"content":"<div><div><div><p>Mark Gurman แห่ง Bloomberg รายงานข่าวล่าสุดสินค้าใหม่แอปเปิลในจดหมายข่าวประจำสัปดาห์ Power On คราวนี้ว่าด้วยแผนการออกสินค้าใหม่ในปี 2024</p>\n<p>เริ่มที่เฮดเซต Vision Pro โดยบอกว่าตอนนี้สินค้าเริ่มจัดส่งตามศูนย์กระจายสินค้าแอปเปิลในอเมริกา เพื่อเริ่มขายในเดือนกุมภาพันธ์ คาดว่าแอปเปิลจะประกาศรายละเอียดวันที่เริ่มขายในสัปดาห์หน้า เพื่อแย่งพื้นที่ข่าวกับ CES 2024</p>\n<p>Vision Pro จะขายและรับสินค้าเฉพาะที่ Apple Store ซึ่ง Gurman บอกว่า พนักงาน Apple Store แต่ละสาขาในอเมริกาได้ส่งตัวแทนไปฝึกอบรมที่สำนักงานใหญ่แอปเปิลใน Cupertino แล้ว และจะมีการจัดประชุมพนักงานรวมวันที่ 21 มกราคม ซึ่งน่าจะอัพเดตแผนการขายโดยละเอียด</p>\n<p>อีกข้อมูลเป็นเรื่อง AI กับแอปเปิล เขาบอกว่าแอปเปิลจะเปิดตัวฟีเจอร์ AI หลายอย่างในงานสัมมนาสำหรับนักพัฒนา WWDC ปีนี้ ศูนย์กลางของระบบคือ <a href=\"https://www.blognone.com/node/134911\">Ajax</a> แพลตฟอร์ม AI ที่ทดสอบภายในแอปเปิลมาแล้วระยะหนึ่ง</p>\n<p>ตัวอย่างฟีเจอร์ที่คาดว่าจะเปิดตัวเช่น AI สรุปเนื้อหาใน Pages, Keynotes, ระบบสร้างเพลย์ลิสต์ใน Apple Music, AI ช่วยเขียนโค้ดใน Xcode อย่างไรก็ตามทั้งหมดจะเริ่มใช้งานได้เต็มรูปแบบอย่างน้อยปี 2025 ทำให้แอปเปิลอาจเสียจุดเด่นเรื่องสินค้ามี AI ที่คาดว่าคู่แข่งโดยเฉพาะซัมซุงจะใช้เป็นธีมหลักในการขายของปีนี้</p>\n<p>ที่มา: <a href=\"https://www.bloomberg.com/news/newsletters/2024-01-07/apple-2024-plans-challenges-gen-ai-vision-pro-china-sales-app-store-changes-lr3k9p8p\">Bloomberg</a></p>\n<p><img src=\"https://www.blognone.com/sites/default/files/externals/1beb56a10e3bec521d2369ec9518f666.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/wwdc24\">WWDC24</a></div><div><a href=\"/topics/apple-vision-pro\">Apple Vision Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2b4692ad35ea38853a6feab00398c595289874919ddfa8cf4055e0bdd9c4381","category":"Thai"}