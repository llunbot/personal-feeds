{"title":"[ลือ] อินเทลจะออกจีพียู Intel Arc Battlemage ที่ให้แรม 24GB","link":"https://www.blognone.com/node/143865","date":1735562402000,"content":"<div><div><div><p>มีข่าวลือมาจากบัญชีโซเชียลจีน Quantum Bits ว่าอินเทลเตรียมต่อยอดความสำเร็จของ <a href=\"https://www.blognone.com/node/143735\">Intel Arc Battlemage ที่ขายดี</a> โดยจะออกรุ่นที่ให้แรม 24GB มาจับตลาดผู้ใช้มืออาชีพ เช่น ศูนย์ข้อมูล ภาคการศึกษา-วิจัย นักพัฒนาซอฟต์แวร์ รวมถึงงาน AI ที่ต้องใช้แรมจำนวนมากๆ (รุ่นปัจจุบันคือ B580 แรม 12GB)</p>\n<p>หากข่าวนี้เป็นจริง จุดเด่นของจีพียูรุ่นนี้จะเป็นเรื่องแรม 24GB ที่ในปัจจุบันนี้ มีจีพียูคอนซูเมอร์เพียงไม่กี่รุ่นที่ให้แรมขนาดนี้มา เช่น <a href=\"https://www.blognone.com/node/130512\">GeForce 4090 ในราคาเปิดตัว 1,599 ดอลลาร์</a> (<a href=\"https://www.blognone.com/node/143855\">ข่าวลือว่า 5090 จะให้แรม 32GB แลกกับราคาที่แพงขึ้นอีก</a>) หรือฝั่ง AMD มี <a href=\"https://www.blognone.com/node/131328\">Radeon 7900 XTX ราคาเปิดตัว 999 ดอลลาร์</a> หากอินเทลสามารถออก Battlemage ที่ราคาต่ำกว่านี้ได้ ก็น่าจะเป็นตัวเลือกที่ดึงดูดไม่น้อย</p>\n<p>ที่มา - <a href=\"https://mp.weixin.qq.com/s/f9deca3boe7D0BwfVPZypA\">Quantum Bits Weixin</a> via <a href=\"https://www.xda-developers.com/intel-reportedly-making-battlemage-24gb-version/\">XDA</a></p>\n<p><img src=\"https://www.blognone.com/sites/default/files/externals/bd6bc615ca435ecdb48aefc70e43f891.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/gpu\">GPU</a></div><div><a href=\"/topics/intel\">Intel</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a64cbe18b05a430101034362dbc3a9e5567375c0c80ecbcafedd91b573cc517a","category":"Thai"}