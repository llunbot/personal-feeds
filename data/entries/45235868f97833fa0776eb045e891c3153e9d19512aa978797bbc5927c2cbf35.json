{"title":"MIT เผยแพร่งานวิจัย หุ่นยนต์จัดของลงกล่องให้ลูกค้า ในร้านขายของชำ","link":"https://www.blognone.com/node/140665","date":1719794006000,"content":"<div><div><div><p>หน่วยงาน Computer Science and Artificial Intelligence Laboratory (CSAIL) ของ MIT เผยแพร่งานวิจัยด้านหุ่นยนต์เรียกชื่อว่า <strong>RoboGrocery</strong> ซึ่งมีความสามารถในการแยกแยะ จับสิ่งของ และจัดเรียงลงในกล่องอย่างเหมาะสม</p>\n<p>เทคโนโลยีที่ใช้มีทั้งส่วนการมองเห็นเพื่อแยกแยะวัตถุ ระบบแขนกลจับแบบอ่อนที่ส่งข้อมูลกลับ เพื่อประเมินว่าเป็นวัตถุที่บอบบางหรือไม่ (ในการทดสอบนี้ใช้พวงองุ่น) และอัลกอริทึมจัดเรียง เช่น ถ้าเป็นพวงองุ่น ให้แยกรอไว้ก่อน เพื่อวางของมีน้ำหนัก เช่น ซุปกระป๋อง ลงกล่องด้านล่างก่อน</p>\n<p>การทดสอบนั้นยังเป็นระบบปิด สินค้าจะไหลมาตามสายพาน จากนั้นหุ่นยนต์หยิบวัตถุและแยกแยะเพื่อจัดเรียงลงกล่องอย่างเหมาะสม</p>\n<p>Annan Zhang หนึ่งในทีมผู้วิจัยโครงการนี้บอกว่าโครงการยังมีส่วนที่่ต้องปรับปรุงอีกหลายอย่าง แต่ทำให้เห็นโอกาสนำไปใช้งานหลายอย่าง เช่น การจัดลำดับบรรจุสิ่งของ หรืออาจนำไปใช้งานในอุตสาหกรรมที่ต้องการจัดเรียงพื้นที่ของอย่างเข้มข้นเช่น โรงงานรีไซเคิล</p>\n<p>ดูคลิปสาธิตการทำงานได้ท้ายข่าว</p>\n<p>ที่มา: <a href=\"https://techcrunch.com/2024/06/30/mits-soft-robotic-system-is-designed-to-pack-groceries/\">TechCrunch</a></p>\n</div></div></div><div><div>Topics: </div><div><div><a href=\"/topics/mit\">MIT</a></div><div><a href=\"/topics/robotics\">Robotics</a></div><div><a href=\"/topics/computer-vision\">Computer Vision</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45235868f97833fa0776eb045e891c3153e9d19512aa978797bbc5927c2cbf35","category":"Thai"}