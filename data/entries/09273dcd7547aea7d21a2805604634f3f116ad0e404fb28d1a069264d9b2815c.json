{"title":"เพื่อความปลอดภัยของผู้ใช้ - Google บล็อก RCS บน Android หากพบเครื่องมีการรูท","link":"https://www.blognone.com/node/138502","date":1709351612000,"content":"<div><div><div><p>มีรายงานจากผู้ใช้ Android ที่เครื่องมีการรูทหลายคน พบว่าไม่สามารถใช้ฟีเจอร์ RCS ใน Google Messages ได้ โดยไม่สามารถใช้ได้ทั้งรับและส่งข้อความ พร้อมข้อความเตือนว่า RCS ไม่ทำงาน</p>\n<p>กูเกิลยืนยันการบล็อก RCS นี้ แต่ใช้ข้อความแบบอ้อม ๆ ว่า กูเกิลต้องการให้การทำงานของ RCS อยู่บนระบบปฏิบัติการที่เป็นไปตามมาตรฐานของ RCS อย่างไรก็ตามเพื่อให้ผู้ใช้งานสามารถติดต่อสื่อสารได้ตามปกติ กูเกิลยืนยันว่าจะมีโปรโตคอลอื่นใน Android ที่ยังสามารถใช้งานแทนได้เช่น SMS หรือ MMS</p>\n<p>การควบคุม RCS บนอุปกรณ์ Android ที่ปรับแต่งนั้น เป็นประเด็นที่กูเกิลพยายามแก้ไขมานาน ก่อนหน้านี้<a href=\"https://www.blognone.com/node/128818\">กูเกิลต้องปิด RCS ภาคธุรกิจในอินเดีย</a>หลังพบปัญหาการสแปมข้อความจำนวนมาก</p>\n<p>ที่มา: <a href=\"https://www.theverge.com/2024/3/1/24087418/google-messages-blocking-rcs-on-rooted-android-devices\">The Verge</a></p>\n<p><img src=\"https://www.blognone.com/sites/default/files/externals/394bad456fd68978f4057d1afffb606d.jpg\" /></p>\n</div></div></div><div><div>Topics: </div><div><div><a href=\"/topics/rcs\">RCS</a></div><div><a href=\"/topics/google-messages\">Google Messages</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09273dcd7547aea7d21a2805604634f3f116ad0e404fb28d1a069264d9b2815c","category":"Thai"}