{"title":"ทีมวิจัยฮ่องกงสร้าง LLM สำหรับ decompile โค้ดโดยเฉพาะ มุ่งวัดเป้ารันได้เหมือนโค้ดเดิม","link":"https://www.blognone.com/node/138764","date":1710773623000,"content":"<div><div><div><p>ทีมวิจัยจาก Hong Kong Polytechnic University รายงานถึงการพัฒนาโมเดลปัญญาประดิษฐ์ LLM4Decompile โมเดลเฉพาะทางสำหรับการแปลงไฟล์ assembly ให้กลับมาเป็นโค้ดภาษา C อีกครั้ง จากเดิมที่เคยมีรายงานกันก่อนหน้านี้แล้วว่า LLM ทั่วไป เช่น GPT-4 ก็สามารถ decompile โค้ดได้</p>\n<p>LLM4Decompile เป็นโมเดลเฉพาะทาง มี 3 ขนาด คือ 1.3B, 6.7B, และ 33B ฝึกด้วยโค้ดภาษา C ขนาด 4 พันล้านโทเค็น โดยทีมงานสร้างชุดทดสอบ Decompile-Eval เพื่อวัดผลสุดท้ายคือโค้ดที่ได้สามารถคอมไพล์ได้ (re-compilability) และรันได้เหมือนกับโค้ดตั้งต้นเดิม (re-executability) คล้ายกับชุดทดสอบ HumanEval ที่มักใช้ทดสอบการเขียนโปรแกรมปกติ แต่เปลี่ยนจากการใช้โจทย์การเขียนโปรแกรมเป็นอินพุต มาใช้โปรแกรม assembly แทน</p>\n<p>ผลทดสอบ LLM4Decompile ยังพบว่า GPT-4 ยังทำคะแนนได้ดีกว่าแทบทุกกรณี แต่พอมาถึงการทดสอบการรัน LLM4Decompile สามารถทำคะแนนได้ดีกว่า โดยสามารถ decompile โค้ดในชุดทดสอบจนรันได้ถูกต้อง 21% ขณะที่ GPT-4 ทำได้ประมาณ  14%</p>\n<p>ที่มา - <a href=\"https://github.com/albertan017/LLM4Decompile\">LLM4Decompile</a></p>\n<p><img alt=\"No Description\" src=\"https://www.blognone.com/sites/default/files/externals/4edeea83f39ad7c61eb48fcfbc7182d7.png\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/security\">Security</a></div><div><a href=\"/topics/hong-kong\">Hong Kong</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d8d06d24c02ffbf08433be21013f381d19b87882dd9a277bb88c1b1e6121bda","category":"Thai"}