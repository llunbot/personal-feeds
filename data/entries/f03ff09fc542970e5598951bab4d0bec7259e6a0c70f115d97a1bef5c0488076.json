{"title":"Sony ยืนยัน 6 ใน 12 เกม Live Service ที่กำลังพัฒนา ถูกเลื่อนวันวางจำหน่าย","link":"https://www.blognone.com/node/136663","date":1699528080000,"content":"<div><div><div><p>Sony Interactive Entertainment (SIE) รายงานในผลประกอบการล่าสุดของบริษัทว่าเตรียมปล่อยเกมประเภท Live Service จำนวน 12 เกมในช่วงท้ายปีงบประมาณที่สิ้นสุดในเดือนมีนาคมปี 2026</p>\n<p>ก่อนหน้านี้ทีมผู้บริหารของ PlayStation เคยออกมายืนยันว่าบริษัทร่วมมือกับ Bungie เพื่อพัฒนากระบวนการรีวิวคุณภาพเกมที่กำลังพัฒนาอยู่ ทำให้บางเกมต้องลดขนาดลงเพื่อรักษาคุณภาพไว้</p>\n<p>ล่าสุด Hiroki Totoki ประธานของ Sony และ COO ดูเหมือนจะออกมายืนยันกลาย ๆ ว่ากระบวนการรีวิวนี้ส่งผลให้บางเกมถูกเลื่อนออกไปเพื่อให้คุณภาพของเกมดีขึ้น มี 6 จากทั้งหมด 12 เกมจะวางขายภายในปีงบประมาณ 2025 ส่วนอีก 6 เกมที่เหลือจะต้องใช้เวลาพัฒนาต่อไป</p>\n<p>Hiroki กล่าวต่อว่าทั้ง 12 เกมคือเกม Live Service แบบเล่นหลายคน และในระยะกลางถึงระยะยาวบริษัทต้องการผลักดันเกมประเภทนี้ต่อไป โดยบอกว่าคุณภาพของเกมควรเป็นสิ่งที่สำคัญที่สุด</p>\n<p>ในจำนวน 12 เกม Live Service ที่ PlayStation กำลังพัฒนาอยู่มีเกมจากแฟรนไชส์ The Last of Us, Horizon และเกมใหม่จาก PlayStation London Studio รวมอยู่ด้วย</p>\n<p><img src=\"https://www.blognone.com/sites/default/files/externals/54635d946de2cc94421d008e56e3d0a0.jpg\" /></p>\n<p>ที่มา - <a href=\"https://www.videogameschronicle.com/news/sony-confirms-its-delayed-half-of-its-12-planned-live-service-games/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f03ff09fc542970e5598951bab4d0bec7259e6a0c70f115d97a1bef5c0488076","category":"Thai"}