{"title":"New Era of Nuclear Reactors","link":"https://markpeak.net/new-era-of-nuclear-reactors/","date":1637394963000,"content":"<p>อ่านเรื่อง <a href=\"https://markpeak.net/reindustrialization/\">Emmanuel Macron จะกลับมาทำพลังงานนิวเคลียร์อีกรอบ</a> แล้วมาเจอ<a href=\"https://time.com/6117041/nuclear-energy-reactors-green/\">บทความใน TIME</a> พูดถึงบริษัทที่สร้างเตาปฏิกรณ์นิวเคลียร์ยุคใหม่พอดี</p>\n<div>\n\t\t\t<div>\n\t\t\t\t<a href=\"https://time.com/6117041/nuclear-energy-reactors-green/\">\n\t\t\t\t\t<img src=\"https://api.time.com/wp-content/uploads/2021/11/nuclear-energy-oklo.jpg?quality=85&amp;crop=0px%2C200px%2C2800px%2C1465px&amp;resize=1200%2C628&amp;strip\" />\t\t\t\t</a>\n\t\t</div>\n\t\n\t<div>\n\t\t<a href=\"https://time.com/6117041/nuclear-energy-reactors-green/\">\n\t\t\tA New Generation of Nuclear Reactors Could Hold the Key to a Green Future\t\t</a>\n\t</div>\n\t<div>\n\t\t<a href=\"https://time.com/6117041/nuclear-energy-reactors-green/\">\n\t\t\t<p>Can a stable, safe, known source of energy rise to the occasion, or will nuclear be cast aside as too expensive, too risky and too late?</p>\n\t\t</a>\n\t</div>\n\t<div>\n\t\t<img src=\"https://time.com/favicon.ico\" />\t\tTime\t</div>\n</div>\n<p>ข้อดีของ พลังงานนิวเคลียร์คือ 1) ราคาต่อหน่วยถูก (เมื่อเทียบกับถ่านหินหรือน้ำมัน) และ 2) สะอาด เพราะไม่ปลดปล่อยคาร์บอน</p>\n<p>ปัญหาคือ 3) เรื่องความปลอดภัย เพราะกรณีของ Chernobyl หรือ Fukushima ทำให้คนกลัว และ 4) ต้นทุนสร้างโรงไฟฟ้านิวเคลียร์มีราคาแพง</p>\n<p>ปัญหาข้อ 4) ทำให้มีสตาร์ตอัพหลายรายพยายามแก้ไข โดยพัฒนาเตาปฏิกรณ์รุ่นใหม่ๆ ที่ขนาดเล็กลง ใช้ต้นทุนน้อยลง</p>\n<p>บทความใน TIME ได้หยิบเอารายชื่อบริษัทสตาร์ตอัพด้านนิวเคลียร์มาไว้ดังนี้</p>\n<ul>\n<li><a href=\"https://oklo.com/\">Oklo</a> บริษัทหลักที่พูดถึงในบทความ เน้นสร้างเตานิวเคลียร์ขนาดเล็ก อยู่ใต้ดิน ใช้ในพื้นที่ห่างไกล เช่น Alaska ที่ต้นทุนค่าขนน้ำมันมีราคาแพงมาก เตามีขนาดพลังงาน 1-2 MW อย่างไรก็ตาม Oklo ยังไม่ได้ผลิตเตาจริงๆ ในตอนนี้</li>\n</ul>\n<p></p>\n<ul>\n<li><a href=\"https://www.nuscalepower.com/\" target=\"_blank\">NuScale</a> เตามีขนาด 77 MW ใช้เทคนิคการต้มน้ำเพื่อปั่นกังหัน แต่เป็นเตาขนาดเล็กที่เรียกว่า Small Modular Reactor (SMR) ซึ่งผ่านการอนุมัติใช้งานจริงในสหรัฐแล้ว</li>\n</ul>\n<p></p>\n<ul>\n<li><a href=\"https://www.terrapower.com/\" target=\"_blank\">TerraPower</a> เป็นบริษัทที่ Bill Gates ไปลงทุนไว้ตั้งแต่ปี 2006 โดยเขานั่งเป็นประธานบอร์ดด้วย เทคโนโลยีจะต่างจากเจ้าอื่นๆ ตรงที่ได้ความร้อนจากนิวเคลียร์มาแล้วไม่ต้องเอาไปต้มน้ำเพื่อหมุนกังหัน แต่กักเก็บความร้อนไว้ในรูป “เกลือ” (hot salt) แทน</li>\n</ul>\n<p></p>\n<ul>\n<li><a href=\"https://x-energy.com/\" target=\"_blank\">X-energy</a> เตามีขนาด 80 MW เป็นการใช้เทคนิคเก็บยูเรเนียมในก้อนกลมๆ ที่เรียกว่า Pebble ตัวอย่างตามคลิป XE-100</li>\n</ul>\n<p></p>\n<p>เนื่องจากไม่เชี่ยวชาญเรื่องทางเทคนิคของพลังงานนิวเคลียร์มากนัก เลยมาจดไว้เป็นลิสต์ก่อนเฉยๆ ยังไม่กล้าแสดงความเห็น</p>The post <a href=\"https://markpeak.net/new-era-of-nuclear-reactors/\">New Era of Nuclear Reactors</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"d186ba3caea1468568bf35d5eca7496dc900e63e4b78b0b729e300f55e37f312","category":"Thai"}