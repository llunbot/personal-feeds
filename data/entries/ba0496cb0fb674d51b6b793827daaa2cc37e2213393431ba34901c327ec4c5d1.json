{"title":"ผู้บริหาร Activision ให้ตัวเลขค่าพัฒนาเกม Call of Duty Black Ops Cold War พุ่งไป 700 ล้านดอลลาร์","link":"https://www.blognone.com/node/143965","date":1736255332000,"content":"<div><div><div><p>จดหมายข่าว Game File ของ Stephen Totilo ไปค้นพบเอกสารคำให้การในศาล ที่ Activision ถูกฟ้องเรื่องคดีกราดยิงในโรงเรียนเมื่อปี 2022 ว่าโซเชียล Instagram และ เกม Call of Duty มีผลต่อวัยรุ่นที่กราดยิงจนเพื่อนนักเรียนเสียชีวิต 19 ราย</p>\n<p>เรื่องหลักของคดีคงต้องสู้กันไป แต่ข้อมูลที่น่าสนใจคือ Patrick Kelly หัวหน้าฝ่ายครีเอทีฟของแฟรนไชส์ Call of Duty ไปให้การในศาล และมีการเปิดเผยตัวเลขยอดขาย-ต้นทุนของ Call of Duty จำนวน 3 ภาคดังนี้</p>\n<ul>\n<li><strong>Black Ops III (2015)</strong> ใช้เวลาพัฒนา 3 ปี งบลงทุน 450 ล้านดอลลาร์ ยอดขาย 43 ล้านชุด</li>\n<li><strong>Modern Warfare (2019)</strong> ใช้เวลาพัฒนาหลายปี งบลงทุน 640 ล้านดอลลาร์ ยอดขาย 41 ล้านชุด</li>\n<li><strong>Black Ops Cold War (2020)</strong> ใช้เวลาพัฒนาหลายปี งบลงทุน 700 ล้านดอลลาร์ ยอดขาย 30 ล้านชุด</li>\n</ul>\n<p>ตอนนี้ไม่มีข้อมูลชัดเจนนักว่า ตัวเลขของ Kelly คำนวณถึงต้นทุนด้านไหนบ้าง แต่ช่วยให้เราเห็นตัวเลขจริงๆ ของการพัฒนาเกมระดับ AAA ว่าแพงขึ้นเรื่อยๆ เหมือนกับที่ <a href=\"https://www.blognone.com/node/143936\">Shawn Layden ออกมาให้ข้อมูลก่อนหน้านี้ว่า ต้นทุนพุ่งไปที่ 300-400 ล้านดอลลาร์ต่อเกม</a></p>\n<p>ที่มา - <a href=\"https://www.gamefile.news/p/call-of-duty-budgets-development-costs-black-ops-modern-warfare\">Game File</a></p>\n<p><img src=\"https://www.blognone.com/sites/default/files/externals/71bf17c064f3163bd35a2e24f7be6bf6.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision\">Activision</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba0496cb0fb674d51b6b793827daaa2cc37e2213393431ba34901c327ec4c5d1","category":"Thai"}