{"title":"Fortnite เตรียมกลับสู่ App Store ในอเมริกา - Tim Sweeney เสนอเงื่อนไขเพิ่มเติมให้ Apple ด้วย","link":"https://www.blognone.com/node/146178","date":1746065070000,"content":"<div><div><div><p>Tim Sweeney ซีอีโอและผู้ก่อตั้ง Epic Games ประกาศว่าจะส่งเกม Fortnite ลง App Store ของ iOS ในอเมริกาสัปดาห์หน้า หลังจาก<a href=\"https://www.blognone.com/node/146177\">ศาลระบุว่าแอปเปิลละเมิดคำสั่งศาล</a> และสั่งให้ยกเลิกการเก็บค่าธรรมเนียมของการจ่ายเงินภายนอกแอปทั้งหมด ซึ่ง Sweeney บอกว่าเป็นชัยชนะ</p>\n<p>เนื่องจากประกาศนี้เป็นการนำ Fortnite กลับสู่ App Store เฉพาะสหรัฐอเมริกา ขณะที่ในยุโรปมีให้ดาวน์โหลดผ่านสโตร์ภายนอกเช่น <a href=\"https://www.blognone.com/node/141468\">Epic Games Store</a> ส่วนประเทศอื่นก็ยังไม่มี Sweeney เลยประกาศข้อเสนอ \"เพื่อสันติภาพ\" หากแอปเปิลทำตามคำสั่งศาลสหรัฐกับ App Store ทั่วโลกด้วย นั่นคือไม่ตามเก็บค่าธรรมเนียมจากการจ่ายเงินที่เกิดขึ้นนอก App Store เขาจะถอนฟ้องคดีความทั้งหมดทั่วโลกกับแอปเปิล</p>\n<p>แอปเปิลต้องปฏิบัติตามคำสั่งศาลสหรัฐเรื่อง App Store แน่นอน แต่จะขยายผลไปทั่วโลกตามข้อเสนอของ Sweeney หรือไม่ ก็ต้องติดตามกันต่อไป</p>\n<p>ที่มา: <a href=\"https://9to5mac.com/2025/04/30/fortnite-will-return-to-the-app-store-for-iphone-and-ipad-in-every-country-on-one-condition/\">9to5Mac</a></p>\n<p><img src=\"https://www.blognone.com/sites/default/files/externals/5ea163f1430c9247898bc3ae6b6866c7.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/fortnite\">Fortnite</a></div><div><a href=\"/topics/app-store\">App Store</a></div><div><a href=\"/topics/epic-games\">Epic Games</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b77b84f3b4ee8df26aee5bc2a77f6bb510a7e060eaff4c4c3b662550247b1e1e","category":"Thai"}