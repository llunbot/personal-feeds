{"title":"Apple ยอมความ จ่ายเงิน 490 ล้านดอลลาร์ เหตุนักลงทุนฟ้องปกปิดข้อมูลยอดขายในจีนลดลง","link":"https://www.blognone.com/node/138727","date":1710550611000,"content":"<div><div><div><p>แอปเปิลเจรจายอมความเพื่อยุติคดีที่นักลงทุนฟ้องร้อง โดยจะจ่ายเงินค่าเสียหายเป็นเงิน 490 ล้านดอลลาร์ ซึ่งขั้นตอนถัดไปคือผู้พิพากษาของศาลสหรัฐต้องอนุมัติ</p>\n<p>คดีนี้เป็นการฟ้องร้องแบบกลุ่มจากนักลงทุน ระบุว่าแอปเปิลพยายามปกปิดข้อมูล จากการที่แอปเปิลประกาศเมื่อวันที่ 2 มกราคม 2019 <a href=\"https://www.blognone.com/node/107296\">แจ้งว่า</a>ยอดขายในไตรมาสที่ผ่านมาจะต่ำกว่าตัวเลขที่บริษัทเคยประเมินไว้ เนื่องจาก iPhone ขายไม่ดีอย่างที่คาด รวมทั้งยอมรับว่ายอดขายในจีนได้รับผลกระทบมาก ทำให้ราคาปรับลดลงถึง 10% โดยกลุ่มนักลงทุนอ้างคำกล่าวในแถลง<a href=\"https://www.blognone.com/node/106195\">ผลประกอบการ</a>ก่อนหน้านี้ซึ่งซีอีโอ Tim Cook บอกว่าจีนไม่ใช่กลุ่มประเทศที่มีผลกระทบยอดขายลดลง</p>\n<p>ในเอกสารเจรจายอมความ แอปเปิลไม่ได้ยอมรับข้อกล่าวหานี้ แต่บอกว่าเป็นการยอมความเพื่อลดค่าใช้จ่ายและค่าเสียเวลาในการพิจารณาคดี</p>\n<p>ที่มา: <a href=\"https://www.reuters.com/legal/apple-reaches-490-million-settlement-with-shareholders-over-china-sales-comments-2024-03-15/\">Reuters</a></p>\n<p><img src=\"https://www.blognone.com/sites/default/files/externals/0c56c9ae050a23b5383a6a2e9a505dd0.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eae4bf7d933369fed93d5a4d50bab868e24bb20d8a825124e427ba812a9054be","category":"Thai"}