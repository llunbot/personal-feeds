{"title":"Instagram เพิ่มระบบคอมเมนต์ใหม่ด้วย Notes เป็นกล่องข้อความลอยขึ้นมาใน Reels หรือโพสต์ปกติ","link":"https://www.blognone.com/node/140962","date":1721351068000,"content":"<div><div><div><p>Instagram เพิ่มของเล่นใหม่สำหรับผู้ใช้งาน โดยสามารถคอมเมนต์ใน<a href=\"https://www.blognone.com/node/140091\">รูปแบบ Notes</a> ที่เป็นฟีเจอร์กล่องข้อความสเตตัส ซึ่งกล่องข้อความนี้จะลอยปรากฎขึ้นมาชั่วคราว แล้วลบไปเองในสามวัน เว้นแต่จะลบออกก่อน สามารถคอมเมนต์ได้ทั้งโพสต์ใน Reels หรือโพสต์ปกติ</p>\n<p>อย่างไรก็ตามคอมเมนต์แบบ Notes นี้ ถูกกำหนดให้มีรูปแบบกึ่งส่วนตัวตั้งแต่แรก เพราะสเตตัส Notes จะแสดงก็ต่อเมื่อเป็นเพื่อน หรืออยู่ในลิสต์ที่กำหนดไว้เท่านั้น ไม่ได้แสดงขึ้นมากับผู้ใช้งานทุกคน</p>\n<p>แม้การใช้ระบบคอมเมนต์ Notes อาจเป็นส่วนตัวและเพิ่มคุณค่า แต่ก็อาจถูกใช้ในการก่อกวนได้ Instagram จึงบอกว่าสำหรับผู้ใช้งานที่กังวล สามารถปิดระบบคอมเมนต์ด้วย Notes ได้</p>\n<p>ฟีเจอร์คอมเมนต์ด้วย Notes ใน Reels และโพสต์ Instagram เปิดให้ใช้งานแล้วกับผู้ใช้งานทั่วโลก</p>\n<p>ที่มา: <a href=\"https://www.theverge.com/2024/7/18/24201105/instagram-notes-status-expansion-reels-grid-posts\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/26822d74955694f954342375259391d7.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a55ae9e90dc1bcb19b57b4c4e0b95ffa49d80ba5c4369b8d8ab58f4d5c5e0998","category":"Thai"}