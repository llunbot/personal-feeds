{"title":"Microsoft หยุดผลิตอุปกรณ์เสริมภายใต้แบรนด์ Microsoft เปลี่ยนเป็นแบรนด์ Surface ทั้งหมด","link":"https://www.blognone.com/node/133595","date":1682637768000,"content":"<div><div><div><p>มีรายงานว่าไมโครซอฟท์เตรียมหยุดผลิตอุปกรณ์ เมาส์ คีย์บอร์ด และเว็บแคม ภายใต้แบรนด์ Microsoft โดยจะเปลี่ยนมาโฟกัสฮาร์ดแวร์อุปกรณ์เสริมภายใต้แบรนด์ Surface ซึ่งขยายไปสู่สินค้าอื่นเช่น ปากกา, Dock ด้วย</p>\n<p>Dan Laycock ผู้จัดการอาวุโสฝ่ายสื่อสารองค์กรของไมโครซอฟท์ยืนยันรายงานข่าวนี้ โดยบอกว่าบริษัทจะเปลี่ยนมาพัฒนาสินค้าอุปกรณ์เสริมสำหรับพีซี Windows ภายใต้แบรนด์ Surface ส่วนอุปกรณ์ภายใต้แบรนด์ Microsoft จะยังคงมีขายต่อไปจนกว่าสินค้าจะหมด</p>\n<p>ไมโครซอฟท์เริ่มผลิตฮาร์ดแวร์อุปกรณ์เสริมภายใต้แบรนด์ Microsoft ตั้งแต่ปี 1983 สินค้าแรกคือเมาส์ปุ่มเขียว ที่มาพร้อมกับการซื้อ Microsoft Word และ Notepad</p>\n<p>ที่มา: <a href=\"https://www.theverge.com/2023/4/27/23700998/microsoft-keyboard-mouse-webcam-discontinued-surface-brand\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/b44200bc7fdb6342f2ca33acb471e8e8.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/accessories\">Accessories</a></div><div><a href=\"/topics/microsoft-surface\">Microsoft Surface</a></div><div><a href=\"/topics/mouse\">Mouse</a></div><div><a href=\"/topics/keyboard\">Keyboard</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fa98eacf6d025ed6ee7add4af4e78ff1dbd064a59d478eb97c6173fe863dac7","category":"Thai"}