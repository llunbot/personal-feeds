{"title":"PayPal ไตรมาส 4/2023 รายได้-กำไร ยังเติบโตต่อเนื่องอีกไตรมาส","link":"https://www.blognone.com/node/138107","date":1707370096000,"content":"<div><div><div><p>PayPal รายงานผลประกอบการของไตรมาสที่ 4 ปี 2023 รายได้รวมเพิ่มขึ้น 9% จากช่วงเดียวกันในปีก่อนเป็น 8,026 ล้านดอลลาร์ และมีกำไรสุทธิตามบัญชี GAAP 1,402 ล้านดอลลาร์ ปริมาณการจ่ายเงินผ่านแพลตฟอร์มรวมเพิ่มขึ้น 15% เป็น 409,832 ล้านดอลลาร์</p>\n<p>จำนวนธุรกรรมเพิ่มขึ้น 13% เป็น 6.8 พันล้านครั้ง เฉลี่ยย้อนหลัง 12 เดือน มีการทำธุรกรรมต่อหนึ่งบัญชี 58.7 ครั้ง จำนวนบัญชีที่มีความเคลื่อนไหวลดลงเป็น 426 ล้านบัญชี</p>\n<p>เมื่อสัปดาห์ที่แล้ว PayPal <a href=\"https://www.blognone.com/node/137954\">ประกาศ</a>ปลดพนักงาน 9% ของพนักงานทั่วโลก และไตรมาสที่ผ่านมาซีอีโอคนใหม่ Alex Chriss ที่ย้ายมาจาก Intuit ได้อยู่ในตำแหน่งตลอดทั้งไตรมาส ซึ่งเขาประกาศแผนปรับโครงสร้างองค์กรให้มีความสามารถทำกำไรที่ดีขึ้น รวมทั้งเพิ่มบริการที่เป็น AI มากขึ้น</p>\n<p>ที่มา: <a href=\"https://newsroom.paypal-corp.com/2024-02-07-PayPal-Reports-Fourth-Quarter-and-Full-Year-2023-Results#assets_all\">PayPal</a></p>\n<p><img alt=\"No Description\" src=\"https://www.blognone.com/sites/default/files/externals/f4dc4d55ad431c302d46ec1d96e69cf0.png\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ff969438c8123156c5d7aabafc150f1dea5f73ea5bf6ca2ef0bdfbd5524dab3","category":"Thai"}