{"title":"Galaxy Z Fold 3 ต้องใช้ปากกา S Pen เฉพาะรุ่นเท่านั้น ถ้าใช้ปากกาจาก Note จอจะพัง","link":"https://www.blognone.com/node/124200","date":1628772651000,"content":"<div><div><div><p>สินค้าเด่นของซัมซุงที่เปิดตัวเมื่อคืนนี้คือ <a href=\"https://www.blognone.com/node/124179\">Galaxy Z Fold 3 มือถือจอพับได้รุ่นใหม่ที่รองรับปากกา S Pen</a> โดยซัมซุงออกปากกา S Pen มาให้เป็นการเฉพาะ 2 รุ่นคือ S Pen Fold Edition และ S Pen Pro (มี Bluetooth)</p>\n<p>ตอนนี้มีข้อมูลเพิ่มเติมมาแล้วว่า Galaxy Z Fold 3 ต้องใช้กับปากกา S Pen เฉพาะ 2 รุ่นพิเศษนี้เท่านั้น ไม่สามารถนำปากกา S Pen จาก Galaxy Note รุ่นอื่นๆ มาใช้ร่วมกันได้ เพราะปากกา S Pen รุ่นเก่านั้นมีหัวคมกว่า เขียนแล้วมีโอกาสสูงที่จะทำให้จอของ Z Fold 3 เสียหายได้</p>\n<p>ส่วน S Pen รุ่นพิเศษคือ S Pen Fold Edition และ S Pen Pro ใช้หัวปากกาแบบที่เรียกว่า Pro Tips นุ่มกว่าปกติ และกดแรงแล้วจะหดกลับได้ (retraceable) จึงลดโอกาสเป็นรอยขีดข่วน</p>\n<p>ราคาขายของ S Pen Fold Edition (ไม่รวมเคสเก็บปากกาที่ขายแยกต่างหาก) อยู่ที่ 49.99 ดอลลาร์ ส่วน S Pen Pro ที่ใช้เป็นรีโมทได้ด้วย ราคา 99.99 ดอลลาร์</p>\n<p><img src=\"https://www.blognone.com/sites/default/files/externals/7978e1d6c32e85ed3ddf638f6e020c6d.png\" /></p>\n<p>ที่มา - <a href=\"https://www.sammobile.com/news/psa-do-not-even-try-using-regular-s-pen-with-galaxy-z-fold-3/\">SamMobile</a></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/stylus\">Stylus</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e461c56981b1ad39a0fccf7532c93c798182c40d2796e42cb1b4f2fb13436998","category":"Thai"}