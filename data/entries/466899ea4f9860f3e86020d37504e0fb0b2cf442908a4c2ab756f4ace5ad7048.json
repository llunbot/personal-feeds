{"title":"Google Drive เพิ่มฟีเจอร์ กดส่งอีเมลหาคนที่ถูกแชร์ไฟล์ไปแล้ว ได้อีกครั้งผ่านหน้าต่างแชร์","link":"https://www.blognone.com/node/141620","date":1724558822000,"content":"<div><div><div><p>Google Drive ประกาศเพิ่มฟีเจอร์เล็ก ๆ ที่อาจช่วยให้หลายคนทำงานง่ายขึ้นสำหรับการแชร์ไฟล์ให้ทีมหรือคนอื่น โดยผู้ใช้งานสามารถกดส่งอีเมลจากหน้าต่างแชร์ไฟล์ พร้อมใส่รายละเอียด ให้กับคนที่ได้รับการแชร์ไฟล์นั้นอยู่ก่อนแล้ว โดยสามารถเพิ่มเติมข้อความ รายละเอียด หรือแจ้งการแก้ไขที่ต้องการให้มาติดตามดูได้เลย</p>\n<p>ในการส่งอีเมลสามารถทำได้ทั้งผ่าน Google Drive หรือผ่านไฟล์นั้นจากแอปต่าง ๆ เลือก Share และ Email people on this file อีเมลจะถูกส่งให้ทุกคนที่เคยได้รับการแชร์ไฟล์ไปก่อนหน้านี้</p>\n<p>ฟีเจอร์นี้จะเริ่มอัปเดตตั้งแต่ 26 สิงหาคม เป็นต้นไป มีผลทั้งลูกค้า Google Workspace, Google Workspace Individual และผู้ใช้งานบัญชี Google ทั่วไป</p>\n<p>ที่มา: <a href=\"https://workspaceupdates.googleblog.com/2024/08/release-notes-08-23-24.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/d808948bdd183be2479dc93adb13f21c.png\" /></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/google-drive\">Google Drive</a></div><div><a href=\"/topics/collaboration\">Collaboration</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"466899ea4f9860f3e86020d37504e0fb0b2cf442908a4c2ab756f4ace5ad7048","category":"Thai"}