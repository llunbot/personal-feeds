{"title":"Microsoft ซื้อกิจการ Ally.io ซอฟต์แวร์บริหารจัดการ OKR สำหรับองค์กร","link":"https://www.blognone.com/node/125166","date":1633656277000,"content":"<div><div><div><p>ไมโครซอฟท์ประกาศซื้อกิจการ Ally.io ผู้พัฒนาซอฟต์แวร์สำหรับบริหารจัดการ OKR (Objectives and key results) ให้กับองค์กร โดยดีลดังกล่าวไม่ได้เปิดเผยมูลค่า</p>\n<p>ทีมงานของ Ally จะเข้ามาร่วมทีมกับ Microsoft Viva ผลิตภัณฑ์ของไมโครซอฟท์สำหรับบริหารจัดการประสบการณ์สำหรับพนักงานในองค์กร</p>\n<p>Kirk Koenigsbauer ผู้บริหารไมโครซอฟท์กล่าวว่า รูปแบบการทำงานแบบไฮบริดสร้างความท้าทายในการบริหารจัดการองค์กร ในการสื่อสาร และให้พนักงานมีเป้าหมายร่วมกัน ซึ่ง Ally.io เป็นเครื่องมือที่เข้ามาช่วยแก้ปัญหานี้ และใช้งานได้ง่าย รองรับการวัดผลแบบ OKR ซึ่งเป็นวิธีการที่ได้รับความนิยมมากขึ้นเรื่อย ๆ</p>\n<p>Ally.io ก่อตั้งในปี 2018 ปัจจุบันมีลูกค้ามากกว่า 1,000 ราย ใน 80 ประเทศ มีพนักงานมากกว่า 250 คน บริษัทได้เงินเพิ่มทุนไปแล้วมากกว่า 76 ล้านดอลลาร์ มูลค่ากิจการล่าสุดที่มีรายงานคือ 345 ล้านดอลลาร์</p>\n<p>ที่มา: <a href>TechCrunch</a> และ <a href=\"https://blogs.microsoft.com/blog/2021/10/07/microsoft-acquires-ally-io-to-improve-employee-experience-by-aligning-peoples-work-with-team-goals-and-company-mission/\">ไมโครซอฟท์</a></p>\n<p><img src=\"https://www.blognone.com/sites/default/files/externals/9f62d3670b7b81883204bc960ec40d5c.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div><div><a href=\"/topics/human-resource\">Human Resource</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c424ec7c5c63107a15d45a0e2c1280245d679534674b05e1e0b2ceb2fd0498c","category":"Thai"}