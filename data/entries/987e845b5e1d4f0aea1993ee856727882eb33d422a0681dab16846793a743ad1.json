{"title":"ตำแหน่ง Side Quest? ภาพถ่ายจาก JWST พบเทหวัตถุเป็นเครื่องหมาย \"?\"","link":"https://www.blognone.com/node/135174","date":1691472961000,"content":"<div><div><div><p>สัปดาห์ที่แล้ว European Space Agency เผยแพร่ภาพชุดล่าสุดจากกล้อง JWST ปล่อยภาพจุดกำเนิดของดาวฤกษ์ Herbig-Haro 46/47 ในกลุ่มดาว Vela ห่างจากโลกราว 1,470 ปีแสง ที่น่าสนใจคือภายในภาพ หากซูมเข้าไป จะพบเทหวัตถุที่เป็นรูปเครื่องหมายคำถาม \"?\" เล็กๆ อยู่ด้วย</p>\n<p>ด้านตัวแทนของ Space Telescope Science Institute ที่ดูแลจัดการ JWST ให้ความเห็นว่า อาจจะเป็นกาแล้กซี่ห่างไกล 2 กาแล็กซี่ที่กำลังชนกัน (วัตถุยิ่งห่าง จะยิ่งเป็นสีแดงจากปรากฎการณ์ redshift) จนกลายเป็นรูป \"?\" แต่ก็เป็นครั้งแรกที่นักดาราศาสตร์พบอะไรแบบนี้ นักดาราศาสตร์น่าจะต้องหาข้อมูลเพิ่มเติมถึงคำตอบจากปรากฎการณ์นี้ต่อไป</p>\n<p>เช่นเดียวกับ Matt Caplan ผู้ช่วยศาสตราจารย์ด้านฟิสิกส์ที่มหาวิทยาลัยอิลลินอยก็แสดงความคิดเห็นไปในทางเดียวกัน พร้อมตัดความเป็นไปได้ว่ามันคือดาวฤกษ์ เพราะเทียบกับวัตถุอื่นๆ ในภาพ ดาวฤกษ์น่าจะมีรัศมีออกมา</p>\n<p>ที่มา - <a href=\"https://webbtelescope.org/contents/media/images/2023/131/01H53089T1FMZZN48VD4Z73FRC?news=true\">Webb Telescope</a>, <a href=\"https://www.space.com/james-webb-space-telescope-question-mark-galaxy-photo\">Space.com</a></p>\n<p><img alt=\"No Description\" src=\"https://www.blognone.com/sites/default/files/externals/653e430bf699b5ff3247f432bb616d0b.jpg\" /></p>\n</div></div></div><div><div>Topics: </div><div><div><a href=\"/topics/jwst\">JWST</a></div><div><a href=\"/topics/nasa\">NASA</a></div><div><a href=\"/topics/esa\">ESA</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"987e845b5e1d4f0aea1993ee856727882eb33d422a0681dab16846793a743ad1","category":"Thai"}