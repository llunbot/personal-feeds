{"title":"ไมโครซอฟท์เปิดตัว Windows Server 2025 เปิดฟีเจอร์ Hotpatching ให้ทุกคนใช้งาน","link":"https://www.blognone.com/node/137896","date":1706319082000,"content":"<div><div><div><p>พบกันทุกสามปี ไมโครซอฟท์ประกาศว่า Windows Server เวอร์ชันหน้าจะเรียกว่า <strong>Windows Server 2025</strong> ถือเป็นการนับเลขต่อจาก <a href=\"https://www.blognone.com/node/121489\">Windows Server 2022 ที่ออกในปี 2021</a></p>\n<p>ช่วงหลังไมโครซอฟท์ใช้วิธีออก Windows Server Insider รุ่นทดสอบอยู่เรื่อยๆ อยู่แล้ว เพียงแต่ก่อนหน้านี้ใช้ชื่อกลางๆ ว่า Windows Server vNext ไม่ได้ระบุเลขปีชัดเจน ตอนนี้ไมโครซอฟท์เปลี่ยนชื่อ Insider ตัวล่าสุดเป็น 2025 เรียบร้อยแล้ว</p>\n<p>ของใหม่ใน Windows Server 2025 ที่สำคัญคือฟีเจอร์ Hotpatching หรือการติดตั้งแพตช์ความปลอดภัยรายเดือน โดยไม่จำเป็นต้องรีสตาร์ตเครื่องทุกครั้งไป ฟีเจอร์นี้มีมาก่อนแล้วใน <a href=\"https://support.microsoft.com/en-us/topic/release-notes-for-hotpatch-in-azure-automanage-for-windows-server-2022-4e234525-5bd5-4171-9886-b475dabe0ce8\">Windows Server 2022 บน Azure</a> โดยไมโครซอฟท์จะออกแพตช์สำคัญ (baseline) ที่ต้องรีบูตเครื่องไตรมาสละครั้ง ส่วนแพตช์ของเดือนที่เหลือในไตรมาสนั้นๆ จะเป็น hotpatch ที่ไม่ต้องบูตเครื่องใหม่</p>\n<p>คราวนี้ฟีเจอร์ Hotpatching มาอยู่ใน Windows Server 2025 และเปิดให้ทุกคนใช้งานโดยไม่จำเป็นต้องอยู่บน Azure อีกต่อไป</p>\n<p>ฟีเจอร์อื่นๆ ใน Windows Server 2025 ที่ประกาศมาคร่าวๆ ได้แก่</p>\n<ul>\n<li>Next Generation Active Directory and SMB</li>\n<li>Mission Critical Data &amp; Storage</li>\n<li>Hyper-V &amp; AI</li>\n</ul>\n<p><img alt=\"No Description\" src=\"https://www.blognone.com/sites/default/files/externals/601c345d50b276a5fdc270c0e72d8c32.jpg\" /></p>\n<p>ที่มา - <a href=\"https://techcommunity.microsoft.com/t5/windows-server-news-and-best/introducing-windows-server-2025/ba-p/4026374\">Microsoft</a></p>\n</div></div></div><div><div>Topics: </div><div><div><a href=\"/topics/windows-server-2025\">Windows Server 2025</a></div><div><a href=\"/topics/windows-server\">Windows Server</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/server\">Server</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61b0f48f17807a3d7cdbe0e89d5ff9b0c6d12fc482270817ec78233cc806eef4","category":"Thai"}