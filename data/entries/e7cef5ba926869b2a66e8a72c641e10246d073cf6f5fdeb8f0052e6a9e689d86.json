{"title":"[ลือ] iOS 18 จะมีแอปพื้นฐานตัวใหม่ \"Passwords\" ใช้เก็บล็อกอินแบบเดียวกับ 1Password","link":"https://www.blognone.com/node/140201","date":1717716956000,"content":"<div><div><div><p>ใกล้งานสัมมนาสำหรับนักพัฒนาประจำปี <a href=\"https://www.blognone.com/node/138916\">WWDC ของแอปเปิล</a> ข่าวลือก็จะออกมาเยอะหน่วยในช่วงนี้ ล่าสุด Mark Gurman แห่ง Bloomberg คนเดิม ให้ข้อมูลเกี่ยวกับแอปพื้นฐานตัวใหม่ใน iOS 18 และ macOS 15 มีชื่อว่า <strong>Passwords</strong></p>\n<p>วิธีการทำงานของแอป Passwords ก็ตรงตามชื่อ นั่นคือทำงานแบบเดียวกับแอปยอดนิยมอย่าง 1Password หรือ LastPass ที่เก็บข้อมูลล็อกอินของผู้ใช้งานในบริการต่าง ๆ รวมไว้ในที่เดียว การซิงก์ข้อมูลข้ามอุปกรณ์ทำผ่าน iCloud Keychain</p>\n<p>ฟีเจอร์นี้ไม่ได้เป็นของใหม่อะไรสำหรับระบบปฏิบัติการของแอปเปิล เพราะฟังก์ชันช่วยจดจำล็อกอินนั้นมีอยู่แล้ว สามารถตั้งค่าได้ใน Settings แต่การแยกแอปออกมาเลย น่าจะผลักดันให้คนมาใช้งานฟังก์ชันนี้มากขึ้น และตั้งรหัสผ่านที่มีความแข็งแรงสำหรับแต่ละบริการโดยไม่ต้องมาจดจำนั่นเอง</p>\n<p>ที่มา: <a href=\"https://www.bloomberg.com/news/articles/2024-06-06/apple-to-debut-passwords-app-in-challenge-to-1password-lastpass\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/2055e4849ef1d11c778c4c7b4f4f3291.png\" /></p>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/password-manager\">Password Manager</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7cef5ba926869b2a66e8a72c641e10246d073cf6f5fdeb8f0052e6a9e689d86","category":"Thai"}