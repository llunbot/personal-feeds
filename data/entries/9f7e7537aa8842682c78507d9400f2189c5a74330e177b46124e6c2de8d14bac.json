{"title":"Apple อัพเดต iOS 17.3 เพิ่มฟีเจอร์ Stolen Device Protection และแก้ไขช่องโหว่ความปลอดภัย","link":"https://www.blognone.com/node/137803","date":1705968607000,"content":"<div><div><div><p>แอปเปิลออกอัพเดตระบบปฏิบัติการรอบใหญ่ iOS 17.3 และ iPadOS 17.3 สำหรับคนใช้ iPhone และ iPad ตามที่<a href=\"https://www.blognone.com/node/137717\">ประกาศ</a>ก่อนหน้านี้ สามารถอัพเดตแบบ OTA โดยไปที่ Settings &gt; General &gt; Software Update</p>\n<p>ในอัพเดต iOS 17.3 นี้ มีฟีเจอร์สำคัญคือ <a href=\"https://www.blognone.com/node/137207\">Stolen Device Protection</a> ที่เพิ่มความปลอดภัยให้กับ iPhone ที่ถูกขโมย เช่น เพิ่มการใช้ Face ID ยืนยันตัวตนถ้าเปลี่ยนรหัสผ่าน, มีการหน่วงเวลาเปลี่ยนรหัสผ่าน หากพบอุปกรณ์อยู่ในพิกัดที่ไม่คุ้นเคย เป็นต้น</p>\n<p>นอกจากนี้ยังมีอัพเดตอื่น ได้แก่ ภาพพื้นหลัง Unity Bloom เป็นคอลเลกชันของ Black Unity ประจำปีนี้, ระบบเพลย์ลิสต์ที่แก้ไขร่วมกันได้ใน Apple Music, AirPlay เชื่อมต่อกับทีวีในโรงแรมที่รองรับ และอื่น ๆ</p>\n<p>อัพเดตนี้ยังปรับปรุงแก้ไข<a href=\"https://support.apple.com/en-us/HT214059\">ช่องโหว่ความปลอดภัย</a>มากกว่า 10 หัวข้อ รวมทั้งระดับเคอร์เนล, WebKit และ Shortcuts จึงแนะนำให้ผู้ใช้งานอัพเดตโดยเร็วที่สุด</p>\n<p><img src=\"https://www.blognone.com/sites/default/files/externals/bad7ca057928b8fa88c8c082ecf2055d.jpg\" /></p>\n<p>แอปเปิลอัพเดตระบบปฏิบัติการในอุปกรณ์อื่นด้วยเช่นกันดังนี้</p>\n<ul>\n<li><strong>macOS Sonoma 14.3</strong> เพิ่มระบบเพลย์ลิสต์แก้ไขร่วมกันใน Apple Music และแก้ไขช่องโหว่ความปลอดภัย</li>\n<li><strong>watchOS 10.3</strong> เพิ่มหน้าปัด Unity Bloom และแก้ไขบั๊กทั่วไป</li>\n<li><strong>tvOS 17.3</strong> ปรับปรุงประสิทธิภาพทั่วไป</li>\n<li><strong>HomePod 17.3</strong> ปรับปรุงประสิทธิภาพทั่วไป</li>\n<li><strong>iOS 15.8.1</strong> และ <strong>iOS 16.7.5</strong> สำหรับอุปกรณ์รุ่นเก่าที่อัพเดตเป็น iOS 17 ไม่ได้ แก้ไขช่องโหว่ความปลอดภัย WebKit</li>\n</ul>\n<p>ที่มา: MacRumors <a href=\"https://www.macrumors.com/2024/01/22/apple-releases-ios-17-3/\">[1]</a>, <a href=\"https://www.macrumors.com/2024/01/22/ios-17-3-webkit-vulnerability-patch/\">[2]</a>, <a href=\"https://www.macrumors.com/2024/01/22/apple-releases-macos-sonoma-14-3/\">[3]</a>, <a href=\"https://www.macrumors.com/2024/01/22/apple-releases-watchos-10-3/\">[4]</a>, <a href=\"https://www.macrumors.com/2024/01/22/apple-releases-tvos-17-3/\">[5]</a>, <a href=\"https://www.macrumors.com/2024/01/22/apple-releases-homepod-17-3-software/\">[6]</a></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/apple\">Apple</a></div><div><a href=\"/topics/operating-system\">Operating System</a></div><div><a href=\"/topics/security-patch\">Security Patch</a></div><div><a href=\"/topics/sonoma\">Sonoma</a></div><div><a href=\"/topics/watchos-10\">watchOS 10</a></div><div><a href=\"/topics/tvos\">tvOS</a></div><div><a href=\"/topics/homepod\">HomePod</a></div><div><a href=\"/topics/ios-15\">iOS 15</a></div><div><a href=\"/topics/ios-16\">iOS 16</a></div><div><a href=\"/topics/ipados-17\">iPadOS 17</a></div><div><a href=\"/topics/ipados-15\">iPadOS 15</a></div><div><a href=\"/topics/ipados-16\">iPadOS 16</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f7e7537aa8842682c78507d9400f2189c5a74330e177b46124e6c2de8d14bac","category":"Thai"}