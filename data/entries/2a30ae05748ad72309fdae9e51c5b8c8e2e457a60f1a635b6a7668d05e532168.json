{"title":"อินเทลบอกออกแบบฮาร์ดแวร์จีพียู Xe3 แล้ว กำลังทำฝั่งซอฟต์แวร์, เริ่มทำ Xe4 แล้ว","link":"https://www.blognone.com/node/143504","date":1733529616000,"content":"<div><div><div><p>Tom Peterson ผู้บริหารของอินเทล ไปออกรายการช่อง The Full Nerd Podcast ของ PCWorld ในโอกาส<a href=\"https://www.blognone.com/node/143443\">เปิดตัว Intel Arc Battlemage</a></p>\n<p>สิ่งที่น่าสนใจคือ Peterson เล่าถึงจีพียู Arc สองรุ่นถัดไป <a href=\"https://www.blognone.com/node/137613\">ที่เคยประกาศโค้ดเนมไว้แล้วชื่อ Celestial และ Druid</a> (C-Series และ D-Series)</p>\n<ul>\n<li><strong>Celestial</strong> ออกแบบสถาปัตยกรรมฮาร์ดแวร์ Xe3 เสร็จแล้ว ตอนนี้กำลังพัฒนาฝั่งซอฟต์แวร์ ไดรเวอร์ และการปรับแต่ง (เว็บไซต์ Tom's Hardware คาดว่า Xe3 จะเปิดตัวในงาน Computex 2025 ช่วงกลางปีหน้า พร้อม<a href=\"https://www.blognone.com/node/142606\">ซีพียู Panther Lake</a>)</li>\n<li><strong>Druid</strong> ตอนนี้ทีมฮาร์ดแวร์กำลังเริ่มออกแบบสถาปัตยกรรม Xe4 แล้ว</li>\n</ul>\n<p>Peterson บอกว่าฝั่งจีพียู Arc อาจมีรอบการออกรุ่นนานกว่า 1 ปี ดังนั้นเราอาจตีความได้ว่า Arc Celestial ที่ใช้สถาปัตยกรรม Xe3 เหมือนกัน ต้องรอวางขายในปี 2026 โน่นเลย</p>\n<p>ที่มา - <a href=\"https://www.pcworld.com/article/2543041/intels-249-arc-b580-is-the-gpu-weve-begged-for-since-the-pandemic.html\">PCWorld</a>, <a href=\"https://www.tomshardware.com/pc-components/gpus/intel-says-arc-xe4-druid-gpus-are-already-in-the-works-software-optimization-is-the-only-remaining-step-for-xe3-celestial-as-it-approaches-launch-with-panther-lake\">Tom's Hardware</a></p>\n<p><img src=\"https://www.blognone.com/sites/default/files/externals/e565503f7b8cd50ab4310804ab7d2f86.jpg\" /></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/intel\">Intel</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a30ae05748ad72309fdae9e51c5b8c8e2e457a60f1a635b6a7668d05e532168","category":"Thai"}