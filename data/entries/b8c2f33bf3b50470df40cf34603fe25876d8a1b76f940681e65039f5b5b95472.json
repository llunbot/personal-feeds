{"title":"Steam ทำลายสถิติอีกครั้ง มีผู้ใช้งานพร้อมกัน 27 ล้านคน เติบโต 10 ล้านคนช่วง COVID-19","link":"https://www.blognone.com/node/126052","date":1638197206000,"content":"<div><div><div><p>เว็บไซต์รวบรวมสถิติ SteamDB (ไม่ได้เป็นของ Valve) รายงานสถิติผู้ใช้งาน Steam ที่แตะ new high อีกรอบที่ 27.38 ล้านคนในช่วงสุดสัปดาห์ที่ผ่านมา (ประมาณ 3 ทุ่มของคืนวันอาทิตย์ที่ 28 พฤศจิกายน ตามเวลาประเทศไทย) ในจำนวนนี้มีผู้เล่นที่อยู่ในเกมจริงๆ ประมาณ 7.8 ล้านคน ที่เหลือคือเปิดแอพ Steam แต่ไม่ได้เข้ามาเล่นเกมช่วงนั้น</p>\n<p>การที่ Steam มีสถิติผู้ใช้งานสูงมาจากหลายปัจจัย ทั้งเรื่องเทศกาลวันหยุดขอบคุณพระเจ้าของสหรัฐอเมริกา, <a href=\"https://www.blognone.com/node/126004\">เทศกาลลดราคา Steam Autumn Sale</a> และเกมออกใหม่ในช่วงนี้อย่าง <a href=\"https://www.blognone.com/node/125849\">Halo Infinite Multiplayer ที่มีสถิติผู้เล่นพร้อมกันสูงสุด 2.7 แสนคน</a></p>\n<p>หากดูสถิติย้อนหลังของ Steam มีอัตราการเติบโตสูงขึ้นมากนับจาก COVID-19 ระบาดเป็นต้นมา โดยช่วงต้นปี 2020 มีผู้ใช้พร้อมกันสูงสุดประมาณ 17-18 ล้านคน (ในเกม 5.9 ล้านคน) เท่ากับว่ามีผู้ใช้เติบโตสูงขึ้นถึง 10 ล้านคนภายในเวลาประมาณ 2 ปีที่ผ่านมา</p>\n<p><img src=\"https://www.blognone.com/sites/default/files/externals/758eb572f00718d1a681c8d029cb7b35.png\" /></p>\n<p>ที่มา - <a href=\"https://steamdb.info/app/753/graphs/\">SteamDB</a>, <a href=\"https://www.ign.com/articles/steam-had-its-highest-concurrent-players-ever-over-thanksgiving-weekend-2021\">IGN</a></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8c2f33bf3b50470df40cf34603fe25876d8a1b76f940681e65039f5b5b95472","category":"Thai"}