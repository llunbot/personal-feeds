{"title":"กูเกิลโชว์ Gemini Nano รุ่นใหม่ เข้าใจภาพและเสียง เตือนได้ทันทีเมื่อถูกโจรโทรมาหลอกเงิน","link":"https://www.blognone.com/node/139749","date":1715712299000,"content":"<div><div><div><p>กูเกิลโชว์ Gemini Nano โมเดลปัญญาประดิษฐ์สำหรับโทรศัพท์รุ่นใหม่รองรับอินพุตหลายรูปแบบทั้งภาพ, เสียง, และข้อความ พร้อมกับความสามารถของแอป Gemini ที่ผูกเข้ากับระบบของแอนดรอยด์เต็มตัว</p>\n<p>Gemini Nano อ่านภาพได้ ทำให้สามารถบรรยายภาพได้โดยไม่ต้องมีข้อมูลล่วงหน้า กูเกิลใส่ความสามารถนี้ในฟีเจอร์ TalkBack ที่ช่วยผู้มองเห็นได้จำกัด ทำให้สามารถบรรยายภาพได้อย่างละเอียด นอกจากนี้ยังสามารถฟังเสียงได้ ทำให้สามารถฟังเสียงการสนทนาตลอดเวลาและแจ้งเตือนทันทีเมื่อพบว่าบทสนนนาน่าจะเป็นการหลอกลวง ฟีเจอร์นี้จะเป็นแบบ opt-in ต้องเปิดใช้งานเอง และจะเปิดให้ใช้ภายในปีนี้ (ไม่ระบุประเทศที่รองรับ)</p>\n<p>แอป Gemini เวอร์ชั่นแอนดรอยด์จะผูกเข้ากับระบบปฎิบัติการณ์แนบแน่นขึ้น สามารถเรียก Gemini ขึ้นมาทับแอปอื่นได้เพื่อขอความช่วยเหลือเช่นสร้างภาพ สามารถถามข้อมูลจากวิดีโอหรือเอกสารโดย Gemini จะรู้ว่าผู้ใช้กำลังดูเอกสารหรือวิดีโออะไรอยู่</p>\n<p>ส่วนสุดท้ายคือบริการ Circle to Search เพิ่มความสามารถทำความเข้าใจภาพแบบใหม่ๆ เช่น สมการคณิตศาสตร์, กราฟ, หรือแผนภูมิ บริการนี้เดิมเปิดให้เฉพาะ Samsung Galaxy S24 และขยายมาเรื่อยๆ ตอนนี้ครบ 100 ล้านเครื่องแลัว และจะขยายจนครบ 200 ล้านเครื่องในปีนี้</p>\n<p>ที่มา - <a href=\"https://blog.google/products/android/google-ai-android-update-io-2024/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/c299334ce1ffe7289031a126e7d94a0a.jpeg\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/gemini\">Gemini</a></div><div><a href=\"/topics/llm\">LLM</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbb2625791eb42dfb55f97042f26f7eb4f06e0ace8ebc6193b129ade34b7a4b8","category":"Thai"}