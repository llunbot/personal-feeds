{"title":"แก๊งบุกบ้านเหยื่อ เอาปืนจ่อหัวปล้นคริปโตในสหรัฐฯ ถูกตัดสินว่าผิดจริง","link":"https://www.blognone.com/node/140608","date":1719422235000,"content":"<div><div><div><p>FBI รายงานความคืบหน้าคดีที่ Remy St Felix ชายวัย 24 ถูกตัดสินว่ามีความผิดฐานบุกปล้นเงินคริปโตหยื่อหลายรายในหลายเมือง</p>\n<p>St Felix เป็นผู้วางแผนให้แก๊งปล้นบุกบ้านของเหยื่อ โดยอาศัยการแฮกอีเมลและแอบสอดส่องรอบบ้านเหยื่อเพื่อสำรวจข้อมูลก่อน จากนั้นจึงบุกบ้าน จับเหยื่อมัด แล้วข่มขู่ด้วยปืน พร้อมกับขู่ทำร้ายคู่สมรสของเหยื่อเพื่อให้เหยื่อยอมบอกรหัสผ่านบัญชีเงินคริปโต</p>\n<p>เมื่อโอนเงินคริปโตได้สำเร็จ St Felix โอนเงินออกในช่องทางที่ตามตัวได้ยากเช่น Monero ร่วมกับการโอนผ่านแพลตฟอร์มแลกเปลี่ยนเงินที่ไม่ตรวจสอบตัวตนผู้ใช่</p>\n<p>ลูกขุนตัดสินให้ St Felix มีความผิดตามฟ้อง 9 กระทง ทั้งการปล้น, ฉ้อโกง, และการใช้อาวุธปืนในการก่ออาชญากรรม โดยรวมแล้วความผิดต่างๆ มีโทษรวมขั้นต่ำจำคุก 7 ปี สูงสุดคือจำคุกตลอดชีวิต ผู้พิพากษานัดกำหนดโทษวันที่ 11 กันยายนนี้</p>\n<p>ผู้ช่วยคดีนี้ส่วนหนึ่งคือ National Cryptocurrency Enforcement Team (NCET) ทีมงานเฉพาะกิจของสำนักงานอัยการสหรัฐฯ มุ่งทำคดีเงินคริปโตเป็นหลักโดยเฉพาะคดีที่เกี่ยวข้องกับการใช้ศูนย์แลกเปลี่ยนเงินคริปโตไร้ศูนย์กลาง และการใช้บริการปกปิดที่มาของเงินต่างๆ</p>\n<p>ที่มา - <a href=\"https://www.justice.gov/opa/pr/man-convicted-violent-home-invasion-robberies-steal-cryptocurrency\">Justice.gov</a></p>\n<p><img alt=\"No Description\" src=\"https://www.blognone.com/sites/default/files/externals/ea169b4cc9b45099c7a950957a9f4fd4.png\" /></p>\n</div></div></div><div><div>Topics: </div><div><div><a href=\"/topics/fbi\">FBI</a></div><div><a href=\"/topics/usa\">USA</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2234d6f026010d1bca9ff3df3f2a06d63c116b8380cc5083169a4d536356609b","category":"Thai"}