{"title":"Instagram ตั้งบัญชีผู้เยาว์เป็น private ตั้งแต่เริ่มใช้งาน ปรับเงื่อนไขโฆษณาเจาะกลุ่มวัยรุ่นยากขึ้น","link":"https://www.blognone.com/node/123928","date":1627435134000,"content":"<div><div><div><p>Instagram เพิ่มฟังก์ชั่นปกป้องผู้เยาว์หลายอย่าง โดยผู้ใช้งานอายุไม่เกิน 16 ระบบจะตั้งค่าบัญชีให้เป็นบัญชี private เป็นค่าตั้งต้น เท่ากับว่าเจ้าของบัญชีกำหนดได้ว่า ใครที่สามารถเห็นรูปของเราและคอมเม้นท์รูปของเราได้บ้าง รูปและวิดีโอของเจ้าของบัญชีผู้เยาว์จะไม่ปรากฏใน Explore และแฮชแท็กด้วย</p>\n<p>ส่วนผู้ใช้งานเด็กๆ คนอื่น ที่ตั้งค่าบัญชีของตัวเองให้เป็น public ระบบจะแสดงคำแจ้งเตือน และประโยชน์ต่างๆ จากการตั้งค่าบัญชีเป็น private ให้เป็นข้อมูลประกอบการตัดสินใจ</p>\n<p><img src=\"https://www.blognone.com/sites/default/files/externals/fb628f5de666d6e2c8d73c891cb9651c.png\" /></p>\n<p>Instagram บอกด้วยว่าได้พัฒนาเทคโนโลยีตัวหนึ่ง ที่จะไม่แนะนำบัญชีหรือรูปและวิดีโอของผู้เยาว์ให้ปรากฏใน Explore, Reels และ Accounts Suggested For You ไม่สามารถค้นหาชื่อบัญชีโดยตรงได้ รวมถึงไม่สามารถมองเห็นคอมเม้นท์ของเด็กๆ ตามโพสต์อื่นๆ ได้ด้วย ฟังก์ชั่นนี้จะเริ่มเปิดตัวในสหรัฐฯ, ออสเตรเลีย, อังกฤษ, ฝรั่งเศส และญี่ปุ่น</p>\n<p>การทำโฆษณาบน Instagram, Facebook, Messenger จะไม่สามารถกำหนดเป้าหมายไปที่วัยรุ่นได้โดยตรง แต่จะถูกจำกัดให้กำหนดเป้าหมายโฆษณาตามอายุ เพศ และสถานที่ของวัยรุ่น ซึ่งแตกต่างจากตัวเลือกที่มีอยู่ก่อนหน้านี้อย่างกิจกรรมที่ผู้ใช้อาจสนใจ</p>\n<p>ที่มา - <a href=\"https://about.instagram.com/blog/announcements/giving-young-people-a-safer-more-private-experience\">Instagram</a>, <a href=\"https://gizmodo.com/instagrams-new-settings-take-aim-at-creepy-adults-1847372490\">Gizmodo</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1de01740df9bd936576f1d66a471d0ade3c1842b18fc3469802a50ed0d67b7e9","category":"Thai"}