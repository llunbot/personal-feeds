{"title":"[ลือ] สายคาดด้านบน Apple Vision Pro ที่ช่วยพยุงน้ำหนักเครื่อง อาจจะต้องจ่ายเงินซื้อเพิ่ม","link":"https://www.blognone.com/node/134538","date":1687773471000,"content":"<div><div><div><p>Mark Gurman แห่ง Bloomberg รายงานข้อมูลใน Power On ว่าหลังจากที่ Apple ได้เปิดตัว Apple Vision Pro ในงาน WWDC 2023 ที่ผ่านมา เริ่มมีการให้พนักงานภายในบริษัททดสอบตัวแว่น ซึ่งปัญหาที่พบคือในเรื่องของน้ำหนักที่มากเกินไป ทาง Gurman คาดว่า Apple ยังไม่ได้ตัดสินใจว่าจะแถมมาในกล่องด้วยไหม ซึ่งหมายความว่าผู้ใช้อาจจะต้องเสียเงินเพิ่มเพื่อซื้อสายคาดด้านบนของเครื่อง Apple Vision Pro เอง</p>\n<p>วัสดุที่นำมาใช้ทำ Apple Vision Pro ประกอบด้วย อะลูมิเนียมและกระจก จึงทำให้ตัวเครื่องค่อนข้างมีน้ำหนัก ทาง Apple จึงแก้ปัญหาโดยการเพิ่มสายคาดด้านบนเพื่อช่วยลดแรงกดทับของตัวเครื่อง</p>\n<p>ในส่วนของราคาเครื่อง Apple Vision Pro ที่ประกาศในงาน WWDC มีราคาเริ่มต้นที่ $3499 จึงคาดว่าต้องมีการจ่ายเพิ่มสำหรับอุปกรณ์เสริมเช่น <a href=\"https://www.blognone.com/node/134181\">เลนส์เสริม Zeiss สำหรับผู้ที่มีปัญหาสายตา</a> และอาจจะรวมไปถึงสายคาดด้านบนเพื่อช่วยพยุงน้ำหนักด้วย</p>\n<p>Gurman ยังรายงานว่าตอนนี้ Apple กำลังจะขยายกลุ่มทดสอบ Apple Vision Pro เพิ่มมากขึ้นในเดือนนี้ รวมไปถึง<a href=\"https://www.blognone.com/node/134504\">ซอฟต์แวร์ของระบบ</a> และ Apple Vision Pro รุ่นที่สองที่อาจจะราคาถูกลง จึงต้องติดตามกันไปว่า การเปิดขาย Vision Pro รุ่นแรกในปีหน้าจะมีแถมสายคาดด้านบนมาให้หรือต้องจ่ายเงินเพิ่มตามข่าวลือ</p>\n<p><img alt=\"No Description\" src=\"https://www.blognone.com/sites/default/files/externals/be3dcc56f1a49f099e62a7f3d22fffcc.png\" /></p>\n<p>ที่มา: <a href=\"https://9to5mac.com/2023/06/25/apple-vision-pro-weight-top-strap/\">9to5mac</a></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce5b8138e9c38729f27b68ba01591d50a042569b0c4d2784760cbf1e02d53dc4","category":"Thai"}