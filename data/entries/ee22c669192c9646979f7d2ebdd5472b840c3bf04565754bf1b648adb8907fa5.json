{"title":"01.AI เปิดโมเดล Yi รุ่นใหม่ เริ่มใกล้ GPT-3.5 รองรับข้อมูลขนาด 200,000 โทเค็น","link":"https://www.blognone.com/node/138636","date":1710176214000,"content":"<div><div><div><p>01.AI บริษัทปัญญาประดิษฐ์จีนที่ก่อตั้งโดย Kai-Fu Lee อดีตผู้บริหารกูเกิล ออกโมเดล LLM ในชื่อ Yi รุ่นล่าสุดที่ปรับปรุงหลายด้านโดยเฉพาะการรองรับข้อมูลขนาดใหญ่ จากเดิมสูงสุด 32,000 โทเค็น <a href=\"https://www.blognone.com/node/136592\">เป็น 200,000 โทเค็นตามที่ประกาศไว้ก่อนหน้านี้</a></p>\n<p>ระหว่างทางนับแต่วันประกาศเปิดตัวครั้งแรก Yi มีออกเวอร์ชั่นย่อยๆ มาอีกหลายเวอร์ชั่น เช่นโมเดลแบบแชต, โมเดลขนาด 9B, และโมเดลรองรับรูปภาพในตัว</p>\n<p>ก่อนหน้านี้ทาง 01.AI เคยถูกวิจารณ์ว่า<a href=\"https://www.diffchecker.com/bJTqkvmQ/\">ใช้โครงสร้างของ LLaMA 2</a> มาพัฒนาโดยไม่ได้ให้เครดิตเพียงพอ รอบนี้ทาง 01.AI แสดงความยอมรับว่าใช้โครงสร้างของ LLaMA 2 จริง แต่ก็เพราะว่าทั้งสองโมเดลใช้ Transformer เหมือนกัน และทาง 01.AI ฝึกโมเดลขึ้นใหม่ทั้งหมด ไม่ได้ใช้โมเดลที่ฝึกมาแล้วของ LLaMA 2 แต่อย่างใด และทีมงานก็ต้องสร้างชุดข้อมูลคุณภาพสูงขึ้นมาใหม่เพื่อให้ได้โมเดลขนาดเล็กที่ยังมีประสิทธิภาพสูง</p>\n<p>ที่มา - <a href=\"https://github.com/01-ai/Yi\">GitHub: 01-ai/Yi</a></p>\n<p><img alt=\"No Description\" src=\"https://www.blognone.com/sites/default/files/externals/c254038396a2c3ad8beda289f513ba79.png\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/kai-fu-lee\">Kai Fu Lee</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee22c669192c9646979f7d2ebdd5472b840c3bf04565754bf1b648adb8907fa5","category":"Thai"}