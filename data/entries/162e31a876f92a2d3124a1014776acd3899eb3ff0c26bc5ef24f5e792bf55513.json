{"title":"หนึ่งจอสองใจ Lenovo เปิดตัว ThinkBook Plus Gen 5 แท็บเล็ต Android แปะติดพีซี Windows","link":"https://www.blognone.com/node/137615","date":1704965998000,"content":"<div><div><div><p>Lenovo มีโน้ตบุ๊กซีรีส์ ThinkBook Plus ที่ทดลองแนวคิดแปลกๆ ใหม่ๆ อยู่เสมอ เช่น <a href=\"https://www.blognone.com/node/120648\">จอด้านหลังเป็น E Ink</a>, <a href=\"https://www.blognone.com/node/126600\">เพิ่มจอทัชสกีนด้านข้างคีย์บอร์ด</a>, <a href=\"https://www.blognone.com/node/132153\">จอสองด้านหมุนไปมาได้</a></p>\n<p>ThinkBook Plus รุ่นใหม่ล่าสุดนับเป็น Gen 5 มาในรูปโน้ตบุ๊กแบบไฮบริด ถอดจอออกเป็นแท็บเล็ตได้ ฟังดูธรรมดาเพราะแนวคิดนี้มีมานานแล้ว แต่กรณีของ <strong>ThinkBook Plus Gen 5 Hybrid</strong> มันคืออุปกรณ์ 2 ชิ้นที่นำมาต่อกัน ชิ้นบนเป็นแท็บเล็ต Android เรียกว่า <strong>Hybrid Tab</strong> ทำงานได้แบบสแตนด์อโลนด้วยตัวเอง ส่วนชิ้นล่างเรียกว่า <strong>Hybrid Station</strong>เป็นพีซี Windows 11 ที่มีชิ้นส่วนทุกอย่างครบยกเว้นจอภาพ สามารถต่อได้กับทั้งจอ Hybrid Tab หรือจะต่อจอนอกเอาเองก็ใช้งานได้เหมือนกัน</p>\n<p>หากเรานำชิ้นส่วนทั้งสองมาต่อกัน เราจะได้โน้ตบุ๊ก Windows 11 ตามปกติ แต่เนื่องจากชิ้นบน Hybrid Tab มีซีพียูแยกของตัวเอง ทำงานต่างหากเป็นคอมพิวเตอร์อีกเครื่อง จึงสามารถสตรีมภาพจากฝั่ง Android มารันแบบ picture-in-picture มารันใน Windows ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/ade49f4b4dc1f15909712a2b600c038a.png\" /></p>\n<p><img alt=\"No Description\" src=\"https://www.blognone.com/sites/default/files/externals/7f8581c3fc25ce679edcf63025fe4475.png\" /></p>\n<p>สเปกของ Hybrid Station ชิ้นล่าง</p>\n<ul>\n<li>ซีพียู Intel Core Ultra 7</li>\n<li>จีพียู Intel Arc</li>\n<li>แรม 32GB LPDDR5x</li>\n<li>สตอเรจ 1TB PCIe SSD</li>\n<li>แบตเตอรี่ 75 Whr</li>\n<li>ตัวอ่านลายนิ้วมือ, พอร์ต USB-C x2, ช่องเสียบหูฟัง</li>\n<li>หนัก 970 กรัม</li>\n</ul>\n<p>สเปกของ Hybrid Tab ชิ้นบน</p>\n<ul>\n<li>ซีพียู Qualcomm Snapdragon 8+ Gen 1</li>\n<li>แรม 12GB LPDDR5x</li>\n<li>สตอเรจ 256GB UFS 3.1</li>\n<li>หน้าจอ 14\" 2.8K OLED รองรับปากกา</li>\n<li>กล้องหลัง 13MP+5MP, กล้องหน้า FHD+IR</li>\n<li>แบตเตอรี่ 38 Whr</li>\n<li>น้ำหนัก 785 กรัม</li>\n</ul>\n<p>ราคาขายเริ่มต้นที่ 1,999 ดอลลาร์ เริ่มวางขายไตรมาส 2 ปี 2024</p>\n<p>ที่มา - <a href=\"https://news.lenovo.com/pressroom/press-releases/ai-pc-thinkbook-laptops-thinkcentre-neo-desktops-productive-creative-power/\">Lenovo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/thinkbook\">ThinkBook</a></div><div><a href=\"/topics/tablet\">Tablet</a></div><div><a href=\"/topics/notebook\">Notebook</a></div><div><a href=\"/topics/ces-2024\">CES 2024</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"162e31a876f92a2d3124a1014776acd3899eb3ff0c26bc5ef24f5e792bf55513","category":"Thai"}