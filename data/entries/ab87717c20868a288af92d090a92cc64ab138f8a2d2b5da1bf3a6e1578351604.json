{"title":"Oracle รายงานผลประกอบการไตรมาส รายได้ส่วนบริการคลาวด์ยังเติบโตดี","link":"https://www.blognone.com/node/137189","date":1702360566000,"content":"<div><div><div><p>Oracle รายงานผลประกอบการประจำไตรมาสที่ 2 ตามปีการเงินบริษัท 2024 สิ้นสุดเดือนพฤศจิกายน รายได้ 12,941 ล้านดอลลาร์ เพิ่มขึ้น 5% เมื่อเทียบกับไตรมาสเดียวกันในปีก่อน กำไรสุทธิอยู่ที่ 2,503 ล้านดอลลาร์ เพิ่มขึ้น 44%</p>\n<p>รายได้จากบริการคลาวด์และสนับสนุนไลเซนส์ เพิ่มขึ้น 12% เป็น 9,639 ล้านดอลลาร์, รายได้จากไลเซนส์คลาวด์และไลเซนส์ออนพรีมิส 1,178 ล้านดอลลาร์ ลดลง 18%, รายได้จากฮาร์ดแวร์ลดลงเป็น 756 ล้านดอลลาร์ และรายได้ด้วย Services อยู่ที่ 1,368 ล้านดอลลาร์</p>\n<p>Larry Ellison ซีทีโอและผู้ก่อตั้ง Oracle ให้ข้อมูลในช่วงแถลงผลประกอบการ ว่าบริการโครงสร้างพื้นฐานคลาวด์ของ Oralce มี xAI สตาร์ทอัพของ Elon Musk เป็นหนึ่งในลูกค้าด้วย และตอนนี้บริษัทมีความท้าทายเพราะ xAI ต้องการใช้ชิปประมวลผล AI มากกว่าซัพพลายที่ Oracle มีให้ตอนนี้ ซึ่งเป็นผลจากปัญหาซัพพลายรวมที่ขาดแคลนด้วย</p>\n<p>ในไตรมาสที่ผ่านมา Oracle เปิดเผยว่า<a href=\"https://www.blognone.com/node/136641\">ไมโครซอฟท์ได้ตกลงจะใช้คลาวด์</a>ของบริษัท ช่วยประมวลผล AI ของ Bing ซึ่งสะท้อนความต้องการ AI บนคลาวด์ที่สูงมากได้เช่นกัน</p>\n<p>ที่มา: <a href=\"https://www.cnbc.com/2023/12/11/oracle-orcl-q2-earnings-report-2024.html\">CNBC</a></p>\n<p><img src=\"https://www.blognone.com/sites/default/files/externals/d2b48e7f5d2480209b86cebf4c2e7bc9.jpg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab87717c20868a288af92d090a92cc64ab138f8a2d2b5da1bf3a6e1578351604","category":"Thai"}