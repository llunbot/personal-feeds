{"title":"X อัปเดต Privacy Policy ระบุจะเปิดให้ 3rd Party มาเทรน AI จากข้อมูลบนแพลตฟอร์ม แต่สามารถ Opt-out ได้","link":"https://www.blognone.com/node/142629","date":1729211180000,"content":"<div><div><div><p>X อัปเดต<a href=\"https://privacy.x.com/en/blog/2024/updates-tos-privacy-policy\">นโยบายคุ้มครองความเป็นส่วนตัวหรือ Privacy Policy</a> สำหรับผู้ใช้งาน ระบุว่าแพลตฟอร์มสามารถอนุญาตให้บริการภายนอก 3rd Party เข้ามาร่วมเทรนโมเดล AI ได้จากข้อมูลบน X เป็นค่าเริ่มต้น <strong>เว้นแต่ผู้ใช้งานกดไม่ยินยอม</strong> (Opt-out)</p>\n<p>เรื่องนี้ไม่ใช่เรื่องใหม่ X เคยประกาศแนวทางนี้มา<a href=\"https://www.blognone.com/node/141106\">ตั้งแต่เดือนกรกฎาคม</a> เพราะ Elon Musk เจ้าของ X ก็เป็นเจ้าของบริษัทปัญญาประดิษฐ์ xAI ที่มีแชทบอต Grok ซึ่งเทรนข้อมูลจาก X อยู่แล้ว ประกาศนี้จึงเป็นการแสดงความชัดเจนจากการถูกสอบสวนโดยสหภาพยุโรป และย้ำทางเลือกกับผู้ใช้งานแพลตฟอร์มนั่นเอง</p>\n<ul>\n<li>หากต้องการปิดการนำข้อมูลไปเทรน xAI ให้ไปที่ Settings &gt; Privacy and safety &gt; Grok และเลือกเครื่องหมายถูกออก</li>\n</ul>\n<p>ก่อนหน้านี้นโยบายของ X บอกว่าจะเก็บข้อมูลไว้ใช้เทรนนานที่สุด 18 เดือน แต่ตอนนี้เปลี่ยนเป็นข้อมูลที่แตกต่างกัน จะถูกจัดเก็บด้วยระยะเวลาที่ต่างกันออกไป ขึ้นอยู่กับผลิตภัณฑ์และบริการที่นำไปปรับใช้งาน ในนโยบายยังระบุว่าคอนเทนต์ที่แสดงเป็นสาธารณะ แม้ถูกลบออกไปจาก X แล้ว แต่หากผู้ให้บริการภายนอกคัดลอกเนื้อหาไปแล้วก็อาจถูกเก็บไว้ต่อไปได้</p>\n<p>ที่มา: <a href=\"https://techcrunch.com/2024/10/17/elon-musks-x-is-changing-its-privacy-policy-to-allow-third-parties-to-train-ai-on-your-posts/\">TechCrunch</a></p>\n<p><img src=\"https://www.blognone.com/sites/default/files/externals/db5d144b0dd0dfebb3a6ac558a3549ef.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/xai\">xAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b506e2441ddd9f01a5c03054b30cb703e15c64566d3f716a68350324f1acf7b","category":"Thai"}