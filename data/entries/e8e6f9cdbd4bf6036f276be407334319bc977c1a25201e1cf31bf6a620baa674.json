{"title":"รู้จัก Open VSX Registry แหล่งรวมส่วนขยาย VS Code สำหรับ IDE ตัวอื่นดาวน์โหลดใช้งาน","link":"https://www.blognone.com/node/134598","date":1688022381000,"content":"<div><div><div><p>ความนิยมของ VS Code ทำให้เกิดส่วนขยาย (extension) จำนวนมาก จนถึงขั้นฟอร์แมตส่วนขยายของ VS Code กลายเป็นมาตรฐานของวงการ และมี IDE ตัวอื่นนำไปใช้งาน โดยเฉพาะ IDE ที่ดัดแปลงต่อยอดมาจาก VS Code เช่น Code-OSS (VS Code เวอร์ชันไม่มีแบรนด์ไมโครซอฟท์), <a href=\"https://www.blognone.com/node/115579\">Eclipse Theia</a>, Gitpod, Salesforce Code Builder, <a href=\"https://www.blognone.com/node/113194\">SAP Business Application Studio</a> เป็นต้น</p>\n<p>สิ่งที่ยังขาดอยู่คือเว็บไซต์สำหรับรวบรวมส่วนขยายเหล่านี้ ที่เป็นทางเลือกนอกเหนือจาก Visual Studio Marketplace ของไมโครซอฟท์โดยตรง (ในกรณีที่ไมโครซอฟท์ปิดหรือเปลี่ยนนโยบายในอนาคต) ด้วยเหตุนี้จึงเกิดโครงการ <a href=\"https://open-vsx.org/\">Open VSX Registry</a> เป็นแหล่งรวมส่วนขยายแบบโอเพนซอร์สที่ไม่อิงกับค่ายใด (vendor neutral) โครงการเริ่มพัฒนาขึ้นมาโดยบริษัท TypeFox และภายหลังยกให้ Eclipse Foundation ดูแลเมื่อปี 2021</p>\n<p>ล่าสุด Open VSX Registry มีส่วนขยายมาเผยแพร่บน 3,000 โครงการแล้ว และได้แรงสนับสนุนจากบริษัทใหญ่อื่นๆ ได้แก่ Google, Huawei, <a href=\"https://www.blognone.com/node/129592\">Posit (RStudio เดิม)</a>, Salesforce, Siemens, STMicroelectronics มาเพิ่มช่วยให้โครงการอยู่ต่อได้ในทางการเงินด้วย</p>\n<p>ที่มา - <a href=\"https://thenewstack.io/alternative-to-visual-studio-marketplace-gains-momentum/\">The New Stack</a></p>\n<p><img alt=\"No Description\" src=\"https://www.blognone.com/sites/default/files/externals/4138071285e40891c05c8ed468b966cf.png\" /></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/extension\">Extension</a></div><div><a href=\"/topics/eclipse\">Eclipse</a></div><div><a href=\"/topics/open-source\">Open Source</a></div><div><a href=\"/topics/development\">Development</a></div><div><a href=\"/topics/ide\">IDE</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8e6f9cdbd4bf6036f276be407334319bc977c1a25201e1cf31bf6a620baa674","category":"Thai"}