{"title":"Hotstar ทำสถิติไลฟ์สตรีมมิ่งคนดูพร้อมกันสูงสุด 35 ล้านคน การแข่งขันคริกเกต อินเดีย vs. ปากีสถาน","link":"https://www.blognone.com/node/136234","date":1697354281000,"content":"<div><div><div><p>Hotstar แพลตฟอร์มสตรีมมิ่งรายใหญ่ในอินเดีย ประกาศสถิติจำนวนผู้ชมการถ่ายทอดสดพร้อมกันสูงสุดของโลกใหม่ โดยการแข่งขันคริกเกตรายการ ICC World Cup คู่ระหว่าง อินเดียและปากีสถาน เมื่อวานนี้ มีจำนวนผู้ชมสดพร้อมกัน 35 ล้านคน</p>\n<p>สถิติเดิมเป็นของแพลตฟอร์มคู่แข่ง JioCinema เมื่อ<a href=\"https://www.blognone.com/topics/jiocinema\">เดือนพฤษภาคม</a> ซึ่งถ่ายทอดสดคริกเกต IPL นัดชิงชนะเลิศ จำนวนผู้ชม 32 ล้านคน ซึ่งทัวร์นาเมนต์ดังกล่าวเดิมเป็นลิขสิทธิ์ของ Hotstar ที่เสียให้กับ JioCinema นั่นเอง</p>\n<p>ดิสนีย์ซึ่งเป็นเจ้าของ Hotstar ตัดสินใจถ่ายทอดสดการแข่งขัน ICC World Cup ให้ดูได้ฟรีในอินเดียสำหรับการชมผ่านมือถือ ซึ่งเป็นวิธีการเพิ่มจำนวนผู้ชมให้มีจำนวนสูง และเนื่องจากการแข่งขัน ICC World Cup ยังดำเนินอยู่ จึงคาดว่าสถิติจำนวนผู้ชมน่าจะทำได้มากกว่านี้อีก</p>\n<p>ที่มา: <a href=\"https://techcrunch.com/2023/10/14/india-pakistan-cricket-match-helps-disneys-hotstar-set-global-streaming-record/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/b04b7c4766fb63b9ef66a618a4e23675.jpg\" /></p>\n<blockquote><p>What a dominating performance! A huge shout-out to the fans for creating a new world-record for the highest viewership for any international match! <a href=\"https://twitter.com/hashtag/INDvPAK?src=hash&amp;ref_src=twsrc%5Etfw\">#INDvPAK</a> <a href=\"https://t.co/SNpZdHMZLZ\">pic.twitter.com/SNpZdHMZLZ</a></p>\n<p>— Disney+ Hotstar (@DisneyPlusHS) <a href=\"https://twitter.com/DisneyPlusHS/status/1713220343601737898?ref_src=twsrc%5Etfw\">October 14, 2023</a></p></blockquote>\n</div></div></div><div><div>Topics: </div><div><div><a href=\"/topics/hotstar\">Hotstar</a></div><div><a href=\"/topics/india\">India</a></div><div><a href=\"/topics/online-streaming\">Online streaming</a></div><div><a href=\"/topics/live-streaming\">Live Streaming</a></div><div><a href=\"/topics/sport\">Sport</a></div><div><a href=\"/topics/disney-plus\">Disney+</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0481184146e7687af97237208089dd9fe07413f5ec4033a4cb691288066e940","category":"Thai"}