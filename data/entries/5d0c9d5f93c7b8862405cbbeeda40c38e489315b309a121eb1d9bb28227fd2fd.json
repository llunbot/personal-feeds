{"title":"Kaseya ประกาศได้กุญแจถอดรหัสข้อมูลสำหรับเหยื่อทุกราย กำลังแจกจ่ายลูกค้า","link":"https://www.blognone.com/node/123876","date":1627114175000,"content":"<div><div><div><p>Kaseya ผู้ผลิตซอฟต์แวร์จัดการเครือข่ายที่<a href=\"https://www.blognone.com/node/123555\">ถูกแฮกเพื่อปล่อยแพตช์ที่ฝังมัลแวร์ไปยังลูกค้า</a> จนมีเหยื่อนับพันราย ประกาศว่าได้รับกุญแจถอดรหัสแบบครอบจักรวาล สามารถถอดรหัสให้กับเหยื่อทุกรายได้</p>\n<p>Kaseya ระบุว่าได้รับกุญแจนี้มาจาก<em>มือที่สาม</em> (third party) โดยไม่ระบุชื่อบุคคลหรือหน่วยงานชัดเจน และไม่เปิดเผยว่ายอมจ่ายค่าไถ่แทนเหยื่อที่เป็นองค์กรธุรกิจต่างๆ หรือไม่ ก่อนหน้านี้กลุ่ม REvil ประกาศเรียกค่าไถ่เหยื่อรายละ 5 ล้านดอลลาร์ <a href=\"https://www.blognone.com/node/123581\">แต่เปิดโอกาสให้เหมาจ่ายแทนเหยื่อทุกรายพร้อมกัน 70 ล้านดอลลาร์</a></p>\n<p>กุญแจทดสอบโดย Emsisoft และยืนยันว่าใช้งานได้จริง โดยตอนนี้บริษัทกระจายโปรแกรมถอดรหัสไปให้บริษัทจำนวนหนึ่งและยังไม่เจอปัญหา</p>\n<p>ที่มา - <a href=\"https://www.kaseya.com/potential-attack-on-kaseya-vsa/\">Kaseya</a></p>\n<p><img src=\"https://www.blognone.com/sites/default/files/externals/e2125adee1cf95beffb18925b758fcd4.png\" /></p>\n</div></div></div><div><div>Topics: </div><div><div><a href=\"/topics/kaseya\">Kaseya</a></div><div><a href=\"/topics/security\">Security</a></div><div><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d0c9d5f93c7b8862405cbbeeda40c38e489315b309a121eb1d9bb28227fd2fd","category":"Thai"}