{"title":"พบเอกสารของ FTC ที่อาจจะขอระงับการเข้าซื้อ Activision Blizzard ของ Microsoft","link":"https://www.blognone.com/node/134324","date":1686656896000,"content":"<div><div><div><p>คณะกรรมการการค้าของสหรัฐ (Federal Trade Commission หรือ FTC) อาจจะกำลังจะขอให้ศาลของสหรัฐอเมริกาออกคำสั่งยับยั้งการควบรวมกิจการของ Activision Blizzard จาก Microsoft โดยบางส่วนของการร้องเรียนจาก FTC ได้ระบุว่า จำเป็นต้องขอคำสั่งยับยั้งชั่วคราว และออกคำสั่งห้ามเบื้องต้น เนื่องจาก Microsoft และ Activision อาจจะบรรลุผลในการเข้าซื้อกิจการเมื่อใดก็ได้</p>\n<p>ในขณะที่ FTC ยื่นคำร้องนั้น ทางฝั่ง Microsoft ก็กำลังขอยื่นอุทธรณ์ต่อการตัดสินใจของ CMA ที่ขัดขวางการเข้าซื้อกิจการของ Microsoft ซึ่งเป็นช่วงเวลาเพียงไม่กี่สัปดาห์ก่อนเส้นตาย ในวันที่ 18 กรกฎคม ทำให้ FTC กำลังกังวลว่า Microsoft จะรีบปิดดีลการซื้อกิจการ<a href=\"https://www.blognone.com/node/134148\">โดยไม่สนใจการขัดขวางของ CMA</a></p>\n<p><img src=\"https://www.blognone.com/sites/default/files/externals/035d67487144ecdab7120fc6ec59af1a.jpg\" alt /></p>\n<p>ขณะนี้ ผู้พิพากษาสหรัฐอาจจะตัดสินใจออกคำสั่งยับยั้งชั่วคราว (Temporary Restraining Order หรือ TRO) เพื่อสกัดไม่ให้ Microsoft ปิดดีลได้เป็นเวลา 2 สัปดาห์ และจะสกัดจนกว่าถึงการพิจารณาคดีที่ FTC ได้ยื่นกับศาลที่มีกำหนดในวันที่ 2 สิงหาคมนี้</p>\n<p>ล่าสุดคุณ Brad Smith รองประธานกรรมการของ Microsoft ได้ออกมาให้ความเห็นว่า ท่าทีของ FTC ครั้งนี้น่าจะช่วยเร่งกระบวนการตัดสินใจให้ไวขึ้น ซึ่งก็น่าจะเป็นประโยชน์กับทุกคน เช่นเดียวกับ Boby Kotick ที่พูดไปในทางเดียวกันว่าการกระทำของ FTC จะเป็นผลบวกกับกระบวนการควบรวม เพราะจะช่วยเร่งรัดกระบวนการทางกฎหมายให้เร็วขึ้น</p>\n<blockquote><p>Today’s action by the FTC to file suit in our Activision case in federal court should accelerate the decision-making process. This benefits everyone. We always prefer constructive and amicable paths with governments but have confidence in our case and look forward to presenting…</p>\n<p>— Brad Smith (@BradSmi) <a href=\"https://twitter.com/BradSmi/status/1668377876679516160?ref_src=twsrc%5Etfw\">June 12, 2023</a></p></blockquote>\n<p>ที่มา - <a href=\"https://www.theverge.com/2023/6/12/23758194/ftc-microsoft-activision-blizzard-complaint-block-acquisition-call-of-duty\">The Verge</a></p>\n</div></div></div><div><div>Topics: </div><div><div><a href=\"/topics/ftc\">FTC</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17bafec37a6f454c6b3da63b3bc83d2309973cd616a8bbbd2ae4d774579584e4","category":"Thai"}