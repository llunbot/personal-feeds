{"title":"ม็อด Half-Life 2 RTX เปิดให้เล่น 18 มี.ค. 2025, เครื่องมือม็อด NVIDIA Remix ออกตัวจริง","link":"https://www.blognone.com/node/145281","date":1742008169000,"content":"<div><div><div><p>เมื่อปี 2023 <a href=\"https://www.blognone.com/node/135396\">NVIDIA เปิดตัวโครงการ Half-Life 2 RTX</a> ซึ่งเป็นการม็อดเกม Half-Life 2 ด้วยเครื่องมือ NVIDIA Remix จนเหมือนเป็นเกมใหม่</p>\n<p>หลังเวลาผ่านมาเกือบ 2 ปี ในที่สุดโครงการ Half-Life 2 RTX อยู่ในสถานะที่พร้อมให้เล่นแล้ว ตอนนี้<a href=\"https://store.steampowered.com/app/2477290/HalfLife_2_RTX/\">ตัวม็อดมีหน้าเพจบน Steam</a> และจะเปิดให้ดาวน์โหลดในวันที่ 18 มีนาคม 2025 (ผู้เล่นจะต้องมีเกม Half-Life 2 ตัวเต็มก่อนติดตั้งม็อด)</p>\n<p>Half-Life 2 RTX เป็นการม็อดโดยเปลี่ยนโมเดล (asset) ในเกมใหม่ แทรกเข้าไปในเกมด้วย NVIDIA Remix รวมถึงรองรับฟีเจอร์กราฟิกยุคใหม่ๆ อย่าง Ray Tracing และล่าสุดคือ <a href=\"https://www.blognone.com/node/144119\">DLSS 4 Multi-Frame Generation</a> ที่ใช้ใน <a href=\"https://www.blognone.com/node/143957\">GeForce RTX 50</a> ด้วย</p>\n<p>ในโอกาสเดียวกัน NVIDIA ยังปลดป้าย Beta ของ NVIDIA Remix ออกแล้ว แน่นอนว่าตอนนี้มันรองรับฟีเจอร์ใหม่ล่าสุดอย่าง DLSS 4 Multi-Frame Generation และ RTX Neural Rendering ของ GeForce RTX 50 ด้วย</p>\n<p>ที่มา - <a href=\"https://www.nvidia.com/en-us/geforce/news/rtx-remix-half-life-2-rtx-demo-launching-march-18/\">NVIDIA</a></p>\n<p>วิดีโอสัมภาษณ์ทีม modder</p>\n<p>NVIDIA Remix พลัง DLSS 4 และ RTX Neural Shaders</p>\n</div></div></div><div><div>Topics: </div><div><div><a href=\"/topics/half-life\">Half-Life</a></div><div><a href=\"/topics/games\">Games</a></div><div><a href=\"/topics/nvidia\">NVIDIA</a></div><div><a href=\"/topics/geforce\">GeForce</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cad26aa8556e207be1fa097aff13b382b5dec1b284d23aa054140779d3a30d19","category":"Thai"}