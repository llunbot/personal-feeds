{"title":"พบ Nintendo Switch 2 ใช้เว็บแคมหลายรุ่นยอดนิยมต่อเพื่อใช้ GameChat ไม่ได้ แต่ยังใช้โทรศัพท์แทนได้","link":"https://www.blognone.com/node/146840","date":1749268038000,"content":"<span>พบ Nintendo Switch 2 ใช้เว็บแคมหลายรุ่นยอดนิยมต่อเพื่อใช้ GameChat ไม่ได้ แต่ยังใช้โทรศัพท์แทนได้</span>\n\n  <div>\n    <div>Body</div>\n              <div><p><a href=\"https://www.blognone.com/node/145620\">Nintendo Switch 2</a> มีจุดขายหนึ่งคือฟีเจอร์ตั้งกลุ่มคุยเล่นเกมออนไลน์ <a href=\"https://www.blognone.com/node/145624\">GameChat</a> ซึ่งสามารถวิดีโอคอลคุยกันได้ผ่านเว็บแคม ถึงแม้นินเทนโดมีอุปกรณ์เสริม Nintendo Switch 2 Camera ที่รองรับฟีเจอร์นี้ขายในราคา 5,980 เยน หรือประมาณ 1,300 แต่นินเทนโดบอกว่าผู้เล่นสามารถนำเว็บแคมอื่นมาเชื่อมต่อผ่าน USB-C ได้เช่นกัน</p>\n<p>อย่างไรก็ตามทีมงาน The Verge ได้ทดลองนำเว็บแคมยอดนิยมหลายรุ่นมาลองใช้งาน พบว่าใช้งานไม่ได้ เช่น Logitech Brio 4K, Insta360 Link หรือ Elgato Facecam MK.2 ตรงกันข้ามเมื่อนำ Logitech C920 ไปต่อผ่าน USB-A กลับใช้งานได้เสียอย่างนั้น</p>\n<p>ทั้งนี้นินเทนโดยังไม่ได้ประกาศรายชื่อเว็บแคมรุ่นที่สามารถใช้งานได้ เช่นเดียวกับฝั่งผู้ผลิตเว็บแคมที่ยังไม่มีใครออกมาบอกว่าอุปกรณ์ตนรองรับกับ Switch 2</p>\n<p>มีอีกทางเลือกซึ่งทีมงาน Engadget ทดลองแล้วใช้งานได้ดี คือนำโทรศัพท์มาต่อเป็นเว็บแคมแทน โดยที่ทดสอบคือ iPhone ใช้วิธีเชื่อมต่อสาย USB-C ออก HDMI และนำสาย HDMI ไป USB-C มาต่ออีกทีเข้า Switch 2 เพื่อให้เครื่องเกมมองเป็นกล้อง วิธีการนี้น่าจะใช้ได้เช่นกับโทรศัพท์ Android</p>\n<p>ที่มา: <a href=\"https://www.theverge.com/nintendo/682008/which-webcams-work-with-nintendo-switch-2\">The Verge</a> และ <a href=\"https://www.engadget.com/gaming/nintendo/you-can-use-an-iphone-as-a-nintendo-switch-2-camera-142622005.html\">Engadget</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 07/06/2025 - 10:47</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a99af803f98bbbbf122c318960f77c72563e86d361dc5b468fd4dc6d459a3457","category":"Thai"}