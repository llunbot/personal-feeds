{"title":"Tim Cook เผย Apple มีแผนวางซีอีโอสืบทอดคนใหม่แล้ว แต่เขายังไม่มีความคิดจะออกจากตำแหน่ง","link":"https://www.blognone.com/node/136877","date":1700631004000,"content":"<div><div><div><p>Tim Cook ซีอีโอแอปเปิล ให้สัมภาษณ์ในรายการพอดคาสต์ Dua Lipa: At Your Service ของ BBC Sounds ที่มีศิลปิน Dua Lipa เป็นผู้ดำเนินรายการ เนื้อหาเป็นการพูดคุยเรื่องการใช้ชีวิต การเติบโต และมุมมองในการบริหารแอปเปิล</p>\n<p>ตอนหนึ่งของการสัมภาษณ์ Cook พูดถึงประเด็นว่าเขาจะเป็นซีอีโอที่แอปเปิลต่อไปอีกนานแค่ไหนว่า เขายังรักในงานที่ทำ และนึกไม่ออกว่าจะเป็นอย่างไรถ้าไม่อยู่ที่นี่ เมื่อถามถึงแผนการสืบทอดตำแหน่งซีอีโอ เขาบอกว่าแอปเปิลเป็นบริษัทที่เชื่อมั่นเรื่องการต้องมีแผนสืบทอดผู้บริหาร มีการลงรายละเอียดในแผนงานนี้อยู่แล้ว เพราะเรื่องไม่คาดคิดเกิดขึ้นได้เสมอ วันพรุ่งนี้อาจเกิดเหตุร้ายกับเขาก็ได้ แต่เขาก็หวังว่าวันนั้นจะไม่เกิด</p>\n<p>เมื่อถามว่า Cook ใครละที่เป็นซีอีโอคนถัดไป เขาบอกว่าไม่สามารถพูดได้ แต่บอกได้ว่างานหนึ่งของซีอีโอก็คือการเตรียมสร้างคนให้มีความสามารถมารับไม้ต่อ เขาต้องการให้คนนั้นมาจากในแอปเปิล ซึ่งตอนนี้มีหลายคนให้บอร์ดสามารถพิจารณาเลือกได้</p>\n<p>ที่มา: <a href=\"https://www.macrumors.com/2023/11/21/apple-ceo-succession-plan-tim-cook/\">MacRumors</a></p>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/apple\">Apple</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7085cef589f6746108d4e6fd7b1127829d47ad72622ae324642b823549127a4a","category":"Thai"}