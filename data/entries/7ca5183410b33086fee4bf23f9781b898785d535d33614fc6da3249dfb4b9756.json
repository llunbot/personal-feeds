{"title":"Chrome บน iOS เพิ่มตัวเลือกย้าย Address Bar มาไว้ด้านล่างเหมือน Safari แล้ว","link":"https://www.blognone.com/node/136503","date":1698795121000,"content":"<div><div><div><p>กูเกิลอัพเดต Chrome บน iOS ให้ผู้ใช้งานสามารถตั้งค่าย้ายแถบที่อยู่ (Address Bar) มาไว้ที่ด้านล่างของหน้าจอแบบเดียวกับ Safari ได้แล้ว ซึ่งฟีเจอร์นี้มีผู้พบในเวอร์ชันทดสอบก่อนหน้านี้</p>\n<p>วิธีการย้ายแถบ Address Bar นี้ทำได้สองวิธีได้แก่ กดค้างที่แถบดังกล่าว แล้วเลือก Move address bar to bottom หรือไปแก้ไขที่ Settings ในหัวข้อ Address Bar</p>\n<p>กูเกิลบอกว่าการตั้งค่าแถบที่อยู่นี้ เป็นหนึ่งในฟังก์ชันที่ผู้ใช้งานเรียกร้องให้เพิ่มเติมเข้ามามากในช่วงที่ผ่านมา ทั้งนี้ผู้ใช้ iPhone ต้องปรับความคุ้นเคยกับ Safari ที่ย้ายแถบที่อยู่มาด้านล่างตั้งแต่ iOS 15 (แต่สามารถเลือกย้ายไปด้านบนเหมือนเดิมได้) <a href=\"https://www.blognone.com/node/123981\">ก่อนหน้านี้</a>ทีมงานของ Chrome บน Android ก็เคยให้ความเห็นว่าวิธีการนี้ทำให้ผู้ใช้งานสับสน แม้แนวคิดที่สนับสนุนมองว่าเพราะโทรศัพท์หน้าจอใหญ่ขึ้น การเอื้อมไปแตะแถบด้านบนของจอจึงลำบากมากขึ้นนั่นเอง</p>\n<p>ที่มา: <a href=\"https://blog.google/products/chrome/customize-chrome-ios-address-bar/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/c1952bae954b563b0201c1564f529dd3.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/ios\">iOS</a></div><div><a href=\"/topics/browser\">Browser</a></div><div><a href=\"/topics/ux\">UX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ca5183410b33086fee4bf23f9781b898785d535d33614fc6da3249dfb4b9756","category":"Thai"}