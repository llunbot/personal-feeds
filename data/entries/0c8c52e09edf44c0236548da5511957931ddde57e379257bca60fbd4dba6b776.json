{"title":"ธนาคารสิงคโปร์เตรียมเลิกใช้ OTP แก้ปัญหาลูกค้าโดน phishing","link":"https://www.blognone.com/node/140885","date":1721018256000,"content":"<div><div><div><p>สมาคมธนาคารสิงคโปร์ประกาศมาตรการเตรียมนำไปสู่การยกเลิกใช้งาน OTP ทั้งระบบ โดยเริ่มจากผู้ใช้ที่เปิดแอป digital token ไว้แล้วภายในสามเดือนข้างหน้าจะไม่สามารถใช้งาน OTP ได้อีก แต่สำหรับผู้ที่ยังไม่ได้ลงแอปนั้นธนาคารจะพยายามผลักดันให้ติดตั้งแอปต่อไป</p>\n<p>One-Time Passwords (OTPs) เคยเป็นมาตรฐานที่ดีสำหรับการล็อกอินขั้นที่สอง มันช่วยลดความเสี่ยงที่ผู้ใช้จะถูกขโมยรหัสผ่านได้อย่างมาก อย่างไรก็ดี คนร้ายปรับรูปแบบการโจมตีโดยอาศัยเว็บ phishing ที่สามารถหลอกเหยื่อให้ใส่ OTP ไปยังคนร้าย หรือหากใช้ SMS OTP ก็มีความเสี่ยงที่จะถูกขโมยหมายเลขโทรศัพท์เพิ่มเข้ามา ทุกวันนี้แนวทางการล็อกอินขั้นที่สองต้องพิจารณาถึงการโจมตตี phishing เสมอ เช่น <a href=\"https://www.blognone.com/node/75533\">U2F หรือ FIDO ที่ตรวจสอบ URL ของเว็บที่ใช้งานอยู่ตลอดเวลา</a></p>\n<p>Digital Token เปิดทางให้ผู้ใช้สามารถยืนยันการล็อกอินหรือธุรกรรมอื่นๆ ผ่านทางแอปพลิเคชั่นธนาคารได้ โดยผู้ใช้เพียงกดยืนยันการทำธุรกรรมผ่านหน้าจอแอปพลิเคชั่น โดยตัวแอปพลิเคชั่นสามารถยืนยันตัวตนผู้ใช้ที่กดอนุญาตการทำธุรกรรมด้วยลายนิ้วมือ, ใบหน้า, หรือ PIN ได้อีกชั้น ผู้ใช้จะเห็นว่าธุรกรรมที่กำลังยืนยันนั้นเป็นอะไร ทำให้ลดความเสี่ยงในการถูก phishing ที่คนร้ายสามารถนำ OTP ไปทำธุรกรรมอะไรก็ได้</p>\n<p>แม้ว่าทางสมาคมธนาคารสิงคโปร์จะขีดเส้นตายไว้ที่สามเดือนข้างหน้า แต่แต่ละธนาคารอาจจะมีกำหนดการต่างกันไป เช่น UOB นั้นกำหนดยกเลิกการใช้ OTP สิ้นเดือนกรกฎาคมนี้</p>\n<p>ที่มา - <a href=\"https://abs.org.sg/docs/library/banks-in-singapore-introduce-new-measures-to-strengthen-resistance-against-phishing-scams.pdf\">Association of Banks in Singapore</a></p>\n<p><img alt=\"No Description\" src=\"https://www.blognone.com/sites/default/files/externals/e123ec89192bf191ec3415161355830d.jpg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/banking\">Banking</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c8c52e09edf44c0236548da5511957931ddde57e379257bca60fbd4dba6b776","category":"Thai"}