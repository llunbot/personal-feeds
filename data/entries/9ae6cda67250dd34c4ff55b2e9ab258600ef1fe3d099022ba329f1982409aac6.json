{"title":"เริ่มทดสอบระบบแจ้งเตือนฉุกเฉิน Cell Broadcast, เปิดใช้งานปีหน้า","link":"https://www.blognone.com/node/143197","date":1731987121000,"content":"<div><div><div><p>กสทช. กระทรวง DE, กรมป้องกันและบรรเทาสาธารณภัย (ปภ.) ร่วมกับ AIS, True และ NT ได้ทดสอบระบบการแจ้งเตือนฉุกเฉิน (Cell Broadcast) ที่จังหวัดภูเก็ต</p>\n<p>ในแง่ของหน่วยงานที่รับผิดชอบในกระบวนการแจ้งเตือน จะเริ่มจากหน่วยงานภาครัฐที่เกี่ยวข้องกับการแจ้งเตือน จะแจ้งภัยพิบัติไปยัง Cell Broadcast Entities (CBE) ที่เป็นศูนย์​บริหารกลางของภาครัฐ ซึ่งเป็นคนเลือกพื้นที่ที่จะแจ้งเตือน (โอเปอเรเตอร์เป็นคนส่ง parameter ของ cell site ที่แบ่งตามพื้นที่เอาไว้ให้) และส่งข้อความแจ้งเตือนต่อไปยัง ผู้ให้บริการเครือข่ายทั้งหมดผ่าน Cell Broadcast Center (CBC) อีกที</p>\n<p>ทาง กสทช. ระบุว่า ระบบ Cell Broadcast จะเริ่มให้บริการจริงในบางพื้นที่ในไตรมาส 2 ปี 2025 และสมาร์ทโฟนที่รองรับระบบแจ้งเตือนฉุกเฉิน จะต้องเป็น Android 11 หรือ iOS 10 ขึ้นไปเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/3db5e3ea4f965539db8ac3928b1fe977.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/7283affca49b9b21ec649516693ae7e0.jpeg\" /></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/ais\">AIS</a></div><div><a href=\"/topics/telecom\">Telecom</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ae6cda67250dd34c4ff55b2e9ab258600ef1fe3d099022ba329f1982409aac6","category":"Thai"}