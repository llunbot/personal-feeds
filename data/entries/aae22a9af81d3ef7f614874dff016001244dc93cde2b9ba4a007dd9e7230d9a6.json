{"title":"Minecraft เตรียมเปิดสวนสนุกที่จำลองฉากจากเกม 2 แห่ง ในอเมริกาและอังกฤษช่วงปี 2026-2027","link":"https://www.blognone.com/node/143243","date":1732104288000,"content":"<div><div><div><p>Mojang สตูดิโอผู้สร้าง Minecraft ประกาศโครงการร่วมกับบริษัทสวนสนุกจากสหราชอาณาจักร Merlin Entertainments มูลค่า 110 ล้านดอลลาร์ สร้างสวนสนุกธีม Minecraft ในสหรัฐอเมริกาและสหราชอาณาจักร บนแนวคิดนำสิ่งที่อยู่ในเกมออกมาเป็นโลกเสมือนจริง</p>\n<p>รายละเอียดเบื้องต้นของสวนสนุกนี้ จะมีทั้งโรงแรม ร้านขายของที่ระลึก ร้านอาหาร และกิจกรรมต่าง ๆ ซึ่งมีรถไฟเหาะในสไตล์ Minecraft รวมอยู่ด้วย</p>\n<p>สวนสนุก Minecraft มีกำหนดเปิดช่วงแรกในสองประเทศคือสหรัฐอเมริกาและสหราชอาณาจักร ภายในปี 2026-2027 โดยยังไม่ได้ระบุเมือง-สถานที่ ซึ่งโครงการนี้มีแผนขยายไปยังประเทศอื่นด้วยในอนาคต</p>\n<p>สวนสนุกธีมจากวิดีโอเกมนั้นมีบริษัทที่ทำอยู่และประสบความสำเร็จอย่างดีคือนินเทนโด ซึ่งเป็นโครงการร่วมกับสวนสนุก Universal ตอนนี้เปิดให้บริการแล้วที่<a href=\"https://www.blognone.com/node/120226\">ญี่ปุ่น</a>และ<a href=\"https://www.blognone.com/node/131878\">ฮอลลีวูด</a> โดยเตรียมเพิ่มเติมที่<a href=\"https://www.blognone.com/node/142654\">ออร์แลนโด</a>และ<a href=\"https://www.blognone.com/node/109005\">สิงคโปร์</a>เร็ว ๆ นี้</p>\n<p>ที่มา: <a href=\"https://www.merlinentertainments.biz/newsroom/news-releases/2024/merlin-minecraft-in-real-life/\">Merlin Entertainments</a></p>\n<p><img src=\"https://www.merlinentertainments.biz/media/6802/images-courtesy-of-merlin-and-tm-mojang-ab-1.jpg\" /></p>\n<p><img src=\"https://www.merlinentertainments.biz/media/6803/images-courtesy-of-merlin-and-tm-mojang-ab-2.jpg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/mojang\">Mojang</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aae22a9af81d3ef7f614874dff016001244dc93cde2b9ba4a007dd9e7230d9a6","category":"Thai"}