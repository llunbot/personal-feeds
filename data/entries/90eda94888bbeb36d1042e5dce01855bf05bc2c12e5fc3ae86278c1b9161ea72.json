{"title":"Facebook โต้กลับโจ ไบเดน บอก Facebook ไม่ใช่สาเหตุที่ทำให้ฉีดวัคซีนไม่ได้ตามเป้า","link":"https://www.blognone.com/node/123776","date":1626662590000,"content":"<div><div><div><p>จากประเด็น <a href=\"https://www.blognone.com/node/123760\">โจ ไบเดน ประธานาธิบดีสหรัฐฯ ตอบคำถามนักข่าว ให้ความเห็นว่าโซเชียลมีเดีย ฆ่าคนทางอ้อมปล่อยให้มีข้อมูลเท็จวัคซีน</a> ล่าสุด Facebook เขียนบล็อกโต้กลับโดยยกข้อมูลบอกว่าตั้งแต่เดือน ม.ค. เป็นต้นมา ผู้ใช้ Facebook ยอมรับวัคซีนเพิ่มขึ้น 10-15% ซึ่งก็คือเพิ่มขึ้นจาก 70% เป็น 80-85% ฉะนั้น Facebook จึงไม่ใช่สาเหตุที่ทำให้ฉีดวัคซีนไม่ได้ตามเป้า</p>\n<p><img src=\"https://www.blognone.com/sites/default/files/externals/e781fb5857858be08a2e78f9e27bdb62.jpg\" /></p>\n<p>ตั้งแต่เดือนเม.ย. ปี 2020 เป็นต้นมา Facebook บอกว่าร่วมมือกับ Carnegie Mellon University และ University of Maryland สำรวจทั่วโลกเพื่อรวบรวมข้อมูลเชิงลึกเกี่ยวกับอาการของ COVID-19, อัตราการฉีดวัคซีน ฯลฯ รวบรวมคำตอบกว่า 70 ล้าน และมากกว่า 170,000 คำตอบต่อวันในกว่า 200 ประเทศ โดยในสหรัฐฯ พบว่า ความลังเลที่จะไปฉีดวัคซีนนั้นลดลง 50%</p>\n<p>ข้อมูลแสดงให้เห็นว่า 85% ของผู้ใช้ Facebook ในสหรัฐอเมริกาเคยฉีดวัคซัน หรือมีความต้องการฉีดวัคซีน COVID-19 ดังนั้น การที่เป้าหมายฉีดวัคซีนของไบเดนคือ 70% ของประชากรภายในวันที่ 4 ก.ค. ที่ไม่เป็นไปตามเป้านั้น ไม่ใช่ความผิด Facebook</p>\n<p><img src=\"https://www.blognone.com/sites/default/files/externals/a625c9956b57cf95e09345bad00a128c.png\" /></p>\n<p>ท่าทีของไบเดน สอดคล้องกับความเห็นของนักการเมืองคนอื่นในทำเนียบขาว Jen Psaki โฆษกของทำเนียบขาวมองว่าบริษัทโซเชียลเหล่านี้ต้องพยายามเพิ่มมาตการต่อต้านข่าวปลอมให้มากกว่าที่เป็นอยู่</p>\n<p>Vivek Murthy แพทย์ใหญ่ของสหรัฐฯ ออกมาเตือนเรื่องข้อมูลปลอมเกี่ยวกับวัคซีนกลายเป็นเรื่องอันตราย โซเชียลมีเดียต้องตระหนักได้แล้วว่าพวกเขามีบทบาทสำคัญในการเพิ่มความเร็วของข้อมูลเท็จที่กำลังแพร่กระจายในขณะนี้</p>\n<p>ที่มา - <a href=\"https://about.fb.com/news/2021/07/support-for-covid-19-vaccines-is-high-on-facebook-and-growing/\">Facebook</a>, <a href=\"https://www.nytimes.com/2021/07/17/technology/facebook-vaccine-misinformation.html\">The New York Times</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/joe-biden\">Joe Biden</a></div><div><a href=\"/topics/vaccine\">Vaccine</a></div><div><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90eda94888bbeb36d1042e5dce01855bf05bc2c12e5fc3ae86278c1b9161ea72","category":"Thai"}