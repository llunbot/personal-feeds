{"title":"อีมูเลเตอร์ x86 ของ Windows 11 รองรับชุดคำสั่งส่วนขยายพวก AVX ช่วยแอพเก่ารันบน Arm ได้มากขึ้น","link":"https://www.blognone.com/node/142980","date":1730950079000,"content":"<div><div><div><p>ไมโครซอฟท์ออก Windows 11 Insider Preview Build 27744 Canary Channel มีของใหม่ที่น่าสนใจคือ <a href=\"https://www.blognone.com/node/139866\">ตัวอีมูเลเตอร์ Prism สำหรับรันแอพเก่า x86 บนซีพียูสถาปัตยกรรม Arm</a> รองรับชุดคำสั่งส่วนขยายเพิ่มเติม (instruction set extension) ของซีพียูตระกูล x86 เช่น AVX, AVX2, BMI, FMA, F16C</p>\n<p>ฟีเจอร์นี้จะทำให้แอพหรือเกม x86 บางตัวที่เรียกใช้ชุดคำสั่งเหล่านี้สามารถรันบน Arm ได้แล้ว ไมโครซอฟท์บอกว่าก่อนหน้านี้ได้เปิดใช้งานฟีเจอร์นี้สำหรับ Adobe Premiere Pro 25 มาแบบเงียบๆ โดยจำกัดเฉพาะบางแอพเท่านั้น แต่หลังจากนี้ไปจะเปิดให้ใช้กับแอพ x64 ทุกตัวที่นำไปรันบน Arm แล้ว (ส่วนแอพ 32 บิตยังไม่รองรับ)</p>\n<p>ที่มา - <a href=\"https://blogs.windows.com/windows-insider/2024/11/06/announcing-windows-11-insider-preview-build-27744-canary-channel/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/57f0447034527b3f3a61e1f410f94887.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/emulator\">Emulator</a></div><div><a href=\"/topics/x86\">x86</a></div><div><a href=\"/topics/arm\">Arm</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e7b941533dab79341013f059f5825d8ade0feb08a609704821f3eb16f73997a","category":"Thai"}