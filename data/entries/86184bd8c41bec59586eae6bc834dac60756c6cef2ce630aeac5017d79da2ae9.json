{"title":"AMD รายงานผลประกอบการไตรมาส เติบโตจากความต้องการสินค้าสำหรับเซิร์ฟเวอร์ AI","link":"https://www.blognone.com/node/137961","date":1706682675000,"content":"<div><div><div><p>AMD รายงานผลประกอบการของไตรมาสที่ 4 ปี 2023 รายได้รวมเพิ่มขึ้น 10% จากช่วงเดียวกันในปีก่อนเป็น 6,168 ล้านดอลลาร์ และมีกำไรสุทธิ 667 ล้านดอลลาร์</p>\n<p>Dr. Lisa Su ซีอีโอ AMD กล่าวว่าบริษัทปิดผลการดำเนินงานปี 2023 ด้วยรายได้และกำไรที่เติบโต จากทั้งจีพียู Instinct และซีพียู EPYC ตลอดจนซีพียู Ryzen ที่มียอดขายเพิ่มขึ้น ซึ่งความต้องการสินค้าสมรรถนะการประมวลสูงสำหรับศูนย์ข้อมูลที่เร่งเข้ามา ทำให้ AMD อยู่ในตำแหน่งที่ดี รองรับการเติบโตจากความต้องการ AI ในตลาด</p>\n<p>รายได้จากส่วนธุรกิจ Data Center เติบโตถึง 38% เป็น 2,282 ล้านดอลลาร์, กลุ่ม Client เพิ่มขึ้น 62% เป็น 1,461 ล้านดอลลาร์ จากยอดขาย Ryzen ตระกูล 7000, กลุ่ม Gaming ลดลง 17% เป็น 1,368 ล้านดอลลาร์ และกลุ่ม Embedded ลดลง 24% เป็น 1,057 ล้านดอลลาร์ เนื่องจากคำสั่งซื้อของลูกค้าลดลง</p>\n<p>ที่มา: <a href=\"https://ir.amd.com/news-events/press-releases/detail/1180/amd-reports-fourth-quarter-and-full-year-2023-financial\">AMD</a></p>\n<p><img src=\"https://www.blognone.com/sites/default/files/externals/0c0894e9957b9a666a72b059f21820b3.jpg\" alt=\"AMD HQ\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86184bd8c41bec59586eae6bc834dac60756c6cef2ce630aeac5017d79da2ae9","category":"Thai"}