{"title":"Apple ปรับตำแหน่งผู้บริหารระดับสูง ให้ Kim Vorrath มาปรับปรุงความสามารถ Siri และ AI โดยเฉพาะ","link":"https://www.blognone.com/node/144301","date":1737768608000,"content":"<div><div><div><p>รายงานนี้มาจาก Mark Gurman แห่ง Bloomberg คนเดิม เขาบอกว่าแอปเปิลมีการเปลี่ยนตำแหน่งผู้บริหารระดับสูง โดยให้ Kim Vorrath ที่เป็นรองประธานฝ่ายดูแลโครงการพัฒนาซอฟต์แวร์ มาร่วมทีม AI ภายใต้หัวหน้าฝ่ายนี้คือ John Giannandrea เป้าหมายเพื่อมาปรับปรุงการทำงานของ Siri และความสามารถด้านปัญญาประดิษฐ์ที่เกี่ยวข้อง</p>\n<p>Kim Vorrath ทำงานที่แอปเปิลมานาน 37 ปี ได้ฉายาว่านักจับบั๊ก และเป็นหนึ่งในพนักงานที่มีอิทธิพลสูงในแอปเปิล โครงการล่าสุดร่วมพัฒนาคือส่วน AR/VR ของเฮดเซต Vision Pro</p>\n<p>ตามแผนนั้นแอปเปิลจะเริ่มเพิ่มความสามารถด้านปัญญาประดิษฐ์บน Apple Intelligence ให้กับ Siri ตั้งแต่ iOS 18.4 เป็นต้นไป และใน iOS 19 จะมีการปรับปรุงครั้งใหญ่ของ Siri เป็น LLM ที่รองรับการสนทนาต่อเนื่องแบบแชทบอต AI ของค่ายอื่น</p>\n<p>ที่มา <a href=\"https://www.bloomberg.com/news/articles/2025-01-24/apple-enlists-company-veteran-kim-vorrath-to-help-fix-ai-and-siri\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/9c8585f7ac883fcde613c93fb3958c96.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/siri\">Siri</a></div><div><a href=\"/topics/apple-intelligence\">Apple Intelligence</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"592a4676d6f712cfb2bb97f3f737e1ec071526cce30a70d213898f4d8841d23f","category":"Thai"}