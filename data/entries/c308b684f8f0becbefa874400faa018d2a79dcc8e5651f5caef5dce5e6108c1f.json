{"title":"Kingdom Come: Deliverance II เปิดตัวสวย ยอดขายทะลุ 1 ล้านชุด คะแนนรีวิวเฉลี่ย 88/100","link":"https://www.blognone.com/node/144519","date":1738801578000,"content":"<div><div><div><p>Warhorse Studios สตูดิโอเกมจากสาธารณรัฐเช็ก ประกาศความสำเร็จของ<a href=\"https://www.blognone.com/node/139298\">เกม Kingdom Come: Deliverance II</a> ทำยอดขายได้ 1 ล้านชุดภายในวันแรกที่วางขาย หากดู<a href=\"https://steamdb.info/app/1771300/charts/\">สถิติบน Steam</a> แค่แพลตฟอร์มเดียว ผู้เล่นสูงสุดอยู่ที่ราว 1.76 แสนคน</p>\n<p>Kingdom Come: Deliverance II เป็นภาคต่อของ <a href=\"https://www.blognone.com/node/52758\">Kingdom Come: Deliverance ภาคแรกที่ออกในปี 2018</a> (สตูดิโอนี้ทำออกมาแค่ 2 เกมนี้) โดยใช้ตัวเอกคนเดิม เนื้อเรื่องต่อจากเดิม รูปแบบเกมเป็น RPG ในยุโรปยุคกลางแถวอาณาจักรโบฮีเมีย (ประเทศเช็กในช่วงเวลานั้น)</p>\n<p>เกมภาค 2 ได้คะแนนรีวิวออกมาดี <a href=\"https://www.metacritic.com/game/kingdom-come-deliverance-ii/critic-reviews/?platform=pc\">เฉลี่ย 88/100 บน Metacritic</a> และ <a href=\"https://opencritic.com/game/17486/kingdom-come-deliverance-ii\">89/100 บน Opencritic</a> สูงกว่า <a href=\"https://www.metacritic.com/game/kingdom-come-deliverance/\">ภาคแรกที่ได้คะแนนเฉลี่ย 76/100</a> ผลของความสำเร็จทั้งเสียงวิจารณ์และยอดขาย ทำให้มีคนเริ่มพูดถึงการเป็นหนึ่งในเกมตัวเต็ง Game of the Year 2025 เรียบร้อยแล้ว</p>\n<p><img alt=\"No Description\" src=\"https://www.blognone.com/sites/default/files/externals/34843fdd3ef84167db72d933165cfbd9.jpg\" /></p>\n<blockquote><p>Over a million of you have stepped into our world. We're beyond grateful for your support - thank you for making <a href=\"https://twitter.com/hashtag/KCD2?src=hash&amp;ref_src=twsrc%5Etfw\">#KCD2</a> a triumph! <a href=\"https://t.co/2YDmcDx3mn\">pic.twitter.com/2YDmcDx3mn</a></p>\n<p>— Warhorse Studios (@WarhorseStudios) <a href=\"https://twitter.com/WarhorseStudios/status/1887155255130866099?ref_src=twsrc%5Etfw\">February 5, 2025</a></p></blockquote>\n</div></div></div><div><div>Topics: </div><div><div><a href=\"/topics/kingdom-come\">Kingdom Come</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c308b684f8f0becbefa874400faa018d2a79dcc8e5651f5caef5dce5e6108c1f","category":"Thai"}