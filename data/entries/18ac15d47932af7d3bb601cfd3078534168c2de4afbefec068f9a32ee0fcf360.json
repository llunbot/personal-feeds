{"title":"Grok AI ของ Elon Musk แพร่ข้อมูลเท็จเกี่ยวกับการเลือกตั้งสหรัฐฯ","link":"https://www.blognone.com/node/141262","date":1722928258000,"content":"<div><div><div><p><a href=\"https://www.blognone.com/node/141106\">Grok</a> โมเดล LLM ของ xAI ที่มี Elon Musk เป็นเจ้าของ ได้แพร่ข้อมูลเท็จเกี่ยวกับการเลือกตั้งประธานาธิบดีสหรัฐฯ 2024 โดย Grok ได้ให้ข้อมูลว่า <strong>การเสนอชื่อกมลา แฮร์ริส เข้าเป็นผู้ท้าชิงตำแหน่งประธานาธิบดี ได้เลยกำหนดไปแล้วในบางมลรัฐ</strong> จึงไม่สามารถเสนอชื่อเธอแทนโจ ไบเดน ได้</p>\n<p>Secretary of State จาก 5 มลรัฐ นำโดยสตีฟ ไซมอน จากมินนิโซตา จึงได้ร่อนจดหมายเปิดผนึกถึงอีลอน มัสก์ เพื่อให้เขาแก้ไขความผิดพลาดของ AI ผู้ช่วยดังกล่าวทันที “เพื่อให้ผู้มีสิทธิเลือกตั้งสามารถเข้าถึงข้อมูลที่ถูกต้อง”</p>\n<p>Secretary of State ในที่นี้คือตำแหน่งด้านการปกครองส่วนท้องถิ่น ไม่ใช่รัฐมนตรีต่างประเทศที่ใช้คำภาษาอังกฤษคำเดียวกัน</p>\n<p>ทั้งนี้ การเสนอชื่อแคนดิเดตต้องทำภายใน 60-75 วันก่อนวันเลือกตั้ง แล้วแต่มลรัฐ ซึ่งจะอยู่ในช่วงกลางเดือนสิงหาคมที่กำลังจะถึง</p>\n<p><img alt=\"alt=&quot;Grok&quot;\" src=\"https://www.blognone.com/sites/default/files/externals/44d4d8130eb80a0d9207cfbb7357c5ff.jpeg\" /></p>\n<p>อ้างอิง: <a href=\"https://techcrunch.com/2024/08/05/secretaries-of-state-urge-x-to-stop-its-grok-chatbot-from-spreading-election-misinformation/\">Techcrunch</a>, <a href=\"https://www.reuters.com/fact-check/ballot-deadline-has-not-passed-any-us-states-2024-07-30/\">Reuters</a></p>\n</div></div></div><div><div>Topics: </div><div><div><a href=\"/topics/grok\">Grok</a></div><div><a href=\"/topics/xai\">xAI</a></div><div><a href=\"/topics/usa\">USA</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18ac15d47932af7d3bb601cfd3078534168c2de4afbefec068f9a32ee0fcf360","category":"Thai"}