{"title":"New York Times ฟ้อง Microsoft และ OpenAI ฐานละเมิดลิขสิทธิ์บทความ","link":"https://www.blognone.com/node/137409","date":1703690609000,"content":"<div><div><div><p>หนังสือพิมพ์ The New York Times (NYT) <a href=\"https://nytco-assets.nytimes.com/2023/12/NYT_Complaint_Dec2023.pdf\">ยื่นฟ้องไมโครซอฟท์และ OpenAI</a> ฐานใช้งานบทความของหนังสือพิมพ์โดยไม่ได้รับอนุญาต ทั้งการใช้งานไปในชุดข้อมูลสำหรับฝึก LLM และตัว ChatGPT/Copilot เองก็ตอบบทความแทบทั้งบทความของ NYT ออกมาให้ผู้ใช้ได้</p>\n<p>OpenAI ไม่ได้เปิดเผยชุดข้อมูลที่ใช้ฝึก GPT-4 แต่ใน GPT-2 และ GPT-3 นั้นเคยเปิดเผยว่าใช้ชุดข้อมูล WebText/WebText2 ที่ดาวน์โหลดข้อมูลจำนวนมากจากเว็บคุณภาพสูง เช่น ลิงก์ได้รับความนิยมบน Reddit และ Common Crawl ข้อมูลที่ได้จากการดูดเว็บปริมาณมหาศาล 410,000 ล้านโทเค็น เฉพาะชุดข้อมูล Common Crawl นี้ก็มีข้อมูลของ NYT มากเป็นอันดับสาม เป็นรองเพียง Google Patents และ Wikipedia เท่านั้น</p>\n<p>คำฟ้องระบุว่า NYT พยายามตกลงกับทั้งไมโครซอฟท์และ OpenAI ก่อนหน้านี้แล้ว แต่ไม่สามารถตกลงกันได้</p>\n<p>คดีนี้คล้ายกับคดีของ <a href=\"https://www.blognone.com/node/132294\">Getty Images ยื่นฟ้อง Stability AI</a> ที่นำภาพไปฝึกปัญญาประดิษฐ์สร้างภาพแบบเดียวกัน</p>\n<p>ที่มา - <a href=\"https://www.theverge.com/2023/12/27/24016212/new-york-times-openai-microsoft-lawsuit-copyright-infringement\">The Verge</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/microsoft\">Microsoft</a></div><div><a href=\"/topics/llm\">LLM</a></div><div><a href=\"/topics/new-york-times\">New York Times</a></div><div><a href=\"/topics/lawsuits\">Lawsuits</a></div><div><a href=\"/topics/copyright-infringement\">Copyright Infringement</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd1b7dd0b1492f7509bb6dc3c00772be3a76191bd57c56b9e5d003479857fb47","category":"Thai"}