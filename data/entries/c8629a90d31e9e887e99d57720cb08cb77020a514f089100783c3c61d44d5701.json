{"title":"Zoom เพิ่มความสามารถใหม่ - สรุปเนื้อหาก่อนหน้า หากเข้าประชุมสาย, ทำสรุปแบบไวท์บอร์ด","link":"https://www.blognone.com/node/133188","date":1679963819000,"content":"<div><div><div><p>Zoom ประกาศเพิ่มความสามารถใหม่ให้กับ Zoom IQ เครื่องมือช่วยเหลือสำหรับการประชุมที่ใช้ AI ประมวลผล ซึ่งบริษัทบอกว่านอกจาก AI ที่บริษัทพัฒนาขึ้นเองแล้ว ยังใช้ความสามารถเพิ่มเติมจาก OpenAI อีกด้วย</p>\n<p>ตัวอย่างเครื่องมือใหม่ใน Zoom IQ เช่น สามารถสั่งให้สรุปเนื้อหาการประชุมก่อนหน้านี้ได้ หากเข้าประชุมสาย จากเดิมทำงานได้เฉพาะสรุปเนื้อหาเมื่อการประชุมจบลง คุณสมบัตินี้ยังรองรับการสรุปเนื้อหา ระหว่างออกจากห้องประชุมเป็นระยะเวลาสั้น ๆ ด้วย</p>\n<p>ฟีเจอร์อื่น เช่น สร้างสรุปเนื้อหาการประชุมบนกระดาน (Whiteboard) และแชร์ให้กับทุกคนในการประชุมได้ หรือสามารถสร้างอีเมลคำเชิญเข้าร่วมการประชุมอัตโนมัติ</p>\n<p>นอกจากนี้ Zoom ยังเพิ่มเครื่องมือใหม่ Zoom Huddles สำหรับการตั้งห้องสนทนากลุ่มแบบรวดเร็ว คล้ายกับ<a href=\"https://www.blognone.com/node/123510\">ห้องคุยเสียง Huddles ใน Slack</a></p>\n<p>ที่มา: <a href=\"https://blog.zoom.us/zoom-iq-smart-companion/\">Zoom</a> และ <a href=\"https://www.theverge.com/2023/3/27/23658047/zoom-ai-features-meeting-summaries-mail-calendar\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/39d562a03c1046b3806cede07f814102.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/collaboration\">Collaboration</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8629a90d31e9e887e99d57720cb08cb77020a514f089100783c3c61d44d5701","category":"Thai"}