{"title":"จีนสั่งแพลตฟอร์มใหญ่อย่าง Alibaba, Tencent ห้ามบล็อกลิงค์ของบริการคู่แข่ง","link":"https://www.blognone.com/node/124741","date":1631620956000,"content":"<div><div><div><p>กระทรวงอุตสาหกรรมและเทคโนโลยีสารสนเทศในประเทศจีน (MIIT) สั่งบริษัทเทคโนโลยีผู้ให้บริการแอปพลิเคชันและเว็บไซต์รายใหญ่ในจีนอย่าง Alibaba, Tencent ห้ามบล็อกลิงค์ของบริการคู่แข่ง เพื่อให้เกิดความเป็นธรรมในการแข่งขัน แลละบอกด้วยว่าหากฝ่าฝืนจะต้องเผชิญกับผลที่ตามมา แต่ยังไม่บอกว่ามาตรการลงโทษคืออะไร</p>\n<p>ก่อนหน้าที่จะเกิดปรากฏการณ์รัฐบาลจีนทุบบริษัทเทคโนโลยี การปิดกั้นบริการคู่แข่งถือเป็นเรื่องที่ทำกันเป็นปกติ เช่น WeChat Pay ของ Tencent ไม่สามารถใช้งานได้เมื่อเข้าซื้อของในเว็บไซต์ของ Alibaba และบริการของ Alibaba ไม่สามารถใช้งานได้ผ่าน WeChat Pay ก่อนหน้านี้ยังมีกรณี <a href=\"https://www.blognone.com/node/120975\">ByteDance ยื่นฟ้องศาลว่า Tencent ผูกขาด บล็อคเนื้อหา TikTok บน WeChat</a></p>\n<p><img src=\"https://www.blognone.com/sites/default/files/externals/66e4eb3e8828577c7e87aa1010d48b0f.jpeg\" /></p>\n<p>ที่มา - <a href=\"https://www.theregister.com/2021/09/14/beijing_to_industry_stop_blocking/\">The Register</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/alibaba\">Alibaba</a></div><div><a href=\"/topics/tencent\">Tencent</a></div><div><a href=\"/topics/wechat\">WeChat</a></div><div><a href=\"/topics/bytedance\">ByteDance</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7ef60e0d123336bcb4e55f2ba3abcb6ffd1bdb34def12d4645a8ab20170daac","category":"Thai"}