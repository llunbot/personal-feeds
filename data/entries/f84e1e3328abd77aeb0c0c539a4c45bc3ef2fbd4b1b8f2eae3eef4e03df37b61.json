{"title":"Raspberry Pi เจอปัญหาชิปขาดแคลน ขึ้นราคาอุปกรณ์เป็นครั้งแรกในประวัติศาสตร์ ระบุขึ้นชั่วคราว","link":"https://www.blognone.com/node/125385","date":1634753998000,"content":"<div><div><div><p>Raspberry Pi ประสบปัญหาชิปขาดตลาด ผลกระทบปี 2021 ทำให้บริษัทน่าจะผลิต Raspberry Pi ได้แค่ 7 ล้านชุดในปีนี้ (เท่าปี 2020) แม้ความต้องการจะมากขึ้น ทำให้อุปกรณ์เช่น Raspberry Pi Zero และ Raspberry Pi 4 รุ่น 2GB อาจขาดตลาด</p>\n<p>Raspberry Pi คาดว่าปัญหาชิปขาดตลาดจะส่งผลกระทบในปี 2022 เช่นกัน แต่คราวนี้รุ่นที่ส่งผลกระทบหนักๆ จะเป็นรุ่นที่ใช้ชิปกระบวนการผลิต 40nm ซึ่งก็คือทุกรุ่นยกเว้น Raspberry Pi 4, Raspberry Pi 400, และ Compute Module 4 แต่จากเหตุอุปกรณ์ขาดแคลนก็จะทำให้กระทบถึงกันอยู่ดี</p>\n<p>บริษัทจึงตัดสินใจขึ้นราคา Raspberry Pi 4 รุ่น 2GB กลับมาเป็น 45 ดอลลาร์ และนำ Raspberry Pi 4 รุ่น 1GB กลับมาขายใหม่ในราคา 35 ดอลลาร์ หลังเลิกผลิตและลดราคารุ่น 2GB เหลือ 35 ดอลลาร์ไปเมื่อเดือนกุมภาพันธ์ปี 2020 นับเป็นการขึ้นราคาครั้งแรกของ Raspberry Pi</p>\n<p><img src=\"https://www.blognone.com/sites/default/files/externals/85b023361b0edaa632515eacd9f30275.jpg\" /></p>\n<p>ส่วนอุปกรณ์ที่ใช้ชิป 40nm ในปีหน้า บริษัทเน้นผลิต Compute Module 3, Compute Module 3+, Raspberry Pi 3B และลดการผลิต Raspberry Pi 3B+ ลง เหตุผลคือ 3 รุ่นแรกใช้วิทยุ single-band แบบไม่มี shield can ที่ลูกค้าองค์กรอาจลงทุนทำการทดสอบจดทะเบียนต่างๆ เพิ่มเติมไปก่อนแล้ว  ส่วนรุ่น Raspberry Pi 3B+ นั้นจะใช้ชิปไวร์เลสที่ กสทช. สหรัฐฯ (FCC) รองรับ แบบเดียวกับ Raspberry Pi 4 ลูกค้าองค์จึงน่าจะมีต้นทุนเพิ่มขึ้นน้อยกว่า หากต้องขยับไปใช้ Raspberry 4 โดยบริษัทแนะนำให้ลูกค้าองค์กรเตรียมเปลี่ยนมาใช้ Raspberry Pi 4 รุ่น 1GB แทน</p>\n<p>Raspberry Pi เน้นว่าการเปลี่ยนแปลงนี้เป็นเรื่องชั่วคราว มองว่าเป็นเรื่องดีที่ยังตรึงราคารุ่นอื่นๆ ไว้ได้ รวมถึงระบุว่าบริษัทมีซัพพลายชิป 28nm เพียงพอสำหรับลูกค้า Raspberry Pi 4 และ Compute Module 4 รวมถึงลูกค้าที่อัพเกรดมาจาก Raspberry Pi 3B+ ไปอีกหนึ่งปีแน่นอน นอกจากนี้บริษัทยังเริ่มเห็นสัญญาณว่าปัญหาซัพพลายน่าจะเบาลงในไม่ช้า และจะปรับราคากลับลงมาให้เร็วที่สุด</p>\n<p>ที่มา - <a href=\"https://www.raspberrypi.com/news/supply-chain-shortages-and-our-first-ever-price-increase/\">Raspberry Pi</a></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f84e1e3328abd77aeb0c0c539a4c45bc3ef2fbd4b1b8f2eae3eef4e03df37b61","category":"Thai"}