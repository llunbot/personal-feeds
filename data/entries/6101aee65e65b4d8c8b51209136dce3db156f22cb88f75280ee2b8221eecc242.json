{"title":"[ลือ] Apple กำลังพัฒนาจอ Smart Display ที่ใช้ต่อเป็นจอ Mac แยกได้ด้วย","link":"https://www.blognone.com/node/134655","date":1688389051000,"content":"<div><div><div><p>Mark Gurman เปิดเผยในจดหมายข่าว Power On ฉบับล่าสุดว่า Apple กำลังพัฒนาจอภาพต่อแยกรุ่นใหม่สำหรับ Mac แต่ที่แตกต่างจากเดิมคือมันจะเป็นจออัจฉริยะในตัวด้วย เมื่อไม่ได้เชื่อมต่อกับอุปกรณ์ Mac</p>\n<p>Gurman บอกว่าจอภาพที่กำลังพัฒนานี้จะใช้ชิป Apple Silicon ภายใน (Studio Display ก็มีชิป A13) แต่ Apple ต้องการจะดึงศักยภาพของชิปภายในให้ออกมามากขึ้น ด้วยการเพิ่มการแสดงผลในโหมดพลังงานต่ำ โดยตอนนี้จออัจฉริยะรุ่นนี้ยังอยู่ระหว่างการพัฒนา และจะเปิดตัวอย่างเร็วที่สุดในปีหน้า</p>\n<p>นอกจากจออัจฉริยะแล้ว Gurman ระบุด้วยว่า Apple กำลังพัฒนาจอแยกรุ่นใหม่ในไลน์ของ Pro Display XDR และ Studio Display ด้วย</p>\n<p>ที่มา :<a href=\"https://www.imore.com/apple/apple-is-working-on-an-external-display-for-mac-thatll-also-work-as-an-independent-smart-display\">iMore</a>, <a href=\"https://9to5mac.com/2023/07/02/new-apple-smart-display-mac-monitor/\">9to5Mac</a></p>\n<p><img src=\"https://www.blognone.com/sites/default/files/externals/2d66267a5df30180c87cd5d45d4fc997.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/smart-display\">Smart Display</a></div><div><a href=\"/topics/apple-silicon\">Apple Silicon</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6101aee65e65b4d8c8b51209136dce3db156f22cb88f75280ee2b8221eecc242","category":"Thai"}