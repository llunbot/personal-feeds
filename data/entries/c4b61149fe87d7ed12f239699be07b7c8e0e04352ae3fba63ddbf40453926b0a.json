{"title":"Twitch โดนดึงสตรีมเมอร์ดังไปอีกราย DrLupo เซ็นสัญญากับ YouTube Gaming แล้ว","link":"https://www.blognone.com/node/124507","date":1630379879000,"content":"<div><div><div><p>Twitch เสียสตรีมเมอร์ชื่อดังอีกรายให้ YouTube Gaming แพลตฟอร์มคู่แข่ง โดย DrLupo หรือ Benjamin Lupo ประกาศว่าเขาได้เซ็นสัญญาเอ็กซ์คลูซีฟกับ YouTube Gaming แล้ว</p>\n<p>สองปีก่อน DrLupo เซ็นสัญญาเอ็กซ์คลูซีฟกับ Twitch ซึ่งเป็นช่วงเวบาที่ Twitch ลงทุนในสตรีมเมอร์อย่างหนักเพื่อให้คนยังอยู่บนแพลตฟอร์มต่อไป และจากการตัดสินใจล่าสุดของ DrLupo ทาง Twitch ให้การยกย่องเขาว่าเป็นคนที่ทำงานหนัก เพื่อสร้างสิ่งดีๆ ให้เกิดขึ้น</p>\n<p>การย้ายแพลตฟอร์มครั้งนี้ เท่ากับว่า DrLupo ต้องทิ้งผู้ติดตามบน Twitch ที่มีถึง 4.5 ล้านคน ส่วนบน YouTube Gaming นั้น เขามีผู้ติดตาม 1.7 ซึ่งเขาอาจดึงดูผู้ติดตามจากแพลตฟอร์มเก่ามายัง YouTube Gaming ได้ โดยการสตรีมครั้งแรกบนแพลตฟอร์มใหม่เริ่ม 31 ส.ค. นี้</p>\n<p><img src=\"https://www.blognone.com/sites/default/files/externals/1d94f207d9cd0ae4de49e23f6b92491d.jpg\" /><br />\nภาพจาก <a href=\"https://twitter.com/DrLupo\">DrLupo</a></p>\n<blockquote><p>As a creator, a gamer and a father, you’re many things to many people.Above all, <a href=\"https://twitter.com/DrLupo?ref_src=twsrc%5Etfw\">@DrLupo</a>, you’re someone who works hard to put good into the world.We wish you nothing but the best in everything that comes next. <a href=\"https://t.co/pkUCoX1dWe\">pic.twitter.com/pkUCoX1dWe</a></p>\n<p>— Twitch (@Twitch) <a href=\"https://twitter.com/Twitch/status/1432395635488174080?ref_src=twsrc%5Etfw\">August 30, 2021</a></p></blockquote>\n<p>ที่มา - <a href=\"https://www.engadget.com/drlupo-youtube-gaming-exclusive-agreement-211213151.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/youtube-gaming\">YouTube Gaming</a></div><div><a href=\"/topics/twitch\">Twitch</a></div><div><a href=\"/topics/games\">Games</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4b61149fe87d7ed12f239699be07b7c8e0e04352ae3fba63ddbf40453926b0a","category":"Thai"}