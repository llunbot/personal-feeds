{"title":"Skyrim Anniversary Edition เปิดราคา 49.99 ดอลลาร์, อัพเกรดจาก Special Edition ได้","link":"https://www.blognone.com/node/125716","date":1636253363000,"content":"<div><div><div><p>Bethesda ประกาศราคาขายของเกม <a href=\"https://www.blognone.com/node/124329\">The Elder Scrolls V: Skyrim Anniversary Edition เวอร์ชันฉลองครบ 10 ปี</a> ที่ 49.99 ดอลลาร์ทั้งบนคอนโซลและพีซี เกมวางขาย 11 พ.ย. นี้</p>\n<p>Skyrim เคยถูกนำมาจับมัดรวมขายหลายรอบแล้ว เวอร์ชันที่สำคัญคือ Special Edition ในปี 2016 โดยรวมเนื้อหาภาคเสริมทุกอย่างมาให้ครบ จุดแตกต่างของ Anniversary Edition คือการเพิ่ม Creation Club ม็อดแบบเสียเงินที่สร้างโดยผู้เล่นในชุมชนมาให้ด้วย</p>\n<p>Bethesda บอกว่าถ้าต้องจ่ายเงินซื้อม็อดเองทั้งหมดใน Creation Club ต้องใช้เงินมากกว่า 100 ดอลลาร์ แต่เรามัดรวมทุกอย่างมาให้แล้วในราคา 50 ดอลลาร์ (เว็บไซต์ Kotaku บอกว่ารอแบบซื้อลดราคากันดีกว่า) และหากผู้เล่นมี Special Edition อยู่แล้ว และอยากได้ Creation Club เพิ่มเติม ก็สามารถอัพเกรดได้ในราคา 20 ดอลลาร์</p>\n<p>ทั้งนี้ Skyrim ทุกเวอร์ชันในตอนนี้ยังเป็นเวอร์ชันต้นฉบับ ยังไม่ไช่เวอร์ชันอัพเกรดกราฟิกสำหรับคอนโซลรุ่นใหม่ PS5/Xbox Series X|S ซึ่งยังไม่ออก และ Bethesda สัญญาว่าจะให้อัพเกรดฟรี</p>\n<p><img src=\"https://www.blognone.com/sites/default/files/externals/d1effa0cc4dc25fcafc0189fc7591853.png\" /></p>\n<p>ที่มา - <a href=\"https://elderscrolls.bethesda.net/en/article/5esC91g2ABY1jQ97uq39zW/skyrim-anniversary-edition-faq\">Bethesda</a>, <a href=\"https://kotaku.com/skyrim-anniversary-edition-explained-1848010663\">Kotaku</a></p>\n</div></div></div><div><div>Topics: </div><div><div><a href=\"/topics/skyrim\">Skyrim</a></div><div><a href=\"/topics/elder-scrolls\">The Elder Scrolls</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb437fe1eb2ccf310058bb2c6c615d3c5dfef34d42cd971a27fcf87fdbbc4a5c","category":"Thai"}