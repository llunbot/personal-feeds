{"title":"ซีอีโอ NVIDIA ขายหุ้นครั้งประวัติศาสตร์ ก่อนหุ้นเทคดิ่งช่วงที่ผ่านมา","link":"https://www.blognone.com/node/141284","date":1723004791000,"content":"<div><div><div><p>เจนเซน หวง ซีอีโอของ NVIDIA ขายหุ้นของตัวเองออกไปกว่า 322.7 ล้านเหรียญสหรัฐฯ ในเดือนกรกฎาคม อ้างอิงจากข้อมูลของคณะกรรมการกำกับหลักทรัพย์และตลาดหลักทรัพย์ ถือเป็นการขายหุ้นครั้งประวัติศาสตร์ของตัวเขา ทำให้ในช่วงที่ผ่านมาเขาขายหุ้นออกไปรวม ๆ แล้วเกือบ 500 ล้านเหรียญสหรัฐฯ</p>\n<p>การขายหุ้นครั้งนี้อยู่ในแผนการซื้อขายล่วงหน้าตั้งแต่เดือนมีนาคม แต่ก็ถือว่าเกิดขึ้นค่อนข้างถูกเวลา เพราะการขายครั้งนี้คาบเกี่ยวกับการปรับฐานของหุ้นเทคในช่วงปลายเดือนกรกฎาคมจากเศรษฐกิจสหรัฐฯ ที่อ่อนแอ และผลประกอบการที่ออกมาต่ำกว่าคาดของบริษัทเทค</p>\n<p>หุ้น NVIDIA เองก็ปรับตัวลงมารวม ๆ 20% ในเดือนดังกล่าวเช่นกัน เพราะนักลงทุนเริ่มกังวลว่าการลงทุนหนัก ๆ ใน AI ของบรรดาบริษัทเทคไม่ให้ดอกผลที่คุ้มค่า ซึ่งเรื่องนี้อาจกระทบต่อยอดขายของ NVIDIA</p>\n<p>อ้างอิง: <a href=\"https://markets.businessinsider.com/news/stocks/nvidia-jensen-huang-stock-sale-tech-selloff-fed-rate-cuts-2024-8\">Markets Insider</a></p>\n<p><img alt=\"alt=&quot;Jessen  Huang&quot;\" src=\"https://www.blognone.com/sites/default/files/externals/04bee89134ff434f0a43354085691043.jpg\" /><em>ภาพจาก NVIDIA</em></p>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/nvidia\">NVIDIA</a></div><div><a href=\"/topics/ceo\">CEO</a></div><div><a href=\"/topics/stock\">Stock</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05dd5c547ba0792e871774786f9edab670b2b185531979c210b2bbc696d197be","category":"Thai"}