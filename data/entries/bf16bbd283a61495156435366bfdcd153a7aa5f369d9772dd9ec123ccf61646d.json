{"title":"ไมโครซอฟท์ปลุกชีพแบรนด์ MSN กลับมาแทน Microsoft Start, ปรับสีสันโลโก้ผีเสื้อใหม่","link":"https://www.blognone.com/node/143081","date":1731475828000,"content":"<div><div><div><p>ไมโครซอฟท์คืนชีพแบรนด์ MSN กลับมาอีกครั้ง โดยเปลี่ยนหน้า<a href=\"https://www.blognone.com/node/124640\">เว็บพอร์ทัลรวมข่าวสาร Microsoft Start ที่เปิดตัวในปี 2021</a> กลับมาใช้แบรนด์ MSN ที่เปลี่ยนโลโก้ใหม่เล็กน้อย ยังใช้ผีเสื้อเหมือนเดิมแต่รีเฟรชสีสันใหม่ให้ดูสดใสมากขึ้น</p>\n<p>ตอนนี้การเข้าหน้าเว็บ MicrosoftStart.com จะถูกส่งต่อไปยัง msn.com แทน การเปลี่ยนแปลงนี้ยังรวมไปถึงหน้า New Tab ของ Microsoft Edge ที่เปลี่ยนมาแสดงโลโก้ MSN ของใหม่ ส่วนแอพบนมือถือ iOS/Android ก็เปลี่ยนโลโก้ เปลี่ยนชื่อมาเป็น MSN (Start) ด้วย</p>\n<p>ตัวแทนของไมโครซอฟท์ยืนยันกับเว็บไซต์ Windows Central ว่าได้รวมแบรนด์เกี่ยวกับคอนเทนต์ทั้งหมดมาอยู่ภายใต้แบรนด์ MSN เพียงแบรนด์เดียวเพื่อให้เข้าใจง่ายขึ้น แต่ในแง่ฟีเจอร์ไม่มีการเปลี่ยนแปลงใดๆ</p>\n<p>ที่มา - <a href=\"https://www.windowscentral.com/microsoft/microsoft-revives-msn-brand-with-fresh-new-logo-for-2024-it-moves-away-from-microsoft-start\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/ebdca634136e14b21fcb232229a8de81.png\" /></p>\n<p><img alt=\"No Description\" src=\"https://www.blognone.com/sites/default/files/externals/f5ec01de104dfe87f0baec464b857c23.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/916943d2e00c2957f1c4be47c153e610.png\" /></p>\n</div></div></div><div><div>Topics: </div><div><div><a href=\"/topics/msn\">MSN</a></div><div><a href=\"/topics/microsoft\">Microsoft</a></div><div><a href=\"/topics/news\">News</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf16bbd283a61495156435366bfdcd153a7aa5f369d9772dd9ec123ccf61646d","category":"Thai"}