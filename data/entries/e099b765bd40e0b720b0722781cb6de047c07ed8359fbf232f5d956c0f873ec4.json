{"title":"พบไมโครซอฟท์เสนอส่วนลด 50% ให้ผู้ใช้ Office เถื่อน หันมาใช้ของแท้","link":"https://www.blognone.com/node/126274","date":1639309620000,"content":"<div><div><div><p>เว็บไซต์ gHacks.net รายงานข่าวว่าผู้ใช้ Microsoft Office 2019 แบบเถื่อน เริ่มได้รับข้อความแจ้งเตือนใต้ Ribbon ในหน้าต่าง Office เอง เป็นข้อเสนอส่วนลด 50% สำหรับการสมัคร Microsoft 365</p>\n<p>เมื่อคลิกลิงก์ไปแล้วจะพบหน้าเว็บของไมโครซอฟท์พูดถึง <a href=\"https://www.microsoft.com/en-US/microsoft-365/buy/get-genuine-b?ocid=prod_unlicensed_cons_fuel_acq_getgenuine50_buy&amp;rtc=1\">อันตรายจากซอฟต์แวร์เถื่อน</a> แต่อาจไม่เห็นราคาที่ลดลง 50% ซึ่งอาจขึ้นกับระบบตรวจสอบผู้ใช้ของไมโครซอฟท์ด้วย</p>\n<p>แหล่งข่าวของ gHacks มาจากประเทศอินเดีย (ราคาบนหน้าเว็บเป็นสกุลเงินรูปี) แต่ยังไม่ชัดเจนว่าไมโครซอฟท์นำเสนอส่วนลด 50% ให้กับผู้ใช้เถื่อนในประเทศใดบ้าง</p>\n<p><img src=\"https://www.blognone.com/sites/default/files/externals/dcf1bec55536ed028d79e1cd8ca4ffc9.png\" /></p>\n<p>ที่มา - <a href=\"https://www.ghacks.net/2021/12/03/pirated-versions-of-office-are-getting-a-discount-offer-for-a-microsoft-365-subscription/\">gHacks.net</a></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/office-365\">Office 365</a></div><div><a href=\"/topics/microsoft-365\">Microsoft 365</a></div><div><a href=\"/topics/piracy\">Piracy</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e099b765bd40e0b720b0722781cb6de047c07ed8359fbf232f5d956c0f873ec4","category":"Thai"}