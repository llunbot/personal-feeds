{"title":"Tether บริษัทที่ออกเหรียญ USDT เข้าถือหุ้นในสโมสรฟุตบอล Juventus ของอิตาลี","link":"https://www.blognone.com/node/144715","date":1739670887000,"content":"<div><div><div><p>Tether บริษัทคริปโตที่ออกเหรียญ Stablecoin USDT ประกาศเข้าถือหุ้นส่วนน้อยในสโมสรฟุตบอล Juventus ของอิตาลี โดยไม่ได้เปิดเผยจำนวนหุ้นและมูลค่าที่เข้าซื้อ</p>\n<p>แผนงานถัดไปที่ Tether วางไว้จากการร่วมมือกับสโมสรฟุตบอล Juve แห่งนี้ คือการออกสินทรัพย์ดิจิทัล, นำเทคโนโลยี AI และ Biotech มาสร้างโอกาสใหม่ผ่านกิจกรรมของสโมสรฟุตบอล และกิจกรรมกีฬา ซึ่งเป็นไปตามวิสัยทัศน์ของ Tether ที่ต้องการนำสินทรัพย์ดิจิทัลและ Stablecoin เข้ามาเป็นส่วนหนึ่งในชีวิตประจำวันของทุกคน</p>\n<p>เมื่อ<a href=\"https://www.blognone.com/node/144447\">เดือนที่แล้ว</a> Tether ประกาศขยายเครือข่ายเหรียญ USDT โดยเพิ่มการรองรับเลเยอร์ของ Bitcoin และเครือข่าย Lightning Network</p>\n<p>ที่มา: <a href=\"https://tether.io/news/tether-investments-announces-strategic-minority-stake-in-juventus-football-club/\">Tether</a></p>\n<p><img alt=\"No Description\" src=\"https://www.blognone.com/sites/default/files/externals/12cfa55be9da3c42c8d4550dd22b747c.jpeg\" /></p>\n</div></div></div><div><div>Topics: </div><div><div><a href=\"/topics/tether\">Tether</a></div><div><a href=\"/topics/football\">Football</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e312224d36fea3d2bfbc458ce5c96d585a2de8fc69fec370f89f63123ae5672a","category":"Thai"}