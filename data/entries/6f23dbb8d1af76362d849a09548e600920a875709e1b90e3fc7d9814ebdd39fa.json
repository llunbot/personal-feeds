{"title":"Roblox ไตรมาส 3/2021 รายได้รวมโตถึง 102% จำนวนผู้เล่น 47.3 ล้านบัญชี","link":"https://www.blognone.com/node/125740","date":1636420214000,"content":"<div><div><div><p>Roblox แพลตฟอร์มวิดีโอเกมตัวเหลี่ยม รายงานผลประกอบการของไตรมาสที่ 3 ปี 2021 รายได้รวม 509.3 ล้านดอลลาร์ เพิ่มขึ้น 102% เทียบกับไตรมาสเดียวกันในปีก่อน สุทธิแล้วขาดทุน 74.0 ล้านดอลลาร์</p>\n<p>ในรายงานงบการเงินของ Roblox จะมีรายรับอีกประเภทเรียกว่า Booking ซึ่งจะรวมรายการซื้อไอเท็มที่บันทึกแบบทยอยรับรู้รายได้เป็นงวด โดย Booking ไตรมาสนี้เพิ่มขึ้นเป็น 637.8 ล้านดอลลาร์</p>\n<p>จำนวนผู้เล่นเป็นประจำทุกวัน (DAUs - Daily Active Users) เพิ่มขึ้น 31% เป็น 47.3 ล้านบัญชี จำนวนชั่วโมงที่เล่นรวม 11.2 พันล้านชั่วโมง เพิ่มขึ้น 28%</p>\n<p>Roblox กล่าวว่าแม้ตอนนี้ผู้เล่นเกมจะเริ่มกลับมาใช้ชีวิตตามปกติ เหมือนกับช่วงก่อนเกิดการระบาดของโควิด แต่ Roblox ก็ยังเป็นส่วนสำคัญในชีวิตพวกเขา ซึ่งสะท้อนได้จากตัวเลขผลการดำเนินงาน</p>\n<p>ที่มา: <a href=\"https://ir.roblox.com/news/news-details/2021/Roblox-Reports-Third-Quarter-2021-Financial-Results/default.aspx\">Roblox</a> ผ่าน <a href=\"https://www.cnbc.com/2021/11/08/roblox-rblx-earnings-q3-2021.html\">CNBC</a></p>\n<p><img src=\"https://www.blognone.com/sites/default/files/externals/250d3cb776244c033e7d7e208b840740.jpg\" /></p>\n<p>วิธีคำนวณ Booking</p>\n<p><img src=\"https://www.blognone.com/sites/default/files/externals/2df307ea5cda623a690fac863c9b906d.png\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f23dbb8d1af76362d849a09548e600920a875709e1b90e3fc7d9814ebdd39fa","category":"Thai"}