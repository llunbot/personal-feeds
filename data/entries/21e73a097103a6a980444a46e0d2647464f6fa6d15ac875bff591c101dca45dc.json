{"title":"ช่องโหว่เจาะ iPhone ของ NSO Group กระทบทั้ง Chrome และ Firefox","link":"https://www.blognone.com/node/135693","date":1694524702000,"content":"<div><div><div><p>สัปดาห์ที่ผ่านมา <a href=\"https://www.blognone.com/node/135640\">Citizen Lab รายงานถึงช่องโหว่ที่ใช้เจาะ iPhone ผ่านทาง iMessage</a> ได้โดยเหยื่อไม่ต้องคลิกใดๆ ตอนนี้แอปเปิลก็พบว่าช่องโหว่นี้ที่จริงแล้วเป็นช่องโหว่ heap overflow ของ libwebp ซึ่งกระทบเบราว์เซอร์อื่นๆ ด้วย ตอนนี้ทั้ง Chrome  ก็ออกแพตช์แก้ไขช่องโหว่นี้แล้ว ในเวอร์ชั่น 116.0.5845.187 และ 116.0.5845.187</p>\n<p><a href=\"https://hg.mozilla.org/releases/mozilla-release/rev/e245ca2125a6eb1e2d08cc9e5824f15e1e67a566\">แพตช์เดียวกันถูกส่งเข้า Firefox แล้ว</a> คาดว่าจะออกเป็นเวอร์ชั่น 117.0.1 ภายในเร็วๆ นี้</p>\n<p>ตัวช่องโหว่ที่ใช้เจาะ iPhone จริงๆ นั้นเป็นชุดช่องโหว่ร่วมกับช่องโหว่อื่นด้วย ไม่แน่ชัดว่าช่องโหว่ใน libwebp อย่างเดียวจะมีความร้ายแรงเพียงใด หลังจากนี้เมื่อแพตช์กระจายทั่วแล้วก็น่าจะเริ่มมีรายงานวิเคราะห์ช่องโหว่อย่างละเอียดออกมา</p>\n<p>ที่มา - <a href=\"https://chromereleases.googleblog.com/2023/09/stable-channel-update-for-desktop_11.html\">Chrome Release</a></p>\n<p><img src=\"https://www.blognone.com/sites/default/files/externals/a1a54143aa85f3891ee9002c2c17a412.jpg\" alt /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/security\">Security</a></div><div><a href=\"/topics/nso-group\">NSO Group</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21e73a097103a6a980444a46e0d2647464f6fa6d15ac875bff591c101dca45dc","category":"Thai"}