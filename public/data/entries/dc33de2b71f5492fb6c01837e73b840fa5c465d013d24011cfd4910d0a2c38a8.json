{"title":"กลุ่ม Sea รายงานผลประกอบการไตรมาส 4/2022 พลิกมามีกำไรสุทธิ 422.8 ล้านดอลลาร์","link":"https://www.blognone.com/node/132917","date":1678198153000,"content":"<div><div><div><p>กลุ่ม Sea Limited รายงานผลประกอบการประจำไตรมาสที่ 4 ปี 2022 รายได้รวมตามบัญชี GAAP 3,451.6 ล้านดอลลาร์ เพิ่มขึ้น 7.1% เมื่อเทียบกับไตรมาสเดียวกันในปี 2021 และไตรมาสนี้บริษัทมีกำไรเป็นบวกอยู่ที่ 422.8 ล้านดอลลาร์ จากที่ไตรมาสก่อนหน้าขาดทุน</p>\n<p>รายได้ของกลุ่มอีคอมเมิร์ซ (Shopee) เพิ่มขึ้น 31.8% เป็น 2,231.1 ล้านดอลลาร์ จำนวนคำสั่งซื้อ 1.7 พันล้านคำสั่ง เทียบกับปีก่อนที่ 2.0 พันล้านคำสั่ง มีมูลค่าการขายสุทธิ 18.0 พันล้านดอลลาร์ เทียบกับปีก่อนที่ 18.2 พันล้านดอลลาร์ ภาพรวมของตลาดเอเชียมี EBITDA เป็นบวกที่ 320.0 ล้านดอลลาร์ ส่วนตลาดอื่นที่เหลือรวมกัน EBITDA เป็นลบ 123.9 ล้านดอลลาร์</p>\n<p>กลุ่มสื่อบันเทิง (Garena) รายได้ 948.9 ล้านดอลลาร์ ลดลงจากปีก่อน แต่เพิ่มขึ้นจากไตรมาสก่อนหน้า มีจำนวนผู้เล่น 485.5 ล้านบัญชี เป็นผู้เล่นที่จ่ายเงิน 43.6 ล้านบัญชี และกลุ่มการเงินดิจิทัล (Sea Money) มีรายได้ 380.2 ล้านดอลลาร์ และมี EBITDA เป็นบวกที่ 75.6 ล้านดอลลาร์</p>\n<p>Forrest Li ซีอีโอกลุ่ม Sea กล่าวว่าผลประกอบการที่ออกมามีกำไร เป็นผลจากการตัดสินใจทันที เพื่อมาโฟกัสที่ประสิทธิภาพและการทำกำไร บริษัทยังคงเดินหน้าเปลี่ยนผ่านและรักษาการเติบโตนี้ต่อไป บนแนวทางทำให้น้อยลง แต่ทำให้ดีกว่าเดิม</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/4Q2022/ul1GKrCrOCOe0FFQKjXq/2023.03.07%20Sea%20Fourth%20Quarter%20and%20Full%20Year%202022%20Results.pdf\">Sea</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/d0146862287ffce6f52fa5433b46add3.png\" /></p>\n<p><img alt=\"No Description\" src=\"https://www.blognone.com/sites/default/files/externals/3e7911070df3fed20e3e1fbc6f04044e.png\" /></p>\n<p><img alt=\"No Description\" src=\"https://www.blognone.com/sites/default/files/externals/057c4999a0cff54c006e0b494bda93e8.png\" /></p>\n</div></div></div><div><div>Topics: </div><div><div><a href=\"/topics/sea\">SEA</a></div><div><a href=\"/topics/shopee\">Shopee</a></div><div><a href=\"/topics/garena\">Garena</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc33de2b71f5492fb6c01837e73b840fa5c465d013d24011cfd4910d0a2c38a8","category":"Thai"}