{"title":"Google ยกเลิกฟีเจอร์ Guest mode แคสก์ภาพขึ้นจอโดยไม่ต้องต่อ Wi-Fi ใน Chromecast แล้ว","link":"https://www.blognone.com/node/135447","date":1692952595000,"content":"<div><div><div><p>Google ยกเลิกฟีเจอร์ Guest mode ที่อนุญาติให้แขกสามารถแคสก์ภาพขึ้นจอได้โดยที่ไม่ต้องเชื่อมต่อกับ Wi-Fi ฟีเจอร์ดังกล่าวเป็นฟีเจอร์ที่มีเฉพาะใน Chromecast รุ่น 1 รุ่น Ultra 2 และรุ่น 3</p>\n<p>โดย Google ได้ระบุผ่านหน้าช่วยเหลือ Chromecast Help ว่า ฟีเจอร์ Guest mode จะไม่ได้รับการสนับสนุนอีกต่อไป และวิธีเดียวที่แขกจะสามารถแคสก์ภาพจากอุปกรณ์ Android หรือ iOS ของตนขึ้นจอได้คือการเชื่อมต่อเครือข่าย Wi-Fi ของโฮสต์</p>\n<p>นอกจากนี้ผู้ใช้งานยังพบว่า Google ได้นำการตั้งค่าเพื่อเปิดใช้งาน Guest mode ออกจากเมนูการตั้งค่า Chromecast ในแอป Google Home แล้ว</p>\n<p>Google ได้เพิ่มฟีเจอร์ Guest mode ใน Chromecast <a href=\"https://www.blognone.com/node/63782\">ตั้งแต่ปี 2014</a> ซึ่งฟีเจอร์นี้ทำงานโดยปล่อยสัญญาณ Wi-Fi และบลูทูธของตนเอง เพื่อเชื่อมต่อกับอุปกรณ์ของแขก และแคสก์ภาพขึ้นไปยังหน้าจอ นอกจากนี้ผูัใช้งานยังใช้ Guest mode เพื่อแคสก์ภาพได้ โดยป้อนรหัส PIN 4 หลักที่แสดงบนหน้าจอ</p>\n<p>ที่มา : <a href=\"https://support.google.com/chromecast/answer/6109286\">Google</a>,<a href=\"https://9to5google.com/2023/08/23/chromecast-guest-mode/\">9to5 Google</a></p>\n<p><img src=\"https://www.blognone.com/sites/default/files/externals/368dae95ad95f7a8be45231c93caff9e.jpg\" alt /></p>\n</div></div></div><div><div>Topics: </div><div><div><a href=\"/topics/chromecast\">Chromecast</a></div><div><a href=\"/topics/google\">Google</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db887bfe0778979eeca5cd98e5d0e06061daa145b5def8f62be7373c31d009ca","category":"Thai"}