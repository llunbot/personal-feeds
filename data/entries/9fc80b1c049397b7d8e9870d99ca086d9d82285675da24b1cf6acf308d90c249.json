{"title":"OPPO Find X7 Ultra ได้อันดับ 1 ของกล้องสมาร์ทโฟนในเว็บ DXOMARK ที่ 157 คะแนน","link":"https://www.blognone.com/node/138703","date":1710418584000,"content":"<div><div><div><p>OPPO Find X7 Ultra ได้รับรางวัล Gold Camera จาก DXOMARK ครองอันดับหนึ่งในการจัดอันดับกล้องสมาร์ทโฟนร่วมกับ Huawei Mate 60 Pro+ โดยระบบกล้องแบบ HyperTone และการปรับแต่งจาก Hasselblad ทำให้ OPPO Find X7 Ultra ได้รับคะแนนกล้องโดยรวมที่ 157 คะแนน มีคะแนนย่อยในหมวดถ่ายภาพโบเก้ และการถ่ายวิดีโอสูงสุดเมื่อเทียบกับสมาร์ทโฟนแอนดรอยด์ทุกรุ่น ส่วนสมาร์ทโฟนที่ได้อันดับ 2 และ 3 คือ Huawei P60 Pro และ iPhone 15 Pro Max</p>\n<p><img alt=\"No Description\" src=\"https://www.blognone.com/sites/default/files/externals/e4b1b9a77de36ae9fe5816b52f2146ca.jpeg\" /></p>\n<p>DXOMARK กล่าวว่าสมาร์ทโฟนมักประสบปัญหาในการถ่ายภาพในร่มด้วยแสงผสม และแสงประดิษฐ์ แต่ OPPO Find X7 Ultra ทำได้ดีในการทดสอบของ DXOMARK ด้วยคะแนนที่ทำลายสถิติเดิมในสภาวะต่าง ๆ ไม่ว่าจะถ่ายในร่ม, เวลากลางคืน หรือถ่ายภาพหมู่กับเพื่อนและครอบครัว ที่ทำได้ดีทั้งการเรนเดอร์ภาพบุคคล, ซูม และการรักษารายละเอียดทั้งภาพถ่ายและวิดีโอ</p>\n<p>DXOMARK บอกว่าโหมด Hasselblad Portrait ของ OPPO Find X7 Ultra มีความโดดเด่น เรื่องไฮไลท์โบเก้ที่ประกอบด้วยการแบ่งส่วนพื้นหน้า, วัตถุ และพื้นหลังที่แม่นยำ โดยมีสิ่งแปลกปลอมน้อยที่สุด มีโทนสีผิวที่เป็นธรรมชาติและมีรายละเอียดมากกว่าโหมดพอร์ต Portrait ของคู่แข่ง</p>\n<p><img alt=\"No Description\" src=\"https://www.blognone.com/sites/default/files/externals/e92e132b4de1e04b057978aa960e6d61.jpeg\" /></p>\n<p>Hasselblad Portrait ของ OPPO Find X7 Ultra จะจับภาพที่ทางยาวโฟกัส 4 ทาง 23 มม., 44 มม., 65 มม. และ 135 มม. เพื่อสร้างโบเก้แบบภาพยนตร์ที่มีความลึกในส่วนหน้าและส่วนลึกของพื้นหลัง โดยเซนเซอร์ของหลักใน OPPO Find X7 Ultra คือ Sony LYT-900 ขนาด 1 นิ้วความละเอียด 50MP ส่วนกล้องอื่น ๆ ใช้ LYT-600, IMX890, IMX858 และ IMX709 จาก Sony ทั้งหมด</p>\n<p>ด้านวิดีโอ OPPO Find X7 Ultra ได้ 156 คะแนน กล้องสามารถจับภาพวิดีโอ Dolby Vision HDR 10 บิตที่ความละเอียด 4K พร้อมการเปลี่ยนผ่านเลนส์ทั้ง 4 ได้อย่างราบรื่นเพื่อประสบการณ์กล้องวิดีโอระดับมืออาชีพ</p>\n<p><img alt=\"No Description\" src=\"https://www.blognone.com/sites/default/files/externals/c1d39d0f300ee587bd65e180ee247f7c.jpeg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/oppo\">Oppo</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fc80b1c049397b7d8e9870d99ca086d9d82285675da24b1cf6acf308d90c249","category":"Thai"}