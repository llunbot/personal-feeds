{"title":"Twitter ขู่ฟ้อง Meta ระบุมีการละเมิดความลับและทรัพย์สินทางปัญญา ในการสร้าง Threads","link":"https://www.blognone.com/node/134712","date":1688683878000,"content":"<div><div><div><p>Twitter ประกาศเตรียมดำเนินการทางกฎหมาย หลังจาก Meta เปิดตัวแอป Threads โซเชียลตัวหนังสือซึ่งมีรูปแบบการทำงานคล้ายกับ Twitter</p>\n<p>โดย Alex Spiro ทนายความของ Twitter ได้ทำ<a href=\"https://cdn.sanity.io/files/ifn0l6bs/production/27109f01431939c8177d408d3c9848c3b46632cd.pdf\">จดหมาย</a>ถึง Mark Zuckerberg ซีอีโอ Meta กล่าวหาว่าบริษัทตั้งใจและดำเนินการอย่างมีแผนขั้นตอน เพื่อละเมิดข้อมูลความลับและทรัพย์สินทางปัญญาของ Twitter ด้วยการจ้างอดีตพนักงาน Twitter หลายสิบคน ที่มีข้อมูลความลับที่สำคัญของบริษัท ทำให้บริษัทเร่งพัฒนา Threads ออกมาได้เร็วยิ่งขึ้น</p>\n<p>ต่อมา Andy Stone ผู้อำนวยการฝ่ายสื่อสารองค์กรของ Meta ชี้แจงว่าข้อกล่าวหานี้ไม่มีมูล ทีมนักพัฒนาของ Threads ทั้งหมด ไม่มีอดีตพนักงาน Twitter แม้แต่คนเดียว</p>\n<p>Elon Musk ซีทีโอ Twitter <a href=\"https://twitter.com/elonmusk/status/1677042708756439041\">ทวีต</a>แสดงความเห็นต่อข่าวนี้สั้น ๆ ว่า การแข่งขันเป็นเรื่องที่ดี แต่การโกงนั้นไม่ถูกต้อง</p>\n<p>ที่มา: <a href=\"https://www.semafor.com/article/07/06/2023/twitter-is-threatening-to-sue-meta-over-threads\">Semafor</a></p>\n<p><img src=\"https://www.blognone.com/sites/default/files/externals/9c769999db1b184fa900d69d53bb181d.jpeg\" alt /></p>\n<p><img alt=\"No Description\" src=\"https://www.blognone.com/sites/default/files/externals/2b3f9c9f4b8915424d097c5131758c00.png\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/lawsuits\">Lawsuits</a></div><div><a href=\"/topics/intellectual-property\">Intellectual Property</a></div><div><a href=\"/topics/elon-musk\">Elon Musk</a></div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a3cb18cb00a8d681fb8b4f78a992013ddfcec4ef45efc07ee7613bcfdc5d3cf","category":"Thai"}