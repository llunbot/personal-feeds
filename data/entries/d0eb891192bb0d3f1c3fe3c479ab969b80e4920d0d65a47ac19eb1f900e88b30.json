{"title":"Gemini รองรับความสามารถแก้ไขรูปภาพที่ผู้ใช้งานอัปโหลดเข้ามาแล้ว","link":"https://www.blognone.com/node/146179","date":1746062938000,"content":"<div><div><div><p>กูเกิลเพิ่มความสามารถให้แชทบอต Gemini สามารถแก้ไขรูปภาพได้ตาม prompt ที่กำหนด รองรับทั้งรูปภาพที่สร้างขึ้นจาก AI และรูปภาพที่ผู้ใช้งานอัปโหลดเข้ามา ซึ่งฟีเจอร์นี้กูเกิลทดสอบไปก่อนหน้าแล้วในแพลตฟอร์ม AI Studio สำหรับนักพัฒนา</p>\n<p>กูเกิลบอกว่าผู้ใช้งานสามารถป้อนคำสั่ง เช่น ลบหรือเปลี่ยนฉากหลัง, เพิ่มวัตถุในรูป หรือองค์ประกอบอื่นที่ต้องการ โดยฟีเจอร์นี้เริ่มทยอยอัปเดตให้ผู้ใช้ Gemini ตั้งแต่วันนี้เป็นต้นไป รองรับมากกว่า 45 ภาษา และในหลายประเทศทั่วโลกภายในไม่กี่สัปดาห์ข้างหน้า</p>\n<p>กูเกิลบอกว่าความสามารถแก้ไขรูปภาพนี้สามารถทำงานแบบทีละขั้น ทำให้ลงรายละเอียดปลีกย่อยในการแก้ไขได้ดี รูปภาพทั้งหมดที่สร้างขึ้นจะถูกฝังลายน้ำ SynthID ตามมาตรฐานรูปที่ถูกสร้างจาก AI</p>\n<p>ที่มา: <a href=\"https://blog.google/products/gemini/image-editing/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/04ddded6dce7dda992482d4464431864.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/photo-editing\">Photo editing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0eb891192bb0d3f1c3fe3c479ab969b80e4920d0d65a47ac19eb1f900e88b30","category":"Thai"}