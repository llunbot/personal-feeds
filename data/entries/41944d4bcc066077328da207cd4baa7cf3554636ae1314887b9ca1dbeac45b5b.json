{"title":"Lenovo เปิดตัวแบรนด์ใหม่ LOQ จับตลาดพีซีเกมมิ่งระดับเริ่มต้น ถูกกว่า Legion","link":"https://www.blognone.com/node/133260","date":1680315748000,"content":"<div><div><div><p>สัปดาห์ที่ผ่านมา Lenovo เปิดตัวแบรนด์ลูกใหม่ LOQ (อ่านว่า ล็อค เหมือน lock) สำหรับพีซีเกมมิ่งระดับเริ่มต้น</p>\n<p>Lenovo มีแบรนด์ Legion สำหรับสินค้ากลุ่มเกมมิ่งระดับบนอยู่แล้ว แต่ก่อนหน้านี้ใช้แบรนด์ IdeaPad Gaming สำหรับตลาดเกมมิ่งราคาถูกลงมา ซึ่งอาจทับซ้อนกับแบรนด์ IdeaPad ที่จับกลุ่มผู้ใช้ทั่วไป การออกแบรนด์ย่อย LOQ เพิ่มเข้ามาอาจช่วยให้ลูกค้าของ Lenovo เข้าใจระดับของสินค้าได้ง่ายขึ้น</p>\n<p>สไตล์การออกแบบของ LOQ จะใช้เครื่องสีเทา Storm Grey ไฮไลท์สีฟ้าแบบเดียวกับ Legion ยุคหลังๆ และโลโก้ใช้ตัว O แบบแหว่งเหมือนกันด้วย</p>\n<p>สินค้าชุดแรกของแบรนด์ LOQ มีทั้งโน้ตบุ๊กเกมมิ่งและเดสก์ท็อป มีจำนวน 5 รุ่นได้แก่</p>\n<ul>\n<li><strong>Lenovo LOQ 16IRH8</strong> โน้ตบุ๊กเกมมิ่งจอ 16\" ซีพียู Intel</li>\n<li><strong>Lenovo LOQ 15IRH8</strong> โน้ตบุ๊กเกมมิ่งจอ 15\" ซีพียู Intel</li>\n<li><strong>Lenovo LOQ 16APH8</strong> โน้ตบุ๊กเกมมิ่งจอ 16\" ซีพียู AMD</li>\n<li><strong>Lenovo LOQ 15APH8</strong> โน้ตบุ๊กเกมมิ่งจอ 15\" ซีพียู AMD</li>\n<li><strong>Lenovo LOQ Tower 17IRB8</strong> เดสก์ท็อปเกมมิ่ง ซีพียู Intel</li>\n</ul>\n<p>สินค้ากลุ่มโน้ตบุ๊กใส่จีพียูได้สูงสุด GeForce RTX 4060 8GB ส่วนเดสก์ท็อปยังไม่ระบุรุ่นจีพียู (คาดว่าจะเป็น RTX 4060 รุ่นเดสก์ท็อปที่ยังไม่เปิดตัว) มีฟีเจอร์สำหรับชาวเกมเมอร์ เช่น หน้าจอ VRR, รองรับ G-Sync, แรมขั้นต่ำ 16GB ขยายได้เป็น 32GB, ชาร์จเร็ว Super Rapid Charge</p>\n<p>ราคาเริ่มต้นที่ 899.99 ดอลลาร์ (โน้ตบุ๊ก 15\"), 1,149.99 ดอลลาร์ (โน้ตบุ๊ก 16\") และ 979.99 ดอลลาร์ (เดสก์ท็อป) โดยสินค้ารุ่นแรกจะเริ่มวางขายเดือนเมษายน 2023 เป็นต้นไป</p>\n<p><img alt=\"No Description\" src=\"https://www.blognone.com/sites/default/files/externals/3ebc408d89724256f491d1499a55a778.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c95d45b925d0068497336080bcd88bfc.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ca68b439f50142d4c7e8a67750ae696f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/24df807067e5f73d0f3190f173ea7e8f.jpg\" /></p>\n<p>ที่มา - <a href=\"https://news.lenovo.com/pressroom/press-releases/loq-gaming-laptops-tower-pc-for-new-gamers/\">Lenovo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/legion\">Legion</a></div><div><a href=\"/topics/gaming-gear\">Gaming Gear</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41944d4bcc066077328da207cd4baa7cf3554636ae1314887b9ca1dbeac45b5b","category":"Thai"}