{"title":"PlayStation ตั้งสตูดิโอใหม่ Dark Outlaw Games คุมโดยอดีตหัวหน้า Treyarch","link":"https://www.blognone.com/node/145321","date":1742285902000,"content":"<div><div><div><p>Jason Blundell อดีตหัวหน้าสตูดิโอ Treyarch ในเครือ Activision ลาออกจากบริษัทในปี 2020 แล้วมาตั้งบริษัทใหม่ Deviation Games ในปี 2021 แต่ยังไม่ทันออกเกมก็ต้องปิดกิจการในปี 2024</p>\n<p>ล่าสุด Blundell เปิดเผยว่าเขามาเป็นหัวหน้าสตูดิโอใหม่ในเครือโซนี่ชื่อ Dark Outlaw Games ซึ่งเริ่มดำเนินการแบบเงียบๆ มาได้สักพักแล้ว ไว้เมื่อมีข้อมูลเกี่ยวกับโปรเจคเกมที่กำลังทำอยู่จะออกมาแถลงข่าวเพิ่มเติม</p>\n<p>Blundell บอกว่า PlayStation Studios ไม่ได้ตั้งสตูดิโอใหม่ที่เป็น 1st party บ่อยนัก (สตูดิโอล่าสุดที่ตั้งเองคือ <a href=\"https://www.blognone.com/node/113056\">Malaysia Studio ปี 2020</a> โดยทำหน้าที่สนับสนุนสตูดิโออื่นในเครือ กับ <a href=\"https://www.blognone.com/node/127795\">Haven ของ Jade Reymond ที่ซื้อมาปี 2022</a>) จึงเป็นเกียรติของเขามากที่ได้มาเป็นหัวหน้าสตูดิโอแห่งใหม่นี้</p>\n<p>ที่มา - <a href=\"https://www.videogameschronicle.com/news/playstation-has-formed-new-studio-dark-outlaw-games-with-call-of-duty-zombies-lead-jason-blundell/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/d86c3c9f00ff04733c8ca1c99238f9be.jpeg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb7f3481a07effcbc0eb58cca2dc1f76d23c3395723f96dc9b64339314424750","category":"Thai"}