{"title":"[ลือ] แว่น Reality Pro ใช้ชิป M2, แรม 16GB, มีหน้าจอด้านนอกโชว์หน้าผู้สวมใส่","link":"https://www.blognone.com/node/134153","date":1685834237000,"content":"<div><div><div><p>Mark Gurman แห่ง Bloomberg รวมข้อมูลข่าวลือของแว่น Reality Pro (น่าจะ) รอบสุดท้ายก่อนงาน WWDC 2023 คืนวันจันทร์นี้</p>\n<ul>\n<li>หน้าตาแว่นเหมือนแว่นเล่นสกี ด้านหน้าโค้ง มีหน้าจอภายนอกที่แสดงให้เห็นใบหน้าและดวงตาของผู้สวมใส่</li>\n<li>ราคาแพงราว 3,000 ดอลลาร์ กลุ่มเป้าหมายผสมผสานระหว่าง \"อนาคตของคอมพิวเตอร์\" และ \"เครื่องแสดงสถานะทางสังคม\" (status symbol)</li>\n<li>ทำงานได้ทั้งโหมด VR และ AR (ต่อกล้องภายนอกทำ video passthrough) มีปุ่มหมุนสลับโหมด หน้าตาแบบเดียวกับ Digital Crown ของ Apple Watch</li>\n<li>ประโยชน์ใช้งานมีทั้งการสื่อสาร ชมวิดีโอ สุขภาพ เกม และทำงาน แอพที่รองรับเป็นเวอร์ชัน iPad โดยแอปเปิลจะออกแอพ Wellness ตัวใหม่สำหรับนั่งสมาธิ และแอพชมกีฬาเพิ่มมาให้</li>\n<li>ขุมพลังเป็นชิป M2 แรม 16GB, สั่งงานด้วยดวงตาและมือเปล่า, มีระบบสั่งงานด้วยเสียง Siri</li>\n<li><a href=\"https://www.blognone.com/node/133530\">ต้องต่อแบตเตอรี่ภายนอกไว้ตลอดเวลา</a> ระยะการใช้งานไม่น่าเกิน 2 ชั่วโมง</li>\n<li>เปิดตัวแล้วยังต้องรออีกหลายเดือนกว่าจะขายจริง ช่วงเวลาอยู่หลัง iPhone 15 ช่วงเดือนกันยายน ไปจนถึงต้นปี 2024</li>\n</ul>\n<p>ที่มา - <a href=\"https://www.bloomberg.com/news/articles/2023-06-02/apple-wwdc-2023-mixed-reality-headset-ios-17-and-other-products-to-expect#xj4y7vzkg\">Bloomberg</a></p>\n<p><img src=\"https://www.blognone.com/sites/default/files/externals/a831d2f2156b38880a29e7fdf804e307.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/mixed-reality\">Mixed Reality</a></div><div><a href=\"/topics/wwdc23\">WWDC23</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"819ab5e737440a9c6f4a11ebbd3c2217c8548867c7457787e5fca515d00df4a7","category":"Thai"}