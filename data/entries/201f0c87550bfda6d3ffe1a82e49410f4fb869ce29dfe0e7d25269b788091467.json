{"title":"MediaTek เซ็นสัญญานำจีพียู NVIDIA ไปใช้ในชิปสำหรับรถยนต์ Dimensity Auto","link":"https://www.blognone.com/node/134060","date":1685363329000,"content":"<div><div><div><p>จาก<a href=\"https://www.blognone.com/node/133871\">ข่าวลือว่า MediaTek จะใช้จีพียูจาก NVIDIA</a> วันนี้ข่าวนี้เป็นจริงแล้ว โดย MediaTek จะใช้จีพียู NVIDIA ในชิป SoC สำหรับรถยนต์ (ยังไม่มีประกาศเรื่อง SoC ประเภทอื่นๆ)</p>\n<p>ตอนนี้ยังมีรายละเอียดของชิปตัวใหม่น้อยมาก บอกเพียงว่า MediaTek จะนำจีพียูแบบ chiplet ของ NVIDIA ไปใช้งานในรถยนต์และงานด้านหุ่นยนต์ แต่ยังไม่ระบุกำหนดเวลาว่าเราจะเห็นชิปตัวนี้เมื่อไร</p>\n<p>ก่อนหน้านี้ไม่นาน <a href=\"https://www.blognone.com/node/133513\">MediaTek เพิ่งเปิดตัวแพลตฟอร์ม Dimensity Auto</a> จับตลาดรถยนต์หลายด้าน โดยมีด้านหนึ่งคือ Dimensity Auto Cockpit ที่ใช้หน้าจอความละเอียดสูง 8K 120Hz HDR จึงไม่น่าแปลกนักหากใช้พลังจีพียู NVIDIA</p>\n<p>SoC ตัวใหม่นี้จะรองรับเทคโนโลยีซอฟต์แวร์ฝั่ง NVIDIA มากมาย เช่น DRIVE OS, DRIVE IX, CUDA, TensorRT ด้วย</p>\n<p><img alt=\"No Description\" src=\"https://www.blognone.com/sites/default/files/externals/24c60a4a0090e75ece27faf330367596.jpg\" /></p>\n<p>ที่มา - <a href=\"https://blogs.nvidia.com/blog/2023/05/28/mediatek-intelligent-cabin-solutions/\">NVIDIA</a></p>\n</div></div></div><div><div>Topics: </div><div><div><a href=\"/topics/mediatek\">MediaTek</a></div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/automobile\">Automobile</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"201f0c87550bfda6d3ffe1a82e49410f4fb869ce29dfe0e7d25269b788091467","category":"Thai"}