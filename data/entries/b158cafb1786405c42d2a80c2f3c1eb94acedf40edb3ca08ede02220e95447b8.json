{"title":"[ลือ] ไมโครซอฟท์ไม่ทำ Surface Duo ต่อ, ไม่มีอัพเกรด OS ใหม่, โยกทีมพัฒนาไปทำอย่างอื่น","link":"https://www.blognone.com/node/135005","date":1690343421000,"content":"<div><div><div><p>เว็บไซต์ Windows Central รายงานข่าวลือจากแหล่งข่าวว่า ไมโครซอฟท์คงไม่ทำอุปกรณ์มือถือพับได้ Surface Duo ต่อแล้ว โดยโยกทีมพัฒนาซอฟต์แวร์ของ Surface Duo 2 ไปทำแอพ Teams Rooms for Android แทน</p>\n<p>ผลคือ <a href=\"https://www.blognone.com/node/124889\">Surface Duo 2 ที่ออกขายปี 2021</a> จะหยุดอยู่ที่ <a href=\"https://www.blognone.com/node/131184\">Android 12L</a> ไม่ได้ไปต่อกับ Android 13 หรือ 14 แต่จะยังได้แพตช์ความปลอดภัยรายเดือน 3 ปีตามที่สัญญาไว้</p>\n<p>นอกจากนี้ยังมีผู้ใช้ Surface Duo รายงานบน Reddit ว่านำเครื่องส่งซ่อมตามประกัน แต่ไมโครซอฟท์เสนอคืนเงินให้แทนการให้เครื่องใหม่ ซึ่งน่าจะแปลว่าไมโครซอฟท์ไม่มีสต๊อกเครื่องเหลือแล้ว ไม่สั่งผลิตเพิ่มด้วย</p>\n<p>ก่อนหน้านี้เคยมีข่าวลือว่า <a href=\"https://www.blognone.com/node/132209\">Surface Duo 3 จะเปลี่ยนจากอุปกรณ์สองจอ มาเป็นจอพับได้ Foldable แทน</a>) แต่ Windows Central คาดว่าหากโครงการไม่แท้งไปก่อน ก็น่าจะใช้ชื่ออื่นแทน Duo อยู่ดี</p>\n<p>ที่มา - <a href=\"https://www.windowscentral.com/hardware/surface/microsoft-wont-say-if-surface-duo-is-getting-any-more-android-os-releases\">Windows Central</a></p>\n<p><img src=\"https://www.blognone.com/sites/default/files/externals/18f086ec5d731d0f9967cb1ee82a4f75.jpg\" alt /></p>\n</div></div></div><div><div>Topics: </div><div><div><a href=\"/topics/surface-duo\">Surface Duo</a></div><div><a href=\"/topics/microsoft\">Microsoft</a></div><div><a href=\"/topics/rumors\">Rumors</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b158cafb1786405c42d2a80c2f3c1eb94acedf40edb3ca08ede02220e95447b8","category":"Thai"}