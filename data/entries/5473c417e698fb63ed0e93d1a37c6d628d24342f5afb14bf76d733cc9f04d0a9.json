{"title":"Adobe รายงานผลประกอบการ รายได้โตทำสถิติอีกไตรมาส มองการขึ้นราคาไม่กระทบมาก","link":"https://www.blognone.com/node/137213","date":1702512731000,"content":"<div><div><div><p>Adobe รายงานผลประกอบการของไตรมาสที่ 4 ตามปีการเงินบริษัท 2023 สิ้นสุดวันที่ 1 ธันวาคม รายได้เติบโตทำสถิติใหม่อีกไตรมาสที่ 5,048 ล้านดอลลาร์ เพิ่มขึ้น 12% จากช่วงเดียวกันในปีก่อน มีกำไรสุทธิตามบัญชี GAAP 1,483 ล้านดอลลาร์</p>\n<p>Shantanu Narayen ซีอีโอ Adobe ให้ความเห็นจากการปรับราคา subscription บางผลิตภัณฑ์ ที่อาจทำให้ลูกค้ามองหาช่องทางที่ราคาถูกลง โดยยืนยันในภาพรวมธุรกิจยังเติบโตได้ และนักวิเคราะห์มองผลกระทบของการปรับราคามากเกินไป</p>\n<p>เขายังพูดถึงดีลซื้อกิจการ Figma ซึ่งยังอยู่ในขั้นตอนการอนุมัติจากหน่วยงานกำกับดูแลทั้งในยุโรป สหราชอาณาจักร และสหรัฐอเมริกา ซึ่งถึงตอนนี้ยังไม่มีกำหนดเวลาชัดเจน แต่เชื่อว่าน่าจะมีข้อสรุปได้เร็ว ๆ นี้</p>\n<p>ที่มา: <a href=\"https://www.cnbc.com/2023/12/13/adobe-adbe-q4-earnings-report-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/6d9d4addfee9321fecbe03dbd9cc66ba.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5473c417e698fb63ed0e93d1a37c6d628d24342f5afb14bf76d733cc9f04d0a9","category":"Thai"}