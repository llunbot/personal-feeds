{"title":"บริการคลาวด์เกมมิ่ง Amazon Luna รองรับ Chromebook, เพิ่มโหมดเล่นกับเพื่อน, ช่องเกมเด็ก","link":"https://www.blognone.com/node/124674","date":1631246392000,"content":"<div><div><div><p>Amazon Luna บริการคลาวด์เกมมิ่ง<a href=\"https://www.blognone.com/node/118626\">เปิดตัวในเดือนกันยายน 2020</a> ผ่านมาครบปีพอดี</p>\n<p>Amazon ประกาศอัพเกรดใหญ่รอบปีแรกให้ Luna ดังนี้</p>\n<ul>\n<li>รองรับอุปกรณ์เพิ่มเติมคือ แท็บเล็ต Fire ของ Amazon เอง และเล่นบน Chromebook ผ่านเบราว์เซอร์</li>\n<li>เพิ่มจำนวน \"ช่อง\" (Game Channels) ให้เลือกเป็นสมาชิก จากเดิมที่มี Luna+ รวมเกมหลายค่าย (5.99 ดอลลาร์/เดือน) และ Ubisoft+ (17.99 ดอลลาร์/เดือน) เพิ่มมาอีกช่องคือ Family Channel เกมสำหรับเด็ก เล่นได้ทั้งครอบครัว ราคา 2.99 ดอลลาร์/เดือน และอนาคตจะเพิ่มช่องเกมย้อนยุค Retro Channel เข้ามาอีก</li>\n<li>ฟีเจอร์ Luna Couch สำหรับเล่นเกมร่วมกับเพื่อนๆ จากระยะไกล โดยเพื่อนไม่จำเป็นต้องเป็นสมาชิก Luna ก็ได้ ตอนนี้ยังรองรับเฉพาะบนพีซีและแมค</li>\n</ul>\n<p><img src=\"https://www.blognone.com/sites/default/files/externals/2cbdeeef24881211573a9c0ef7bd7082.png\" /></p>\n<p>ที่มา - <a href=\"https://amazonluna.blog/amazon-luna-announces-new-channels-games-devices-luna-couch-and-more-9b1f3bacaa38\">Amazon Luna</a></p>\n</div></div></div><div><div>Topics: </div><div><div><a href=\"/topics/amazon-luna\">Amazon Luna</a></div><div><a href=\"/topics/game-streaming\">Game Streaming</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9f76dc318eb5b53d8026dede9128fc802b27948a4e8b2cbe3213353e7939810","category":"Thai"}