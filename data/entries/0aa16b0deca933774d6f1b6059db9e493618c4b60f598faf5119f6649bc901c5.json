{"title":"ดราม่า Magic the Gathering ใช้ AI สร้างภาพโปรโมทการ์ด แม้บริษัทมีนโยบายห้ามใช้ AI","link":"https://www.blognone.com/node/137533","date":1704678295000,"content":"<div><div><div><p>เกิดประเด็นดราม่าในวงการการ์ด Magic the Gathering เมื่อบริษัทต้นสังกัด Wizards of the Coast โพสต์ภาพโปรโมทการ์ด Magic ในทวิตเตอร์ โดยเป็นการนำการ์ดมาเรียงโชว์บนชั้นวาง ที่ตัวชั้นวางและฉากหลังสร้างด้วย generative AI (ตัวการ์ดไม่ได้สร้างด้วย AI)</p>\n<p>แนวทางนี้ขัดกับประกาศเดิมของ Wizards of the Coast เองที่ห้ามนักวาด นักเขียน ใช้เครื่องมือ AI มาสร้างผลงานที่เกี่ยวข้องกับ Magic the Gathering ทำให้แฟนๆ เข้ามาวิจารณ์กันหนัก (แม้นโยบายของ Wizards ห้ามใช้ AI กับตัวผลิตภัณฑ์การ์ด ไม่ได้รวมถึงภาพโปรโมทอื่นๆ ก็ตาม)</p>\n<p>ความขัดแย้งยิ่งปะทุหนักเมื่อ Wizards ออกมายืนยันในตอนแรกว่าเป็นภาพที่สร้างด้วยมนุษย์ ไม่ใช่ AI จึงยิ่งโดนแฟนๆ จับผิดรายละเอียดของภาพที่มีรายละเอียดผิดเพี้ยนหลายจุด ซึ่งมนุษย์ไม่มีทางทำผิดแบบนี้แน่ๆ</p>\n<p>จนสุดท้าย <a href=\"https://magic.wizards.com/en/news/announcements/an-update-on-generative-ai-tools-and-magic\">Wizards ต้องออกมายอมรับว่าเป็นภาพที่สร้างด้วย AI จริงๆ</a> โดยเป็นภาพที่สร้างจากเวนเดอร์ที่ใช้เครื่องมือ AI ใน Photoshop ทั้งนี้ Wizards ยังบอกว่าถึงเวลาที่ต้องทบทวนกฎเรื่องการห้ามใช้ AI แล้ว เราควรหาสมดุลระหว่างการใช้ AI กับงานที่สร้างด้วยมนุษย์มากกว่าแทน</p>\n<p><img alt=\"No Description\" src=\"https://www.blognone.com/sites/default/files/externals/af48cc1ff810c4380c741b0591cad999.jpg\" /></p>\n<blockquote><p>I guess the whole ad campaign was made with A/I generated imagery, then retouched to give it a semblance of man-made craft. <a href=\"https://t.co/St5bXhcXfu\">pic.twitter.com/St5bXhcXfu</a></p>\n<p>— MarcoMaps Bernardini (@MarcoMA4PS) <a href=\"https://twitter.com/MarcoMA4PS/status/1743593367336833415?ref_src=twsrc%5Etfw\">January 6, 2024</a></p></blockquote>\n<blockquote><p>\"created by humans\" Right... <a href=\"https://t.co/gf9TUXWSPA\">pic.twitter.com/gf9TUXWSPA</a></p>\n<p>— TaylorGreen (@GreenSkyDragon) <a href=\"https://twitter.com/GreenSkyDragon/status/1743072023268802730?ref_src=twsrc%5Etfw\">January 5, 2024</a></p></blockquote>\n<p>โพสต์ยอมรับสภาพ</p>\n<blockquote><p>Well, we made a mistake earlier when we said that a marketing image we posted was not created using AI. Read on for more. (1/5)</p>\n<p>— Magic: The Gathering (@wizards_magic) <a href=\"https://twitter.com/wizards_magic/status/1744056808254173447?ref_src=twsrc%5Etfw\">January 7, 2024</a></p></blockquote>\n<p>ที่มา - <a href=\"https://www.pcgamer.com/wizards-of-the-coast-denies-using-ai-in-new-magic-the-gathering-image-this-art-was-created-by-humans/\">PC Gamer</a>, <a href=\"https://www.ign.com/articles/wizards-of-the-coast-confirms-ai-components-were-used-in-magic-the-gathering-marketing-artwork\">IGN</a></p>\n</div></div></div><div><div>Topics: </div><div><div><a href=\"/topics/magic-gathering\">Magic the Gathering</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/wizards-of-the-coast\">Wizards of the Coast</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0aa16b0deca933774d6f1b6059db9e493618c4b60f598faf5119f6649bc901c5","category":"Thai"}