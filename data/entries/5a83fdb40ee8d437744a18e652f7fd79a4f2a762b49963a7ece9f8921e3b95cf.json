{"title":"Waymo ประกาศแผนวิ่งทดสอบเก็บข้อมูลใน 10 เมืองปีนี้ เริ่มที่ Las Vegas และ San Diego","link":"https://www.blognone.com/node/144421","date":1738239597000,"content":"<div><div><div><p>Waymo บริการให้บริการรถแท็กซี่ไร้คนขับของ Alphabet ประกาศนำรถวิ่งทดสอบใน 10 เมืองใหม่ที่ Waymo ไม่เคยวิ่งทดสอบภายในปี 2025 นี้ โดยจะเริ่มที่เมือง ลาสเวกัส และแซนดีเอโก เป็น 2 เมืองแรก</p>\n<p>การวิ่งทดสอบนี้ Waymo เรียกว่าการทำ Road Trip ซึ่งไม่ได้แปลว่า Waymo มีแผนจะเปิดให้บริการรถแท็กซี่ไร้คนขับในเมืองนั้น แต่เป็นการนำรถวิ่งเก็บข้อมูล เพื่อนำมาปรับปรุงระบบรถยนต์อัตโนมัติให้ดียิ่งขึ้น โดยเฉพาะการให้รถวิ่งอยู่ในสภาพแวดล้อมที่แตกต่างไปจากพื้นที่ซึ่ง Waymo ให้บริการอยู่แล้ว รวมทั้งเรียนรู้สถานการณ์การขับรถบนถนนในเมืองที่แตกต่างกันไป เพื่อให้ได้ระบบที่มีความสามารถเดินรถในพื้นที่ใดก็ได้</p>\n<p>Waymo จะนำรถวิ่งทดสอบแบบมีคนขับควบคุมรถอยู่หลังพวงมาลัย ซึ่งคนขับมีหน้าที่ให้ข้อมูลกับระบบอัตโนมัติเพื่อเรียนรู้และปรับปรุง จากนั้นเริ่มทดสอบระบบขับเคลื่อนอัตโนมัติแบบมีคนขับอยู่หลังพวงมาลัย เพื่อเก็บข้อมูลเพิ่มเติม</p>\n<p>Nick Rose หัวหน้าฝ่ายผลิตภัณฑ์ส่วนการขยายพื้นที่บริการ บอกว่าการเลือก 2 เมืองแรกที่ทดสอบครั้งนี้มีเหตุผลต่างกัน ลาสเวกัส เป็นเมืองที่การจราจรหนาแน่น จุดจอดรถส่งผู้โดยสารตามโรงแรมและสถานที่ต่าง ๆ มีความแออัด รวมทั้งสัญลักษณ์บนถนนก็แตกต่างไปจากเมืองอื่นในสหรัฐ ส่วนแซนดีเอโก มองว่ามีสภาพแวดล้อมที่คล้ายกับเมืองที่ Waymo ให้บริการอยู่แล้ว การทดสอบที่เมืองนี้จึงต้องการดูว่า Waymo สามารถเดินทางได้ดี โดยไม่ต้องให้ข้อมูลเพิ่มเติมมากนักได้หรือไม่</p>\n<p>2 เมืองล่าสุดที่ Waymo เพิ่งประกาศเริ่มทดสอบให้บริการทั่วไปคือ <a href=\"https://www.blognone.com/node/143496\">ไมแอมี</a> และ<a href=\"https://www.blognone.com/node/143692\">โตเกียว ประเทศญี่ปุ่น</a></p>\n<p>ที่มา: <a href=\"https://www.theverge.com/news/600542/waymo-test-cities-las-vegas-san-diego-2025\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/80b2052d7837c7f5f22474a6d9fe8359.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/driverless-car\">Driverless Car</a></div><div><a href=\"/topics/las-vegas\">Las Vegas</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a83fdb40ee8d437744a18e652f7fd79a4f2a762b49963a7ece9f8921e3b95cf","category":"Thai"}