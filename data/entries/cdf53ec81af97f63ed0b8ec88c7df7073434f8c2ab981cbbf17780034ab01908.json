{"title":"สต๊อกมีเพียงพอแล้ว ยอดขาย PS5 ในญี่ปุ่นเติบโต 457% แซงหน้า Switch ได้เป็นครั้งแรก","link":"https://www.blognone.com/node/132983","date":1678672863000,"content":"<div><div><div><p>Famitsu รายงานยอดขายฮาร์ดแวร์เกมคอนโซลในประเทศญี่ปุ่น ประจำเดือนกุมภาพันธ์ 2023 พบว่า PS5 ขายได้ถึง 366,982 เครื่อง แซงหน้า Nintendo Switch ที่ขายได้ 221,041 เครื่องได้สำเร็จเป็นครั้งแรก</p>\n<p>ยิ่งไปกว่านั้น หากเทียบกับยอดขายเดือนกุมภาพันธ์ 2022 หรือเมื่อหนึ่งปีก่อน PS5 มียอดขายเพียง 65,772 เครื่อง การที่ PS5 มียอดขายเติบโตขึ้นถึง 457% ในปีเดียว แปลว่ามีจำนวนสต๊อกสินค้าเพียงพอสำหรับความต้องการแล้วนั่นเอง</p>\n<p>ฝั่งซอฟต์แวร์เกมขายดีประจำเดือน อันดับหนึ่งคือ Kirby's Return to Dream Land Deluxe ขายได้ 189,031 ชุด, อันดับสอง Hogwarts Legacy (PS5) 126,086 ชุด อันดับสาม Pokémon Scarlet &amp; Violet 107,506 ชุด</p>\n<p>ที่มา - <a href=\"https://www.famitsu.com/news/202303/08295225.html\">Famitsu</a> via <a href=\"https://www.eurogamer.net/playstation-5-outsold-switch-in-japan-for-the-first-time-last-month\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/08d35493e739a7418b1e60a79eca88ad.jpg\" /></p>\n<blockquote><p>Best selling games of the year so far, February update.Some new entries from the month's biggest releases, most notably is Kirby being #4 already. <a href=\"https://t.co/wvcpgy7h0m\">pic.twitter.com/wvcpgy7h0m</a></p>\n<p>— Game Data Library (@GameDataLibrary) <a href=\"https://twitter.com/GameDataLibrary/status/1631686117299998727?ref_src=twsrc%5Etfw\">March 3, 2023</a></p></blockquote>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/japan\">Japan</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cdf53ec81af97f63ed0b8ec88c7df7073434f8c2ab981cbbf17780034ab01908","category":"Thai"}