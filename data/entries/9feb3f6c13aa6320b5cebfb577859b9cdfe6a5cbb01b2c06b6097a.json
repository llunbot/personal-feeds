{"title":"Meta เตรียมขายกิจการ Kustomer แพลตฟอร์ม CRM ที่ซื้อกิจการมาเมื่อปี 2020","link":"https://www.blognone.com/node/132980","date":1678634845000,"content":"<div><div><div><p>The Wall Street Journal อ้างแหล่งข่าวที่เกี่ยวข้อง ระบุว่า Meta มีแผนจะขายกิจการ Kustomer แพลตฟอร์มบริหารความสัมพันธ์ลูกค้าหรือ CRM ที่ไปซื้อกิจการมาเมื่อปี 2020 โดยให้เหตุผลว่า Meta ต้องการโฟกัสที่ธุรกิจหลักของบริษัทเท่านั้น</p>\n<p>Kustomer เป็นแพลตฟอร์ม CRM สำหรับฝ่ายบริการลูกค้า ซึ่งมีจุดเด่นคือรองรับการติดต่อได้หลายช่องทาง ในเวลานั้น Meta ตอนที่บริษัทยังใช้ชื่อ Facebook <a href=\"https://www.blognone.com/node/119867\">ตัดสินใจซื้อกิจการ Kustomer ที่มูลค่าราว 1 พันล้านดอลลาร์</a> โดยบอกว่าเพื่อนำมาเสริมระบบบริการลูกค้าให้กับ WhatsApp และ Facebook Messenger</p>\n<p>อย่างไรก็ตามรายงานบอกว่ารายได้ของ Kustomer เอง ก็ไม่เติบโตมากนัก ขณะที่ค่าใช้จ่ายต่อไตรมาสซึ่ง Meta ต้องบันทึกเข้ามาก็มีมูลค่าที่สูง ทำให้บริษัทตัดสินใจแยกธุรกิจ Kustomer ออกไปจาก Meta บริษัทแม่ โดยกำลังหาวิธีการที่เหมาะสม</p>\n<p>รายงานยังบอกว่าผู้ก่อตั้ง Kustomer ได้เริ่มเจรจากับนักลงทุน เพื่อของเงินลงทุนสำหรับซื้อกิจการคืนจาก Meta แต่ยังไม่มีความคืบหน้า</p>\n<p>ที่มา: <a href=\"https://www.wsj.com/articles/facebook-parent-meta-platforms-looking-to-divest-kustomer-amid-efficiency-drive-eeb3d568\">The Wall Street Journal</a></p>\n<p><img src=\"https://www.blognone.com/sites/default/files/externals/8810f5f957dd55a30b418d9c1217706d.png\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/crm\">CRM</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"9feb3f6c13aa6320b5cebfb577859b9cdfe6a5cbb01b2c06b6097a","category":"Thai"}