{"title":"กูเกิลประกาศปรับดีไซน์แอพตัวเองบน Android กว่า 50 ตัวให้รองรับหน้าจอใหญ่ของแท็บเล็ต","link":"https://www.blognone.com/node/133785","date":1683770409000,"content":"<div><div><div><p>ในงาน Google I/O 2023 เมื่อคืนนี้ เราเห็นฮาร์ดแวร์ประเภทใหม่ตระกูล Pixel สองตัวคือ <a href=\"https://www.blognone.com/node/133780\">แท็บเล็ต Pixel Tablet</a> และ<a href=\"https://www.blognone.com/node/133781\">มือถือจอพับ Pixel Fold</a> ซึ่งอุปกรณ์ทั้งสองตัวมีหน้าจอใหญ่ขึ้นกว่ามือถือแบบดั้งเดิม และย่อมมีปัญหาว่าแอพบนมือถือจะรองรับหน้าจอขนาดใหญ่ได้ดีแค่ไหน</p>\n<p>กูเกิลจึงประกาศข่าวว่าจะปรับหน้าตาของแอพตัวเองกว่า 50 ตัวให้รองรับหน้าจอขนาดใหญ่ จากภาพไอคอนที่เห็นบนหน้าจอประกาศ เราจะเห็นแอพดังๆ อย่าง Chrome, YouTube, Gmail, Google Drive รวมถึงแอพที่อาจไม่มีคนใช้เยอะเท่า เช่น Google Podcasts, Sound Recorder, YouTube Kids, Google Authenticator ด้วย ถือเป็นสัญญาณอันดีกว่ากูเกิลหันมาจริงจังกับเรื่องนี้</p>\n<p><img alt=\"No Description\" src=\"https://www.blognone.com/sites/default/files/externals/c42e8d9da1c1413f93c79ca6e9b2d434.jpg\" /></p>\n<p>แอพที่กูเกิลนำมาโชว์ชัดๆ คือ Google Calendar เวอร์ชันจอใหญ่ สามารถแสดงปฎิทินแบบเดือน-วัน ในหน้าจอเดียวได้ และ YouTube Music ที่แสดงชื่อเพลงที่กำลังเล่นอยู่และรายการ playlist พร้อมกัน</p>\n<p><img alt=\"No Description\" src=\"https://www.blognone.com/sites/default/files/externals/973e42ba4446df67a53e2b67fd81095b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9bca4c03840e0de4a060c5eb4c50a1c7.webp\" /></p>\n<p>นอกจากแอพของตัวเองแล้ว กูเกิลยังประกาศชื่อแอพพาร์ทเนอร์อื่นคือ Minecraft, Disney+, Spotify, Candy Crush Soda Saga, Peloton, Calm ว่ารองรับหน้าจอขนาดใหญ่ของแท็บเล็ตแล้วเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/5fff34c96e5fb511d3eeda98393089b8.webp\" /></p>\n<p>ที่มา - <a href=\"https://blog.google/products/android/android-updates-io-2023/\">Google</a>, <a href=\"https://blog.google/products/android/android-app-redesign-tablet-foldable/\">Google</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/mobile-app\">Mobile App</a></div><div><a href=\"/topics/tablet\">Tablet</a></div><div><a href=\"/topics/foldable\">Foldable</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"092583b12712c1eed7d959d3cf5bf9bcb7efc70ddbed0473b74ddf626e14fc31","category":"Thai"}