{"title":"รัฐบาลสหรัฐฯ ปรับการจ้างบุคลากรด้านความมั่นคงไซเบอร์ กระบวนการกระชับ เงินเดือนแข่งขันได้","link":"https://www.blognone.com/node/125853","date":1637041688000,"content":"<div><div><div><p>กระทรวงความมั่นคงแห่งมาตุภูมิสหรัฐฯ ประกาศปรับกับกระบวนการจ้างบุคลากรด้านความมั่นคงไซเบอร์ใหม่ทั้งชุด โดยปรับ 3 ด้านจากการจ้างงานราชการอื่นๆ ได้แก่</p>\n<ul>\n<li><strong>กระบวนการจ้างเรียบง่าย</strong>: ตัดเงื่อนไขการจ้างที่ไม่จำเป็นออก มองตามความสามารถที่เกี่ยวข้องเป็นหลัก อาศัยการทดสอบจริงเพื่อแสดงความสามารถ</li>\n<li><strong>ปรับเงินเดือนให้แข่งขันได้</strong>: แม้จะเป็นงานราชการแต่ก็ปรับเงินเดือนให้ใกล้เคียงเอกชนมากขึ้น <a href=\"https://dhscs.usajobs.gov/Benefits\">เปิดเผยอัตราเงินเดือนไว้ในหน้าเว็บ</a> ในแต่ละตำแหน่งงาน เริ่มต้นขั้นต่ำสุด 56,950 ดอลลาร์ต่อปี หรือประมาณเดือนละ 150,000 บาท พร้อมเงินเพิ่มตามอัตราค่าครองชีพที่แพงกว่าปกติในบางพื้นที่</li>\n<li><strong>เตรียมการเติบโตในสายงาน</strong>: เพิ่มการฝึกอบรมให้เจ้าหน้าที่ต่อเนื่องเพื่อให้เติบโตในสายงานต่อไปได้</li>\n</ul>\n<p>การปรับกระบวนการจ้างครั้งนี้ทำให้อัตราเงินเดือนระดับผู้บริหารขึ้นไปถึง 240,800 ดอลลาร์ หรือประมาณ 7.9 ล้านบาทต่อปี ทางรัฐบาลสหรัฐฯ หวังว่าการปรับกระบวนการเสียใหม่นี้จะช่วยเติมบุคลากรภาครัฐที่ขาดแคลนมานาน</p>\n<p>ที่มา - <a href=\"https://therecord.media/dhs-launches-new-effort-to-attract-cybersecurity-talent/\">The Record</a>, <a href=\"https://www.dhs.gov/homeland-security-careers/cybersecurityservice\">DHS</a></p>\n<p><img src=\"https://www.blognone.com/sites/default/files/externals/efbfa0c078b35048690b7796375d95b1.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"699b8ae7c9b2b03b2a28846992e1a75a59989104e1cede9ae667196206c49ba3","category":"Thai"}