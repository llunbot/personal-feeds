{"title":"Xiaomi เปิดตัว Redmi 10 ชิป MediaTek Helio G88 จอ AdaptiveSync 90Hz เริ่ม 4,999 บาท","link":"https://www.blognone.com/node/124636","date":1631093016000,"content":"<div><div><div><p>Xiaomi เตรียมวางขาย Redmi 10 มือถือรุ่นเล็กอย่างเป็นทางการในไทยแล้ว มาพร้อมหน้าจอ 6.5 นิ้ว ความละเอียด FHD+ รีเฟรชเรตสูงสุด 90Hz แบบ AdaptiveSync ปรับรีเฟรชเรตตามการใช้งาน</p>\n<p>ภายในใช้ชิป MediaTek Helio G88 มีรุ่นแรม 4GB และ 6GB หน่วยความจำภายใน 64GB และ 128GB รองรับ microSD card สูงสุด 512GB</p>\n<p>กล้องหลังสี่กล้อง กล้องหลัก 50MP กล้องอัลตร้าไวด์ 8MP กล้องมาโคร 2MP เซ็นเซอร์ระยะชัดลึก 2MP กล้องหน้า 5MP ลำโพงคู่ มีช่องเสียบหูฟัง 3.5 มม. แบตเตอรี่ 5,000 mAh รองรับชาร์จเร็ว 18W แต่แถมที่ชาร์จ 22.5W รองรับ 4G, WiFi 5, Bluetooth 5.1 มี NFC รัน Android 11 ครอบด้วย MIUI 12.5</p>\n<p><img src=\"https://www.blognone.com/sites/default/files/externals/53d64ce617d814ec36799218a9b7cb3a.png\" /></p>\n<p>Redmi 10 มีสามสีคือ สีดำแมตต์ Carbon Gray, สีขาว Pebble White เท็กซ์เจอร์เรียบลดการเกิดรอยนิ้วมือ และสีฟ้า Sea Blue เทกซ์เจอร์กลอสซี่ ราคาดังนี้</p>\n<ul>\n<li>รุ่นแรม 4GB + หน่วยความจำภายใน 64GB ราคา 4,999 บาท</li>\n<li>รุ่นแรม 6GB + หน่วยความจำภายใน 128GB ราคา 5,999 บาท</li>\n</ul>\n<p>เทียบกับ <a href=\"https://www.blognone.com/node/117501\">Redmi 9</a> เมื่อปีที่แล้ว พบว่าชิปเซ็ตที่อัพจาก Helio G80 เป็น G88 สเปกไม่ต่างกันมากนัก จำนวนแกน Cortex A75 และ A55 ยังเท่าเดิม สัญญาณนาฬิกาซีพียูสูงสุดยังอยู่ที่ 2GHz แต่จีพียู Mali-G52 MC2 เพิ่มสัญญาณนาฬิกาจาก 950MHz เป็น 1GHz</p>\n<p>กล้องหลังหลักความละเอียดเพิ่มขึ้นมาก จาก 13MP เป็น 50MP แรมคราวนี้ไม่มีรุ่น 3GB แล้ว แต่ราคารุ่น 4GB + 64GB แพงขึ้นเล็กน้อยจาก 4,599 เป็น 4,999 บาท และเพิ่มรุ่น 6GB + 128GB ราคา 5,999 บาทเข้ามา</p>\n<p>Redmi 10 วางจำหน่ายวันที่ 9 กันยายน 2564 ที่ Xiaomi Store, ร้านค้าที่ร่วมรายการ และช่องทางออนไลน์</p>\n<p><img src=\"https://www.blognone.com/sites/default/files/externals/84c29fdaa0d0f85d2b920cef770d345d.png\" /><img src=\"https://www.blognone.com/sites/default/files/externals/6bf9b3535ef4892f768ddd9b98d604a4.jpg\" /></p>\n<p>ที่มา - จดหมายประชาสัมพันธ์</p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b7d2ad44a7d3c460e81fca15cdbe6b270edfde22de22935f65c90d25dc0a1d1","category":"Thai"}