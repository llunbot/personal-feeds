{"title":"Google Cloud เปิดตัวเซิร์ฟเวอร์ C4A ซีพียู Axion ของตัวเองใช้สำหรับงานทั่วไป คุ้มกว่า x86","link":"https://www.blognone.com/node/142865","date":1730353327000,"content":"<div><div><div><p>กูเกิลเปิดตัวเซิร์ฟเวอร์ตระกูล C4A ใช้<a href=\"https://www.blognone.com/node/139138\">ซีพียู Axion ที่เปิดตัวเมื่อต้นปีที่ผ่านมา</a> โดยชูประเด็นความคุ้มราคาดีกว่า x86 ที่ขนาดเท่ากันสูงสุดถึง 65% และยังระบุว่าดีกว่าชิป Arm ของคู่แข่งอยู่ 10% แม้จะไม่ระบุว่าเป็นของคลาวด์รายใด</p>\n<p>เมื่อแยกตามประเภทงาน C4A ดีกว่า x86 แตกต่างกันไป เช่น SPEC 2017 ทดสอบการประมวลผลเลขจำนวนเต็มประสิทธิภาพดีกว่ามา แต่ดีกว่า 30% เมื่อเป็น MySQL และ 35% เมื่อเป็น Redis</p>\n<p>เครื่องมีให้เลือก 3 กลุ่ม ได้แก่ Standard 1 คอร์ต่อแรม 4GB, High CPU 1 คอร์ต่อแรม 2GB, และ High Memory 1 คอร์ต่อแรม 8GB อัดสุดได้ 72 คอร์ แรม 576GB พร้อมเน็ตเวิร์ค 100 Gbps</p>\n<p>มีให้ใช้งานทั้งสหรัฐฯ, ยุโรป, และสิงคโปร์แล้ววันนี้</p>\n<p>ที่มา - <a href=\"https://cloud.google.com/blog/products/compute/try-c4a-the-first-google-axion-processor/\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/7299b952dba52ce1124696d49b2be94b.jpeg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/arm\">Arm</a></div><div><a href=\"/topics/cpu\">CPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0684c65e4c8ae2bc26a10772269b0dde5cac71e70fca31550bd257f325237120","category":"Thai"}