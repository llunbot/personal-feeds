{"title":"เป็นทางการแล้ว - Linda Yaccarino หัวหน้าฝ่ายโฆษณา NBCUniversal จะเป็นซีอีโอคนใหม่ของ Twitter","link":"https://www.blognone.com/node/133819","date":1683934004000,"content":"<div><div><div><p>ไม่ปล่อยให้เดากันนาน Elon Musk ซีอีโอ Twitter ประกาศเป็นทางการว่า Linda Yaccarino จะเป็นซีอีโอคนใหม่ของ Twitter หลังจากเขา<a href=\"https://www.blognone.com/node/133805\">ประกาศ</a>ว่าได้ซีอีโอคนใหม่แล้วเมื่อวานนี้ แต่ไม่ได้ระบุชื่อ และก็มีรายงานออกมาทันทีว่า<a href=\"https://www.blognone.com/node/133815\">น่าจะเป็น Linda</a></p>\n<p>Musk บอกว่า Linda จะโฟกัสที่ส่วนของ Business Operations ส่วน Musk จะเปลี่ยนไปโฟกัสที่การออกแบบผลิตภัณฑ์และเทคโนโลยีใหม่ นอกจากนี้เขายืนยันว่าจะเปลี่ยนผ่านแพลตฟอร์ม Twitter ไปสู่แพลตฟอร์มที่ชื่อ X ซึ่งจะเป็นแอปที่รวมทุกอย่างในแอปเดียว (Everything App)</p>\n<p>Linda Yaccarino เป็นประธานส่วนดูธุรกิจโฆษณาและพาร์ตเนอร์ทั่วโลกของ NBCUniversal บริษัทแม่ของธุรกิจสื่อชื่อดังเช่น Universal Pictures, Universal Television, NBC, CNBC, สตรีมมิ่ง Peacock เป็นต้น นอกจากนี้ยังมีบทบาทในการพัฒนาระบบโฆษณาในสตรีมมิ่ง Peacock และช่วยสร้างความสัมพันธ์ระหว่าง NBC กับบริษัทใหญ่เช่น Apple, Snapchat และ YouTube</p>\n<p>การแต่งตั้ง Linda มาเป็นซีอีโอ น่าจะส่งสัญญาณชัดเจนว่า Musk ต้องการแก้ไขปัญหาที่บริษัทต่าง ๆ ลดการลงโฆษณาหลังจากเขามาเป็นซีอีโอ ซึ่งก่อนหน้านี้ Musk ได้เปลี่ยนมาหาเงินผ่านช่องทางอื่นเช่น ปรับราคา API, ขึ้นราคา Twitter Blue เป็นต้น</p>\n<p>ที่มา: <a href=\"https://www.theverge.com/2023/5/12/23721107/twitter-ceo-linda-yaccarino-elon-musk-nbc\">The Verge</a></p>\n<p><img src=\"https://www.blognone.com/sites/default/files/externals/72f42a0ecf8897d04941b67e1fab6bd1.png\" alt /></p>\n<blockquote><p>I am excited to welcome Linda Yaccarino as the new CEO of Twitter!<a href=\"https://twitter.com/lindayacc?ref_src=twsrc%5Etfw\">@LindaYacc</a> will focus primarily on business operations, while I focus on product design &amp; new technology.Looking forward to working with Linda to transform this platform into X, the everything app. <a href=\"https://t.co/TiSJtTWuky\">https://t.co/TiSJtTWuky</a></p>\n<p>— Elon Musk (@elonmusk) <a href=\"https://twitter.com/elonmusk/status/1657050349608501249?ref_src=twsrc%5Etfw\">May 12, 2023</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/ceo\">CEO</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b276b42f5ab984cb8911a8f75372bc35fb755330d47af0f52ab2e263ca69ac0a","category":"Thai"}