{"title":"[ไม่ยืนยัน] สหรัฐเริ่มตรวจสอบว่า DeepSeek อาจเข้าถึงชิป AI ที่ถูกแบนห้ามส่งออกไปจีน","link":"https://www.blognone.com/node/144444","date":1738325346000,"content":"<div><div><div><p>มีรายงานว่ากระทรวงพาณิชย์ของสหรัฐ ได้เริ่มตรวจสอบว่า DeepSeek ใช้ชิปของสหรัฐที่ถูกระบุว่าห้ามส่งออกไปจีนในการพัฒนาโมเดล AI หรือไม่ ซึ่งเป็น<a href=\"https://www.blognone.com/node/136290\">คำสั่งที่ออกมาตั้งแต่ปี 2023</a> โดยบริษัทที่ได้รับผลกระทบมากที่สุดก็คือ NVIDIA เพราะโดนทั้ง A100, A800, H100 และ H800</p>\n<p>รายงานบอกว่าชิป AI เหล่านี้ถูกลักลอบนำเข้าจีนผ่านประเทศตัวกลางหลายแห่ง โดยก่อนหน้านี้ Dario Amodei ซีอีโอ Anthropic ให้ข้อมูลว่าชิป AI ที่ DeepSeek ใช้พัฒนาโมเดล AI นั้น มีผสมกันทั้งชิปปกติที่ไม่ถูกแบน, ชิปถูกแบนแต่ซื้อมาก่อนคำสั่งมีผล และชิปที่ใช้การลักลอบนำเข้า</p>\n<p>กระทรวงพาณิชย์สหรัฐและ DeepSeek ยังไม่ได้ให้ความเห็นต่อรายงานนี้ ส่วน NVIDIA บอกว่าบริษัทมีลูกค้าหลายรายในประเทศที่ระบุ ซึ่งส่งสินค้าของบริษัทต่อไปยังสหรัฐอเมริกาและฝั่งตะวันตก</p>\n<p>ที่มา: <a href=\"https://www.reuters.com/technology/us-looking-into-whether-deepseek-used-restricted-ai-chips-source-says-2025-01-31/\">Reuters</a></p>\n<p><img src=\"https://www.blognone.com/sites/default/files/externals/e22cda79f91b71638f70204a189c7ca0.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/usa\">USA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e04746a48f6973a12d1e3fd3c262c6fc492d51e56df402dd2fedacf993ac6e8c","category":"Thai"}