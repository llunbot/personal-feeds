{"title":"ต่อต้านเผด็จการไปกับลุงไนท์ ในโฆษณาภาษาไทยแบบเต็มรูปแบบของ Far Cry 6","link":"https://www.blognone.com/node/125138","date":1633534544000,"content":"<div><div><div><p>ก่อน Far Cry 6 ภาคล่าสุดของแฟรนไชส์เกมยิงคู่บุญของ Ubisoft จะวางจำหน่ายในวันพรุ่งนี้ Ubisoft ประเทศไทยก็เผยตัวอย่างใหม่ ที่นำแสดงโดยสตรีมเมอร์ชื่อดังของไทย <a href=\"https://www.facebook.com/gssspotted\">Gssspotted</a> หรือลุงไนท์ กับนักแสดงสมทบชาวไทยอีกท่าน พี่<a href=\"https://www.facebook.com/people/%E0%B8%AD%E0%B8%B2%E0%B8%97-%E0%B8%A5%E0%B8%B3%E0%B8%99%E0%B8%B2%E0%B8%A3%E0%B8%B2%E0%B8%A2%E0%B8%93%E0%B9%8C/100004126399275\">อาท ลำนารายณ์</a> ที่หลายๆ คนน่าจะคุ้นตาจากโฆษณาเมืองไทยประกันชีวิต (ว่าจะไปเรียนแต่งหน้า นั่งสมาธิ ดำน้ำ ปลูกปะการัง...)</p>\n<p>ตัวอย่างเป็นบรรยากาศร้านอาหารไทยที่เกิดเรื่องป่วนๆ เมื่อป๋าฮวน คอร์เตซจากในเกมมาตามหาสมาชิกใหม่ให้กับกลุ่ม Libertad เพื่อไปต่อต้านผู้นำเผด็จการแห่งประเทศหมู่เกาะสมมุติที่มีชื่อว่ายารา และลุงไนท์ Gssspotted ก็ดันเป็นคนที่โดนหมายตา และต้องเรียนรู้ \"กฎแห่งกองโจร\" จะเป็นยังไงต่อต้องไปติดตามในคลิปด้านล่าง</p>\n<p>Far Cry 6 วางจำหน่ายวันที่ 7 ตุลาคมนี้ พร้อมบทบรรยายภาษาไทยเต็มรูปแบบ ตอนนี้เริ่มมีสื่อเกมหลายๆ เจ้าปล่อยรีวิวออกมาแล้ว คะแนน <a href=\"//www.metacritic.com/game/pc/far-cry-6)\">Metacritic</a> เฉลี่ยจาก นักวิจารณ์ 21 สำนัก ปัจจุบันอยู่ที่ 77 คะแนน ถือว่าอยู่ในระดับกลางๆ คำวิจารณ์ส่วนใหญ่คือถ้าคุณชอบ Far Cry 3, 4 ก็จะชอบภาคนี้เหมือนกัน</p>\n<p>ที่มา - <a href=\"https://www.youtube.com/watch?v=TR1sffbNLjE\">Ubisoft Thailand</a></p>\n</div></div></div><div><div>Topics: </div><div><div><a href=\"/topics/far-cry-6\">Far Cry 6</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1f789d91287b06602864698960d876201de8a1a76482f198351937ea943db2f","category":"Thai"}