{"title":"JioHotstar แพลตฟอร์มสตรีมมิ่งใหม่ในอินเดีย ที่ควบรวม JioCinema และ Disney+ Hotstar","link":"https://www.blognone.com/node/144689","date":1739539139000,"content":"<div><div><div><p>JioCinema แพลตฟอร์มสตรีมมิ่งของ Viacom18 บริษัทในเครือกลุ่มทุนรายใหญ่อินเดีย Reliance และกลุ่ม Star India ประกาศรวมบริการสตรีมมิ่งกับ Disney+ Hotstar ผู้ให้บริการคู่แข่งรายใหญ่ในอินเดีย ภายใต้ชื่อบริการใหม่ <strong>JioHotstar</strong> ซึ่งรวมคอนเทนต์ของทั้งสองแพลตฟอร์มไว้ด้วยกัน</p>\n<p>แพลตฟอร์มใหม่ JioHotstar มีคอนเทนต์จากสตูดิโอใหญ่ในอเมริกาทั้ง Disney, Warner Bros., HBO, NBCUniversal Peacock และ Paramount ส่วนคอนเทนต์แม่เหล็กอย่างการแข่งขันคริกเกต IPL ถูกปรับมาเป็นระบบ Subscription จ่ายเงินรับชมทั้งหมด จากก่อนหน้านี้เป็นระบบมีตัวเลือกดูฟรีมีโฆษณา</p>\n<p>JioHotstar ตั้งเป้าหมายมีจำนวนสมาชิกมากกว่า 500 ล้านบัญชีในอินเดีย โดยปัจจุบันสตรีมมิ่งในอินเดียมีคู่แข่งสำคัญคือ Netflix และ Amazon Prime ซึ่งรายหลังเพิ่ง<a href=\"https://www.blognone.com/node/142442\">ซื้อกิจการ MX Player</a> ไปเมื่อปีที่แล้ว</p>\n<p>ที่มา: <a href=\"https://timesofindia.indiatimes.com/technology/tech-news/jiohotstar-officially-launches-all-the-plans-and-what-it-means-for-hotstar-and-jiocinema-users/articleshow/118234271.cms\">India Times</a></p>\n<p><img alt=\"No Description\" src=\"https://www.blognone.com/sites/default/files/externals/04f5a208ae31288c17511bd7ae868a44.jpeg\" /></p>\n</div></div></div><div><div>Topics: </div><div><div><a href=\"/topics/jiohotstar\">JioHotstar</a></div><div><a href=\"/topics/hotstar\">Hotstar</a></div><div><a href=\"/topics/disney-plus\">Disney+</a></div><div><a href=\"/topics/jiocinema\">JioCinema</a></div><div><a href=\"/topics/india\">India</a></div><div><a href=\"/topics/online-streaming\">Online streaming</a></div><div><a href=\"/topics/merging\">Merging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cdf54ed1a5eaedea214df88cba5d4954e4c711f80faf2185a67fffce934291cd","category":"Thai"}