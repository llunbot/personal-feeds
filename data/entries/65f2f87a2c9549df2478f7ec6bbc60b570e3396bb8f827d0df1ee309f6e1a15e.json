{"title":"Apple เจรจากับ China Mobile เพื่อนำ Apple TV+ ให้บริการในจีนแบบมีข้อจำกัดการรับชม","link":"https://www.blognone.com/node/140189","date":1717668652000,"content":"<div><div><div><p>ข้อมูลจาก <a href=\"https://www.theinformation.com/articles/apple-held-talks-with-china-mobile-to-bring-apple-tv-to-china\">The Information</a> เปิดเผยว่าแอปเปิลได้พูดคุยกับ China Mobile ผู้ให้บริการเครือข่ายรายใหญ่ในจีน เกี่ยวกับการให้บริการสตรีมมิ่ง Apple TV+ ในประเทศจีน ซึ่งหากดีลนี้มีข้อสรุป จะทำให้ Apple TV+ เป็นบริการสตรีมมิ่งจากอเมริการายเดียว ที่เปิดให้บริการในจีน</p>\n<p>รูปแบบการให้บริการนั้น แอปเปิลต้องการให้ China Mobile เป็นคนขายแพ็คเกจ Apple TV+ สำหรับลูกค้า คอนเทนต์บนแพลตฟอร์มจะมีเท่าที่สามารถเผยแพร่ในจีนได้ และการรับชมทำได้ผ่านกล่องทีวีของ China Mobile เท่านั้น ไม่สามารถดูผ่านอุปกรณ์ของแอปเปิลได้</p>\n<p>รายงานบอกว่าแอปเปิลได้เจรจากับ China Mobile มาตั้งแต่ปลายปีที่แล้ว แต่ยังหาข้อสรุปการแบ่งผลประโยชน์ไม่ได้ อย่างไรก็ตามการเจรจายังคงดำเนินอยู่</p>\n<p>ที่มา: <a href=\"https://9to5mac.com/2024/06/04/apple-tv-plus-china-streaming/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/9014bfcef61816aa32fc03d5e5d2e4bc.jpeg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/rumors\">Rumors</a></div><div><a href=\"/topics/china\">China</a></div><div><a href=\"/topics/china-mobile\">China Mobile</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65f2f87a2c9549df2478f7ec6bbc60b570e3396bb8f827d0df1ee309f6e1a15e","category":"Thai"}