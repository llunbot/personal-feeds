{"title":"Unity ซื้อ Weta Digital บริษัทเอฟเฟคต์ของ Peter Jackson นำซอฟต์แวร์สายเอฟเฟคต์มาใช้งาน","link":"https://www.blognone.com/node/125760","date":1636520437000,"content":"<div><div><div><p>Unity ประกาศซื้อกิจการ Weta Digital บริษัทวิชวลเอฟเฟคต์สัญชาตินิวซีแลนด์ ที่ก่อตั้งโดย Peter Jackson ผู้กำกับภาพยนตร์ The Lord of the Rings ในราคา 1.625 พันล้านดอลลาร์</p>\n<p>Weta Digital ก่อตั้งเมื่อปี 1993 มีผลงานทำวิชวลเอฟเฟคต์ (VFX) ให้กับภาพยนตร์ของ Peter Jackson ทุกเรื่อง เช่น The Lord of the Rings, King Kong, The Hobbit แต่ก็รับงานเอฟเฟคต์ให้ภาพยนตร์ค่ายอื่นๆ ด้วย เช่น The Avengers, Justice League, Planet of the Apes, The Hunger Games</p>\n<p>การซื้อกิจการครั้งนี้ Unity จะได้เทคโนโลยี ซอฟต์แวร์ คลังภาพ-โมเดล และทีมงานสายวิศวกรของ Weta Digital จำนวน 275 คน  ส่วนทีมสร้างวิชวลเอฟเฟคต์ของ Weta Digital ที่เรียกว่า WetaFX จะยังมี Peter Jackson เป็นผู้ถือหุ้นใหญ่ และรับงานสร้างเอฟเฟคต์ต่อไปดังเดิม</p>\n<p>สิ่งที่ Unity ต้องการคือเครื่องมือกราฟิกภายในของ Weta Digital จำนวนมาก เช่น Manuka, Lumberjack, Loki, Squid, Barbershop, HighDef, CityBuilder เพื่อนำมาใช้เป็นส่วนหนึ่งของแพลตฟอร์ม Unity สำหรับการสร้างคอนเทนต์ 3D แก่ลูกค้าในวงกว้างต่อไป</p>\n<p><img src=\"https://www.blognone.com/sites/default/files/externals/3e0e2d5d6797fbae9db84d7cdaef318a.png\" /></p>\n<p>ที่มา - <a href=\"https://blog.unity.com/news/welcome-weta-digital\">Unity</a>, <a href=\"https://investors.unity.com/news/news-details/2021/Unity-Announces-Intent-to-Acquire-Weta-Digital/default.aspx\">Unity</a></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/graphic\">Graphic</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34d3c16d055e9cd203f8ef08c4d5f0454aae745e3fff0659213d3192be6c6980","category":"Thai"}