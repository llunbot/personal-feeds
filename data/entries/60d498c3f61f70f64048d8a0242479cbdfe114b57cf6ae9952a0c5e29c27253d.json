{"title":"กูเกิลเตรียมเลิกใช้ Gmail แบบ Basic HTML มีผลเดือนมกราคม 2024","link":"https://www.blognone.com/node/135927","date":1695685260000,"content":"<div><div><div><p>กูเกิลเตรียมปิดบริการ Gmail แบบ Basic HTML ในเดือนมกราคม 2024 หลังจากนั้นการเข้า Gmail จะแสดงผลแบบ Standard view ทั้งหมด</p>\n<p>Gmail แบบ Basic HTML เป็นการตัดฟีเจอร์หลายอย่าง เช่น แชท ตรวจสะกด การเขียนอีเมลแบบ rich formatting (ใส่ตัวหนา ตัวเอียง ใส่สี) ออกแบบมาสำหรับผู้ใช้เน็ตที่ไม่เร็วนัก โหลดจาวาสคริปต์ได้ช้า หรือมีปัญหาโหลด Gmail เวอร์ชันปกติไม่ขึ้นด้วยเหตุผลอื่นใด ก็สามารถเลือกเปิดแบบ Basic HTML เพื่อให้พอใช้งานได้ไปก่อน</p>\n<p>โฆษกของกูเกิลแถลงกับ The Register ว่า Gmail แบบ Basic HTML แท้จริงแล้วมันคือเว็บ Gmail เวอร์ชันเก่าที่ยังถูกใช้งานอยู่ มีฟีเจอร์ไม่ครบถ้วน และถูกแทนที่ด้วย Gmail เวอร์ชันปัจจุบันมานานเกิน 10 ปีแล้ว</p>\n<p>ที่มา - <a href=\"https://support.google.com/mail/answer/15049\">Google</a>, <a href=\"https://www.theregister.com/2023/09/25/gmail_basic_html_discontinued/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/004f38fa3c88d0017235554c5cabc21f.png\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google\">Google</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60d498c3f61f70f64048d8a0242479cbdfe114b57cf6ae9952a0c5e29c27253d","category":"Thai"}