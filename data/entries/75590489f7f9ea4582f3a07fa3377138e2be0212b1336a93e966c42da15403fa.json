{"title":"Donald Trump บอก AI ต้องการพลังงานจำนวนมาก \"ถ่านหิน\" จึงเป็นคำตอบ","link":"https://www.blognone.com/node/145800","date":1744370700000,"content":"<div><div><div><p>ประธานาธิบดี Donald Trump ลงนามในคำสั่งที่ตั้งใจจะกระตุ้นอุตสาหกรรมถ่านหินในอเมริกาอีกครั้ง เพราะว่าดาต้าเซ็นเตอร์ AI กำลังจะใช้ไฟเพิ่มขึ้นเรื่อย ๆ ในอนาคต ถ่านหินเลยถูกยกระดับให้เป็น “แร่ธาตุสำคัญ” พร้อมดันการส่งออก และลดกฎด้านสิ่งแวดล้อมลง เพื่อให้โรงไฟฟ้าถ่านหินที่ยังมีอยู่สามารถเดินหน้าต่อไปได้ง่ายขึ้น</p>\n<p>Trump มองว่า สหรัฐฯ ต้องการไฟฟ้ามากขึ้น เพื่อแข่งกับจีนที่ใช้ถ่านหินเยอะมากในการพัฒนาเทคโนโลยี AI ซึ่งรัฐบาลจะเข้าไปดูว่า ระบบไฟฟ้าแบบดั้งเดิมที่ใช้ถ่านหิน จะรองรับการเติบโตของดาต้าเซ็นเตอร์ AI ได้แค่ไหน</p>\n<p>อย่างไรก็ตาม นักวิจารณ์หลายคนมองว่าถ่านหินล้าสมัยไปแล้ว แถมยังแพง และทำร้ายสิ่งแวดล้อมอีก ต่างจากพลังงานหมุนเวียนอย่างแสงอาทิตย์ หรือพลังลมที่ตอนนี้กำลังมาแรง</p>\n<p>อุตสาหกรรมถ่านหินหดตัวลงมาหลายสิบปีแล้ว โรงไฟฟ้าหลายแห่งปิดตัวไป หรือกำลังจะปิดตัวเร็ว ๆ นี้ก็มี การดันถ่านหินกลับมาในตอนนี้ จึงกลายเป็นโจทย์ที่ท้าทาย โดยเฉพาะกับบริษัทเทคโนโลยีที่ก่อนหน้านี้ ที่เคยประกาศสนับสนุนพลังงานสะอาดมาตลอด</p>\n<p>ถึงจะมีทั้งเสียงค้าน และคำถามเรื่องจริยธรรม แต่ Trump ก็ยังเชื่อว่า ถ่านหินน่าจะเป็นอีกหนึ่งทางออก เพื่อพยุงโครงสร้างพื้นฐานด้าน AI ของอเมริกาให้เดินหน้าต่อ และไม่เสียตำแหน่งผู้นำให้ใคร</p>\n<p>ที่มา: <a href=\"https://www.theverge.com/energy/646011/trump-says-the-future-of-ai-is-powered-by-coal\">The Verge</a> และ <a href=\"https://www.businessinsider.com/trump-coal-ai-data-centers-executive-order-2025-4\">Business Insider</a></p>\n<p><img src=\"https://www.blognone.com/sites/default/files/externals/e957b87131012c48d667dd668f343a80.jpg\" alt=\"Trump\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/energy\">Energy</a></div><div><a href=\"/topics/electricity\">Electricity</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75590489f7f9ea4582f3a07fa3377138e2be0212b1336a93e966c42da15403fa","category":"Thai"}