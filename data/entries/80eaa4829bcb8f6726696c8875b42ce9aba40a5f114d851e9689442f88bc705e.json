{"title":"ไมโครซอฟท์เผยราคา Windows 365 สตรีมเดสก์ท็อปผ่านเว็บ เริ่มต้นที่ 20 ดอลลาร์ต่อเดือน","link":"https://www.blognone.com/node/124032","date":1627959418000,"content":"<div><div><div><p>ไมโครซอฟท์ประกาศราคาของ<a href=\"https://www.blognone.com/node/123713\">บริการ Windows 365 การสตรีมเดสก์ท็อป Windows ผ่านเว็บเบราว์เซอร์</a> ซึ่งเป็นบริการแบบใหม่ที่ไมโครซอฟท์เรียกว่า Cloud PC (เป็น remote desktop แบบสำเร็จรูป รันในคลาวด์อย่างเดียว ปรับแต่งได้น้อยกว่า Azure Virtual Desktop)</p>\n<p>Windows 365 แบ่งออกเป็น 2 ระดับตามจำนวนผู้ใช้งานคือ Business (พนักงานไม่เกิน 300 คน) และ Enterprise (พนักงานมากกว่า 300 คน) โดยมีฟีเจอร์ด้านการจัดการต่างกันอยู่พอสมควร ส่วนราคาจะอิงตามสเปกเครื่องที่เลือกเช่าใช้งาน</p>\n<p>แพ็กเกจราคาต่ำสุดของกลุ่ม Enterprise คือ 20 ดอลลาร์ต่อคนต่อเดือน ได้ 1 vCPU, แรม 2GB, สตอเรจ 64GB ส่วนแพ็กเกจสูงสุด 158 ดอลลาร์ต่อคนต่อเดือน ได้ 8 vCPU, แรม 32GB, สตอเรจ 512GB</p>\n<p>ส่วนแพ็กเกจของกลุ่ม Business จะราคาแพงกว่าเล็กน้อย ที่สเปกเดียวกันราคา 24 ดอลลาร์ต่อคนต่อเดือน และ 162 ดอลลาร์ต่อคนต่อเดือนตามลำดับ แต่ลูกค้า Business ที่มีไลเซนส์ Windows 10 Pro อยู่แล้วสามารถสมัครเข้าโปรแกรม Windows Hybrid Benefit ที่ได้ราคาเท่ากับกลุ่ม Enterprise ได้</p>\n<p>ราคาอย่างละเอียดสามารถดูได้จาก <a href=\"https://www.microsoft.com/th-th/windows-365/all-pricing#office-CustomSpacingTemplate-1torgee\">Microsoft Thailand</a> (ราคาในไทยยังขายเป็นดอลลาร์)</p>\n<p><img src=\"https://www.blognone.com/sites/default/files/externals/0f3c442f4c80a4e8de1a6a93d861af57.jpg\" /></p>\n<p><img src=\"https://www.blognone.com/sites/default/files/externals/244e349e701c041cfa5e653c56cffbaf.jpg\" /></p>\n<p><img src=\"https://www.blognone.com/sites/default/files/externals/12be927e73ad1b76690fb2e4486f227b.png\" /></p>\n<p>ที่มา - <a href=\"https://techcommunity.microsoft.com/t5/windows-it-pro-blog/announcing-the-general-availability-of-windows-365/ba-p/2595481\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/windows-10\">Windows 10</a></div><div><a href=\"/topics/enterprise\">Enterprise</a></div><div><a href=\"/topics/microsoft-365\">Microsoft 365</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80eaa4829bcb8f6726696c8875b42ce9aba40a5f114d851e9689442f88bc705e","category":"Thai"}