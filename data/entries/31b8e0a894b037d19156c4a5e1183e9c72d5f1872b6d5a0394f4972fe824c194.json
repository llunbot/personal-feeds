{"title":"ข้อมูลล่าสุด Nintendo Switch 2 - จอใหญ่ขึ้น, 1080p, รองรับเกมและอุปกรณ์ของ Switch 1","link":"https://www.blognone.com/node/139485","date":1714434407000,"content":"<div><div><div><p>เว็บไซต์ Mobapad อ้างข้อมูลที่ได้รับมาเกี่ยวกับคอนโซล Nintendo Switch 2 โดยยืนยันว่าข้อมูลนี้ค่อนข้างแม่นยำ</p>\n<p>ในรายละเอียดนั้น Switch 2 มีการเปลี่ยนแปลงแต่ยังรักษาเอกลักษณ์อุปกรณ์ ที่สามารถใช้งานสองโหมดต่อจอและพกพา รวมทั้งใช้งานร่วมกับคอนโซลรุ่นแรกได้ เช่น รองรับ Joy-Con รุ่นเดิม, ใช้จอย Pro เดิมได้, มีช่องใส่ตลับเกม ที่ทำให้เล่นเกมของ Switch 1 ได้ (แต่ตลับ Switch 2 จะใช้กับ Switch 1 ไม่ได้)</p>\n<p>การเปลี่ยนแปลงสำคัญคือ Joy-Con ออกแบบใหม่ ขนาดใหญ่ขึ้น, การต่อจอยข้างเครื่องเปลี่ยนจากรางเลื่อนเป็นแม่เหล็ก, ปุ่ม SL/SR เมื่อแยก Joy-Con เป็นโลหะ, ปุ่มด้านข้างมีเพิ่มเติมอีกสองปุ่มจาก L/R และ ZL/ZR และปุ่ม Home ใน Joy-Con ฝั่งขวา จะมีปุ่มควบคุมเพิ่มอีกปุ่ม</p>\n<p>มาถึงสเป็กฮาร์ดแวร์บ้าง Switch 2 ยังรองรับการชาร์จ USB-C เหมือนเดิม เพิ่มเติมคือแสดงผลความละเอียด 4K เมื่อต่อกับ Dock ที่สามารถหมุนปรับมุมได้ ส่วนตัวเครื่องพกพา หน้าจอ 8 นิ้ว ความละเอียด 1080p</p>\n<p>ที่มา: <a href=\"https://www.mobapad.com/blogs/the-latest-scoop-on-nintendo-switch-2/the-latest-scoop-on-nintendo-switch-2\">Mobapad</a></p>\n<p><img src=\"https://www.blognone.com/sites/default/files/externals/dd32be6879a5fc187d97b31a74b625db.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/console\">Console</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31b8e0a894b037d19156c4a5e1183e9c72d5f1872b6d5a0394f4972fe824c194","category":"Thai"}