{"title":"Sega เผย Sonic Superstars พัฒนาโดย Arzest บริษัทของผู้ออกแบบคาแรกเตอร์ Sonic","link":"https://www.blognone.com/node/134281","date":1686497440000,"content":"<div><div><div><p>Sega เผยรายละเอียดของ<a href=\"https://www.blognone.com/node/134261\">เกม Sonic Superstars ภาคล่าสุดที่กลับมาเป็นเกมเพลย์แบบ 2D ดั้งเดิม</a> ว่าเป็นผลงานของสตูดิโอภายนอกชื่อ Arzest บริษัทของ Naoto Ohshima ผู้วาดคาแรกเตอร์ Sonic เป็นคนแรก</p>\n<p>Takashi Iizuka หัวหน้าของ Sonic Team ของ Sega ให้สัมภาษณ์ว่าตอนแรกตั้งใจจับมือกับ <a href=\"https://www.blognone.com/node/83742\">Christian Whitehead นักพัฒนาอิสระที่ทำภาค Sonic Mania</a> แต่พอไม่เป็นไปตามแผน ทำให้ Iizuka หันไปทาบทาม Oshima ที่เคยร่วมงานกันมาตั้งแต่เกมภาคแรกแทน</p>\n<p>Iizuka บอกว่า Oshima ไม่ได้แค่เป็นคนวาดคาแรกเตอร์ Sonic แต่เขายังดีไซน์เลเวลในเกมภาคแรกด้วย ถือว่ามีประสบการณ์เต็มเปี่ยมในการสร้างเกม Sonic แบบ 2D ดั้งเดิม นอกจากนี้ยังมี Jun Senoue คนทำเพลงจาก Sonic 3 กลับมาทำเพลงให้ภาค Superstars ด้วยเช่นกัน</p>\n<p>Naoto Oshima ลาออกจาก Sega ในปี 1999 ไปเปิดบริษัทเกมชื่อ Artoon มีเกมเด่นอย่าง Blue Dragon ของ Xbox 360, พอร์ต Yoshi's Island ลง DS ให้นินเทนโด ภายหลังบริษัทถูกซื้อกิจการในปี 2010 ทำให้ Oshima ออกมาตั้งบริษัทใหม่ <a href=\"https://www.arzest.jp/english/works.html\">Arzest</a> ช่วยทำหลายเกมให้นินเทนโด เช่น Yoshi's New Island, Hey! Pikmin และช่วย Mistwalker ทำเกม Terra Wars กับ Fantasian</p>\n<p>ผลงานล่าสุดของ Arzest คือช่วยทำ<a href=\"https://www.blognone.com/node/117650\">เกม Balan Wonderworld ให้ Square Enix ซึ่งเป็นเกมของ Yuji Naka ผู้สร้างซีรีส์ Sonic</a> เท่ากับว่าทั้งสองคนได้กลับมาร่วมงานกันอีกครั้ง แต่เกมออกมาแย่ แถม <a href=\"https://www.blognone.com/node/131569\">Yuji Naka ยังมีคดีทุจริตเรื่องหุ้นด้วย</a></p>\n<p><img alt=\"No Description\" src=\"https://www.blognone.com/sites/default/files/externals/5f9cae25aed3568e4894b83e3ebfa80b.jpg\" /></p>\n<p>Naoto Oshima ภาพจาก <a href=\"https://www.arzest.jp/english/index.html#home\">Arzest</a></p>\n<p>ที่มา - <a href=\"https://www.videogameschronicle.com/news/sonic-superstars-is-developed-by-original-designers-studio-sega-confirms/\">VGC</a></p>\n</div></div></div><div><div>Topics: </div><div><div><a href=\"/topics/sonic-hedgehog\">Sonic the Hedgehog</a></div><div><a href=\"/topics/games\">Games</a></div><div><a href=\"/topics/sega\">Sega</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45fc8a3933460c58184b65c67789c0ea59951b46eb13e69a5559df22b3328356","category":"Thai"}