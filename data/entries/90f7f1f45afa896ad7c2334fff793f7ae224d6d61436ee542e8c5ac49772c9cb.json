{"title":"Bluesky ปล่อยเวอร์ชั่น 1.61 พร้อมฟีเจอร์ใหม่ ผู้ใช้สามารถ ซ่อนโพสต์ และ ใช้ In-app Player ได้แล้ว","link":"https://www.blognone.com/node/137404","date":1703673532000,"content":"<div><div><div><p>Bluesky โซเชียลเน็ตเวิร์คแบบกระจายศูนย์ ที่มีอดีตผู้ก่อตั้ง Twitter (ปัจจุบัน X) อย่าง Jack Dorsey ดำรงตำแหน่งในบอร์ดบริหาร โพสต์ผ่านหน้าเว็บไซต์ตัวเองเกี่ยวกับการปล่อยเวอร์ชั่น 1.61 โดยมีทั้งอัพเดทฟีเจอร์ใหม่ และแก้ไขบั๊กหลายอย่าง ซึ่งทำให้ประสบการณ์ใช้งานเหมือน X มากยิ่งขึ้นกว่าเดิม โดยมีรายละเอียดดังนี้</p>\n<ul>\n<li>In-app Video/Music Player สำหรับ YouTube, SoundCloud, Spotify และ Twitch</li>\n<li>ซ่อนโพสต์ โดยเนื้อหานั้นจะถูกซ่อนจากหน้า Home feed และจะถูก mask ไว้ หากเข้าผ่านลิงก์โดยตรง โดย Bluesky ระบุว่าฟีเจอร์นี้ยังอยู่ใน Beta ซึ่งเนื้อหาที่ถูกซ่อนจะยังไม่ซิงค์ผ่านอุปกรณ์ต่างๆ ที่ผู้ใช้ได้ล็อกอินไว้</li>\n</ul>\n<p>นอกจากนี้ยังมีการแก้ไขบั๊กและอื่นๆ เช่น แก้ไขบั๊กที่ไม่โชว์รายชื่อบัญชีที่ถูกบล็อกและ Mute, แก้ไขบั๊กที่ไม่โชว์เนื้อหาในหน้า Home screen, แก้ไขบั๊กที่ส่งผลให้แอปเด้งเมื่อกดที่ Thread และ ปรับลิงก์หน้า Policy และ Term of Service ให้หาได้ง่ายขึ้น</p>\n<p>ที่มา: <a href=\"https://bsky.app/profile/bsky.app/post/3khhtntbo6o2h\">Bluesky</a> ผ่าน <a href=\"https://techcrunch.com/2023/12/26/bluesky-rolls-out-in-app-video-and-music-player-for-links-and-a-new-hide-post-feature/\">TechCrunch</a></p>\n<p><img src=\"https://www.blognone.com/sites/default/files/externals/d907f2e00bef7a773a66d22f5befddf2.jpg\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/social-network\">Social Network</a></div><div><a href=\"/topics/twitter\">Twitter</a></div></div></div>","author":"juniorlab","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90f7f1f45afa896ad7c2334fff793f7ae224d6d61436ee542e8c5ac49772c9cb","category":"Thai"}