{"title":"[ลือ] OpenAI เจอเงื่อนไขเพิ่มทุนรอบใหม่ 4 หมื่นล้านดอลลาร์ - ต้องเป็นบริษัท For-Profit ให้ได้ในปีนี้","link":"https://www.blognone.com/node/145546","date":1743235318000,"content":"<div><div><div><p>The Wall Street Journal มีรายงานเพิ่มเติมเกี่ยวกับแผนเพิ่มทุนของ OpenAI รอบใหม่ ที่จะรับเงิน 40,000 ล้านดอลลาร์ นำโดย SoftBank ร่วมกับผู้ลงทุนรายอื่น นั่นคือเงินรอบนี้มาพร้อมเงื่อนไขที่ OpenAI ต้องทำให้ได้ด้วย</p>\n<p>ข้อตกลงนั้นระบุว่า OpenAI ต้องสามารถปรับโครงสร้างบริษัทให้เป็นบริษัทอิสระ ที่แสวงหากำไรเต็มรูปแบบ (For-Profit) ให้ได้<strong>ภายในปีนี้</strong> หากไม่สามารถทำได้ เงินลงทุนจะลดลงเหลือ 20,000 ล้านดอลลาร์</p>\n<p>อุปสรรค์สำคัญในการปรับโครงสร้าง OpenAI จาก<a href=\"https://www.blognone.com/node/136815\">ปัจจุบันเป็น Non-Profit ที่ถือหุ้นในบริษัท For-Profit</a> แบบจำกัดเพดานกำไรอีกหนึ่งชั้น ให้มาเป็นรูปแบบ <a href=\"https://www.blognone.com/node/142206\">For-Profit</a> แล้วถือหุ้นบริษัท Non-Profit ตรงข้ามกัน นั้นมีสองประเด็น อย่างแรกคือผู้ถือหุ้นส่วน For-Profit รายใหญ่ที่สุดปัจจุบันคือ <a href=\"https://www.blognone.com/node/142653\">Microsoft</a> ซึ่งยังหาข้อสรุปไม่ได้ และปัญหาถัดมาคือ<a href=\"https://www.blognone.com/node/142940\">หน่วยงานกฎหมาย</a>ของรัฐแคลิฟอร์เนียจะอนุมัติหรือไม่</p>\n<p>หาก OpenAI ไม่สามารถแปลงบริษัทให้เป็น For-Profit ได้เลย นอกจากกระทบกับเงินเพิ่มทุนจาก SoftBank รอบนี้ ยังอาจส่งผลกับเงินเพิ่มทุนที่ได้เมื่อ<a href=\"https://www.blognone.com/node/142340\">ตุลาคมปีที่แล้ว</a>ด้วย เพราะมีรายงานว่า OpenAI ทำข้อตกลงกับนักลงทุนด้วยว่าจะแปลงบริษัทเป็น For-Profit ให้สำเร็จภายในสองปี อีกทั้งอาจส่งผลต่อแผนเพิ่มทุนในระยะยาว เนื่องจากบริษัทปัญญาประดิษฐ์คู่แข่งรายอื่นไม่มีปัญหาเรื่องนี้</p>\n<p>ที่มา: <a href=\"https://www.wsj.com/tech/ai/openais-latest-funding-round-comes-with-a-20-billion-catch-1e47d27d\">The Wall Street Journal</a></p>\n<p><img src=\"https://www.blognone.com/sites/default/files/externals/c2b7b838a9324443475a29de01ce822e.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/softbank\">SoftBank</a></div><div><a href=\"/topics/rumors\">Rumors</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3594de7315d4f21a0d7b663339c9ed3de6861f873e6c33247db117a850ebd250","category":"Thai"}