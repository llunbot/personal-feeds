{"title":"OpenAI เตรียมเปิดตัว GPT Store สัปดาห์หน้า","link":"https://www.blognone.com/node/137501","date":1704411861000,"content":"<div><div><div><p>OpenAI อีเมลแจ้งนักพัฒนาว่า GPT Store ที่ให้นักพัฒนาเผยแพร่แชทบอตที่สร้างจาก <a href=\"https://www.blognone.com/node/136603\">GPTs ชุดเครื่องมือทำแชทบอตคัสตอม</a>แบบ no-code ซึ่งตามแผนเดิมตัวสโตร์จะเปิดให้ใช้งานเดือนธันวาคมแต่<a href=\"https://www.blognone.com/node/137043\">เลื่อน</a>ออกไป ตอนนี้ได้กำหนดการเปิดตัวใหม่แล้วคือสัปดาห์หน้า</p>\n<p>ทั้งนี้ OpenAI ยังบอกนักพัฒนาให้ตรวจสอบข้อกำหนดและแนวทางการใช้งานที่ปรับปรุงใหม่ก่อน เพื่อให้แน่ใจว่า GPT ที่สร้างขึ้นมาจะถูกต้องตามระเบียบการเผยแพร่ในสโตร์</p>\n<p>ในตอนเปิดตัว GPT Store นั้น OpenAI บอกว่าผู้สร้างแชทบอตสามารถทำเงินได้ หากมีคนมาใช้งาน GPT ของตน อย่างไรก็ตาม OpenAI ยังไม่ได้เปิดเผยรายละเอียดวิธีการแบ่งรายได้แต่อย่างใด</p>\n<p>ที่มา: <a href=\"https://techcrunch.com/2024/01/04/openais-app-store-for-gpts-will-launch-next-week/\">TechCrunch</a></p>\n<p><img src=\"https://www.blognone.com/sites/default/files/externals/4b323e4c2b36cedd08fe09a994e492a1.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2828bc69a8185f64b258a0dc7a9ee1fd9cbbfae64c324b2528f60f6708fefc26","category":"Thai"}