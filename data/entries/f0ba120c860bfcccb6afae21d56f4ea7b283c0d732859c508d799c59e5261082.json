{"title":"Amazon ประกาศขายรถยนต์ออนไลน์ผ่านหน้าเว็บปี 2024 เริ่มจาก Hyundai ยี่ห้อแรก","link":"https://www.blognone.com/node/136790","date":1700186605000,"content":"<div><div><div><p>Amazon ประกาศขายรถยนต์ผ่านหน้าเว็บไซต์ในปี 2024 โดยเริ่มจาก Hyundai เป็นพาร์ทเนอร์รายแรก</p>\n<p>เราอาจเคยเห็นเว็บอีคอมเมิร์ซฝั่งจีนขายรถยนต์ออนไลน์มาก่อนแล้ว แต่กรณีของ Amazon เพิ่งขายรถยนต์ผ่านหน้าเว็บเป็นครั้งแรก ตอนนี้ยังไม่มีหน้าจอตัวอย่างออกมาให้เห็น แต่ Amazon ระบุว่าลูกค้าสามารถเลือกรุ่น สี ตัวเลือกอุปกรณ์อื่นๆ รวมถึงการจ่ายเงินและวิธีการผ่อนชำระ ได้ผ่านหน้าเว็บ Amazon ทั้งหมด ส่วนวิธีการส่งมอบเลือกได้ทั้งรับที่ศูนย์บริการใกล้บ้านหรือจะนัดเวลามาส่งที่บ้านก็ได้เช่นกัน</p>\n<p>การซื้อรถยนต์ออนไลน์อาจไม่ใช่เรื่องใหม่ในตลาดสหรัฐ เพราะ Tesla ทำมาตั้งแต่แรกแล้ว แต่การที่ยักษ์ใหญ่อย่าง Amazon ซึ่งมีฐานลูกค้ามหาศาล หันมาเจาะตลาดนี้บ้างย่อมถือเป็นความเคลื่อนไหวที่น่าจับตา</p>\n<p>นอกจากการสั่งซื้อรถยนต์ออนไลน์แล้ว Hyundai ยังประกาศรองรับระบบสั่งงานด้วยเสียง Alexa ในรถยนต์ที่ขายปี 2025 และเลือกใช้ AWS เป็นคลาวด์สำหรับระบบงานภายในของตัวเองด้วย</p>\n<p><img alt=\"No Description\" src=\"https://www.blognone.com/sites/default/files/externals/9e7d804e686d634df3d3eb6d24f04a14.jpg\" /></p>\n<p>ที่มา - <a href=\"https://www.aboutamazon.com/news/company-news/amazon-hyundai-partnership\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/e-commerce\">E-commerce</a></div><div><a href=\"/topics/hyundai\">Hyundai</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0ba120c860bfcccb6afae21d56f4ea7b283c0d732859c508d799c59e5261082","category":"Thai"}