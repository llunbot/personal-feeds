{"title":"Netflix เซอร์ไพรส์ผู้ใช้ส่งแผ่น DVD พิเศษสูงสุด 10 แผ่น ปิดท้ายบริการเช่า DVD 25 ปี","link":"https://www.blognone.com/node/135346","date":1692352504000,"content":"<div><div><div><p>ก่อนหน้านี้ <a href=\"https://www.blognone.com/node/133476\">Netflix แจ้งว่าจะปิดบริการจัดส่ง DVD ทางไปรษณีย์ หลังเปิดให้บริการมา 25 ปี</a> ล่าสุดมีผู้ใช้งาน Reddit โพสต์ภาพว่า Netflix ส่งเมลเซอร์ไพรส์ผู้ใช้บริการ โดยจะแจกแผ่น DVD ชุดพิเศษสูงสุดถึง 10 แผ่น ในวันที่ 29 กันยายน ซึ่งเป็นวันสุดท้ายของการให้บริการ</p>\n<p>โดยผู้ใช้ต้องคลิกเข้าร่วมรับแผ่น DVD ที่อยู่ในเมลภายในวันที่ 29 สิงหาคม ซึ่งทาง Netflix จะเลือกแผ่น DVD ตามภาพยนตร์ที่แสดงในคิวภาพยนตร์ของผู้ใช้ และระบุเพิ่มเติมว่า คนที่เข้าร่วมจะไม่รู้ว่าได้แผ่น DVD พิเศษนี้ จนกว่าจะถูกส่งมาถึง แต่สมาชิกที่ได้รับแผ่น DVD ชุดพิเศษ จะต้องส่งคืนพร้อมกับแผ่น DVD อื่นๆ ในวันที่ 27 ตุลาคม 2023 ซึ่งมีจำนวนจำกัดและจัดส่งในสหรัฐอเมริกาเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/72685461bfd78199a4f7d4b77b6cbeb0.png\" /></p>\n<p>ที่มา:<a href=\"https://www.theverge.com/2023/8/17/23835731/netflix-dvd-customers-10-extra-discs\">The Verge</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/dvd\">DVD</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4bcefe30c92a2a4beee9f5f7222c47df557af1597ab77ccd6e638d20ae570df","category":"Thai"}