{"title":"Pixel Pass แผนจ่าย Pixel 6 เดือนละ 45 ดอลลาร์ ได้ YouTube Premium, Google One ด้วย","link":"https://www.blognone.com/node/125365","date":1634690111000,"content":"<div><div><div><p>กูเกิลเปิดตัวแผนเหมาจ่ายรายเดือน Pixel Pass ตรงตาม<a href=\"https://www.blognone.com/node/125207\">ข่าวหลุด</a> โดยเป็นการจ่ายรายเดือนเป็นเวลา 2 ปี ได้มือถือ Pixel 6 และบริการพรีเมียมอื่นๆ ของกูเกิลตลอดระยะเวลาโปรแกรม</p>\n<ul>\n<li>YouTube Premium</li>\n<li>YouTube Music Premium</li>\n<li>Google One แบบพื้นที่ 200GB</li>\n<li>Google Play Pass เล่นเกมและใช้แอพจาก Google Play บางตัวแบบไม่มีโฆษณา</li>\n<li>Preferred Care ประกันอุบัติเหตุและการซ่อมมือถือ</li>\n</ul>\n<p>ราคาของ Pixel Pass อยู่ที่ 45 ดอลลาร์ต่อเดือน (Pixel 6) และ 55 ดอลลาร์ต่อเดือน (Pixel 6 Pro) หากต้องการใช้เครือข่าย Google Fi เพิ่มด้วย จ่ายเพิ่มอีก 5 ดอลลาร์</p>\n<p>กูเกิลคำนวณมาให้ว่า Pixel Pass จะช่วยประหยัดค่าใช้จ่าย 294 ดอลลาร์ตลอดระยะเวลา 2 ปี และถ้าใช้ Google Fi เพิ่มด้วยจะประหยัด 414 ดอลลาร์ หากต้องการยกเลิกกลางทางก็สามารถทำได้ แค่จ่ายค่ามือถือส่วนที่เหลือเท่านั้น</p>\n<p>แน่นอนว่าบริการดีๆ แบบนี้มีเฉพาะในสหรัฐอเมริกาเท่านั้น</p>\n<p>ที่มา - <a href=\"https://blog.google/products/pixel/introducing-pixel-pass/\">Google</a></p>\n<p><img src=\"https://www.blognone.com/sites/default/files/externals/ff8a65b28aeccaf00d02c9748ed979c6.jpg\" /></p>\n</div></div></div><div><div>Topics: </div><div><div><a href=\"/topics/google-pixel-6\">Google Pixel 6</a></div><div><a href=\"/topics/google-one\">Google One</a></div><div><a href=\"/topics/google\">Google</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d25cde69b02c1284f049aac88c721955836e73f93a7e031b094855d315b6acc","category":"Thai"}