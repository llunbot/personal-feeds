{"title":"Circle บริษัทที่ออกเหรียญ USDC ไอพีโอเข้าตลาดหุ้นแล้ว วันแรกร้อนแรงบวก 168%","link":"https://www.blognone.com/node/146815","date":1749168892000,"content":"<span>Circle บริษัทที่ออกเหรียญ USDC ไอพีโอเข้าตลาดหุ้นแล้ว วันแรกร้อนแรงบวก 168%</span>\n\n  <div>\n    <div>Body</div>\n              <div><p>Circle Internet Group หรือ Circle บริษัทที่ออกเหรียญ stable USDC นำบริษัท<a href=\"https://www.blognone.com/node/146648\">ไอพีโอ</a>เข้าซื้อขายในตลาดหลักทรัพย์นิวยอร์กเมื่อวานนี้ ตัวย่อ CRCL ราคาหุ้นวันแรกปิดการซื้อขายที่ 87.50 ดอลลาร์ต่อหุ้น เพิ่มขึ้นถึง 168% จากราคาไอพีโอ 31 ดอลลาร์ ในระหว่างช่วงการซื้อขายราคาหุ้นปรับขึ้นไปสูงสุดมากกว่าสามเท่าที่ 103.75 ดอลลาร์ต่อหุ้น</p>\n<p>Circle เคยมีแผนนำบริษัทเข้า<a href=\"https://www.blognone.com/node/127232\">ตลาดหุ้นในปี 2022</a> แต่ได้ยกเลิกไป แล้วกลับมาไอพีโอสำเร็จในปีนี้</p>\n<p>Jeremy Allaire ซีอีโอและผู้ร่วมก่อตั้ง Circle ในปี 2013 เดิมทำธุรกิจระบบจ่ายเงินและกระเป๋าเงินคริปโต จากนั้นขยายมาออกเหรียญ USDC ที่มีเงินดอลลาร์เป็นสินทรัพย์ค้ำ ด้วยความร่วมมือกับ Coinbase ในปี 2018 และแบ่งรายได้ร่วมกัน ปัจจุบัน USDC เป็น stablecoin ที่มีมูลค่ารวม (Market Cap.) เป็นอันดับ 2 รองจาก USDT ของ Tether</p>\n<p>ที่มา: <a href=\"https://www.cnbc.com/2025/06/05/stablecoin-issuer-circle-soars-in-nyse-debut-after-pricing-ipo-above-expected-range.html\">CNBC</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 06/06/2025 - 07:14</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1338702ba16f27f69da93fc19ca92955d67a1e086ffe3df4fd0f68b9ffd7f4b6","category":"Thai"}