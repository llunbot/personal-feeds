{"title":"Meta ประกาศปลดพนักงานบริษัทรอบใหม่ ให้ออกเฉพาะกลุ่ม 5% ที่มี Performance น้อยที่สุด","link":"https://www.blognone.com/node/144111","date":1736875652000,"content":"<div><div><div><p>Meta ประกาศแผนปลดพนักงานรอบใหม่ คิดเป็นจำนวน 5% ของพนักงานทั้งหมดหรือประมาณ 3,600 คน โดยเป็นพนักงานที่มีผลการประเมิน 5% ต่ำสุดในบริษัท</p>\n<p>Mark Zuckerberg ซีอีโอ Meta อธิบายในอีเมลที่ส่งถึงพนักงานทุกคนว่า ตอนนี้บริษัทกำลังพัฒนาเทคโนโลยีที่สำคัญของโลกทั้ง AI, แว่นตาอัจฉริยะ, โซเชียลมีเดียยุคใหม่ จึงเป็นปีที่เข้มข้นและท้าทาย เขาจึงต้องการทีมงานที่ดีที่สุด เลยตัดสินใจเพิ่มเกณฑ์ให้สูงคนด้วยการคัดคนที่ประสิทธิภาพน้อยที่สุดออก 5% ซึ่ง Meta มีระบบประเมินและให้พนักงานออกแบบนี้อยู่แล้ว แต่เกณฑ์ที่ประกาศนี้เป็นรอบพิเศษมีผลกับทั้งบริษัท</p>\n<p>ประกาศปลดพนักงานครั้งใหญ่ล่าสุดของ Meta คือต้นปี 2023 ประมาณ 10,000 ตำแหน่ง และ<a href=\"https://www.blognone.com/node/142605\">อีกจำนวนหนึ่ง</a>ช่วงปลายปีที่แล้ว</p>\n<p>ที่มา: <a href=\"https://www.bloomberg.com/news/articles/2025-01-14/meta-is-planning-to-cut-5-of-lowest-performers-memo-shows\">Bloomberg</a></p>\n<p><img src=\"https://www.blognone.com/sites/default/files/externals/fc771fc474b76ef2ac6367be49b2bb4e.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"922af344b02ec9c5891d60919f585324fa21f9a4df09a621ebca044f7330177a","category":"Thai"}