{"title":"Meta เริ่มแบนเนื้อหาข่าวบน FB/IG ในแคนาดา หลังกฎหมายแบ่งรายได้ให้กับสื่อบังคับใช้","link":"https://www.blognone.com/node/134505","date":1687499303000,"content":"<div><div><div><p>Meta ประกาศเริ่มแบนแสดงผลเนื้อหาข่าวบน Facebook และ Instagram ในแคนาดา หลังจากที่สภา ผ่านร่างกฎหมาย Online News Act (Bill C-18) ที่บังคับให้แพลตฟอร์มอย่าง Facebook และ Google ต้องแบ่งรายได้ให้กับสื่อมวลชน ซึ่ง Meta <a href=\"https://www.blognone.com/node/133751\">เคยประกาศ (เชิงขู่) แบนข่าวในแคนาดา</a>ไปก่อนหน้านี้แล้ว</p>\n<p>เมื่อวันพฤหัสบดี กฎหมาย Bill C-18 ได้รับการอนุมัติจากวุฒิสภา และจะประกาศใช้อย่างเป็นทางการในเร็ว ๆ นี้ หลังกฎหมายถูกอนุมัติได้ไม่นาน Meta ก็ประกาศจะยุติการเผยแพร่ข่าวบน Facebook และ Instagram ในแคนาดาก่อนที่กฎหมายจะมีผลบังคับใช้ โดยขณะนี้ Meta ได้ทดลองแบนการเข้าถึงข่าว ทั้งการดู และ แชร์เนื้อหา กับผู้ใช้บางรายในแคนาดาแล้ว</p>\n<p>ก่อนหน้านี้ Google ได้เสนอให้มีการแก้ไขกฎหมาย โดยอ้างว่ากฎหมายของแคนาดานั้นครอบคลุมเนื้อเกินกว่าข่าว เพราะมีการกำหนดราคาลิงค์ข่าวที่แสดงในผลการค้นหา ซึ่งสามารถใช้กับเนื้อหารูปแบบอื่น ๆ ได้ แต่รัฐบาลกลางของแคนาดากลับปฏิเสธต่อข้อเสนอในการแก้ไข</p>\n<p>นอกจากกฎหมาย Bill C-18 ของแคนาดาแล้วในออสเตรเลีย สหรัฐอเมริกา และ นิวซีแลนด์ เองก็มีกฎหมายที่บังคับให้แพลตฟอร์มโซดชียลมีเดียต้องแบ่งรายได้ให้สื่อมวลชนเช่นกัน โดย Meta เคย<a href=\"https://www.blognone.com/node/121247\">แบนเนื้อหาข่าวบน Facebook ในออสเตรเลีย</a> และ<a href=\"https://www.blognone.com/node/134117\">ขู่แบนเนื้อหาข่าวบน Facebook และ Instagram ในแคลิฟอร์เนียมาแล้ว</a></p>\n<p>ที่มา : <a href=\"https://about.fb.com/news/2023/06/changes-to-news-availability-on-our-platforms-in-canada/\">Meta</a>, <a href=\"https://www.reuters.com/technology/meta-end-access-news-facebook-instagram-canada-2023-06-22/\">REUTERS</a></p>\n<p><img src=\"https://www.blognone.com/sites/default/files/externals/ea77f3d3c63dee17684d5d33ae3d5da3.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/canada\">Canada</a></div><div><a href=\"/topics/news\">News</a></div><div><a href=\"/topics/lawsuits\">Lawsuits</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42d7516be91f363309699310d59af57a244212627cbf9089e10030e339d89d84","category":"Thai"}