{"title":"AMD ไตรมาส 1/2024 กลุ่ม Data Center และ Client โตมากกว่า 80% ตามความต้องการชิป AI","link":"https://www.blognone.com/node/139501","date":1714524833000,"content":"<div><div><div><p>AMD รายงานผลประกอบการของไตรมาสที่ 1 ปี 2024 มีรายได้รวม 5,473 ล้านดอลลาร์ เพิ่มขึ้น 2% เทียบกับไตรมาสเดียวกันในปีก่อน และมีกำไรสุทธิ 123 ล้านดอลลาร์ ตามบัญชีแบบ GAAP</p>\n<p>Dr. Lisa Su ซีอีโอ AMD กล่าวว่ารายได้จากกลุ่ม Data Center และ Client มีการเติบโตสูงมากกว่า 80% จากความต้องการชิปปัญญาประดิษฐ์<a href=\"https://www.blognone.com/node/132138\">ตระกูล MI300</a> ควบคู่ไปกับยอดขาย Ryzen และ EPYC ที่เพิ่มขึ้น ถือเป็นช่วงเวลาที่น่าตื่นเต้นของอุตสาหกรรม ที่ AI เข้ามาเพิ่มความต้องการหน่วยประมวลผลมากขึ้นในทุกกลุ่มลูกค้า ซึ่ง AMD ก็มีสินค้ารองรับในทุกกลุ่ม</p>\n<p>Su ให้ข้อมูลเพิ่มเติมในช่วงแถลงผลประกอบการว่าตอนนี้มีลูกค้ารายใหญ่ทั้ง ไมโครซอฟท์, Meta, Oracle ที่สั่งซื้อชิป MI300X ที่<a href=\"https://www.blognone.com/node/137120\">เปิดตัวเมื่อปลายปีที่แล้ว</a>ไปใช้งาน เฉพาะยอดขายตัวนี้สูงกว่า 1 พันล้านดอลลาร์ แล้ว ในปีนี้ AMD มีแผนออกชิป AI รุ่นใหม่เพื่อรองรับความต้องการของลูกค้าอีกด้วย</p>\n<p>ที่มา: <a href=\"https://ir.amd.com/news-events/press-releases/detail/1192/amd-reports-first-quarter-2024-financial-results\">AMD</a> และ <a href=\"https://www.cnbc.com/2024/04/30/amd-gaming-revenue-falls-48percent-year-over-year-and-the-stock-is-down.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/1e3401f66fe118a79a0d24705cb7216e.jpeg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"349d9298921d8a75a041841f9fa0f53d717df5615c4106436a37633e07411e53","category":"Thai"}