{"title":"PayPal รายงานผลประกอบการไตรมาส การใช้จ่ายบนแพลตฟอร์มเพิ่มขึ้น 11%","link":"https://www.blognone.com/node/141156","date":1722385219000,"content":"<div><div><div><p>PayPal รายงานผลประกอบการประจำไตรมาสที่ 2 ปี 2024 มีรายได้รวมเพิ่มขึ้น 8% จากช่วงเดียวกันในปีก่อนเป็น 7,885 ล้านดอลลาร์ และมีกำไรสุทธิตามบัญชี GAAP 1,128 ล้านดอลลาร์</p>\n<p>ปริมาณการจ่ายเงินบนแพลตฟอร์มทั้งหมดเพิ่มขึ้น 11% เป็น 416,814 ล้านดอลลาร์ จากจำนวนธุรกรรม 6,580 ล้านครั้ง จำนวนบัญชีที่มีความเคลื่อนไหวใน 1 ปี 29 ล้านบัญชี เพิ่มขึ้นเล็กน้อยจาก<a href=\"https://www.blognone.com/node/139494\">ไตรมาสก่อนหน้านี้</a></p>\n<p>Alex Chriss ซีอีโอ PayPal ตอบคำถามในช่วงแถลงผลประกอบการถึงการแข่งขันกับ Apple Pay บอกว่าหากดูส่วนแบ่งการใช้จ่ายผ่านเว็บหรือเดสก์ท็อป ที่คิดเป็น 40-50% ของธุรกรรมทั้งหมด บริษัทยังไม่เห็นการลดลงของส่วนแบ่งในช่วง 4 ปีที่ผ่านมา</p>\n<p>ที่มา: <a href=\"https://www.reuters.com/technology/paypal-lifts-2024-profit-forecast-spending-holds-up-margins-improve-2024-07-30/\">Reuters</a> และ <a href=\"https://s201.q4cdn.com/231198771/files/doc_financials/2024/q2/PYPL-2Q-24-Earnings-Release.pdf\">PayPal</a> (pdf)</p>\n<p><img src=\"https://www.blognone.com/sites/default/files/externals/f4dc4d55ad431c302d46ec1d96e69cf0.png\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9062440dcd46833e2287641bad63d11887b9fbd62c846d72916ad9abb5860ff","category":"Thai"}