{"title":"YouTube เปลี่ยนวิธีนับวิวของ Shorts - วิดีโอเริ่มเล่นหรือถูกเล่นซ้ำ บวก 1 ทันที","link":"https://www.blognone.com/node/145493","date":1743031358000,"content":"<div><div><div><p>YouTube ประกาศเปลี่ยนแปลงวิธีนับจำนวนการรับชมหรือยอดวิว มีผล<strong>เฉพาะคลิปวิดีโอสั้น Shorts</strong> โดยเปลี่ยนจากนับเป็น 1 วิวหากคลิปถูกรับชมในระยะเวลาหนึ่ง มาเป็นนับทันทีเมื่อวิดีโอเริ่มเล่น หรือถูกเล่นซ้ำ</p>\n<p>การเปลี่ยนแปลงนี้เริ่มมีผลตั้งแต่ 31 มีนาคม 2025 เป็นต้นไป YouTube บอกว่าครีเอเตอร์อาจพบว่าจำนวนวิวของ Shorts สูงขึ้นมาก ซึ่งเป็นผลจากการเปลี่ยนแปลงนี้ ส่วนรายละเอียดเพิ่มเติมมีดังนี้</p>\n<ul>\n<li>Shorts ยังเก็บข้อมูลการนับวิวแบบเดิม เรียกว่า Engaged Views สามารถดูได้ในหน้ารายงานของครีเอเตอร์</li>\n<li>วิดีโอฟอร์แมตอื่น ยังนับยอดวิวด้วยวิธีการเดิม นั่นคือ Views ที่แสดง และ Engaged Views คือตัวเลขเดียวกัน</li>\n<li>การคำนวณส่วนแบ่งรายได้กับครีเอเตอร์ยังใช้ Engaged Views เป็นตัววัดผลหลักเหมือนเดิม</li>\n</ul>\n<p>ปัจจุบัน Shorts <a href=\"https://www.blognone.com/node/142372\">สามารถอัปโหลดคลิปความยาวสูงสุดได้ 3 นาที</a></p>\n<p>ที่มา: <a href=\"https://www.youtube.com/watch?v=-QM6O4yPfrI\">YouTube: Creator Insider</a></p>\n<p><img alt=\"No Description\" src=\"https://www.blognone.com/sites/default/files/externals/187426bcd23304b24462c575de49f8f0.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1b7d241e3f07705d8a9727bf01a653ee2cce5989ce748e5f2ae1c89bde4d195","category":"Thai"}