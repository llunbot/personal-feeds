{"title":"Settings ของ Windows 11 จะเพิ่มฟีเจอร์ค้นหาพลัง AI กดเปลี่ยนค่าได้ทันที","link":"https://www.blognone.com/node/146358","date":1746932017000,"content":"<div><div><div><p>นอกจาก <a href=\"https://www.blognone.com/node/146356\">Start Menu แบบใหม่ของ Windows 11 ที่เพิ่มเซคชั่น All Apps</a> ไมโครซอฟท์ยังประกาศฟีเจอร์ใหม่ของ Windows 11 อีกหลายอย่าง</p>\n<p>ที่น่าสนใจคือ Settings เพิ่มฟีเจอร์ AI ช่วยอ่านคำค้นหาของผู้ใช้ เดิมทีเวลาเราหาอะไรในช่องค้นหาของ Settings ต้องพิมพ์คีย์เวิร์ดให้ตรง (เช่น ถ้าลองพิมพ์คำว่า add account หรือ remove user จะหาอะไรไม่เจอเลย)</p>\n<p>ของใหม่ที่เพิ่มเข้ามาคือใช้ AI ทำความเข้าใจกับสิ่งที่ผู้ใช้ค้นหา แล้วแสดงรายการตั้งค่าขึ้นมาในผลการค้นหา กด Apply เพื่อปรับค่าได้ทันที โดยไม่ต้องเข้าไปยังหน้า Settings นั้นๆ ด้วยซ้ำ</p>\n<p>ฟีเจอร์นี้จะเริ่มเปิดใช้กับผู้ทดสอบ Windows Insiders บน Copilot+ PC ที่เป็น Snapdragon ก่อน ส่วนพีซีที่เป็นซีพียู AMD/Intel จะตามมาในลำดับถัดไป</p>\n<p>ที่มา - <a href=\"https://blogs.windows.com/windowsexperience/2025/05/06/introducing-a-new-generation-of-windows-experiences/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/1824f9ea522d758167c8a5c14c512558.jpeg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27106326626f6231e9a58d4b8a1cea851790a845dec63165d84ae0a7e07f64fe","category":"Thai"}