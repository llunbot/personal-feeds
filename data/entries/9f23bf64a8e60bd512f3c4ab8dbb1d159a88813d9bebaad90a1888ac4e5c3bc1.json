{"title":"กระทรวง DE ชงเพิ่มโทษคนขายข้อมูล จากจำคุก 1 ปี เป็น 5 ปี เพื่อลดอาชญากรรมออนไลน์","link":"https://www.blognone.com/node/143454","date":1733311767000,"content":"<div><div><div><p><strong>กระทรวงดิจิทัลเพื่อเศรษฐกิจและสังคม</strong> (DE) เตรียมชงเพิ่มโทษ <strong>การซื้อขายข้อมูลส่วนบุคคล</strong> จากโทษจำคุก 1 ปี เป็น 5 ปี และเพิ่มความรับผิดชอบของสถาบันการเงิน ผู้ให้บริการเครือข่ายโทรศัพท์ ผู้ให้บริการโทรคมนาคม และผู้ให้บริการสื่อสังคมออนไลน์ เมื่อผู้ใช้บริการได้รับความเสียหาย รวมติดตามเร่งคืนเงินให้ผู้เสียหาย เมื่อถูกมิจฉาชีพหลอกลวง</p>\n<p>การชงเพิ่มโทษในครั้งนี้ เป็นการยกระดับมาตรการป้องกัน เพื่อลดอาชญากรรมออนไลน์ และช่วยให้การรั่วไหลของข้อมูลลดลงเหลือศูนย์เร็วขึ้นสอดคล้องกับเป้าหมายของกระทรวง</p>\n<p>ทั้งนี้ ร่างแก้ไขเพิ่มเติม พ.ร.ก. มาตรการป้องกันและปราบปรามอาชญากรรมทางเทคโนโลยี พ.ศ.2566 กำลังอยู่ในการพิจารณาของคณะกรรมการกฤษฎีกา และคาดว่าคณะรัฐมนตรีจะพิจารณาเร็วๆ นี้</p>\n<p>ที่มา: ข่าวประชาสัมพันธ์</p>\n<p><img src=\"https://www.blognone.com/sites/default/files/externals/0436db81ae3f09dc5f15295786a7b11e.jpg\" alt=\"DE\" /></p>\n</div></div></div><div><div>Topics: </div><div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/government\">Government</a></div><div><a href=\"/topics/thailand\">Thailand</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f23bf64a8e60bd512f3c4ab8dbb1d159a88813d9bebaad90a1888ac4e5c3bc1","category":"Thai"}