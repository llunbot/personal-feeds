{"title":"SK Hynix รายงานผลประกอบการไตรมาส เติบโตสูงตามความต้องการชิปสำหรับ AI","link":"https://www.blognone.com/node/146034","date":1745493487000,"content":"<div><div><div><p>SK Hynix รายงานผลประกอบการของไตรมาสที่ 1 ปี 2025 มีรายได้รวม 17.6391 ล้านล้านวอน เพิ่มขึ้น 42% จากไตรมาสเดียวกันในปีก่อน มีกำไรจากการดำเนินงานเพิ่มขึ้น 158% เป็น 7.4405 ล้านล้านวอน อัตรากำไร 42% และมีกำไรสุทธิ 8.1082 ล้านล้านวอน</p>\n<p>รายได้ของ SK Hynix ยังเติบโตสูง โดยไตรมาสนี้เป็นสถิติสูงสุดอันดับสองของบริษัท ส่วนไตรมาสอันดับหนึ่งคือ<a href=\"https://www.blognone.com/node/144306\">ไตรมาส 4/2024</a> ที่ผ่านมา</p>\n<p>SK Hynix บอกว่าบริษัทได้ประโยชน์จากความต้องการชิปหน่วยความจำที่สูงมากในตลาด เป็นผลจากการแข่งขันด้าน AI จึงทำให้สินค้ามูลค่าสูงของบริษัทอย่าง HBM3E แบบ 12 เลเยอร์ และ DDR5 มียอดขายสูงมาก แนวโน้มนี้ยังคงเป็นต่อไปในไตรมาสปัจจุบัน เนื่องจากธรรมชาติของ HBM จะมีการสั่งซื้อล่วงหน้าระดับ 1 ปี</p>\n<p>ผู้บริหาร SK Hynix ให้ข้อมูลเพิ่มเติมในช่วงแถลงผลประกอบการถึงผลกระทบจากการเก็บภาษีนำเข้าเพิ่มเติมของสหรัฐว่ามีจำกัด เพราะความต้องการเซิร์ฟเวอร์สำหรับ AI ยังสูงมาก และยังมีโอกาสจากตลาดใหม่ที่เริ่มสั่งชิปสำหรับงาน AI มากขึ้นเพื่อใช้ในสินค้ารุ่นใหม่อย่างพีซีและสมาร์ทโฟน</p>\n<p>บริษัทยังพูดถึงกระแสของ DeepSeek ว่าโมเดลโอเพนซอร์สทำให้เกิดารเข้าถึงและพัฒนาโครงการ AI จำนวนมากขึ้น ความต้องการชิปสำหรับ AI เลยยังเป็นไปในทิศทางเพิ่มขึ้นอยู่ดี</p>\n<p>ที่มา: <a href=\"https://news.skhynix.com/sk-hynix-announces-1q25-financial-results/\">SK Hynix</a> และ <a href=\"https://www.cnbc.com/2025/04/24/sk-hynix-quarterly-earnings-top-estimates.html\">CNBC</a></p>\n<p><img src=\"https://www.blognone.com/sites/default/files/externals/949a53bf3d79fa70450f1fb96e7a8128.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e035a17006beb85507dc12da29272b978b7227f531657e21a9993a72b9b06ab3","category":"Thai"}