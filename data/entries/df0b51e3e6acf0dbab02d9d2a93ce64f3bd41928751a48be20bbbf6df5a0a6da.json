{"title":"ศาลแคลิฟอร์เนียปฏิเสธคำร้องที่ Elon Musk ต้องการให้ระงับการแปลง OpenAI เป็นบริษัท For-Profit","link":"https://www.blognone.com/node/145088","date":1741159659000,"content":"<div><div><div><p>ผู้พิพากษาศาลรัฐบาลกลางแคลิฟอร์เนียปฏิเสธคำร้องของ Elon Musk ที่ให้<a href=\"https://www.blognone.com/node/143398\">ระงับแผนปรับโครงสร้าง OpenAI</a> เป็นแบบแสวงหากำไร (For-Profit) โดยให้เหตุผลว่าหลักฐานที่แสดงไม่เพียงพอ อย่างไรก็ตามศาลบอกว่าคดีฟ้องร้องประเด็นอื่นระหว่าง Elon Musk กับ OpenAI ยังสามารถดำเนินการต่อไปได้</p>\n<p>OpenAI <a href=\"https://www.blognone.com/node/75739\">ก่อตั้ง</a>ด้วยโครงสร้างบริษัทแบบหน่วยงานไม่แสวงหากำไร แต่เนื่องจากการพัฒนาปัญญาประดิษฐ์ความสามารถรอบด้านหรือ AGI ตามเป้าหมายขององค์กรต้องใช้เงินทุนจำนวนมาก OpenAI จึง<a href=\"https://www.blognone.com/node/108595\">ปรับโครงสร้างให้มีส่วนแสวงหากำไรแบบจำกัดผลตอบแทน</a> อย่างไรก็ตามรูปแบบโครงสร้างนี้ทำให้เกิดข้อจำกัดจากนักลงทุน จึงทำให้ OpenAI ต้องการ<a href=\"https://www.blognone.com/node/142653\">ปรับโครงสร้าง</a>ให้ส่วนแสวงหากำไรเป็นส่วนหลัก แต่ยังคงเป้าหมายของหน่วยงานพัฒนา AGI ที่ไม่แสวงหากำไรเอาไว้</p>\n<p>เมื่อเดือนที่แล้ว Elon Musk ได้ยื่นข้อเสนอซื้อกิจการ OpenAI โดยให้<a href=\"https://www.blognone.com/node/144647\">เงื่อนไขหนึ่ง</a>ว่าพร้อมถอนคำเสนอซื้อ ถ้า OpenAI ให้คำมั่นว่าจะไม่เปลี่ยนบริษัทเป็น For-Profit แต่ที่สุดแล้ว OpenAI ก็<a href=\"https://www.blognone.com/node/144690\">ปฏิเสธข้อเสนอ</a>ดังกล่าว</p>\n<p>ที่มา: <a href=\"https://www.cnbc.com/2025/03/04/judge-denies-musk-attempt-to-block-openai-from-becoming-for-profit-.html\">CNBC</a></p>\n<p><img src=\"https://www.blognone.com/sites/default/files/externals/7c0941090d852a50c70616ce768a8d3f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/openai\">OpenAI</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df0b51e3e6acf0dbab02d9d2a93ce64f3bd41928751a48be20bbbf6df5a0a6da","category":"Thai"}