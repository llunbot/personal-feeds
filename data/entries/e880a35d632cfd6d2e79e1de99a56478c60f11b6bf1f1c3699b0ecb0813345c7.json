{"title":"Google เปิดตัว Ads Transparency Center สามารถตรวจสอบรายละเอียดผู้ลงโฆษณาได้","link":"https://www.blognone.com/node/133217","date":1680133881000,"content":"<div><div><div><p>กูเกิลเปิดตัว <strong>Ads Transparency Center</strong> ศูนย์รวมข้อมูลโฆษณาจากผู้ลงโฆษณาที่ยืนยันตัวตน เพื่อความโปร่งใสในการเปิดเผยข้อมูล ซึ่งผู้ใช้งานสามารถค้นหารายละเอียดของโฆษณาที่พบในแพลตฟอร์มของกูเกิล, YouTube ตลอดจนโฆษณาผ่านเครือข่าย Display ได้</p>\n<p>นอกจากข้อมูลว่าโฆษณาตัวนั้น ใครเป็นผู้ลงโฆษณา ยังสามารถดูรายละเอียดเพิ่มเติมได้ เช่น โฆษณานี้เลือกลงในภูมิภาคใด แพลตฟอร์มใด และแคมเปญนั้นรันมาตั้งแต่วันที่เท่าใด นอกจากเข้าไปดูรายละเอียดผ่าน Ads Transparency Center แล้ว ผู้ใช้งานยังสามารถเข้าตรงได้ผ่านเครื่องหมาย 3 จุด ในมุมโฆษณา เพื่อเข้ามาที่หน้า Transparency Center และดูรายละเอียดเพิ่มเติมได้</p>\n<p>บริการจัดการและเปิดเผยรายละเอียดข้อมูลโฆษณาของกูเกิลนี้ เป็นคุณสมบัติที่ต่อมาจาก <a href=\"https://www.blognone.com/node/131042\">My Ad Center</a> บริการปรับแต่งโฆษณาของผู้ใช้งาน ที่เปิดตัวไปเมื่อปีที่แล้ว</p>\n<p>กูเกิลบอกว่าฟีเจอร์ใหม่นี้จะเปิดให้ใช้งานทั่วโลกภายในไม่กี่สัปดาห์ข้างหน้า</p>\n<p>ที่มา: <a href=\"https://blog.google/technology/ads/announcing-the-launch-of-the-new-ads-transparency-center/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/77457544ce042094c9e42de586419e3d.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e880a35d632cfd6d2e79e1de99a56478c60f11b6bf1f1c3699b0ecb0813345c7","category":"Thai"}