{"title":"WordStar 7.0D เวอร์ชันสุดท้ายบน DOS ถูกนำมาแจกฟรีอีกครั้ง ชวนผู้สนใจมาลองเล่น","link":"https://www.blognone.com/node/141298","date":1723041328000,"content":"<div><div><div><p>WordStar เป็นซอฟต์แวร์ word processor ยุคแรกๆ เพราะเกิดขึ้นมาตั้งแต่ปี 1978 ในยุคเครื่อง CP/M หลังจากนั้นจึงขยายมายัง MS-DOS และ Windows ในยุคแรกๆ ก่อนพ่ายแพ้ให้กับคู่แข่งคือ WordPerfect และ Microsoft Word จนล้มหายตายจากไปในวงการ</p>\n<p>แต่ WordStar ยังมีกลุ่มแฟนๆ ที่ยังใช้งานอยู่เหนียวแน่น โดยเฉพาะสายนักเขียนนิยาย เช่น <a href=\"https://www.blognone.com/node/56277\">George R.R. Martin ที่เขียน Game of Thrones ด้วย WordStar 4.0</a> แม้ว่าตัวซอฟต์แวร์ไม่ได้อัพเดตมานานมากแล้วก็ตาม (WordStar เวอร์ชันสุดท้ายบน DOS คือเวอร์ชัน 7.0D ออกปี 1992)</p>\n<p>ส่วนบริษัทแม่ของ WordStar คือ MicroPro ก็ล้มหายตายจากไปนานแล้ว เพราะควบกิจการกับบริษัท SoftKey ในปี 1993 แล้วขายกิจการให้บริษัทของเล่น Mattel ในปี 1999 แต่ดีลนี้ก็ไม่ประสบความสำเร็จ จน Mattel ต้องขายธุรกิจซอฟต์แวร์ทิ้งไป ตอนนี้ก็ไม่ชัดว่าสิทธิความเป็นเจ้าของ WordStar อยู่กับใครกันแน่</p>\n<p><img alt=\"No Description\" src=\"https://www.blognone.com/sites/default/files/externals/70eec6cf02ca6211dc3b8173cd371a78.png\" /></p>\n<p>ล่าสุดมีนักเขียนนิยายวิทยาศาสตร์ Robert J Sawyer (เคยชนะมาทั้งรางวัล Hugo และ Nebula ของวงการนิยายวิทยาศาสตร์) ที่เป็นแฟนตัวยงของ WordStar มายาวนาน ประกาศนำไฟล์ WordStar 7.0D มาแจกจ่าย เพื่อให้คนทั่วไปเข้าถึงได้ง่ายขึ้น</p>\n<p>ตอนนี้ WordStar ไม่สามารถรันบนระบบปฏิบัติการยุคปัจจุบันได้แล้ว จำเป็นต้องรันผ่านอีมูเลเตอร์ DOS เช่น DOSBox-X ดังนั้น Sawyer จึงรวบรวมเครื่องมือที่จำเป็นในการรัน WordStar พร้อมทั้งเครื่องมือเสริม เอกสารอื่นๆ รวมมาเป็นไฟล์ Zip ก้อนเดียว ให้ผู้สนใจลองหัดใช้ WordStar เริ่มต้นได้ง่ายขึ้น</p>\n<p>ที่มา - <a href=\"https://sfwriter.com/ws7.htm\">Robert J Sawyer</a> via <a href=\"https://www.theregister.com/2024/08/06/wordstar_7_the_last_ever/\">The Register</a></p>\n</div></div></div><div><div>Topics: </div><div><div><a href=\"/topics/wordstar\">WordStar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63d62d152f6ba42939102b030d958e2f659bb19cd3e9b3a7e3a1e842111ec0a1","category":"Thai"}