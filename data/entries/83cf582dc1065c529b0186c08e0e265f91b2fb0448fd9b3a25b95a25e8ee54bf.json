{"title":"Seagate ออกการ์ดสตอเรจ Xbox Series X ความจุ 2TB ราคา 399 ดอลลาร์ แพงกว่าเครื่อง Series S","link":"https://www.blognone.com/node/125420","date":1634893695000,"content":"<div><div><div><p>แนวทางการใส่สตอเรจเพิ่มเติมของคอนโซลยุคนี้แตกต่างกันอย่างสุดขั้ว ฝั่ง <a href=\"https://www.blognone.com/node/124016\">PS5 เปิดให้ใส่ SSD ยี่ห้อไหนก็ได้</a> ข้อเสียคือผู้บริโภคต้องไปตามหารุ่นที่เหมาะสมกันเอง ในขณะที่ <a href=\"https://www.blognone.com/node/118616\">Xbox Series X บังคับใช้การ์ดสตอเรจเฉพาะที่ผลิตโดย Seagate เท่านั้น</a> ข้อดีคือการันตีประสิทธิภาพสูงสุด ใช้งานได้กับ Xbox Velocity Architecture แต่ข้อเสียย่อมเป็นเรื่องราคาแพง เพราะไม่มีคู่แข่งรายอื่น</p>\n<p>ในช่วงแรก Seagate ออกการ์ดสตอเรจความจุ 1TB ในราคา 219 ดอลลาร์ออกมา แต่ล่าสุดก็ออกการ์ดเพิ่มอีก 2 ความจุคือ</p>\n<ul>\n<li>512GB ราคา 139.99 ดอลลาร์</li>\n<li>2TB ราคา 399.99 ดอลลาร์</li>\n</ul>\n<p>การ์ดความจุทั้งสองขนาดออกมาเพื่อลูกค้าที่ต้องการความจุที่แตกต่างกันไป แต่การ์ดตัวท็อปสุด 399 ดอลลาร์ ถือว่าแพงกว่าคอนโซล Xbox Series S (299 ดอลลาร์) ซะอีก และเพิ่มอีกนิดเดียวก็จะได้ Xbox Series X (499 ดอลลาร์) เครื่องใหม่อีกเครื่องแล้ว</p>\n<p><img src=\"https://www.blognone.com/sites/default/files/externals/bcae6d6cdd05c9c6420393e9584b9785.jpg\" /></p>\n<p>ที่มา - <a href=\"https://news.xbox.com/en-us/2021/10/21/new-seagate-storage-expansion-cards/\">Xbox</a>, <a href=\"https://www.ign.com/articles/xbox-series-xs-finally-gets-2tb-and-512gb-storage-expansion-cards\">CNET</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/seagate\">Seagate</a></div><div><a href=\"/topics/xbox-series-x\">Xbox Series X</a></div><div><a href=\"/topics/xbox-series-s\">Xbox Series S</a></div><div><a href=\"/topics/storage\">Storage</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83cf582dc1065c529b0186c08e0e265f91b2fb0448fd9b3a25b95a25e8ee54bf","category":"Thai"}