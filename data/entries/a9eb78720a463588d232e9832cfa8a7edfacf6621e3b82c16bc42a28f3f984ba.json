{"title":"ไมโครซอฟท์จะหยุดซัพพอร์ต Mail and Calendar สิ้นปี 2024, ย้ายไปใช้ New Outlook","link":"https://www.blognone.com/node/140326","date":1718161203000,"content":"<div><div><div><p>ไมโครซอฟท์ประกาศหยุดซัพพอร์ตแอพ Mail and Calendar สิ้นปี 2024 เพื่อย้ายไปใช้แอพ New Outlook ตัวใหม่แทน <a href=\"https://www.blognone.com/node/134395\">ตามแผนเดิมที่เคยประกาศไว้</a></p>\n<p>แอพ Mail and Calendar หรือ Windows Mail เดิม เป็นแอพติดเครื่องที่มาพร้อมกับ Windows 10/11 ซึ่ง<a href=\"https://www.blognone.com/node/134937\">ไมโครซอฟท์ทยอยถอดออกจาก Windows 11 Insider รุ่นใหม่ๆ มาได้สักพักแล้ว</a> และไมโครซอฟท์ให้ข้อมูลว่าผู้ใช้ Mail and Calendar \"ส่วนใหญ่\" (most) ย้ายมาใช้ New Outlook กันเรียบร้อยแล้ว</p>\n<p>ตอนนี้ <a href=\"https://apps.microsoft.com/detail/9wzdncrfhvqm?hl=en-us&amp;gl=TH\">Mail and Calendar ยังสามารถดาวน์โหลดได้จาก Microsoft Store</a> แต่จะปิดการดาวน์โหลดในช่วงสิ้นปีนี้</p>\n<p><img alt=\"No Description\" src=\"https://www.blognone.com/sites/default/files/externals/30a1c9b596576aa5b98e13b80de069d5.jpeg\" /></p>\n<p>ส่วนผู้ใช้ Classic Outlook (Win32) โดยเฉพาะกลุ่มองค์กรที่ยังมีอยู่มาก <a href=\"https://www.blognone.com/node/135590\">จะเป็นอีกเส้นเวลาหนึ่ง</a> เพราะจำนวนฟีเจอร์ของ New Outlook ยังทดแทนได้ไม่หมด และ<a href=\"https://www.blognone.com/node/138615\">ไมโครซอฟท์จะยังซัพพอร์ต Classic Outlook ไปจนถึงปี 2029 เป็นอย่างน้อย</a></p>\n<p>ที่มา - <a href=\"https://techcommunity.microsoft.com/t5/outlook-blog/keeping-our-outlook-personal-email-users-safe-reinforcing-our/ba-p/4164184\">Microsoft</a></p>\n</div></div></div><div><div>Topics: </div><div><div><a href=\"/topics/outlook\">Outlook</a></div><div><a href=\"/topics/microsoft\">Microsoft</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9eb78720a463588d232e9832cfa8a7edfacf6621e3b82c16bc42a28f3f984ba","category":"Thai"}