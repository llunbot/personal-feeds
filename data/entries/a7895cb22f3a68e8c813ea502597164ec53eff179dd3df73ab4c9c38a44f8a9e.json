{"title":"อินเดียสั่งบล็อกกระดานซื้อขายคริปโตต่างประเทศ 9 ราย ด้วยเหตุผลไม่ปฏิบัติตามกฎหมาย","link":"https://www.blognone.com/node/137420","date":1703807932000,"content":"<div><div><div><p>หน่วยงานด้านข้อมูลข่าวกรองทางการเงินของอินเดีย (FIU) ระบุว่าผู้ให้บริการกระดานซื้อขายคริปโต 9 ราย มีการดำเนินงานในอินเดียที่ไม่ถูกต้องตามกฎหมาย ในส่วนของกฎหมายป้องกันการฟอกเงิน และได้ร้องขอให้กระทรวงไอทีของอินเดียบล็อกเว็บไซต์ของผู้ให้บริการทั้ง 9 ราย</p>\n<p>ผู้ให้บริการกระดานซื้อขายคริปโต 9 ราย ที่ถูกระบุมีผู้ให้บริการรายใหญ่เช่น Binance, Kraken, Kucoin และ Mexc รวมอยู่ด้วย ทั้งนี้ FIU บอกว่าได้แจ้งผู้ให้บริการไปแล้วเช่นกัน ให้ปรับแก้ไขการให้บริการเพื่อให้เป็นไปตามกฎหมาย ปัจจุบันมีผู้ให้บริการกระดานซื้อขายคริปโตที่จดทะเบียนในอินเดีย 31 ราย</p>\n<p>ปัญหาส่วนใหญ่เกิดกับกระดานซื้อขายคริปโตที่ไม่ได้จดทะเบียนธุรกิจในอินเดีย ขณะที่หลายบริษัทมีส่วนธุรกิจที่ตั้งในอินเดียและได้ปฏิบัติตามกฎหมายป้องกันการฟอกเงินไปแล้ว กรณีของ Binance นั้น ก่อนหน้านี้ผู้ก่อตั้ง Changpeng Zhao หรือ CZ เคยบอกว่า บริษัทไม่มีแผนขยายธุรกิจไปในอินเดีย เนื่องจากนโยบายการเงินไม่เป็นมิตรกับธุรกิจคริปโต</p>\n<p>ที่มา: <a href=\"https://techcrunch.com/2023/12/28/india-government-agency-seeks-to-block-binance-and-kraken/\">TechCrunch</a></p>\n<p><img src=\"https://www.blognone.com/sites/default/files/externals/4e6a445e22df1d185a055ea0d29a1f10.jpg\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/cryptocurrency\">Cryptocurrency</a></div><div><a href=\"/topics/binance\">Binance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7895cb22f3a68e8c813ea502597164ec53eff179dd3df73ab4c9c38a44f8a9e","category":"Thai"}