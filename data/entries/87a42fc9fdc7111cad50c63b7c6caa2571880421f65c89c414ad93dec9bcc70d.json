{"title":"NVIDIA เปิดตัว NVIDIA GH200 Grace Hopper  รุ่นต่อไปอัดแรมเครื่องละ 282GB","link":"https://www.blognone.com/node/135183","date":1691521089000,"content":"<div><div><div><p>NVIDIA เปิดตัวโมดูล NVIDIA GH200 Grace Hopper รุ่นต่อไป หลังจาก<a href=\"https://www.blognone.com/node/134061\">ปีนี้วางตลาดรุ่นแรกไปแล้ว</a> ความเปลี่ยนแปลงสำคัญของรุ่นต่อไปคือการใช้แรม HBM3e ทำให้ใส่แรมได้มากขึ้นมาก เครื่องขนาด 2 โมดูล สามารถใส่แรมได้สูงสุด 282GB ซีพียู 144 คอร์ และพลังประมวลผล AI รวม 8 เพตาฟลอบ (ไม่ระบุว่าที่ความละเอียดระดับใด)</p>\n<p>HBM3e เป็นหน่วยความจำประสิทธิภาพสูงที่พัฒนาต่อมาจาก HBM3 โดยก่อนหน้านี้อาจจะเรียกว่า HBM3+ หรือ HBM3 Gen 2 ตอนนี้โรงงานที่ผลิต HBM3 หลักๆ ได้แก่ SK hynix, Samsung, และ Micro และน่าจะเตรียมสายการผลิต HBM3e กันอยู่ โดยรวมแล้วแรม HBM3e บน GH200 รุ่นต่อไปรองรับแบนวิดท์ 10TB/s</p>\n<p>NVIDIA คาดว่าจะเริ่มส่งมอบเซิร์ฟเวอร์ที่ใช้ GH200 รุ่นต่อไปได้ไตรมาสที่สองปี 2024</p>\n<p>ที่มา - <a href=\"https://nvidianews.nvidia.com/news/gh200-grace-hopper-superchip-with-hbm3e-memory\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/42ee11d1fa56e0050b519b88f2b95e03.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpgpu\">GPGPU</a></div><div><a href=\"/topics/grace\">Grace</a></div><div><a href=\"/topics/hopper\">Hopper</a></div><div><a href=\"/topics/gpu\">GPU</a></div><div><a href=\"/topics/cpu\">CPU</a></div><div><a href=\"/topics/server\">Server</a></div><div><a href=\"/topics/high-performance-computing\">High Performance Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87a42fc9fdc7111cad50c63b7c6caa2571880421f65c89c414ad93dec9bcc70d","category":"Thai"}