{"title":"Cisco ไตรมาสล่าสุด รายได้รวมเติบโตสูง จำนวนคำสั่งซื้อโตสูงสุดในรอบ 10 ปี","link":"https://www.blognone.com/node/124296","date":1629334320000,"content":"<div><div><div><p>Cisco รายงานผลประกอบการประจำไตรมาสที่ 4 ปีการเงินบริษัท 2021 สิ้นสุดเดือนกรกฎาคม 2021 รายได้เพิ่มขึ้น 8% จากช่วงเดียวกันในปีก่อนเป็น 13,126 ล้านดอลลาร์ กำไรสุทธิตามบัญชี GAAP 3,009 ล้านดอลลาร์</p>\n<p>รายได้หลักของ Cisco มาจากธุรกิจ Infrastructure ไตรมาสนี้เพิ่มขึ้น 13% เป็น 7,546 ล้านดอลลาร์ ส่วนรายได้จาก Services เพิ่มขึ้น 3% เป็น 3,410 ล้านดอลลาร์</p>\n<p>Chuck Robbins ซีอีโอ Cisco กล่าวว่าเรายังเห็นโมเมนตัมที่ดีต่อธุรกิจ จากลูกค้าที่มีการปรับองค์กรให้มีความคล่องตัวและยืดหยุ่นมากขึ้น ส่งผลให้ความต้องการสินค้าของ Cisco มีอัตราเพิ่มขึ้นสูงสุดในรอบกว่า 10 ปี เพื่อนำไปใช้เปลี่ยนผ่านสู่องค์กรดิจิทัล และรองรับโลกการทำงานแบบไฮบริด</p>\n<p>Cisco ระบุว่าปริมาณคำสั่งซื้อสินค้าเพิ่มขึ้นระดับเลขสองหลักในทุกกลุ่มลูกค้า และทุกภูมิภาค โดยภาพรวมคำสั่งซื้อในไตรมาสเพิ่มขึ้น 31% ซึ่งเป็นอัตราเติบโตสูงสุดในรอบกว่า 10 ปี ของบริษัท</p>\n<p>ภาพรวมของธุรกิจซอฟต์แวร์และ subscription ที่เป็นกลยุทธ์สำคัญของ Cisco ยังคงเติบโตดี โดยไตรมาสนี้มีรายได้มากกว่า 4 พันล้านดอลลาร์</p>\n<p>ที่มา: <a href=\"https://investor.cisco.com/news/news-details/2021/Cisco-Reports-Fourth-Quarter-And-Fiscal-Year-2021-Earnings/default.aspx\">Cisco</a></p>\n<p><img src=\"https://www.blognone.com/sites/default/files/externals/b4288bc8e4965aa85382949d02619f1f.jpg\" /></p>\n<p><img src=\"https://www.blognone.com/sites/default/files/externals/f183d033a72c3e5448ef7c9859991e8d.png\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"856776ea7ab9c5dceddd93d7cbec31cb6d1445c8faaf51e4688aa9794744f501","category":"Thai"}