{"title":"ครม. เห็นชอบมาตรการยกเว้นภาษีนำเข้าชิ้นส่วน EV 9 รายการ รวมแบตเตอรี่และมอเตอร์","link":"https://www.blognone.com/node/132921","date":1678209509000,"content":"<div><div><div><p>นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ระบุว่าที่ประชุมคณะรัฐมนตรีได้เห็นชอบร่างประกาศกระทรวงการคลัง โดยจะยกเว้นภาษีนำเข้าชิ้นส่วนรถยนต์ไฟฟ้าหรือเรือไฟฟ้าจำนวน 9 รายการ ดังนี้</p>\n<ol>\n<li>แบตเตอรี่ (battery)</li>\n<li>มอเตอร์ขับเคลื่อนยานยนต์ไฟฟ้า (traction motor)</li>\n<li>คอมเพรสเซอร์สำหรับยานยนต์ไฟฟ้า</li>\n<li>ระบบบริหารจัดการแบตเตอรี่ (BMS)</li>\n<li>ระบบควบคุมการขับขี่</li>\n<li>ออนบอร์ดชาร์จเจอร์ (on-board charger)</li>\n<li>ดีซี/ดีซี คอนเวอร์เตอร์ (DC/DC converter)</li>\n<li>อินเวอร์เตอร์ (inverter) รวมถึง พีซียู อินเวอร์เตอร์ (PCU inverter)</li>\n<li>รีดักชัน เกียร์ (reduction gear)</li>\n</ol>\n<p>เงื่อนไขของการยกเว้นภาษีดังกล่าว คือต้องนำเข้าชิ้นส่วนที่เข้าข่ายไม่เกินวันที่ 31 ธันวาคม 2568 หรือมีเวลาไม่ถึง 3 ปีที่จะได้รับการยกเว้นตามมาตรการนี้ โดยต้องนำเข้ามาเพื่อประกอบหรือผลิตเป็นรถยนต์ไฟฟ้าหรือเรือไฟฟ้า (BEV) เท่านั้น และต้องนำไปประกอบหรือผลิตให้เสร็จภายใน 1 ปีนับจากวันที่นำเข้ามาในประเทศไทย และหากนำเข้ามาแล้วไม่ได้ใช้ผลิต ต้องส่งชิ้นส่วนนั้นออกนอกประเทศหรือชำระภาษีย้อนหลัง</p>\n<p>ทั้งนี้ ยังไม่มีข้อมูลว่าชิ้นส่วนที่นำเข้ามาเพื่อเป็นอะไหล่สำหรับให้ศูนย์บริการเปลี่ยนในรถที่มีปัญหา จะได้รับการยกเว้นภาษีด้วยหรือไม่ เพราะปัจจุบันมีราคาค่อนข้างสูง</p>\n<p>ที่มา - <a href=\"https://www.thaigov.go.th/news/contents/details/65840\">สรุปการประชุม ครม.</a></p>\n<p><img src=\"https://www.blognone.com/sites/default/files/externals/eee8659e20b5accc3824f0c50879e6f8.jpg\" alt /><em>แบตเตอรี่แบบ 4680 ของ Tesla</em></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39fc11661aa78b2665ae79b7de75eb299cd1ebc57e299b39476ecad86cba2917","category":"Thai"}