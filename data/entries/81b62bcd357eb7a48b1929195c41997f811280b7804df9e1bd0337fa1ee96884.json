{"title":"PS5 ขึ้นราคาในยุโรป อังกฤษ ออสเตรเลีย นิวซีแลนด์ ให้เหตุผลเรื่องเงินเฟ้อ-อัตราแลกเปลี่ยน","link":"https://www.blognone.com/node/145837","date":1744591717000,"content":"<div><div><div><p>แม้<a href=\"https://www.blognone.com/node/145835\">นโยบายกำแพงภาษีนำเข้าของสหรัฐอเมริกายังมีความไม่แน่นอน</a> เปลี่ยนไปเปลี่ยนมาแทบทุกวัน แต่โซนี่ไม่สนใจแล้ว ประกาศขึ้นราคา PS5 ในตลาดอื่นคือ ยุโรป สหราชอาณาจักร ออสเตรเลีย นิวซีแลนด์ เรียบร้อย โดยอ้างเหตุผลเรื่องสภาพเศรษฐกิจที่เปลี่ยนไป เงินเฟ้อ และอัตราแลกเปลี่ยนเงินตรา</p>\n<p>ราคาใหม่ยังมีผลเฉพาะ PS5 รุ่นธรรมดาเท่านั้น ส่วน PS5 Pro ยังคงราคาเดิม</p>\n<ul>\n<li><strong>ยุโรป</strong> PS5 Digital Edition เดิม 449.99 ยูโร เพิ่มเป็น 499.99 ยูโร (ขึ้น 50 ยูโร)</li>\n<li><strong>สหราชอาณาจักร</strong> PS5 Digital Edition เดิม 389.99 ปอนด์ เพิ่มเป็น 429.99 ปอนด์ (ขึ้น 40 ปอนด์)</li>\n<li><strong>ออสเตรเลีย</strong>\n<ul>\n<li>PS5 Digital Edition เพิ่มเป็น 749.95 ดอลลาร์ออสเตรเลีย</li>\n<li>PS5 Standard Edition เพิ่มเป็น 829.95 ดอลลาร์ออสเตรเลีย</li>\n</ul>\n</li>\n<li><strong>นิวซีแลนด์</strong>\n<ul>\n<li>PS5 Digital Edition เพิ่มเป็น 859.95 ดอลลาร์นิวซีแลนด์</li>\n<li>PS5 Standard Edition เพิ่มเป็น 949.95 ดอลลาร์นิวซีแลนด์</li>\n</ul>\n</li>\n</ul>\n<p>ตัวไดรฟ์อ่านแผ่น Disc Drive for PS5 ก็ขึ้นราคาเช่นกัน โดยราคายุโรปเพิ่มเป็น 79.99 ยูโร และสหราชอาณาจักรเพิ่มเป็น 69.99 ปอนด์</p>\n<p>ที่มา - <a href=\"https://blog.playstation.com/2025/04/13/ps5-price-to-rise-in-europe-australia-and-new-zealand/\">PlayStation Blog</a>, <a href=\"https://www.pushsquare.com/news/2025/04/ps5-price-increases-announced-by-sony-affect-uk-europe-and-more\">PushSquare</a></p>\n<p><img src=\"https://www.blognone.com/sites/default/files/externals/6cfb1a457a9131b42d365c826f797ea9.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81b62bcd357eb7a48b1929195c41997f811280b7804df9e1bd0337fa1ee96884","category":"Thai"}