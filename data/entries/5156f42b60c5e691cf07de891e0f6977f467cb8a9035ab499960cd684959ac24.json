{"title":"เกาหลีใต้เสนอแก้กฎหมาย ห้าม Google, Apple บังคับเก็บคอมมิชชั่นจากการซื้อในแอป","link":"https://www.blognone.com/node/124411","date":1629878959000,"content":"<div><div><div><p>คณะกรรมการรัฐสภาเกาหลีใต้ ลงมติเสนอแก้ไขกฎหมายในพระราชบัญญัติธุรกิจโทรคมนาคม ห้าม Google และ Apple จากการบังคับเก็บค่าคอมมิชชั่นนักพัฒนาจากการซื้อในแอป ขั้นตอนต่อไปคือ การลงคะแนนเสียงขั้นสุดท้ายในรัฐสภา</p>\n<p>Google และ Apple กำลังเผชิญการวิจารร์และความกดดันจากหน่วยงานกำกับดูแลในหลายประเทศ จากการบังคับนักพัฒนาซอฟต์แวร์มาใช้ระบบจ่ายเงินของตัวเอง และคิดค่าคอมมิชชั่น 30% <a href=\"https://www.blognone.com/node/124191\">สหรัฐเองก็เล็งออกกฎลดอำนาจทั้งสองจากการควบคุมตลาดแอปพลิเคชัน</a> นอกจากนี้ทั้งสองบริษัทยังมีคดีความคั่งค้างกับ Epic รวมถึงอัยการสหรัฐฯรวมตัวฟ้อง Google ข้อหาผูกขาดด้วย</p>\n<p>ต่อมา <a href=\"https://www.blognone.com/node/121725\">Google ประกาศลดค่าธรรมเนียมนักพัฒนาบน Play Store เหลือ 15%</a> สำหรับรายได้ 1 ล้านดอลลาร์แรกต่อปี มีผลตั้งแต่วันที่ 1 กรกฎาคม 2021 เป็นต้นไป</p>\n<p>ด้าน Apple ออกแถลงการณ์ต่อความเคลื่อนไหวของเกาหลีว่า ตัวกฎหมายกระทบความปลอดภัยในการซื้อสินค้าดิจิทัล อาจเกิดเหตุฉ้อโกง และกระทบความเป็นส่วนตัว</p>\n<p><img src=\"https://www.blognone.com/sites/default/files/externals/24bea411bf1c2bd2de023eccd16012c5.jpg\" /><em>ภาพจาก <a href=\"https://twitter.com/ProtonMail/status/1309105311219945474\">@ProtonMail</a> ในการเปิดตัว CAF</em></p>\n<p>ที่มา - <a href=\"https://www.straitstimes.com/asia/east-asia/south-korea-parliament-committee-votes-to-curb-google-apple-commission-dominance?utm_source=twitter&amp;utm_medium=social-organic&amp;utm_keyword=dlvr.it\">Strait Times</a></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/google\">Google</a></div><div><a href=\"/topics/apple\">Apple</a></div><div><a href=\"/topics/google-play\">Google Play</a></div><div><a href=\"/topics/app-store\">App Store</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5156f42b60c5e691cf07de891e0f6977f467cb8a9035ab499960cd684959ac24","category":"Thai"}