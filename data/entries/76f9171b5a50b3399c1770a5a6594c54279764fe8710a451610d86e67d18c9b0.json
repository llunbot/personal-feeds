{"title":"Statista เผยผลสำรวจสัดส่วนผู้ใช้อินเทอร์เน็ตที่เล่นเกมด้วย ไทยติดอันดับ 3 ของโลก","link":"https://www.blognone.com/node/126068","date":1638253903000,"content":"<div><div><div><p>Statista เว็บไซต์วิจัยและเก็บสถิติชั้นนำ เปิดเผย<a href=\"https://www.statista.com/statistics/195768/global-gaming-reach-by-country/\">ผลสำรวจผู้ใช้อินเทอร์เน็ต</a>ช่วงอายุ 16 ถึง 64 ปี ที่เล่นเกมบนอุปกรณ์อย่างน้อยหนึ่งอุปกรณ์ด้วย จัดทำช่วงไตรมาสแรกของปีนี้ พบว่าไทยติดอันดับ 3 ของประเทศที่มีสัดส่วนผู้ใช้อินเทอร์เน็ตที่เล่นเกมมากที่สุด คิดเป็น 94.2% ของผู้ใช้อินเทอร์เน็ตในกลุ่มนี้</p>\n<p>ประเทศที่ครองแชมป์คือฟิลิปปินส์ ที่มีผู้ใช้อินเทอร์เน็ตที่เล่นเกมด้วยถึง 97% รองลงมาเป็นอินโดนีเซีย ที่ 94.3% ส่วนประเทศที่มีประชากรใช้อินเทอร์เน็ตที่เล่นเกมน้อยที่สุดสามอันดับสุดท้ายคือ ญี่ปุ่น ไอร์แลนด์ และเบลเยี่ยม ที่ 74.5%, 73.2% และ 71.6% ตามลำดับ ส่วนค่าเฉลี่ยประชากรอินเทอร์เน็ตในโลกที่เล่นเกมด้วย อยู่ที่ 85%</p>\n<p>แม้สถิติของบ้านเราจะไม่น่าแปลกใจ แต่แปลกที่ประเทศญี่ปุ่นที่ดูเหมือนว่าจะมีประชากรที่เล่นอินเทอร์เน็ตและเล่นเกมด้วยอยู่มาก กลับติดอยู่ใน 3 อันดับสุดท้าย แต่ก็มีความเป็นไปได้ที่ประชากรอินเทอร์เน็ตญี่ปุ่นในช่วงวัยสูงอายุจะมีมากกว่า จึงทำให้สัดส่วนออกมาเป็นดังนี้</p>\n<p><img src=\"https://www.blognone.com/sites/default/files/externals/0676bf5d58d6c2143d4ff60ecdbe0140.png\" /><em>ภาพจาก <a href=\"https://www.statista.com/statistics/195768/global-gaming-reach-by-country/\">Statista</a></em></p>\n<p>ที่มา - <a href=\"https://www.statista.com/statistics/195768/global-gaming-reach-by-country/\">Statista</a></p>\n</div></div></div><div><div>Topics: </div><div><div><a href=\"/topics/statista\">Statista</a></div><div><a href=\"/topics/statistics\">Statistics</a></div><div><a href=\"/topics/gaming\">Gaming</a></div><div><a href=\"/topics/thailand\">Thailand</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76f9171b5a50b3399c1770a5a6594c54279764fe8710a451610d86e67d18c9b0","category":"Thai"}