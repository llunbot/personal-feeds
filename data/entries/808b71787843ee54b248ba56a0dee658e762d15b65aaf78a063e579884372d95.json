{"title":"[ไม่ยืนยัน] Apple สั่งลดการผลิต iPhone 13 ปีนี้ลงถึง 10 ล้านเครื่อง เนื่องจากปัญหาชิปขาดแคลน","link":"https://www.blognone.com/node/125248","date":1634109818000,"content":"<div><div><div><p>Bloomberg รายงานโดยอ้างแหล่งข่าวที่เกี่ยวข้อง เผยว่าแอปเปิลได้ลดคำสั่งการผลิต iPhone 13 ลง เนื่องจากมีปัญหาชิปขาดแคลน ที่ผู้ผลิตไม่สามารถส่งมอบได้ในจำนวนที่ต้องการตามแผนการผลิตแรก</p>\n<p>ตัวเลข iPhone 13 ที่ลดกำลังการผลิตลงนั้น ระบุว่าอาจสูงสุดถึง 10 ล้านเครื่อง สำหรับการผลิตในปี 2021 โดยเป็นข้อมูลจากผู้ผลิตชิ้นส่วนอื่นที่ไม่เกี่ยวกับชิป ซึ่งถูกลดคำสั่งซื้อตามด้วยนั่นเอง ทั้งนี้ Bloomberg ระบุชื่อของ Broadcom และ Texas Instruments ว่าเป็นซัพพลายเออร์ที่ส่งมอบชิปไม่ได้ตามที่แอปเปิลต้องการ</p>\n<p>ก่อนหน้านี้แอปเปิลเคยระบุในช่วง<a href=\"https://www.blognone.com/node/123929\">แถลงผลประกอบการไตรมาสที่ผ่านมา</a> ว่าปัญหาชิปขาดแคลนยังส่งผลกระทบต่อการผลิตสินค้า แต่เป็นไลน์สินค้ารุ่นเก่ามากกว่า</p>\n<p>ที่มา: <a href=\"https://9to5mac.com/2021/10/12/iphone-13-production-report/\">9to5Mac</a></p>\n<p><img src=\"https://www.blognone.com/sites/default/files/externals/92154a66eba6b0567fafc1953e771e34.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-13\">iPhone 13</a></div><div><a href=\"/topics/iphone-13-pro\">iPhone 13 Pro</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"808b71787843ee54b248ba56a0dee658e762d15b65aaf78a063e579884372d95","category":"Thai"}