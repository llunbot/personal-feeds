{"title":"หยอดคำหวานอีกแล้ว ผู้กำกับ FF7 Rebirth บอกมีเครื่อง Xbox ที่บ้าน ชอบเล่น Xbox","link":"https://www.blognone.com/node/143301","date":1732505278000,"content":"<div><div><div><p>Naoki Hamaguchi ผู้กำกับเกม Final Fantasy 7 Rebirth ให้สัมภาษณ์กับ GamesRadar+ เปิดเผยว่าตัวเขาเองมีเครื่อง Xbox ที่บ้าน เขาบอกว่ามันเป็นแพลตฟอร์มฮาร์ดแวร์ที่ยอดเยี่ยม และตัวเขาก็ชอบเล่นเกมบน Xbox ด้วย</p>\n<p>Hamaguchi ย้ำแนวทางของ Square Enix ยุคใหม่ที่จะออกเกมมัลติแพลตฟอร์มมากขึ้น สะท้อนทิศทางอุตสาหกรรมเกมที่ไม่นิยมทำเอ็กซ์คลูซีฟกันแล้ว เพราะกลุ่มผู้เล่นเองก็มีความหลากหลายในแง่วิธีการเล่นมากกว่าเดิม</p>\n<p>ประเด็นเรื่องความสัมพันธ์ระหว่าง Square Enix กับ Xbox ถูกพูดถึงมายาวนานหลายปี เพราะเกมตระกูล Final Fantasy ภาคหลังๆ เป็นเอ็กซ์คลูซีฟของคอนโซล PlayStation มาตลอด แต่ยุทธศาสตร์นี้<a href=\"https://www.blognone.com/node/139716\">กลายเป็นปัญหาของ Square Enix หลังผลประกอบการไม่ดี</a> และ<a href=\"https://www.blognone.com/node/139728\">บริษัทก็ประกาศ \"กลับลำ\" ทำเกมขายแบบมัลติแพลตฟอร์มมากขึ้น</a></p>\n<p>ฝั่งของผู้กำกับเกม Final Fantasy ก็ออกมาให้สัมภาษณ์ถึง Xbox อยู่บ่อยครั้ง เช่น <a href=\"https://www.blognone.com/node/141703\">Naoki Yoshida ผู้กำกับ FF14 เองเคยบอกว่าอยากทำเกมข้ามแพลตฟอร์ม</a> หรือ <a href=\"https://www.blognone.com/node/142336\">Naoki Yoshida โปรดิวเซอร์ของ FF16 ก็บอกว่าอยากออกเกมเวอร์ชัน Xbox</a></p>\n<p>อย่างไรก็ตาม แค่คำหวานอย่างเดียวคงยังไม่พอ เพราะตอนนี้ยังไม่มีคำยืนยันอย่างเป็นทางการว่าเราจะได้เห็น FF16, FF7 Remake/Rebirth ออกเวอร์ชัน Xbox แต่อย่างใด มีเพียงแค่ <a href=\"https://www.blognone.com/node/138580\">FF14 ที่เป็นเกมออนไลน์เกมเดียวเท่านั้นที่ออกเวอร์ชัน Xbox ได้จริงๆ</a></p>\n<p>ที่มา - <a href=\"https://www.gamesradar.com/games/final-fantasy/final-fantasy-7-rebirths-director-is-an-xbox-fan-and-with-square-enix-testing-the-multiplatform-waters-he-says-he-wants-to-being-the-jrpg-to-as-many-players-out-there-as-possible/\">GamesRadar+</a></p>\n<p><img alt=\"No Description\" src=\"https://www.blognone.com/sites/default/files/externals/dfacfbcd36acbca51ebc72788d1c7548.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b1266f8d7bb6252e5451d9bcf160bf72760321dd5f2535b8036e83fd5592adf","category":"Thai"}