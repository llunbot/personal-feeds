{"title":"Broadcom รายงานผลประกอบการ รายได้เติบโตทำสถิติใหม่ บอกมีลูกค้าสนใจพัฒนาชิป AI เพิ่มเติม","link":"https://www.blognone.com/node/145132","date":1741334089000,"content":"<div><div><div><p>Broadcom รายงานผลประกอบการประจำไตรมาสที่ 1 ของปีการเงินบริษัท 2025 สิ้นสุดวันที่ 2 กุมภาพันธ์ รายได้รวม 14,916 ล้านดอลลาร์ เพิ่มขึ้น 25% จากไตรมาสเดียวกันในปีก่อน มีกำไรสุทธิตามบัญชี GAAP 5,503 ล้านดอลลาร์</p>\n<p>Hock Tan ซีอีโอ Broadcom กล่าวว่าผลการดำเนินงานที่ออกมาทำสถิติใหม่นี้เป็นผลจากทั้งโซลูชัน AI และผลิตภัณฑ์ซอฟต์แวร์ Infrastructure โดยรายได้ส่วน AI เติบโต 77% จากปีก่อน และซอฟต์แวร์ Infrastructure เติบโต 47% โดยแนวโน้มยังคงเติบโตต่อเนื่องในไตรมาสที่ 2</p>\n<p>เมื่อ<a href=\"https://www.blognone.com/node/143616\">ไตรมาสที่แล้ว</a> Broadcom ให้ข้อมูลว่าบริษัทกำลังพัฒนาชิป AI ร่วมกับบริษัทคลาวด์รายใหญ่อยู่ 3 ราย ในไตรมาสนี้ Tan บอกว่าบริษัทกำลังพูดคุยอยู่กับบริษัทให้บริการโครงสร้างพื้นฐานอีก 2 ราย และยังมีลูกค้าที่สนใจร่วมพัฒนาชิปอีก 4 ราย โดยบริษัทโฟกัสเฉพาะลูกค้ารายใหญ่ที่สามารถดีพลอยชิปจำนวนมากได้เท่านั้น ยังไม่สนใจกลุ่มที่เป็นสตาร์ทอัป</p>\n<p>ที่มา: <a href=\"https://investors.broadcom.com/news-releases/news-release-details/broadcom-inc-announces-first-quarter-fiscal-year-2025-financial\">Broadcom</a> และ <a href=\"https://www.cnbc.com/2025/03/06/broadcom-avgo-earnings-report-q1-2025-.html\">CNBC</a></p>\n<p><img src=\"https://www.blognone.com/sites/default/files/externals/9400a0dfaef96c7464408e02802b084c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f14da7e85c45c2c4e6f147c697943733f5747b7a5ee4a4876c34d954c51607fe","category":"Thai"}