{"title":"เปิดตัว Dokapon! Ikari no Tetsuken เวอร์ชันรีมาสเตอร์ของภาค PS1 ลงเฉพาะ Switch ขาย 1 ส.ค.นี้","link":"https://www.blognone.com/node/140803","date":1720526540000,"content":"<div><div><div><p>Sting Entertainment ผู้ถือสิทธิ์ และจัดจำหน่ายเกมซีรี่ส์ Dokapon! ในปัจจุบัน เปิดตัว Dokapon! Ikari no Tetsuken เวอร์ชันรีมาสเตอร์ของเกมชื่อเดียวกันที่เคยลงให้กับเครื่อง PlayStation รุ่นแรกเมื่อปี 1998 วางขาย 1 สิงหาคมนี้บน Nintendo Switch และมีแค่ภาษาญี่ปุ่นเท่านั้น</p>\n<p>เวอร์ชันรีมาสเตอร์นี้ยังคงกราฟิกแบบ 2 มิติบนแผนที่ส่วนฉากสู้จะเป็น 3 มิติเหมือนต้นฉบับ แต่ปรับปรุงขนาดภาพให้เป็น 16:9 และปรับกราฟิกให้สวยขึ้นในระดับหนึ่ง แต่ยังคงความเหลี่ยม และฉากหลังแบน ๆ เหมือนเวอร์ชัน PS1</p>\n<p>เกมเป็นแนว RPG ที่มีลักษณะคล้ายบอร์ดเกมมีให้เลือกหลายตัวละคร หมุนเข็มนาฬิกาเพื่อเดินตามช่องต่าง ๆ บนแผนที่ในขณะที่ฉากต่อสู้ใช้ระบบเทิร์นเบสเล่นได้สูงสุด 4 คน โดยเวอร์ชันรีมาสเตอร์สามารถเล่นกับเพื่อนผ่านโหมดออนไลน์ได้ด้วย</p>\n<p>ซีรี่ส์ Dokapon! โดยเฉพาะภาค Ikari no Tetsuken ได้รับความนิยมอย่างสูงในไทย และได้ฉายาว่าเป็นเกมทำลายมิตรภาพของเด็กยุค 90s แต่ในตลาดโลก และประเทศญี่ปุ่นตัวเกมไม่ได้ประสบความสำเร็จแต่อย่างใด</p>\n<p><img alt=\"No Description\" src=\"https://www.blognone.com/sites/default/files/externals/22e1cff4ebe2d8bca30b8d07dc8dc406.jpeg\" /><img alt=\"No Description\" src=\"https://www.blognone.com/sites/default/files/externals/7fe3084fc9752fa60752a16c62073647.jpeg\" /><img alt=\"No Description\" src=\"https://www.blognone.com/sites/default/files/externals/d776be7539873289c2f96cf60de1d149.jpeg\" /></p>\n<p>ที่มา - <a href=\"https://store-jp.nintendo.com/list/software/70010000071864.html\">Nintendo Japan Store</a></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/ps1\">PS1</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8eccb095efc343eab89e78e2f1652480ec2c7cae89ecc444edc2709e9ea7ea77","category":"Thai"}