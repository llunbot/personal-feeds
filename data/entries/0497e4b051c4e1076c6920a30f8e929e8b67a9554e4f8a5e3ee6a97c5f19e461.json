{"title":"PS5 Pro เปิดตัวทางการ จีพียูแรงขึ้น 45%, ไม่มีไดรฟ์แล้ว, ราคาเพิ่มเป็น 699 ดอลลาร์","link":"https://www.blognone.com/node/141946","date":1725982702000,"content":"<div><div><div><p>โซนี่เปิดตัว PlayStation 5 Pro อย่างเป็นทางการ รายละเอียดตรงตามข่าวลือแทบทุกอย่าง ราคาเปิดตัวพุ่งเป็น 699.99 ดอลลาร์ (<a href=\"https://www.blognone.com/node/141865\">ผิดคาดอย่างเดียวคือเรื่องราคา</a>) เริ่มขายจริง 7 พฤศจิกายน 2024</p>\n<p>หน้าตาของเครื่อง PS5 Pro ตรงกับภาพหลุดก่อนหน้านี้ คือเหมือน<a href=\"https://www.blognone.com/node/136171\">รุ่น PS5 Slim</a> แต่เพิ่มขีดด้านข้างเป็น 4 ขีด ขนาดเครื่องใหญ่ขึ้นกว่ารุ่น Slim เล็กน้อย</p>\n<p>สเปกฮาร์ดแวร์ปรับปรุงเพิ่มเติมดังนี้</p>\n<ul>\n<li>จีพียูอัพเกรด เพิ่มจำนวน compute unit อีก 67%, ใช้แรมที่เร็วขึ้น 28%, ประสิทธิภาพการเรนเดอร์เกมดึขึ้น 45%</li>\n<li>รองรับ ray tracing ขั้นสูง ประสิทธิภาพในการแสดงผล ray tracing เพิ่มขึ้น (นับจำนวนลำแสง) 2-3 เท่าจาก PS5 รุ่นปกติ</li>\n<li>ฟีเจอร์  Spectral Super Resolution ใช้ AI ช่วยอัพสเกลภาพ</li>\n<li>ความจุ 2TB</li>\n<li>รองรับ Wi-Fi 7</li>\n<li>รองรับ VRR และการเล่นเกมที่ความละเอียดระดับ 8K</li>\n<li>ไม่มีเวอร์ชันมีไดรฟ์พ่วงมาด้วยแล้ว ต้องซื้อไดรฟ์ Ultra HD Blu-ray Disc Drive แยกถ้าต้องการเล่นเกมแบบดิสก์</li>\n</ul>\n<p>PS5 Pro มีโหมด PS5 Pro Game Boost ช่วยปรับปรุงประสิทธิภาพของเกม PS4 และ PS5 เดิมให้เล่นบน PS5 Pro ได้ดีขึ้นอัตโนมัติ (เกมต้องรองรับด้วย) และโซนี่ยังจับมือกับสตูดิโอเกมทั้งในและนอกบริษัท ปรับแต่งเกมยอดนิยมหลายๆ เกมให้ทำงานบน PS5 Pro ดีขึ้น เกมเหล่านี้จะมีตราสัญลักษณ์ \"PS5 Pro Enhanced\" แปะเพิ่มเข้ามาด้วย</p>\n<p>ที่มา - <a href=\"https://blog.playstation.com/2024/09/10/welcome-playstation-5-pro-the-most-visually-impressive-way-to-play-games-on-playstation/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/9920d4f2742cede9542b06fcdcce42de.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2e969ee809c18b474fb95a134363ded0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a4b65d43ab5c3bf44d6f22b39df41c81.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a588a224178b0c07455142955644b55c.jpg\" /></p>\n</div></div></div><div><div>Topics: </div><div><div><a href=\"/topics/ps5-pro\">PS5 Pro</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0497e4b051c4e1076c6920a30f8e929e8b67a9554e4f8a5e3ee6a97c5f19e461","category":"Thai"}