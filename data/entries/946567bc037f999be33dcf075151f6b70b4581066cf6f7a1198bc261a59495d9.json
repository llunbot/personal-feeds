{"title":"JetBrains เปิดตัวปลั๊กอิน Kotlin Notebook สำหรับ IntelliJ ใช้ไฟล์แบบเดียวกับ Jupyter","link":"https://www.blognone.com/node/134686","date":1688527004000,"content":"<div><div><div><p>JetBrains เปิดตัวปลั๊กอิน Kotlin Notebook สำหรับ IntelliJ IDEA เพื่อให้ผู้สนใจภาษา Kotlin สามารถลองเขียนโค้ด ใส่ตารางข้อมูล ทำภาพ visualization ได้จบในตัว แบบเดียวกับโน้ตบุ๊กภาษา Python</p>\n<p>JetBrains บอกว่าแนวคิดการใช้โน้ตบุ๊ก Jupyter ได้รับความนิยมมากขึ้นเรื่อยๆ ทั้งในการทำโปรแกรมต้นแบบ, การวิเคราะห์ข้อมูล และงานสาย data science จึงต้องการขยายผลมายังภาษา Kotlin ด้วย รูปแบบการทำงานยังเหมือนกัน ตัวไฟล์โน้ตบุ๊กจะใช้นามสกุล .ipynb และมีโครงสร้างการจัดเก็บข้อมูลแบบเดียวกัน</p>\n<p>ในเบื้องต้น ปลั๊กอิน Kotlin Notebook ยังมีสถานะเป็นแค่การทดลอง (experimental) ต้องอิงกับบางส่วนในปลั๊กอิน Python อยู่ แต่จะแยกขาดจากกันในภายหลัง</p>\n<p><img alt=\"No Description\" src=\"https://www.blognone.com/sites/default/files/externals/5f9e05baa099e4841264e46c0a58249f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/bfea00abc2b9152e211aed9faacbf257.jpg\" /></p>\n<p>ที่มา - <a href=\"https://blog.jetbrains.com/kotlin/2023/07/introducing-kotlin-notebook/\">JetBrains</a></p>\n</div></div></div><div><div>Topics: </div><div><div><a href=\"/topics/kotlin\">Kotlin</a></div><div><a href=\"/topics/jupyter\">Jupyter</a></div><div><a href=\"/topics/jetbrains\">JetBrains</a></div><div><a href=\"/topics/programming\">Programming</a></div><div><a href=\"/topics/ide\">IDE</a></div><div><a href=\"/topics/intellij\">IntelliJ</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"946567bc037f999be33dcf075151f6b70b4581066cf6f7a1198bc261a59495d9","category":"Thai"}