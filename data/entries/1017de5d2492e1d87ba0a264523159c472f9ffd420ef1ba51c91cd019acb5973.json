{"title":"ไมโครซอฟท์ระบุองค์กรในไทยเริ่มทดสอบ Microsoft 365 Copilot แล้ว 6 องค์กร เตรียมออกเวอร์ชั่นรับภาษาไทยปีหน้า","link":"https://www.blognone.com/node/136861","date":1700550352000,"content":"<div><div><div><p>ในงาน Microsoft AI Summit วันนี้ไมโครซอฟท์ประเทศไทยระบุถึงการใช้งานบริการ Microsoft 365 Copilot ในไทยว่าตอนนี้มีองค์กรเริ่มทดสอบแล้ว 6 บริษัท โดยมีบริษัทร่วมทดสอบมาร่วมในงานครั้งนี้ด้วย 3 บริษัท ได้แก่ AIS, PTT, และ SCB โดยอีกสามบริษัทนั้นไมโครซอฟท์ไม่เปิดเผยว่าเป็นใคร นอกจากนี้บริการ Microsoft 365 Copilot จะมีเวอร์ชั่น localized รองรับภาษาไทยเต็มตัวในปีหน้า</p>\n<p>บริษัทที่เข้าร่วม 6 บริษัทนับว่าเป็นจำนวนค่อนข้างสูงเทียบกับในภูมิภาค และที่ผ่านมาลูกค้าไมโครซอฟท์ให้ความสนใจทดสอบ Microsoft 365 Copilot ค่อนข้างมาก แม้ว่าจะมีข้อจำกัดว่าบัญชีที่ใช้งาน Microsoft 365 Copilot ต้องใช้งานบัญชีระดับ E3 ขึ้นไป ก่อน เนื่องจากภายใน Copilot นั้น<a href=\"https://www.blognone.com/node/133044\">อาศัยฟีเจอร์ Microsoft Graph</a></p>\n<p>Microsoft 365 Copilot เป็นฟีเจอร์ที่หลายคนรอคอยกัน แต่ท่าทีของไมโครซอฟท์ก็ดูจะค่อยๆ เปิดให้ใช้งานโดยขยายวงไปเรื่อยๆ เมื่อตอนวันเปิดตัวนั้นมีลูกค้าได้ทดสอบบริการนี้เพียง 20 รายเท่านั้น และหลังจากผ่านมาครึ่งปีจนเปิดตัวจริงก็ยังจำกัดกลุ่มลูกค้าด้วยการ<a href=\"https://www.theregister.com/2023/11/03/microsoft_365_copilot/\">กำหนดขั้นต่ำซื้อ 300 ที่นั่ง</a> และไมโครซอฟท์ระบุว่าจะเปิดทางให้ธุรกิจขนาดเล็กซื้อบริการนี้ได้ง่ายขึ้นในช่วงเวลา “อีกหลายเดือนต่อจากนี้” (in the coming months)</p>\n<p>ที่มา - งาน Microsoft AI Summit</p>\n<p><img alt=\"No Description\" src=\"https://www.blognone.com/sites/default/files/externals/2efa88097bb490d7bcc2ea1931766520.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft-365\">Microsoft 365</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1017de5d2492e1d87ba0a264523159c472f9ffd420ef1ba51c91cd019acb5973","category":"Thai"}