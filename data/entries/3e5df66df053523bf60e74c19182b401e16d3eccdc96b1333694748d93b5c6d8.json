{"title":"Alphabet แต่งตั้ง Anat Ashkenazi เป็นซีเอฟโอคนใหม่ของบริษัท","link":"https://www.blognone.com/node/140245","date":1717896923000,"content":"<div><div><div><p>Alphabet บริษัทแม่ของกูเกิล ประกาศแต่งตั้ง Anat Ashkenazi เป็นซีเอฟโอหรือหัวหน้าเจ้าหน้าที่บริหารฝ่ายการเงินคนใหม่ มีผลตั้งแต่วันที่ 31 กรกฎาคมเป็นต้นไป ส่วน Ruth Porat ซีเอฟโอคนก่อนหน้า ได้ประกาศลาออกจากตำแหน่ง เพื่อไปดูแลส่วนการลงทุนธุรกิจใหม่ให้ Alphabet และ<a href=\"https://www.blognone.com/node/135001\">เป็นซีเอฟโอรักษาการ</a>มาตั้งแต่ปีที่แล้ว</p>\n<p>Anat Ashkenazi ปัจจุบันเป็นรองประธานและซีอีโอที่บริษัทยา Eli Lilly and Company โดยร่วมงานกับ Eli Lilly มาตั้งแต่ปี 2001 ในหลายฝ่ายธุรกิจของบริษัท ดูแลด้านการเงินและการดำเนินงาน</p>\n<p>Sundar Pichai ซีอีโอ Alphabet และกูเกิลกล่าวว่าในยุคของ AI ทำให้บริษัทมีโอกาสอีกมากที่จะพัฒนาผลิตภัณฑ์ใหม่ต่าง ๆ ให้กับลูกค้า ตอนนี้บริษัทได้ซีเอฟโอคนใหม่ที่มีผลงานซึ่งพร้อมรองรับการลงทุนใหม่ และเข้าใจงานด้านนวัตกรรม</p>\n<p>ที่มา: <a href=\"https://abc.xyz/2024-0605/\">Alphabet</a> ภาพ <a href=\"https://www.lilly.com/leadership/executive-committee/anat-ashkenazi\">Eli Lilly and Company</a></p>\n<p><img alt=\"No Description\" src=\"https://www.blognone.com/sites/default/files/externals/c853fb3ce9a1464a7b120108b9a88f8c.png\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/google\">Google</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e5df66df053523bf60e74c19182b401e16d3eccdc96b1333694748d93b5c6d8","category":"Thai"}