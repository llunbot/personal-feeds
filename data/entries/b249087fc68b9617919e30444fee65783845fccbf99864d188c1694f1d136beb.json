{"title":"พนักงาน Google 28 คนโดนไล่ออก หลังประท้วงกรณี Google ทำสัญญาคลาวด์กับรัฐบาลอิสราเอล","link":"https://www.blognone.com/node/139275","date":1713429031000,"content":"<div><div><div><p>พนักงาน Google 28 คนถูกไล่ออก หลังมีส่วนร่วมกับการประท้วงด้วยวิธีการต่างๆ จากกรณีที่ Google ทำสัญญาในโครงการ Project Nimbus ให้รัฐบาลอิสราเอลเช่าคลาวด์มูลค่า 1.2 พันล้านเหรียญ(โครงการนี้รวมคลาวด์ของ Amazon ด้วย)</p>\n<p>พนักงานส่วนหนึ่งในออฟฟิศที่ Sunnyvale รัฐแคลิฟอร์เนีย ได้ยึดห้องทำงานของ Thomas Kurian ซีอีโอ Google Cloud เพื่อประท้วง ขณะที่พนักงานที่ออฟฟิศในนิวยอร์ค ได้รวมตัวประท้วงในพื้นที่ส่วนกลางของออฟฟิศชั้น 10 โดย Google ต้องใช้กำลังของเจ้าหน้าที่ตำรวจในการเชิญตัวออกไปและควบคุมตัว</p>\n<p>Google ได้ส่งจดหมายถึงพนักงานทั้งหมด โดยอ้างว่าพนักงานกลุ่มดังกล่าวละเมิดนโยบายและจรรยาบรรณในที่ทำงาน ซึ่งบริษัทจะไม่เพิกเฉยกับพฤติกรรมลักษณะนี้</p>\n<p>ด้านพนักงานที่รวมตัวกันในแคมเปญ No Tech for Apartheid ที่เรียกร้องและต่อต้านการสนับสนุนอิสราเอลของ Google มาตลอด <a href=\"https://medium.com/@notechforapartheid/statement-from-google-workers-with-the-no-tech-for-apartheid-campaign-on-googles-indiscriminate-28ba4c9b7ce8\">ออกแถลงการณ์</a> ประณามว่าการไล่ออกครั้งนี้ของ Google เป็นการเอาคืนที่อื้อฉาว (flagrant act of retaliation) โดยระบุว่าทางกลุ่มได้เรียกร้องเกี่ยวกับ Project Nimbus มากว่า 3 ปี แต่ไม่เคยมีการตอบกลับใดๆ จากผู้บริหารเลย ขณะที่พนักงานก็มีสิทธิจะเรียกร้องถึงเงื่อนไขและกฎในการจ้างงานอย่างสันติ</p>\n<p>ที่มา - <a href=\"https://www.theverge.com/2024/4/17/24133700/google-fires-28-employees-protest-israel-cloud-contract\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/0775d5321c2edeb2507ad22f540cc76d.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/israel\">Israel</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b249087fc68b9617919e30444fee65783845fccbf99864d188c1694f1d136beb","category":"Thai"}