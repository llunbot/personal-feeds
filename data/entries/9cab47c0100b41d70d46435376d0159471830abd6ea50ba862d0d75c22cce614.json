{"title":"เซฟการบ้านไว้กลับมาทำต่อได้ Google Forms ให้ save draft ได้ บันทึกนาน 30 วัน","link":"https://www.blognone.com/node/124058","date":1628053455000,"content":"<div><div><div><p>Google Forms เปิดตัวฟีเจอร์ใหม่ที่มีการเรียกร้องเข้ามาเยอะคือสามารถ save draft ได้ บันทึกได้นาน 30 วัน อำนวยความสะดวกในเวลาที่ต้องตอบคำถามยาว หรือทำการบ้าน สามารถทำค้างไว้ แล้วค่อยกลับมาทำต่อวันหลังได้</p>\n<p>ตรงด้านบนสดของ Form จะมองเห็นเป็นข้อความ Saving ในระหว่างที่เรากรอกข้อมูล ฟีเจอร์นี้ถือว่ามีประโยชน์อย่างมากโดยเฉพาะนักเรียนที่ต้องทำการบ้านเยอะๆ หรือต้องสลับใช้งานอุปกรณ์ รวมถึงช่วยแก้ปัญหาเรื่องเครือข่ายอินเทอร์เน็ตด้วย ให้การบ้านที่ทำค้างไว้ไม่หายไปเมื่อเน็ตล่ม</p>\n<p><img src=\"https://www.blognone.com/sites/default/files/externals/9c9e76e89f9914544ea2762eb8543d8b.png\" /></p>\n<p>Google Forms จะตั้งค่า save draft เป็นค่าเริ่มต้น สามารถปิดใช้งานได้ด้วยวิธีไปที่เมนู Settings &gt; Presentation &gt; Restrictions และเลือก “Disable autosave for all respondents”</p>\n<p>ที่มา - <a href=\"https://9to5google.com/2021/08/03/google-forms-save-progress/\">9to5Google</a></p>\n</div></div></div><div><div>Topics: </div><div><div><a href=\"/topics/google-forms\">Google Forms</a></div><div><a href=\"/topics/google\">Google</a></div><div><a href=\"/topics/education\">Education</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9cab47c0100b41d70d46435376d0159471830abd6ea50ba862d0d75c22cce614","category":"Thai"}