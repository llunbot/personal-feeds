{"title":"กูเกิลเพิ่มโหมดกล้อง Add Me ใน Pixel 9 ใช้ AI แก้ปัญหาถ่ายรูปหมู่แล้วมีสมาชิกไม่ครบ","link":"https://www.blognone.com/node/141398","date":1723575652000,"content":"<div><div><div><p>ปัญหาอย่างหนึ่งที่เราคงชินกันไปแล้วคือถ่ายรูปหมู่แต่มีสมาชิกไม่ครบ ต้องผลัดกันออกไปถือกล้องถ่ายมา 2-3 ภาพแต่สุดท้ายก็มีคนไม่ครบในภาพเดียวอยู่ดี</p>\n<p>ในงานเปิดตัว <a href=\"https://www.blognone.com/node/141396\">Pixel 9</a> กูเกิลโชว์โหมดกล้องใหม่ชื่อ Add Me เป็นการใช้ AI แก้ปัญหาถ่ายรูปหมู่แล้วสมาชิกอยู่ในเฟรมไม่ครบ ต้องสลับกันออกมาถ่ายหรือต้องวานคนอื่นถ่ายภาพให้ โดยโหมด Add Me แบ่งการทำงานเป็น 2 ขั้นตอนคือให้คนแรกออกไปถ่ายรูปหมู่ จากนั้นก็ให้สมาชิกอีกคนสลับออกไปถ่าย จากนั้นจะเอารูปมารวมกันให้มีสมาชิกทุกคนอยู่ในเฟรมเดียว โดยขณะที่เล็งจะมีรูปแรกซ้อนขึ้นมาเพื่อหาที่ว่างให้อีกคนอยู่ในภาพด้วยแบบเนียนๆ</p>\n<p>โหมด Add Me จะมีใน Pixel 9 อย่างเดียว และยังไม่ระบุว่าจะเพิ่มให้ Pixel รุ่นเก่าด้วยหรือไม่</p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/ffc54cafa9ae50258b38260be612079c.png\" /></p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/75c09b3eb68320b7bc66e62a630342a8.png\" /><br />\nถ่ายรูปแรกตามปกติ โดยเว้นที่ไว้ให้อีกคนด้วย</p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/0593d1217ec3f6cb526f5ff7d165f7f5.png\" /><br />\nPixel จะนำรูปแรกมาซ้อนให้เราเล็ง และให้คนแรกที่ถ่ายไปยืนในเฟรมตรงที่เว้นไว้</p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/91f1728b35f014655758e3544374b6db.png\" /><br />\nถ่ายครั้งที่สอง จะได้ภาพที่เอาคนเข้าไปอยู่ในภาพแรก</p>\n<p>ที่มา - <a href=\"https://www.youtube.com/watch?v=N_y2tP9of8A\">งาน Made by Google '24</a></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/google\">Google</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"109e3007265478e9706a5fc4347aba3f35a64ecc1ee99ba0a438424927caaf0e","category":"Thai"}