{"title":"ไมโครซอฟท์ขึ้นราคา Xbox Series S ในบราซิล จาก 18,000 บาทเป็น 26,000 บาท","link":"https://www.blognone.com/node/136450","date":1698456321000,"content":"<div><div><div><p>ไมโครซอฟท์ประกาศขึ้นราคาคอนโซลรุ่นล่าง Xbox Series S ในประเทศบราซิล โดยขึ้นพรวดเดียวถึงราว 8,000 บาท</p>\n<p>เดิมที Xbox Series S มีราคาขายในบราซิลที่ 2,499 รีล (ราว 18,000 บาท) ส่วนราคาใหม่ที่ประกาศคือ 3,599 รีล (ราว 26,000 บาท) ทำให้ราคาขึ้นมาใกล้เคียงกับ PS5 Digital Edition ที่ขายราคา 3,899 รีลแล้ว</p>\n<p>ไมโครซอฟท์ไม่ได้ให้เหตุผลว่าทำไมถึงขึ้นราคา (เดากันว่าน่าจะเป็นเพราะค่าเงิน) และขึ้นทีเดียวเยอะขนาดนี้ การขึ้นราคาครั้งนี้ยังมีผลเฉพาะ Xbox Series S รุ่นสีขาว 500GB ไม่รวมรุ่นสีดำ 1TB ที่เพิ่งเปิดตัว และไม่รวม Xbox Series X รุ่นใหญ่ด้วย</p>\n<p>ที่มา - <a href=\"https://www.theenemy.com.br/xbox/xbox-series-s-aumente-preco\">The Enemy</a>, <a href=\"https://www.windowscentral.com/gaming/xbox/microsoft-confirms-xbox-series-s-price-hike-in-brazil\">Windows Central</a></p>\n<p><img src=\"https://www.blognone.com/sites/default/files/externals/9e2ee098d12a9f529cd6595e3b3afc07.png\" /></p>\n</div></div></div><div><div>Topics: </div><div><div><a href=\"/topics/xbox-series-s\">Xbox Series S</a></div><div><a href=\"/topics/brazil\">Brazil</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ee7c3ba97c6b53987448131af3fa4e138535301d70e4ef8022a7e08a6ac7a64","category":"Thai"}