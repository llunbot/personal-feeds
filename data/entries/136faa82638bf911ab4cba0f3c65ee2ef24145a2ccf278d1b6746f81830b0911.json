{"title":"Fairphone เปิดตัวหูฟัง Fairbuds XL หูฟัง ANC ซ่อมง่าย มีอะไหล่ขาย","link":"https://www.blognone.com/node/133831","date":1684125573000,"content":"<div><div><div><p>Fairphone ผู้ผลิตโทรศัพท์แบบซ่อมง่าย เปิดตัวหูฟังแบบครอบหู Fairbuds XL ที่เน้นความยั่งยืน โดยฟีเจอร์สำคัญคือการซ่อมได้ง่าย สามารถถอดเปลี่ยนชิ้นส่วนต่างๆ ได้เอง รวมถึงบริษัทมีแนวทางจะขายอะไหล่แยกชิ้นภายหลัง</p>\n<p>นอกจากการออกแบบที่ซ่อมง่ายแล้ว วัสดุทุกชิ้นยังเน้นความยั่งยืน เช่น ทองคำที่ใช้เป็นทองคำที่ได้รับการรับรอง Fairtrade, อลูมิเนียมรีไซเคิล, ตะกัวรีไซเคิล, และพลาสติกที่ใช้รีไซเคิลมา 80%</p>\n<p>ชิ้นส่วนของ Fairbuds XL นั้นเป็นชิ้นส่วนที่ถอดประกอบได้เอง ทั้งหมด 11 ชิ้น สายเชื่อมระหว่างลำโพงซ้าย-ขวาเป็นสาย USB-C, แบตเตอรี่ถอดเปลี่ยนได้เอง ขายแยกในราคา 17.95 ปอนด์, ฟองน้ำรองหูราคา 13.95 ปอนด์ รวมถึงวงจรและลำโพงซ้ายขวาก็มีขายแยกกันทั้งหมด ฟีเจอร์ที่หายไปคือเซ็นเซอร์ถอดหูฟังแล้วหยุดเล่นเพลง</p>\n<p>เริ่มขายแล้ววันนี้ในยุโรป ราคา 249.95 ยูโร หรือ 219 ปอนด์ในอังกฤษ</p>\n<p>ที่มา - <a href=\"https://shop.fairphone.com/en/fairbuds-xl\">Fairphone</a>, <a href=\"https://www.theguardian.com/technology/2023/may/11/fairbuds-xl-review-noise-cancelling-headphones-fix-yourself-bluetooth\">The Guardian</a></p>\n<p><img alt=\"No Description\" src=\"https://www.blognone.com/sites/default/files/externals/5a8e7ebf3503a671bffbbb0f36b63957.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2676a33b9e3e282f82afa9131a8a8c4e.png\" /></p>\n</div></div></div><div><div>Topics: </div><div><div><a href=\"/topics/headphones\">Headphones</a></div><div><a href=\"/topics/right-to-repair\">Right-to-Repair</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"136faa82638bf911ab4cba0f3c65ee2ef24145a2ccf278d1b6746f81830b0911","category":"Thai"}