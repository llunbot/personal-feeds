{"title":"ซีรี่ส์ One Piece ซีซัน 2 อาจใช้เวลาสร้างอีกเป็นปีถ้า Netflix อนุมัติ แต่ตอนนี้สคริปต์เสร็จแล้ว","link":"https://www.blognone.com/node/135636","date":1694170461000,"content":"<div><div><div><p>ซีรี่ส์คนแสดง One Piece จาก Netflix ได้รับเสียงตอบรับที่ดีมากจากผู้ชม แน่นอนว่าตอนนี้ยังไม่ได้ประกาศซีซัน 2 แต่ผู้ผลิตซีรี่ส์กล่าวว่าสคริปต์สำหรับซีซัน 2 เสร็จสิ้นแล้ว และซีซันหน้าอาจพร้อมออกอากาศภายใน 12-18 เดือนหลังการถ่ายทำเริ่มต้น</p>\n<p>โดย Variety ได้สัมภาษณ์คุณ Marty Adelstein ซีอีโอของ Tomorrow Studios ผู้ผลิต One Piece ฉบับคนแสดง โดยเขาบอกว่า สคริปต์ของซีซัน 2 พร้อมแล้ว ถ้าสร้างได้เร็วพอก็เป็นไปได้ที่จะได้เห็นซีซัน 2 ฉายในอีก 12-18 เดือน หลังจากการถ่ายทำเริ่มต้น โดยคุณ Marty Adelstein คิดว่า Netflix อาจกำลังดูกระแส และสถานการณ์ต่าง ๆ ในระยะยาวก่อนว่าจะอนุมัติให้สร้างซีซันที่ 2 หรือไม่</p>\n<p>คุณ Becky Clements ประธานของ Tomorrow Studios กล่าวเพิ่มเติมว่า ตอนนี้มีปัจจัยหลักอย่างการประท้วงหยุดงานของ <strong>SAG-AFTRA</strong> (สมาคมนักแสดง และสหพันธ์ศิลปิน โทรทัศน์ และวิทยุแห่งอเมริกา) ซึ่งอาจทำให้การสร้างช้าล่าออกไปอีก</p>\n<p>ตอนนี้ One Piece ซีซัน 2 ยังไม่ได้รับการอนุมัติจาก Netflix แต่ตัวซีรี่ส์มีสัญญาณที่ดี โดยซีซั่นแรกติดอันดับ 1 ใน Netflix ของหลายประเทศช่วงสัปดาห์ที่เปิดตัว และมียอดคนดูสูงถึง 18.5 ล้านครั้ง</p>\n<p>สำหรับ Tomorrow Studios นั้นเคยผลิตซีรีส์คนแสดง Cowboy Bebop ของ Netflix ที่ดัดแปลงจากอนิเมะในชื่อเดียวกัน ซึ่งประสบความสำเร็จน้อยกว่า One Piece มาก และ Netflix ถูกยกเลิกการสร้างต่อภายในหนึ่งเดือนหลังจากฉายรอบปฐมทัศน์</p>\n<p><img alt=\"No Description\" src=\"https://www.blognone.com/sites/default/files/externals/886cc5b81219396b7c5297e7a2a4bcd8.jpg\" /></p>\n<p>ที่มา - <a href=\"https://variety.com/2023/tv/news/one-piece-season-2-scripts-finished-1235716528/\">Variety</a> via <a href=\"https://www.gamespot.com/articles/one-piece-season-2-could-be-ready-in-a-year-if-renewed/1100-6517570/?ftag=CAD-01-10abi2f\">Gamespot</a></p>\n</div></div></div><div><div>Topics: </div><div><div><a href=\"/topics/one-piece\">One Piece</a></div><div><a href=\"/topics/netflix\">Netflix</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae19cf9d878181e8c5523f5e9b9f596290cf09099c138271ea27c73d32fcf021","category":"Thai"}