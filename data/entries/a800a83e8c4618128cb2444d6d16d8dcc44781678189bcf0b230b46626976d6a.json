{"title":"Grab ปิดดีล SPAC นำหุ้นเข้าเทรดในตลาด Nasdaq แล้ว","link":"https://www.blognone.com/node/126117","date":1638467138000,"content":"<div><div><div><p>Grab Holdings ได้นำบริษัทเข้าตลาดหุ้น Nasdaq ของสหรัฐฯ ได้แล้วอย่างเป็นทางการ<a href=\"https://www.blognone.com/node/122164\">ด้วยวิธี SPAC</a> ภายใต้สัญลักษณ์การซื้อขาย GRAB โดยวันนี้ราคาเปิดของหุ้นอยู่ที่ 13.06 ดอลลาร์</p>\n<p>Grab นำบริษัทเข้าตลาดหุ้น Nasdaq ด้วยวิธี SPAC ผ่านการควบรวมกับบริษัท Altimeter Growth Corp. โดยดีลของ Grab ครั้งนี้ทำให้บริษัทมูลค่ารวมเกือบ 4 หมื่นล้านดอลลาร์</p>\n<p>ปัจจุบัน Grab ดำเนินธุรกิจหลากหลายบนแพลตฟอร์มดิจิทัลผ่านซุปเปอร์แอปของตัวเอง ตั้งแต่เรียกรถ, ส่งอาหาร, จองโรงแรม, ไปจนถึงฟินเทค มีผู้ใช้งานร่วมกว่า 187 ล้านคน โดยข้อมูลจาก<a href=\"https://www.blognone.com/node/124068\">รายงานผลประกอบการไตรมาสแรกของปีนี้</a> Grab ยังบันทึกผลขาดทุนสุทธิอยู่ที่ 652 ล้านดอลลาร์</p>\n<p>ก่อนหน้านี้ <a href=\"https://www.blognone.com/node/126108\">เซ็นทรัลรีเทล</a> (CRC) เพิ่งจะประกาศเข้าซื้อหุ้น Porto Worldwide ที่เป็นผู้ถือหุ้น Grab ประเทศไทยอีกที ทำให้ CRC ถือหุ้นทางอ้อมใน Grab ไทย 40% และ Porto Worldwide มีสิทธิ์จะแลกหุ้น Grab ไทยเป็น Grab Holdings ที่เพิ่งเข้าตลาด Nasdaq นี้ด้วย</p>\n<p>ที่มา - <a href=\"https://www.cnbc.com/2021/12/02/softbank-backed-grab-begins-trading-after-completing-spac-merger.html\">CNBC</a>, <a href=\"https://www.ft.com/content/cc605355-3f3e-44d9-ac70-32cc8dd7407a\">Financial Times</a></p>\n<p><img src=\"https://www.blognone.com/sites/default/files/externals/b4719d5ee4a3694c3aabd3b25735bd26.jpg\" /><br />\ndisclaimer: LINE MAN Wongnai บริษัทแม่ของ Blognone เป็นคู่แข่งธุรกิจของ Grab ในประเทศไทย</p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/spac\">SPAC</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a800a83e8c4618128cb2444d6d16d8dcc44781678189bcf0b230b46626976d6a","category":"Thai"}