{"title":"Tencent ซื้อกิจการ Techland สตูดิโอผู้สร้าง Dying Light","link":"https://www.blognone.com/node/134987","date":1690262178000,"content":"<div><div><div><p>Tencent ประกาศซื้อกิจการ Techland สตูดิโอเกมจากโปแลนด์ผู้สร้าง Dying Light และ Dead Island ซึ่งเกม <a href=\"https://www.blognone.com/node/122908\">Dying Light ภาค 2 Stay Human</a> ที่ออกมาเมื่อปีที่แล้ว ประสบความสำเร็จสูงด้านยอดขาย เป็นหนึ่งใน<a href=\"https://www.blognone.com/node/132066\">เกมทำเงินประจำปี</a></p>\n<p>Pawel Marchewka ซีอีโอ Techland กล่าวว่าการร่วมงานกับ Tencent จะทำให้เราสามารถออกเกมใหม่ด้วยความเร็วที่มากขึ้น รองรับวิสัยทัศน์ของบริษัท</p>\n<p>ดีลนี้ทำให้พอร์ตโฟลิโอสตูดิโอเกมในเครือ Tencent ขยายไปเพิ่มขึ้น จากปัจจุบันบริษัทมีทั้งเป็นเจ้าของ <a href=\"https://www.blognone.com/node/75946\">Riot Games</a>, ถือหุ้น 40% ใน Epic Games และมีหุ้นในบริษัทเกมอีกจำนวนมาก</p>\n<p>ที่มา: <a href=\"https://www.theverge.com/2023/7/24/23805592/tencent-buys-techland-dying-light\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/06f7464c24aaa6c4a9e35c19a2904eb5.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/dying-light\">Dying Light</a></div><div><a href=\"/topics/acquisition\">Acquisition</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7841527a7932b82e804d49e4d7580d4282d443e96d380e2048f854972fdd9b52","category":"Thai"}