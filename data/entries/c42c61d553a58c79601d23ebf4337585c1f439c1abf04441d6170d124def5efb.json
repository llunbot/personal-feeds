{"title":"รวมข่าว Apple: AI ใน iPhone รัน On-Device ทั้งหมด, Mac mini ข้ามรุ่นชิป M3","link":"https://www.blognone.com/node/139337","date":1713743081000,"content":"<div><div><div><p>มีรายงานข่าวเกี่ยวกับแอปเปิลล่าสุดจากจดหมายข่าวประจำสัปดาห์ของ Mark Gurman แห่ง Bloomberg คนเดิม โดยคราวนี้พูดถึงฟีเจอร์ด้าน AI ใน iOS 18 เพิ่มเติม และ Mac mini</p>\n<p>เริ่มที่เรื่อง AI ก่อน จาก<a href=\"https://www.blognone.com/node/139225\">ข่าวเมื่อสัปดาห์ที่แล้ว</a> Gurman บอกว่า AI บน iOS 18 ส่วนใหญ่จะประมวลผลบนอุปกรณ์ (On-Device) ไม่มีการเชื่อมต่อกับคลาวด์ภายนอก ด้วยเหตุผลความเป็นส่วนตัวที่แอปเปิลต้องการใช้เป็นจุดขาย แต่อาจเพิ่มเติมฟีเจอร์ที่เชื่อมต่อกับบริการภายนอก ซึ่งจะระบุชื่อผู้ให้บริการ AI เลย เช่น Gemini ของกูเกิล</p>\n<p>ข้อมูลใหม่ของ Gurman บอกว่าฟีเจอร์ AI ทั้งหมดใน iOS 18 นั้น จะรันบนอุปกรณ์ทั้งหมด ไม่มีการเชื่อมต่อกับคลาวด์ภายนอกเลย ซึ่งย่อมทำให้ความสามารถถูกจำกัด แต่แอปเปิลจะแก้ปัญหาด้วยการ<a href=\"https://www.blognone.com/node/138753\">เจรจากับกูเกิล</a> เพื่อขอซื้อไลเซนส์นำโมเดล Gemini มารันออฟไลน์บนอุปกรณ์ ซึ่งนอกจากจะได้ขายเรื่องความเป็นส่วนตัว ยังได้ความเร็วในการตอบสนองด้วย</p>\n<p>อีกข่าวเป็นเรื่องของ Mac mini จากข่าวก่อนหน้านี้ Gurman พูดถึงแผนการออก Mac ชิป M4 และอาจเก็บตก Mac ที่ยังไม่ได้ M3 โดยเขาให้ข้อมูลว่าแอปเปิลน่าจะข้ามการออก Mac mini ชิป M3 ไปเลย แล้วรอออกรุ่น M4 ช่วงปลายปีนี้ หรือต้นปีหน้า</p>\n<p>Mac mini รุ่นล่าสุด<a href=\"https://www.blognone.com/node/132281\">ออกมาเมื่อต้นปี 2023</a> เป็นชิป M2 และ M2 Pro</p>\n<p>ที่มา: <a href=\"https://www.bloomberg.com/news/newsletters/2024-04-21/apple-aapl-growth-opportunities-southeast-asia-and-africa-lower-end-iphone-lv9itkna?\">Bloomberg</a></p>\n<p><img src=\"https://www.blognone.com/sites/default/files/externals/2499bd91c4f314b19d08527d578d0c5f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/rumors\">Rumors</a></div><div><a href=\"/topics/apple-m4\">Apple M4</a></div><div><a href=\"/topics/mac-mini\">Mac Mini</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c42c61d553a58c79601d23ebf4337585c1f439c1abf04441d6170d124def5efb","category":"Thai"}