{"title":"ไมโครซอฟท์ตั้ง Craig Duncan หัวหน้าสตูดิโอ Rare เป็นหัวหน้า Xbox Game Studios คนใหม่","link":"https://www.blognone.com/node/142558","date":1728958371000,"content":"<div><div><div><p>ไมโครซอฟท์ประกาศว่า Alan Hartman หัวหน้าของ Xbox Game Studios ที่ดูแลสตูดิโอเกมในเครือ Xbox (ไม่นับ Bethesda และ Activision Blizzard) จะเกษียณอายุหลังจากนั่งเก้าอี้นี้มาได้ 1 ปี</p>\n<p>Alan Hartman เป็นพนักงานไมโครซอฟท์มายาวนานตั้งแต่ปี 1988 ในยุคที่เริ่มทำ CD-ROM เขามีส่วนร่วมกับเกม Age of Empires และ Fable แถมเป็นผู้ก่อตั้งสตูดิโอ Turn 10 ในสังกัดไมโครซอฟท์ตั้งแต่ปี 2001 เพื่อพัฒนาเกมรถแข่งซีรีส์ Forza Motorsport และเพิ่งได้โปรโมทเป็นหัวหน้าสตูดิโอ Xbox เมื่อปีที่แล้ว</p>\n<p>ไมโครซอฟท์ตั้ง Craig Duncan หัวหน้าสตูดิโอ Rare ขึ้นมาดำรงตำแหน่งแทน โดย Duncan ทำงานกับ Rare มานาน 14 ปี ตั้งแต่ยุคทำเกมให้ Kinect มาจนถึงผลงานล่าสุดคือ <a href=\"https://www.blognone.com/node/139267\">เกมโจรสลัดออนไลน์ Sea of Thieves ที่มีผู้เล่นมากกว่า 40 ล้านคนแล้ว</a></p>\n<p>หัวหน้าของ Duncan คือ Matt Booty ประธานฝ่าย Game Content and Studios ที่รับผิดชอบสตูดิโอเกมทั้งหมดของไมโครซอฟท์ (รวม Bethesda, Activision, Blizzard, King) อีกทีหนึ่ง</p>\n<p>ส่วน Rare จะโปรโมทผู้บริหารสองคนคือ Joe Neate และ Jim Horth ขึ้นมาเป็นหัวหน้าสตูดิโอร่วม แทนตำแหน่งของ Duncan</p>\n<p><a href=\"https://www.xbox.com/en-US/xbox-game-studios\">สตูดิโอในสังกัด Xbox Game Studios</a> ได้แก่ <a href=\"https://www.blognone.com/node/142419\">Halo Studios</a>, Mojang Studios, The Coalition, Turn 10, Playground Games, Rare, Obsidian, Ninja Theory, Compulsion Games, The Initiative, Double Fine, InXile, Undead Labs, World's Edge</p>\n<p>ที่มา - <a href=\"https://www.gamesindustry.biz/rares-craig-duncan-to-become-head-of-xbox-game-studios-as-alan-hartman-retires\">Games Industry</a></p>\n<p><img alt=\"No Description\" src=\"https://www.blognone.com/sites/default/files/externals/795a3fec1332928ff7ac86261b0cf0dc.jpeg\" /></p>\n</div></div></div><div><div>Topics: </div><div><div><a href=\"/topics/rare\">Rare</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a448f84114796f18fc4342415171ab67459b8e522a5c10fb07b9f25d80caa27c","category":"Thai"}