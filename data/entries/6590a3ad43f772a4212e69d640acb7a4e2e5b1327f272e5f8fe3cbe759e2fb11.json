{"title":"ซีอีโอ OpenAI บอกพนักงานในการประชุม ว่ายังไม่มีแผนให้เขาได้หุ้นบริษัทจำนวนมาก","link":"https://www.blognone.com/node/142237","date":1727393978000,"content":"<div><div><div><p>OpenAI ได้จัดการประชุมพนักงานทั้งบริษัท All-hands ในวันนี้ หลังการลาออกของผู้บริหารระดับสูงหลายคน รวมทั้งซีทีโอ <a href=\"https://www.blognone.com/node/142205\">Mira Murati</a> ขณะเดียวกันก็มีรายงานข่าวว่า OpenAI มี<a href=\"https://www.blognone.com/node/141760\">แผนปรับโครงสร้าง</a>องค์กรใหม่ ให้ความสำคัญกับฝั่ง For-Profit มากขึ้น เพื่อให้นักลงทุนมีความสนใจที่จะใส่เงินเพิ่มทุน จึงอาจเกิดคำถามต่อเป้าหมายหลักองค์กรในการสร้าง AGI หรือปัญญาประดิษฐ์ที่มีความสามารถรอบด้าน</p>\n<p>ซีอีโอ Sam Altman บอกพนักงานเรื่องข่าวเขาจะได้รับหุ้นของ OpenAI เป็นจำนวนมากเมื่อมีการเปลี่ยนโครงสร้างองค์กร (ตัวเลขจาก <a href=\"https://www.bloomberg.com/news/articles/2024-09-25/openai-cto-mira-murati-says-she-will-leave-the-company\">Bloomberg</a> คือ 7%) ซึ่งเป็นข้อเสนอจากนักลงทุนที่ต้องการให้ซีอีโอได้ผลตอบแทนสะท้อนกับผลการดำเนินงาน ว่าเรื่องนี้ไม่เป็นความจริง และยังไม่มีการคุยถึงแผนนี้</p>\n<p>อย่างไรก็ตาม Bret Taylor ประธาน OpenAI ได้บอกกับ CNBC ว่าบอร์ดมีการหารือเรื่องผลประโยชน์สูงสุดของบริษัท จึงมีข้อเสนอหนึ่งให้กำหนดผลตอบแทนการทำงานของ Sam ผูกกับหุ้นของบริษัท แต่ยังไม่ได้คุยรายละเอียดจำนวนหุ้น และยังไม่ได้มีข้อสรุปใด ๆ ว่าจะใช้วิธีการนี้หรือไม่</p>\n<p>ที่มา: <a href=\"https://www.cnbc.com/2024/09/26/openais-sam-altman-tells-employees-he-didnt-get-giant-equity-stake.html\">CNBC</a></p>\n<p><img src=\"https://www.blognone.com/sites/default/files/externals/e3689bc3afc352496d24a16d83dceb9a.jpg\" /></p>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6590a3ad43f772a4212e69d640acb7a4e2e5b1327f272e5f8fe3cbe759e2fb11","category":"Thai"}