{"title":"ซัมซุงแก้ปัญหาแสดงตัวเลขพื้นที่ System ใหญ่เกินจริงในรอม One UI 6.0","link":"https://www.blognone.com/node/135461","date":1693057191000,"content":"<div><div><div><p>ซัมซุงแก้<a href=\"https://www.blognone.com/node/132525\">ปัญหาการแสดงข้อมูลสตอเรจของไฟล์รอมระบบใหญ่เกินจริง ที่เกิดขึ้นใน Galaxy S23</a></p>\n<p>อาการของปัญหา ต้องเริ่มจากการนับพื้นที่สตอเรจแบบฐานสอง GiB (1,024) ทำให้ได้ตัวเลขน้อยกว่าแสดงแบบฐานสิบ GB (1,000) ทำให้มือถือที่โฆษณาว่ามีสตอเรจ 512 GB มีพื้นที่จริงเพียง 476 GiB เท่านั้น</p>\n<p>ซัมซุงแก้ปัญหาแรกด้วยการตีโป่งให้ตัวเลข 476 GiB ดูเยอะขึ้น คือเพิ่มเลขพื้นที่รวมมาเนียนๆ ให้ครบ 512 แต่พอไม่รู้จะนำตัวเลขปลอมที่เพิ่มเข้ามาไปใส่ไว้ตรงไหน จึงนำไปรวมในหมวด System ทำให้ขนาดของระบบใหญ่เกินจริงไปมากคือราว 55GB (มาโดนด่าที่เด้งสองแทน)</p>\n<p>ในรอม One UI 6.0 ที่เป็น Android 14 ซัมซุงแก้ปัญหานี้อีกรอบ ด้วยการแยกตัวเลขส่วนเกินเป็นอีกหมวดชื่อ Other files ขนาด 11.34 GB แทน ทำให้ตัวเลขของ System ลดกลับมาเหลือ 16.5 GB ดูปกติสุขดี (แต่ก็ยังไม่รู้ว่าจะโดนด่าเรื่อง Other files แทนหรือไม่)</p>\n<p>ที่มา - <a href=\"https://9to5google.com/2023/08/24/samsung-android-14-system-storage/\">9to5google</a></p>\n<blockquote><p>Samsung changed how storage is showed in One UI 6 so people stop complaining about non-issues thinking it's an issue <a href=\"https://t.co/AQ9KTXyfaG\">pic.twitter.com/AQ9KTXyfaG</a></p>\n<p>— Max Weinbach (@MaxWinebach) <a href=\"https://twitter.com/MaxWinebach/status/1694490741689438619?ref_src=twsrc%5Etfw\">August 23, 2023</a></p></blockquote>\n<p><img src=\"https://www.blognone.com/sites/default/files/externals/a2224170836f81834afd999af99da2cb.jpg\" alt /></p>\n</div></div></div><div><div>Topics: </div><div><div><a href=\"/topics/one-ui\">One UI</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed60503b50d9b197304867e0eefb73f1e8e3c6526674207bb114965d9cd2fb80","category":"Thai"}