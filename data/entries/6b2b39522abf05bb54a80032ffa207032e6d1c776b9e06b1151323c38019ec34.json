{"title":"พบช่องโหว่ใน Apache HTTP Server อ่านไฟล์นอกโฟลเดอร์ที่กำหนดได้ เริ่มถูกโจมตีแล้ว","link":"https://www.blognone.com/node/125119","date":1633456014000,"content":"<div><div><div><p>Apache รายงานแก้ไขช่องโหว่ CVE-2021-41773 ของ Apache HTTP Server ที่เปิดทางให้คนร้ายสามารถเข้าถึงไฟล์นอก document root ได้ เปิดทางให้คนร้ายอ่านข้อมูลที่ไม่ควรอ่านได้ เช่น สคริปต์ CGI จนอาจนำไปสู่การโจมตีส่วนอื่นๆ ของระบบในที่สุด</p>\n<p>ช่องโหว่นี้เกิดจากโค้ดที่เพิ่งใส่เข้ามาในเวอร์ชั่น 2.4.29 ที่เพิ่งออกเมื่อกลางเดือนกันยายนที่ผ่านมา โดยโค้ดส่วนตรวจสอบตำแหน่ง (path) ของไฟล์ ไม่ได้ตรวจสอบในกรณีที่ URL เข้ารหัส (encode) มา ทำให้แฮกเกอร์สามารถใช้ \"%2E\" แทนจุดเพื่อออกนอกโฟลเดอร์ที่กำหนดได้</p>\n<p>แม้ Apache HTTP Server เวอร์ชั่นนี้จะเพิ่งออกมาไม่กี่สัปดาห์ แต่ตอนนี้ก็มีเซิร์ฟเวอร์ใช้งานแล้วกว่าแสนเครื่อง หากใครเพิ่งอัพเดตซอฟต์แวร์ไปก็ควรรีบอัพเดตอีกรอบ</p>\n<p>ที่มา - <a href=\"https://httpd.apache.org/security/vulnerabilities_24.html#CVE-2021-41773\">Apache</a>, <a href=\"https://blog.sonatype.com/apache-servers-actively-exploited-in-wild-importance-of-prompt-patching\">Sonatype</a></p>\n<p><img src=\"https://www.blognone.com/sites/default/files/externals/dfef2642b75d8cf8db7ae5c84d2136c9.png\" /></p>\n</div></div></div><div><div>Topics: </div><div><div><a href=\"/topics/apache\">Apache</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b2b39522abf05bb54a80032ffa207032e6d1c776b9e06b1151323c38019ec34","category":"Thai"}