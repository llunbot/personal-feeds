{"title":"Cloudflare รายงานการโจมตี DDoS เกือบ 2 เทราบิตต่อวินาที อาศัยเซิร์ฟเวอร์ GitLab ที่ถูกแฮกร่วมด้วย","link":"https://www.blognone.com/node/125845","date":1636991396000,"content":"<div><div><div><p>Cloudflare รายงานถึงการโจมตีแบบ DDoS ครั้งใหญ่ที่สุดที่เคยพบเมื่อสัปดาห์ที่ผ่านมา ปริมาณข้อมูลสูงสุดเกือบ 2 เทราบิตต่อวินาที โดยอาศัย botnet จำนวน 15,000 เครื่องที่ส่วนใหญ่เป็นอุปกรณ์ IoT ที่ถูกแฮก รอบนี้พบว่ามีเซิร์ฟเวอร์ GitLab ที่ไม่ได้แพตช์ถูกใช้งานร่วมด้วย</p>\n<p>การโจมตีกินเวลาเพียงนาทีเดียวเท่านั้น แต่ก็เป็นสัญญาณว่าแฮกเกอร์สามารถโจมตีรุนแรงขึ้นเรื่อยๆ อย่างต่อเนื่อง เมื่อเดือนตุลาคมที่ผ่านมา <a href=\"https://www.blognone.com/node/125300\">Azure ก็เคยรายงานการโจมตีขนาด 2.4 เทราบิตต่อวินาทีมาแล้ว</a></p>\n<p>Cloudflare ระบุว่าการรับมือการโจมตีเช่นนี้ต้องอาศัยระบบอัตโนมัติ ที่ตรวจจับรูปแบบการโจมตีได้รวดเร็ว และสร้างกฎสำหรับตรวจจับการโจมตีใส่เข้าไปในโมดูล eXpress Data Path (XDP) ในเคอร์เนลเพื่อประมวลผลที่เต็มความเร็วเน็ตเวิร์ค</p>\n<p>ที่มา - <a href=\"https://blog.cloudflare.com/cloudflare-blocks-an-almost-2-tbps-multi-vector-ddos-attack/\">Cloudflare Blog</a></p>\n<p><img src=\"https://blog.cloudflare.com/content/images/2021/11/image3-17.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/ddos\">DDoS</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb6408d4cd27b890bf8d450a2fec6bcf4153f07ffed201bf4c2f63fd108fdd8e","category":"Thai"}