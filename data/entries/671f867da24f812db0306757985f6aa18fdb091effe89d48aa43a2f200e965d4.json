{"title":"Shutterstock ปิดดีลเพิ่มเติม ขายไลเซนส์สำหรับเทรนโมเดล ให้ Reka บริษัทด้าน AI","link":"https://www.blognone.com/node/140172","date":1717631460000,"content":"<div><div><div><p>Shutterstock ประกาศความร่วมมือเป็นระยะเวลาหลายปีกับ <a href=\"https://www.reka.ai/\">Reka</a> บริษัทผู้พัฒนา AI LLM แบบข้อมูลผสมผสาน โดย Reka จะได้สิทธิเข้าถึงคลังข้อมูลสินทรัพย์ดิจิทัลของ Shutterstock เพื่อนำไปใช้เทรนโมเดล AI</p>\n<p>ในช่วงที่ผ่านมา Shutterstock ปิดดีลขายไลเซนส์ภาพและวิดีโอบนแพลตฟอร์มให้กับบริษัทเทคโนโลยีรายใหญ่สำหรับงาน AI ซึ่งมีทั้ง Meta, Alphabet, Amazon, Apple และ <a href=\"https://www.blognone.com/node/134795\">OpenAI</a></p>\n<p>มีรายงานอย่างไม่เป็นทางการจาก Bloomberg ว่าปีที่ผ่านมา Shutterstock ทำเงินจากการขายไลเซนส์สำหรับการเทรน AI โดยเฉพาะถึง 104 ล้านดอลลาร์</p>\n<p>ที่มา: <a href=\"https://petapixel.com/2024/06/04/shutterstock-made-104-million-licensing-assets-to-ai-devs-last-year/\">PetaPixel</a></p>\n<p><img alt=\"No Description\" src=\"https://www.blognone.com/sites/default/files/externals/5c884c6be8e94ba83a84a1f5da61dc8d.jpg\" /></p>\n</div></div></div><div><div>Topics: </div><div><div><a href=\"/topics/shutterstock\">Shutterstock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"671f867da24f812db0306757985f6aa18fdb091effe89d48aa43a2f200e965d4","category":"Thai"}