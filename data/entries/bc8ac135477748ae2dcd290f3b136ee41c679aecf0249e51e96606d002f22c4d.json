{"title":"Neil Druckmann พูดเอง \"อย่าคาดหวังว่าจะมี The Last of Us Part III\"","link":"https://www.blognone.com/node/145112","date":1741230678000,"content":"<div><div><div><p>Neil Druckmann ผู้กำกับเกม The Last of Us ให้สัมภาษณ์กับ Variety และบอกแฟนๆ ให้เลิกตั้งความหวังลมๆ แล้งๆ ว่าจะมีเกม Part III</p>\n<p>Druckmann ตอบคำถามเรื่องนี้มาหลายรอบ และเอาเข้าจริงก็เปลี่ยนไปเปลี่ยนมาพอสมควร ทั้งที่เคยบอกว่า <a href=\"https://www.blognone.com/node/132999\">ยังไม่มีโครงการทำภาคใหม่</a> และภายหลังเปลี่ยนมาบอกว่า<a href=\"https://www.blognone.com/node/138026\">เริ่มมีไอเดียของภาค 3 บ้างแล้ว</a></p>\n<p>คำตอบเวอร์ชันล่าสุดของเขาคือ \"อย่าคาดหวังว่าจะมี Last of Us ภาคต่อ\" (the only thing I would say is don't bet on there being more of 'Last of Us,')</p>\n<p>อย่างไรก็ตาม เขาบอกว่าในซีรีส์ The Last of Us Season 2 (เริ่มฉาย 17 เมษายน ทาง HBO) จะมีเนื้อเรื่องบางส่วนแตกต่างไปจากเกม เขาใช้คำว่าเป็น a different version of the story ซึ่งจะเป็นอย่างไรคงต้องติดตามกัน</p>\n<p>ที่มา - <a href=\"https://variety.com/2025/tv/news/the-last-of-us-season-2-abby-video-game-changes-backlash-1236327786/\">Variety</a> via <a href=\"https://www.gamespot.com/articles/dont-bet-on-there-being-a-last-of-us-part-3-neil-druckmann-says/1100-6529927/?ftag=CAD-01-10abi2f\">Gamespot</a></p>\n<p><img alt=\"No Description\" src=\"https://www.blognone.com/sites/default/files/externals/93fbf8e7d3c3177dcdda495a6b596c1e.jpeg\" /></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/games\">Games</a></div><div><a href=\"/topics/naughty-dog\">Naughty Dog</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc8ac135477748ae2dcd290f3b136ee41c679aecf0249e51e96606d002f22c4d","category":"Thai"}