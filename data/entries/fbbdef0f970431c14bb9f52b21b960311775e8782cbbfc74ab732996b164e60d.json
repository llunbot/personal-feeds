{"title":"ปัญหา CrowdStrike ลากสายการบิน, ธนาคาร, สถานีโทรทัศน์, โรงพยาบาล ตลอดจนองค์กรต่างๆ ล่มไปด้วย","link":"https://www.blognone.com/node/140974","date":1721374444000,"content":"<div><div><div><p>หลังจาก <a href=\"https://www.blognone.com/node/140972\">CrowdStike ระบบป้องกันไวรัสระดับองค์กร ออกแพตช์ผิดพลาดจนมีปัญหาในองค์กรจำนวนมาก</a> ตอนนี้องค์กรที่ได้รับผลกระทบก็เริ่มออกมาแจ้งข่าวระบบล่ม เช่น</p>\n<ul>\n<li>ร้านค้าในออสเตรเลียไม่สามารถจ่ายเงินผ่านบัตรเครดิต</li>\n<li>ระบบจ่ายเงินผ่าน Apple Pay ล่มในหลายประเทศ</li>\n<li>ระบบบางส่วนของธนาคาร ANZ ในออสเตรเลียล่ม แต่ยังโอนเงินผ่านเลขบัญชีได้</li>\n<li>สนามบินซีดนีย์ไม่สามารถรับกระเป๋าโหลดใต้เครื่องได้ เครื่องดีเลย์จำนวนมาก</li>\n<li>สายการบินบางส่วนไม่สามารถขึ้นบิน American Airlines, Delta, และ United <a href=\"https://x.com/BNONews/status/1814192760385061343\">งดบินทั้งหมด</a></li>\n<li>รถไฟในสหราชอาณาจักรล่าช้าหลายขบวน</li>\n<li>ในไทย<a href=\"https://www.facebook.com/piyamaharajkarun/posts/pfbid02aJzVV7pRVjNpYYAbemG9tPVmyUyKeWju6c3DtL94ry6eQQEuh4STGNTV2KwfTZqZl\">โรงพยาบาลศิริราช ปิยมหาราชการุณย์ ประกาศงดบริการ</a></li>\n<li><a href=\"https://www.scmp.com/news/hong-kong/hong-kong-economy/article/3271092/global-microsoft-aviation-outage-hits-hong-kongs-airport-check-services-operated-manually?utm_medium=Social&amp;utm_source=Twitter#Echobox=1721375184-1\">สนามบินฮ่องกงปรับแนวทางการ check-in เป็นแมนนวลทั้งระบบ</a> ทำให้การให้บริการล่าช้า</li>\n<li>สนามบินชางกีในสิงคโปร์<a href=\"https://x.com/spectatorindex/status/1814207872873771423\">ปรับการทำงานไปเป็นระบบแมนนวลเช่นกัน</a></li>\n<li>ระบบข้อมูลตลาดหุ้นลอนดอนล่ม <a href=\"https://www.reuters.com/technology/lsegs-workspace-platform-suffers-outage-market-sources-say-2024-07-19/\">ทำให้ข่าวบริษัทไม่อัพเดต</a></li>\n</ul>\n<p>องค์กรบางส่วนอาจจะให้บริการได้ตามปกติ แม้จะได้รับผลกระทบบางส่วน เช่น เครือข่ายโทรศัพท์มือถือที่อาจจะให้บริการคอลเซ็นเตอร์ล่าช้า แต่ตัวเครือข่ายยังคงทำงานได้ดี</p>\n<p>ระหว่างนี้แต่ละองค์กรก็น่าจะค่อยๆ กู้ระบบกันคืนกลับมา แต่ก็น่าจะต้องใช้เวลาพอสมควรเพราะการแก้ไขต้องทำหน้าเครื่องเท่านั้น</p>\n<p>ที่มา - <a href=\"https://www.smh.com.au/business/companies/microsoft-outage-across-australia-brings-down-major-businesses-20240719-p5jv2w.html\">The Sydney Morning Herald</a>, <a href=\"https://www.forbes.com/sites/barrycollins/2024/07/19/huge-windows-blackout-hits-banks-airports-and-more/\">Forbes</a>, <a href=\"https://www.bbc.com/news/live/cnk4jdwp49et\">BBC</a></p>\n<p><img src=\"https://www.blognone.com/sites/default/files/externals/e7b3caf1f4c6fedc0c9b20d18695df4f.png\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbbdef0f970431c14bb9f52b21b960311775e8782cbbfc74ab732996b164e60d","category":"Thai"}