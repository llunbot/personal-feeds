{"title":"YouTube Music และ YouTube Premium มีผู้สมัครใช้งานเสียเงินมากกว่า 50 ล้านรายแล้ว","link":"https://www.blognone.com/node/124565","date":1630629997000,"content":"<div><div><div><p>Lyor Cohen หัวหน้าฝ่ายธุรกิจดนตรีของ YouTube ประกาศว่าจำนวนผู้สมัครใช้งานแบบเสียเงิน YouTube Music และ YouTube Premium มีจำนวนรวมกันทั่วโลกมากกว่า 50 ล้านราย โดยไม่ได้แยกออกมาว่าแต่ละกลุ่มมีจำนวนเท่าใด</p>\n<p>ในประเทศไทย อัตราค่าบริการ YouTube Music อยู่ที่ 129 บาทต่อเดือน ส่วน YouTube Premium อยู่ที่ 159 บาทต่อเดือน ซึ่งรวม YouTube Music มาด้วย สมาชิกกลุ่มนี้จะใช้งานได้แบบไม่มีโฆษณา ใช้งานออฟไลน์ และฟังเพลงในเบื้องหลังขณะปิดหน้าจอได้</p>\n<p>เมื่อปีที่แล้วกูเกิลระบุในรายงานผลประกอบการว่า YouTube Premium และ YouTube Music มี<a href=\"https://www.blognone.com/node/119329\">ผู้สมัครใช้งาน 30 ล้านราย</a> ทำให้ Cohen ระบุว่านี่เป็นบริการฟังเพลงสตรีมมิ่งที่เติบโตเร็วที่สุด และยังระบุว่า YouTube จ่ายเงินให้กับอุตสาหกรรมดนตรีใน 12 เดือนที่ผ่านมามากกว่า 4 พันล้านดอลลาร์แล้ว</p>\n<p>ตัวเลขของคู่แข่งบริการฟังเพลงสตรีมมิ่งรายอื่น Apple Music เคยมีรายงานในปี 2020 มีจำนวนสมาชิกราว 72 ล้านราย ส่วน <a href=\"https://www.blognone.com/node/123938\">Spotify มีผู้ใช้งานแบบเสียเงิน 165 ล้านราย</a></p>\n<p>ที่มา: <a href=\"https://blog.youtube/news-and-events/50-million/\">YouTube</a> ผ่าน <a href=\"https://www.androidheadlines.com/2021/09/50-million-people-are-paying-for-ad-free-youtube-music.html\">Android Headlines</a></p>\n<p><img src=\"https://www.blognone.com/sites/default/files/externals/3d18881a9cd602879d5e9ac5ff05afd2.jpg\" /></p>\n</div></div></div><div><div>Topics: </div><div><div><a href=\"/topics/youtube-music\">YouTube Music</a></div><div><a href=\"/topics/youtube-premium\">YouTube Premium</a></div><div><a href=\"/topics/youtube\">YouTube</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06c05c6a73b0c341e5e71b52c006326ce27c70fa2cd4f47e85579a15bc0f07c8","category":"Thai"}