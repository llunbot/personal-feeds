{"title":"สหรัฐอาหรับเอมิเรตส์เตรียมเพิ่มหลักสูตร AI ตั้งแต่ชั้นเรียนอนุบาล","link":"https://www.blognone.com/node/146382","date":1747151156000,"content":"<span>สหรัฐอาหรับเอมิเรตส์เตรียมเพิ่มหลักสูตร AI ตั้งแต่ชั้นเรียนอนุบาล</span>\n\n  <div>\n    <div>Body</div>\n              <div><p>สหรัฐอาหรับเอมิเรตส์วางแผนเริ่มสอนหลักสูตร AI ในโรงเรียนรัฐตั้งแต่ระดับอนุบาล ตามเป้าหมายให้ประเทศเป็นศูนย์กลาง AI ในภูมิภาค และเตรียมเด็ก ๆ ให้พร้อมรับอนาคตที่ขับเคลื่อนด้วยเทคโนโลยี</p>\n<p>สาเหตุที่รัฐบาลเพิ่มหลักสูตร AI ตั้งแต่เด็กชั้นอนุบาล เป็นเพราะต้องการที่จะปูพื้นฐานให้นักเรียนมีความพร้อมตั้งแต่ยังเด็ก โดยเฉพาะจากผลกระทบของโซเชียลมีเดียที่มีต่อเยาวชน รัฐบาลจึงต้องการหลีกเลี่ยงข้อผิดพลาดในการปรับตัวกับการเปลี่ยนแปลงทางดิจิทัลในอดีต</p>\n<p>หลักสูตรจะครอบคลุมเนื้อหาเกี่ยวกับ AI ตั้งแต่การใช้งานพื้นฐาน ประเด็นด้านอคติและจริยธรรม รวมไปถึงการเขียนโปรแกรม ซึ่งในตอนแรกมีเฉพาะสำหรับนักเรียนมัธยมปลาย แต่กระทรวงศึกษาธิการขยายช่วงอายุให้รวมถึงนักเรียนในโรงเรียนอนุบาลด้วย</p>\n<p>ทั่วโลกเริ่มมีแนวทางเพิ่มหลักสูตรเนื้อหาด้าน AI ในชั้นเรียน เช่น จีนและฟินแลนด์ที่กำลังนำ AI มาใช้ในระบบการศึกษา รวมถึงสิงคโปร์ที่ใช้ AI เพื่อปรับแต่งการเรียนรู้ และให้ข้อเสนอแนะผ่านพอร์ทัลออนไลน์</p>\n<p>นอกจากการศึกษาแล้ว สหรัฐอาหรับเอมิเรตส์ยังลงทุนกับ AI มหาศาล โดยทำข้อตกลงและขยายโครงสร้างพื้นฐาน AI ผ่านความร่วมมือกับ Microsoft รวมทั้งเสนอให้ใช้ <a href=\"https://www.blognone.com/node/145986\">AI เขียนกฎหมาย</a>ครั้งแรกของโลก</p>\n<p>ที่มา: <a href=\"https://www.ft.com/content/d6f54a83-cdee-46d0-9555-95ff45fbfaab\">Financial Times</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Tue, 05/13/2025 - 22:45</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"689385c4ff5315f2dd139248023e4ef096aeeb462e0252fbf5e4e113e4a0d1d5","category":"Thai"}