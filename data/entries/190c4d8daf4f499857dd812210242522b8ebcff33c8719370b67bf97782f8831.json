{"title":"Amazon กำลังเจรจาเตรียมทำซีรีส์จากมหากาพย์เกมไซไฟ Mass Effect","link":"https://www.blognone.com/node/126006","date":1637810059000,"content":"<div><div><div><p>Mass Effect แฟรนไชส์เกมไซไฟสวมบทบาทชื่อดังจาก Bioware ที่เคยมีข่าวลือว่าถูกเตรียมสร้างเป็น<a href=\"https://masseffect.fandom.com/wiki/Mass_Effect_(film)\">ภาพยนต์</a>เมื่อช่วงปี 2007 แต่ก็เงียบหายไป วันนี้ เว็บไซต์ <a href=\"https://deadline.com/2021/11/the-wheel-of-time-premiere-ratings-amazon-prime-video-mass-effect-lort-of-the-rings-jennifer-salke-qa-1234879517/\">Deadline</a> เผยรายงานใหม่ว่า นอกจากซีรีส์ The Wheel of Time และ The Lord of the Ring แล้ว Amazon ยังกำลังเจรจาเตรียมสร้างซีรีส์จากเกม Mass Effect อีกด้วย</p>\n<p>Mass Effect สามถาคแรก เป็นเรื่องของผู้การเชพเพิร์ด มนุษย์คนแรกที่ได้เข้าร่วมเป็นหน่วยพิเศษ Spectre ของสหพันธ์อวกาศที่ประกอบไปด้วยมนุษย์และเอเลี่ยนอีกหลายเผ่าพันธุ์ เพื่อสืบสวน และหยุดการรุกรานของ The Reapers เครื่องจักรโบราณ ที่เคยทำให้สิ่งมีชีวิตในจักรวาลสูญพันธ์มาแล้วหลายรอบ</p>\n<p>ส่วน Mass Effect: Andromeda เป็นเรื่องแยกของครอบครัว Ryder ในยานจำศีลที่มนุษย์ส่งไปสำรวจและตั้งรกรากในกาแล็กซี่แอนโดรเมด้า เพื่อความอยู่รอดของมนุษยชาติ โดยใช้เวลาเดินทางกว่า 600 ปี ทำให้เนื้อเรื่องจะเกิดหลังภาคหลัก</p>\n<p>ยังไม่มีข้อมูลว่าซีรีส์ Mass Effect จะใช้เนื้อเรื่องของเกมภาคไหน หรือจะเป็นเนื้อเรื่องใหม่ และยังไม่มีกำหนดการทั้งการถ่ายทำและออกฉาย คงต้องรอติดตามกันต่อไปว่า Amazon จะได้สิทธิ์ทำซีรีส์จริงหรือไม่ และจะทำออกมาแบบไหน</p>\n<p><img src=\"https://www.blognone.com/sites/default/files/externals/463407ee84fd9b47d686e3d229637f69.jpg\" /><em>ภาพโปรโมตเกม Mass Effect: Legendary Edition</em></p>\n<p>ที่มา -  <a href=\"https://kotaku.com/report-amazon-wants-to-make-a-mass-effect-series-1848113923\">Deadline</a></p>\n</div></div></div><div><div>Topics: </div><div><div><a href=\"/topics/mass-effect\">Mass Effect</a></div><div><a href=\"/topics/amazon\">Amazon</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"190c4d8daf4f499857dd812210242522b8ebcff33c8719370b67bf97782f8831","category":"Thai"}