{"title":"ไมโครซอฟท์หยุดขาย OneDrive แบบพื้นที่ไม่จำกัด ลูกค้าเก่ายังใช้งานได้ต่อ","link":"https://www.blognone.com/node/135507","date":1693366509000,"content":"<div><div><div><p>เราเพิ่งเห็นข่าว <a href=\"https://www.blognone.com/node/135436\">Dropbox ยกเลิกแผนใช้งานพื้นที่ไม่จำกัดของลูกค้าธุรกิจ หลังพบนำมาใช้ผิดวัตถุประสงค์</a> ล่าสุดเว็บไซต์ TechRadar ว่าไมโครซอฟท์ถอดแพ็กเกจไม่จำกัดของ OneDrive ออกไปแบบเงียบๆ ไม่ขายให้ลูกค้าใหม่แล้ว</p>\n<p>แพ็กเกจนี้เรียกว่า OneDrive for Business (Plan 2) มีเฉพาะ OneDrive อย่างเดียวไม่รวม Office ปกติขายราคา 10 ดอลลาร์ต่อผู้ใช้ต่อเดือน ใช้งานพื้นที่เก็บข้อมูลได้ไม่จำกัด แต่ตัวเลือกนี้ถูกถอดออกไปจากหน้าเว็บ OneDrive เหลือแค่เพียง OneDrive for Business (Plan 1) ราคา 5 ดอลลาร์ต่อเดือน ได้พื้นที่ 1TB ต่อผู้ใช้</p>\n<p>โฆษกของไมโครซอฟท์ยืนยันการเปลี่ยนแปลงครั้งนี้กับ TechRadar โดยบอกว่าเป็นการปรับแพ็กเกจให้เรียบง่ายขึ้น ส่วนลูกค้าเก่ายังใช้งานได้ตามปกติ และต่ออายุในปีถัดไปได้</p>\n<p><img alt=\"No Description\" src=\"https://www.blognone.com/sites/default/files/externals/336cd662a706cba0acfb6331bac1ca7a.png\" /></p>\n<p>ที่มา - <a href=\"https://www.techradar.com/pro/exclusive-microsoft-quietly-ends-unlimited-cloud-storage-option-on-onedrive\">TechRadar</a></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/cloud-storage\">Cloud Storage</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04167e2bd82b6d1a4b3fe577e19e5939a9735b24cb76eca2c3830e5beda79431","category":"Thai"}