{"title":"อดีตพนักงาน Ubisoft ตั้งสตูดิโอใหม่ Nesting Games บอกไม่ทำแล้วโอเพนเวิลด์","link":"https://www.blognone.com/node/124780","date":1631756900000,"content":"<div><div><div><p>อดีตพนักงาน Ubisoft กลุ่มหนึ่งประกาศตั้งสตูดิโอเกมใหม่ <a href=\"https://www.nesting-games.com/\">Nesting Games</a> ในแคนาดา ผู้นำสตูดิโอคือ Jordane Thiboust ซึ่งเคยเป็นหัวหน้าทีมออกแบบเกม Assassin’s Creed Syndicate และ Assassin’s Creed Odyssey โดยมีอดีตพนักงาน Ubisoft คนอื่นๆ จากโครงการ Splinter Cell, Prince of Persia, Immortals เข้าร่วม</p>\n<p>Thiboust ประกาศแนวทางของสตูดิโอชัดเจนว่า \"จะไม่ทำเกมโอเพนเวิลด์\" ที่เป็นจุดขายของ Ubisoft ในปัจจุบัน เพื่อกลับไปทำเกม RPG แบบเล่นคนเดียว ที่เน้นตัวละครและการเล่าเรื่องแทน</p>\n<p>สตูดิโอ Nesting Games มีผู้ถือหุ้นเป็น Digital Bros. จากอิตาลี บริษัทแม่ของผู้จัดจำหน่ายเกม 505 Games ซึ่งเป็นผู้จัดจำหน่ายเกมดังๆ อย่าง Death Stranding เวอร์ชันพีซี, Control, Terraria, Stardew Valley เป็นต้น</p>\n<p>ที่มา - <a href=\"https://kotaku.com/ex-ubisoft-devs-open-new-studio-immediately-diss-ubiso-1847682980\">Kotaku</a></p>\n<p><img src=\"https://www.blognone.com/sites/default/files/externals/66d4b341416607222e96b8dfab2364be.jpg\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2895e5d158b7bd94a4d68e8988dcbd3497f25905f46dd8001d8f6690b0ce87db","category":"Thai"}