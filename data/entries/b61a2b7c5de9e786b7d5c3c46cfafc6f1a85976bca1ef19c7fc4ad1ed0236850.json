{"title":"รัฐนิวยอร์กผ่านกฎหมายห้ามแสดง Feed เรียงตามอัลกอริทึม สำหรับเยาวชนอายุต่ำกว่า 18 ปี","link":"https://www.blognone.com/node/140520","date":1718929419000,"content":"<div><div><div><p>Kathy Hochul ผู้ว่าการรัฐนิวยอร์ก ลงนามรับรองกฎหมายด้านโซเชียลมีเดียกับเยาวชน 2 ฉบับ หลังจาก<a href=\"https://www.blognone.com/node/140243\">สภาของรัฐนิวยอร์กโหวตผ่านกฎหมาย</a> เมื่อต้นเดือนนี้</p>\n<ul>\n<li><strong>Stop Addictive Feeds Exploitation (SAFE) For Kids Act</strong> กำหนดให้บริษัทโซเชียลมีเดียต้องจำกัด feed ที่ \"เสพติด\" กับเยาวชนอายุต่ำกว่า 18 ปี, ห้ามส่งข้อความแจ้งเตือนในช่วงเวลา 0.00-6.00 น. โดยไม่ได้รับความยินยอมจากผู้ปกครอง, อนุญาตให้อัยการของรัฐเอาผิดและสั่งปรับได้หากมีการละเมิดคำสั่ง</li>\n<li><strong>New York Child Data Protection Act</strong> ห้ามเว็บไซต์และฮาร์ดแวร์ที่เชื่อมต่ออินเทอร์เน็ต เก็บข้อมูลส่วนตัวของผู้ใช้ที่อายุต่ำกว่า 18 ปี เว้นแต่ว่าได้รับอนุญาตแล้ว</li>\n</ul>\n<p>Kathy Hochul แถลงการณ์ว่ากฎหมายชุดนี้ออกมาเพื่อแก้ปัญหาสุขภาพจิต (mental health) ของเยาวชนที่เกิดจาก feed ในโซเชียลมีเดีย นิวยอร์กเป็นรัฐแรกในสหรัฐที่ออกกฎหมายมาเพื่อแก้ปัญหานี้ และหวังว่าจะมีรัฐอื่นเดินตามแนวทางนี้</p>\n<p><a href=\"https://www.nysenate.gov/legislation/bills/2023/S7694/amendment/A\">เนื้อความในกฎหมาย SAFE For Kids Act</a> ระบุว่า feed แบบเรียงตามอัลกอริทึม ที่พิจารณาปัจจัยต่างๆ เช่น ความสนใจของผู้ใช้ สร้างผลกระทบต่อเยาวชน จนเกิดปัญหาซึมเศร้า กังวล ทำร้ายตัวเอง หรือฆ่าตัวตาย กฎหมายฉบับนี้จึงห้ามแสดง feed แบบอิงตามอัลกอริทึมสำหรับเยาวชนอายุต่ำกว่า 18 ปี แต่ยังอนุญาตให้แสดง feed แบบเรียงตามเวลา (chronological  order) ได้ ส่วนกระบวนการพิสูจน์อายุของผู้ใช้ ทางอัยการของรัฐจะออกเกณฑ์ตามมาต่อไป โดยเกณฑ์จะแตกต่างกัน และอิงกับขนาดของบริษัทโซเชียลด้วย</p>\n<p>ที่มา - <a href=\"https://www.governor.ny.gov/news/governor-hochul-joins-attorney-general-james-and-bill-sponsors-sign-nation-leading-legislation\">New York State</a></p>\n<p><img alt=\"No Description\" src=\"https://www.blognone.com/sites/default/files/externals/d3ccf793c7cc97350e1afad25f0765bc.jpg\" /></p>\n<blockquote><p>With our SAFE for Kids Act and NY Child Data Protection Act, we’re sending a clear message:We won't let kids be bombarded by addictive social media feeds. We'll keep them safe online.Proud to sign these nation-leading bills into law. It's time for other states to follow. <a href=\"https://t.co/5KFojBmefT\">pic.twitter.com/5KFojBmefT</a></p>\n<p>— Governor Kathy Hochul (@GovKathyHochul) <a href=\"https://twitter.com/GovKathyHochul/status/1803901918781280296?ref_src=twsrc%5Etfw\">June 20, 2024</a></p></blockquote>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/new-york\">New York</a></div><div><a href=\"/topics/law\">Law</a></div><div><a href=\"/topics/social-media\">Social Media</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b61a2b7c5de9e786b7d5c3c46cfafc6f1a85976bca1ef19c7fc4ad1ed0236850","category":"Thai"}