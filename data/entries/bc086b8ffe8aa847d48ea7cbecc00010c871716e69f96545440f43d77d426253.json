{"title":"Roblox ไตรมาสล่าสุดรายได้โต 30% ซีอีโอประกาศเป้าหมายระยะยาว ผู้เล่น 1 พันล้านคน","link":"https://www.blognone.com/node/138097","date":1707352861000,"content":"<div><div><div><p>Roblox รายงานผลประกอบการของไตรมาสที่ 4 ปี 2023 รายได้รวม 749.9 ล้านดอลลาร์ เพิ่มขึ้น 30% จากช่วงเดียวกันในปีก่อน ส่วนตัวเลข Booking ซึ่งคิดจากการซื้อของในเกมแล้วทยอยรับรู้เป็นรายได้ในอนาคตอยู่ที่ 1,126.8 ล้านดอลลาร์ เพิ่มขึ้น 25% มีเงินสดจากการดำเนินงานเพิ่มขึ้น 143.3 ล้านดอลลาร์ และมีผลประกอบการสุทธิขาดทุนที่ 323.7 ล้านดอลลาร์</p>\n<p>จำนวนผู้เล่นเป็นประจำทุกวัน (DAUs) เพิ่มขึ้นเป็น 71.5 ล้านบัญชี จำนวนผู้เล่นที่จ่ายเงินมี 15.9 ล้านบัญชี จำนวนชั่วโมงการเล่นรวมในไตรมาส 1.55 หมื่นล้านชั่วโมง</p>\n<p>David Baszucki ซีอีโอและผู้ก่อตั้ง Roblox กล่าวว่าบริษัทพร้อมเข้าสู่ปี 2024 ด้วยความเชื่อมั่นที่มากขึ้น สู่เป้าหมายระยะยาวที่จะมีผู้เล่นถึง 1 พันล้านบัญชีต่อวัน จากความแข็งแกร่งของเครือข่ายในเนื้อหา การปฏิสัมพัทธ์และสื่อสารระหว่างผู้เล่น ตลอดจนการลงทุนในด้านต่าง ๆ ไม่ว่าจะเป็น Immersive, ระบบโฆษณา และ AI</p>\n<p>ที่มา: <a href=\"https://ir.roblox.com/news/news-details/2024/Roblox-Reports-Fourth-Quarter-and-Full-Year-2023-Financial-Results/default.aspx\">Roblox</a></p>\n<p><img src=\"https://www.blognone.com/sites/default/files/externals/81eb4d10198b57ad36d795ca264cbeb2.png\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc086b8ffe8aa847d48ea7cbecc00010c871716e69f96545440f43d77d426253","category":"Thai"}