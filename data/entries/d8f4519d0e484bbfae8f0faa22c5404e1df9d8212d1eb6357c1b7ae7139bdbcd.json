{"title":"HP ขยับฐานการผลิตโน้ตบุ๊กมายังไทยและเม็กซิโก กระจายความเสี่ยงจากจีน","link":"https://www.blognone.com/node/134890","date":1689692905000,"content":"<div><div><div><p>Nikkei Asia รายงานโดยอ้างแหล่งข่าวใกล้ชิดว่า HP ยักษ์ใหญ่อันดับสองของวงการพีซี เตรียมย้ายฐานการผลิตส่วนหนึ่งมายังประเทศไทยและเม็กซิโก โดยเป็นส่วนหนึ่งของแผนกระจายความเสี่ยงจากฐานผลิตในจีน</p>\n<p>ตามข่าวบอกว่า โน้ตบุ๊กภาคธุรกิจ (เช่น แบรนด์ Elitebook, Probook) จะย้ายไปผลิตในเม็กซิโก ส่วนโน้ตบุ๊กคอนซูเมอร์ (เช่น Envy, Pavilion) จะย้ายมาผลิตในไทย และ HP ยังมีแผนจะเปิดโรงงานในเวียดนามอีกแห่งด้วยปีหน้า คาดว่าสัดส่วนการผลิตโน้ตบุ๊กนอกประเทศจีนจะอยู่ราว 5 ล้านเครื่องต่อปี จากทั้งหมดที่ HP ขายได้ราว 55 ล้านเครื่องต่อปี</p>\n<p>HP ประกาศข่าวในบล็อกของบริษัทว่าจะกระจายความเสี่ยงของซัพพลายเชนจริง โดยบอกว่ายังจะมีฐานการผลิตในจีนต่อไป แต่ที่ผ่านมาก็มีฐานการผลิตในประเทศอื่น เช่น เม็กซิโก อินเดีย ญี่ปุ่น บราซิล อยู่แล้ว ส่วนในเอเชียตะวันออกเฉียงใต้นั้นมีการผลิตที่สิงคโปร์ ไทย และมาเลเซีย</p>\n<p>ที่มา - <a href=\"https://press.hp.com/us/en/blogs/2023/global-supply-chains-age-of-resilience1.html\">HP</a>, <a href=\"https://asia.nikkei.com/Spotlight/Supply-Chain/HP-to-move-production-of-millions-of-PCs-to-Thailand-Mexico\">Nikkei Asia</a>, ภาพจาก <a href=\"https://www.hp.com/us-en/shop/tech-takes/hp-laptop-buying-guide\">HP</a></p>\n<p><img alt=\"No Description\" src=\"https://www.blognone.com/sites/default/files/externals/d947dcc4d02d6726b9973b78f6142e4a.jpg\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/manufacturing\">Manufacturing</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8f4519d0e484bbfae8f0faa22c5404e1df9d8212d1eb6357c1b7ae7139bdbcd","category":"Thai"}