{"title":"กูเกิลโยกทีมวิจัย AI และทีม Responsible AI เข้าไปสังกัด Google DeepMind","link":"https://www.blognone.com/node/139323","date":1713670988000,"content":"<div><div><div><p>ใน<a href=\"https://www.blognone.com/node/139294\">ประกาศปรับโครงสร้างองค์กรรอบล่าสุดของกูเกิล</a> นอกจากการรวมทีมซอฟต์แวร์ Android/Chrome และฮาร์ดแวร์เข้าด้วยกันเป็นฝ่าย Platforms and Devices ยังมีการเปลี่ยนแปลงฝั่ง AI ด้วยเช่นกัน</p>\n<p>การเปลี่ยนแปลงนี้ต่อเนื่องจาก<a href=\"https://www.blognone.com/node/133827\">การรวมทีม Google Brain กับ DeepMind เป็น Google DeepMind</a> เมื่อ 1 ปีก่อน โดยกูเกิลโยกทีมอื่นๆ ที่เกี่ยวข้องกับบงาน AI เข้ามาอยู่ใต้ Google DeepMind ดังนี้</p>\n<ul>\n<li><strong>Google Research</strong> โยกทีมที่เกี่ยวข้องกับโมเดล AI เข้ามาอยู่กับ Google DeepMind เพื่อให้เป็นทีมเดียวกัน สร้างโมเดลจากที่เดียว อิงอยู่บนทรัพยากรประมวลผลก้อนเดียวกัน การเปลี่ยนแปลงนี้จะทำให้ Google Research กลับไปโฟกัสที่งานวิจัยพื้นฐาน 3 เรื่องคือ ระบบคอมพิวเตอร์ (นับรวมเรื่องควอนตัม), งานวิจัยรากฐานด้านอัลกอริทึมและ machine learning, การประยุกต์ใช้งานวิจัยและผลต่อสังคม</li>\n<li><strong>Responsible AI</strong> ถูกย้ายจาก Google Research ไปอยู่กับ Google DeepMind เช่นกัน ส่วนงานด้าน responsibility อื่นๆ ถูกย้ายไปรวมกับทีม Trust and Safety ส่วนกลางของบริษัท</li>\n</ul>\n<p>กูเกิลยังปรับกระบวนการทดสอบฟีเจอร์ด้าน AI ให้เป็นมาตรฐานเดียวกันทั้งบริษัท และลงทุนกับ \"red team\" ที่ช่วยทดสอบหาช่องโหว่ของระบบ AI เพิ่มเติมอีก</p>\n<p>ที่มา - <a href=\"https://blog.google/inside-google/company-announcements/building-ai-future-april-2024/\">Google</a></p>\n<p><img src=\"https://www.blognone.com/sites/default/files/externals/a3f0efa17ce74d4a2fc2f2e757b99ec5.jpg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/research\">Research</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"969557874902faf666ad20e480d2c9a0784b1b961d6ea8cac3f6f9867e1f78e5","category":"Thai"}