{"title":"สายการบินญี่ปุ่นกังวล หากรัฐบาลยังไม่ทำใบรับรองฉีดวัคซีน COVID-19 แบบดิจิทัล อาจกระทบการเดินทางระหว่างประเทศ","link":"https://www.blognone.com/node/123884","date":1627227157000,"content":"<div><div><div><p>ประเทศญี่ปุ่นกำลังจะเริ่มออกใบรับรองการฉีดวัคซีนอย่างเป็นทางการหลังจากที่ทางรัฐบาลเริ่มดำเนินการฉีดให้ประชาชนในประเทศแล้ว และรัฐบาลญี่ปุ่นก็เริ่มออกใบรับรองฉีดวัคซีนเหมือนกับหลายประเทศบ้างแล้ว</p>\n<p>ตัวอย่างเช่น <a href=\"https://www.blognone.com/node/123596\">ยุโรป</a>ที่ออกแบบฟอร์แมตใบรับรองฉีดวัคซีนเพื่อ QR โดยเฉพาะ สามารถออกใบรับรองผ่านแอปหรือจะพิมพ์เป็นกระดาษเองก็ได้ ส่วน<a href=\"https://www.blognone.com/node/123522\">สหรัฐฯ</a> ก็เริ่มมีใบรับรองดิจิทัลให้ใช้ผ่าน Google Pay แล้ว ในขณะที่ใบรับรองการฉีดวัคซีนของญี่ปุ่นยังคงออกมาเป็นรูปแบบกระดาษ และสายการบินญี่ปุ่นกังวลว่าอาจเป็นอุปสรรคต่อการเดินทางระหว่างประเทศในอนาคต</p>\n<p>Juichi Hirasawa รองประธานอาวุโสายการบิน ANA ระบุว่า หลายประเทศก้าวหน้าไปถึงใบรับรองดิจิทัลแล้ว และรวดเร็วด้วย ญี่ปุ่นจะต้องไม่ถูกทิ้งไว้ข้างหลัง ส่วน Yuji Akasaka ประธาน Japan Airlines ระบุว่า เราจะถูกทิ้งไว้ข้างหลังหากเราเลือกทำให้สมบูรณ์แบบ การไปสู่ดิจิทัลจะลดความเสี่ยงในความผิดพลาดเมื่อเทียบกับกระดาษ และขอให้เป็นไปตามมาตรฐานสากลด้วย</p>\n<p>ตอนนี้สายการบินเริ่มดำเนินการทดสอบแอปเพื่อเป็นอีกช่องทางหนึ่งในการยืนยันว่าผู้โดยสารฉีดวัคซีนแล้ว แต่แอปยังต้องให้รัฐบาลอนุมัติเพื่อให้ดำเนินการต่อได้ รวมถึงการอัพโหลดบันทึกการฉีดวัคซีนโดยหน่วยงานภาครัฐหรือท้องถิ่น ซึ่งน่าจะเป็นโจทย์ใหญ่อีกครั้งที่จะต้องให้ข้อมูลของแต่ละประเทศมาเชื่อมต่อกันให้ได้ เพื่ออำนวยความสะดวกให้ผู้โดยสารที่มีข้อมูลการฉีดวัคซีน COVID-19 แล้วสามารถเดินทางได้อย่างสะดวกมากยิ่งขึ้น</p>\n<p>ที่มา - <a href=\"https://asia.nikkei.com/Spotlight/Coronavirus/COVID-vaccines/Analog-Japan-s-paper-only-vaccine-certificates-worry-airlines\">Nikkei Asian Review</a></p>\n<p><img src=\"https://www.blognone.com/sites/default/files/externals/b5c4ef2de2c348ada198a035a4923a2d.jpg\" /><br />\nภาพจาก <a href=\"https://commons.wikimedia.org/wiki/File:JAL_ANA_b777-300ER.JPG\">Wikipedia</a></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/airlines\">Airlines</a></div><div><a href=\"/topics/japan-airlines\">Japan Airlines</a></div><div><a href=\"/topics/ana\">ANA</a></div><div><a href=\"/topics/covid-19\">COVID-19</a></div><div><a href=\"/topics/vaccine\">Vaccine</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4859926ecd990b63eeb2f8de7e43919a3fa1499a7f9a7353dfcbd1b3c244ce5","category":"Thai"}