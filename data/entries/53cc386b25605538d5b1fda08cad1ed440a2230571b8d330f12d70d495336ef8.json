{"title":"Pandoland เกมมือถือของ Game Freak เปิดบริการทั่วโลก จากเดิมมีเฉพาะญี่ปุ่น","link":"https://www.blognone.com/node/145985","date":1745306279000,"content":"<div><div><div><p>ทุกคนรู้จัก Game Freak ในฐานะสตูดิโอผู้พัฒนาเกม Pokemon ภาคหลักทั้งหมด แต่จริงๆ แล้ว Game Freak ยังมีเกมอื่นๆ ที่ไม่ใช่ Pokemon และไม่ได้จัดจำหน่ายโดยนินเทนโดด้วย</p>\n<p>ล่าสุด Pandoland เกมมือถือที่ Game Freak พัฒนาร่วมกับสตูดิโอญี่ปุ่น Wonder Planet ซึ่งเปิดบริการในญี่ปุ่นช่วงปลายปี 2024 ขยายมาเปิดบริการให้กับผู้เล่นทั่วโลกแล้ว</p>\n<p>Pandoland นิยามตัวเองว่าเป็น Casual Adventure RPG แนวเกมแอคชั่น-สำรวจโลกจากมุมมองด้านบน งานภาพสไตล์การ์ตูนสดใส ธีมของเกมคือการสำรวจโลกแบบโอเพนเวิลด์ ล่าสมบัติที่ซ่อนอยู่ตามจุดต่างๆ ในโลก ตัวละครสามารถอยู่ได้ทั้งบนบกและในน้ำ รองรับการเล่นออนไลน์ทั้งแบบ co-op และ PvP</p>\n<p>เกมเป็น free-to-play และหารายได้จาก microtransaction แถมพอเป็นเกมฝั่งญี่ปุ่นก็มีระบบสุ่ม rare character เข้ามาด้วยตามมาตรฐาน</p>\n<p>นอกจาก Pandoland แล้ว <a href=\"https://www.blognone.com/node/133765\">Game Freak ยังมีโครงการเกมใหม่ Project Bloom ร่วมกับ Private Division</a> แต่ยังไม่ประกาศข้อมูลวันขาย-แพลตฟอร์ม</p>\n<p>ที่มา - <a href=\"https://www.youtube.com/watch?v=QeA6GP6Qjro\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/070e7018a781f542e63e588a4a74c61b.jpg\" /></p>\n</div></div></div><div><div>Topics: </div><div><div><a href=\"/topics/game-freak\">Game Freak</a></div><div><a href=\"/topics/games\">Games</a></div><div><a href=\"/topics/mobile-games\">Mobile Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53cc386b25605538d5b1fda08cad1ed440a2230571b8d330f12d70d495336ef8","category":"Thai"}