{"title":"ไม่ได้โม้ ซีอีโออินเทลบอก มีลูกค้าอยู่ในคิวจ้างผลิตชิปแล้วกว่า 100 ราย","link":"https://www.blognone.com/node/123961","date":1627561799000,"content":"<div><div><div><p><a href=\"https://www.blognone.com/node/123911\">อินเทลเพิ่งประกาศชื่อลูกค้าของโรงงานผลิตชิป 2 รายคือ Qualcomm กับ AWS</a> แต่หลังจากนั้นไม่นาน Pat Gelsinger ซีอีโออินเทลก็ให้สัมภาษณ์กับ Yahoo Finance ว่าธุรกิจรับจ้างผลิตชิป Intel Foundry Services มีลูกค้าอยู่ในคิวแล้วมากกว่า 100 ราย</p>\n<p>Gelsinger ให้เหตุผลว่าปัญหาชิปขาดตลาดเป็นปัจจัยช่วยหนุนให้ทุกคนมาสนใจอินเทล เพราะมีเทคโนโลยีการผลิตที่ก้าวหน้า ถัดจากนี้เป็นหน้าที่ของเขาในการขยายโรงงานผลิตชิปของอินเทล เพื่อรองรับลูกค้าเหล่านี้ให้ได้</p>\n<p>เขายังปฏิเสธการตอบคำถาม<a href=\"https://www.blognone.com/node/123735\">เรื่องการซื้อ GlobalFoundries</a> โดยพูดอ้อมๆ ว่าการควบรวมกันย่อมเกิดขึ้น และอินเทลย่อมต้องเป็น \"ผู้ซื้อ\" ไม่ใช่ \"ผู้ถูกซื้อ\" เพราะในอุตสาหกรรมนี้ต้องใหญ่จึงจะอยู่รอด</p>\n<p>เขายังพูดถึงการแข่งขันกับ TSMC ว่าอินเทลตั้งเป้าขึ้นเป็นผู้ผลิตชิปอันดับ 2 ภายในสิ้นทศวรรษนี้ให้ได้</p>\n<p>ที่มา - <a href=\"https://finance.yahoo.com/news/intel-ceo-we-have-100-companies-that-want-us-to-make-their-chips-120023723.html\">Yahoo Finance</a></p>\n<p><img src=\"https://www.blognone.com/sites/default/files/externals/d74204c663e88e0be3921dbd1664d787.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e34a9e0e1f22221ab94bbb9755efc60198d20cf1336a38b4f6ee25fbffd4416b","category":"Thai"}