{"title":"Disney+ มีจำนวนสมาชิกลดลงจากปีก่อน แต่ธุรกิจยังคงมีกำไรเพิ่มขึ้น","link":"https://www.blognone.com/node/144535","date":1738880819000,"content":"<div><div><div><p>ดิสนีย์รายงานผลประกอบการของไตรมาสเดือนธันวาคม กลุ่มธุรกิจให้บริการสตรีมมิ่ง Direct-to-Consumer มีรายได้รวมส่วนนี้ 6,072 ล้านดอลลาร์ เพิ่มขึ้น 9% จากช่วงเดียวกันในปีก่อน มีกำไรจากการดำเนินงานเฉพาะส่วน 293 ล้านดอลลาร์</p>\n<p>ในไตรมาสที่ผ่านมาธุรกิจสตรีมมิ่งของดิสนีย์มีการเปลี่ยนแปลงสำคัญ คือการปรับโครงสร้างธุรกิจ Star India ทำให้บริการ Disney+ Hotstar เฉพาะในอินเดียปรับโครงสร้างการถือหุ้นใหม่ และดิสนีย์เป็นผู้ถือหุ้นส่วนน้อย จึงไม่มีการรวมรายได้ส่วนของอินเดียเป็นรายได้ Direct-to-Consumer โดยตรง มีเฉพาะ Disney+ ในภูมิภาคเอเชียตะวันออกเฉียงใต้รวมทั้งไทย ที่จะนำมารวม</p>\n<p>จำนวนสมาชิก Disney+ รวมทั้งหมดมี 124.6 ล้านบัญชีทั่วโลก ลดลงจาก 125.3 ล้านบัญชีจากช่วงเดียวกันในปีก่อน (ตัวเลขนี้ปรับปรุงส่วน Disney+ อินเดียแล้ว) ส่วน Hulu มีสมาชิกรวม 53.6 ล้านบัญชี</p>\n<p>ที่มา: <a href=\"https://thewaltdisneycompany.com/app/uploads/2025/02/q1-fy25-earnings.pdf\">ดิสนีย์</a> (pdf)</p>\n<p><img src=\"https://www.blognone.com/sites/default/files/externals/e166bcf0a15c8a3c9a01e408053456ec.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c551a229cf6f287837cac0efc969fa6992433affafbe703f676013ce080856e","category":"Thai"}