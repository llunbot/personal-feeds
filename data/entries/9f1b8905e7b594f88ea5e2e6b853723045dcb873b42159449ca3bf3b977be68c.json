{"title":"เปิดตัว Raspberry Pi 500 มินิพีซีในร่างคีย์บอร์ด และมอนิเตอร์อย่างเป็นทางการของ Raspberry Pi","link":"https://www.blognone.com/node/143543","date":1733753750000,"content":"<div><div><div><p>Raspberry Pi เปิดตัว <strong>Raspberry Pi 500</strong> มันคือการนำ Raspberry Pi 5 ไปยัดไว้ในคีย์บอร์ด กลายเป็นมินิพีซีขนาดเล็กในร่างคีย์บอร์ด หยิบไปต่อกับจอมอนิเตอร์ภายนอกแล้วทำงานได้เลย</p>\n<p>Raspberry Pi 500 เป็นเวอร์ชันอัพเกรดของ <a href=\"https://www.blognone.com/node/119371\">Raspberry Pi 400</a> ที่เปิดตัวในปี 2020 โดยปรับสเปกให้แรงขึ้นจากฮาร์ดแวร์ของ Raspberry Pi 5 (Cortex-A76 ควอดคอร์, แรม 8GB) ที่เพิ่มพอร์ตเชื่อมต่อ USB 3.0 x2, USB 2.0 x1, Gigabit Ethernet และพอร์ต 40-pin Raspberry Pi GPIO แบบเดียวกับคีย์บอร์ดรุ่น 400 ส่วนการเชื่อมต่อไร้สายรองรับ Wi-Fi 802.11ac และ Bluetooth 5.0</p>\n<p>ราคาของ Raspberry Pi 500 ขยับเพิ่มมาเป็น 90 ดอลลาร์ (รุ่น 400 ราคา 70 ดอลลาร์) โดยราคานี้รวม SD card แบรนด์ Raspberry ความจุ 32GB มาให้ด้วย</p>\n<p>นอกจากนี้ยังมีชุด Desktop Kit ราคา 120 ดอลลาร์ จะได้ Raspberry Pi 500 + เมาส์ + Power Supply 27W  + สาย microHDMI to HDMI และคู่มือการใช้งาน</p>\n<p><img alt=\"No Description\" src=\"https://www.blognone.com/sites/default/files/externals/96744fafe9e5444bfc203b787174293f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/6f012089f080b45061425c71b5919eae.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fdc2788425e323856c85c11da79dc3cd.jpeg\" /></p>\n<p>ของใหม่ที่เพิ่มเข้ามาในรอบนี้คือ <strong>Raspberry Pi Monitor</strong> จอมอนิเตอร์อย่างเป็นทางการของแบรนด์ Raspberry Pi เป็นมอนิเตอร์ขนาด 15.6\" ความละเอียด Full HD พาเนลแบบ IPS มุมมอง 80 องศา มีลำโพงคู่ขนาด 1.2W ในตัว</p>\n<p>Raspberry Pi Monitor ต่อไฟจากสาย USB-C และสามารถจ่ายไฟจากบอร์ด Raspberry Pi ผ่านสาย USB A-to-C ได้ด้วย (มอนิเตอร์จะปรับสว่างที่ 60% หากทำงานในโหมดนี้)</p>\n<p>เฉพาะมอนิเตอร์ราคา 100 ดอลลาร์ หากนำมาใช้ร่วมกับ Raspberry Pi 500 Desktop Kit จะได้พีซีสมบูรณ์แบบหนึ่งตัว</p>\n<p><img alt=\"No Description\" src=\"https://www.blognone.com/sites/default/files/externals/6c96257faf41ee4ab057bdb40814b165.jpeg\" /></p>\n<p>ที่มา - <a href=\"https://www.raspberrypi.com/news/raspberry-pi-500-and-raspberry-pi-monitor-on-sale-now/\">Raspberry Pi</a></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/keyboard\">Keyboard</a></div><div><a href=\"/topics/mini-pc\">Mini PC</a></div><div><a href=\"/topics/monitor\">Monitor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f1b8905e7b594f88ea5e2e6b853723045dcb873b42159449ca3bf3b977be68c","category":"Thai"}