{"title":"Amazon ประกาศลงทุนใน Anthropic ครบ 4,000 ล้านดอลลาร์ ตามที่ตกลงแล้ว","link":"https://www.blognone.com/node/138941","date":1711587133000,"content":"<div><div><div><p>Amazon ประกาศความคืบหน้าของแผนลงทุนใน Anthropic บริษัท AI ผู้พัฒนา Claude จากก่อนหน้านี้บริษัทจ่ายเงินลงทุน 1,250 ล้านดอลลาร์ และสามารถ<a href=\"https://www.blognone.com/node/135916\">เพิ่มวงเงินลงทุนได้เป็น 4,000 ล้านดอลลาร์</a> โดยตอนนี้บริษัทประกาศลงทุนเพิ่มอีก 2,750 ล้านดอลลาร์ ครบจำนวน 4 พันล้านแล้ว</p>\n<p>แม้การลงทุนของ Amazon จะเป็นเงินที่สูง แต่รูปแบบก็คล้ายกับดีลไมโครซอฟท์ลงทุนใน OpenAI นั่นคือ Amazon ยังเป็นผู้ถือหุ้นรายเล็ก เพราะเป็นหุ้นคลาสพิเศษ และบริษัทยังไม่มีโควต้าตำแหน่งบอร์ดบริษัท ทั้งนี้ Anthropic มีมูลค่ากิจการประเมินล่าสุดที่ราว 18,400 ล้านดอลลาร์ จากการรับเงินลงทุนรวมประมาณ 7,300 ล้านดอลลาร์</p>\n<p>Amazon ได้<a href=\"https://www.blognone.com/node/137066\">เพิ่ม Claude</a> เข้ามาใน Amazon Bedrock ซึ่งได้รับการตอบรับอย่างดีจากลูกค้าองค์กรทั้งขนาดเล็กและใหญ่</p>\n<p>ที่มา: <a href=\"https://www.aboutamazon.com/news/company-news/amazon-anthropic-ai-investment\">Amazon</a> และ <a href=\"https://www.cnbc.com/2024/03/27/amazon-spends-2point7b-on-startup-anthropic-in-largest-venture-investment.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/d88cf289478b420b1767654b805ff82b.jpeg\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/amazon\">Amazon</a></div><div><a href=\"/topics/investment\">Investment</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e42d2d3caa958c161c2324e014a1071f02b365b9193a8314f8291869a6724642","category":"Thai"}