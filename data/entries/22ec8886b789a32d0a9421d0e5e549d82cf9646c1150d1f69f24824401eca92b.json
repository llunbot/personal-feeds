{"title":"Google รีแบรนด์ Studio Bot เป็น Gemini in Android Studio เพื่อส่งเสริมแบรนด์ Gemini AI","link":"https://www.blognone.com/node/139137","date":1712645321000,"content":"<div><div><div><p>กูเกิลประกาศนำโมเดล Gemini 1.0 Pro มาใส่ในเครื่องมือสำหรับนักพัฒนา Android Studio พร้อมรีแบรนด์ <a href=\"https://www.blognone.com/node/133810\">Studio Bot</a> ที่เป็น AI ช่วยการเขียนโค้ด ในชื่อใหม่ <strong>Gemini in Android Studio</strong> เพื่อให้ทิศทางผลิตภัณฑ์ AI ของกูเกิลเป็นไปในทิศทางเดียวกันทั้งหมดภายใต้แบรนด์ Gemini</p>\n<p>Gemini in Android Studio เป็นผู้ช่วยการเขียนโค้ดซึ่งสามารถเรียกใช้งานได้โดยตรงใน IDE กูเกิลบอกว่าทำให้การพัฒนาโค้ดคุณภาพสูง ทำได้รวดเร็วขึ้น ช่วยแก้ไขปัญหาโค้ดที่ซับซ้อน สามารถถาม-ตอบ ตลอดจนเพิ่มคอมเมนต์และค้นหาข้อมูลที่ต้องการได้ ตอนนี้มีให้ใช้งานแล้วใน Android Studio Jellyfish</p>\n<p>นักพัฒนายังสามารถสร้างฟีเจอร์ที่ใช้ความสามารถของโมเดล AI Gemini ภายในแอปได้ โดยใช้เทมเพลต Gemini API Starter ซึ่งจะเรียกใช้เครื่องมือ Google Generative AI รองรับอินพุทข้อความและรูปภาพ</p>\n<p>ที่มา: <a href=\"https://android-developers.googleblog.com/2024/04/android-studio-uses-gemini-pro.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/2c29a80f169a502030aca23e36882af6.gif\" /></p>\n</div></div></div><div><div>Topics: </div><div><div><a href=\"/topics/android-studio\">Android Studio</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/development\">Development</a></div><div><a href=\"/topics/google\">Google</a></div><div><a href=\"/topics/ide\">IDE</a></div><div><a href=\"/topics/gemini\">Gemini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22ec8886b789a32d0a9421d0e5e549d82cf9646c1150d1f69f24824401eca92b","category":"Thai"}