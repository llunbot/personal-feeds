{"title":"Hope Frozen สารคดีไทยบน Netflix ชนะสารคดียอดเยี่ยม International Emmy Awards","link":"https://www.blognone.com/node/125975","date":1637674045000,"content":"<div><div><div><p>สารคดีจากประเทศไทยเรื่อง Hope Frozen: A Quest To Live Twice กำกับโดยไพลิน วีเดล ชนะรางวัลสารคดียอดเยี่ยมจากงาน International Emmy Awards (งาน Emmy Awards สำหรับรายการทีวีที่ผลิตและฉายนอกสหรัฐอเมริกา) ครั้งที่ 49</p>\n<p>งาน International Emmy Awards จัดขึ้นครั้งแรกในปี 1973 เพื่อเป็นส่วนขยายของ Emmy Awards โดยรางวัลของปี 2021 มีการเสนอชื่อทั้งหมด 11 หมวด มีรายการของประเทศไทยเข้าชิงเรื่องเดียวในหมวดสารคดี และสามารถคว้ารางวัล Best Documentary กลับมาได้</p>\n<p>Hope Frozen: A Quest To Live Twice หรือชื่อภาษาไทยคือ \"ความหวังแช่แข็ง: ขอเกิดอีกครั้ง\" เป็นเรื่องจริงของครอบครัวเนาวรัตน์พงษ์ ที่แช่แข็งเซลล์สมองของน้องไอนส์-เด็กหญิงเมทรินทร์ เนาวรัตน์พงษ์ ลูกสาววัย 2 ขวบ ที่เสียชีวิตด้วยมะเร็งในระดับสมองอย่างรุนแรง ด้วยเทคนิคไครออนิกส์ โดยหวังว่าหนูน้อยจะมีโอกาสกลับมาเกิดใหม่อีกครั้งในอนาคตในวันที่เทคโนโลยีก้าวหน้าพอ เป็นผลงานภาพยนตร์สารคดีเรื่องแรกของไพลิน วีเด็ล นักข่าว ผู้สร้างภาพยนตร์สัญชาติไทย-อเมริกัน</p>\n<p><img src=\"https://www.blognone.com/sites/default/files/externals/abc74f1ffac6a314c752a940ed8de959.jpg\" /></p>\n<p>ไพลิน วีเด็ล ผู้กำกับ</p>\n<p><img src=\"https://www.blognone.com/sites/default/files/externals/5d111bcf16c55b2ea9704322ecc11983.jpg\" /></p>\n<p>หน้ารางวัลบนเว็บไซต์ International Emmy Awards</p>\n<p><img src=\"https://www.blognone.com/sites/default/files/externals/213da54ec347c70f09fafbc9671eb238.jpg\" /></p>\n<p>เทรลเลอร์</p>\n<p>สัมภาษณ์ผู้กำกับ</p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31f2199f61dbd93f420f99ff13b4244f4a65482609f4e6060a43480511cf3b80","category":"Thai"}