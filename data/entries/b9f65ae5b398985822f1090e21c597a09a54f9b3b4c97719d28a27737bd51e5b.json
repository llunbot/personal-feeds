{"title":"Huawei P50 Pro เปิดตัวแซง Xiaomi Mi 11 Ultra ครองแชมป์กล้อง DXOMARK ที่ 144 คะแนน","link":"https://www.blognone.com/node/123976","date":1627637865000,"content":"<div><div><div><p>หลัง Huawei P40+ เสียแชมป์กล้องมือถือที่ได้คะแนนทดสอบมากที่สุดบน DXOMARK ให้กับ <a href=\"https://www.blognone.com/node/121925\">Xiaomi Mi 11 Ultra</a> หลัง Huawei P50 Pro เปิดตัวเมื่อวานนี้ แชมป์กล้อง DXOMARK ก็กลับมาเป็นของ Huawei อีกครั้ง ด้วยคะแนน 144 คะแนน (แซง Mi 11 Ultra มา 1 คะแนน)</p>\n<p><img src=\"https://www.blognone.com/sites/default/files/externals/71d99fa2e73601e9eb97627b1bbe7273.png\" /></p>\n<p>โหมดภาพถ่ายของ P50 Pro ได้ 149 คะแนน เทียบกับ Mi 11 Ultra ที่ได้ 148 คะแนน ได้คะแนนมากกว่าเกือบทุกหมวด ยกเว้นเท็กซ์เจอร์กับการถ่ายภาพกลางคืนที่ได้คะแนนน้อยกว่าเล็กน้อย และมีส่วนที่คะแนนต่างกันมากสุดคือการพรีวิวภาพ ที่ P50 Pro ได้แค่ 54 คะแนน ส่วน Mi 11 Ultra ได้ 70 คะแนน</p>\n<p><img src=\"https://www.blognone.com/sites/default/files/externals/e65e98623415078911f63d1cc06b8c5a.png\" /><img src=\"https://www.blognone.com/sites/default/files/externals/cbf03513c65aa83f7d513d7e5036d734.png\" /></p>\n<p>โหมด Zoom ของ P50 Pro ชนะไปทั้งด้านเลนส์เทเลและเลนส์ไวด์ ที่คะแนน 107 เทียบกับ 100 คะแนนส่วนโหมดวิดีโอ แพ้แค่คะแนนด้านการลดนอยส์ ที่ P50 Pro ได้ 100 คะแนน ส่วน Mi 11 Ultra ได้ 104 คะแนน แต่หมวดอื่น P50 ชนะหมด และชนะคะแนนรวมด้านวิดีโอที่ 117 เทียบกับ 116 คะแนน</p>\n<p>Huawei P50 Pro ถือว่าชนะ Mi 11 Ultra ไปแบบเฉียดฉิวในแทบทุกด้าน กลับมาทวงแชมป์กล้องมือถือที่ Huawei ขึ้นชื่ออีกครั้ง และกลับมาครอง 3 อันดับจาก 4 อันดับแรกได้อีกครั้ง หลังแบ่งให้ Xiaomi ครอง 2 จาก 4 อันดับแรกได้มาสักพัก</p>\n<p>Huawei P50 Pro เตรียมวางจำหน่ายในประเทศจีน ช่วงเดือนกันยายนนี้ ราคาเริ่มต้น 5,988 หยวนหรือราว 30,500 บาท ส่วนในประเทศอื่นยังไม่กำหนดวันวางจำหน่าย</p>\n<p><img src=\"https://www.blognone.com/sites/default/files/externals/37ab6a814bd919e72b2677a2765a853e.png\" /></p>\n<p>ที่มา -  <a href=\"https://www.dxomark.com/huawei-p50-pro-camera-review-outstanding-in-all-areas/\">DXOMARK</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/mobile\">Mobile</a></div><div><a href=\"/topics/camera\">Camera</a></div><div><a href=\"/topics/dxomark\">DxOMark</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9f65ae5b398985822f1090e21c597a09a54f9b3b4c97719d28a27737bd51e5b","category":"Thai"}