{"title":"Dell เปิดตัว Concept Luna ต้นแบบพีซีเพื่อสิ่งแวดล้อมและความยั่งยืน","link":"https://www.blognone.com/node/126372","date":1639790956000,"content":"<div><div><div><p>เดลล์เปิดตัว Concept Luna พีซีต้นแบบบนแนวคิดเพื่อสิ่งแวดล้อมที่ยั่งยืน ซึ่งเป็นแนวทางการพัฒนาผลิตภัณฑ์ที่เดลล์ผลักดันมาโดยตลอด โครงการนี้เป็นความร่วมมือกับอินเทล เพื่อสร้างอุปกรณ์และชิ้นส่วนที่สามารถถอดเปลี่ยนหรือใช้งานซ้ำได้ ซึ่งเดลล์ประเมินว่าปริมาณคาร์บอนที่ใช้ตลอดกระบวนการจะลดลงถึง 50%</p>\n<p>ไฮไลท์ของ Concept Luna ที่ทำให้ลดการใช้พลังงานเช่น การลดขนาดเมนบอร์ดลง ทำให้ใช้พลังงานการผลิตน้อยลงตาม การดีไซน์ภายในใหม่ทำให้พึ่งพาพัดลมน้อยลง ใช้แบตเตอรี่ที่เล็กลง แต่ยังได้ประสิทธิภาพ และตัวบอดี้ผลิตโดยใช้พลังงานหมุนเวียน</p>\n<p>นอกจากนี้ Concept Luna ยังส่งเสริมแนวทางการซ่อมเปลี่ยนชิ้นส่วนที่ง่ายขึ้น ลดจำนวนสกรูลงเหลือ 4 ตัวเท่านั้น งานประกอบมีขนาดระดับฝ่ามือที่ไม่ยากในการถอดเปลี่ยน</p>\n<p>สถานะของโครงการนี้ยังอยู่ในขั้นตอนการพัฒนาเพื่อนำมาใช้กับโน้ตบุ๊คของเดลล์ในอนาคต</p>\n<p>ที่มา: <a href=\"https://www.delltechnologies.com/en-us/blog/pushing-the-boundaries-of-sustainable-pc-design-concept-luna/\">Dell</a></p>\n<p><img src=\"https://www.blognone.com/sites/default/files/externals/450bcdc26bb7c86d6e57674b0c4de42d.jpg\" /></p>\n</div></div></div><div><div>Topics: </div><div><div><a href=\"/topics/dell\">Dell</a></div><div><a href=\"/topics/environment\">Environment</a></div><div><a href=\"/topics/pc\">PC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5336308cbdbd42e1162641f62bce579694c2477454ab29a97353f3a44b154567","category":"Thai"}