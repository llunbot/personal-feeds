{"title":"CD Projekt ไม่สนใจจะขายกิจการให้ใคร และเชื่อว่าบริษัทจะยิ่งใหญ่กว่าที่เป็นอยู่ได้","link":"https://www.blognone.com/node/137488","date":1704347966000,"content":"<div><div><div><p>Adam Kiciński ประธานเจ้าหน้าที่ฝ่ายกลยุทธ์ของ CD Projekt ให้สัมภาษณ์กับ Parkiet สำนักข่าวตลาดหุ้นของโปแลนด์ว่าบริษัทมีความสุขกายสบายใจในสถานะที่เป็นอยู่ตอนนี้ และไม่สนใจที่จะรวมตัวเองเข้ากับองค์กรขนาดใหญ่แต่อย่างใด ท่ามกลางข่าวบริษัทเกมใหญ่ ซื้อกิจการสตูดิโอรายเล็กกว่าในช่วง 1-2 ปีที่ผ่านมา โดย Adam เชื่อว่า CD Projekt ในอีกไม่กี่ปีข้างหน้า จะยิ่งใหญ่และแข็งแกร่งกว่าที่เป็นอยู่ได้</p>\n<p>ปัจจุบัน CD Projekt มีขนาดใหญ่ขึ้นเรื่อย ๆ จากการขยายธุรกิจไปยังอเมริกาเหนือในชื่อ CD Projekt Red North America ที่รวมทีมงานจากสตูดิโอในแวนคูเวอร์ บวกกับสตูดิโอแห่งใหม่ในบอสตันที่กำลังสร้างอยู่ ทีมงานเหล่านี้จะทำงานร่วมกับ CD Projekt Red ในโปแลนด์ แต่จะมุ่งเน้นไปที่การพัฒนาภาคต่อของ Cyberpunk 2077 ที่มีชื่อรหัสว่า Orion</p>\n<p>ส่วนสตูดิโออีกแห่งที่ CD Projekt เป็นเจ้าของคือ The Molasses Flood ซึ่งกำลังพัฒนาเกม Witcher แบบเล่นหลายคนมีชื่อรหัสว่า Sirius</p>\n<p><img alt=\"No Description\" src=\"https://www.blognone.com/sites/default/files/externals/2ab7fd379312edc0f12b000097d1aeee.jpg\" /></p>\n<p>ที่มา - <a href=\"https://www.parkiet.com/technologie/art39620191-adam-kicinski-ceo-cd-projektu-jestesmy-znow-na-ringu-w-pelni-sil\">Parkiet</a> via <a href=\"https://www.ign.com/articles/cd-projekt-is-not-interested-in-being-acquired\">IGN</a></p>\n</div></div></div><div><div>Topics: </div><div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eeecf5ec9bafce9e5ea1c91192528effbd989cf0043d51f6885308a3f6018ec1","category":"Thai"}