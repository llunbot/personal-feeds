{"title":"Ubisoft+ ออกแพ็กเกจ Multi Access จ่ายทีเดียวเล่นได้ทั้งพีซี คลาวด์ และคอนโซล Xbox","link":"https://www.blognone.com/node/133421","date":1681435729000,"content":"<div><div><div><p>Ubisoft เปิดบริการเล่นเกมเหมาจ่าย Ubisoft+ บนคอนโซล Xbox หลัง<a href=\"https://www.blognone.com/node/126573\">ประกาศไว้ตั้งแต่เดือนมกราคม 2022</a> แล้วเงียบหายไปนานปีกว่า</p>\n<p>Ubisoft+ บน Xbox ไม่ได้เป็นบริการบน Xbox เพียวๆ แต่เป็นแพ็กเกจใหญ่ที่เรียกว่า Ubisoft+ Multi Access สมัครครั้งเดียวเล่นได้ทั้งบนพีซี, คลาวด์ Amazon Luna และคอนโซล Xbox ในราคา 17.99 ดอลลาร์ต่อเดือน แพงขึ้นจากแพ็กเกจปกติบนพีซีที่ 14.99 ดอลลาร์ต่อเดือน</p>\n<p>ปริมาณเกมที่รองรับบน Xbox มีประมาณ 60 เกม (รายชื่อทั้งหมดจากที่มา) ยังน้อยกว่าเกมบนพีซีประมาณ 100 เกม แต่ก็ครอบคลุมเกมดังๆ ของค่ายอย่าง Assassin's Creed Valhalla, Far Cry 6, Rainbow Six Extraction เป็นต้น</p>\n<p>บริการ Ubisoft+ ยังไม่มีในประเทศไทย (<a href=\"https://www.ubisoft.com/en-gb/help/purchases-and-rewards/article/country-and-region-availability-for-ubisoft/000064115\">รายชื่อประเทศทั้งหมด</a>)</p>\n<p>Ubisoft+ ไม่ใช่บริการเล่นเกมเหมาจ่ายของค่ายเกมตัวแรกบน Xbox เพราะก่อนหน้านี้มี <a href=\"https://www.blognone.com/node/118352\">EA Play ซึ่งรวมอยู่ในแพ็กเกจ Xbox Game Pass Ultimate เลย</a></p>\n<p>ที่มา - <a href=\"https://news.ubisoft.com/en-gb/article/1heUnw3dRzo7ufbYXjOUKf/ubisoft-multi-access-lets-xbox-players-jump-into-assassins-creed-valhalla-the-division-2-and-more\">Ubisoft</a></p>\n<p><img alt=\"No Description\" src=\"https://www.blognone.com/sites/default/files/externals/a08021419ca5482cbd4f4df98df2a9dd.jpg\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44392023ade60d03baf050ad54f99c641a11b7daf04b4579f795448898cbfdc6","category":"Thai"}