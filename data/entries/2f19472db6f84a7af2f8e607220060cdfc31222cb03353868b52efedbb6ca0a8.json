{"title":"ศูนย์ข้อมูล Equinix สิงคโปร์มีปัญหาระบบหล่อเย็น ทำธนาคารล่มสองแห่ง","link":"https://www.blognone.com/node/136256","date":1697523670000,"content":"<div><div><div><p>ช่วงสุดสัปดาห์ที่ผ่านมาศูนย์ข้อมูลของ Equinix แห่งหนึ่งมีปัญหาระบบหล่อเย็น ส่งผลต่อเนื่องไปยังบริการหลายตัว รวมถึงธนาคาร DBS และ Citi ที่ระบบล่มไปหลายชั่วโมง</p>\n<p>ทาง Equinix ระบุว่าเหตุเกิดหลังการอัพเกรดที่วางแผนล่วงหน้า แต่กลับมีปัญหาจนอุณหภูมิในศูนย์ข้อมูลสูงขึ้นเรื่อยๆ และทางบริษัทก็ติดต่อลูกค้าให้รีบเข้าไปรับมือปัญหาที่เกิดขึ้น</p>\n<p>DBS นั้นกระทบหลายระบบ ทั้งบริการออนไลน์, ATM, ระบบจ่ายเงิน ส่วน Citi นั้นกระทบทั้งระบบบัตรเครดิต, แอปโทรศัพท์, PayNow, และบริการออนไลน์ ขณะที่บริการอื่นๆ ก็ได้รับผลกระทบ เช่น เครือข่ายโทรศัพท์มือถือ redONE ก็ล่มไปด้วย โดยระบบเริ่มมีปัญหาช่วงบ่ายวันเสาร์ที่ผ่านมา และกู้คืนระบบได้ช่วงเที่ยงวันอาทิตย์ รวมประมาณหนึ่งวันเต็ม</p>\n<p>ที่มา - <a href=\"https://www.channelnewsasia.com/singapore/dbs-citibank-service-outage-data-centre-cooling-system-issue-equinix-redone-mobile-3849346\">CNA</a></p>\n<p><img alt=\"No Description\" src=\"https://www.blognone.com/sites/default/files/externals/a3037c01aa6fbba9e7ea4526e5728531.jpg\" /></p>\n<p>ภาพศูนย์ข้อมูล Equinix</p>\n</div></div></div><div><div>Topics: </div><div><div><a href=\"/topics/datacenter\">Datacenter</a></div><div><a href=\"/topics/singapore\">Singapore</a></div><div><a href=\"/topics/service-outage\">Service Outage</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f19472db6f84a7af2f8e607220060cdfc31222cb03353868b52efedbb6ca0a8","category":"Thai"}