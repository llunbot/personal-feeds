{"title":"[ลือ] Nintendo Switch Online เตรียมเพิ่มเกมจาก Game Boy และ Game Boy Color","link":"https://www.blognone.com/node/124595","date":1630747062000,"content":"<div><div><div><p>ข่าวลือนี้มาจากสองแหล่งข่าวที่ให้ข้อมูลตรงกันคือ Nintendo Life กับ Eurogamer ระบุว่านินเทนโดมีโครงการนำเกมเก่าจาก Game Boy และ Game Boy Color มาลงเพิ่มในบริการ Nintendo Switch Online ต่อจากเกมของ<a href=\"https://www.blognone.com/node/102088\">แฟมิคอม</a> (NES) และ<a href=\"https://www.blognone.com/node/111707\">ซูเปอร์แฟมิคอม</a> (SNES) ที่มีให้บริการอยู่ก่อนแล้ว เป็นการต่อยอดมูลค่าของบริการออนไลน์บน Switch</p>\n<p>ยังไม่มีรายละเอียดเพิ่มเติมว่าจะมีเกมใดมาลงบ้าง และจะเปิดตัวรวมถึงให้บริการจริงเมื่อใด เพราะหากย้อนดูจากอดีต นินเทนโดก็ไม่ได้เร่งกับการนำเกมเก่ามาแพลตฟอร์มนี้นัก เดิมเปิดตัว <a href=\"https://www.blognone.com/node/89203\">Nintendo Switch Online ตั้งแต่ปี 2017</a> เริ่มให้บริการจริงกลางปี 2018 ส่วนเกมจากซูเปอร์แฟมิคอมเพิ่งมีให้เล่นในปี 2019</p>\n<p>ด้านนินเทนโดตอบคำถามต่อข่าวลือนี้เพียง บริษัทไม่มีอะไรชี้แจงในเรื่องนี้</p>\n<p>ที่มา: <a href=\"https://www.theverge.com/2021/9/3/22656353/nintendo-game-boy-game-boy-color-games-switch-online-subscription\">The Verge</a> ภาพ <a href=\"https://www.nintendo.co.jp/kids/160224/pokemon/\">นินเทนโด</a></p>\n<p><img src=\"https://www.blognone.com/sites/default/files/externals/97671b309583fab5781f58ca0232f858.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6a9d79e6e0869b86a1be5b44489d81cdde0e29aedeb6e5329f57b081a415bb2","category":"Thai"}