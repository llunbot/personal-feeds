{"title":"Tim Cook บอกการลงโฆษณาบนแพลตฟอร์ม X เป็นสิ่งที่บริษัทกำลังคิดอยู่ตลอด ว่าควรลงหรือไม่","link":"https://www.blognone.com/node/135794","date":1695033696000,"content":"<div><div><div><p>CBS Sunday Morning ได้สัมภาษณ์ Tim Cook ในประเด็นพลังงานสะอาด โดยมีประเด็นย่อยที่ John Dickerson ผู้สัมภาษณ์ ได้ถาม Tim Cook ว่า Apple ควรหยุดการโฆษณาบน Twitter หรือไม่? Tim Cook บอกว่านี่เป็นสิ่งที่เราก็ถามตัวเองและในมุมมองของเขาก็มองว่า Twitter เป็นทรัพย์สินหนึ่งที่สำคัญ เขาชอบคอนเซ็ปต์ของแพลตฟอร์มที่เป็นพื้นที่สำหรับการสนทนาและผู้คนสามารถเข้ามาแบ่งปันมุมมองที่หลากหลายได้ แต่ก็ยังมีบางอย่างที่ไม่ชอบ</p>\n<p>John Dickerson พูดต่อ เชิงขยายความกึ่งถามว่า อย่างประเด็นการพูดคุยที่รุนแรง หรือประเด็นการต่อต้านชาวยิวบน X ด้าน Tim Cook ตอบว่า ใช่ เป็นสิ่งที่น่ารังเกียจ และมันเป็นสิ่งที่ Apple ต้องประเมินอยู่ตลอดว่าควรลงโฆษณาบน X หรือไม่</p>\n<p>ก่อนหน้านี้ Anti-Defamation League (ADL) องค์กรสิทธิมนุษยชนที่ต่อต้านความเกลียดชังชาวยิว<a href=\"https://www.adl.org/resources/press-release/adl-statement-xtwitter\">ได้กล่าวหาว่า Elon Musk มีการรณรงค์ต่อต้านชาวยิวบนแพลตฟอร์ม X</a>  ขณะที่ Apple เป็นบริษัทแรกๆ ที่มีรายงานว่า<a href=\"https://www.blognone.com/node/131642\">หยุดลงโฆษณากับ Twitter</a> หลัง Musk ซื้อกิจการ</p>\n<p>ที่มา: <a href=\"https://9to5mac.com/2023/09/17/tim-cook-apple-twitter-texas/\">9to5mac</a></p>\n<p><em>คลิปสัมภาษณ์เต็ม</em></p>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/x-company\">X.com</a></div><div><a href=\"/topics/apple\">Apple</a></div><div><a href=\"/topics/twitter\">Twitter</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"128e208b239b6385ff7a0db177cf0cf7b7add543ed3a74b4f0625b9cf6327927","category":"Thai"}