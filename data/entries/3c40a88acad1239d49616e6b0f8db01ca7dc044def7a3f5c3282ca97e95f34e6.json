{"title":"หวังแก้ความสับสน USB ออกโลโก้ใหม่ โชว์ตัวเลขส่งข้อมูล-กำลังการชาร์จแทนเลขเวอร์ชัน","link":"https://www.blognone.com/node/125036","date":1633050852000,"content":"<div><div><div><p>มาตรฐาน USB ในปัจจุบันมีความสับสนอย่างมาก เพราะมีทั้งเรื่องอินเทอร์เฟซของหัวเสียบ (USB Type-C), อัตราการส่งข้อมูล (USB4) และกำลังในการชาร์จ (USB Power Delivery หรือ USB PD)</p>\n<p>ล่าสุดกลุ่ม USB-IF พยายามแก้ปัญหานี้โดยออกโลโก้ใหม่ ที่รวมทุกอย่างเข้าด้วยกัน โดยระบุอัตราการส่งข้อมูล 20/40 Gbps (<a href=\"https://www.blognone.com/node/111685\">USB4</a>) และกำลังการชาร์จ 60w/240w (USB PD 3.1) ไว้ที่ตัวโลโก้บนแพ็กเกจต่างๆ เพื่อให้ผู้บริโภคเข้าใจง่ายขึ้นว่าสายและที่ชาร์จอะไรได้บ้าง แทนการเขียนเวอร์ชันของสเปก (USB 4, USB PD 3.1) ที่ผู้บริโภคอ่านแล้วไม่รู้ว่าคืออะไร</p>\n<p>โลโก้ใหม่ของ USB-C มีทั้งแบบส่งข้อมูลอย่างเดียว (ระบุแค่อัตราการส่งข้อมูล 40 Gbps), แบบสายชาร์จกำลังสูง (240w) และแบบที่มีทั้งสองอย่าง (ช่องขวาสุดในภาพ)</p>\n<p><img src=\"https://www.blognone.com/sites/default/files/externals/b9fae7fd08f28169bab21cb6f918f7e6.jpg\" /></p>\n<p>ที่มา - <a href=\"https://www.businesswire.com/news/home/20210930005098/en/USB-IF-Announces-New-Certified-USB-Type-C%C2%AE-Cable-Power-Rating-Logos/\">UBS-IF</a></p>\n</div></div></div><div><div>Topics: </div><div><div><a href=\"/topics/usb\">USB</a></div><div><a href=\"/topics/standard\">Standard</a></div><div><a href=\"/topics/charging\">Charging</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c40a88acad1239d49616e6b0f8db01ca7dc044def7a3f5c3282ca97e95f34e6","category":"Thai"}