{"title":"YouTube มีอายุครบ 20 ปีแล้ว ประกาศสถิติน่าสนใจ พร้อมเพิ่มฟีเจอร์ใหม่หลายอย่าง","link":"https://www.blognone.com/node/146013","date":1745452991000,"content":"<div><div><div><p>YouTube มีอายุครบ 20 ปีแล้ว โดยคลิปวิดีโอแรกที่โพสต์ลงแพลตฟอร์มคือ <a href=\"https://www.youtube.com/watch?v=jNQXAC9IVRw\">Me at the Zoo</a> ถูกอัปโหลดในวันที่ 24 เมษายน 2005</p>\n<p>YouTube ประกาศสถิติตัวเลขหลายอย่างเพื่อฉลองในโอกาสครบรอบ 20 ปีนี้</p>\n<ul>\n<li>มีวิดีโอที่อัปโหลดบนแพลตฟอร์ม (รวมทุกประเภท) มากกว่า 2 หมื่นล้านวิดีโอ</li>\n<li>เฉลี่ยมีวิดีโออัปโหลดวันละ 20 ล้านวิดีโอ</li>\n<li>YouTube Music และ YouTube Kids มีอายุครบ 10 ปี เช่นกัน</li>\n<li>จำนวนคอมเมนต์มีมากกว่า 100 ล้านคอมเมนต์ต่อวัน ขณะที่ครีเอเตอร์กดถูกใจเฉลี่ย 10 ล้านครั้งต่อวัน</li>\n<li>การกด Like วิดีโอเกิดขึ้นเฉลี่ย 3.5 พันล้านครั้งต่อวัน</li>\n<li>มิวสิควิดีโอที่มียอดวิวมากกว่า 1 พันล้านวิว มีมากกว่า 300 คลิป โดย <a href=\"https://www.youtube.com/watch?v=YQHsXMglC9A\">Hello ของ Adele</a> ทำสถิติเร็วที่สุด ใช้เวลา 88 วัน</li>\n</ul>\n<p><img alt=\"No Description\" src=\"https://www.blognone.com/sites/default/files/externals/dd88877837f30a280a2301ec77f810b1.png\" /></p>\n<p>YouTube ยังประกาศเพิ่มฟีเจอร์ใหม่หลายอย่างดังนี้</p>\n<ul>\n<li>ลูกค้า YouTube TV สามารถดูคอนเทนต์ที่ไม่ใช่ถ่ายทอดสดกีฬาพร้อมกันหลายหน้าจอย่อยได้ (Multiview)</li>\n<li>Ask Music เล่นเพลงตามข้อมูลหรืออารมณ์ที่ระบุใน YouTube Music</li>\n<li>ความเร็วเล่นวิดีโอใหม่ 4x</li>\n<li>ครีเอเตอร์เพิ่ม Related Video เพื่อแนะนำคลิปไปดูต่อจาก Shorts ได้แล้ว</li>\n<li>เพิ่ม<a href=\"https://support.google.com/youtube/answer/7631406?hl=en\">ทางลัดคีย์บอร์ด</a>เมื่อดูผ่านเดสก์ท็อป</li>\n</ul>\n<p><img alt=\"No Description\" src=\"https://www.blognone.com/sites/default/files/externals/46523f7935093691f2da9616d3e242ae.jpeg\" /></p>\n<p>ที่มา: <a href=\"https://blog.youtube/news-and-events/happy-birthday-youtube-20/\">YouTube</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/video-streaming\">Video Streaming</a></div><div><a href=\"/topics/video\">Video</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd5c5da1dba66373979ee552384bf7f61b3cfe77fce8cebcb31793121badc475","category":"Thai"}