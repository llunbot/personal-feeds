{"title":"OpenAI เปิดตัว GPTs เครื่องมือสร้างแชตบอท ChatGPT แบบคัสตอม no-code ทำงานเฉพาะหัวข้อที่ต้องการ","link":"https://www.blognone.com/node/136603","date":1699313555000,"content":"<div><div><div><p>OpenAI เปิดตัวเครื่องมือสำหรับสร้าง ChatGPT คัสตอมให้รองรับการใช้งานเฉพาะรูปแบบที่ต้องการ โดยเรียกเครื่องมือนี้ว่า <strong>GPTs</strong> ทำให้สามารถใช้งาน ChatGPT ที่ทำงานตามหัวข้อ เช่น ให้คำแนะนำการเล่นบอร์ดเกม, สอนคณิตศาสตร์เด็ก หรือแนะนำการออกแบบ</p>\n<p>GPTs เป็นเครื่องมือแบบ no-code ไม่ต้องเขียนโปรแกรมเพิ่มเติม ผู้ใช้งานเพียงตั้งค่าปรับแต่งให้ ChatGPT เป็นแบบที่ต้องการ และเลือกเผยแพร่ได้ทั้งแบบใช้งานส่วนตัว หรือเปิดให้ทุกคนมาใช้งานได้ ตอนนี้ GPTs เปิดให้ลองใช้งานแล้วผ่าน <a href=\"https://chat.openai.com/create\">chat.openai.com/create</a> ได้เฉพาะลูกค้า ChatGPT Plus กับ Enterprise ก่อน</p>\n<p>OpenAI ยังประกาศว่าจะมี GPT Store เพื่อให้ผู้สร้างแชตบอทจาก GPTs สามารถเผยแพร่ผลงาน รวมถึงใช้ค้นหาเครื่องมือจากผู้สร้างคนอื่นได้ด้วย ตลอดจนสามารถทำเงินหากมีคนมาใช้ GPT ของตน โดยทั้งหมดจะเปิดให้ใช้งานในอีกไม่กี่เดือนข้างหน้า</p>\n<p>ที่มา: <a href=\"https://openai.com/blog/introducing-gpts\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/4b323e4c2b36cedd08fe09a994e492a1.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatbot\">Chatbot</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af8d26e2e2c368c4f78abea9095da53f2c627c729ac477e7c2981defd798aaab","category":"Thai"}