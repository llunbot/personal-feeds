{"title":"Tesla รายงานผลประกอบการไตรมาส 1/2024 - ระบุจะเร่งออกรถรุ่นใหม่ ที่มีราคาถูกลง","link":"https://www.blognone.com/node/139374","date":1713909913000,"content":"<div><div><div><p>Tesla รายงานผลประกอบการประจำไตรมาสที่ 1 ปี 2024 หลังจาก<a href=\"https://www.blognone.com/node/139030\">รายงานตัวเลขส่งมอบ</a>ไปก่อนหน้านี้ ซึ่งเป็นที่จับตามอง เพราะช่วง 2-3 สัปดาห์ที่ผ่านมา มีทั้งข่าว<a href=\"https://www.blognone.com/node/139234\">ปลดพนักงาน</a>, <a href=\"https://www.blognone.com/node/139211\">ลดราคาซอฟต์แวร์ FSD</a>, <a href=\"https://www.blognone.com/node/139327\">เรียกคืนรถ Cybertruck</a> จนทำให้ซีอีโอ Elon Musk <a href=\"https://www.blognone.com/node/139325\">เลื่อนแผนเดินทาง</a>ไปเจรจากับผู้นำอินเดีย</p>\n<p>ตัวเลขผลประกอบการที่สำคัญมีดังนี้</p>\n<ul>\n<li>รายได้รวม 21,301 ล้านดอลลาร์ ลดลง 9% เทียบกับไตรมาสเดียวกันในปีก่อน</li>\n<li>กำไรสุทธิแบบ GAAP 1,129 ล้านดอลลาร์ ลดลง 55% คิดเป็นกำไรต่อหุ้น (EPS) 0.34 ดอลลาร์ต่อหุ้น</li>\n<li>กระแสเงินสดอิสระติดลบ 2,531 ล้านดอลลาร์</li>\n</ul>\n<p>Tesla บอกว่ารายได้ที่ลดลงมาจากจำนวนรถส่งมอบที่ลดลง ซึ่งส่วนหนึ่งมาจากโรงงานที่ Fremont มีการอัปเดตสายการผลิต Model 3 และเหตุการณ์ปิดโรงงานที่ Berlin ส่วนอัตรากำไรลดลงเนื่องจาก มีการลดราคารถยนต์, มีการลงทุนด้าน AI มากขึ้น และมีต้นทุนสูงขึ้นจาก Cybertruck ที่เพิ่งเริ่มส่งมอบ อย่างไรก็ตามต้นทุนการผลิตต่อคันก็ลดลง จากต้นทุนวัสดุและค่าใช้จ่ายเกี่ยวข้องที่ลดลง</p>\n<p>Tesla บอกว่าบริษัทจะเร่งเปิดตัวรถยนต์รุ่นใหม่ ซึ่งมีรถรุ่นใหม่ที่ราคาถูกลงด้วย โดยสามารถใช้ไลน์การผลิตเดิมได้ และตั้งเป้าหมายเดินหน้าผลิตรถยนต์เต็มกำลังให้ได้ก่อน จึงค่อยขยายไลน์เพิ่มเติมต่อไป</p>\n<p>ที่มา: <a href=\"https://digitalassets.tesla.com/tesla-contents/image/upload/IR/TSLA-Q1-2024-Update.pdf\">Tesla</a> (pdf) และ <a href=\"https://www.cnbc.com/2024/04/23/tesla-tsla-earnings-q1-2024-.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/9d6e4bda8a0643144f9c3481cd3d561a.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7fd7d84b16c3d0939c631620bd2ed68b25b24d2c1b9d4128f5e2cd8c99ad0dc4","category":"Thai"}