{"title":"Meta แยก Kustomer บริษัท CRM ที่ซื้อมาในปี 2020 ออกมาเป็นบริษัทอิสระ","link":"https://www.blognone.com/node/133870","date":1684305173000,"content":"<div><div><div><p>Meta ประกาศแยกธุรกิจ <a href=\"kustomer.com\">Kustomer</a> ที่ทำซอฟต์แวร์ CRM ออกมาเป็นบริษัทอิสระ (spin-off) <a href=\"https://www.blognone.com/node/132980\">ตามข่าวลือก่อนหน้านี้</a></p>\n<p><a href=\"https://www.blognone.com/node/119867\">Kustomer เป็นบริษัทที่ Facebook (ตอนนั้นยังไม่เปลี่ยนชื่อเป็น Meta) ซื้อกิจการมาในปี 2020</a> ด้วยมูลค่าประมาณ 1 พันล้านดอลลาร์ ธุรกิจของ Kustomer คือซอฟต์แวร์ CRM รับเรื่องจากลูกค้า ลักษณะคล้ายกับ Zendesk, Freshdesk, Salesforce โดยคาดว่าระบบจะถูกนำมาใช้เป็นระบบหลังบ้านให้ Facebook Messenger, WhatsApp, Instagram DM</p>\n<p>อย่างไรก็ตาม ดูเหมือนว่าแผนนี้ไม่ได้เกิดขึ้นจริง และธุรกิจของ Kustomer ไม่ได้เติบโตดังคาด บวกกับ<a href=\"https://www.blognone.com/node/133006\">ทิศทางใหม่ของ Meta ที่เน้น \"ประสิทธิภาพ\" ลดต้นทุนที่ไม่จำเป็น</a> ทำให้สุดท้าย Meta ตัดสินใจแยก Kustomer ออกมาเป็นอิสระ โดยที่ยังถือหุ้นอยู่เล็กน้อย</p>\n<p>Kustomer ยุคใหม่มีเงินลงทุน 60 ล้านดอลลาร์จากนักลงทุนภายนอก โดย TechCrunch รายงานว่ามูลค่าบริษัทใหม่ลดลงมาเหลือราว 250 ล้านดอลลาร์</p>\n<p>ที่มา - <a href=\"https://www.kustomer.com/blog/new-chapter-standalone-company/\">Kustomer</a>, <a href=\"https://techcrunch.com/2023/05/16/kustomer-meta-spin-out/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/ad94a1ef0b3446e19cfa9c0d328e57d4.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/crm\">CRM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be1c26ff9b716ee535ce4a05c65862a5b1e331ffc0586a7ef1c7c9f0c7f069a2","category":"Thai"}