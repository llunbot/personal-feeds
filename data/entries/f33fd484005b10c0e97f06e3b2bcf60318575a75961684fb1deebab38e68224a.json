{"title":"Google ทดสอบแสดงป้ายกำกับแชตที่เป็น RCS บน Messages","link":"https://www.blognone.com/node/134540","date":1687827115000,"content":"<div><div><div><p>Google อัปเดตแอป Messages ทดลองเพิ่มไอคอนให้ผู้ใช้สังเกตแชต RCS (Rich Communication Services) ได้ง่ายขึ้น จากเดิมที่ผู้ใช้ต้องเข้าไปดูกล่องข้อความในแต่ละแชต เพื่อจะแยกว่า ข้อความดังกล่าวเป็น RCS หรือ SMS</p>\n<p>แชทที่เป็น RCS จะมีโลโก้กล่องข้อความ แบบเดียวกับโลโก้ Messages บริเวณขวาล่างของโปรไฟล์แชท ซึ่งรองรับทั้งแบบแชทเดี่ยวและแชทกลุ่ม โดยสีของโลโก้จะเปลี่ยนไปตามโทนสีของธีม Android ที่ใช้ด้วย (Dynamic Color)</p>\n<p>Google ได้เปิดตัวบริการส่งข้อความแบบ RCS  [ในช่วงปลายปี 2020]<br />\n(https://www.blognone.com/node/119703) ซึ่งปัจจุบันผู้ให้บริการสมาร์ทโฟนรายใหญ่ต่าง ๆ ก็ได้ยอมรับบริการนี้กันหมดแล้ว เหลือเพียงแต่ <a href=\"https://www.blognone.com/node/130293\">Apple</a> ที่ยังคงไม่รองรับบริการดังกล่าวบน iPhone</p>\n<p>ที่มา: <a href=\"https://9to5google.com/2023/06/21/google-messages-rcs-badge/\">9to5</a>, <a href=\"https://www.gizmochina.com/2023/06/25/google-messages-testing-new-badge-highlight-rcs-chats/\">GIZMOCHINA</a></p>\n<p><img alt=\"No Description\" src=\"https://www.blognone.com/sites/default/files/externals/5cd275f1f4dfe8639770f1da339b990c.jpg\" /><img alt=\"No Description\" src=\"https://www.blognone.com/sites/default/files/externals/c574c838d94cebef985d5bb1581b3c37.png\" /></p>\n</div></div></div><div><div>Topics: </div><div><div><a href=\"/topics/rcs\">RCS</a></div><div><a href=\"/topics/google\">Google</a></div><div><a href=\"/topics/google-messages\">Google Messages</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f33fd484005b10c0e97f06e3b2bcf60318575a75961684fb1deebab38e68224a","category":"Thai"}