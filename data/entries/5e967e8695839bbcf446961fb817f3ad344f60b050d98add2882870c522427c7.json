{"title":"คณะกรรมาธิการยุโรปสั่งสอบสวน Alphabet, Apple และ Meta อาจไม่ปฏิบัติตามกฎหมาย DMA","link":"https://www.blognone.com/node/138894","date":1711373433000,"content":"<div><div><div><p>คณะกรรมาธิการยุโรป (EC - European Commission) ประกาศเริ่มการสอบสวนจากการไม่ปฏิบัติตามกฎหมายดิจิทัล DMA ของสหภาพยุโรป มีผลกับ 3 บริษัทเทคโนโลยีขนาดใหญ่ได้แก่ Alphabet (Google), Apple และ Meta ตามที่<a href=\"https://www.blognone.com/node/138863\">มีข่าวออกมา</a>ก่อนหน้านี้</p>\n<p>ประเด็นหลักในการสอบสวนของ EC มีทั้งหมด 4 ประเด็น ว่าเป็นการกระทำที่ละเมิดกฎหมาย DMA หรือไม่ มีดังนี้</p>\n<ul>\n<li>กฎห้ามนักพัฒนา เพิ่มช่องทางจ่ายเงินนอกแอป หรือใช้วิธีที่ทำให้ปฏิบัติได้ยาก โดยจะสอบสวนทั้ง Alphabet (Google Play) และ Apple (App Store)</li>\n<li>ประเด็นเสิร์ชของกูเกิล ให้น้ำหนักแสดงผลลัพธ์บริการของตนเองสูงกว่าเว็บคู่แข่ง เช่น Google Shopping, Google Flights, Google Hotels</li>\n<li>สอบสวน iOS ของ Apple ว่า (1) เปิดให้ผู้ใช้ลบซอฟต์แวร์ได้ง่ายหรือไม่ (2) เปลี่ยนการตั้งค่าเริ่มต้นได้ง่ายหรือไม่ (3) มีกล่องข้อความให้เลือกบริการค่าเริ่มต้น เช่น เบราว์เซอร์, เสิร์ช ที่ง่ายหรือไม่</li>\n<li>สอบสวน Meta ว่า<a href=\"https://www.blognone.com/node/136469\">โมเดลจ่ายเงินค่าสมาชิก</a>แลกกับไม่แสดงโฆษณา เป็นแนวทางที่ถูกต้องตาม DMA หรือไม่</li>\n</ul>\n<p>EC ยังมีแผนสอบสวนเพิ่มอีกสองประเด็นคือ <a href=\"https://www.blognone.com/node/137877\">การคิดค่าธรรมเนียมตัวใหม่ของ App Store</a> ในยุโรป (Apple) และ การให้น้ำหนักผลการค้นหาสินค้าแบรนด์ Amazon มากกว่าสินค้าอื่น (Amazon)</p>\n<p>กระบวนการสอบสวนจะใช้เวลาภายใน 12 เดือนนับจากนี้ โทษสูงสุดคือปรับเป็นเงิน 10% ของรายได้บริษัท</p>\n<p>ที่มา: <a href=\"https://ec.europa.eu/commission/presscorner/detail/en/IP_24_1689\">European Commission</a></p>\n<p><img alt=\"No Description\" src=\"https://www.blognone.com/sites/default/files/externals/1fc27e696d4ff4b1f1c10cd842fad473.png\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/rumors\">Rumors</a></div><div><a href=\"/topics/apple\">Apple</a></div><div><a href=\"/topics/meta\">Meta</a></div><div><a href=\"/topics/alphabet\">Alphabet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e967e8695839bbcf446961fb817f3ad344f60b050d98add2882870c522427c7","category":"Thai"}