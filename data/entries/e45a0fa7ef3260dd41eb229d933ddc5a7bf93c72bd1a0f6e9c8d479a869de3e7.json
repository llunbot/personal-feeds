{"title":"Kraken สาธิตการปลอมลายนิ้วมือราคาถูก ใช้แค่เครื่องพิมพ์เลเซอร์และกาวลาเท็กซ์","link":"https://www.blognone.com/node/125963","date":1637636447000,"content":"<div><div><div><p>Kraken ศูนย์แลกเปลี่ยนเงินคริปโต สาธิตถึงกระบวนการปลอมลายนิ้วมือเพื่อล็อกอินโทรศัพท์และโน้ตบุ๊กในราคาประหยัด ต้นทุนโดยรวมเพียง 5 ดอลลาร์หรือ 160 บาทเท่านั้น</p>\n<p>การสาธิตเริ่มจากเก็บภาพลายนิ้วมือด้วยกล้องโทรศัพท์มือถือธรรมดา โดยไม่ต้องเก็บภาพจากนิ้วมือโดยตรงแต่เก็บจากจุดที่ลายนิ้วมือไปติด เช่น พื้นโต๊ะ จากนั้นอาศัยการแต่งภาพเพื่อปรับภาพให้ชัดขึ้นแล้วพิมพ์ลงบนแผ่นใสด้วยเครื่องพิมพ์เลเซอร์ สุดท้ายคือการทากาวลาเท็กซ์ลงไปบนแผ่นใส รอให้แห้งก็จะได้ลายนิ้วมือปลอมออกมา</p>\n<p><img src=\"https://www.blognone.com/sites/default/files/externals/cf24f671fbfe939195740b5001ca2ac0.jpg\" /></p>\n<p>ทาง Kraken ระบุว่าการปลอมลายนิ้วมือได้ง่ายเช่นนี้เป็นการเตือนว่าลายนิ้วมือนั้นปลอดภัยต่ำกว่ารหัสผ่านที่แข็งแรง และไม่ควรใช้ลายนิ้วมือมากไปกว่าการยืนยันขั้นตอนที่สองเพื่อเพิ่มความปลอดภัยเท่านั้น</p>\n<p>ที่มา - <a href=\"https://blog.kraken.com/post/11905/your-fingerprint-can-be-hacked-for-5-heres-how/\">Kraken</a></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/fingerprint\">Fingerprint</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e45a0fa7ef3260dd41eb229d933ddc5a7bf93c72bd1a0f6e9c8d479a869de3e7","category":"Thai"}