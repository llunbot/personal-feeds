{"title":"Huawei อ้างเทคโนโลยีรถไร้คนขับของตัวเองดีกว่า Tesla ชนะในหลายสนาม","link":"https://www.blognone.com/node/142685","date":1729503155000,"content":"<div><div><div><p>Huawei Central รายงานว่า Tesla เตรียมนำเทคโนโลยีขับเคลื่อนอัตโนมัติ Tesla FSD ลงไปแข่งตลาดจีนในปี 2025 โดยมี Huawei เป็นคู่แข่งสำคัญ</p>\n<p>เดิมที Tesla ต้องการเข้าสู่ตลาดจีนให้ได้ภายในปี 2024 และ<a href=\"https://www.blognone.com/node/139482\">ได้รับอนุญาตให้ทดสอบในจีนตั้งแต่ต้นปี</a> แต่ตอนนี้ยังติดเรื่องการอนุมัติตามระเบียบต่าง ๆ ทำให้แผนล่าช้าไปถึงต้นปี 2025</p>\n<p>ล่าสุด Huawei ได้พัฒนาเทคโนโลยี Qiankun ADS 3.0 ที่มีประสิทธิภาพสูง จอดรถอัตโนมัติได้แม้ไม่มีคนขับ โดย Yu Chengdong ประธาน Huawei Automotive Solutions Business Group อ้างว่าโซลูชันของ Huawei ดีกว่าแม้ไม่มี LiDAR แถมยังชนะในการทดสอบการขับขี่อัตโนมัติหลายครั้งในหลายประเทศ เช่น สหรัฐฯ หรือแคนาดา</p>\n<p>อีกความได้เปรียบของ Huawei ในธุรกิจโซลูชันด้านการขับขี่อัตโนมัติ คือความสัมพันธ์ที่ดีกับผู้ผลิตรถยนต์ไฟฟ้าในตลาดจีนหลายเจ้าในหลายเซกเมนต์ เช่น BYD และ Audi นอกจากนี้ Huawei ยังเป็นเบื้องหลังของรถที่ทำยอดขายได้ดีในจีนทั้ง <a href=\"https://www.blognone.com/node/137741\">AITO M9</a>  และ M7 Ultra</p>\n<p>ที่มา: <a href=\"https://www.huaweicentral.com/huawei-will-collide-with-tesla-in-self-driving-tech-race\">Huawei Central</a></p>\n<p><img src=\"https://www.blognone.com/sites/default/files/externals/ba8c25a9a55042398dbb41e8b6bc1d21.png\" alt=\"Huawei\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/tesla\">Tesla</a></div><div><a href=\"/topics/china\">China</a></div><div><a href=\"/topics/self-driving-car\">Self-Driving Car</a></div><div><a href=\"/topics/electric-vehicles\">Electric Vehicles</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92f23f396afdd96d18e9876120acee11cf585f8a796fd24670e675cc12671009","category":"Thai"}