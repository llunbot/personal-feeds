{"title":"Twitter ซื้อกิจการ Quill แอปแชตสำหรับองค์กรแนว Slack","link":"https://www.blognone.com/node/126198","date":1638894904000,"content":"<div><div><div><p>Quill แพลตฟอร์มสำหรับการแชตคุยงานในทีม คล้ายกับ Slack ประกาศว่า Twitter ได้เข้าซื้อกิจการแล้ว โดยบริการจะปิดตัวในวันที่ 11 ธันวาคมนี้ ผู้ใช้งานเดิมสามารถ export ข้อมูลและนำไปใช้งานต่อกับ Slack ได้</p>\n<p>ถ้าจะไม่คุ้นชื่อแอปนี้ก็ไม่ต้องแปลกใจเพราะ Quill เพิ่งเปิดตัวเมื่อต้นปี โดยมีแนวคิดเพื่อให้การสนทนาภายในทีมเป็นการพูดคุยที่มีทั้งความเป็นระบบ และมีความเป็นโซเชียลในเวลาเดียวกัน</p>\n<p>ทีมงานของ Quill บอกว่าให้ติดตามดูว่าทีมงานจะร่วมสร้างสิ่งใดหลังไปอยู่กับ Twitter ซึ่งก็น่าสนใจว่า Twitter จะใช้ระบบแชตแบบทีมองค์กรนี้ออกมาเป็นผลิตภัณฑ์อย่างไร</p>\n<p>ที่มา: <a href=\"https://quill.chat/updates/2021-12-07-quill-twitter/\">Quill</a> และ <a href=\"https://9to5mac.com/2021/02/23/quill-chat-team-messaging-iphone-mac-apps/\">9to5Mac</a></p>\n<p><img src=\"https://www.blognone.com/sites/default/files/externals/bd6cf7d2490a5ff00b21c285e0060835.jpg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d4c0482ae0d53e7eea804dc56043d209c947ad573850a870b312b24a233c08d","category":"Thai"}