{"title":"กูเกิลเปิดตัวโมเดล Lyria แต่งเสียงเพลงตามสั่ง เพิ่มเข้าชุด Imagen, Veo, Chirp","link":"https://www.blognone.com/node/145820","date":1744463492000,"content":"<div><div><div><p>กูเกิลเปิดตัวโมเดลแต่งเพลงชื่อ Lyria สามารถสั่งสร้างเพลงได้จากพร็อมต์ข้อความได้เลย ตัวโมเดลจะเปิดใช้งานบน Vertex AI ในระยะถัดไป</p>\n<p>ในแง่ความสามารถของ Lyria คงไม่ต่างจากโมเดลแต่งเพลงอื่นๆ นัก (คงต้องให้ผู้เชี่ยวชาญลองพิสูจน์กัน) แต่จุดขายของกูเกิลคือมีโมเดลสร้างสื่อครบทุกอย่างแล้ว ตั้งแต่ Gemini (ข้อความ), <a href=\"https://www.blognone.com/node/141496\">Imagen 3</a> (ภาพ), <a href=\"https://www.blognone.com/node/143688\">Veo 2</a> (วิดีโอ), Chirp 3 (เสียงพูด) และล่าสุดคือ Lyria (เสียงเพลง)</p>\n<p>เมื่อโมเดลทุกตัวมีให้ใช้งานบน Vertex AI ทำให้กูเกิลพร้อมกว่าใครในการเป็นคลาวด์สำหรับงานสร้างสรรค์ ซึ่งในงาน Google Cloud Next '25 กูเกิลนำตัวอย่างลูกค้าสายแบรนด์-เอเยนซี่โฆษณายักษ์ใหญ่หลายราย เช่น WPP, Agoda, Bending Spoons, L'Oreal, Kraft Heinz มาโชว์การใช้โมเดลเหล่านี้แล้ว</p>\n<p>ที่มา - <a href=\"https://cloud.google.com/blog/products/ai-machine-learning/expanding-generative-media-for-enterprise-on-vertex-ai\">Google</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/music\">Music</a></div><div><a href=\"/topics/llm\">LLM</a></div><div><a href=\"/topics/audio\">Audio</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fac586583459f5fb543c10678bee4074360653feaf229c80154018fa224711a1","category":"Thai"}