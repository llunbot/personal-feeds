{"title":"แอปเปิลเตรียมปล่อยแพตช์ฉุกเฉินรอบสอง หลัง User-Agent เปลี่ยนรูปแบบ เข้าบางเว็บไม่ได้","link":"https://www.blognone.com/node/134780","date":1689095591000,"content":"<div><div><div><p>แอปเปิลเตรียมปล่อยแพตช์ Rapid Security Responses รอบที่สองหลังจากเพิ่ง<a href=\"https://www.blognone.com/node/134763\">ปล่อยแพตช์รอบแรกเมื่อคืนวาน</a> สาเหตุเพราะแพตช์ทำให้ User-Agent ใน WebKit แสดงเวอร์ชั่นของระบบปฎิบัติการโดยมี <code>(a)</code> กำกับเวอร์ชั่นเพื่อบ่งบอกว่าเป็นแพตช์ฉุกเฉินแรกของเวอร์ชั่นนี้ แต่กลับทำให้ผู้ใช้เข้าเว็บบางเว็บไม่ได้</p>\n<p>เว็บจำนวนหนึ่งเช็คเลขเวอร์ชั่นของเบราว์เซอร์ว่าสูงกว่ากำหนดหรือไม่ แต่เมื่อมีวงเล็บตามหลังเลขเวอร์ชั่นทำให้โปรแกรมอ่านเลขเวอร์ชั่นทำงานผิดพลาด และเว็บแสดงข้อความเตือนว่าไม่ซัพพอร์ตเบราว์เซอร์</p>\n<p>แม้จะไม่ใช่ความผิดของแอปเปิลโดยตรง แต่แอปเปิลก็ระบุว่าจะปล่อยแพตช์เวอร์ชั่น <code>(b)</code> เพื่อแก้ปัญหานี้ให้เร็วๆ นี้</p>\n<p>ที่มา - <a href=\"https://support.apple.com/en-us/HT213827\">Apple</a>, <a href=\"https://www.bleepingcomputer.com/news/security/apple-confirms-webkit-security-updates-break-browsing-on-some-sites/\">Bleeping Computer</a></p>\n<p><img src=\"https://www.blognone.com/sites/default/files/externals/1908a34a1682b443725b19c2a3c5787c.png\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios\">iOS</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24fd1e959d470bdd49ef6effaaae7ca6e77e843b454032f6225c7f65c719bd8a","category":"Thai"}