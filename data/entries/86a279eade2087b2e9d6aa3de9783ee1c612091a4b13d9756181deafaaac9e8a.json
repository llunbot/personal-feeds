{"title":"ตำรวจดีทรอยต์รายงานปัญหาปวดหัว iPhone ที่ยึดเป็นหลักฐานรีบูทเองเมื่อทิ้งไว้นาน ปลดล็อกยากขึ้น","link":"https://www.blognone.com/node/143024","date":1731139243000,"content":"<div><div><div><p>ข้อมูลนี้มาจากบันทึกของตำรวจเมืองดีทรอยต์ รัฐมิชิแกน ระบุปัญหาที่พบจาก iPhone ที่ยึดมาเป็นหลักฐานประกอบคดี บอกว่า iPhone สามารถรีบูทตัวเองได้ หากเครื่องถูกทิ้งไว้ระยะหนึ่งในสถานะที่ไม่ถูกเชื่อมต่อกับเครือข่ายโทรศัพท์</p>\n<p>เรื่องนี้เป็นปัญหาสำหรับเจ้าหน้าที่ตำรวจ เนื่องจากเจ้าหน้าที่ต้องใช้เครื่องมือสำหรับปลดล็อก iPhone ซึ่งสามารถทำได้ง่ายหาก iPhone อยู่ในสถานะหลังถูกปลดล็อกครั้งแรก (AFU - After First Unlock) แต่พอ iPhone ถูกรีบูทจะทำให้สถานะเปลี่ยนเป็นก่อนถูกปลดล็อกครั้งแรก (BFU - Before First Unlock) ซึ่งเครื่องมือที่เจ้าหน้าที่ใช้ไม่รองรับการปลดล็อก และอาจนำหลักฐานออกมาจาก iPhone ยากขึ้น ทางตำรวจดีทรอยต์จึงทำบันทึกนี้เพื่อให้ตำรวจเมืองอื่นระมัดระวังปัญหานี้เช่นกัน</p>\n<p>ในบันทึกบอกว่ายังไม่ทราบสาเหตุที่ iPhone รีบูทตัวเอง แต่สันนิษฐานว่าอาจเป็นฟีเจอร์ใน iOS 18.0 ขึ้นไป โดย iPhone นั้นต้องอยู่ในโหมด Airplane หรือบรรจุในกล่องที่ตัดสัญญาณมือถือ ในบันทึกยังสงสัยด้วยว่า iPhone ที่อยู่ใกล้อาจทำหน้าที่ส่งสัญญาณให้รีบูท</p>\n<p>แต่ก่อนที่จะเดาไปไกลกว่านั้น มีข้อมูลที่เป็นไปได้สองอย่างนั่นคือ</p>\n<ul>\n<li><a href=\"https://www.blognone.com/node/142696\">บั๊กเครื่องรีทบูทเองใน iPhone 16 Pro</a> ที่รัน iOS 18.0 ซึ่งแก้ไขไปแล้วใน <a href=\"https://www.blognone.com/node/142813\">iOS 18.1</a></li>\n<li>ใน iOS 18.1 มีส่วนขยายเคอร์เนล AppleSEPKeyStore ซึ่งถูกใช้งานเมื่อเครื่องปลดล็อก และรีบูทตัวเองเมื่อเครื่องล็อกและไม่ถูกใช้งานเป็นเวลาหนึ่ง (ที่มา: <a href=\"https://chaos.social/@jiska/113447894119816217\">jiska บน Mastodon-chaos.social</a>)</li>\n</ul>\n<p>แอปเปิลยังไม่ได้ออกมาให้ความเห็นในประเด็นนี้</p>\n<p>ที่มา: <a href=\"https://gizmodo.com/iphones-seized-by-cops-are-rebooting-and-no-ones-sure-why-2000522048\">Gizmodo</a> และ <a href=\"https://9to5mac.com/2024/11/08/police-iphone-rebooting-themselves/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/cfd698764b86de800b1e3205fef61210.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/crime\">Crime</a></div><div><a href=\"/topics/security\">Security</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86a279eade2087b2e9d6aa3de9783ee1c612091a4b13d9756181deafaaac9e8a","category":"Thai"}