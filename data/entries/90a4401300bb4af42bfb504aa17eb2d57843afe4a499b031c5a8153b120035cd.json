{"title":"HP ไตรมาสล่าสุด ธุรกิจพีซียังคงกดดันการเติบโตของรายได้","link":"https://www.blognone.com/node/134083","date":1685491244000,"content":"<div><div><div><p>HP รายงานผลประกอบการของไตรมาสที่ 2 ตามปีการเงินบริษัท 2023 สิ้นสุดเดือนเมษายน รายได้รวมตามบัญชี GAAP 12,913 ล้านดอลลาร์ ลดลง 21.7% จากไตรมาสเดียวกันในปีก่อน และมีกำไรสุทธิ 1,066 ล้านดอลลาร์</p>\n<p>ธุรกิจพีซีที่ภาพรวมตลาดลดลง ก็ส่งผลกระทบต่อ HP เช่นกัน โดยกลุ่มธุรกิจ Personal Systems รายได้ลดลง 29% เป็น 8,176 ล้านดอลลาร์ แบ่งเป็นสินค้ากลุ่มลูกค้าทั่วไปลดลง 39% และกลุ่มธุรกิจลดลง 24% ส่วนกลุ่ม Printing รายได้ 4,736 ล้านดอลลาร์ ลดลง 5% รายได้ลูกค้าทั่วไปลดลง 19% และลูกค้าธุรกิจรายได้เพิ่มขึ้น 5%</p>\n<p>Enrique Lores ซีอีโอ HP กล่าวว่าการดำเนินงานอย่างมีวินัย และเพิ่มนวัตกรรมที่มากขึ้น ทำให้บริษัทมีผลกำไรในระดับสูงกว่าที่ประเมินไว้ ท่ามกลางภาวะเศรษฐกิจโลกที่ท้าทาย</p>\n<p>ที่มา: <a href=\"https://investor.hp.com/news/press-release-details/2023/HP-Inc.-Reports-Fiscal-2023-Second-Quarter-Results/\">HP</a></p>\n<p><img alt=\"No Description\" src=\"https://www.blognone.com/sites/default/files/externals/4e3e3172a3e019af17f21c9929b12c39.png\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90a4401300bb4af42bfb504aa17eb2d57843afe4a499b031c5a8153b120035cd","category":"Thai"}