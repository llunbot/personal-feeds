{"title":"[ไม่ยืนยัน] ฟีเจอร์สร้างรูปภาพ Image Playground กับ Genmoji จะเริ่มทดสอบใน iOS 18.2","link":"https://www.blognone.com/node/141897","date":1725838807000,"content":"<div><div><div><p>Mark Gurman แห่ง Bloomberg รายงานข้อมูลในจดหมายข่าวประจำสัปดาห์ Power On ตอนล่าสุด ว่าด้วยฟีเจอร์ปัญญาประดิษฐ์ Apple Intelligence เพิ่มเติมที่จะออกมาใน iOS 18</p>\n<p>โดย<a href=\"https://www.blognone.com/node/140282\">ความสามารถที่เกี่ยวกับการสร้างรูปภาพ</a>ทั้ง Image Playground (สร้างรูปภาพแนวDALL-E) และ Genmoji (สร้างอีโมจิตามคำสั่ง) จะเริ่มมีให้ใช้งานตั้งแต่ iOS 18.2 เป็นต้นไป ซึ่งหากเทียบกับช่วงเวลาเดิมใน iOS 17 เวอร์ชันทดสอบเบต้าจะออกมาเดือนตุลาคม และเวอร์ชันผู้ใช้งานทั่วไปจะออกมาเดือนธันวาคม</p>\n<p>ก่อนหน้านี้แอปเปิลเปิดตัวความสามารถปัญญาประดิษฐ์ Apple Intelligence ว่าจะมีให้ใช้งานใน iOS 18 อย่างไรก็ตามใน<a href=\"https://www.blognone.com/node/141119\">อัปเดตแรก iOS 18.0</a> จะยังไม่มี Apple Intelligence โดยนักพัฒนาได้เริ่มทดสอบใน <a href=\"https://www.blognone.com/node/141130\">iOS 18.1</a> แต่การใช้งานยังจำกัด รวมทั้งการเชื่อมต่อกับ ChatGPT และการจดจำลักษณะบุคคล</p>\n<p>ความสามารถการสร้างอีโมจิ Genmoji นี้ แอปเปิลได้เปิด API ให้นักพัฒนาสามารถเรียกใช้งานอีโมจิชุดดังกล่าวได้ด้วย</p>\n<p>ที่มา: <a href=\"https://www.bloomberg.com/news/newsletters/2024-09-08/apple-event-staggered-ai-rollout-and-same-iphone-design-means-no-super-cycle-m0tkgzqg\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/aca1b12d344800a50c0384e0045eeac9.png\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbd38089430f4347bcce0aa98f5cd35da42fa9b3f9a68e7a47e2c858f577f4a3","category":"Thai"}