{"title":"สหรัฐฯ ตั้งค่าหัวกลุ่ม ransomware DarkSide 10 ล้านดอลลาร์ กลุ่มอื่นที่เกี่ยวข้องให้ 5 ล้านดอลลาร์","link":"https://www.blognone.com/node/125703","date":1636137079000,"content":"<div><div><div><p>สหรัฐฯ ประกาศตั้งรางวัลนำจับให้กับผู้ให้เบาะแสไปยังบุคคลหรือกลุ่มบุคคลที่อยู่เบื้องหลงกลุ่มมัลแวร์เรียกค่าไถ่ DarkSide โดยรางวัลสูงสุด 10 ล้านดอลลาร์ โดยตัวเลข 10 ล้านนี้เป็นเพดานสูงสุดเท่านั้น ทางกระทรวงต่างประเทศสหรัฐฯ ไม่ได้บอกเกณฑ์การให้รางวัลนำจับว่าต้องทำอย่างไรจึงได้รางวัลสูงสุดเช่นนี้ แต่ตัวรางวัลครอบคลุมเบาะแสที่นำไปสู่การจับกุมทั้งผู้อยู่เบื้องหลังกลุ่ม DarkSide เองและกลุ่มผู้นำมัลแวร์ไปใช้เพื่อแบ่งผลประโยชน์ (affiliate)</p>\n<p>ประกาศระบุเหตุผลที่ให้รางวัลสูงเช่นนี้ว่าเกิดจากเหตุการณ์<a href=\"https://www.blognone.com/node/122582\">ปิดท่อส่งน้ำมัน Colonial Pipeline</a> ที่กระทบต่อเศรษฐกิจสหรัฐฯ เป็นวงกว้างจนต้อง<a href=\"https://www.blognone.com/node/122597\">ประกาศมาตรการฉุกเฉิน</a></p>\n<p>โครงการรางวัลนำจับกลุ่มอาชญากรข้ามชาติของสหรัฐฯ เปิดมาตั้งแต่ปี 1986 และนำไปสู่การจับกุมกลุ่มอาชญากรแล้ว 75 กลุ่ม รวมจ่ายรางวัลไปแล้ว 135 ล้านดอลลาร์หรือประมาณ 4,500 ล้านบาท ประกาศครั้งนี้ยังระบุว่าหากเป็นมัลแวร์ตัวอื่นๆ ที่ดัดแปลงไปจากมัลแวร์ของกลุ่ม DarkSide ก็มีรางวัลให้สูงสุด 5 ล้านดอลลาร์ด้วย</p>\n<p>ที่มา - <a href=\"https://www.state.gov/reward-offers-for-information-to-bring-darkside-ransomware-variant-co-conspirators-to-justice/\">US Department of State</a></p>\n<p><img src=\"https://www.blognone.com/sites/default/files/externals/0d5fba5fcd9c72af6ec8579d275678bd.jpg\" /></p>\n</div></div></div><div><div>Topics: </div><div><div><a href=\"/topics/ransomware\">Ransomware</a></div><div><a href=\"/topics/usa\">USA</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ad81ae7035ae9351ed74b712eba20ac67c6eef5292b518edf3e060e904e5236","category":"Thai"}