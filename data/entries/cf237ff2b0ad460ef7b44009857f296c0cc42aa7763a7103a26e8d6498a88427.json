{"title":"Safari กลับมาครองอันดับ 2 เว็บเบราว์เซอร์ที่คนใช้เยอะ เป็นรอง Google Chrome","link":"https://www.blognone.com/node/133653","date":1682998812000,"content":"<div><div><div><p>Safari เว็บเบราว์เซอร์ในระบบปฏิบัติการ iOS ของ Apple จากการจัดอันดับเว็บเบราว์เซอร์ยอดนิยมทั่วโลกครั้งล่าสุด ผลปรากฏว่า Safari ครองแชมป์อันดับ 2 อีกครั้ง หลังจากปีที่แล้วอันดับสองตกเป็นของ Microsoft Edge</p>\n<p>ข้อมูลจาก Statcounter ซึ่งวัดความนิยมของเบราว์เซอร์โดยเก็บข้อมูลจากหลายเว็บไซต์บอกว่า 11.87% ของผู้ใช้งานเดสก์ท็อปใช้ Safari อย่างสม่ำเสมอ ส่วน Google Chrome ยังคงเป็นเว็บเบราว์เซอร์เดสก์ท็อปที่ถูกใช้มากที่สุดโดยมีสัดส่วนสูงถึง 66.13%</p>\n<ul>\n<li>Google Chrome: 66.13%</li>\n<li>Safari: 11.87%</li>\n<li>Microsoft Edge: 11%</li>\n<li>Firefox: 5.65%</li>\n<li>Opera: 3.09%</li>\n<li>Internet Explorer: 0.55%</li>\n</ul>\n<p>อีกหนึ่งเหตุผลที่ทำให้ Safari กลับมาเป็นที่นิยมอีกครั้งมาจากการอัปเดตเพิ่มคุณสมบัติให้ Safari เช่น การแจ้งเตือนผ่านเว็บไซต์, จัดกรุ๊ปแท็บ, การแก้ไขรหัสผ่านที่รัดกุมมากขึ้น, ปรับปรุง CSS, ยืนยันตัวตนผ่านเว็บด้วย Touch ID</p>\n<p><img alt=\"No Description\" src=\"https://www.blognone.com/sites/default/files/externals/3956dbea6ceb0933a79a391d521e82f6.jpg\" /></p>\n<p>ที่มา: <a href=\"https://9to5mac.com/2023/05/01/safari-second-most-used-web-browser/\">9to5Mac</a></p>\n</div></div></div><div><div>Topics: </div><div><div><a href=\"/topics/safari\">Safari</a></div><div><a href=\"/topics/apple\">Apple</a></div><div><a href=\"/topics/google-chrome\">Google Chrome</a></div><div><a href=\"/topics/browser\">Browser</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf237ff2b0ad460ef7b44009857f296c0cc42aa7763a7103a26e8d6498a88427","category":"Thai"}