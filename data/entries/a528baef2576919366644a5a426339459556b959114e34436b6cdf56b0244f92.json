{"title":"Samsung เปิดตัวมือถือจอพับได้ Galaxy Z Fold 3 รองรับ S Pen เริ่ม 57,900 บาท Z Flip 3 เริ่ม 34,900 บาท","link":"https://www.blognone.com/node/124179","date":1628699082000,"content":"<div><div><div><p>Samsung เปิดตัวมือถือหน้าจอพับได้รุ่นใหม่สองรุ่นในงาน Galaxy Unpacked วันนี้ คือ Galaxy Z Fold3 5G แบบกางออกมาเป็นหน้าจอกึ่งแท็บเล็ต และ Galaxy Z Flip 3 5G กางออกเป็นหน้าจอแนวตั้งแบบทางยาว ทั้งสองรุ่นใช้ชิป Snapdragon 888 ในประเทศไทย รองรับ 5G และกันน้ำ IPX8 รายละเอียดอื่นๆ มีดังนี้</p>\n<p><img src=\"https://www.blognone.com/sites/default/files/externals/8d0bab54a02a6052609be3ef314e12c9.jpg\" /></p>\n<p><strong>Galaxy Z Fold3 5G</strong></p>\n<ul>\n<li>หน้าจอ AMOLED ด้านนอกขนาด 6.2 นิ้ว ความละเอียด 832 x 2268 พิกเซล อัตรารีเฟรช 120Hz</li>\n<li>หน้าจอภายใน AMOLED ขนาด 7.6 นิ้ว ความละเอียด 2208 x 1768 พิกเซล อัตรารีเฟรช 120Hz</li>\n<li>ชิป Snapdragon 888</li>\n<li>แรม 12GB</li>\n<li>หน่วยความจำภายใน 256GB และ 512GB</li>\n<li>กล้องหน้าบนจอด้านนอก 10MP</li>\n<li>กล้องหน้าบนจอด้านใน เป็นกล้องหน้าใต้จอ 4MP</li>\n<li>กล้องหลัง 3 กล้อง ความละเอียด 12M ทั้งกล้องไวด์ อัลตร้าไวด์ และเทเลโฟโต้ P</li>\n<li>แบตเตอรี่ 4,400mAh</li>\n<li>กันน้ำ IPX8</li>\n<li>รัน Android 11 ครอบด้วย One UI 3.5</li>\n</ul>\n<p>หน้าจอภายในของ Galaxy Z Fold3 5G รองรับการใช้งานกับ S Pen รุ่นใหม่ (ต้องซื้อแยก) ที่หัวนุ่มและมนยิ่งขึ้น พร้อมสะปริงดูดซับแรงกระแทก และไม่รองรับการใช้งานกับ S Pen รุ่นเก่า S Pen ที่ใช้ได้กับ Z Fold3 5G มีสองเวอร์ชั่นคือ S Pen Fold Edition ที่ใช้งานได้เฉพาะกับ Z Fold3 เท่านั้น และ S Pen Pro ที่ครอบคลุมการใช้งานกับรุ่นอื่นด้วย</p>\n<p>Galaxy Z Fold3 5G มี 3 สี คือสีดำ Phantom Black, สีเขียว Phantom Green และ สีเงิน Phantom Silver รุ่นความจุ 256GB ราคา 57,900 บาท รุ่น 512GB ราคา 61,900 บาท</p>\n<p><img src=\"https://www.blognone.com/sites/default/files/externals/15080035b77abca3d768f32e6d825ef5.jpg\" /></p>\n<p><strong>Galaxy Z Flip3 5G</strong></p>\n<ul>\n<li>หน้าจอ AMOLED ด้านนอก 1.9 นิ้ว ความละเอียด 260 x 512 พิกเซล</li>\n<li>หน้าจอ AMOLED ภายใน 6.7 นิ้ว ความละเอียด 2640 x 1080 พิกเซล อัตรารีเฟรช 120Hz</li>\n<li>ชิป Snapdragon 888</li>\n<li>แรม 8GB</li>\n<li>หน่วยความจำภายใน 128GB และ 256GB</li>\n<li>กล้องหน้า 10MP</li>\n<li>กล้องหลัง 2 กล้อง เป็นกล้องไวด์ กับอัลตร้าไวด์ ความละเอียด 12MP ทั้งคู่</li>\n<li>แบตเตอรี่ 3,300mAh</li>\n<li>กันน้ำ IPX8</li>\n<li>รัน Android 11 ครอบด้วย One UI 3.5</li>\n<li>ไม่รองรับ S Pen</li>\n</ul>\n<p>Galaxy Z Flip3 5G มี 4 สีได้แก่ สีครีม, สีเขียว, สีม่วงลาเวนเดอร์ และ สีดำ Phantom Black รุ่น 128GB ราคา 34,900 บาท รุ่น 256GB ราคา 36,900 บาท</p>\n<p><img src=\"https://www.blognone.com/sites/default/files/externals/58d1c79b078288679f02f8a4b5e7a40c.png\" /></p>\n<p>ทั้งสองรุ่นสั่งจองได้ที่<a href=\"https://www.samsung.com/th/smartphones/galaxy-z-fold3-5g/buy/\">หน้าเว็บ Samsung</a> ในวันที่ 11 สิงหาคม ถึง 22 สิงหาคมนี้ ผู้ที่ลงทะเบียนและใช้โค้ดจากเว็บ Samsung จะได้รับเครื่องเป็นกลุ่มแรกวันที่ 2 กันยายน ได้ประกัน Samsung Care+ ฟรี 1 ปี และได้บัตรกำนัล Samsung 9,000 บาทไว้ใช้ครั้งต่อไป</p>\n<p><img src=\"https://www.blognone.com/sites/default/files/externals/fea4b6c448439651aac3ed433aa8d445.jpg\" /></p>\n<p>ที่มา - <a href=\"https://news.samsung.com/th/the-next-chapter-in-mobile-innovation-unfold-your-world-with-galaxy-z-fold3-5g-and-galaxy-z-flip3-5g\">Samsung Newsroom</a>, <a href=\"https://www.samsung.com/th/smartphones/galaxy-z-fold3-5g/buy/\">Samsung</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/foldable\">Foldable</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/galaxy-z-fold\">Galaxy Z Fold</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a528baef2576919366644a5a426339459556b959114e34436b6cdf56b0244f92","category":"Thai"}