{"title":"พบนักแสดงชาวไทย 2 คนร่วมแสดงในเกม Indiana Jones and the Great Circle","link":"https://www.blognone.com/node/138425","date":1709027021000,"content":"<div><div><div><p>เกม Indiana Jones and the Great Circle ที่เพิ่ง<a href=\"https://www.blognone.com/node/137746\">เปิดตัวอย่างเป็นทางการ</a>ในเดือนมกราคมที่ผ่านมา วันนี้มีข้อมูลเพิ่มเติมตัวเกมได้นักแสดงชาวไทยถึง 2 คนแสดงเป็นตัวละครภายในเกม ซึ่งประกอบไปด้วย คุณวิทยา ปานศรีงาม นักแสดงชาวไทยที่มีผลงานในระดับอินเตอร์มาแล้วอย่างภาพยนตร์เรื่อง Only God Forgives แสดงร่วมกับ Ryan Gosling ส่วนอีกคนคือ คุณวรนันต์ บุญชมธนดีสีห์ หรือ เกรซ The Face</p>\n<p>โดยคุณวิทยาแสดงเป็นตัวละครชื่อ Sunan ในขณะที่คุณเกรซแสดงเป็นตัวละครชื่อ Komen ซึ่งคาดว่าเป็นตัวละครสัญชาติไทยทั้งคู่ เพราะตัวเกมระบุว่าผู้เล่นจะได้สำรวจวัดในสุโขทัยด้วย</p>\n<p>ด้านคุณวิทยาได้ออกมาโพสต์ถึงการแสดงครั้งนี้ผ่านเฟซบุ๊กว่าได้รับประสบการณ์อันยิ่งใหญ่มากมาย พร้อมบอกให้รอติดตามผลงาน Motion Capture ชิ้นแรกของเขา และเกรซ The Face ในเกมนี้ด้วย</p>\n<p>เกม Indiana Jones and the Great Circle มีกำหนดวางขายภายในปี 2024 โดยลงทั้งพีซีและ Xbox Series X|S เปิดให้เล่นบน Game Pass ตั้งแต่วันแรกพัฒนาโดย MachineGames สตูดิโอในสังกัด Bethesda ที่พัฒนาเกมซีรีส์ Wolfenstein ในปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/eeeab1749de486fcc10d39a5483019e7.png\" /><em>รูปเกรซ The Face จาก instagram และวิทยา ปานศรีงาม จากภาพยนตร์เรื่อง Only God Forgives</em></p>\n<p>ที่มา - <a href=\"https://www.facebook.com/vithaya.pansringarm/posts/pfbid0vkpq2aGa3y96ULr668KXyDk7TLK5sjhVY29tgaZpmvnmqUxzm4Wze9vDpBhvi2Nwl\">Vithaya Pansringarm</a>, <a href=\"https://www.imdb.com/title/tt13860172/?ref_=fn_al_tt_1\">IMDb</a></p>\n</div></div></div><div><div>Topics: </div><div><div><a href=\"/topics/indiana-jones\">Indiana Jones</a></div><div><a href=\"/topics/bethesda\">Bethesda</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a3a60af9a87b18b6e00822f483541d8a8a61d6009a8d1f31230e397f4192aec","category":"Thai"}