{"title":"Samsung เปิดตัวแรม LPDDR5X เจ้าแรกของวงการ เร็วกว่า LPDDR5 1.3 เท่า กินไฟน้อยกว่า 20%","link":"https://www.blognone.com/node/125764","date":1636529717000,"content":"<div><div><div><p>Samsung เปิดตัว DRAM ชนิด Low Power Double Data Rate 5X หรือ LPDDR5X แบบ 16Gb เป็นครั้งแรกของวงการชิปความจำ ผลิตด้วยกระบวนการขนาด 14 นาโนเมตร (nm) และออกแบบมาเพื่อใช้งานกับการทำงานที่ต้องใช้หน่วยความจำความเร็วสูง เช่นการทำงานกับข้อมูลที่ส่งผ่าน 5G การทำงานกับปัญญาประดิษฐ์, AR และ metaverse</p>\n<p>แรม LPDDR5X ของ Samsung ใส่แรมได้สูงสุด 64GB ต่อหนึ่งแพ็กเกจหน่วยความจำ มีความเร็วประมวลผลอยู่ที่ 8.5 Gbps (กิกะบิตต่อวินาที) เร็วกว่า 6.4 Gbps ของ LPDDR5 ถึง 1.3 เท่าตัว และใช้พลังงานน้อยกว่าราว 20% จากการลดขนาดกระบวนการผลิตไปอยู่ที่ 14 นาโนเมตร</p>\n<p>Samsung ระบุว่าเตรียมประสานงานกับผู้ผลิตชิปรายใหญ่หลายเจ้าเพื่อสร้างแผนพัฒนาวงการโลกความจริงแบบดิจิทัล (Digital Reality) ภายในปีนี้ และแรม LPDDR5X จะเป็นหนึ่งในส่วนสำคัญของแผนนั้น ทำให้เราอาจได้เห็นมือถือหรืออุปกรณ์อื่นของ Samsung ที่ใช้งานแรมแบบ LPDDR5X ภายในเร็วๆ นี้</p>\n<p><img src=\"https://www.blognone.com/sites/default/files/externals/01f4f13a1fe6bdfaedc59d662a8f1d16.jpg\" /><em>ภาพ: Samsung</em></p>\n<p>ที่มา - <a href=\"https://news.samsung.com/global/samsung-develops-industrys-first-lpddr5x-dram\">Samsung</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/memory\">Memory</a></div><div><a href=\"/topics/semiconductor\">Semiconductor</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00ec998e5380687360a0141a536e3b6f2fd8cfebd7e2ec82f2329e56110e468d","category":"Thai"}