{"title":"กูเกิลเผยสถิติ Kotlin ภายในบริษัท ใช้ฝั่งเซิร์ฟเวอร์เยอะ, เริ่มสร้างแอพ iOS ด้วย Kotlin","link":"https://www.blognone.com/node/133452","date":1681704091000,"content":"<div><div><div><p>ตัวแทนกูเกิลไปขึ้นเวทีงาน KotlinConf '23 เล่าสถิติการใช้งานภาษา Kotlin ในหมู่นักพัฒนาสาย Android และสถิติภายในของกูเกิลเอง</p>\n<p><strong>แวดวง Android</strong></p>\n<ul>\n<li>ในแอพยอดนิยม 1,000 ตัวแรกของ Android มี 95% ที่ใช้ Kotlin, 23% ใช้ Jetpack Compose</li>\n<li>นักพัฒนา Android ระดับมืออาชีพ 50% เลือกใช้ภาษา Kotlin เป็นหลัก, 25% เลือกใช้ Java</li>\n<li>Android Studio เวอร์ชันหน้า Giraffe จะ<a href=\"https://www.blognone.com/node/133449\">เปลี่ยนมาใช้ Kotlin แทน Groovy ใน Gradle</a></li>\n</ul>\n<p><strong>ภายในบริษัทกูเกิล</strong></p>\n<ul>\n<li>แอพ Android ของกูเกิลส่วนใหญ่เป็น Kotlin แล้ว ตัวเลขที่ระบุคือมากกว่า 70 ตัว</li>\n<li>การย้ายมาใช้ Kotlin ช่วยแก้ปัญหาในการพัฒนาได้เยอะ เช่น แอพ Google Home พบว่ามี NullPointerExceptions ลดลง 33% ส่งผลให้แครชน้อยลง ประสบการณ์ใช้งานดีขึ้น</li>\n<li>การเขียน Kotlin ฝั่งเซิร์ฟเวอร์เป็นสิ่งที่นิยมในกูเกิล โดย 45% ของวิศวกรที่เขียนภาษา Kotlin บอกว่าใช้กับงานฝั่งเซิร์ฟเวอร์</li>\n<li>ตอนนี้กูเกิลมีโค้ด Kotlin รวมกัน 15 ล้านบรรทัด เพิ่มขึ้นเท่าตัวจากปีที่แล้ว และมีทีมภายในทำเครื่องมือ Kotlin ให้เข้ากับระบบภายในของกูเกิลด้วย</li>\n<li>กำลังทดลองใช้ <a href=\"https://www.blognone.com/node/130896\">Kotlin Multiplatform</a> สร้างแอพ iOS โดยตอนนี้ทีม Google Workspace ลองเขียนตัว business logic ของ Google Docs บน iOS ด้วย Kotlin</li>\n</ul>\n<p><img alt=\"No Description\" src=\"https://www.blognone.com/sites/default/files/externals/ed152a1a694cbfbe102aacefeeef56b5.jpeg\" /></p>\n<p>ที่มา - <a href=\"https://developers.googleblog.com/2023/04/google-at-kotlinconf-23.html\">Google</a></p>\n</div></div></div><div><div>Topics: </div><div><div><a href=\"/topics/kotlin\">Kotlin</a></div><div><a href=\"/topics/google\">Google</a></div><div><a href=\"/topics/development\">Development</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c91c4b4fa2813e9679e1466b27734b7ed90a1abb153d5759165c49127d0cf83","category":"Thai"}