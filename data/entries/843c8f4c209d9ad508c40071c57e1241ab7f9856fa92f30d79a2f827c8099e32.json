{"title":"ไมโครซอฟท์นำ GPT-3 มาให้บริการในชื่อ Azure OpenAI Service","link":"https://www.blognone.com/node/125631","date":1635876570000,"content":"<div><div><div><p>ไมโครซอฟท์เปิดบริการ Azure OpenAI Service บริการปัญญาประดิษฐ์อาศัยโมเดล GPT-3 ที่ OpenAI เคย<a href=\"https://www.blognone.com/node/116862\">ให้บริการวงปิดมาแล้วตั้งแต่ปีที่แล้ว</a> โดยตัวบริการจริงๆ แล้วเหมือนเดิมแต่ทำงานร่วมกับ Azure ได้แนบแน่นมากขึ้น เช่นอยู่ในศูนย์ข้อมูลของ Azure เอง และกำหนดเงื่อนไขได้แบบเดียวกับบริการคลาวด์อื่นๆ รวมถึงการใช้งานในเน็ตเวิร์คภายในของบริษัท</p>\n<p>ไมโครซอฟท์<a href=\"https://www.blognone.com/node/118591\">ได้สิทธิ์ใช้งานโมเดล GPT-3 แต่เพียงผู้เดียวมาตั้งแต่ปีที่แล้ว</a> และก่อนหน้านี้ก็นำมาใช้งานกับบริการของไมโครซอฟท์เอง ก่อนหน้านี้ไมโครซอฟท์ก็เคยนำ <a href=\"https://www.blognone.com/node/122852\">GPT-3 มาใช้งานแปลงคำพูดปกติกลายเป็นโค้ด</a></p>\n<p>ตัว GPT-3 นั้นเป็นตัวสร้างเอาท์พุตจากข้อความที่ใส่เข้าไปก่อนหน้า ดังนั้นอาจจะฝึกให้มันทำงานได้หลายแบบ เช่น สรุปข้อความยาวๆ หรือกลับกันคือสร้างเนื้อหายาวๆ จากหัวข้อที่กำหนด ไปจนถึงการโต้ตอบเฉพาะทางจากเนื้อเรื่องที่กำหนดไว้ล่วงหน้าและฝึกโมเดล GPT-3 เอาไว้</p>\n<p>ตอนนี้ลูกค้า Azure ต้องได้รับเชิญเท่านั้นจึงใช้บริการนี้ได้ และไมโครซอฟท์ยังไม่เปิดเผยราคา</p>\n<p>ที่มา - <a href=\"https://blogs.microsoft.com/ai/new-azure-openai-service/\">Microsoft Blog</a></p>\n<p><img src=\"https://www.blognone.com/sites/default/files/externals/c4cbaab9fa6ac903b22b430935f880a2.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"843c8f4c209d9ad508c40071c57e1241ab7f9856fa92f30d79a2f827c8099e32","category":"Thai"}