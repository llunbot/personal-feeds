{"title":"พนักงาน Activision Blizzard ร่วมประณามบริษัทหลังปฏิเสธข้อกล่าวหาคุกคามทางเพศในที่ทำงาน","link":"https://www.blognone.com/node/123905","date":1627354637000,"content":"<div><div><div><p>จากประเด็น <a href=\"https://www.blognone.com/node/123837\">Activision Blizzard ถูกฟ้องจากสภาพแวดล้อมที่เต็มไปด้วยการคุกคามทางเพศในที่ทำงาน</a>แล้วบริษัทออกมาปฏิเสธคำฟ้องนั้น ทำให้พนักงานกว่า 800 ราย ลงชื่อในจดหมายเปิดผนึกถึงบริษัทว่า การปฏิเสธข้อกล่าวหา สร้างบรรยากาศความไม่เชื่อผู้ที่ตกเป็นเหยื่อ และเรียกร้องให้บริษัทแก้ไขสิ่งนี้ให้ถูกต้อง</p>\n<p>นอกจากนี้ กลุ่มพนักงานยังให้ผู้บริหาร Fran Townsend ลาออกจากบทบาทของเธอในฐานะผู้สนับสนุนเครือข่ายสตรีของบริษัท หลังจากที่เธอส่งอีเมลอ้างว่าคดีดังกล่าวนั้นบิดเบือนความเป็นจริง</p>\n<p>ในจดหมายบอกอีกว่า เรื่องนี้ทำให้สังคมตั้งคำถามถึงความสามารถของบริษัทในการดำเนินคดีกับผู้กระทำความผิด และทำให้ตั้งคำถามว่า บริษัทส่งเสริมสภาพแวดล้อมที่ปลอดภัยสำหรับผู้ตกเป็นเหยื่อในอนาคตได้อย่างไร ทำให้พนักงานไม่ไว้วางใจว่าผู้นำองค์กรจะให้ความสำคัญกับความปลอดภัยของพนักงานมากกว่าผลประโยชน์ของตัวเอง</p>\n<p>ตัวเลขพนักงาน Activision Blizzard ล่าสุดเดือนธันวาคม 2020 มีราว 9,500 คน</p>\n<p><img src=\"https://www.blognone.com/sites/default/files/externals/2cacb0717804224ad8cb9a0c93f13afd.jpg\" /></p>\n<p>ที่มา - <a href=\"https://www.theverge.com/2021/7/26/22594882/activision-blizzard-employees-open-letter-management-california-sexual-harrassment-lawsuit\">The Verge</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/sexual-abuse\">Sexual Abuse</a></div><div><a href=\"/topics/lawsuit\">Lawsuit</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"310566466fdf2c863aa519fbff7fe757fc53a82d1cc55791a8dca4ee17855118","category":"Thai"}