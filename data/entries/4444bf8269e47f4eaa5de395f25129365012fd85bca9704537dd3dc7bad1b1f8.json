{"title":"Android Studio Giraffe ออกแล้ว เพิ่ม UI แบบใหม่ของ IntelliJ ให้ทดสอบ","link":"https://www.blognone.com/node/135003","date":1690336636000,"content":"<div><div><div><p>กูเกิลเปิดตัว Android Studio Giraffe นับเวอร์ชันเป็น 2022.3.1 ของใหม่ที่สำคัญคือการอัพเกรดมาใช้ฐาน IntelliJ 2022.3 ซึ่งได้ <a href=\"https://blog.jetbrains.com/idea/2022/05/take-part-in-the-new-ui-preview-for-your-jetbrains-ide/\">UI แบบใหม่ของ IntelliJ</a> ตามมาด้วย</p>\n<p>UI ใหม่ของ IntelliJ ออกแบบโดยเน้นความเรียบง่าย ทันสมัย ลดความซับซ้อนของวัตถุบนจอลง (reduce visual complexity) ปรับปรุงไอคอนใหม่ ตอนนี้ยังมีสถานะเป็น Beta และยังปิดเป็นค่าดีฟอลต์ ต้องเปิดใช้เองในหน้าตั้งค่า Settings &gt; Appearance &amp; Behavior &gt; New UI</p>\n<p>ของใหม่อย่างอื่นใน Giraffe ได้แก่</p>\n<ul>\n<li>Device Explorer ปรับโฉมใหม่ เพิ่มแท็บ Process ดูรายการโพรเซสในอุปกรณ์ที่เชื่อมต่อ</li>\n<li>Live Edit รองรับการแก้ไขวัตถุประเภท composable แบบ \"เกือบ\" เรียลไทม์</li>\n<li>Compose Animation Preview รองรับการพรีวิวแอนิเมชันเพิ่มเติม</li>\n<li>Android SDK Upgrade Assistant ช่วยบอกขั้นตอนที่จำเป็นในการอัพเกรดเวอร์ชัน Android SDK</li>\n<li><a href=\"https://www.blognone.com/node/133449\">Gradle build script รองรับภาษา Kotlin DSL</a> นอกเหนือจาก Groovy DSL ของเดิม</li>\n</ul>\n<p>Android Studio เวอร์ชันหน้าจะเรียกว่า Hedgehog ตามแนวทางใช้ชื่อสัตว์ เรียงตามตัวอักษร A-Z</p>\n<p>ที่มา - <a href=\"https://android-developers.googleblog.com/2023/07/android-studio-giraffe-is-stable.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/24fe7e238349e9f404ee2617bc602f16.png\" /></p>\n<p><img alt=\"No Description\" src=\"https://www.blognone.com/sites/default/files/externals/a811dd1062408e9acd9508f5ad246ade.png\" /></p>\n</div></div></div><div><div>Topics: </div><div><div><a href=\"/topics/android-studio\">Android Studio</a></div><div><a href=\"/topics/ide\">IDE</a></div><div><a href=\"/topics/development\">Development</a></div><div><a href=\"/topics/intellij\">IntelliJ</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4444bf8269e47f4eaa5de395f25129365012fd85bca9704537dd3dc7bad1b1f8","category":"Thai"}