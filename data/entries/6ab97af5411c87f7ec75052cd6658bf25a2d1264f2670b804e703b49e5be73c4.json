{"title":"Google Play เพิ่มกฎ แอพจากนักพัฒนาใหม่ต้องรันเทสต์ก่อนขอขึ้นโปรดักชัน เพื่อยกระดับคุณภาพ","link":"https://www.blognone.com/node/136675","date":1699581959000,"content":"<div><div><div><p>กูเกิลออกกฎใหม่ของ Google Play Store เพื่อป้องกันแอพคุณภาพแย่เข้ามารกในสโตร์ จนสร้างประสบการณ์ไม่ดีให้ผู้ใช้งาน</p>\n<p>เมื่อกลางปีนี้ กูเกิลเพิ่งออกกฎการตรวจสอบตัวตนของนักพัฒนาบน Google Play ให้เข้มงวดขึ้น (ด้วยวิธีเรียกว่า <a href=\"https://www.dnb.com/duns-number/lookup.html\">D-U-N-S Number</a>) ล่าสุดนโยบายนี้ถูกใช้กับนักพัฒนาที่ลงทะเบียนก่อนเดือนกันยายน 2023 ว่าต้องทยอยไปยืนยันตัวตนกันด้วย โดยกูเกิลยังใจดี เปิดให้นักพัฒนาระบุเส้นตายของวันยืนยันตัวตนที่เหมาะสมได้เอง แล้วไปยืนยันตัวตนให้ได้ตามที่สัญญาไว้</p>\n<p>นอกจากเรื่องยืนยันตัวตน กูเกิลยังออกเงื่อนไขว่าบัญชีนักพัฒนาสร้างใหม่บน Google Play Console จะต้องรันแอพเวอร์ชันทดสอบบน Google Play โดยต้องมีผู้ทดสอบอย่างน้อย 20 คนเป็นเวลา 2 สัปดาห์ (ในระบบทดสอบของ Google Play) ก่อนขอเผยแพร่แอพแบบโปรดักชันใช้งานจริง เพื่อบังคับว่านักพัฒนาต้องทดสอบแอพก่อนเสมอ รับทราบว่าแอพมีปัญหาอย่างไร ปรับแก้ไขก่อนเผยแพร่ในวงกว้าง</p>\n<p>กูเกิลยังประกาศว่าทีมตรวจสอบแอพก่อนขึ้นสโตร์จะใช้เวลาตรวจสอบแอพใหม่ๆ ยาวนานขึ้น โดยเฉพาะแอพสำหรับเด็กหรือแอพที่ขอสิทธิการเข้าถึงบางอย่าง เพื่อป้องกันแอพหลอกลวงต่างๆ ซึ่งจะส่งผลให้ระยะเวลารีวิวแอพบางตัวนานกว่าเดิม</p>\n<p>ที่มา - <a href=\"https://android-developers.googleblog.com/2023/11/ensuring-high-quality-apps-on-google-play.html?\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/620bea90c07d40c55a0888c8f1f7aea1.jpg\" /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ab97af5411c87f7ec75052cd6658bf25a2d1264f2670b804e703b49e5be73c4","category":"Thai"}