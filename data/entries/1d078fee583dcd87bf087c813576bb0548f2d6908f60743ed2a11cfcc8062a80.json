{"title":"Homeworld 3 ได้กำหนดวันวางขาย 8 มีนาคม 2024","link":"https://www.blognone.com/node/137039","date":1701432931000,"content":"<div><div><div><p>Homeworld 3 ภาคต่อของเกมสงครามอวกาศชื่อดัง <a href=\"https://www.blognone.com/node/111634\">เริ่มโครงการพัฒนามาตั้งแต่ปี 2019</a> และ<a href=\"https://www.blognone.com/node/126252\">ตอนแรกมีกำหนดออกปลายปี 2022</a> แต่ก็เลื่อนมาเรื่อยๆ ล่าสุดได้วันวางขายใหม่ 8 มีนาคม 2024</p>\n<p>เกม Homeworld 3 พัฒนาโดยสตูดิโอ Blackbird Interactive ที่ก่อตั้งโดยอดีตพนักงานทีม Homeworld เดิมในสมัย Relic Entertainment และจัดจำหน่ายโดย Gearbox Publishing (สตูดิโอนี้เพิ่งมีผลงานทำ <a href=\"https://www.blognone.com/node/128952\">Minecraft Legends</a> ในปี 2022)</p>\n<p>Rob Cunningham ซีอีโอของ Blackbird ซึ่งเป็นทีมงาน Homeworld ภาคแรกด้วย บอกว่าเกมภาคนี้เกิดจากการสั่งสมประสบการณ์กว่า 20 ปี (ภาคแรกออกปี 1999) และทีมงานต้องการสร้างเกมวางแผนการรบไซไฟที่สมบูรณ์ที่สุด ซึ่งตอนนี้เกมพร้อมจำหน่ายแล้วในเดือนมีนาคม 2024</p>\n<p>ตอนนี้เกมเปิดให้พรีออเดอร์แล้วทั้งบน <a href=\"https://store.epicgames.com/en-US/p/homeworld-3\">Epic Games</a> และ <a href=\"https://store.steampowered.com/app/1840080/Homeworld_3/\">Steam</a></p>\n<p>ที่มา - <a href=\"https://venturebeat.com/games/gearbox-and-blackbird-announce-homeworld-3-launches-on-march-8/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/53a68d375a460295583ead1a7ea1cc3f.jpg\" /></p>\n<blockquote><p>Launch sequence initiated. Homeworld 3 is set for arrival on March 8, 2024. Get a closer look at how powerful visuals and unique mechanics came together to create the immersive sci-fi strategy experience fans have been waiting for.Pre-order now: <a href=\"https://t.co/rbs3Dtk9yJ\">https://t.co/rbs3Dtk9yJ</a> <a href=\"https://t.co/AGCakm1oZo\">pic.twitter.com/AGCakm1oZo</a></p>\n<p>— Homeworld (@HomeworldGame) <a href=\"https://twitter.com/HomeworldGame/status/1730308248824324553?ref_src=twsrc%5Etfw\">November 30, 2023</a></p></blockquote>\n</div></div></div><div><div>Topics: </div><div><div><a href=\"/topics/homeworld\">Homeworld</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d078fee583dcd87bf087c813576bb0548f2d6908f60743ed2a11cfcc8062a80","category":"Thai"}