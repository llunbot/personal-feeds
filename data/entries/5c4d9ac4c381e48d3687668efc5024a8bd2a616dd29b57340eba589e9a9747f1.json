{"title":"Arm แจ้ง Qualcomm จะยกเลิกไลเซนส์การปรับแต่งซีพียูสถาปัตยกรรม Arm ภายใน 60 วัน","link":"https://www.blognone.com/node/142721","date":1729686022000,"content":"<div><div><div><p>ความคืบหน้าของ<a href=\"https://www.blognone.com/node/130144\">คดีฟ้องร้องระหว่างบริษัท Arm Holding Plc กับ Qualcomm</a> ที่ Arm มองว่า Qualcomm ทำผิดไลเซนส์การใช้งานสถาปัตยกรรม Arm โดยนำไลเซนส์ของบริษัทลูก Nuvia มาใช้กับบริษัทแม่ Qualcomm ด้วย ซึ่ง Arm มองว่าไม่สามารถทำแบบนั้นได้</p>\n<p>ล่าสุด Bloomberg รายงานว่าฝั่ง Arm แจ้งต่อ Qualcomm ว่าจะยกเลิกไลเซนส์อนุญาตให้ปรับแต่งชิปเอง ภายใน 60 วัน (ตามที่ระบุในสัญญาว่าต้องแจ้งล่วงหน้า 60 วัน) ซึ่งอาจส่งผลให้ Qualcomm ไม่สามารถขายผลิตภัณฑ์ที่เป็นชิป Arm ปรับแต่งเพิ่มเติมได้ (ซึ่งก็คือ<a href=\"https://www.blognone.com/node/142714\">ซีพียู Oryon ในชิปตระกูล Snapdragon Elite ทั้งหลาย</a>) แต่ยังสามารถขายชิปที่ใช้พิมพ์เขียวจาก Arm ตรงๆ (ซีพียู Cortex) ได้ต่อ</p>\n<p>ตัวแทนของ Qualcomm แถลงข่าวมั่นใจในสิทธิของตัวเอง และมองว่าท่าทีล่าสุดของ Arm เป็นวิธีการขัดขวางกระบวนการทางศาล</p>\n<p>ที่มา - <a href=\"https://www.bloomberg.com/news/articles/2024-10-23/arm-to-cancel-qualcomm-chip-design-license-in-escalation-of-feud\">Bloomberg</a></p>\n<p><img src=\"https://www.blognone.com/sites/default/files/externals/8f06be5d05741e7830319286e5d43bc4.jpeg\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/qualcomm\">Qualcomm</a></div><div><a href=\"/topics/snapdragon\">Snapdragon</a></div><div><a href=\"/topics/lawsuits\">Lawsuits</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c4d9ac4c381e48d3687668efc5024a8bd2a616dd29b57340eba589e9a9747f1","category":"Thai"}