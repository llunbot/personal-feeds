{"title":"แคลิฟอร์เนียแก้ปัญหาซื้อเกมแต่ไม่ได้เป็นเจ้าของจริง ๆ ห้ามใช้คำว่าซื้อถ้าอนาคตถูกลบได้","link":"https://www.blognone.com/node/142324","date":1727838773000,"content":"<div><div><div><p>ผู้ว่าการรัฐแคลิฟอร์เนีย Gavin Newsom ลงนามในกฎหมาย AB 2426 กำหนดให้ร้านค้าระบุชัดว่าผู้ซื้อไม่ได้เป็นเจ้าของสื่อดิจิทัลที่ซื้อมาอย่างแท้จริง ครอบคลุมทั้งวิดีโอเกม ภาพยนตร์ รายการโทรทัศน์ อีบุ๊ก เพลง และสื่อดิจิทัลอื่นๆ มีผลบังคับใช้ปีหน้า โดยบริษัทที่ละเมิดอาจถูกปรับข้อหาโฆษณาเท็จ</p>\n<p>กฎหมายดังกล่าวห้ามไม่ให้ใช้คำโฆษณาที่สื่อถึงการได้ครอบครองเป็นเจ้าของจริง ๆ เช่น ซื้อ แต่ไม่รวมถึงเกมที่โหลดเก็บไว้ได้ถาวร หรือระบุชัดว่าเป็นใบอนุญาตให้เข้าถึงเนื้อหาที่อาจหมดอายุได้ในอนาคต</p>\n<p>กฎหมายนี้ช่วยตอบสนองต่อปัญหาแพลตฟอร์มลบเนื้อหาดิจิทัล เช่น กรณี Ubisoft <a href=\"https://www.blognone.com/node/137254\">ปิดตัวเกม The Crew</a> และลบออกจากไลบรารี โดยผู้ให้บริการจะต้องทำคล้าย ๆ Amazon ที่ระบุแต่ต้นว่าผู้ซื้อไม่ได้เป็นเจ้าของภาพยนตร์และรายการทีวีที่ซื้อมา</p>\n<p>ที่มา: <a href=\"https://www.ign.com/articles/californias-new-law-will-force-storefronts-to-disclose-that-buyers-dont-actually-own-their-digitally-purchased-media\">IGN</a></p>\n<blockquote><p>if only there was a storefront that actually lets you own your games............ <a href=\"https://t.co/RSCL4j91Jo\">https://t.co/RSCL4j91Jo</a></p>\n<p>— GOG.COM (@GOGcom) <a href=\"https://twitter.com/GOGcom/status/1839390063630971350?ref_src=twsrc%5Etfw\">September 26, 2024</a></p></blockquote>\n<p><img alt=\"alt=&quot;Game&quot;\" src=\"https://www.blognone.com/sites/default/files/externals/da8d44e43bba5cdb8811e8874dcd2ddb.png\" /></p>\n</div></div></div><div><div>Topics: </div><div><div><a href=\"/topics/streaming\">Streaming</a></div><div><a href=\"/topics/games\">Games</a></div><div><a href=\"/topics/movie-0\">Movie</a></div><div><a href=\"/topics/digital-content\">Digital Content</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea7211a2a11d5f974e30daa92da627fda80b8f568db92730b3963366c06f3390","category":"Thai"}