{"title":"Apple ได้หัวหน้าซอฟต์แวร์ HomePod คนใหม่ หวังปรับปรุงคุณภาพสู้คู่แข่ง","link":"https://www.blognone.com/node/125278","date":1634258696000,"content":"<div><div><div><p>Mark Gurman แห่ง Bloomberg รายงานว่า แอปเปิลได้หัวหน้าฝ่ายซอฟต์แวร์ HomePod คนใหม่คือ Afrooz Family มาแทนที่ Jason Harrison ที่ลาออกไปอยู่ Airbnb โดยหวังว่าการปรับปรุงด้านซอฟต์แวร์จะช่วยให้ HomePod เป็นสินค้าติดตลาดสู้กับคู่แข่งได้</p>\n<p>Afrooz Family เคยทำงานอยู่ที่แอปเปิลช่วงปี 2012-2016 ได้ตำแหน่งวิศวกรรมระบบเสียง รวมทั้งเคยร่วมพัฒนา HomePod รุ่นแรก ก่อนจะลาออกไปทำสตาร์ทอัพ Syng ที่เน้นพัฒนาอุปกรณ์ลำโพงอัจฉริยะ แบบเน้นคุณภาพเสียง triphonic วางตำแหน่งราคาสูงถึง 1,800 ดอลลาร์ แต่ก็ประสบปัญหาทั้งการผลิตและการขายเนื่องจากราคา</p>\n<p>HomePod เป็นสินค้าหนึ่งของแอปเปิลที่ไม่ได้รับความนิยมมากนัก รุ่นออริจินัลวาง<a href=\"https://www.blognone.com/node/99760\">จุดขายที่คุณภาพเสียง</a> ปีที่แล้วออก <a href=\"https://www.blognone.com/node/119002\">HomePod mini</a> ที่ทำราคาถูกลงมาก และ<a href=\"https://www.blognone.com/node/121660\">เลิกขาย</a> HomePod รุ่นแรก</p>\n<p>ที่มา: <a href=\"https://www.bloomberg.com/news/articles/2021-10-14/apple-hires-new-homepod-software-head-as-it-takes-on-amazon-echo\">Bloomberg</a></p>\n<p><img src=\"https://www.blognone.com/sites/default/files/externals/8647058d543f6df9be41d9def2b3bdf9.jpg\" /></p>\n</div></div></div><div><div>Topics: </div><div><div><a href=\"/topics/homepod\">HomePod</a></div><div><a href=\"/topics/apple\">Apple</a></div><div><a href=\"/topics/smart-speaker\">Smart Speaker</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0adbe028a1476cefe621563ede83c07fa15b0d6f3b3d8623b9c8cd320769b07b","category":"Thai"}