{"title":"Instagram ทดสอบฟีเจอร์โพสต์รูปภาพ พร้อมแชร์พิกัดลงบนแผนที่ให้เพื่อน","link":"https://www.blognone.com/node/141352","date":1723272394000,"content":"<div><div><div><p>Instagram เริ่มทดสอบฟีเจอร์ใหม่ ให้ผู้ใช้งานโพสต์ข้อความหรือวิดีโอ พร้อมปักหมุดพิกัด ซึ่งจะแสดงผลบนแผนที่ ที่ตั้งค่าให้แชร์กับเพื่อนเท่านั้น ฟีเจอร์นี้คล้ายกับ <a href=\"https://www.blognone.com/node/109004\">Snap Map ของ Snapchat</a></p>\n<p>อย่างไรก็ตามการทดสอบของ Instagram นั้น ให้ความสำคัญกับความเป็นส่วนตัวสูง โดยมีตัวเลือกการแชร์ข้อมูลพิกัดในแผนที่ได้เฉพาะ Close Friends วงเขียว หรือคนที่ติดตามเราและเราติดตามกลับเท่านั้น</p>\n<p>Instagram ให้ข้อมูลเพิ่มเติมว่าฟีเจอร์นี้ทดสอบในกลุ่มเล็กและเฉพาะบางประเทศก่อน บนแนวคิดให้ผู้ใช้งานปลอดภัยมากที่สุด โดยต้องเปิดตั้งค่าเอง (opt-in) และกำหนดการแชร์ข้อมูลก่อน ทั้งนี้ Instagram ไม่ได้บอกว่าฟีเจอร์นี้จะมีตัวเลือกเปิดเป็นสาธารณะหรือไม่</p>\n<p>Instagram กับแผนที่ซึ่งแสดงพิกัดแต่ละโพสต์ไม่ใช่ของใหม่ เพราะ Instagram มี Photo Maps แสดงผลในหน้าโปรไฟล์ให้ใช้งานตั้งแต่ปี 2012 ซึ่งต่อมาก็<a href=\"https://www.blognone.com/node/85250\">ถอดฟีเจอร์นี้ออกไป</a>ด้วยเหตุผลว่าไม่ได้รับความนิยม</p>\n<p>ที่มา: <a href=\"https://www.theverge.com/2024/8/9/24217027/instagram-snap-map-style-feature-testing\">The Verge</a></p>\n<p><img src=\"https://www.blognone.com/sites/default/files/externals/f495b390f8a2696fd556d18a46bbb5d9.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/geolocation\">Geolocation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcaff08b4be4654fe5a0b4ae678bc9d80b457e72c2e4ef4884616ce3274bd1c3","category":"Thai"}