{"title":"Mark Zuckerberg ยืนยันนั่งเป็นซีอีโอ Meta ต่ออีกนาน ไม่หลบฉากเหมือนผู้ก่อตั้งกูเกิล","link":"https://www.blognone.com/node/125549","date":1635472861000,"content":"<div><div><div><p>Mark Zuckerberg ให้สัมภาษณ์กับ The Verge ถึง<a href=\"https://www.blognone.com/node/125543\">การเปลี่ยนชื่อบริษัทจาก Facebook เป็น Metaverse</a> นอกจากเหตุผลเรื่องวิสัยทัศน์ใหม่ที่ไปไกลกว่าโซเชียลแล้ว มีประเด็นอื่นที่น่าสนใจดังนี้</p>\n<ul>\n<li>เขาคิดเรื่องเปลี่ยนชื่อบริษัทมาตั้งแต่ตอนซื้อ Instagram และ WhatsApp (ราวปี 2012-2014) แล้ว แต่เพิ่งมาเริ่มคิดจริงจังต้นปีนี้ และเริ่มกระบวนการสรรหาชื่อใหม่เมื่อ 6 เดือนก่อน</li>\n<li>การเปลี่ยนชื่อครั้งนี้มีไอเดียมานานแล้ว ไม่ได้เปลี่ยนเพราะหลบหนีปัญหาชื่อเสียงแย่ๆ จากการออกมาแฉของอดีตพนักงานในช่วงไม่กี่เดือนที่ผ่านมา</li>\n<li>เขาอธิบายว่า Meta เป็นการสะท้อนทิศทางใหม่ metaverse-first แทนทิศทางเดิม social-first โดยยกตัวอย่างเปรียบเทียบกรณีของไมโครซอฟท์ ที่เปลี่ยนจาก Windows-first มาเป็น cloud-first</li>\n<li>เขายืนยันว่าจะยังนั่งเป็นซีอีโอต่อไปอีกนาน เพราะยังหนุ่มอยู่ ยังมีพลังงานอยู่เยอะ ต่างจากกรณีผู้ก่อตั้งกูเกิล (Larry Page และ Sergey Brin) ที่หลบฉากออกไปหลังตั้ง Alphabet แล้ว</li>\n<li>เขาอธิบายว่าจะมีระบบบัญชีกลาง (ยังไม่ระบุชื่อ แต่น่าจะเรียก Meta Account) ลักษณะเดียวกับ Google Account หรือ Apple ID ที่ใช้กับบริการทุกตัวของบริษัทได้ ผู้ใช้สามารถเลือกได้ว่าจะใช้บัญชี Facebook/Instagram/WhatsApp ของเดิม หรือจะผูกกับบัญชีกลางอันใหม่ก็ได้ แต่ไม่ได้บังคับใช้ Facebook Account สำหรับบริการอื่นๆ ทุกตัวอีกแล้ว</li>\n</ul>\n<p><img src=\"https://www.blognone.com/sites/default/files/externals/d4aeb37290ac33acbeb93c6e3a60b7b4.jpg\" /></p>\n<p>ที่มา - <a href=\"https://www.theverge.com/22749919/mark-zuckerberg-facebook-meta-company-rebrand\">The Verge</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/facebook\">Facebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84eedd5bf31750453d69df92a21830a035f48cb5d7637f3a7eb8658846877938","category":"Thai"}