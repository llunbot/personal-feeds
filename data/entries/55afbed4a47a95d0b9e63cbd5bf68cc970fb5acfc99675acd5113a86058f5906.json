{"title":"Debian รองรับซีพียูสถาปัตยกรรม RISC-V อย่างเป็นทางการแล้ว","link":"https://www.blognone.com/node/134967","date":1690182220000,"content":"<div><div><div><p>โครงการ Debian ประกาศรองรับซีพียูสถาปัตยกรรม RISC-V อย่างเป็นทางการ (riscv64 is now an official Debian architecture) หลังจากมีให้ใช้งานแบบพอร์ต (<a href=\"https://wiki.debian.org/Ports/riscv64\">Debian port</a>) มาระยะหนึ่งแล้ว</p>\n<p>ประกาศนี้มาไม่ทัน <a href=\"https://www.blognone.com/node/134274\">Debian 12 Bookworm ที่ออกเมื่อเดือนที่แล้ว</a> ดังนั้นเราจะได้ใช้ RISC-V ใน Debian stable เวอร์ชันหน้าคือ <a href=\"https://www.blognone.com/node/119513\">Debian 13 Trixie ที่จะออกในปี 2025</a> แต่ถ้าใครรีบด่วนก็สามารถ<a href=\"https://deb.debian.org/debian/dists/sid/main/binary-riscv64/\">ทดลองใช้จาก Debian Sid</a> ก่อนได้</p>\n<p>ซีพียูตระกูล RISC-V ได้รับความนิยมมากขึ้นเรื่อยๆ การที่ดิสโทรต้นน้ำอย่าง Debian รองรับอย่างเป็นทางการแล้ว ย่อมส่งผลให้มีดิสโทรลินุกซ์อื่นๆ รองรับตามมาได้ง่ายขึ้นอีกมาก</p>\n<p>ที่มา - <a href=\"https://lists.debian.org/debian-riscv/2023/07/msg00053.html\">Debian</a> via <a href=\"https://www.phoronix.com/news/Debian-Official-RISC-V\">Phoronix</a></p>\n<p><img src=\"https://www.blognone.com/sites/default/files/externals/b8f7695dc95f327a04ff1902eb1d947b.png\" alt /></p>\n</div></div></div><div><div>Topics: </div><div><div><a href=\"/topics/debian\">Debian</a></div><div><a href=\"/topics/risc-v\">RISC-V</a></div><div><a href=\"/topics/linux\">Linux</a></div><div><a href=\"/topics/distro\">Distro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55afbed4a47a95d0b9e63cbd5bf68cc970fb5acfc99675acd5113a86058f5906","category":"Thai"}