{"title":"Apple Watch Series 7 เปิดให้สั่งจองในไทย ศุกร์ที่ 8 ตุลาคมนี้ จัดส่ง 15 ตุลาคม","link":"https://www.blognone.com/node/125085","date":1633356045000,"content":"<div><div><div><p>แอปเปิลประกาศวันวางขาย Apple Watch Series 7 แล้ว โดยเริ่มเปิดให้จองพร้อมกันมากกว่า 60 ประเทศทั่วโลก รวมทั้งประเทศไทยด้วย จะเปิดให้จองตั้งแต่วันศุกร์ที่ 8 ตุลาคมนี้ เวลา 19.00น. ประเทศไทย ผ่านช่องทาง <a href=\"https://www.apple.com/th/store\">apple.com/store</a> และเริ่มวางขายวันที่ 15 ตุลาคม 2021</p>\n<p>ราคาขายในไทยเริ่มต้นที่ 13,900 บาท แพงกว่า <a href=\"https://www.blognone.com/node/118443\">Apple Watch Series 6</a> อยู่ 500 บาท ขณะที่ราคาในอเมริกานั้นเท่าเดิม จึงน่าจะเป็นผลจากอัตราค่าเงิน</p>\n<p><a href=\"https://www.blognone.com/node/124749\">Apple Watch Series 7</a> มีจุดขายที่ต่างจากรุ่นก่อนหน้าคือหน้าจอที่ใหญ่ขึ้น 41 และ 45 มม. ขอบจอที่บางลง รวมทั้งระบบกันฝุ่น IP6X กันน้ำ WR50 และชาร์จได้เร็วขึ้น 33%</p>\n<p>ตัวเรือนแบบอะลูมิเนียมมีให้เลือก 5 สี ได้แก่ เขียว น้ำเงิน (PRODUCT)RED สตาร์ไลท์ และมิดไนท์ ส่วนรุ่นตัวเรือนสแตนเลสสตีล มีสีเงิน กราไฟต์ และทอง และ Apple Watch Edition มีสีไทเทเนียม และไทเทเนียมดำ รวมทั้งรุ่นพิเศษ Apple Watch Nike กับ Apple Watch Hermès</p>\n<p>ที่มา: <a href=\"https://www.apple.com/th/newsroom/2021/10/apple-watch-series-7-orders-start-friday-october-8/\">แอปเปิล</a></p>\n<p><img src=\"https://www.blognone.com/sites/default/files/externals/3412a331903debabbdefa7c1ec7d08db.png\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"866d8ec3d77a418969f2ecc85ffc7555a07e31e97be451d29b0793bd31028993","category":"Thai"}