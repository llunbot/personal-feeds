{"title":"Meta มีมูลค่ากิจการเพิ่มขึ้นในวันเดียว 1.97 แสนล้านดอลลาร์ ทำสถิติสูงสุดแซง Apple, Amazon","link":"https://www.blognone.com/node/138020","date":1706925683000,"content":"<div><div><div><p>ราคาหุ้นของ Meta Platforms บริษัทแม่ของ Facebook, Instagram ปรับเพิ่มขึ้นเมื่อคืนนี้ 20.32% ทำให้ราคาหุ้นปิดการซื้อขายที่ 474.99 ดอลลาร์ต่อหุ้น ทำสถิติราคาสูงสุดของบริษัท และมีมูลค่ากิจการตามราคาหุ้นหรือ Market Cap. เพิ่มขึ้น 1.97 แสนล้านดอลลาร์ เป็นสถิติใหม่สูงสุดภายในวันเดียว แซง Amazon <a href=\"https://www.blognone.com/node/127038\">เมื่อปี 2022</a> ซึ่งปีเดียวกัน Apple ก็ทำสถิติไปก่อนไม่กี่วัน</p>\n<p>ที่น่าสนใจคือราคาหุ้น Meta เองก็เจอสถานการณ์มูลค่าลดลงมากที่สุดในวันเดียวมาแล้ว<a href=\"https://www.blognone.com/node/127011\">เช่นกันในปี 2022</a> ซึ่งบริษัทก็ใช้เวลา 2 ปี จนราคาหุ้นกลับมาทำสถิติใหม่สูงสุดได้ โดยตอนนี้มีมูลค่ากิจการ 1.22 ล้านล้านดอลลาร์</p>\n<p>การปรับเพิ่มของราคาหุ้น Meta นั้นเป็นผลจากรายงาน<a href=\"https://www.blognone.com/node/138000\">ผลประกอบการไตรมาสล่าสุด</a> ซึ่งนักวิเคราะห์จาก Morgan Stanley ให้ความเห็นว่า บริษัทมีผลการดำเนินงานที่แข็งแกร่ง เห็นการเติบโตที่รวดเร็ว และปรับโครงสร้างบริษัทใหม่ให้มีประสิทธิภาพมากกว่าเดิมตามแผน <a href=\"https://www.blognone.com/node/133006\">\"Year of Efficiency\"</a></p>\n<p>ที่มา: <a href=\"https://www.bloomberg.com/news/articles/2024-02-02/meta-s-meta-200-billion-surge-is-biggest-in-stock-market-history\">Bloomberg</a> ภาพ <a href=\"https://www.investing.com/equities/facebook-inc\">Investing.com</a></p>\n<p><img alt=\"No Description\" src=\"https://www.blognone.com/sites/default/files/externals/2521c7737d108d1470d120b26b89f975.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/stock-market\">Stock Market</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9193366418c213a650affa859de12ca5bcf4db80ba3b672f8e25467e48dcd21b","category":"Thai"}