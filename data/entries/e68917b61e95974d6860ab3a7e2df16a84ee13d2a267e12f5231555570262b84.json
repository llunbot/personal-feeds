{"title":"Split Fiction เกมใหม่ของผู้สร้าง It Takes Two ยังเป็นแนว Co-op ในโลกไซไฟ-แฟนตาซี","link":"https://www.blognone.com/node/143645","date":1734143407000,"content":"<div><div><div><p>สตูดิโอเกมจากสวีเดน Hazelight Studios เจ้าของเกมแนว co-op อย่าง <a href=\"https://www.blognone.com/node/93108\">A Way Out</a> และ It Takes Two (<a href=\"https://www.blognone.com/node/126250\">เกมหลังชนะเกมยอดเยี่ยม The Game Awards 2021</a>) กลับมาอีกครั้งด้วยเกมใหม่ Split Fiction ที่ยังเป็นแนว co-op เช่นเดิม</p>\n<p>เนื้อเรื่องของ Split Fiction เป็นนักเขียนนิยาย 2 คน คนหนึ่งเขียนแนวไซไฟ อีกคนเขียนแนวแฟนตาซี หลุดเข้าไปอยู่ในโลกซิมูเลเตอร์ที่จำลองนิยายของตัวเอง และต้องร่วมมือกันเพื่อฝ่าด่านต่างๆ ทั้งไซไฟและแฟนตาซี ให้หลุดออกมาจากซิมูเลเตอร์ให้ได้ รูปแบบเกมเพลย์เป็น co-op แบ่งครึ่งจอ สามารถเล่นร่วมกับเพื่อนทางออนไลน์ได้ (ซื้อเกมแค่ชุดเดียว เพื่อนเล่นฟรีเหมือนเดิม)</p>\n<p>สิ่งที่เพิ่มมาจากเกมก่อนหน้านี้ของค่ายคือ รูปแบบเกมเพลย์หลากหลายขึ้น เพราะแต่ละด่านมีธีมแตกต่างกันไป ผู้เล่นจะได้รับบทบาทที่เปลี่ยนไปเรื่อยๆ เช่น เป็นไดโนเสาร์ เป็นหุ่นยนต์ เป็นหมู หรือแม้แต่เป็นไส้กรอก!</p>\n<p>เกมจัดจำหน่ายโดย EA เหมือนเดิม มีกำหนดขาย 6 มีนาคม 2025 ทั้งบนพีซี, PS5, Xbox Series X|S</p>\n<p>ที่มา - <a href=\"https://www.ea.com/games/split-fiction/split-fiction/news/split-fiction-reveal-announcement\">EA</a></p>\n<p><img alt=\"No Description\" src=\"https://www.blognone.com/sites/default/files/externals/87d8f67f859fa205f96a3c01e1becb9c.jpg\" /></p>\n</div></div></div><div><div>Topics: </div><div><div><a href=\"/topics/hazelight-studios\">Hazelight Studios</a></div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/it-takes-two\">It Takes Two</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e68917b61e95974d6860ab3a7e2df16a84ee13d2a267e12f5231555570262b84","category":"Thai"}