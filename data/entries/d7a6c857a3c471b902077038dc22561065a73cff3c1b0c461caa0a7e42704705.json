{"title":"หรือ World of Warcraft จะลงคอนโซล? ผู้อำนวยการสร้างเผย “เราคุยเรื่องนี้กันมาโดยตลอด”","link":"https://www.blognone.com/node/136593","date":1699255121000,"content":"<div><div><div><p>ตลอดเวลาเกือบ 20 ปีที่ World of Warcraft โลดแล่นและเคยยืนหนึ่งสำหรับเกมแนว MMORPG บนพีซีและมีคำถามหนึ่งที่สื่อมักจะถามทีมตลอดว่าตัวเกมสามารถลงให้กับเครื่องเกมคอนโซลได้ไหม ซึ่งคำตอบที่ผ่านมาไม่ค่อยเป็นที่พอใจกับบรรดาสื่อเท่าไหร่ แต่ปีนี้คุณ Holly Longdale ผู้อำนวยการสร้างของเกมได้สัมภาษณ์กับ Games Rader+ ในงาน BlizzCon 2023 ว่า \"เราคุยเรื่องนี้กันมาโดยตลอด\" (\"Of course! Yeah, we talk about it all the time.\")</p>\n<p>Holly Longdale ถูกถามว่าเป็นเพราะปัญหาทางเทคนิค หรือความซับซ้อนใดที่ทำให้ World of Warcraft ไม่สามารถมาลงคอนโซลได้ ซึ่ง Holly ตอบกลับว่าก็มันขึ้นอยู่กับว่าถามใคร และเธอคิดว่าบริษัทอยู่ในช่วงที่ค่อนข้างดีที่จะพูดถึงการนำเกมไปลงเครื่องเกมคอนโซล แต่ก็ยังเร็วเกินไปที่จะให้คำตอบที่ชัดเจน เพราะตอนนี้ทีมงานจะมุ่งเน้นไปที่ <a href=\"https://www.blognone.com/node/136571\">Worldsoul Saga</a> ก่อน แต่ก็ Holly พูดติดตลกว่าตอนนี้เธอเป็นพนักงานของ Microsoft แล้ว</p>\n<p>นอกจากนี้ Holly ยังเล่าเพิ่มเติมว่าทีม Warcraft มีปฏิสัมพันธ์กับทีม Xbox Game Studios เพียงเล็กน้อย หลังการซื้อกิจการจบลง ทำให้ไม่สามารถตอบได้ว่า World of Warcraft จะมาลง Xbox Series S/X หรือเปิดตัวใน PC Game Pass เมื่อไหร่</p>\n<p><img alt=\"No Description\" src=\"https://www.blognone.com/sites/default/files/externals/878396dc911ff9441df9d08ae9e7ada9.png\" /></p>\n<p>ที่มา - <a href=\"https://www.gamesradar.com/world-of-warcraft-xbox-consoles-blizzard/\">Games Radar+</a></p>\n</div></div></div><div><div>Topics: </div><div><div><a href=\"/topics/world-of-warcraft\">World of Warcraft</a></div><div><a href=\"/topics/games\">Games</a></div><div><a href=\"/topics/activision-blizzard\">Activision Blizzard</a></div><div><a href=\"/topics/xbox\">Xbox</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7a6c857a3c471b902077038dc22561065a73cff3c1b0c461caa0a7e42704705","category":"Thai"}