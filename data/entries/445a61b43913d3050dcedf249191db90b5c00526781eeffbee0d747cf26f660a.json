{"title":"Snowflake ประกาศซื้อกิจการ Neeva บริการเสิร์ชที่ก่อตั้งโดยอดีตผู้บริหาร Google","link":"https://www.blognone.com/node/134003","date":1684974936000,"content":"<div><div><div><p>Snowflake บริษัทซอฟต์แวร์ฐานข้อมูล ประกาศซื้อกิจการ Neeva เสิร์ชเอ็นจินที่ก่อตั้งโดยอดีตผู้บริหารกูเกิล ซึ่งใช้โมเดลจ่ายค่าสมาชิกแลกกับผลเสิร์ชที่เป็นออร์แกนิค ทั้งนี้ดีลดังกล่าวไม่ได้เปิดเผยมูลค่าในการซื้อ</p>\n<p>Benoit Dageville ผู้ร่วมก่อตั้ง Snowflake อธิบายที่มาของดีลนี้ว่าทีมของ Neeva มีความเชี่ยวชาญในการค้นหาและค้นพบจุดที่สำคัญในชุดข้อมูล ซึ่งเป็นสิ่งสำคัญที่จะปลดล็อกมูลค่าของข้อมูลได้ โดยเฉพาะงานด้าน Generative AI ที่ต้องการความสามารถนี้สูง ซึ่ง Snowflake จะนำมาใช้ต่อยอดสร้างคุณค่าให้กับบริการฐานข้อมูลนั่นเอง</p>\n<p>ประกาศซื้อกิจการ Neeva ออกมาเพียงไม่กี่วัน หลังจากที่ Neeva <a href=\"https://www.blognone.com/node/133921\">ประกาศปรับโฟกัสธุรกิจ</a>มาเน้นเสิร์ชด้วย Generative AI และเลิกให้บริการลูกค้าบุคคลทั่วไป</p>\n<p>ที่มา: <a href=\"https://www.snowflake.com/blog/snowflake-acquires-neeva-to-accelerate-search-in-the-data-cloud-through-generative-ai/\">Snowflake</a></p>\n<p><img alt=\"No Description\" src=\"https://www.blognone.com/sites/default/files/externals/e1b9ed557d8c250efd4a7dd2ed711b40.png\" /></p>\n</div></div></div><div><div>Topics: </div><div><div><a href=\"/topics/snowflake\">Snowflake</a></div><div><a href=\"/topics/neeva\">Neeva</a></div><div><a href=\"/topics/acquisition\">Acquisition</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"445a61b43913d3050dcedf249191db90b5c00526781eeffbee0d747cf26f660a","category":"Thai"}