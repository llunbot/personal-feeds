{"title":"[ลือ] Western Digital กำลังเจรจาควบกิจการ Kioxia (Toshiba Memory เดิม)","link":"https://www.blognone.com/node/124459","date":1630049076000,"content":"<div><div><div><p>Wall Street Journal รายงานข่าววงในว่า Western Digital กำลังเจรจาเพื่อควบรวมกับ <a href=\"https://www.blognone.com/node/110923\">Kioxia บริษัทหน่วยความจำของญี่ปุ่นที่รีแบรนด์มาจาก Toshiba Memory เดิม</a> ปัจจุบัน Toshiba ถือหุ้นราว 40% ส่วนที่เหลือเป็นของบริษัทลงทุน Bain Capital</p>\n<p>หากการเจรจาสำเร็จ บริษัทใหม่จะมีมูลค่า 2 หมื่นล้านดอลลาร์ โดย David Goeckeler ซีอีโอของ Western Digital จะนั่งเป็นซีอีโอของบริษัทใหม่</p>\n<p>ผู้นำตลาดหน่วยความจำในปัจจุบันคือซัมซุง มีส่วนแบ่งตลาด NAND ประมาณ 1/3 ส่วน Kioxia มี 19% และ Western Digital มี 15% ซึ่งถ้าสองบริษัทนี้ควบรวมกันได้ก็จะมีส่วนแบ่งตลาดแซงหน้าซัมซุง</p>\n<p>ธุรกิจหน่วยความจำในช่วงหลังมีการซื้อกิจการระหว่างกันมากขึ้น เช่น <a href=\"https://www.blognone.com/node/119115\">ปีที่แล้ว SK Hynix ก็ประกาศซื้อธุรกิจ NAND ของอินเทล ด้วยมูลค่า 9 พันล้านดอลลาร์</a></p>\n<p><img src=\"https://www.blognone.com/sites/default/files/externals/521c194443f2e4f10441a96378e2a860.jpg\" /></p>\n<p>ที่มา - <a href=\"https://www.wsj.com/articles/western-digital-in-advanced-talks-to-merge-with-kioxia-in-20-billion-plus-deal-11629914820\">Wall Street Journal</a>, <a href=\"https://www.reuters.com/technology/western-digital-advanced-talks-merge-with-japans-kioxia-holdings-wsj-2021-08-25/\">Reuters</a></p>\n</div></div></div><div><div>Topics: </div><div><div><a href=\"/topics/kioxia\">Kioxia</a></div><div><a href=\"/topics/toshiba\">Toshiba</a></div><div><a href=\"/topics/memory\">Memory</a></div><div><a href=\"/topics/acquisition\">Acquisition</a></div><div><a href=\"/topics/western-digital\">Western Digital</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0acce67840571819a4928e3b3f59547dadfdceefbcb93c3dcc525685070139ac","category":"Thai"}