{"title":"กูเกิลปรับหน้าตาแอพ Family Link ที่ใช้ควบคุมหน้าจอของลูกๆ จัดการลูกแต่ละคนง่ายขึ้น","link":"https://www.blognone.com/node/144652","date":1739445675000,"content":"<div><div><div><p>กูเกิลปรับหน้าตาของแอพ Family Link ที่ใช้จัดการชีวิตดิจิทัลของบุตรหลานใหม่ ตอนนี้แบ่งหน้าจอออกเป็น 3 แท็บคือ</p>\n<ul>\n<li>Screen Time เอาไว้จัดการเวลาใช้หน้าจอโดยเฉพาะ ดูสถิติการใช้หน้าจอ และปรับแต่งค่าต่างๆ ได้</li>\n<li>Control ควบคุมการใช้งานด้านอื่นๆ เช่น เนื้อหาบน YouTube/Chrome, สิทธิการซื้อแอพบน Google Play</li>\n<li>Location ติดตามตำแหน่งของลูกๆ</li>\n</ul>\n<p>Family Link ยังเพิ่มตัวสลับโปรไฟล์ของเด็กๆ กรณีมีลูกหลายคน แต่ละคนมีกฎเกณฑ์ต่างกัน สามารถ swipe เพื่อเปลี่ยนโปรไฟล์ได้สะดวก</p>\n<p>นอกจากแอพบนสมาร์ทโฟนของพ่อแม่แล้ว กูเกิลยังออกฟีเจอร์ School Time สำหรับอุปกรณ์สวมใส่ (ตอนนี้รองรับ 2 รุ่นคือ  Fitbit ACE LTE และ Samsung Galaxy Watch for Kids) เพื่อจำกัดการใช้งานสมาร์ทวอทช์ตอนอยู่ที่โรงเรียน เช่น ห้ามโทรออก ปิดการแจ้งเตือน ในช่วงระหว่างเรียน</p>\n<p>ที่มา - <a href=\"https://blog.google/technology/families/family-link-updates-february-2025/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/eb84f1083bb729fd65cd0c4cab375215.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/parental-control\">Parental Control</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca5ccbd54495ce7120e68ca702f3e6c9cd9b2e0c9f8ff6e98e4168aefa242d93","category":"Thai"}