{"title":"Xiaomi ลงนามความร่วมมือกับ Panasonic ร่วมกันวิจัยพัฒนาเครื่องปรับอากาศ","link":"https://www.blognone.com/node/134403","date":1686983755000,"content":"<div><div><div><p>Xiaomi ประกาศลงนามความร่วมมือเชิงกลยุทธ์กับ Panasonic ในส่วนธุรกิจเครื่องใช้ไฟฟ้าประเภทแอร์ เครื่องปรับอากาศ โดยเป็นการแบ่งปันและเปลี่ยนข้อมูลในงานวิจัยและพัฒนา ตลอดจนความร่วมมือในด้านการผลิตแบบ OEM ด้วย นอกจากนี้ทั้งสองบริษัทจะร่วมมือกันด้านการพัฒนาคุณภาพผลิตภัณฑ์ รวมถึงกระบวนการผลิตอุปกรณ์เครื่องใช้ไฟฟ้า</p>\n<p>ที่ผ่านมาทั้ง Xiaomi และ Panasonic มีความร่วมมือในการพัฒนาเทคโนโลยีของเครื่องปรับอากาศมาหลายอย่าง ทั้งระบบลดการใช้พลังงาน ระบบฟอกอากาศ โดยความร่วมมือนี้ยังมีแผนจะขยายไปยังเครื่องใช้ไฟฟ้าอื่นด้วย</p>\n<p>Xiaomi เข้าสู่ตลาดแอร์เครื่องปรับอากาศตั้งแต่ปี 2018 จัดตั้งแผนกเพื่อโฟกัสธุรกิจเครื่องใช้ไฟฟ้าในปี 2020 โดยธุรกิจนี้เป็นส่วนหนึ่งของกลุ่มแพลตฟอร์ม AIoT ซึ่ง Xiaomi <a href=\"https://www.blognone.com/node/133992\">รายงานในผลประกอบการไตรมาสล่าสุด</a>ว่ามีอุปกรณ์เชื่อมต่อรวม 618 ล้านชิ้นทั่วโลก</p>\n<p>ที่มา: <a href=\"https://www.techgoing.com/xiaomi-air-conditioning-and-panasonic-reached-a-strategic-cooperation-for-technology-rd/\">Tech Going</a></p>\n<p><img alt=\"No Description\" src=\"https://www.blognone.com/sites/default/files/externals/e8390048c540619cc30fb356fa57c986.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/panasonic\">Panasonic</a></div><div><a href=\"/topics/home-appliance\">Home Appliance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3dc496abe8220e3eaa1c79a4504d31d134caec3dbeda420430f3fdcc454e71b0","category":"Thai"}