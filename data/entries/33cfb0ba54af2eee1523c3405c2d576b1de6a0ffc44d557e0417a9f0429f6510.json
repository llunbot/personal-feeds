{"title":"[Counterpoint] ตลาดสมาร์ทโฟนเดือนตุลาคม จำนวนส่งมอบเพิ่มขึ้นเป็นครั้งแรกในรอบ 27 เดือน","link":"https://www.blognone.com/node/136897","date":1700669213000,"content":"<div><div><div><p>บริษัทวิจัยตลาด Counterpoint รายงานข้อมูลน่าสนใจของตลาดสมาร์ทโฟนทั่วโลกในเดือนตุลาคม 2023 โดยเป็นเดือนแรกที่จำนวนส่งมอบ<strong>เพิ่มขึ้นเมื่อเทียบเดือนเดียวกันในปีก่อน</strong> (YoY) นับตั้งแต่มิถุนายน 2021 ที่ตัวเลขลดลงมาโดยตลอด หยุด 27 เดือนที่จำนวนส่งมอบสมาร์ทโฟนลดลง</p>\n<p>ตลาดสมาร์ทโฟนในช่วง 2 ปีที่ผ่านมา ถูกกดดันจากหลายปัจจัยทั้งปัญหาชิปและชิ้นส่วนขาดแคลน สินค้าค้างสต็อกเพิ่มขึ้น และคนชะลอการอัพเกรดเครื่องใหม่ จากนั้นปัญหาก็หนักขึ้นจากประเด็นเศรษฐกิจในภาพรวมทั่วโลก</p>\n<p>จำนวนส่งมอบที่เพิ่มขึ้นในตุลาคม มาจากทั้งกลุ่มประเทศเกิดใหม่ โดยเฉพาะตะวันออกกลางและแอฟริกา รวมถึงหัวเหว่ยกลับมามียอดขายมากขึ้นในจีน และเทศกาลเฉลิมฉลองในอินเดีย นอกจากนี้ยังมี iPhone 15 ที่เริ่มขายสัปดาห์สุดท้ายของเดือนตุลาคมด้วย</p>\n<p>ที่มา: <a href=\"https://www.counterpointresearch.com/zh-hans/insights/october-global-smartphone-sales-break-two-year-losing-streak/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/fd8127b758281fab30eb6842c373a107.jpg\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33cfb0ba54af2eee1523c3405c2d576b1de6a0ffc44d557e0417a9f0429f6510","category":"Thai"}