{"title":"OPPO ยกเลิกงานแถลงเปิดตัว OPPO Reno13 Series 5G แล้ว ตอนแรกยกเลิกแค่ดาราที่มาร่วมงาน","link":"https://www.blognone.com/node/144097","date":1736841667000,"content":"<div><div><div><p>OPPO ประกาศยกเลิกงานแถลงเปิดตัว OPPO AI Phone รุ่นล่าสุด ในงาน ‘OPPO Reno13 Series 5G Launch Event’ พร้อมด้วยอุปกรณ์ IoT วันอังคารที่ 14 มกราคม 2568 เวลา 15.00 – 20.00 น. ที่ SPHERE HALL ชั้น 5 ศูนย์การค้าเอ็มสเฟียร์</p>\n<p>ในแถลงการบอกว่า \"ออปโป้ ไทยแลนด์ ขอเรียนแจ้งเลื่อนงานเปิดตัว OPPO Reno13 Series 5G ที่เดิมกำหนดไว้เป็นวันนี้ (อังคารที่ 14 ม.ค. 2568) เวลา 15.00 น. ออกไปก่อน ออปโป้ ขออภัยเป็นอย่างสูง และขอขอบพระคุณท่านสื่อมวลชนที่ให้การสนับสนุนออปโป้เป็นอย่างดีเสมอมา\"</p>\n<p><img alt=\"alt=&quot;OPPO&quot;\" src=\"https://www.blognone.com/sites/default/files/externals/c07183ac66cfb6e2c380ba8b5db0761c.jpeg\" /></p>\n<p>เมื่อไม่กี่ชั่วโมงก่อนหน้านี้ แหล่งข่าวบอกกับ Blognone ว่างานแถลงยังคงมีอยู่ โดยจะมีผู้บริหารขึ้นไปพูดเปิดตัวสินค้าเท่านั้น ไม่มีการให้สัมภาษณ์กับสื่อ (ซึ่งในหมายเชิญร่วมงานระบุไว้ตั้งแต่แรกว่า “ไม่มีสัมภาษณ์ผู้บริหาร”) และได้ยกเลิกดาราพรีเซนเตอร์ที่เข้าร่วมงานแล้ว</p>\n<p><img alt=\"alt=&quot;OPPO Event&quot;\" src=\"https://www.blognone.com/sites/default/files/externals/ddc9a1361340f68230d3a524e1ec7598.jpeg\" /></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/smartphone\">Smartphone</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4b74269ac46a90020c55877fdb8caaebb11f7e9f8e52e1fa284a0635dbe9f50","category":"Thai"}