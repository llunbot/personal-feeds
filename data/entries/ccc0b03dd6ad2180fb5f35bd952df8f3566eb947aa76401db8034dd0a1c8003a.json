{"title":"เปิดตัว Xiaomi 15 Ultra ยังใช้คอนเซปต์กล้อง 4 ตัว เพิ่มเลนส์หลักเป็น 8 ชิ้น, อัพเกรดกล้อง Tele","link":"https://www.blognone.com/node/145021","date":1740927447000,"content":"<div><div><div><p>นอกจาก <a href=\"https://www.blognone.com/node/145020\">Xiaomi 15 ตัวธรรมดา</a> ก็ยังมี <strong>Xiaomi 15 Ultra</strong> ตามธรรมเนียม ที่ชูคอนเซปต์เรื่องกล้องหลัง 4 ตัว, เซ็นเซอร์ขนาด 1 นิ้ว แบบเดียวกับ <a href=\"https://www.blognone.com/node/138379\">Xiaomi 14 Ultra ของปีที่แล้ว</a></p>\n<p>หน้าตาของ Xiaomi 15 Ultra ใช้โมดูลกล้องเป็นวงกลมแบบเดียวกับ 13/14 Ultra มีให้เลือก 3 สีคือ Black, White, Silver Chrome ซึ่งเป็นดีไซน์ใหม่แบบสีขาวดำ two-tone</p>\n<p>สเปกพื้นฐานเหมือนกันคือเป็น Snapdragon 8 Elite, หน้าจอขยับขึ้นเป็น 6.73\" WQHD+ 3200 nits, แบตเตอรี่ 5410 mAh ใหญ่ขึ้นจากเดิมเล็กน้อย รองรับการชาร์จเร็ว 90W</p>\n<p><img alt=\"No Description\" src=\"https://www.blognone.com/sites/default/files/externals/86c50382909e3cf0d1f10fa34ca65aa0.jpg\" /></p>\n<p>ชุดกล้องหลังของ Xiaomi 15 Ultra ประกอบด้วย</p>\n<ul>\n<li>กล้องหลัก 50MP เซ็นเซอร์ Sony LYT-900 ขนาด 1 นิ้ว ระยะโฟกัส 23mm ใช้เลนส์ Leica VARIO-SUMMILUX แบบ 8 ชิ้น</li>\n<li>กล้องเทเลตัวแรก 50MP เซ็นเซอร์ Sony IMX858 ระยะโฟกัส 70mm</li>\n<li>กล้องเทเลแบบ periscope 200MP เซ็นเซอร์ Samsung HP9 ระยะโฟกัส 100mm</li>\n<li>กล้อง ultrawide 50MP เซ็นเซอร์ Samsung JN5 ระยะโฟกัส 14mm</li>\n</ul>\n<p><img alt=\"No Description\" src=\"https://www.blognone.com/sites/default/files/externals/2eed96a0bfb00355438fa93fddbd2753.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/41d71a0f65eeaecf9758ed7cb867eb35.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/41570b3b36c5f9ee008b04eee7b80355.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9447313d0455cc50e18d80092f6e298e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ee4d03cb68659f359fa9cd17425eb76f.jpg\" /></p>\n<p>Xiaomi 15 Ultra มีราคาเริ่มต้น 1,499 ยูโร</p>\n<p>Xiaomi 15 Ultra มีอุปกรณ์เสริม Photography Kit Legend Edition เป็นกริปพร้อมแบตเตอรี่เพิ่มเติมอีก 2000mAh ขายแยกต่างหากในราคา 199 ยูโร</p>\n<p><img alt=\"No Description\" src=\"https://www.blognone.com/sites/default/files/externals/9be6d8f20c1b2540e544671acab886f4.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccc0b03dd6ad2180fb5f35bd952df8f3566eb947aa76401db8034dd0a1c8003a","category":"Thai"}