{"title":"Google Forms เพิ่มตัวเลือก จำกัดการเข้าถึงแบบฟอร์มเป็นรายบุคคลแล้ว","link":"https://www.blognone.com/node/137132","date":1701949221000,"content":"<div><div><div><p>Google Forms ประกาศอัพเดตการใช้งาน โดยสามารถจำกัดการเข้าถึงแบบฟอร์มระบุรายคนได้แล้ว</p>\n<p>ก่อนหน้านี้ Google Forms สามารถตั้งค่าจำกัดการเข้าถึงได้เพียง 2 แบบคือ (1) ภายในผู้ใช้งานที่อยู่ในโดเมนเดียวกันหรือโดเมนที่เชื่อถือ หรือ (2) ตั้งค่าเป็นแบบสาธารณะเลย สำหรับทุกคนที่มีลิงก์สามารถเข้าถึงได้ทั้งหมด</p>\n<p>กูเกิลอธิบายว่าการจำกัดการเข้าถึงแบบใหม่ สามารถระบุได้ทั้งระดับบุคคล กลุ่ม ในแบบเดียวกับที่ผู้ใช้งานสามารถจำกัดการเข้าถึงไฟล์ใน Google Docs, Sheets, Slides หรือ Sites บน Google Drive นั่นเอง</p>\n<p>สถานะของ Google Forms ใหม่นี้ยังเป็นเบต้า โดยจะเปิดให้ใช้งานได้ทั้งกับลูกค้า Google Workspace และผู้ใช้งาน Google Account</p>\n<p>ที่มา: <a href=\"https://workspaceupdates.googleblog.com/2023/12/new-beta-to-add-granular-control-to-google-forms.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/22b59c3c637215530627fb33106fde6a.jpg\" /></p>\n</div></div></div><div><div>Topics: </div><div><div><a href=\"/topics/google-forms\">Google Forms</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff34799e193748fe2af64bf48427cffd83a366b39227f2887bd26bced49336a0","category":"Thai"}