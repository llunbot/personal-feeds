{"title":"ทีมรัฐบาล Trump คัดค้านแนวทางกำกับดูแล AI ใหม่ของยุโรป เพราะไม่เป็นธรรมกับบริษัทเทคอเมริกัน","link":"https://www.blognone.com/node/146126","date":1745925858000,"content":"<div><div><div><p>ทีมงานรัฐบาล Donald Trump ออกมาคัดค้านแนวทางกำกับดูแล AI ใหม่ของยุโรป หลังกำหนดให้ผู้พัฒนา AI ขั้นสูง ปฏิบัติตามมาตรฐานด้านความโปร่งใส การจัดการความเสี่ยง และลิขสิทธิ์ที่เข้มงวดขึ้น</p>\n<p>สหรัฐฯ ส่งจดหมายถึงคณะกรรมาธิการยุโรป และรัฐบาลบางประเทศในยุโรป ระบุว่าแนวปฏิบัติเรื่อง AI (ซึ่งยังอยู่ในระหว่างการสรุปผล และเป็นส่วนหนึ่งของกฎหมาย AI Act) เป็นภาระเกินไป ถึงจะเป็นแนวทางสมัครใจ แต่ถ้าไม่ปฏิบัติตามก็อาจถูกตรวจสอบมากขึ้น และโดนปรับหนัก (สูงสุด 7% ของรายได้ต่อปี)</p>\n<p>หลายฝ่ายมองว่า แนวปฏิบัตินี้เกินขอบเขตกฎหมายไป และสร้างข้อบังคับใหม่ที่ไม่จำเป็น ซึ่งสหรัฐฯ มองว่ากฎพวกนี้ไม่เป็นธรรมกับบริษัทเทคโนโลยีอเมริกัน หลังจากที่เคยวิจารณ์กฎของยุโรปว่าเป็นการโจมตีบริษัทอเมริกันมานานแล้ว และถึงขั้นบอกว่าเป็นภาษีแฝงเลยทีเดียว</p>\n<p>นอกจากนี้ สหรัฐฯ กล่าวหาว่ายุโรปละเมิดสิทธิ และเสรีภาพในการพูดของชาวอเมริกัน จึงเรียกร้องให้ EU ชะลอการบังคับใช้กฎหมาย AI จนกว่าจะมีการแก้ไข และเสนอให้ผู้เชี่ยวชาญด้านเทคโนโลยีของอเมริกา เข้าร่วมพูดคุยกับเจ้าหน้าที่ EU</p>\n<p>ขณะเดียวกัน บริษัทใหญ่ ๆ อย่าง Meta และ Google บอกว่าแนวปฏิบัตินี้ใช้งานจริงไม่ได้ โดยเฉพาะในส่วนที่เกี่ยวกับลิขสิทธิ์ และการทดสอบจากบุคคลที่สาม</p>\n<p>ทำให้ความตึงเครียดเพิ่มขึ้น เพราะก่อนหน้านี้ EU เพิ่งปรับ Apple กับ Meta รวมกันเกือบ 700 ล้านยูโรในคดีผูกขาด ซึ่งทำเนียบขาวมองว่าเป็นการข่มขู่ทางเศรษฐกิจ</p>\n<p>ที่มา: <a href=\"https://www.bloomberg.com/news/articles/2025-04-25/trump-administration-pressures-europe-to-reject-ai-rulebook?srnd=phx-technology\">Bloomberg</a></p>\n<p><img src=\"https://www.blognone.com/sites/default/files/externals/c60b5fa9ad87ddbd498d2b1f90403f49.jpg\" alt=\"Trump\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/eu\">EU</a></div><div><a href=\"/topics/europe\">Europe</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cd069934d7d3cbf677f391e35f52d6913b369fbd1aaaf59748e516ddb4900e0","category":"Thai"}