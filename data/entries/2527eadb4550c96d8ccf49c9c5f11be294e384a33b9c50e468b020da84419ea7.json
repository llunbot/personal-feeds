{"title":"Apple ไตรมาสล่าสุด รายได้รวมโต 6%, iPhone โต 6%, Services ทำสถิติใหม่อีกไตรมาส","link":"https://www.blognone.com/node/142886","date":1730416876000,"content":"<div><div><div><p>แอปเปิลรายงานผลประกอบการประจำไตรมาสเดือนกันยายน 2024 มีรายได้ 94,930 ล้านดอลลาร์ เพิ่มขึ้น 6% จาก<a href=\"https://www.blognone.com/node/136551\">ช่วงเวลาเดียวกันในปีก่อน</a> ซึ่งในไตรมาสนี้มีรายได้จากการขาย <a href=\"https://www.blognone.com/node/141924\">iPhone 16</a> ด้วย ส่วนกำไรสุทธิลดลง 36% เป็น 14,736 ล้านดอลลาร์ เนื่องจากมีค่าใช้จ่ายพิเศษครั้งเดียว เป็นการ<a href=\"https://www.blognone.com/node/141945\">จ่ายภาษีย้อนหลังในยุโรป</a>ประมาณ 1 หมื่นล้านดอลลาร์ ตามคำตัดสินที่ออกมาในเดือนกันยายน</p>\n<p>รายได้ของ iPhone เพิ่มขึ้น 6% เป็น 46,222 ล้านดอลลาร์ โดยซีอีโอ Tim Cook ให้สัมภาษณ์กับ CNBC บอกว่าแนวโน้มของธุรกิจ iPhone ยังคงเติบโตดี ยอดขาย iPhone 15 ก็สูงกว่า iPhone 14 เช่นเดียวกับ iPhone 16 ที่ขายดีกว่า iPhone 15 ส่วนการตอบรับของปัญญาประดิษฐ์ Apple Intelligence ก็สูง มีผู้ใช้งานอัปเดต <a href=\"https://www.blognone.com/node/142813\">iOS 18.1</a> เพิ่มขึ้นสองเท่าในช่วง 3 วันแรก เมื่อเทียบกับ <a href=\"https://www.blognone.com/node/136401\">iOS 17.1</a> ในปีที่แล้ว</p>\n<p><img alt=\"No Description\" src=\"https://www.blognone.com/sites/default/files/externals/fb64da1d4a81ee627e1523a54e776d02.jpeg\" /></p>\n<p>ตัวเลขของกลุ่มธุรกิจอื่นแอปเปิลเป็นดังนี้ iPad รายได้ 6,950 ล้านดอลลาร์ เพิ่มขึ้น 8%, Mac รายได้ 7,744 ล้านดอลลาร์ เพิ่มขึ้น 2%, Services รายได้ 24,972 ล้านดอลลาร์ เพิ่มขึ้น 12% และกลุ่ม Wearable, Home, Accessories ลดลง 3% เป็น 9,042 ล้านดอลลาร์</p>\n<p>รายได้แยกตามภูมิภาค เติบโตในทุกกลุ่มยกเว้นจีนแผ่นดินใหญ่ ที่ออกมาใกล้เคียงกับปีก่อนที่ 15,033 ล้านดอลลาร์ ซึ่ง Cook บอกว่าการเติบโตนี้ทำสถิติสูงสุดในหลายประเทศรวมทั้งในอเมริกาและยุโรป</p>\n<p>Cook บอกว่า แม้รายได้กลุ่ม Wearable รวมลดลง แต่จำนวนการเปิดใช้งาน Apple Watch ยังทำสถิติสูงสุดในไตรมาสที่ผ่านมา ส่วนธุรกิจ Services ยังทำสถิติสูงสุดทั้งจำนวนบัญชี ปริมาณธุรกรรม โดยจำนวนบัญชีที่มีการซื้อ Subscription เพิ่มขึ้นเท่าตัวจาก 4 ปีที่แล้ว</p>\n<p>ในการรายงานผลประกอบการไตรมาสนี้ เป็นไตรมาสสุดท้ายของซีเอฟโอ Luca Maestri โดย Kevan Parekh จะเป็นซีเอฟโอคนใหม่ตามที่<a href=\"https://www.blognone.com/node/141647\">ประกาศก่อนหน้านี้</a></p>\n<p>ที่มา: <a href=\"https://www.apple.com/newsroom/2024/10/apple-reports-fourth-quarter-results/\">แอปเปิล</a>, <a href=\"https://www.macrumors.com/2024/10/31/apple-4q-2024-earnings/\">MacRumors</a> และ <a href=\"https://www.cnbc.com/2024/10/31/apple-aapl-q4-earnings-report-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/83235d1033c293cbbdd00ef5dd74263b.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2527eadb4550c96d8ccf49c9c5f11be294e384a33b9c50e468b020da84419ea7","category":"Thai"}