{"title":"หน่วยงานปกป้องข้อมูลของ UK และ Ireland บอกการอนุญาตให้นำข้อมูล X ไปเทรน AI Grok เป็นค่าเริ่มต้น ไม่ถูกต้อง","link":"https://www.blognone.com/node/141113","date":1722093920000,"content":"<div><div><div><p><strong>คำถาม:</strong> (ซึ่งมีคนถามในช่องความเห็น) <a href=\"https://www.blognone.com/node/141106\">จากข่าว X เพิ่มการตั้งค่าการนำข้อมูลโพสต์ไปเทรน AI Grok</a> โดยเปิดอนุญาตเป็นค่าเริ่มต้น แบบนี้ EU ไม่ว่าเหรอ?</p>\n<p><strong>คำตอบ:</strong> EU ยังไม่มา แต่สหราชอาณาจักรกับไอร์แลนด์มาแล้ว</p>\n<p>หน่วยงานกำกับดูแลด้านการปกป้องข้อมูล ทั้งของสหราชอาณาจักรและไอร์แลนด์ เปิดเผยว่าได้ติดต่อ X ในประเด็นดังกล่าวแล้ว โดยทางสหราชอาณาจักรบอกว่าข้อกำหนดด้านข้อมูลของสหราชอาณาจักร ซึ่งอิงแนวทางของกลุ่มสหภาพยุโรป ระบุว่าบริษัทไม่สามารถติ๊กถูกอนุญาตเป็นค่าเริ่มต้น หากเป็นหัวข้อที่ต้องได้รับการยินยอม ฉะนั้นกรณีของ X ที่ติ๊กถูกให้นำข้อมูลไปเทรน AI เป็นค่าเริ่มต้น จึงไม่ถูกต้อง</p>\n<p>ส่วนหน่วยงานของไอร์แลนด์บอกว่าที่ผ่านมามีการพูดคุยกับ X อยู่ตลอด จึงรู้สึกประหลาดใจกับท่าทีเรื่องการนำข้อมูลไปเทรน AI นี้ จึงได้สอบถามไปอีกครั้ง คาดว่าจะได้คำตอบในสัปดาห์หน้า</p>\n<p>ที่มา: <a href=\"https://www.theguardian.com/technology/article/2024/jul/26/elon-musks-x-under-pressure-from-regulators-over-data-harvesting-for-grok-ai\">The Guardian</a></p>\n<p><img src=\"https://www.blognone.com/sites/default/files/externals/db5d144b0dd0dfebb3a6ac558a3549ef.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/grok\">Grok</a></div><div><a href=\"/topics/xai\">xAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/uk\">UK</a></div><div><a href=\"/topics/ireland\">Ireland</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e5c5b7a435ad4f113ca24528ee3532d6913b92310df2188116f1074bc6d9349","category":"Thai"}