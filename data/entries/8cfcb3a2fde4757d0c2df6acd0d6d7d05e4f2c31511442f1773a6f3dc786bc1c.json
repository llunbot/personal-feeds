{"title":"ซีรีส์ Fallout มีผู้ชม 65 ล้านคนใน 16 วันแรก ขึ้นเป็นซีรีส์ยอดนิยมอันดับสองของ Prime Video","link":"https://www.blognone.com/node/139493","date":1714480008000,"content":"<div><div><div><p>เว็บไซต์ Variety เปิดเผยว่าซีรีส์ Fallout ของ Amazon Prime Video ประสบความสำเร็จเป็นอย่างสูง มีผู้ชม 65 ล้านคนภายใน 16 วันแรกที่เริ่มฉาย (10 เมษายน) กลายเป็นซีรีส์ที่มียอดชมสูงสุดเป็นอันดับ 2 ของ Prime Video เป็นรองแค่เพียง The Lord of the Rings: The Rings of Power ที่ฉายในปี 2022 และถ้านับเฉพาะผู้ชมกลุ่มอายุ 16-35 ปี Fallout กลายเป็นซีรีส์อันดับหนึ่งซะด้วย</p>\n<p>สถิติอื่นๆ ที่น่าสนใจคือ ผู้ชม 60% มาจากนอกสหรัฐอเมริกา โดยประเทศยอดนิยมคือ สหราชอาณาจักร ฝรั่งเศส บราซิล ตัวซีรีส์ได้คะแนนรีวิวเฉลี่ยบน Rotten Tomatoes สูงถึง 94% และ<a href=\"https://www.blognone.com/node/139302\">ประกาศทำซีซัน 2 ต่อเรียบร้อยแล้ว</a> ความนิยมของซีรีส์ยัง<a href=\"https://www.blognone.com/node/139387\">ส่งผลต่อเนื่องกลับมายังเกม Fallout หลายภาคที่กลับมามีผู้เล่นเยอะขึ้นด้วย</a></p>\n<p>ที่มา - <a href=\"https://variety.com/2024/tv/news/fallout-amazon-series-ratings-1235985817/\">Variety</a></p>\n<p><img src=\"https://www.blognone.com/sites/default/files/externals/2e65e579e22f74c54b6f6c7306aa8007.png\" /></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/amazon-prime-video\">Amazon Prime Video</a></div><div><a href=\"/topics/video-streaming\">Video Streaming</a></div><div><a href=\"/topics/amazon\">Amazon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cfcb3a2fde4757d0c2df6acd0d6d7d05e4f2c31511442f1773a6f3dc786bc1c","category":"Thai"}