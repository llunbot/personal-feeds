{"title":"บริการแชร์คลังเกมในครอบครัว Steam Families เปิดบริการอย่างเป็นทางการแล้ว","link":"https://www.blognone.com/node/141968","date":1726113795000,"content":"<div><div><div><p><a href=\"https://www.blognone.com/node/138773\">Steam Families บริการจัดการคลังเกมภายในครอบครัวเดียวกัน</a>  (ลักษณะเดียวกับ Netflix/Disney+) ที่เปิดตัวเมื่อเดือนมีนาคม 2024 และเปิดทดสอบ Beta มาสักพักใหญ่ๆ ได้ฤกษ์เปิดให้บริการอย่างเป็นทางการแล้ว</p>\n<p>Steam Families ประกอบด้วยฟีเจอร์ 3 อย่างคือ</p>\n<ul>\n<li>การแชร์คลังเกมระหว่างสมาชิกในครอบครัวเดียวกัน (game sharing)</li>\n<li>การควบคุมเนื้อหาและระยะเวลาในการเล่นของบุตรหลาน (parental controls)</li>\n<li>การควบคุมสิทธิการซื้อเกมในสโตร์ (child purchase requests)</li>\n</ul>\n<p>ผู้ใช้บริการจะต้อง \"สร้างบ้าน\" หรือ Steam Family มีสมาชิกได้ไม่เกิน 5 คน เลือกได้ว่าเป็นบัญชีผู้ใหญ่หรือเด็ก สมาชิกในบ้านจะได้สิทธิเข้าถึง family library หรือเกมทั้งหมดที่สมาชิกคนใดคนหนึ่งในบ้านเป็นเจ้าของ แต่จะแยกเซฟไม่ปะปนกัน</p>\n<p>ฝั่งฟีเจอร์ parental control สามารถกำหนดว่าเล่นเกมใดได้บ้าง เล่นได้นานเท่าไร ดูสถิติการใช้เวลาเล่นเกม และตั้งค่าห้ามใช้ฟีเจอร์บางอย่างของ Steam เช่น chat ได้ด้วย ส่วนฟีเจอร์สิทธิการซื้อเกม กำหนดให้บัญชีเด็กต้องขอคำอนุมัติซื้อเกมมาที่พ่อแม่ก่อนได้</p>\n<p>ที่มา - <a href=\"https://steamcommunity.com/games/593110/announcements/detail/4605582245626919824\">Steam</a></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/games\">Games</a></div><div><a href=\"/topics/parental-control\">Parental Control</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27002d20fca697db745bace692e6641fefd2eaa919d173b5c9838adf4dbfccdd","category":"Thai"}