{"title":"Intel ขายหุ้น IMS Nanofabrication อีก 10% ให้กับ TSMC","link":"https://www.blognone.com/node/135695","date":1694530606000,"content":"<div><div><div><p>อินเทลประกาศบรรลุข้อตกลงที่จะขายหุ้น IMS Nanofabrication (IMS) คิดเป็น 10% ให้กับ TSMC เป็นเงิน 430 ล้านดอลลาร์ หรือเท่ากับ TSMC ให้มูลค่า IMS ที่ 4.3 พันล้านดอลลาร์ ซึ่งมูลค่านี้เท่ากับราคาที่อินเทลขายหุ้น IMS 20% <a href=\"https://www.blognone.com/node/134486\">ให้กองทุน Bain Capital</a> ก่อนหน้านี้</p>\n<p>อินเทลบอกว่าหลังดีลขายหุ้นนี้ บริษัทยังคงเป็นผู้ถือหุ้นรายใหญ่ที่สุดใน IMS ซึ่งเป็นบริษัทที่ดำเนินงานแยกออกจากอินเทล มี Dr. Elmar Platzgummer เป็นซีอีโอ</p>\n<p>IMS เป็นบริษัทที่มีความเชี่ยวชาญในเทคโนโลยี  Multi-Beam Mask Writer ซึ่งใช้ในการพัฒนา EUV ที่เป็นพื้นฐานเทคโนโลยีของการผลิตชิปขั้นสูง โดยอินเทลซื้อกิจการ IMS มาในปี 2015</p>\n<p>ที่มา: <a href=\"https://www.intc.com/news-events/press-releases/detail/1645/intel-to-sell-minority-stake-in-ims-nanofabrication\">อินเทล</a></p>\n<p><img src=\"https://www.blognone.com/sites/default/files/externals/b09b9d11767abd8e0859ac48d00c2bb2.jpg\" alt /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/tsmc\">TSMC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ae7aa68fe8a676cc24beceab41b097478b43e2578ecee302cdc738ef6ca304d","category":"Thai"}