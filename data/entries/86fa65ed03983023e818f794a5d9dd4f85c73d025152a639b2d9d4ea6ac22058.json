{"title":"กูเกิลออกไลบรารี JPEG ตัวใหม่ Jpegli บีบอัดข้อมูลภาพได้ดีกว่าเดิม 35%","link":"https://www.blognone.com/node/139058","date":1712196836000,"content":"<div><div><div><p>กูเกิลออกไลบรารีสำหรับบันทึกไฟล์ภาพเป็น JPEG ตัวใหม่ชื่อ <a href=\"https://github.com/libjxl/libjxl/tree/main/lib/jpegli\">Jpegli</a> มีอัตราการบีบอัดภาพดีกว่าเดิม 35% เมื่อเทียบกับไลบรารี libjpeg62 ตัวที่ใช้งานกันแพร่หลายในปัจจุบัน</p>\n<p>Jpegli ถูกเขียนขึ้นมาใหม่ทั้งหมด ใช้เทคนิคใหม่ๆ ในการเข้ารหัส/ถอดรหัส (encode/decode) ไฟล์ JPEG โดยยังคงความเข้ากันได้กับมาตรฐาน JPEG ของเดิม และถึงแม้ทำงานบีบอัดได้ดีขึ้น ไฟล์ภาพขนาดเล็กลง แต่ก็ยังความเร็วในการบีบอัด-คลายการบีบอัด ได้ระดับเดียวกับ libjpeg-turbo และ MozJPG</p>\n<p>ของใหม่อีกอย่างใน Jpegli คือการเข้ารหัสสีแบบ 10+ bit เพิ่มขึ้นจาก JPEG ในปัจจุบันที่เข้ารหัสได้แค่ 8 bit เท่านั้น โดยการเข้ารหัสแบบ 10+ bit ยังเก็บอยู่ในรูปแบบที่ไลบรารี JPEG แบบเดิมอ่านได้ด้วย</p>\n<p>Jpegli เป็นส่วนหนึ่งของโครงการ JPEG XL ที่เป็นการอัพเกรดฟอร์แมต JPEG ของเดิม ซึ่งกูเกิลผลักดันมาสักระยะแล้ว โดย<a href=\"https://github.com/libjxl/libjxl/tree/main/lib/jpegli\">เปิดซอร์สโค้ดบน GitHub</a></p>\n<p>ที่มา - <a href=\"https://opensource.googleblog.com/2024/04/introducing-jpegli-new-jpeg-coding-library.html\">Google Open Source</a></p>\n<p><img alt=\"No Description\" src=\"https://www.blognone.com/sites/default/files/externals/d0b1462267b43a4b5bc1b41e913d8209.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/open-source\">Open Source</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86fa65ed03983023e818f794a5d9dd4f85c73d025152a639b2d9d4ea6ac22058","category":"Thai"}