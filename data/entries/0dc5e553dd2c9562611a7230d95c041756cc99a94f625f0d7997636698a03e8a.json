{"title":"Firefox ทดลองเปลี่ยนเครื่องมือค้นหาเป็น Bing โดยไม่อธิบายเหตุผล","link":"https://www.blognone.com/node/124819","date":1631945516000,"content":"<div><div><div><p>Firefox เริ่มทดสอบการเปลี่ยนเครื่องมือค้นหาดีฟอลต์เป็น Bing กับผู้ใช้สัดส่วน 1% บนเดสก์ท็อป โดยไม่ได้อธิบายสาเหตุแน่ชัด</p>\n<p>Firefox มีการทดลองฟีเจอร์ใหม่ๆ กับผู้ใช้กลุ่มเล็กๆ อยู่เสมอ (เช็คได้จากหน้า about:studies) เช่น การทดสอบ HTTP/3, Site Isolation หรือการปิดปุ่ม F12 เพื่อป้องกันการเปิด Developer Tools โดยไม่ตั้งใจ การทดสอบเปลี่ยนเครื่องมือค้นหาเป็น Bing ก็ทำผ่านช่องทางนี้</p>\n<p>ปัจจุบัน Firefox ใช้ Google Search เป็นเครื่องมือค้นหาดีฟอลต์ในประเทศส่วนใหญ่ (มีบางประเทศที่มีสัญญากับเว็บอื่น เช่น <a href=\"https://www.blognone.com/node/62978\">Yandex ในรัสเซีย</a>) ล่าสุด Mozilla มีสัญญากับกูเกิลไปจนถึงปี 2023 แต่ด้วยความสัมพันธ์ที่แย่ลงในช่วงหลัง อาจทำให้ Mozilla เตรียมหาทางหนีทีไล่อื่นก็เป็นได้</p>\n<p>ที่มา - <a href=\"https://www.ghacks.net/2021/09/17/firefox-experiment-is-testing-bing-as-the-default-search-engine/\">gHacks</a></p>\n<p><img src=\"https://www.blognone.com/sites/default/files/externals/2f54bb7969470f3ad21920d34c2d05c5.jpg\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/bing\">Bing</a></div><div><a href=\"/topics/mozilla\">Mozilla</a></div><div><a href=\"/topics/search-engine\">Search Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0dc5e553dd2c9562611a7230d95c041756cc99a94f625f0d7997636698a03e8a","category":"Thai"}