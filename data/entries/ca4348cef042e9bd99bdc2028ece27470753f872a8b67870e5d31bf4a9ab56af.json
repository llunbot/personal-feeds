{"title":"NASA เลือก Blue Origin ทำยาน Blue Moon ลงจอดดวงจันทร์ในภารกิจ Artemis V ปี 2029","link":"https://www.blognone.com/node/133934","date":1684719537000,"content":"<div><div><div><p>NASA ประกาศเลือกบริษัท Blue Origin ของ Jeff Bezos ผู้ก่อตั้ง Amazon เป็นผู้พัฒนายานอวกาศลงจอดดวงจันทร์ (Human Landing System หรือ HLS) ลำใหม่ในภารกิจ Artemis V ที่มีกำหนดไปดวงจันทร์ปี 2029</p>\n<p>เมื่อปี 2021 <a href=\"https://www.blognone.com/node/124261\">บริษัท Blue Origin เคยมีดราม่ากับ NASA</a> หลังจาก <a href=\"https://www.blognone.com/node/122216\">NASA คัดเลือกยานลงจอดดวงจันทร์ของ SpaceX</a> เอาชนะข้อเสนอของ Blue Origin จนเป็นผลให้<a href=\"https://www.blognone.com/node/125797\">ภารกิจ Artemis ต้องล่าช้าไป 1 ปีจากคดีฟ้องร้อง</a></p>\n<p>เมื่อต้นปีนี้ NASA ประกาศขยายโครงการ Artemis เพิ่มเติมอีก 4 ภารกิจคือ Artemis IV-VII มีกำหนดการบินทุกปีระหว่างปี 2028-2031 โดยภารกิจ Artemis IV (2028) ยังใช้ยานลงจอดของ SpaceX เวอร์ชันอัพเกรด แต่ภารกิจ Artemis V (2029) เลือกใช้ยานลงจอดของ Blue Origin แทน</p>\n<p>NASA ให้เหตุผลว่าการเลือกระบบยานลงจอดดวงจันทร์รายที่สอง จะช่วยให้เกิดการแข่งขันระหว่างบริษัททั้งสอง และช่วยลดต้นทุนของ NASA ให้ถูกลง เพิ่มทางเลือกให้ NASA สำหรับภารกิจในอนาคต</p>\n<p>ยานลงจอดของ Blue Origin ใช้ชื่อว่า Blue Moon สามารถรองรับนักบินอวกาศได้ 2 คนไปทำภารกิจด้านวิทยาศาสตร์ที่ขั้วโลกใต้ของดวงจันทร์</p>\n<p><img alt=\"No Description\" src=\"https://www.blognone.com/sites/default/files/externals/d861f7298a4ef2ae849c9a6ed56c0984.jpg\" /></p>\n<p>ภาพเรนเดอร์คอนเซปต์ของยาน Blue Moon</p>\n<blockquote><p>Honored to be on this journey with <a href=\"https://twitter.com/NASA?ref_src=twsrc%5Etfw\">@NASA</a> to land astronauts on the Moon — this time to stay. Together, we’ll be solving the boil-off problem and making LOX-LH2 a storable propellant combination, pushing forward the state of the art for all deep space missions. <a href=\"https://twitter.com/hashtag/Artemis?src=hash&amp;ref_src=twsrc%5Etfw\">#Artemis</a>… <a href=\"https://t.co/Y0zDhnp1qX\">pic.twitter.com/Y0zDhnp1qX</a></p>\n<p>— Jeff Bezos (@JeffBezos) <a href=\"https://twitter.com/JeffBezos/status/1659576309432090625?ref_src=twsrc%5Etfw\">May 19, 2023</a></p></blockquote>\n<p>ที่มา - <a href=\"https://www.nasa.gov/press-release/nasa-selects-blue-origin-as-second-artemis-lunar-lander-provider\">NASA</a></p>\n</div></div></div><div><div>Topics: </div><div><div><a href=\"/topics/blue-origin\">Blue Origin</a></div><div><a href=\"/topics/space\">Space</a></div><div><a href=\"/topics/moon\">Moon</a></div><div><a href=\"/topics/nasa\">NASA</a></div><div><a href=\"/topics/science\">Science</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca4348cef042e9bd99bdc2028ece27470753f872a8b67870e5d31bf4a9ab56af","category":"Thai"}