{"title":"Arm รายงานผลประกอบการไตรมาส เติบโตดีจากความต้องการซีพียูสำหรับงาน AI","link":"https://www.blognone.com/node/138098","date":1707353855000,"content":"<div><div><div><p>Arm รายงานผลประกอบการประจำไตรมาสเดือนธันวาคม 2023 มีรายได้รวม 824 ล้านดอลลาร์ ตามบัญชี GAAP เพิ่มขึ้น 14% จากช่วงเดียวกันในปีก่อน และมีกำไรสุทธิ 87 ล้านดอลลาร์</p>\n<p>รายได้ของ Arm มาจากสองส่วนธุรกิจคือ ธุรกิจไลเซนส์และอื่น ๆ ส่วนนี้เพิ่มขึ้น 18% เป็น 354 ล้านดอลลาร์ เป็นผลจากการเลือกใช้ซีพียูสถาปัตยกรรม Arm ในงาน AI ที่มากขึ้น และรอยัลตี้ที่ได้จากส่วนแบ่งยอดขายอยู่ที่ 470 ล้านดอลลาร์ เพิ่มขึ้น 11% ซึ่ง Arm บอกว่ามาจากยอดขายสมาร์ทโฟนที่ฟื้นตัว และการใช้งานบน Armv9 ที่มากขึ้น</p>\n<p>ในไตรมาสที่ผ่านมาจำนวนอุปกรณ์ที่ใช้ชิปสถาปัตยกรรม Arm มีการส่งมอบ 7.7 พันล้านชิ้น</p>\n<p>ที่มา: <a href=\"https://investors.arm.com/static-files/4404a89a-d033-419e-aa0f-d7b15d40e11f\">Arm</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/309d7cab4d474b8d189967ec498ee238.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/919fcaca5abe00641924c31fd66d8a5c.png\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b44a66c59cab6fc4231e324072c6630386e9721bd57a52b064f318c3b5a6c62f","category":"Thai"}