{"title":"Geoffrey Hinton ที่ได้โนเบลปีนี้จาก Machine Learning ชื่นชม Ilya Sutskever ที่ไล่ Sam Altman ออกจาก OpenAI","link":"https://www.blognone.com/node/142475","date":1728518578000,"content":"<div><div><div><p>มีประเด็นเล็ก ๆ จากที่ Geoffrey Hinton หนึ่งในสองนักวิทยาศาสตร์ที่ได้<a href=\"https://www.blognone.com/node/142454\">รับรางวัลโนเบลสาขาฟิสิกส์ประจำปี 2024</a> จากงานวิจัยด้าน Machine Learning ซึ่งที่ผ่านมาเขาให้ความสำคัญเรื่องอันตรายจาก AI มาก จนเลือก<a href=\"https://www.blognone.com/node/133656\">ลาออกจากกูเกิล</a>เพื่อให้มีอิสระในการวิจารณ์</p>\n<p>Hinton กล่าวในโอกาสที่รับรางวัลโนเบล ในงานแถลงข่าวของ University of Toronto โดยตอนหนึ่งเขาบอกว่า \"ผมเป็นคนที่โชคดี เพราะมีลูกศิษย์ที่ฉลาดจำนวนมาก ฉลาดมากกว่าผมด้วย พวกเขาออกไปทำในสิ่งที่ถูกต้อง ทำในสิ่งที่ดี ที่ผมภาคภูมิใจเป็นพิเศษก็คือลูกศิษย์คนหนึ่งของผมได้ไล่ออก Sam Altman ด้วย\"</p>\n<p>ข้อความของ Hinton นั้นแม้ไม่ได้ระบุชื่อ แต่ก็ทราบได้ว่าหมายถึง Ilya Sutskever ที่เป็นลูกศิษย์คนดัง เป็นหนึ่งในผู้ร่วมก่อตั้ง OpenAI ดูแลงานด้านวิทยาศาสตร์ความปลอดภัยของ AI และเป็น<a href=\"https://www.blognone.com/node/136841\">หนึ่งในบอร์ดที่ลงมติไล่ Sam Altman ออกจากซีอีโอ OpenAI</a> แม้ในท้ายที่สุด Altman จะ<a href=\"https://www.blognone.com/node/136887\">กลับมารับตำแหน่ง</a>เหมือนเดิม ส่วน Sutskever ก็<a href=\"https://www.blognone.com/node/139751\">ลาออก</a>ไป<a href=\"https://www.blognone.com/node/140496\">ตั้งบริษัท Safe Superintelligence</a> ที่ประกาศว่าโฟกัสการสร้าง AI ที่ปลอดภัยเพียงอย่างเดียวเท่านั้น</p>\n<p>ที่มา: <a href=\"https://techcrunch.com/2024/10/09/after-winning-nobel-for-foundational-ai-work-geoffrey-hinton-says-hes-proud-ilya-sutskever-fired-sam-altman/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/c880b6552e11d40f55c066d3c8138bc6.jpg\" /></p>\n<p>งานแถลงข่าวของ University of Toronto</p>\n</div></div></div><div><div>Topics: </div><div><div><a href=\"/topics/nobel\">Nobel</a></div><div><a href=\"/topics/machine-learning\">Machine Learning</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ilya-sutskever\">Ilya Sutskever</a></div><div><a href=\"/topics/sam-altman\">Sam Altman</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e6bd5f09103d112b8ce3da0db8ddcfe5b619722f7703cfe0c5671a33a6fec78","category":"Thai"}