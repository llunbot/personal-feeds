{"title":"เปิดตัว Xiaomi MIX 4 กล้องหน้าใต้จอ ชิป Snapdragon 888+ ชาร์จเร็ว 120W ราคาเริ่ม 4,999 หยวน","link":"https://www.blognone.com/node/124166","date":1628665255000,"content":"<div><div><div><p>Xiaomi เปิดตัว Xiaomi Mix 4 รุ่นต่อจาก <a href=\"https://www.blognone.com/node/107360\">Xiaomi Mi Mix 3</a> ในปี 2018 ที่ทิ้งระยะห่างกันถึง 3 ปี น่าสนใจที่คราวนี้ชื่อทางการตัดคำว่า Mi ออก เหลือแค่ <a href=\"https://blog.mi.com/en/2021/08/10/xiaomi-launches-xiaomi-mix-4-in-mainland-china-the-return-of-the-boundary-defying-mix-series/\">Xiaomi Mix 4</a> เท่านั้น มาพร้อมกับกล้องหน้าใต้จอครั้งแรกของ Xiaomi ที่แม้จะถูก <a href=\"https://www.blognone.com/node/118242\">ZTE Axon 20 5G</a> ตัดหน้าทำไปก่อน แต่ ZTE ใช้การลดจำนวนพิกเซลบริเวณกล้อง เพื่อให้แสงตกกระทบได้</p>\n<p>ส่วน Xiaomi Mix 4 ใช้เทคโนโลยีหน้าจอที่เรียกว่า CUP หรือ Camera Under Panel ซ่อนกล้องหน้า ความละเอียด 20MP ไว้ใต้จอ โดยหน้าจอบริเวณที่มีกล้อง ยังมีจำนวนพิกเซลต่อตารางนิ้ว (ppi) ที่ 400 เท่าจุดอื่น ไม่ลดจำนวนแบบ ZTE แต่ใช้รูปทรงพิกเซลแบบพิเศษ ผนวกกับการเรียงตัวพิกเซลแบบใหม่ และแผงวงจรใต้พิกเซลแบบใสเพื่อให้แสงทะลุไปถึงกล้องได้แทน</p>\n<p><img src=\"https://www.blognone.com/sites/default/files/externals/890102db8e7407382da9aafe3b0418a6.png\" /><img src=\"https://www.blognone.com/sites/default/files/externals/b12d35e43ea09d7453d8f8cf79caf93d.jpg\" /></p>\n<p>สเปกภายในอื่นๆ มีดังนี้</p>\n<ul>\n<li>หน้าจอ AMOLED ขนาด 6.67 นิ้ว ความละเอียด FHD+ อัตรารีเฟรช 120Hz</li>\n<li>หน้าจอครอบด้วย Gorilla Glass Victus ฝาหลังวัสดุเซรามิก</li>\n<li>ลำโพงคู่ปรับโดย Harman/Kardon</li>\n<li>ชิป Snapdragon 888+</li>\n<li>แรม LPDDR5 8GB และ 12GB</li>\n<li>หน่วยความจำภายใน UFS 3.1 ความจุ 128GB, 256GB, 512GB</li>\n<li>กล้องหน้าใต้จอ 20MP</li>\n<li>กล้องหลังสามกล้อง กล้องหลัก 108MP พร้อมกันสั่น OIS, กล้องซูมแบบ periscope 8MP ซูมได้ 5x และกล้องอัลตร้าไวด์ 13MP มีรุ่นแรม 8GB หน่วยความจำ 128GB และ 12GB</li>\n<li>แบตเตอรี่ 4,500 mAh ชาร์จเร็ว 120W</li>\n<li>รองรับ 5G, Bluetooth 5.2 และ WiFi 6e</li>\n<li>รัน Android 11 ครอบด้วย MIUI 12.5</li>\n</ul>\n<p>Mix 4 ราคา รุ่น 8GB/128GB อยู่ที่ 4,999 หยวน (ราว 25800 บาท) ส่วนรุ่น 12GB/512GB อยู่ที่ 6,299 หยวน (ราว 32,500 บาท) วางจำหน่ายในประเทศจีน 16 สิงหาคมนี้ ยังไม่เปิดเผยรายละเอียดวางจำหน่ายในประเทศอื่น</p>\n<p>ที่มา - <a href=\"https://blog.mi.com/en/2021/08/10/xiaomi-launches-xiaomi-mix-4-in-mainland-china-the-return-of-the-boundary-defying-mix-series/\">Xiaomi</a></p>\n<p><img src=\"https://www.blognone.com/sites/default/files/externals/228a8de295128164422b67d0fa94ac16.png\" /><img src=\"https://www.blognone.com/sites/default/files/externals/1083f6ed1966905945cc3e1ea879d572.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80c62a5fa46adadd58d012be34b7251c2932ffc722b75390858caf4e7830f6a7","category":"Thai"}