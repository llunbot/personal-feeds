{"title":"Pocketpair แถลงเรื่องคดีกับนินเทนโด บอกยังไม่รู้ว่าเป็นสิทธิบัตรรายการไหน","link":"https://www.blognone.com/node/142087","date":1726789314000,"content":"<div><div><div><p>Pocketpair บริษัทผู้สร้างเกม Palworld ออกแถลงการณ์เรื่อง<a href=\"https://www.blognone.com/node/142076\">การถูกนินเทนโดฟ้องสิทธิบัตร</a> ว่ากำลังเตรียมตัวเข้ากระบวนการศาล และตอนนี้ยังไม่รู้ว่าโดนฟ้องจากสิทธิบัตรรายการใด</p>\n<p>Pocketpair ยืนยันว่าตัวเองเป็นสตูดิโอเกมอิสระขนาดเล็กๆ มีเป้าหมายสร้างเกมที่สนุก ซึ่งเกม Palworld ประสบความสำเร็จมากกว่าที่คาดไว้ และบริษัทจะยังเดินหน้าพัฒนา Palworld ให้ดีขึ้นเรื่อยๆ การที่บริษัทต้องแบ่งเวลาไปสู้คดี ย่อมทำให้เสียทรัพยากรไปกับสิ่งที่ไม่ใช่การพัฒนาเกม แต่บริษัทก็จะพยายามทำให้ดีที่สุดเพื่อแฟนๆ และผู้เล่นทุกคน</p>\n<p>ที่มา - <a href=\"https://www.pocketpair.jp/news/news16\">Pocketpair</a></p>\n<p><img alt=\"No Description\" src=\"https://www.blognone.com/sites/default/files/externals/ec4aa1eff2afc683aaf397b6e7f56e42.png\" /></p>\n</div></div></div><div><div>Topics: </div><div><div><a href=\"/topics/pocketpair\">Pocketpair</a></div><div><a href=\"/topics/palworld\">Palworld</a></div><div><a href=\"/topics/nintendo\">Nintendo</a></div><div><a href=\"/topics/patent\">Patent</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57553c73ffa29fd71f432155d16045bf7b5395fa6a05340be758f892f53cce50","category":"Thai"}