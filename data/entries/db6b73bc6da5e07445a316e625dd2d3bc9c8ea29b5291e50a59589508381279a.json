{"title":"Microsoft ประกาศแผนลงทุนด้าน Cloud และ AI ในอินโดนีเซีย วงเงิน 1.7 พันล้านดอลลาร์","link":"https://www.blognone.com/node/139488","date":1714455338000,"content":"<div><div><div><p>ไมโครซอฟท์ประกาศการลงทุนด้านโครงสร้างพื้นฐานคลาวด์และ AI ในประเทศอินโดนีเซีย ในระยะเวลา 4 ปีข้างหน้า ด้วยเงินลงทุน 1,700 ล้านดอลลาร์ ซึ่งจะสร้างทักษะด้าน AI ให้คนประมาณ 840,000 คน</p>\n<p>Satya Nadella ซีอีโอไมโครซอฟท์ กล่าวว่าการลงทุนครั้งนี้ เป็นการลงทุนขนาดใหญ่ที่สุดของไมโครซอฟท์ในอินโดนีเซีย เพื่อสนับสนุนการเติบโตของประเทศในยุคถัดไป</p>\n<p>การลงทุนด้านคลาวด์และ AI นี้ จะทำต่อยอดจากโครงสร้างพื้นฐานและศูนย์ข้อมูลของโครงการ Berdayakan Ekonomi Digital Indonesia ที่<a href=\"https://www.blognone.com/node/121405\">ประกาศในปี 2021</a></p>\n<p>ส่วนการพัฒนาทักษะด้าน AI เพื่อรองรับเศรษฐกิจในอนาคต ไมโครซอฟท์ประเมินว่าจะมีการพัฒนาความรู้ให้ประชากร 840,000 คน ผ่านโครงการต่าง ๆ เช่น AI Teach for Indonesia, โครงการเพิ่มบุคลากรด้านความปลอดภัยไซเบอร์สำหรับผู้หญิง Ready4AI&amp;Security และอื่น ๆ</p>\n<p>ที่มา: <a href=\"https://news.microsoft.com/apac/2024/04/30/microsoft-announces-us1-7-billion-investment-to-advance-indonesias-cloud-and-ai-ambitions/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/10fefd84d3f5236929ff52cc0caec060.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/cloud-computing\">Cloud Computing</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/indonesia\">Indonesia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db6b73bc6da5e07445a316e625dd2d3bc9c8ea29b5291e50a59589508381279a","category":"Thai"}