{"title":"Meta แจงคำศัพท์ที่ใช้ใน Threads เพื่อความเข้าใจตรงกัน เช่น post, reply, repost","link":"https://www.blognone.com/node/134722","date":1688705476000,"content":"<div><div><div><p>หลังการเปิดตัวแอพ Threads ก็มีความสับสนอยู่บ้างด้านคำศัพท์ที่ควรใช้เรียกนามหรือกริยาต่างๆ ที่เกี่ยวกับตัวแอพ เพราะผู้ใช้อาจนำศัพท์ที่เคยใช้ใน Twitter มาเรียก โดยศัพท์ที่ Meta ระบุมีดังนี้</p>\n<ul>\n<li>thread (นาม): ใช้เรียกการการสนทนาโดยรวม (discussion) ที่อาจจะมาจากผู้เขียนคนเดียวยาวๆ หรือมีผู้ใช้คนอื่นเข้ามาร่วมคุยด้วยก็ได้ เช่น “@mosseri started a great thread.” อันนี้ใช้ตรงกับ Twitter</li>\n<li>post (นาม): ใช้เรียกข้อความหรือสื่ออื่นๆ กล่าวคือใช้คำว่าโพสต์ตรงๆ เลย ไม่มีศัพท์เฉพาะ ตรงกับคำว่า Tweet ของ Twitter</li>\n<li>post (กริยา): ใช้เรียกการสร้างโพสต์ ตรงกับคำว่า Tweet ของ Twitter ที่ใช้เป็นกริยา</li>\n<li>reply (กริยา): ใช้เรียกการตอบกลับโพสต์หรือเธรด</li>\n<li>repost (กริยา): ใช้เรียกการแชร์โพสต์คนอื่นมายังโปรไฟล์ของเรา ตรงกับคำว่า Retweet ของ Twitter ซึ่งคำนี้น่าจะเป็นคำที่สับสนกันมากที่สุด เพราะผู้ใช้จำนวนมากเรียกว่า rethread ซึ่งล้อมาจาก retweet นั่นเอง</li>\n<li>quote (กริยา): ใช้เรียกการแชร์โพสต์โดยเติมความเห็นของเราเข้าไป อันนี้ใช้ตรงกับ Twitter</li>\n</ul>\n<p><img src=\"https://www.blognone.com/sites/default/files/externals/3ed877eb414e9f61d980683d06a20d61.png\" alt /></p>\n<p>ที่มา - <a href=\"https://www.threads.net/t/CuXi6QZu3gv/\">@threadsapp</a></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/social-network\">Social Network</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b32b687b3f17637481666f7636c73748aed9cee76f995c4447d040505bf781a6","category":"Thai"}