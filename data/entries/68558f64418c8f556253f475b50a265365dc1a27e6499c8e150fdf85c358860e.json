{"title":"Google ชี้แจงสาเหตุปัญหา Gmail ดีเลย์ ในช่วง 1-2 ธันวาคม ตอนกลางคืน","link":"https://www.blognone.com/node/137135","date":1701955765000,"content":"<div><div><div><p>กูเกิลชี้แจงสาเหตุของปัญหา Gmail ที่ผู้ใช้งานพบปัญหาอีเมลถูกส่งออกไปล่าช้า ซึ่งเหตุการณ์นี้เกิดขึ้นสองครั้งเมื่อสัปดาห์ที่ผ่านมา โดยครั้งแรกเกิดในวันที่ 30 พฤศจิกายน 23:30น. - 1 ธันวาคม 4:15น. ตามเวลาในไทย และครั้งที่สองเกิดวันที่ 2 ธันวาคม เวลา 1:52น. - 3:30น. จึงอาจไม่เห็นผลกระทบกับผู้ใช้ในไทยในวงกว้าง</p>\n<p>สาเหตุของปัญหาเกิดจากระบบที่ใช้จัดการข้อความหลัก มีรูปแบบทราฟิกของอีเมลเข้ามาที่ไม่ปกติ ส่งผลให้การใช้งานทรัพยากรของระบบเพิ่มขึ้นสูงจนอีเมลถูกส่งออกไปล่าช้า ซึ่งแนวทางแก้ไขเบื้องต้นคือการขยายทรัพยากรในโซนที่ได้รับผลกระทบให้เพียงพอ นอกจากนี้ยังเพิ่มลิมิตเพื่อป้องกันทราฟิกที่ผิดปกติเข้ามาจนกินทรัพยากรด้วย</p>\n<p>ปัญหาที่เกิดขึ้นทำให้ผู้ใช้ Gmail ช่วงเวลาดังกล่าว พบปัญหาอีเมลถูกส่งออกไปล่าช้าอย่างน้อย 5 นาที หรือบางกรณีอาจส่งอีเมลไม่สำเร็จ</p>\n<p>ที่มา: <a href=\"https://www.google.com/appsstatus/dashboard/incidents/Hjq8CpkhWroicw7R1wSh\">กูเกิล</a></p>\n<p><img src=\"https://www.blognone.com/sites/default/files/externals/aa884433f90d9b44f3fc12263a378ce8.jpg\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google\">Google</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68558f64418c8f556253f475b50a265365dc1a27e6499c8e150fdf85c358860e","category":"Thai"}