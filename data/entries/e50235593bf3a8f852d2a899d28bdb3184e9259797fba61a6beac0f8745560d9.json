{"title":"ผู้ใช้ Windows 11 23H2 ได้แพตช์ปรับปรุงประสิทธิภาพซีพียู AMD Ryzen ด้วย","link":"https://www.blognone.com/node/141695","date":1724835679000,"content":"<div><div><div><p>จากข่าวก่อนหน้านี้ว่า <a href=\"https://www.blognone.com/node/141598\">AMD ออกแพตช์ให้ Windows 11 ทำงานกับซีพียู Ryzen ดีขึ้น</a> โดยแพตช์มีเฉพาะ Windows 11 <strong>24H2</strong> ที่ยังมีสถานะ Insider เท่านั้น</p>\n<p>ล่าสุด AMD ประกาศแล้วว่าผู้ใช้ Windows 11 <strong>23H2</strong> รุ่นเสถียรในปัจจุบัน จะได้แพตช์ตัวนี้ด้วย (เป็นการ backport ย้อนกลับให้โดยไมโครซอฟท์) โดยผู้ใช้ต้องเลือกติดตั้งแพตช์เพิ่มกันเองจากเซคชั่น Optional Updates รหัสแพตช์ KB5041587 นับเป็นแพตช์รอบเดือนสิงหาคม 2024</p>\n<p>แพตช์ตัวนี้จะช่วยทำเรื่อง branch prediction ให้มีประสิทธิภาพดีขึ้น มีผลกับซีพียูแกน Zen 3, Zen 4, Zen 5 โดยจะเห็นผลชัดที่สุดในกลุ่ม Zen 5</p>\n<p>ที่มา - <a href=\"https://wccftech.com/amd-branch-prediction-optimization-ryzen-9000-7000-cpus-available-windows-11-23h2/\">Wccftech</a>, <a href=\"https://www.neowin.net/news/amds-ryzen-performance-improvements-are-now-available-on-windows-11-23h2-too/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/db5280df94a333c5faa852ed41755e7f.jpg\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/windows-11\">Windows 11</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e50235593bf3a8f852d2a899d28bdb3184e9259797fba61a6beac0f8745560d9","category":"Thai"}