{"title":"Blizzard ผงาด Diablo IV ทำยอดขายทะลุ 666 ล้านดอลลาร์ ทำสถิติบริษัท","link":"https://www.blognone.com/node/134319","date":1686635453000,"content":"<div><div><div><p>เมื่อวันจันทร์ที่ผ่านมาทาง <strong>Blizzard</strong> ได้ประกาศว่า <strong>Diablo IV</strong> ที่วางจำหน่ายเมื่อวันที่ 6 มิถุนายน สามารถทำยอดขายได้เกิน 666 ล้านดอลลาร์แล้วภายในเวลาเพียง 5 วัน ถือว่าเป็นสถิติทำยอดขายได้เร็วที่สุดของ Blizzard อีกด้วย โดยเชื่อว่าที่เกมประสบความสำเร็จขนาดนี้ มาจากการที่เกมมีฟีเจอร์เด็ดอย่างการเล่นแบบ Cross Platform ที่นำแฟรนไชส์นี้เข้าสู่ยุคใหม่อย่างสวยงาม</p>\n<p>นับตั้งแต่เกมวางจำหน่าย ตอนนี้มีผู้เล่นใช้เวลากับเกมนี้ไปมากกว่า 276 ล้านชั่วโมงแล้ว นอกจากนี้ยังมีผู้เล่นที่ถูกฆ่าโดยปีศาจมากว่า 316 ล้านครั้ง และ 5 ล้านครั้งที่ถูกฆ่าโดย The Butcher อีกด้วย โดยตอนนี้อนาคตของแฟรนไชส์ค่อนข้างสดใส และ Blizzard กำลังทำสร้าง Expansions 2 ตัว เพื่อช่วยการเล่าเรื่องของเกมให้สดใหม่ยิ่งขึ้น</p>\n<p><img src=\"https://www.blognone.com/sites/default/files/externals/bf7ceb0b7abc771bc66969f2282519c6.jpg\" alt /></p>\n<p>Diablo IV เป็นเกม Hack and Slash ผจญภัยในธีม Dark Fantasy วางจำหน่ายแล้วในเครื่อง Xbox One, Xbox Series X/S, PS4, PS5 และ PC</p>\n<p>ที่มา - <a href=\"https://comicbook.com/gaming/news/diablo-4-666-milion-sales-new-record-broken/\">Comicbook</a> via <a href=\"https://www.nytimes.com/2023/06/12/technology/diablo-iv-video-game-sales.html\">New York Time</a></p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/activision-blizzard\">Activision Blizzard</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c2fdfe7774e79fcc91c48d7ff533afd22360c990461a97e4d65b7edc8d1bc03","category":"Thai"}