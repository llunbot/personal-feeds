{"title":"Lunar เกม JRPG ยุค 90s ถูกนำมารีมาสเตอร์ใหม่ Lunar Remastered Collection","link":"https://www.blognone.com/node/145371","date":1742455128000,"content":"<div><div><div><p>เกมเมอร์ยุค 90s อาจคุ้นเคยกับเกม JRPG ตระกูล Lunar: The Silver Star (ที่มีการรีเมคหลายครั้ง) ตอนนี้เกมคืนชีพกลับมาอีกครั้งบนคอนโซลยุคใหม่ <strong>Lunar Remastered Collection</strong></p>\n<p>เกมตระกูล Lunar ถือเป็นเกม JRPG เกมแรกๆ ที่พัฒนาสำหรับยุคซีดีรอม ให้ภาพและเสียงคมชัดกว่าเดิม และใส่ภาพยนตร์คัตซีนเข้ามา เกมพัฒนาโดยสตูดิโอ Game Arts ซึ่งปัจจุบันยังอยู่ (แม้เปิดมา 40 ปีแล้ว) ภายใต้บริษัทแม่ GungHo Online Entertainment เจ้าของเดียวกับ Ragnarok Online และ Puzzle &amp; Dragons</p>\n<p>เกม Lunar มีด้วยกัน 2 ภาคหลักคือ</p>\n<ul>\n<li>ภาค 1: The Silver Star ออกครั้งแรกบนเครื่อง Sega CD ในปี 1992 (รีเมค 3 รอบในปี 1996, 2002, 2009)</li>\n<li>ภาค 2: Lunar: Eternal Blue ออกครั้งแรกบนเครื่อง Sega CD ในปี 1994 (รีเมคในปี 1998)</li>\n</ul>\n<p>Lunar Remastered Collection เวอร์ชันรีมาสเตอร์ นำเกมรีเมค Lunar: Silver Star Story Complete เวอร์ชัน PS1 ปี 1998 และเกม Lunar 2: Eternal Blue เวอร์ชัน PS1 ปี 1999 มาเป็นฐาน แล้วปรับปรุงกราฟิกเพิ่มเติม แสดงภาพสัดส่วน 16:9 ตามทีวียุคปัจจุบัน ปรับปรุงระบบ UI และอื่นๆ ผู้เล่นสามารถเลือกแสดงกราฟิกตามเกมต้นฉบับ หรือจะเป็น Remastered Mode ก็ได้</p>\n<p>เกมรีมาสเตอร์โดย GungHo Online Entertainment จะวางขายในเดือนเมษายน 2025 บน Nintendo Switch, PlayStation 4, Windows, Xbox One</p>\n<p>ที่มา - <a href=\"https://blog.playstation.com/2025/03/18/lunar-remastered-collection-bringing-new-fans-to-an-old-favorite/\">PlayStation Blog</a></p>\n<p><img src=\"https://blog.playstation.com/tachyon/2025/03/79f9edcc7e9ae34f1791eeac2caeb5c6b0232466.jpเ\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/029fcf7463ea088d2f82604691383717.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ea4759a963d08fd64848792230dea936.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f523083e54c76d7204c8f5f6e1340965.jpg\" /></p>\n</div></div></div><div><div>Topics: </div><div><div><a href=\"/topics/gungho\">GungHo</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e87418bfa558f23c002ddf2ed8984e1de0b4ddbc2cce02985152d97fe414447","category":"Thai"}