{"title":"Shein ยื่นไฟลิ่งเตรียมเข้าตลาดหุ้นแล้ว โดยเลือกเข้าตลาดหุ้นลอนดอนแทนสหรัฐอเมริกา","link":"https://www.blognone.com/node/140563","date":1719294802000,"content":"<div><div><div><p>Shein แพลตฟอร์มสินค้าแฟชั่นออนไลน์รายใหญ่ ได้ยื่นเอกสารไฟลิ่งแบบ Confidential เพื่อเตรียมนำหุ้นบริษัทซื้อขายในตลาดหลักทรัพย์ลอนดอนแล้ว โดยเอกสารไฟลิ่งดังกล่าวยังไม่มีการเปิดเผยรายละเอียดข้อมูลทางการเงินต่อสาธารณะ</p>\n<p>เดิม Shein มีแผนนำบริษัทเข้าตลาดหุ้นในสหรัฐตั้งแต่ปลายปีที่แล้ว แต่ถูกหน่วยงานกำกับดูแลสอบสวนในเรื่องซัพพลายเชน ภาษีนำเข้าสินค้า และอีกหลายประเด็น จึงทำให้บริษัทตัดสินใจย้ายมาเข้าตลาดหุ้นที่สหราชอาณาจักรแทน</p>\n<p>Shein ก่อตั้งในประเทศจีน และย้ายมาจดทะเบียนสำนักงานใหญ่ที่สิงคโปร์เมื่อปี 2021 โดยซัพพลายเชนส่วนใหญ่ของบริษัทยังอยู่ในประเทศจีน จึงทำให้เป็นที่จับตามองของหน่วยงานกำกับดูแลในสหรัฐ</p>\n<p>Donald Tang ประธาน Shein เคยให้สัมภาษณ์ก่อนหน้านี้ว่าแผนการนำบริษัทเข้าตลาดหุ้น ไม่ใช่เรื่องของการเพิ่มเงินทุน แต่เป็นการทำให้บริษัทเปิดเผยข้อมูลต่อสาธารณะมากขึ้น</p>\n<p>ที่มา: <a href=\"https://www.cnbc.com/2024/06/24/shein-files-for-london-ipo.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/6bf0e49b7ec72cc972938ade77730226.png\" /></p>\n</div></div></div><div><div>Topics: </div><div><div><a href=\"/topics/shein\">Shein</a></div><div><a href=\"/topics/ipo\">IPO</a></div><div><a href=\"/topics/uk\">UK</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59971384e801b05508fd28d062b3efad41b85217f45410d4412c41bd61c9a9b8","category":"Thai"}