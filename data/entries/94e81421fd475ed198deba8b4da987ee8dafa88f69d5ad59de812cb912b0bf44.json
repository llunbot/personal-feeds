{"title":"ก.ล.ต. สหรัฐฯ ตั้งข้อหา CISO บริษัท SolarWinds ฐานละเลยหน้าที่จากเหตุถูกแฮก ออกรายงานคลุมเครือ","link":"https://www.blognone.com/node/136481","date":1698718427000,"content":"<div><div><div><p>ก.ล.ต. สหรัฐฯ (SEC) ประกาศตั้งข้อหาแก่บริษัท SolarWinds และ Timothy G. Brown CISO ของบริษัท จากเหตุการณ์ที่บริษัทถูก<a href=\"https://www.blognone.com/node/120097\">แฮกฝังโค้ดในซอฟต์แวร์</a> ส่งผลต่อเนื่องให้<a href=\"https://www.blognone.com/node/120144\">องค์กรลูกค้าถูกแฮกตามไปด้วย</a></p>\n<p>SEC ระบุว่าวิศวกรของบริษัทเตือน Brown แล้วว่าเครือข่ายของบริษัทปล่อยให้มีการเข้าถึงอย่างไม่ปลอดภัยนัก และหากคนร้ายเจาะเข้ามาได้ก็ตรวจจับได้ยาก แม้ Brown จะได้รับรายงานแต่ก็ไม่แก้ไขหรือแจ้งเรื่องต่อภายในบริษัทให้มีการแก้ไข</p>\n<p>ข้อหาที่ SEC แจ้งนั้นมีตั้งแต่การชี้นำผิดในการเสนอขายหุ้นของ SolarWinds โดยอ้างว่ามีกระบวนการรักษาความปลอดภัยภายในเกินจริง และข้อหาที่ Brown ไม่ปกป้องทรัพย์สินสำคัญของบริษัท รวมถึงไม่แจ้งผู้ถือหุ้นต่อความเสี่ยงที่เกิดขึ้น</p>\n<p>ที่มา - <a href=\"https://www.sec.gov/news/press-release/2023-227\">SEC</a></p>\n<p><img src=\"https://www.blognone.com/sites/default/files/externals/2993283fd2a4a4803698d6b681ee3154.png\" /></p>\n</div></div></div><div><div>Topics: </div><div><div><a href=\"/topics/sec\">SEC</a></div><div><a href=\"/topics/solarwinds\">SolarWinds</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94e81421fd475ed198deba8b4da987ee8dafa88f69d5ad59de812cb912b0bf44","category":"Thai"}