{"title":"Angry Birds ลง Android Automotive, กูเกิลจัด Tier แอพในรถยนต์ แยกตามความพร้อม","link":"https://www.blognone.com/node/139791","date":1715874181000,"content":"<div><div><div><p>กูเกิลประกาศรองรับแอพเพิ่มเติมบน Android Automotive ได้แก่แอพกลุ่มสตรีมมิ่ง Max, Peacock และเกม Angry Birds ที่สามารถเล่นได้ตอนรถจอด</p>\n<p>ส่วน Android Auto ที่เป็นการส่งภาพจากมือถือขึ้นจอ รองรับแอพ Uber Driver สำหรับคนขับรถแล้ว เท่ากับว่าคนขับ Uber จะสามารถรับงานผู้โดยสารและดูการนำทางได้จากจอใหญ่ของรถยนต์ แทนที่จะเป็นจอมือถือแบบเดิม</p>\n<p><img alt=\"No Description\" src=\"https://www.blognone.com/sites/default/files/externals/f30d5dfd9aafb3c6c518c959d30241ed.jpeg\" /></p>\n<p>นอกจากนี้ กูเกิลยังประกาศจัด \"ระดับ\" ของแอพที่ใช้งานในรถเป็น 3 tiers ตามคุณภาพของแอพ ได้แก่</p>\n<ul>\n<li><strong>Tier 3: Car ready</strong> ระดับพื้นฐาน คือ แอพสามารถทำงานบนจอใหญ่ (เหมือนรันบนแท็บเล็ต) พร้อมใช้งานตอนรถจอด โดยที่นักพัฒนาแอพไม่ต้องทำอะไรเพิ่มจากเดิม</li>\n<li><strong>Tier 2: Car optimized</strong> เพิ่มฟีเจอร์เฉพาะสำหรับการใช้งานในรถบางอย่างเข้ามา รองรับการใช้งานตอนขับหรือตอนจอด แอพส่วนใหญ่ในปัจจุบันอยู่ระดับนี้</li>\n<li><strong>Tier 1: Car differentiated</strong> แอพที่ออกแบบมาเพื่อใช้ในรถยนต์โดยเฉพาะ ออกแบบมาสำหรับหน้าจอรถยนต์แต่ละจอที่แตกต่างกันไป โดยเฉพาะในรถยนต์ระดับพรีเมียมที่มีหลายจอ</li>\n</ul>\n<p>สำหรับแอพกลุ่ม Tier 3 กูเกิลยังเริ่มโปรแกรมชื่อ <a href=\"https://developer.android.com/training/cars/car-ready-mobile-apps\">Car ready mobile apps</a> เพื่อส่งเสริมให้นักพัฒนาปรับแอพให้ได้ตามมาตรฐาน Tier 3 แล้วกูเกิลจะนำไปดันต่อให้ด้วย</p>\n<p>ที่มา - <a href=\"https://android-developers.googleblog.com/2024/05/android-for-cars-bringing-more-apps-to-cars.html\">Android Developers</a></p>\n<p>แอพหมวดต่างๆ ที่กูเกิลอนุญาตให้ใช้ในรถยนต์ โดยแยกเป็น Android Auto (ประมวลผลจากสมาร์ทโฟน) และ Cars with Google built-in (Android Automotive คือเป็นระบบปฏิบัติการฝังในรถเลย)</p>\n<p><img alt=\"No Description\" src=\"https://www.blognone.com/sites/default/files/externals/384aa9b8253048fb728beecc8736d0a1.png\" /></p>\n</div></div></div><div><div>Topics: </div><div><div><a href=\"/topics/angry-birds\">Angry Birds</a></div><div><a href=\"/topics/android-auto\">Android Auto</a></div><div><a href=\"/topics/android-automotive\">Android Automotive</a></div><div><a href=\"/topics/google\">Google</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1507536bf2d1da5c924ceecbb02b28fb8ed7e829ac4954aee7dd79eda30b03bf","category":"Thai"}