{"title":"ชัดเจนแล้ว Phil Spencer บอก The Elder Scrolls 6 เอ็กซ์คลูซีฟ Xbox ไม่ลง PlayStation","link":"https://www.blognone.com/node/125880","date":1637133294000,"content":"<div><div><div><p>Phil Spencer หัวหน้าทีม Xbox ให้สัมภาษณ์กับ GQ เนื่องในโอกาสครบรอบ 20 ปีของ Xbox ในหลายประเด็น แต่ประเด็นหนึ่งที่สำคัญคือ ตอบคำถามเรื่องแพลตฟอร์มของ The Elder Scrolls 6 ว่าตกลงแล้วจะเป็นอย่างไรกันแน่</p>\n<p>คำตอบของ Spencer พูดออกมาชัดเจนแล้วว่า The Elder Scrolls 6 รวมถึงเกมอื่นๆ ของไมโครซอฟท์และ Bethesda จะเป็นเอ็กซ์คลูซีฟของแพลตฟอร์ม Xbox (หมายรวมถึงพีซีด้วย) ซึ่งไม่ใช่คำตอบที่ผิดคาดเท่าไรนัก เพราะ<a href=\"https://www.blognone.com/node/123163\">เกม Starfiled ของ Bethesda ก็เป็นเอ็กซ์คลูซีฟ Xbox เช่นกัน</a></p>\n<p>Spencer ยังขยายความว่าเกมของไมโครซอฟท์จะเป็น \"ประสบการณ์ Xbox ครบวงจร\" ซึ่งนับรวมตั้งแต่ Xbox Live, Game Pass, Cloud Gaming ไปจนถึงรายชื่อเพื่อนบน Xbox สำหรับเล่นเกมร่วมกัน</p>\n<p>แฟนๆ เกมค่าย Bethesda ที่อาจยังพอมีความหวังอยู่ลึกๆ ว่า The Elder Scrolls 6 จะมีให้เล่นบน PlayStation ด้วย (ยุคนั้นอาจเป็น PS6?) ก็คงต้องตัดใจกันตั้งแต่ตอนนี้แล้ว</p>\n<p><img src=\"https://www.blognone.com/sites/default/files/externals/0d80c76da8686ccf2cae2c5b1264c8ea.jpg\" /></p>\n<p>ที่มา - <a href=\"https://www.gq-magazine.co.uk/culture/article/xbox-phil-spencer-todd-howard-interview\">GQ</a> via <a href=\"https://arstechnica.com/gaming/2021/11/sorry-playstation-owners-elder-scrolls-vi-will-be-an-xbox-pc-exclusive/\">Ars Technica</a></p>\n</div></div></div><div><div>Topics: </div><div><div><a href=\"/topics/the-elder-scrolls\">The Elder Scrolls</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6321151ecefb34df3c3ca9caf5baddf75fca743d555075fa210b2dd081e6863","category":"Thai"}