{"title":"Confluence เพิ่มฟีเจอร์ Database แยกส่วนการเก็บข้อมูล-นำเสนอข้อมูลออกจากกัน","link":"https://www.blognone.com/node/143177","date":1731895935000,"content":"<div><div><div><p>Confluence เพิ่มฟีเจอร์ใหม่ที่เรียกว่า Confluence database ซึ่งก็คือ... การเปลี่ยน Confluence ให้เป็นฐานข้อมูล</p>\n<p>เดิมทีนั้น Confluence ถูกใช้เก็บข้อมูล-คลังความรู้ในรูปหน้าเอกสาร (page) ที่เก็บลงในฐานข้อมูลอีกต่อหนึ่งอยู่แล้ว แต่การมาถึงของฟีเจอร์ database ทำให้ข้อมูลที่เก็บใน Confluence ไม่จำเป็นต้องปรากฏตัวในรูปของ page เสมอไป (แยกส่วน data storage กับ presentation ออกจากกัน) เราสามารถนำข้อมูลจากภายนอก Confluence เช่น Jira, CSV, HTML เข้ามาเก็บลง Confluence database ได้โดยตรง แล้วเลือกนำเสนอข้อมูลเหล่านั้นเป็น page ในรูปแบบเทมเพลตที่แตกต่างกันได้</p>\n<p>Atlassian บอกว่าฟีเจอร์นี้ทำให้ข้อมูลขององค์กรถูกรวมศูนย์อยู่ที่เดียว หยิบจับมาใช้งานได้สะดวก อัพเดตใหม่เสมอจากแหล่งต้นทาง ลดปัญหาเก็บข้อมูลซ้ำซ้อน และลดกระบวนการเก็บข้อมูลที่ใช้มนุษย์ลงได้</p>\n<p>ที่มา - <a href=\"https://www.atlassian.com/blog/confluence/confluence-databases-are-here\">Atlassian</a></p>\n<p><img alt=\"No Description\" src=\"https://www.blognone.com/sites/default/files/externals/d206ea52c079c8af944715eb3d99a8aa.png\" /></p>\n</div></div></div><div><div>Topics: </div><div><div><a href=\"/topics/confluence\">Confluence</a></div><div><a href=\"/topics/atlassian\">Atlassian</a></div><div><a href=\"/topics/database\">Database</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22b0172e063f5a88ce66fc586a73611f4d59ccd99cacd5e5251a54b22efe0cb1","category":"Thai"}