{"title":"Airbnb รายงานผลประกอบการ มูลค่าการจองในแพลตฟอร์มโต 13%","link":"https://www.blognone.com/node/135121","date":1691110946000,"content":"<div><div><div><p>Airbnb รายงานผลประกอบการของไตรมาสที่ 2 ปี 2023 มีมูลค่าการจองในแพลตฟอร์ม (Gross Booking) เพิ่มขึ้น 13% เทียบกับไตรมาสเดียวกันในปีก่อนเป็น 19.1 พันล้านดอลลาร์ มีจำนวนคืนและกิจกรรมรวม 115.1 ล้านครั้ง เพิ่มขึ้น 11%</p>\n<p>ส่วนที่เป็นรายได้ของ Airbnb อยู่ที่ 2,484 ล้านดอลลาร์ เพิ่มขึ้น 18% และมีกำไรสุทธิตามบัญชี GAAP 650 ล้านดอลลาร์</p>\n<p>Brian Chesky ซีอีโอ Airbnb ให้ข้อมูลในช่วงแถลงผลประกอบการ ว่าบริษัทยังเห็นโอกาสเพิ่มรายได้อีกหลายช่องทาง เช่น การซื้อสิ่งต่าง ๆ ในขณะพักที่โรงแรมหรือรีสอร์ท ซึ่ง Airbnb ยังไม่มีตัวเลือกนี้ให้กับลูกค้าตอนนี้ ส่วนการนำ GPT-4 มาใช้กับแพลตฟอร์ม ตอนนี้เห็นผลที่ดีในส่วนของงานบริการลูกค้า ซึ่งอาจลดการใช้คนได้ในอนาคต</p>\n<p>ที่มา: <a href=\"https://www.cnbc.com/2023/08/03/airbnb-abnb-q2-earnings-report-2023.html\">CNBC</a></p>\n<p><img src=\"https://www.blognone.com/sites/default/files/externals/8063ae34c15f4e201a632a4d52c27a74.png\" alt /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44535c7c8e4c12010523dd0030eee1e3ec3acc60e16698b911aaf3ca5b10c68e","category":"Thai"}