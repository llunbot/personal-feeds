{"title":"[ลือ] NVIDIA จะเปิดตัวซีพียู Arm สำหรับพีซีในเดือนกันยายน 2025","link":"https://www.blognone.com/node/142926","date":1730686648000,"content":"<div><div><div><p>เว็บข่าววงการอิเล็กทรอนิกส์ของไต้หวัน DigiTimes รายงานข่าวว่า NVIDIA จะเปิดตัวซีพียู Arm สำหรับพีซีคอนซูเมอร์ในเดือนกันยายน 2025 และจะวางขายจริงในเดือนมีนาคม 2026</p>\n<p>ประเด็นเรื่อง NVIDIA อยากทำซีพียูสำหรับพีซีเป็นสิ่งที่มีข่าวออกมาสักระยะ ถึงขั้น <a href=\"https://www.blognone.com/node/140043\">Michael Dell เคยหลุดปากพูดเองในการสัมภาษณ์พร้อมกับ Jensen Huang</a> ว่าเราจะได้เห็นซีพียู NVIDIA ในตลาดพีซีปีหน้า 2025</p>\n<p>NVIDIA มีประสบการณ์ทำซีพียู Arm คอนซูเมอร์ในแบรนด์ Tegra โดยอุปกรณ์ที่ใช้แพร่หลายที่สุดคือ Nintendo Switch (<a href=\"https://www.blognone.com/node/42308\">เคยทำชิป Tegra ให้ Surface RT แต่ไม่ประสบความสำเร็จ</a>) นอกจากนี้ยังมี<a href=\"https://www.blognone.com/node/122153\">ซีพียูฝั่งเซิร์ฟเวอร์ตระกูล Grace มาตั้งแต่ปี 2021</a> ก็น่าจะมีความพร้อมพอสมควรสำหรับการทำซีพียู Arm บนพีซี ลักษณะเดียวกับ Snapdragon X ของฝั่ง Qualcomm</p>\n<p>ที่มา - <a href=\"https://www.digitimes.com/news/a20241031PD219.html\">DigiTimes</a> via <a href=\"https://www.notebookcheck.net/Nvidia-plans-first-consumer-CPU-launch-for-2025-targeting-high-end-PC-market.912491.0.html\">Notebookcheck</a></p>\n<p><img alt=\"No Description\" src=\"https://www.blognone.com/sites/default/files/externals/2087db393c5cfd024721ce7aa0d0959f.jpeg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/rumors\">Rumors</a></div><div><a href=\"/topics/arm-pc\">ARM PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8860ab8060d9a5b659a8a6a9d3d4795d74f36a1fb796f595f69e20b4736494a4","category":"Thai"}