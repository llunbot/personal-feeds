{"title":"[ไม่ยืนยัน] ทีมงาน DOGE ของ Elon Musk พยายามย้ายระบบประกันสหรัฐฯ ออกจาก COBOL กำหนดเวลาไม่ถึงปี","link":"https://www.blognone.com/node/145561","date":1743386275000,"content":"<div><div><div><p>เว็บไซต์ WIRED อ้างแหล่งข่าวไม่เปิดเผยตัวตนระบุว่าทีมงาน DOGE ที่ตอนนี้อยู่ภายใต้ Elon Musk กำลังพยายามเข้าไปย้ายโค้ดระบบประกันสังคม จากเดิมเป็น COBOL เป็นสู่ภาษายุคใหม่กว่า เช่นจาวา โดยวางแผนจะทำให้เสร็จภายในเวลาไม่ถึงปี</p>\n<p>ตอนนี้ประชาชนสหรัฐฯ รับเงินจากระบบประกันสังคมรวม 67 ล้านคน คิดเป็นเป็นสวัสดิการปีละ 930,000 ล้านดอลลาร์ หากระบบมีปัญหาจนทำให้กระบวนการจ่ายเงินล่าช้าก็จะส่งผลกระทบกับคนจำนวนมาก กระบวนการย้ายระบบขนาดใหญ่เช่นนี้มักใช้ระยะเวลาหลายปี ที่ผ่านมาประกันสังคมสหรัฐฯ เคยพยายามย้ายโค้ดมาตั้งแต่ปี 2017 แต่จนตอนนี้ก็ยังไม่สำเร็จ</p>\n<p>ระบบภายในของประกันสังคมสหรัฐฯ ประกอบไปด้วยแอปพลิเคชั่นย่อยนับร้อยตัว <a href=\"https://oig.ssa.gov/congressional-testimony/2016-07-14-newsroom-congressional-testimony-july14-ssa-modernization/\">เฉพาะโค้ด COBOL เองก็มีขนาด 60 ล้านบรรทัด</a> และยังมีระบบอื่นที่ใช้แพลตฟอร์มเก่าๆ อีกนับล้านบรรทัด ตัวประกันสังคมเองพยายามพอร์ตโค้ดมานาน แต่ใช้นโยบายแบบ \"ทำเท่าที่ทำได้\" ทำให้ระบบแกนกลางยังเป็น COBOL มาตลอด โดยเฉพาะระบบฐานข้อมูลของตัวเองที่ชื่อว่า Master Data Access Method (MADAM)</p>\n<p>Elon เคยนำข้อมูลในระบบของประกันสังคมสหรัฐฯ มาโชว์แล้วพยายามบอกว่าระบบนี้ทำงานผิดพลาดจำนวนมาก เช่น มีคนอายุ 150 ปีในระบบ ซึ่งน่าจะเป็นความเข้าใจผิดเนื่องจากระบบวันที่ใน COBOL นั้นเลือกวันที่ศูนย์เป็น 20 พฤษภาคม 1875 ทำให้เมื่อมีบุคคลที่ไม่ได้ใส่วันเกิดก็จะมีอายุ 150 ปี</p>\n<p>ที่มา - <a href=\"https://arstechnica.com/tech-policy/2025/03/what-could-possibly-go-wrong-doge-to-rapidly-rebuild-social-security-codebase/\">ArsTechnica</a></p>\n<p><img src=\"https://www.blognone.com/sites/default/files/externals/f757ea34006c8eee12589ba1714a84fa.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/doge\">DOGE</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85c62bd9d2000f550e037d85b6f073a5c07fd0a0f0ac7583440b51632d0481a6","category":"Thai"}