{"title":"The Blood of Dawnwalker เกมใหม่ของผู้กำกับ The Witcher 3 โชว์เทรลเลอร์แรก แวมไพร์ในยุโรปยุคกลาง","link":"https://www.blognone.com/node/144106","date":1736859064000,"content":"<div><div><div><p><a href=\"https://www.blognone.com/node/127225\">Rebel Wolves ค่ายเกมของ Konrad Tomaszkiewicz ผู้กำกับเกม The Witcher 3</a> เปิดตัวเทรลเลอร์แรกของ<a href=\"https://www.blognone.com/node/143671\">เกม The Blood of Dawnwalker</a> เกมแรกของค่ายที่จะอยู่ใน<a href=\"https://www.blognone.com/node/137686\">จักรวาล Dawnwalker ของตัวเอง</a></p>\n<p>เทรลเลอร์แรกของ The Blood of Dawnwalker เป็นภาพยนตร์ที่แสดงให้เห็นโลกของเกมเป็นยุโรปยุคกลางที่มืดหม่น มีชนเผ่าลักษณะเหมือนแวมไพร์ สามารถให้เลือดของตัวเองเพื่อปลุกชีพคนตายได้ ฝั่งเกมเพลย์มีโชว์สั้นๆ ว่าเป็นแนวแอคชั่นกึ่งๆ ปีนตึกแบบ Assassin's Creed และมีฉากต่อสู้กับศัตรูขนาดใหญ่ รายละเอียดของเกมเพลย์จะประกาศเพิ่มเติมในช่วงฤดูร้อนกลางปี 2025</p>\n<p>เกมพัฒนาบน Unreal Engine 5 วางขายบนพีซี, PS5, Xbox Series X|S</p>\n<p>ที่มา - <a href=\"https://www.videogameschronicle.com/news/the-witcher-3-director-reveals-new-open-world-rpg-the-blood-of-dawnwalker/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/48d0aaf73325ab83531ef52059ca2c25.jpg\" /></p>\n<blockquote><p>Things will be different now.For all of you.<a href=\"https://twitter.com/hashtag/Dawnwalker?src=hash&amp;ref_src=twsrc%5Etfw\">#Dawnwalker</a> <a href=\"https://t.co/DBLjQa3cKF\">pic.twitter.com/DBLjQa3cKF</a></p>\n<p>— Dawnwalker (@DawnwalkerGame) <a href=\"https://twitter.com/DawnwalkerGame/status/1878921463710818648?ref_src=twsrc%5Etfw\">January 13, 2025</a></p></blockquote>\n</div></div></div><div><div>Topics: </div><div><div><a href=\"/topics/dawnwalker\">Dawnwalker</a></div><div><a href=\"/topics/rebel-wolves\">Rebel Wolves</a></div><div><a href=\"/topics/games\">Games</a></div><div><a href=\"/topics/the-witcher\">The Witcher</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cbc4bfa154bb9a3879691bc56e31f617cceb00bfbfaa2c0380326bf176b3962","category":"Thai"}