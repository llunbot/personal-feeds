{"title":"Call of Duty: Black Ops 6 ประกาศวันทดสอบ Early Access, สมาชิก Game Pass ได้เล่นด้วย","link":"https://www.blognone.com/node/140902","date":1721099827000,"content":"<div><div><div><p>เกม Call of Duty ภาคใหม่ของปีนี้คือ Black Ops 6 ประกาศวันเปิดทดสอบ</p>\n<ul>\n<li><strong>Early Access</strong> สำหรับกลุ่มที่พรีออเดอร์เกม จะได้สิทธิเล่นก่อนใคร 30 สิงหาคม - 3 กันยายน</li>\n<li><strong>Open Beta</strong> สำหรับผู้เล่นทั่วไป 6-9 กันยายน</li>\n</ul>\n<p>ประเด็นที่น่าสนใจคือสมาชิก Game Pass <a href=\"https://www.blognone.com/node/140008\">ที่ก่อนหน้านี้ยืนยันแล้วว่าจะได้เล่นเกมนี้ตั้งแต่วันแรก</a> จะได้สิทธิเล่นช่วง Early Access ด้วย ถือเป็นสิทธิประโยชน์สำคัญอีกอย่างที่ไมโครซอฟท์หวังเรียกลูกค้าให้มาสมัครสมาชิก Game Pass มากขึ้น</p>\n<p>ในอดีตนั้น Activision ค่อนข้างสนิทและมีสายสัมพันธ์อันดีกับ PlayStation ทำให้<a href=\"https://www.blognone.com/node/130470\">เกม Call of Duty ภาคก่อนๆ จะเปิดให้เล่นบน PlayStation ก่อนแพลตฟอร์มอื่น</a> หรือ<a href=\"https://www.blognone.com/node/119206\">มีโหมดพิเศษที่เป็น time exclusive เฉพาะผู้เล่น PlayStation</a></p>\n<p>แต่หลังจากไมโครซอฟท์ซื้อกิจการ Activision เสร็จเมื่อปีที่แล้ว ตอนนี้สถานการณ์จึงพลิกกลับ และกลายเป็นสมาชิก Game Pass ที่ได้สิทธิพิเศษเหล่านี้แทน (ผู้เล่น PlayStation ยังได้สิทธิเล่นตั้งแต่วัน Early Access อยู่หากพรีออเดอร์เกมเอาไว้ เช่นเดียวกับบนแพลตฟอร์มอื่นๆ)</p>\n<p>ที่มา - <a href=\"https://www.callofduty.com/blog/2024/07/call-of-duty-black-ops-6-mp-beta-dates-revealed\">Call of Duty</a></p>\n<p><img alt=\"No Description\" src=\"https://www.blognone.com/sites/default/files/externals/57a6bffee77a869db0a0c1be1e55376e.jpg\" /></p>\n<blockquote><p>Squad, assemble!Play the Open Beta early with pre-order or Game Pass on August 30: <a href=\"https://t.co/HDQIMyjUd8\">https://t.co/HDQIMyjUd8</a> <a href=\"https://t.co/FeIYtFaLc9\">pic.twitter.com/FeIYtFaLc9</a></p>\n<p>— Xbox (@Xbox) <a href=\"https://twitter.com/Xbox/status/1812925135332250090?ref_src=twsrc%5Etfw\">July 15, 2024</a></p></blockquote>\n<p>ตัวอย่างประกาศของเกมภาคก่อนๆ</p>\n<p><img src=\"https://www.blognone.com/sites/default/files/externals/775bfc8032aff90371a07e5b24bb7cb2.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/activision\">Activision</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5615249f26cc1f7d44933e4985d06a400e34a35555c01060b0d76622322f7758","category":"Thai"}