{"title":"สาย USB/Lightning จาก O.MG ใช้ดักข้อมูลคีย์บอร์ด ส่งให้แฮกเกอร์ผ่าน Wi-Fi ได้ในตัว","link":"https://www.blognone.com/node/124572","date":1630645701000,"content":"<div><div><div><p>กลุ่ม Hak5 เปิดตัวสาย USB/Lightning ที่สามารถดึงข้อมูลคีย์บอร์ดออกจากเครื่องของเหยื่อส่งกลับไปยังคนร้ายผ่านทาง Wi-Fi ได้ โดยคนร้ายเพียงแค่ใช้โทรศัพท์เชื่อมต่อกับสาย USB ในระยะทำการ Wi-Fi เท่านั้น</p>\n<p>สายสัญญาณเพื่อดักฟังข้อมูลคีย์บอร์ดเป็นอุปกรณ์ที่ NSA ใช้ส่งให้สายลับเพื่อดักฟังข้อมูล <a href=\"https://www.blognone.com/node/52029\">โดยเอกสารที่ Edward Snowden เปิดเผยออกมาคือ SURLYSPAWN</a> ที่สามารถแปลงข้อมูลคีย์บอร์ดเป็นสัญญาณวิทยุได้ แต่เป็นคลื่นความถี่เฉพาะ ไม่ใช่ Wi-Fi ที่ใช้งานได้ง่ายแบบสาย O.MG ครั้งนี้</p>\n<p>สาย O.MG มีเว็บเซิร์ฟเวอร์ในตัว และสามารถเก็บข้อมูลคีย์บอร์ดไว้ได้ถึง 650,000 คีย์ มีทั้งสายแบบ USB-A, USB-C, Lightning และยังสามารถแทรกคีย์เข้าไปแทนเหยื่อเพื่อรันสคริปต์ในเครื่องของเหยื่อได้อีกด้วย ราคาสายเริ่มที่ 119.99 ดอลลาร์</p>\n<p><img src=\"https://www.blognone.com/sites/default/files/externals/8d9f12cfce9a6f9aeee7d6f1c3dc74f2.jpg\" /></p>\n<p>ที่มา - <a href=\"https://shop.hak5.org/products/o-mg-cable-usb-a\">Hak5</a></p>\n<p><img src=\"https://www.blognone.com/sites/default/files/externals/8c9c319d05aa49723aed5e67878cf8f7.jpg\" /></p>\n<p>ภาพแคตตาล็อก SURLYSPAWN จากกลุ่ม ANT ภายใน NSA ระบุฟีเจอร์การดักฟังข้อมูลคีย์บอร์ดจากคีย์บอร์ดแบบ USB และ PS/2 แล้วส่งออกมาเป็นสัญญาณวิทยุ</p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/usb\">USB</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55f8cc69b4d147db9803c452b2eb2615e236011fc671d56f0646687f6618c141","category":"Thai"}