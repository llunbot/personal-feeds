{"title":"อิตาลีสั่งบล็อคการใช้ ChatGPT ในประเทศ ข้อหา OpenAI เก็บข้อมูลส่วนบุคคลไปเทรน","link":"https://www.blognone.com/node/133252","date":1680265299000,"content":"<div><div><div><p>GPDP หน่วยงานคุ้มครองความเป็นส่วนตัวของประเทศอิตาลี สั่งแบนการใช้งาน ChatGPT ในประเทศอิตาลีแล้ว ด้วยข้อหาเก็บข้อมูลผู้ใช้งานในอิตาลีเพื่อไปเทรนโมเดล โดยไม่เป็นไปตามกฎหมายคุ้มครองข้อมูลส่วนตัว GDPR ของยุโรป</p>\n<p>GPDP จึงสั่งให้แบนการใช้งาน ChatGPT ก่อนชั่วคราว แล้วจะเข้าสอบสวนวิธีการเก็บข้อมูลของ OpenAI ต่อไปว่าถูกต้องแค่ไหน นอกจากนี้ยังมีประเด็นที่ GPDP ต้องการตรวจสอบด้วยว่า OpenAI มีวิธีตรวจสอบอายุของผู้ใช้งานว่าเกิน 13 ปีจริงๆ ได้อย่างไร</p>\n<p>GPDP ยังยก<a href=\"https://www.blognone.com/node/133161\">กรณี ChatGPT มีบั๊กแสดงข้อมูลของบุคคลอื่น</a> ซึ่งทาง OpenAI ชี้แจงว่าเป็นบั๊กของ Redis ฐานข้อมูลที่ใช้งาน</p>\n<p>OpenAI มีเวลาชี้แจงข้อมูลมายัง GPDP ภายใน 20 วัน และมีโทษปรับสูงสุด 20 ล้านยูโร หรือ 4% ของรายได้ทั่วโลก</p>\n<p>ที่มา - <a href=\"https://www.gpdp.it/web/guest/home/docweb/-/docweb-display/docweb/9870847\">GPDP (ภาษาอิตาลี)</a>, <a href=\"https://www.politico.eu/article/italian-privacy-regulator-bans-chatgpt/amp/\">Politico</a></p>\n<p><img alt=\"No Description\" src=\"https://www.blognone.com/sites/default/files/externals/65c247fa3190cabe8665d349c119f4bb.jpg\" /></p>\n</div></div></div><div><div>Topics: </div><div><div><a href=\"/topics/italy\">Italy</a></div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/gdpr\">GDPR</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dc3981411e2ea96967c5136dba42aa3eb09574742c5522a7038e6c586cff2fa","category":"Thai"}