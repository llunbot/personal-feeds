{"title":"TikTok ฟ้องรัฐมอนแทนา ให้ยกเลิกกฎหมายแบน TikTok","link":"https://www.blognone.com/node/133949","date":1684798712000,"content":"<div><div><div><p>ต่อเนื่องจากที่รัฐมอนแทนา <a href=\"https://www.blognone.com/node/133882\">ออกกฎหมายแบน TikTok</a> มีผลทั้งรัฐ ทำให้เป็นรัฐแรกในสหรัฐอเมริกาที่แบนแอปนี้ เรื่องถัดมาก็ไม่เกินคาดเดา โดย TikTok ได้ยื่นฟ้องศาลรัฐมอนแทนาให้ยกเลิกกฎหมายดังกล่าว ระบุว่าข้อกล่าวหาที่บอกว่าแอปเก็บข้อมูลผู้ใช้งาน และส่งต่อให้รัฐบาลจีน ไม่เป็นความจริง รวมทั้งรัฐมอนแทนาก็ไม่มีหลักฐานชัดเจนมายืนยันข้อกล่าวหานี้</p>\n<p>ทนายความตัวแทนของ ByteDance บริษัทแม่ของ TikTok ยังระบุว่าคำสั่งแบนแอปนี้เป็นการละเมิดเสรีภาพในการแสดงออกความเห็น ซึ่งเป็นสิทธิพื้นฐานตามรัฐธรรมนูญ</p>\n<p>คำสั่งแบน TikTok ของรัฐมอนแทนาจะมีผลบังคับใช้ในวันที่ 1 มกราคม 2024 จึงยังมีเวลาสำหรับการพิจารณาข้อร้องเรียนดังกล่าว</p>\n<p>ที่มา: <a href=\"https://www.cnbc.com/2023/05/22/tiktok-sues-montana-over-app-ban.html\">CNBC</a> ภาพ <a href=\"https://www.flickr.com/photos/archerwl/6196165746/\">Flickr: archerwl</a></p>\n<p><img alt=\"No Description\" src=\"https://www.blognone.com/sites/default/files/externals/bbac25d58480cf93d0da2bc28a778e27.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/law\">Law</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd841f02f617739a1e651f0eaa7845f3c662e20dcf60401dbf548f10ca7f053e","category":"Thai"}