{"title":"Microsoft เผยแพร่งานวิจัย VASA-1 โมเดล AI สร้างวิดีโอคนพูดแบบเรียลไทม์ ด้วยอินพุท 1 รูปภาพและไฟล์เสียง","link":"https://www.blognone.com/node/139300","date":1713489606000,"content":"<div><div><div><p>Microsoft Research เผยแพร่งานวิจัย <strong>VASA-1</strong> โมเดลสำหรับสร้างวิดีโอใบหน้าที่กำลังพูดข้อความที่กำหนด ซึ่งมีการขยับอย่างเป็นธรรมชาติ โดยใช้อินพุทเพียง รูปภาพใบหน้า 1 รูป และไฟล์เสียง เท่านั้น จุดเด่นของโมเดลนี้คือการทำงานได้แบบเรียลไทม์ ใบหน้าสามารถปรับตามได้ด้วยความหน่วง latency ที่ต่ำมาก</p>\n<p>โมเดล VASA-1 สามารถสร้างวิดีโอความละเอียด 512x512 45fps ได้หากรันออฟไลน์แบบ batch ส่วนแบบออนไลน์สตรีมมิ่งได้สูงสุดที่ 40fps</p>\n<p>VASA-1 ยังรองรับการใส่อินพุทเพิ่มเติมคือสัญญาณลักษณะที่ต้องการ เช่น ตำแหน่งดวงตา, การขยับใบหน้า, การแสดงออกอารมณ์ ในงานวิจัยยังทดสอบยังใช้ VASA กับรูปภาพวาดเช่น Mona Lisa ให้พูดในภาษาอื่นที่ไม่ใช่ภาษาอังกฤษ ซึ่งทั้งหมดไม่มีในชุดข้อมูลเทรน ก็ได้ผลลัพธ์ออกมาดีเช่นกัน</p>\n<p>อ่านถึงตรงนี้ก็คงเพิ่มความกังวลกันขึ้นไปอีก จากก่อนหน้านี้มี <a href=\"https://www.blognone.com/node/138982\">AI สร้างเสียงเลียนแบบจาก OpenAI</a> คราวนี้มาเป็นคลิปใบหน้าแถมทำงานได้เรียลไทม์ ไมโครซอฟท์จึงให้ข้อมูลเพิ่มเติมว่า ปัจจุบันคลิปที่สร้างออกมาด้วย VASA นั้น ยังมีจุดสังเกตได้ว่าเป็นวิดีโอ AI แตกต่างจากวิดีโอของจริง อย่างไรก็ตามเมื่อประเมินจากความเสี่ยงของการนำไปใช้ในทางที่ไม่เหมาะสมแล้ว ไมโครซอฟท์จึง<strong>ไม่มีแผน</strong>ในการนำเสนอทั้งเดโม่, เผยแพร่ API หรือข้อมูลอื่นเพิ่มเติมของเทคโนโลยีนี้ จนกว่าจะมีแนวทางควบคุมการใช้งานอย่างเหมาะสม ซึ่งรวมทั้งกฎหมายกำกับดูแลด้วย</p>\n<p>ที่มา: <a href=\"https://www.microsoft.com/en-us/research/project/vasa-1/\">Microsoft Research</a></p>\n<p><img alt=\"No Description\" src=\"https://www.blognone.com/sites/default/files/externals/79e84c20af38b4e6b761522b40a68da6.jpg\" /></p>\n</div></div></div><div><div>Topics: </div><div><div><a href=\"/topics/microsoft-research\">Microsoft Research</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/video\">Video</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8b6844dfcfaa16570bc8dd85122e1f97e396eae216de85e66af27307b8dbeb7","category":"Thai"}