{"title":"ชีวิตติดลูป ไมโครซอฟท์มีปัญหากับพรินเตอร์อีกแล้ว กระทบวินโดวส์ทุกเวอร์ชัน","link":"https://www.blognone.com/node/125349","date":1634616230000,"content":"<div><div><div><p>เมื่อเดือนมิถุนายนปีนี้ <a href=\"https://www.blognone.com/node/116898\">ไมโครซอฟท์อัพเดตแพตช์ประจำเดือนที่มีบั๊กกับพรินเตอร์</a> จนต้องออก<a href=\"https://www.blognone.com/node/117002\">แพตช์แก้บั๊กตามมาอีกรอบ</a> ตามมาด้วย<a href=\"https://www.blognone.com/node/123637\">ช่องโหว่ความปลอดภัย PrintNightmare ในเดือนกรกฎาคม</a> โดย<a href=\"https://www.blognone.com/node/124162\">แพตช์แก้ตามมาในเดือนสิงหาคม</a></p>\n<p>ล่าสุดไมโครซอฟท์รายงานปัญหาว่าแพตช์ KB5005565 ของเดือนกันยายน สร้างบั๊กพรินเตอร์ใหม่อีกรอบ อาการคือจะถามหาล็อกอินบัญชีแอดมินทุกครั้งที่พยายามสั่งพิมพ์ผ่านพรินต์เซิร์ฟเวอร์ที่อยู่คนละเขตเวลากับไคลเอนต์ ไมโครซอฟท์ระบุว่าบั๊กนี้มักเกิดกับพรินเตอร์สำหรับองค์กร และไม่พบในพรินเตอร์ตามบ้านมากนัก</p>\n<p>บั๊กนี้อาจไม่ใช่บั๊กใหญ่นัก แต่กระทบกับ Windows ทุกรุ่นตั้งแต่ 7 ไล่มาจนถึง 11 รวมถึงฝั่งเซิร์ฟเวอร์คือ 2008 SP2 มาจนถึง 2022 ด้วย ตอนนี้ยังไม่มีแพตช์แพ้ และต้องรอกันถึงปลายเดือนตุลาคม</p>\n<p>ที่มา - <a href=\"https://docs.microsoft.com/en-us/windows/release-health/status-windows-10-21h1#1728msgdesc\">Microsoft</a>, <a href=\"https://www.theregister.com/2021/10/18/windows_printing/\">The Register</a></p>\n<p><img src=\"https://www.blognone.com/sites/default/files/externals/8edf3fc16a53f15f3634e46b0b7d3ff9.jpg\" /></p>\n<p>ภาพจาก <a href=\"https://store.hp.com/th-en/default/buying-guide-hp-printer\">HP</a></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div><div><a href=\"/topics/printer\">Printer</a></div><div><a href=\"/topics/bug\">Bug</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63849dea4d77f8cdf5d8e0845a6fd3185420e752137fdf14377abc74c4049af5","category":"Thai"}