{"title":"Airbnb ไตรมาส 3/2021 รายได้ในไตรมาสทำสถิติสูงสุดใหม่ จากแนวโน้มการเดินทางที่เพิ่มขึ้น","link":"https://www.blognone.com/node/125701","date":1636128637000,"content":"<div><div><div><p>Airbnb รายงานผลประกอบการของไตรมาสที่ 3 ปี 2021 รายได้ 2,237 ล้านดอลลาร์ เพิ่มขึ้น 36% เมื่อเทียบกับสองปีที่แล้วในไตรมาส 3 ปี <strong>2019</strong> (ที่เทียบกับ 2019 เพราะเป็นช่วงก่อนโควิด) และเป็นสถิติรายได้ในไตรมาสสูงสุดที่เคยมีมาของบริษัท เช่นเดียวกับกำไรสุทธิที่เพิ่มขึ้นเป็น 834 ล้านดอลลาร์ ซึ่งเป็นสถิติสูงสุดเช่นกัน</p>\n<p>แพลตฟอร์มมีจำนวนคืนที่เข้าพักรวม 79.7 ล้านครั้ง ลดลง 7% เมื่อเทียบกับสองปีก่อน ส่วนมูลค่ารวมจากการจองที่พัก (Gross Booking Value) เพิ่มขึ้น 23% จากสองปีก่อนเป็น 11.9 พันล้านดอลลาร์</p>\n<p>Airbnb บอกว่าแนวโน้มการฟื้นตัวมีความแตกต่างกันไปตามข้อกำหนดการเดินทางแต่ละพื้นที่ รวมทั้งอัตราการฉีดวัคซีน แต่บริษัทเชื่อว่าอยู่ในตำแหน่งที่โดดเด่นสำหรับรูปแบบการเดินทางที่เปลี่ยนไป</p>\n<p>ที่มา: <a href=\"https://s26.q4cdn.com/656283129/files/doc_financials/2021/q3/Airbnb_Q3-2021-Shareholder-Letter_Final.pdf\">Airbnb</a> (pdf)</p>\n<p><img src=\"https://www.blognone.com/sites/default/files/externals/c95fcc7238a5efef2f944caa24ee8717.jpg\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b0a9949b2c336696d396f22f7068682e24872627532732401a9922dc9df0808","category":"Thai"}