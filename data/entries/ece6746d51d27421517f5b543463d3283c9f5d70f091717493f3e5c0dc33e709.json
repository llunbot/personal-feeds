{"title":"ไม่ต้องบินไปเอง ค่ายมือถือรัสเซีย ซื้อลิขสิทธิ์ DeepFake หน้า Bruce Willis ไปเล่นโฆษณา","link":"https://www.blognone.com/node/124961","date":1632730874000,"content":"<div><div><div><p>ค่ายมือถือรัสเซีย MegaFon เตรียมทำโฆษณาโดยมี Bruce Willis นำแสดง แต่คราวนี้ Bruce Willis ไม่ต้องบินไปเล่นเองไกลถึงรัสเซีย เพราะบริษัทใช้นักแสดงคนอื่นเล่น แล้วซื้อลิขสิทธิ์ใบหน้าไปทำ DeepFake ใส่เป็นหน้า Bruce Willis แทน</p>\n<p>Megafon ไม่เปิดเผยว่าค่าลิขสิทธิ์ที่ต้องจ่ายมีมูลค่าเท่าไร แต่ผู้เชี่ยวชาญในวงการคาดว่าน่าจะราวๆ 1-2 ล้านดอลลาร์สหรัฐฯ โดย Megafon จ้างบริษัท Deepcake บริษัทเทคนิคพิเศษที่เชี่ยวชาญด้านการทำ DeepFake ใช้ปัญญาประดิษฐ์ (neural network) ประมวลผลคอนเทนต์ใบหน้า Bruce Willis กว่า 34,000 ชิ้น (อาจจะเป็นภาพหรือวิดีโอ) มาสร้างโมเดลใบหน้าที่แสดงสีหน้าได้สมจริงในทุกอิริยาบท มาทาบลงไปบนหน้านักแสดงที่แสดงท่าทางอีกที</p>\n<p>โฆษณาชุดนี้จะมี 15 ตอน ตอนแรกกำกับโดย Ilya Naishuller ผู้กำกับภาพยนตร์ <a href=\"https://www.imdb.com/title/tt7888964/\">Nobody</a> ที่นำแสดงโดย Bob Odenkirk จาก Better Call Saul</p>\n<p>ที่มา - <a href=\"https://www.ign.com/articles/bruce-willis-russian-commercial-deepfake\">IGN</a></p>\n</div></div></div><div><div>Topics: </div><div><div><a href=\"/topics/russia\">Russia</a></div><div><a href=\"/topics/deepfake\">DeepFake</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ece6746d51d27421517f5b543463d3283c9f5d70f091717493f3e5c0dc33e709","category":"Thai"}