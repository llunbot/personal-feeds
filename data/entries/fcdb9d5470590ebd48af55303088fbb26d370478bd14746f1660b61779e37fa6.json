{"title":"Elon Musk เรียกตัวเองเป็นผู้สนับสนุนด้านเทคโนโลยีของทำเนียบขาวบนไบโอ X","link":"https://www.blognone.com/node/144585","date":1739179037000,"content":"<div><div><div><p>Elon Musk อัปเดตตำแหน่งหน้าไบโอบน X ของเขาเป็น <strong>White House Tech Support</strong> หรือผู้สนับสนุนด้านเทคโนโลยีของทำเนียบขาว เพื่อย้ำถึงบทบาทของเขาในรัฐสภามากขึ้น ท่ามกลางความกังวลเกี่ยวกับอิทธิพลของ DOGE และความสัมพันธ์ใกล้ชิดของ Musk กับ Donald Trump ที่เพิ่มมากขึ้น</p>\n<p>หน้าที่หลักของ<a href=\"https://www.blognone.com/node/143078\">หน่วยงาน DOGE</a> และ Musk คือปรับปรุงเทคโนโลยีของรัฐบาลกลางให้ทันสมัย และประสิทธิภาพในด้านต่าง ๆ เช่น ซอฟต์แวร์ โครงสร้างพื้นฐานเครือข่าย และระบบไอทีทั่วทั้งภาครัฐ</p>\n<p>อย่างไรก็ตาม กระทรวงการคลังมีความกังวลเกี่ยวกับการเข้าถึงข้อมูลที่ละเอียดอ่อนของ DOGE ซึ่งล่าสุดชี้แจงว่า จะไม่เปิดเผยข้อมูลทางการเงินของชาวอเมริกันหลายล้านคนกับ DOGE โดยตรง และจะให้สิทธิ์เข้าถึงระบบแบบอ่านได้อย่างเดียวเท่านั้น</p>\n<p>นอกจากนั้น นักร่างกฎหมายจากพรรคเดโมแครตบอกว่า การเข้าถึงนี้อาจทำให้ DOGE มีอิทธิพลต่อการเบิกจ่ายเงินทุนของรัฐบาลกลาง รวมถึงการขอคืนภาษี และสิทธิประโยชน์ประกันสังคม</p>\n<p>ที่มา: <a href=\"https://www.businessinsider.com/elon-musk-white-house-tech-support-x-bio-doge-2025-2\">Business Insider</a></p>\n<p><img alt=\"alt=&quot;DOGE&quot;\" src=\"https://www.blognone.com/sites/default/files/externals/b8fa2c6ff916674cc8261922d3712667.png\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/x-company\">X.com</a></div><div><a href=\"/topics/politics\">Politics</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcdb9d5470590ebd48af55303088fbb26d370478bd14746f1660b61779e37fa6","category":"Thai"}