{"title":"ตำรวจเกาหลีใต้สอบสวน Telegram ในกรณีอาชญากรรมทางเพศจาก Deepfake","link":"https://www.blognone.com/node/141783","date":1725274781000,"content":"<div><div><div><p>สำนักงานตำรวจแห่งชาติกรุงโซลระบุว่าได้เริ่มต้นสืบสวน Telegram เนื่องจากเป็นช่องทางในการส่งต่อสื่อลามกจาก Deepfake โดยระบุอีกด้วยว่า Telegram ได้เพิกเฉยคำขอเข้าถึงข้อมูลบัญชีผู้ใช้ในการสืบสวนครั้งก่อน ๆ</p>\n<p>การสืบสวนครั้งนี้เริ่มขึ้นหลัง Pavel Durov ผู้ก่อตั้งและซีอีโอ Telegram ถูก<a href=\"https://www.blognone.com/node/141645\">จับกุม</a>ในฝรั่งเศสด้วยสาเหตุคล้าย ๆ กัน คือการละเลยให้เกิดการเผยแพร่เนื้อหาที่ผิดกฎหมายในแพลตฟอร์ม ทางการเกาหลีใต้ระบุว่าจะประสานความร่วมมือจากหลายฝ่ายรวมถึงหน่วยงานสืบสวนสอบสวนของฝรั่งเศส</p>\n<p>อาชญากรรมทางเพศจาก Deepfake เป็นปัญหาร้ายแรงของเกาหลีใต้ในเวลานี้ โดยสัปดาห์ที่ผ่านมาแค่ 1 สัปดาห์ก็มีการแจ้งเหตุไปแล้วกว่า 88 ครั้ง และถ้านับตั้งแต่ปี 2021 - 2023 <a href=\"https://www.blognone.com/node/141750\">เหยื่อกว่า 60% ของเหตุลักษณะนี้คือผู้เยาว์</a></p>\n<p>ที่มา: <a href=\"https://www.channelnewsasia.com/east-asia/south-korea-probe-telegram-deepfake-porn-4581311\">Channel News Asia</a></p>\n<p><img alt=\"alt=&quot;Deepfake&quot;\" src=\"https://www.blognone.com/sites/default/files/externals/e3bee7afd02a3073a32ece9191e07db6.png\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/deepfake\">Deepfake</a></div><div><a href=\"/topics/south-korea\">South Korea</a></div><div><a href=\"/topics/crime\">Crime</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77752ab22cbf690319957c5f9fa96fd47695369f8a6f7b788b3c5acf56cfdd3e","category":"Thai"}