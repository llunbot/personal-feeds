{"title":"ByteDance ถอนตัวจากธุรกิจเกม ปิดบริษัทลูก Nuverse, ปลดพนักงานหลายร้อยคน","link":"https://www.blognone.com/node/136955","date":1701092974000,"content":"<div><div><div><p>Bloomberg, CNBC และ Reuters รายงานข่าวว่า ByteDance บริษัทแม่ของ TikTok เตรียมถอนตัวจากธุรกิจเกม โดยจะปิดบริษัทลูก Nuverse, ปลดพนักงานออกหลายร้อยคน และอาจขายเกมที่มีอยู่ในปัจจุบันให้บริษัทอื่นด้วย</p>\n<p>โฆษกของ ByteDance ยอมรับว่าต้องปรับโครงสร้างของธุรกิจเกมจริง เป็นการตัดสินใจที่ยากลำบาก แต่ยังไม่ยืนยันเรื่องการปลดพนักงานว่ามีจำนวนเท่าไร</p>\n<p>Nuverse ก่อตั้งในปี 2019 ด้วยเป้าหมายต้องการบุกเข้าธุรกิจเกมมือถือที่ Tencent ครองอยู่ โดยใช้ทั้งท่าพัฒนาเกมเองและซื้อสตูดิโอเกมอื่นเข้ามาร่วมด้วย ตัวอย่างเกมของ Nuverse ได้แก่ Burning Streetball, Mobile Legends: Bang Bang (จากการซื้อ Moonton ในปี 2021), One Piece Blood Routes, Ragnarok X: Next Generation รวมถึงเป็นผู้จัดจำหน่ายเกม Marvel Snap ที่ได้รับความนิยมอย่างมากด้วย</p>\n<p>แหล่งข่าวของ Reuters ระบุว่า ByteDance จะประกาศให้พนักงานหยุดพัฒนาเกมที่ยังไม่เสร็จ และบริษัทกำลังเริ่มหาผู้ซื้อสตูดิโอ Moonton แล้ว</p>\n<p>เมื่อต้นเดือนนี้ <a href=\"https://www.blognone.com/node/136627\">ByteDance เพิ่งประกาศปลดพนักงานในบริษัทลูก Pico ที่ทำแว่น VR เป็นจำนวนมากกว่า 1 พันคน</a></p>\n<p><img alt=\"No Description\" src=\"https://www.blognone.com/sites/default/files/externals/59e9c7a2eac0e2a62f3e901dcb8c542f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ee017a166966068f322986cc6b360f1c.jpg\" /></p>\n<p>ที่มา - <a href=\"https://www.cnbc.com/2023/11/27/tiktok-owner-bytedance-axes-hundreds-of-jobs-in-gaming-unit.html\">CNBC</a>, <a href=\"https://www.reuters.com/technology/bytedance-wind-down-gaming-brand-nuverse-full-retreat-gaming-sources-2023-11-27/\">Reuters</a>, <a href=\"https://www.bloomberg.com/news/articles/2023-11-27/bytedance-is-said-to-shut-main-gaming-arm-in-business-retreat\">Bloomberg</a></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/layoff\">Layoff</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6685ce09aa275698b901c959cc87ca13cb66d658554f39598692709d10f8743","category":"Thai"}