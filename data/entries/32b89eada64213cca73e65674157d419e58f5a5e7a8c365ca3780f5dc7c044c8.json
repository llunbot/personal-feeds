{"title":"VS Code เพิ่ม Agent Mode ขั้นกว่าของ Copilot เหมือนมีเพื่อนโปรแกรมเมอร์มาเขียนโค้ดด้วย","link":"https://www.blognone.com/node/145737","date":1744107379000,"content":"<div><div><div><p>Visual Studio Code เปิดฟีเจอร์ Copilot Agent Mode ให้ผู้ใช้ทุกคนแล้ว หลังจาก<a href=\"https://code.visualstudio.com/blogs/2025/02/24/introducing-copilot-agent-mode\">เปิดทดสอบแบบพรีวิวมาสักระยะหนึ่ง</a></p>\n<p>Copilot Agent Mode เป็นเวอร์ชันอัพเกรดของ GitHub Copilot ปัญญาประดิษฐ์ช่วยเขียนโค้ด จากเดิมที่ตัวปัญญาประดิษฐ์ช่วยทำงานตามสั่งเป็นชิ้นๆ ไป ตอนนี้พัฒนาเป็นร่าง Agent เสมือนมีเพื่อนโปรแกรมเมอร์อีกคนช่วยทำ peer programming คอยรับคำสั่งที่ซับซ้อนกว่าเดิม วิเคราะห์โค้ดเดิมของเราทั้งหมด อ่านไฟล์ที่จำเป็น นำเสนอแนวทางแก้ไขโค้ด รันคำสั่งในเทอร์มินัล รันทดสอบ แก้ข้อผิดพลาดต่างๆ แล้วทำเป็นลูปวนซ้ำๆ จนกว่างานที่สั่งจะเสร็จสิ้น</p>\n<p>วิธีการใช้งานต้องล็อกอินบัญชี GitHub แล้วตั้งค่า chat.agent.enabled จากนั้นเลือก Agent ในหน้า Chat</p>\n<p>แนวทางของ VS Code สามารถเลือกโมเดล LLM ได้ตามต้องการ (เช่น GPT 4o และ Claude 3.7 Sonnet แต่ทีม VS Code บอกว่าชอบ Claude มากกว่า) รวมถึงรองรับ <a href=\"https://www.blognone.com/node/145510\">Model Context Protocol (MCP)</a> สำหรับการใช้โมเดลที่โฮสต์ภายนอกเองด้วย</p>\n<p>ที่มา - <a href=\"https://code.visualstudio.com/blogs/2025/04/07/agentMode\">VS Code</a></p>\n<p><img alt=\"No Description\" src=\"https://www.blognone.com/sites/default/files/externals/46bfa7324dd80f6d4de6ca481667cbc6.png\" /></p>\n<p><img alt=\"No Description\" src=\"https://www.blognone.com/sites/default/files/externals/a2507695726a41775eaec49bcb0aa5d5.png\" /></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/programming\">Programming</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32b89eada64213cca73e65674157d419e58f5a5e7a8c365ca3780f5dc7c044c8","category":"Thai"}