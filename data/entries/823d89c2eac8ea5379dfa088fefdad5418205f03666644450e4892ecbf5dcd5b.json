{"title":"Apple เตรียมอัพเดตซอฟต์แวร์ iPhone 12 ให้ผ่านเกณฑ์ทดสอบการปล่อยคลื่นแม่เหล็กไฟฟ้าของฝรั่งเศส","link":"https://www.blognone.com/node/135763","date":1694773724000,"content":"<div><div><div><p>ต่อเนื่องจากข่าวที่หน่วยงานใน<a href=\"https://www.blognone.com/node/135735\">ฝรั่งเศสสั่งให้แอปเปิลแก้ไขปัญหา iPhone 12</a> ปล่อยคลื่นแม่เหล็กไฟฟ้าออกมาเกินกว่ามาตรฐาน หากแก้ไขไม่ได้จะแบนการขายสินค้านี้ ล่าสุดแอปเปิลบอกว่าเตรียมออกอัพเดตซอฟต์แวร์ที่จะแก้ปัญหา ตามหัวข้อที่หน่วยงานของฝรั่งเศสระบุ ซึ่งแอปเปิลบอกว่าเป็นปัญหาการทำงานของซอฟต์แวร์ ร่วมกับกระบวนการตรวจสอบที่ทางฝรั่งเศสใช้ ไม่ใช่ปัญหาด้านความปลอดภัยของอุปกรณ์</p>\n<p>ในขั้นตอนถัดไปหน่วยงานของฝรั่งเศสจะทดสอบซอฟต์แวร์ที่อัพเดตนี้ ว่าเป็นไปตามค่ามาตรฐานการปล่อยคลื่นหรือไม่ ถ้าหากผ่านเกณฑ์ก็จะยกเลิกคำสั่งแบน ทั้งนี้แอปเปิลยืนยันว่า iPhone 12 ผ่านมาตรฐานเกณฑ์การปล่อยรังสีของหน่วยงานกำกับดูแลทั่วโลก แต่ก็พร้อมเสนอให้ฝรั่งเศสทบทวนผลการตรวจสอบ</p>\n<p>ประเด็นน่าสนใจคือต่อให้ฝรั่งเศสแบน iPhone 12 จริง แอปเปิลก็ได้<a href=\"https://www.blognone.com/node/135707\">หยุดขาย</a> iPhone 12 ในช่องทางหลักไปแล้วหลังการเปิดตัว iPhone 15 แต่คาดว่าแอปเปิลก็ต้องการให้ฝรั่งเศสตรวจสอบซอฟต์แวร์และยกเลิกการแบน เพราะน่าจะช่วยลดความกังวลกับผู้ใช้งานได้อีกทางนั่นเอง</p>\n<p>ที่มา: <a href=\"https://9to5mac.com/2023/09/15/iphone-12-software-update-radiation-apple/\">9to5Mac</a></p>\n<p><img src=\"https://www.blognone.com/sites/default/files/externals/4d8401b6568835cfb6d37298d449893c.jpg\" alt /></p>\n</div></div></div><div><div>Topics: </div><div><div><a href=\"/topics/iphone-12\">iPhone 12</a></div><div><a href=\"/topics/apple\">Apple</a></div><div><a href=\"/topics/france\">France</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"823d89c2eac8ea5379dfa088fefdad5418205f03666644450e4892ecbf5dcd5b","category":"Thai"}