{"title":"Steam เปิดตัวฟีเจอร์ Game Recording บันทึกคลิปการเล่นเกม ใช้ได้กับทุกเกมใน Steam","link":"https://www.blognone.com/node/140612","date":1719448073000,"content":"<div><div><div><p>Steam เปิดตัวฟีเจอร์ Game Recording บันทึกคลิปการเล่นเกมที่ฝังในไคลเอนต์ Steam และสามารถใช้ได้กับทุกเกมบน Steam (รวมถึงเกมนอก Steam ที่อนุญาตให้รัน Steam Overlay ด้วย) ไม่ต้องใช้เครื่องมือข้างนอกอีกต่อไป</p>\n<p>ฟีเจอร์ Game Recording ประกอบด้วยฟีเจอร์ครบครัน</p>\n<ul>\n<li><strong>Record</strong> บันทึกคลิปของเกม รองรับโหมด Background ทำงานเบื้องหลังตามช่วงเวลาที่กำหนด ระบุขนาดไฟล์ใหญ่ที่สุดที่ต้องการเก็บได้ และโหมด On Demand กดเริ่มและหยุดได้เอง, มีฟีเจอร์ Steam Timeline และ Event Markers แปะป้ายเหตุการณ์สำคัญระหว่างเล่น โดยนักพัฒนาเกมสามารถรองรับฟีเจอร์นี้ ใส่ marker ให้ผู้เล่นอัตโนมัติ (เช่น เมื่อปราบบอสได้สำเร็จ)</li>\n<li><strong>Replay</strong> กดย้อนดูได้ทันทีว่าเล่นแพ้เพราะอะไร หรือย้อนความทรงจำไปดูไกลๆ ก็ได้ว่าตัวละครในเกมบอกใบ้อะไรเรา ไม่ต้องเดินกลับไปคุยอีกรอบ</li>\n<li><strong>Clip</strong> ฟีเจอร์ตัดต่อคลิปแบบง่ายๆ</li>\n<li><strong>Share</strong> กดปุ่มเดียว แชร์คลิปให้เพื่อนในห้องแชท หรือแชร์ลงโซเชียลให้โลกรู้ พร้อมความสามารถแชร์ไฟล์คลิปจาก Steam Deck ไปยังพีซีหรือแอพ Steam Mobile App บนมือถือ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/623e26ddedbd645faeef1003eaef0a38.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2ef4244072effaed110d68cb55304ac3.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/124eef63217d5649c9552767079ed6b7.jpeg\" /></p>\n<p>Steam Game Recording เปิดทดสอบแล้วแบบ Beta ต้องกดเข้าร่วมเป็นผู้ทดสอบ Beta Participation ก่อนจึงใช้งานได้</p>\n<p>ที่มา - <a href=\"https://store.steampowered.com/gamerecording\">Steam</a></p>\n<blockquote><p>Today we’ve launched Steam Game Recording into Beta. This is a new built-in system for creating and sharing your gameplay footage, that works on any game on Steam. Learn more here: <a href=\"https://t.co/H5z6Reykmx\">https://t.co/H5z6Reykmx</a> <a href=\"https://t.co/koDAjyUeAe\">pic.twitter.com/koDAjyUeAe</a></p>\n<p>— Steam (@Steam) <a href=\"https://twitter.com/Steam/status/1806035699248009674?ref_src=twsrc%5Etfw\">June 26, 2024</a></p></blockquote>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be714227cb146ccfeaca4591d85af07d8801a87f2548fed96a390eeba32969de","category":"Thai"}