{"title":"Accenture ประกาศแผนปลดพนักงาน 19,000 คน คิดเป็น 2.5% ของพนักงานทั้งหมด","link":"https://www.blognone.com/node/133156","date":1679652589000,"content":"<div><div><div><p>Accenture บริษัทผู้ให้บริการไอทีรายใหญ่ของโลก ระบุในเอกสารที่ยื่นต่อ ก.ล.ต. สหรัฐ ว่าเตรียมปลดพนักงานออกราว 19,000 คนในอีก 18 เดือนข้างหน้า โดยพนักงานครึ่งหนึ่งของที่ปลดออกจะอยู่ในส่วนงานออฟฟิศ (corporate functions) ที่ไม่ได้ไปทำงานให้ลูกค้าโดยตรง</p>\n<p>ตัวเลขนี้อย่างเดียวอาจดูเยอะ แต่จริงๆ แล้ว Accenture มีพนักงานทั่วโลกมากถึง 738,000 คน สัดส่วนการปลดพนักงานออกจะอยู่ราว 2.5% ของทั้งหมด บริษัทยอมรับว่าจ้างพนักงานเพิ่มมากเกินไปในรอบหนึ่งปีที่ผ่านมา หากเทียบตัวเลขช่วงสิ้นเดือนกุมภาพันธ์ 2022 มีพนักงาน 699,000 คน หรือเพิ่มมาเกือบ 40,000 คน</p>\n<p>ที่มา - <a href=\"https://otp.tools.investis.com/clients/us/accenture2/SEC/sec-show.aspx?FilingId=16509145&amp;Cik=0001467373&amp;Type=PDF&amp;hasPdf=1\">เอกสาร Accenture ส่ง SEC</a>, <a href=\"https://techcrunch.com/2023/03/23/accenture-to-cut-19000-jobs/\">TechCrunch</a> ภาพจาก <a href=\"https://www.facebook.com/accenture/photos/10161382493145374/\">Accenture Facebook</a></p>\n<p><img alt=\"No Description\" src=\"https://www.blognone.com/sites/default/files/externals/d0cfb8567604f6e6f538268ab41c43bd.jpg\" /></p>\n</div></div></div><div><div>Topics: </div><div><div><a href=\"/topics/accenture\">Accenture</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e5667ae104bd3e6d9b05293899c72c40dcbc42287e230036fe8ae6edb3f5c68","category":"Thai"}