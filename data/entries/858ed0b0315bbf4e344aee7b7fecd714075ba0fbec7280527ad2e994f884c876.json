{"title":"[ลือ] ไมโครซอฟท์อาจออก Game Pass แพ็กเกจที่เล่นเกมผ่านคลาวด์ได้อย่างเดียว","link":"https://www.blognone.com/node/141026","date":1721699571000,"content":"<div><div><div><p>เว็บไซต์ Windows Central อ้างแหล่งข่าวว่า ไมโครซอฟท์ \"อาจ\" ออกแพ็กเกจ Xbox Game Pass แบบที่เล่นเกมผ่านคลาวด์ได้อย่างเดียว มาจับกลุ่มลูกค้าที่ไม่สนใจซื้อเครื่องเกมคอนโซลแน่ๆ อยู่แล้ว ซึ่งเป็นตลาดที่กว้างกว่ากลุ่ม core gamer เดิม โดยจะตั้งราคาให้ถูกลงกว่า Xbox Game Pass Ultimate ในปัจจุบันที่มีครบทุกอย่าง รวมถึงบริการเล่นเกมผ่านคลาวด์ด้วย</p>\n<p>นอกจากนี้ Windows Central ยังอ้างว่าไมโครซอฟท์อาจนำ <a href=\"https://www.blognone.com/node/129679\">Xbox Game Pass แบบ Family Plan ที่เคยลองทำในปี 2020 แล้วเลิกไป</a> กลับมาอีกครั้ง เพราะเป็นอีกวิธีการที่ทำให้ค่าสมัครสมาชิกเฉลี่ยถูกลง จูงใจให้ลูกค้ามาสมัครมากขึ้น แบบเดียวกับบริการสมาชิกแบบอื่นๆ (เช่น Netflix) ทำอยู่ก่อนแล้ว</p>\n<p><a href=\"https://www.blognone.com/node/140629\">ไมโครซอฟท์เพิ่งรองรับการเล่นเกมผ่านคลาวด์บน Amazon Fire TV Stick</a> ขยายฐานผู้เล่นที่ไม่มีคอนโซลในบ้าน แต่ก็จำเป็นต้องสมัครบริการ Xbox Game Pass Ultimate ซึ่งมีค่าสมาชิกเดือนละ 19.99 ดอลลาร์ อาจแพงเกินไปสำหรับผู้เล่นที่ต้องการเล่นผ่านคลาวด์อย่างเดียว ไม่มีคอนโซลหรือเกมมิ่งพีซีเลย</p>\n<p>ที่มา - <a href=\"https://www.windowscentral.com/gaming/xbox/whats-next-for-xbox-game-pass-tiers-and-return-of-family-plan\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/75ea2db35d1daa13a168a12be227acf6.jpg\" /></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/xcloud\">xCloud</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/cloud-gaming\">Cloud Gaming</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"858ed0b0315bbf4e344aee7b7fecd714075ba0fbec7280527ad2e994f884c876","category":"Thai"}