{"title":"Warren Buffett ขายหุ้น TSMC ที่เริ่มลงทุนเมื่อปีที่แล้วออกไปทั้งหมด","link":"https://www.blognone.com/node/133850","date":1684214032000,"content":"<div><div><div><p>Berkshire Hathaway บริษัทการลงทุนของมหาเศรษฐีชื่อดัง Warren Buffett รายงานการถือครองหุ้นในไตรมาสที่ 1 ปี 2023 พบว่าได้ขายหุ้น TSMC ผู้ผลิตชิปรายใหญ่ของไต้หวัน ออกไปทั้งหมด หลังจากบริษัทรายงานเมื่อเดือนกุมภาพันธ์ว่าได้ขายหุ้นออกไปจำนวนหนึ่ง</p>\n<p>บริษัทของ Buffett เริ่ม<a href=\"https://www.blognone.com/node/131490\">รายงาน</a>การซื้อหุ้น TSMC ตั้งแต่ไตรมาสที่ 3 เมื่อปีที่แล้ว โดยในเวลานั้นซื้อหุ้น TSMC ไปประมาณ 4,100 ล้านดอลลาร์</p>\n<p>ก่อนหน้านี้ Buffett พูดถึงหุ้น TSMC ในการประชุมผู้ถือหุ้น Berkshire Hathaway ประจำปี บอกว่า TSMC นั้นเป็นบริษัทที่โดดเด่นมาก แต่ตอนนี้เขารู้สึกสบายใจที่จะลงทุนในบริษัทญี่ปุ่นมากกว่าไต้หวัน เนื่องจากประเด็นทางการค้าระหว่างอเมริกากับจีน</p>\n<p>ที่มา: <a href=\"https://economictimes.indiatimes.com/tech/technology/buffett-sheds-stake-in-tsmc-while-macquarie-fidelity-buy-shares-filings/articleshow/100265460.cms\">The Economic Times</a></p>\n<p><img src=\"https://www.blognone.com/sites/default/files/externals/a1710a0cca75ec06410a91f800045d67.jpg\" alt /></p>\n</div></div></div><div><div>Topics: </div><div><div><a href=\"/topics/warren-buffett\">Warren Buffett</a></div><div><a href=\"/topics/investment\">Investment</a></div><div><a href=\"/topics/tsmc\">TSMC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a79ccc64842e5f1327891a885072191838effe6bd396cab9c2a68c7f612df235","category":"Thai"}