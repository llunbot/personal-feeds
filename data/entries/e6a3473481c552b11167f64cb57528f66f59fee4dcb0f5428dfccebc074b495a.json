{"title":"Spotify อาจกำลังพิจารณาแบนพอดแคสต์ White noise เพราะพอดแคสต์แบบอื่น ทำเงินได้มากกว่า","link":"https://www.blognone.com/node/135345","date":1692352272000,"content":"<div><div><div><p>Bloomberg รายงานว่า Spotify กำลังพิจารณาแบนพอดแคสต์ประเภท White noise เพื่อให้อัลกอริทึมนำเสนอพอดแคสต์แบบอื่นแทน เนื่องจากมองว่าอาจจะสามารถเพิ่มกำไรให้บริษัทได้ถึง 38 ล้านดอลลาร์</p>\n<p>พอดแคสต์ประเภท White noise เป็นพอดแคสต์ที่เล่นเสียงที่มีคลื่นความถี่คงที่ ช่วยให้ผ่อนคลายเช่น เสียงคลื่นกระทบฝั่ง เสียงฝนตก เป็นต้น ซึ่งได้รับความนิยมอย่างมาก รายงานจาก Bloomberg ระบุว่า พอดแคสต์ประเภท White noise สามารถสร้างรายได้ประมาณ 18,000 ดอลาร์ต่อเดือน (ประมาณ 637,361 บาท) ให้กับครีเอเตอร์และมีผู้ใช้งานเข้าฟังมากถึง 3 ล้านชั่วโมง/วัน บน Spotify นับสถิติถึงมกราคม 2023</p>\n<p>อย่างไรก็ตาม การปรับเปลี่ยนนี้ทาง Spotify ระบุว่าเป็นแค่ไอเดียเท่านั้น ยังไม่ได้ดำเนินการใดๆ แต่ Bloomberg ก็ได้รายงานจากเจ้าของพอดแคสต์ white noise ที่อ้างว่า มีพอดแคสต์ของเขาหายไปจากแอคเคาท์</p>\n<p><img alt=\"No Description\" src=\"https://www.blognone.com/sites/default/files/externals/0c804bc20fc0b95f2a4d1deab0c8d1ee.png\" /></p>\n<p>ที่มา: <a href=\"https://www.theverge.com/2023/8/17/23836403/spotify-podcasts-white-noise-algorithmproblem\">The Verge</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/podcast\">Podcast</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6a3473481c552b11167f64cb57528f66f59fee4dcb0f5428dfccebc074b495a","category":"Thai"}