{"title":"EU ออกกฎให้สมาร์ทโฟนที่ขายต้องมีฉลากระบุ ประสิทธิภาพพลังงาน, ความทนทาน และความง่ายในการซ่อม","link":"https://www.blognone.com/node/146045","date":1745542799000,"content":"<div><div><div><p>สหภาพยุโรปหรือ EU ออกระเบียบใหม่ให้อุปกรณ์สมาร์ทโฟนและแท็บเล็ต ต้องติดฉลากพลังงาน มีผลสำหรับสินค้าที่ขายตั้งแต่ 20 มิถุนายน เป็นต้นไป</p>\n<p>รูปแบบฉลากนั้นคล้ายกับฉลากประหยัดพลังงานในเครื่องใช้ไฟฟ้า มีข้อมูลคะแนนประสิทธิภาพการใช้พลังงาน (มีคะแนนเป็น A-G), ตัวเลขระยะเวลาการใช้งานแบตเตอรีต่อหนึ่งรอบการชาร์จ, คะแนนทนต่อการตกกระแทก, ความทนทานของแบตเตอรีแต่ละรอบ, คะแนนการซ่อมแซมอุปกรณ์ และระดับการป้องกันฝุ่น-น้ำ</p>\n<p>EU ยังกำหนดเงื่อนไข Ecodesign ให้เป็นพื้นฐานของอุปกรณ์ที่เป็นขั้นต่ำ เช่น ทนต่อการตก, มีความสามารถป้องกันฝุ่น-น้ำ, แบตเตอรีรองรับการชาร์จอย่างน้อย 800 รอบ ไปจนถึงมีอัปเดตซอฟต์แวร์สนับสนุนอย่างน้อย 5 ปี เป็นต้น</p>\n<p>ที่มา: <a href=\"https://energy-efficient-products.ec.europa.eu/product-list/smartphones-and-tablets_en\">EU</a> ผ่าน <a href=\"https://www.theverge.com/news/655275/smartphone-tablet-labels-eu-energy-efficiency-battery-life-repairability\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/9f5373a80a569cfe57e22331d206a62e.png\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/smartphone\">Smartphone</a></div><div><a href=\"/topics/tablet\">Tablet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b7354f1c0962780a89a399ac920496609930dd00a40d23e0d22a90f619d175f","category":"Thai"}