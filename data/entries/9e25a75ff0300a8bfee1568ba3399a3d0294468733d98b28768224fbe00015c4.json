{"title":"OpenAI เตรียมเผยแพร่โมเดลแบบ Open-Weight ให้นักพัฒนาปรับแก้ไขได้มากขึ้น","link":"https://www.blognone.com/node/145580","date":1743468711000,"content":"<div><div><div><p>Sam Altman ซีอีโอ OpenAI ประกาศว่าบริษัทมีแผนเตรียมออกโมเดล AI แบบ Open-Weight ตัวใหม่ นับตั้งแต่ GPT-2 โดยเปิดรับฟังความคิดเห็นจากนักพัฒนา นักวิจัย และชุมชนที่เกี่ยวข้อง ว่าต้องการให้โมเดล AI ที่ปรับค่า Weight ได้นี้ สามารถปรับส่วนใดได้บ้าง รวมทั้งเตรียมจัดงานสัมมนาแบบ In-Person ในหลายภูมิภาคเพื่อรับฟังความเห็นด้วย</p>\n<p>ตั้งแต่กระแสปัญญาประดิษฐ์มีมากขึ้น OpenAI ซึ่งเป็นหนึ่งในผู้จุดกระแส ได้<a href=\"https://www.blognone.com/node/133075\">ปรับแนวทาง</a>ไม่เผยแพร่รายละเอียดการทำงานของโมเดล AI ตั้งแต่ GPT-4 ด้วยเหตุผลของการแข่งขันและป้องกันการนำ AI ไปใช้ในทางที่ไม่ปลอดภัย อย่างไรก็จากกระแสของ DeepSeek เมื่อต้นปี ซึ่งเป็นโมเดลแบบโอเพนซอร์ส รวมกับแนวทางของ Meta ที่โอเพนซอร์ส Llama ตั้งแต่เริ่มต้น ทำให้ Altman <a href=\"https://www.blognone.com/node/144459\">เคยยอมรับ</a>ว่าตัดสินใจผิด และต้องการทบทวนกลยุทธ์นี้ อย่างไรก็ตามแนวทางของ Open-Weight จะไม่เปิดเผยข้อมูลทั้งหมดของโมเดล เช่น ข้อมูลที่ใช้ฝึกฝน เป็นต้น</p>\n<p>OpenAI บอกว่าสิ่งที่สนใจคือบริษัทและองค์กรต่าง ๆ มีแผนการนำโมเดล AI ไปรันใช้งานภายในอย่างไรบ้าง ซึ่งอาจบอกได้ว่าแนวทางเผยแพร่โมเดล Open-Weight นี้ จะเปิดให้องค์กรสามารถนำโมเดลไปรันได้เองด้วย</p>\n<p>ที่มา: <a href=\"https://x.com/sama/status/1906793591944646898\">Sam Altman</a> และ <a href=\"https://techcrunch.com/2025/03/31/openai-plans-to-release-a-new-open-language-model-in-the-coming-months/\">TechCrunch</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt=\"\" /></p>\n<blockquote><p>TL;DR: we are excited to release a powerful new open-weight language model with reasoning in the coming months, and we want to talk to devs about how to make it maximally useful: <a href=\"https://t.co/XKB4XxjREV\">https://t.co/XKB4XxjREV</a>we are excited to make this a very, very good model!__we are planning to…</p>\n<p>— Sam Altman (@sama) <a href=\"https://twitter.com/sama/status/1906793591944646898?ref_src=twsrc%5Etfw\">March 31, 2025</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e25a75ff0300a8bfee1568ba3399a3d0294468733d98b28768224fbe00015c4","category":"Thai"}