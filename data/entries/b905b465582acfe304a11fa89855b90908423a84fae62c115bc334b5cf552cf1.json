{"title":"Uber ปิดกิจการ Drizly บริการเดลิเวอรีเครื่องดื่มแอลกอฮอล์ ที่ซื้อมาในปี 2021","link":"https://www.blognone.com/node/137681","date":1705360102000,"content":"<div><div><div><p>Axios รายงานว่า Uber ได้ตัดสินใจปิด Drizly บริการเดลิเวอรีเครื่องดื่มแอลกอฮอล์ ที่ Uber <a href=\"https://www.blognone.com/node/120983\">ซื้อกิจการ</a>มาในปี 2021 ด้วยมูลค่า 1.1 พันล้านดอลลาร์</p>\n<p>Drizly นับตั้งแต่ Uber ซื้อกิจการมา ยังคงให้บริการเป็นแพลตฟอร์มแยก โดยร่วมมือกับร้านค้าในท้องถิ่น และทำการจัดส่งผ่านช่องทางของตนเอง ส่วนที่ Uber ได้คือการเข้าถึงระบบจัดการหลังบ้านผ่าน Uber Eats นอกจากนี้ Drizly ยังมีอีกปัญหาด้านการรั่วไหลของข้อมูลลูกค้า ซึ่งถูกคณะกรรมการการค้าสหรัฐสอบสวน และสั่งให้จำกัดข้อมูลลูกค้าที่เก็บรวบรวม</p>\n<p>ตัวแทนของ Uber ยืนยันการปิดบริการ Drizly ที่เป็นบริการแยกต่างหากนี้ โดยจะรวมส่วนการส่งเครื่องดื่มแอลกอฮอล์ไว้ใน Uber Eats แอปหลักแอปเดียว</p>\n<p>ที่มา: <a href=\"https://www.axios.com/2024/01/15/uber-drizly-acquisition-shutters\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/fcf815b3b0a4707dd786ffe203d699fb.png\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/ubereats\">UberEATS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b905b465582acfe304a11fa89855b90908423a84fae62c115bc334b5cf552cf1","category":"Thai"}