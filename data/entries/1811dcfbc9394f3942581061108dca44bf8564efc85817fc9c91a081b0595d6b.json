{"title":"Apple จะอนุญาตให้แอปประเภท Reader ใส่ลิงก์ภายนอกสำหรับตั้งค่าหรือจัดการบัญชีได้","link":"https://www.blognone.com/node/124550","date":1630543765000,"content":"<div><div><div><p>แอปเปิลประกาศปรับปรุงเงื่อนไขสำหรับนักพัฒนาแอปเพื่อการอ่าน (Reader) โดยสามารถใส่ลิงก์ไปยังเว็บไซต์ภายนอก เพื่อตั้งค่าหรือจัดการบัญชีได้ มีผลกับนักพัฒนาแอปทั่วโลก โดยข้อกำหนดใหม่นี้จะมีผลตั้งแต่ต้นปีหน้าเป็นต้นไป</p>\n<p>ข้อกำหนดนี้เป็นผลจากการสอบสวนของคณะกรรมการค้ายุติธรรมของญี่ปุ่น (JFTC) ซึ่งก่อนหน้านี้แอปเปิลกำหนดให้เนื้อหาที่แสดงในเว็บเพื่อการอ่านนี้ ถือเป็นส่วนหนึ่งในแอป การดำเนินการด้านบัญชีและการจ่ายเงินจึงต้องทำผ่าน App Store</p>\n<p>แอปเปิลบอกว่าจะอนุญาตให้นักพัฒนาแอปเหล่านี้ แชร์ลิงก์หนึ่งลิงก์ไปยังเว็บไซต์ของพวกตนในการจัดการบัญชี เนื่องจากนักพัฒนาแอปเพื่อการอ่านไม่มีสินค้าและบริการจำหน่ายภายในแอป</p>\n<p>ที่มา: <a href=\"https://www.apple.com/th/newsroom/2021/09/japan-fair-trade-commission-closes-app-store-investigation/\">แอปเปิล</a></p>\n<p><img src=\"https://www.blognone.com/sites/default/files/externals/b50bef9abcb8f8c0978235b8280c73fb.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1811dcfbc9394f3942581061108dca44bf8564efc85817fc9c91a081b0595d6b","category":"Thai"}