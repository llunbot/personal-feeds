{"title":"Logitech ชี้แจง เมาส์แบบ Subscription เป็นแค่ไอเดียเท่านั้น ยังไม่มีแผนจะทำออกมาจริง","link":"https://www.blognone.com/node/141292","date":1723028887000,"content":"<div><div><div><p>ก่อนหน้านี้ Hanneke Faber ซีอีโอ Logitech <a href=\"https://www.blognone.com/node/141171\">ได้พูดถึงไอเดีย</a>การขายเมาส์แบบ Subscription จ่ายเงินค่าซอฟต์แวร์ แล้วสามารถใช้งานได้ตลอดชีวิตเป็น Forever Mouse ในรายการพอดแคสต์ของ The Verge แต่ดูเหมือนกระแสตอบรับจะไม่ซื้อไอเดียนี้กันเท่าใดนัก Logitech เลยต้องชี้แจงเพิ่มเติม</p>\n<p>Nicole Kenyon หัวหน้าฝ่ายสื่อสารองค์กรของ Logitech ออกแถลงการณ์ต่อเรื่องนี้โดยบอกว่า บริษัทไม่มีแผนในการขายเมาส์แบบ Subscription แต่อย่างใด รูปแบบเมาส์ที่พูดถึงในรายการนั้น ยังไม่มีการทำออกมาจริงหรือวางแผน เพียงแต่ซีอีโอ Faber ต้องการนำเสนอมุมมองหรือความเป็นไปได้ในอนาคต ของการสร้างอุปกรณ์อิเล็กทรอนิกส์เพื่อความยั่งยืน</p>\n<p>ที่มา: <a href=\"https://www.theverge.com/2024/8/6/24214857/logitech-subscription-mouse-decoder-podcast-hanneke-faber\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/853b692458eb6f46bf3d7a8b8fa58a5f.jpg\" /></p>\n</div></div></div><div><div>Topics: </div><div><div><a href=\"/topics/logitech\">Logitech</a></div><div><a href=\"/topics/mouse\">Mouse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"976bb0a43fffa9600c404f1e9365ab7761843c5f55070e8fa49357b9b794e098","category":"Thai"}