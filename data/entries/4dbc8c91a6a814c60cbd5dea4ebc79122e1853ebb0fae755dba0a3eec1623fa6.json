{"title":"จีนเตรียมออกกฎหมาย ให้บริษัทเทคโนโลยีควบคุมการกลั่นแกล้งบนโลกออนไลน์","link":"https://www.blognone.com/node/134729","date":1688725292000,"content":"<div><div><div><p>หน่วยงานกำกับเนื้อหาออนไลน์ของจีน (CAC) เตรียมออกกฎหมาย ให้แพลตฟอร์มต่าง ๆ ควบคุมการกลั่นแกล้งบนโลกออนไลน์ (cyberbullying) ทั้งบนโซเชียลมีเดียและไลฟ์ หลังมีประเด็น เที่ผู้หญิงคนหนึ่งตัดสินใจฆ่าตัวตาย เพราะถูกชาวเน็ตรุมวิจารณ์เกี่ยวกับการแต่งตัวของเธอที่ดูดีเกินกว่าคนที่เพิ่งสูญเสียลูกชายไป ซึ่งเหตุการณ์นี้เป็นตัวจุดประกายเกี่ยวกับภัยจากการกลั่นแกล้งบนโลกออนไลน์ในจีน</p>\n<p>กฎหมายดังกล่าวกำหนดให้แพลตฟอร์มออนไลน์จะต้องตรวจสอบและลบเนื้อหาที่เป็นการกลั่นแกล้งซึ่งเป็นอันตรายต่อบุคคลใดบุคคลหนึ่ง รุกรานความเป็นส่วนตัว ส่งผลกระทบสุบภาพทางร่างกาย หรือ จิตใจ หากแพลตฟอร์มใดไม่ปฏิบัติตามกฎหมายดังกล่าว บริษัทอาจถูกระงับการอัปเดตเนื้อหา และอาจถูกปรับตามกฎหมายรับรองความปลอดภัยทางออนไลน์และปกป้องข้อมูลส่วนบุคคล ด้วยค่าปรับสูงถึง 1 ล้านหยวน หรือประมาณ 4.8 ล้านบาท</p>\n<p>ที่มา : <a href=\"https://www.bloomberg.com/news/articles/2023-07-07/china-warns-its-tech-giants-to-rein-in-cyberbullying\">Bloomberg</a></p>\n<p><img src=\"https://www.blognone.com/sites/default/files/externals/21a49065d922b0858801b268404d87f8.jpg\" alt /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/cyberbullying\">Cyberbullying</a></div><div><a href=\"/topics/lawsuits\">Lawsuits</a></div><div><a href=\"/topics/suicide\">Suicide</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dbc8c91a6a814c60cbd5dea4ebc79122e1853ebb0fae755dba0a3eec1623fa6","category":"Thai"}