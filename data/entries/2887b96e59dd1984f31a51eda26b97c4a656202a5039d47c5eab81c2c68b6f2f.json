{"title":"Sakana AI เปิดตัว Method ในการสร้าง AI แบบใหม่ ผสมความสามารถแล้ววิวัฒนาการออกมาเป็นโมเดลใหม่","link":"https://www.blognone.com/node/138853","date":1711086537000,"content":"<div><div><div><p>Sakana AI บริษัทวิจัยด้าน AI จากญี่ปุ่น ที่ก่อตั้งโดย David Ha และ Llion Jones อดีตนักวิจัยจากกูเกิล ซึ่งมีผลงานการออกแบบโครงสร้าง Deep Learning เปิดตัว <strong>\"Evolutionary Model Merge\"</strong> ระบุว่าเป็นวิธีพัฒนาโมเดล AI โดยใช้แนวทางให้รวมโมเดลให้มีวิวัฒนาการ ได้ออกมาเป็นโมเดลใหม่ตามการใช้งานแต่ละประเภทที่ดีที่สุด และสามารถพัฒนาตัวเองขึ้นได้</p>\n<p>ไอเดียของวิธีสร้างโมเดลนี้ใช้การนำโมเดล AI โอเพนซอร์ส ซึ่งปัจจุบันเฉพาะบน <a href=\"https://huggingface.co/models\">Hugging Face</a> ก็มีมากกว่า 5 แสนโมเดล หากนำมาผสมผสานกันก็จะได้โมเดลใหม่ที่มีความสามารถมากขึ้น หรือเจาะจงเฉพาะส่วนที่ยังไม่มีผู้เชี่ยวชาญในการพัฒนามากพอตรงนั้น</p>\n<p>ตัวอย่างการผสมโมเดลเช่น นำโมเดลภาษาที่ไม่ใช่ภาษาอังกฤษ รวมกับโมเดลคณิตศาสตร์ หรือโมเดลการแยกแยะภาพ (Vision) ออกมาเป็นโมเดล AI ที่เชี่ยวชาญในภาษานั้น ๆ เมื่อได้โมเดลที่ดีที่สุดของรุ่นนั้น ก็จะกำหนดเป็น Parent ของการออกโมเดลรุ่นถัด ๆ ไป ที่มีวิวัฒนาการเพิ่มเติม ตัวอย่างโมเดลที่ Sakana AI พัฒนาขึ้นมาแล้วคือ EvoLLM-JP, EvoVLM-JP และ EvoSDXL-JP โดยนำโมเดลภาษาญี่ปุ่น มารวมกับโมเดลคณิตศาสตร์, Vision และ Image Generation ผลลัพธ์ที่ได้มีความสามารถสูงกว่าโมเดลทั่วไป ซึ่งได้โอเพนซอร์สไว้ด้วยที่ <a href=\"https://huggingface.co/SakanaAI\">Hugging Face</a> และ <a href=\"https://github.com/SakanaAI\">GitHub</a></p>\n<p>Sakana AI บอกว่าระเบียบวิธีพัฒนา AI แบบนี้ ทำให้เราสามารถประกอบความรู้ขึ้นมาจนได้ความสามารถใหม่ที่อาจไม่เคยพบมาก่อนได้ ปัจจุบันบริษัทได้รับเงินจากนักลงทุนแล้ว 30 ล้านดอลลาร์ และต้องการโฟกัสเป็นบริษัท AI ชั้นนำในโตเกียว ประเทศญี่ปุ่น</p>\n<p>ที่มา: <a href=\"https://sakana.ai/evolutionary-model-merge/\">Sakana AI</a> และ <a href=\"https://www.verdict.co.uk/former-googlers-at-japanese-startup-sakana-ai-launch-evolutionary-ai-models/?cf-view\">Verdict</a></p>\n<p><img alt=\"No Description\" src=\"https://www.blognone.com/sites/default/files/externals/2b0e76a712d34f8dc93ca2db673bdced.png\" /></p>\n<p><img alt=\"No Description\" src=\"https://www.blognone.com/sites/default/files/externals/61124645d751af73385c6f997f1d5de7.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2887b96e59dd1984f31a51eda26b97c4a656202a5039d47c5eab81c2c68b6f2f","category":"Thai"}