{"title":"Phone Link ใน Windows 11 รองรับการเชื่อมต่อกับ iPhone แล้ว","link":"https://www.blognone.com/node/133576","date":1682557957000,"content":"<div><div><div><p>ไมโครซอฟท์ประกาศขยายการรองรับของแอป Phone Link ที่ใช้เชื่อมต่อสมาร์ทโฟนกับ Windows 11 โดยรองรับ iPhone มีผลกับผู้ใช้งานทุกคนตั้งแต่กลางเดือนพฤษภาคมเป็นต้นไป หลังจากออกเวอร์ชันทดสอบเบต้าไปก่อนหน้านี้</p>\n<p>Phone Link <a href=\"https://www.blognone.com/node/127876\">รองรับการทำงานร่วมกับ Android</a> มาระยะหนึ่งแล้ว ส่วนการรองรับ iOS นั้น จะรองรับการเข้าถึงพื้นฐานทั้งโทรศัพท์, ข้อความ, รายชื่อผู้ติดต่อ ตลอดจนสามารถเข้าถึงรูปภาพได้ผ่านการเชื่อมต่อกับบัญชี iCloud ในแอป Photos ของ Windows 11 อย่างไรก็ตามฟีเจอร์ส่งข้อความจะมีข้อจำกัด โดยรองรับเฉพาะข้อความจากผู้ติดต่อเท่านั้น ไม่รองรับรูปภาพ-วิดีโอ และแชทกลุ่ม</p>\n<p>Phone Link สำหรับiOS รองรับ iOS 14 ขึ้นไป โดยเชื่อมต่อกับอุปกรณ์ Windows 11 ผ่านบลูทูธ ไม่รองรับการเชื่อมต่อกับ iPad และ macOS</p>\n<p>ที่มา: <a href=\"https://blogs.windows.com/windowsexperience/2023/04/26/phone-link-for-ios-is-now-rolling-out-to-all-windows-11-customers/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/df7b184abfbe0a0a56a695522d530931.png\" /></p>\n</div></div></div><div><div>Topics: </div><div><div><a href=\"/topics/phone-link\">Phone Link</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/iphone\">iPhone</a></div><div><a href=\"/topics/ios\">iOS</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ca36b25a14d3e363de74668b6b1eee851bd75d94a96396024c8ca4e686b0504","category":"Thai"}