{"title":"Google Meet เพิ่มฟีเจอร์ใช้ Gemini ช่วยสรุปการประชุมลง Docs, ต้องจ่ายแพ็กเกจเพิ่ม","link":"https://www.blognone.com/node/141689","date":1724832772000,"content":"<div><div><div><p>กูเกิลประกาศปล่อยฟีเจอร์ “take notes for me” ที่ให้ Gemini ช่วยสรุปการประชุมใน Google Meet อัตโนมัติ ประชุมเสร็จแล้วสามารถแปลงไฟล์สรุปประชุมไปลง Google Docs ได้ด้วย</p>\n<p>ฟีเจอร์แนวนี้ไม่ใช่ของใหม่ เพราะ<a href=\"https://www.blognone.com/node/135498\">ปี 2023 กูเกิลเคยทำฟีเจอร์ Duet AI สรุปประชุม Meet</a> มาก่อน เพียงแต่รอบนี้อัพเกรดตัวโมเดลเป็น Gemini ที่มีความสามารถมากขึ้น วิธีการใช้งานคือมีปุ่ม Gemini โผล่มาตรงมุมขวาบน กดแล้วสั่งให้ Gemini ช่วยฟังการประชุมพร้อมจดโน้ตได้เลย</p>\n<p>ฟีเจอร์นี้ยังใช้งานได้เฉพาะบนคอมพิวเตอร์ รองรับเฉพาะภาษาอังกฤษเท่านั้น และจำเป็นต้องซื้อแพ็กเกจพรีเมียม Gemini Enterprise หรือซื้อส่วนขยาย AI Meetings &amp; Messaging จากแพ็กเกจปกติ</p>\n<p>ที่มา - <a href=\"https://workspaceupdates.googleblog.com/2024/08/take-notes-for-me-google-meet-gemini.html\">Google</a></p>\n<p><img alt=\"No Description\" src=\"https://www.blognone.com/sites/default/files/externals/2d52b0f54acfd90021ed667a2f3eb0bf.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/411f69d8a8ece08f73fc8b8403800139.png\" /></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/gemini\">Gemini</a></div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2d53f2914fd57b885cd532f092fa89c01644b6e28875af8864bd12f706c8c5e","category":"Thai"}