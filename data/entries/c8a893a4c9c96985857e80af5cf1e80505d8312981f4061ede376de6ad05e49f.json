{"title":"ไม่มีศัตรูถาวร Netflix ซื้อไลเซนส์รายการ Disney ชุดใหญ่ มี Grey’s Anatomy ด้วย","link":"https://www.blognone.com/node/137202","date":1702441584000,"content":"<div><div><div><p>ถึงแม้เป็นคู่แข่งกันโดยตรงในวงการสตรีมมิ่ง แต่เมื่อรายการไม่ได้ซ้อนทับกัน ดีลธุรกิจก็เกิดขึ้นได้เสมอ ล่าสุด Netflix เซ็นสัญญากับ Disney ซื้อไลเซนส์รายการในเครือ Disney รวม 14 รายการไปฉายบน Netflix ตามกรอบเวลา 18 เดือน</p>\n<p>รายการสำคัญในดีลรอบนี้คือซีรีส์ Grey’s Anatomy ของสถานีทีวี ABC ในเครือ Disney ที่กำลังจะออกซีซัน 20 (Netflix ได้ 19 ซีซันก่อนหน้าไปฉาย) นอกจากนี้ยังมีซีรีส์เรื่องอื่น เช่น Lost, This Is Us, Prison Break, Archer, How I Met Your Mother, White Collar, Home Improvement, The Resident, ESPN 30 for 30, My Wife and Kids, Reba, The Bernie Mac Show, Wonder Years รวมถึงซีรีส์ใหม่ The Hughleys ที่จะเริ่มฉายในปีหน้า</p>\n<p>ทิศทางของธุรกิจสตรีมมิ่งยุคก่อนหน้านี้ แข่งกันที่รายการเอ็กซ์คลูซีฟของแต่ละแพลตฟอร์มอย่างดุเดือด แต่เมื่อช่วงหลังการแข่งขันลดระดับความรุนแรงลง (บาดเจ็บกันทุกฝ่าย) บริษัทสตรีมมิ่งจึงกลับมาขายไลเซนส์รายการให้คู่แข่ง เพื่อหารายได้เสริมทางอื่นบ้าง แบบเดียวกับที่เคยทำกันในวงการสตรีมมิ่งยุคแรกๆ</p>\n<p>ที่มา - <a href=\"https://deadline.com/2023/12/greys-anatomy-disney-one-app-netflix-licensing-this-is-us-archer-lost-1235649719/\">Deadline</a></p>\n<p><img alt=\"No Description\" src=\"https://www.blognone.com/sites/default/files/externals/b6e92e34a7660b17840c7a959c673eb7.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/disney\">Disney</a></div><div><a href=\"/topics/disney-plus\">Disney+</a></div><div><a href=\"/topics/video-streaming\">Video Streaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8a893a4c9c96985857e80af5cf1e80505d8312981f4061ede376de6ad05e49f","category":"Thai"}