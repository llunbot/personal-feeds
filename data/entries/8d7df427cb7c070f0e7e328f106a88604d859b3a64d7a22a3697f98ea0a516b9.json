{"title":"อินโดนีเซียเตรียมยกเลิกคำสั่งห้ามขาย iPhone หลัง Apple จะลงทุนในประเทศ 1 พันล้านดอลลาร์","link":"https://www.blognone.com/node/143760","date":1734675726000,"content":"<div><div><div><p>มีรายงานล่าสุดในประเด็นที่อินโดนีเซีย<a href=\"https://www.blognone.com/node/142799\">ออกคำสั่งแบน</a> ห้ามขาย iPhone 16 ในประเทศ เนื่องจากแอปเปิลมีการลงทุนในประเทศไม่ถึง 40% ตามข้อกำหนด ซึ่งทางการอินโดนีเซียเสนอตัวเลขที่<a href=\"https://www.blognone.com/node/143441\">ต้องลงทุนประมาณ 1,000 ล้านดอลลาร์</a></p>\n<p>รายงานบอกว่าเมื่อสัปดาห์ที่ผ่านมา Prabowo Subianto ประธานาธิบดีอินโดนีเซียเปิดเผยว่าเตรียมรับข้อเสนอล่าสุดของแอปเปิล ที่จะลงทุนเป็นเงิน 1,000 ล้านดอลลาร์แล้ว โดยข้อเสนอเพิ่มเติมคือการตั้งโรงงานผลิต AirTag ที่เกาะบาตัม คิดเป็น 20% ของการผลิต AirTag ทั้งหมด</p>\n<p>ก่อนหน้านี้แอปเปิลเสนอแผนลงทุนที่ 10 ล้านดอลลาร์ ในโรงงานผลิตอุปกรณ์เสริมและชิ้นส่วน รวมถึงสนับสนุนสถาบันอบรมนักพัฒนาหลายแห่งในประเทศ ซึ่งอินโดนีเซียบอกว่าเป็นตัวเลขที่น้อยเกินไปเมื่อเทียบกับยอดขายสินค้าในประเทศ</p>\n<p>แอปเปิลยังไม่ได้ให้ความเห็นต่อรายงานนี้</p>\n<p>ที่มา: <a href=\"https://www.businessinsider.com/apple-indonesia-president-iphone-ban-2024-12\">Business insider</a></p>\n<p><img src=\"https://www.blognone.com/sites/default/files/externals/87217e7f943cad38cd851bd7ce37af8e.png\" alt=\"\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/airtag\">AirTag</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d7df427cb7c070f0e7e328f106a88604d859b3a64d7a22a3697f98ea0a516b9","category":"Thai"}