{"title":"TikTok เปิดตัวฟีเจอร์ Digital Avatar สำหรับผู้ใช้ทั่วไปและร้านค้า และเปลี่ยนภาษาที่พูดได้","link":"https://www.blognone.com/node/140460","date":1718701610000,"content":"<div><div><div><p>TikTok เตรียมออกฟีเจอร์ Digital Avatar หรือฟีเจอร์สร้างอวตารจากใบหน้าจริงของผู้ใช้งาน ฟีเจอร์นี้ถูกสร้างจาก Symphony ของ TikTok ที่พึ่งเปิดตัวไปเมื่อเดือนที่แล้ว และมีไว้เพื่อช่วยสร้างคอนเทนต์ให้ร้านค้ากับสายผลิตคอนเทนต์โดยเฉพาะ</p>\n<p>อวตารที่สร้างจากฟีเจอร์นี้ถูกปรับให้มีความสมจริงกับมนุษย์มากขึ้นทั้งท่าทาง, การแสดงออกทางสีหน้า, ภาษา หรือแม้กระทั่งอายุ โดยเน้นช่วยให้สายผลิตคอนเทนต์กับร้านค้าสามารถเข้าถึงผู้คนได้หลากหลายมากขึ้น รวมถึงสามารถเป็นที่รู้จักในวงกว้างกว่าเดิม เพราะฟีเจอร์นี้สามารถเลือกเปลี่ยนภาษาที่อวตารพูดได้</p>\n<p>ตอนนี้ TikTok มีตัวเลือกให้ผู้ใช้สร้างอวตารได้ 2 รูปแบบ แบบแรกคืออวตารสำเร็จรูป (Stock Avatars) ที่สร้างมาจากใบหน้าของคนดังจากหลายประเทศทั่วโลกกว่า 30 ประเทศ หรือจะเป็นแบบสองที่ผู้ใช้สามารถสร้างอวตารจากใบหน้าของตัวเอง (Custom Avatars) เลยก็ได้</p>\n<p>แต่ดูเหมือนกระแสตอบรับจะยังคงดูไม่ดีนัก อิงจากที่เว็บไซต์ Engadget ออกมาพูดถึงฟีเจอร์นี้ว่าวิธีการขยับตัว,วิธีพูด และสีหน้าของอวตารดูไม่เป็นธรรมชาติ จึงทำให้มันดูน่ากลัวแบบประหลาด ๆ</p>\n<p>คาดว่าคงต้องใช้เวลาอีกสักพักใหญ่ TikTok ถึงจะสามารถพัฒนาฟีเจอร์ Digital Avatar ให้ดูสมจริงกว่านี้</p>\n<p>ที่มา: <a href=\"https://newsroom.tiktok.com/en-us/announcing-symphony-avatars\">TikTok</a>, <a href=\"https://www.engadget.com/tiktoks-gen-ai-avatars-are-based-on-real-people-and-that-only-makes-them-more-creepy-130033649.html?src=rss&amp;guce_referrer=aHR0cHM6Ly9ncm91cHMuZ29vZ2xlLmNvbS8&amp;guce_referrer_sig=AQAAAH9TZCqdy-LC2-VStLHD90pIVtBsXH1UlLMTt10XJTAu8q5qznWC5q2LuqsFfGRRwSRZzIg9ob9nW8JhfSKboZAopStw2iziihmYcCx0ZGheJw9n-6EbW0e650Sq3spca25e2wBmAe9O4SRlnRMRe8ZSvGd3wakdGbNqkjXPGKZd&amp;guccounter=2\">Engadget</a> via <a href=\"https://www.phonearena.com/news/TikTok-announces-AI-made-digital-avatars-for-creators-and-businesses_id159507\">Phone Arena</a></p>\n<p><img alt=\"No Description\" src=\"https://www.blognone.com/sites/default/files/externals/9e08a65f38c8f2860a4ff2dfbd2c1ddf.jpeg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/artificial-intelligence\">Artificial Intelligence</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"011945edd4fbc9f92f7dccaa3c896f51cf4bc7993f6bc7fcc119ec268b1d907f","category":"Thai"}