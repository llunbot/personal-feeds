{"title":"เผย Reddit ประเมินมูลค่ากิจการจาก IPO ประมาณ 6,500 ล้านดอลลาร์","link":"https://www.blognone.com/node/138495","date":1709329406000,"content":"<div><div><div><p>The Wall Street Journal อ้างแหล่งข่าวที่เกี่ยวข้องเกี่ยวกับ<a href=\"https://www.blognone.com/node/138352\">แผนไอพีโอของ Reddit</a> แพลตฟอร์มชุมชนออนไลน์รายใหญ่ ว่าบริษัทประเมินมูลค่ากิจการที่ต้องการจากการไอพีโอราว 6,500 ล้านดอลลาร์ โดยเตรียมเสนอขายหุ้นที่ราคา 31-34 ดอลลาร์ต่อหุ้น</p>\n<p>อย่างไรก็ตามตัวเลข 6,500 ล้านดอลลาร์ เป็นมูลค่ากิจการที่ลดลง เพราะ Reddit เคยมีมูลค่ากิจการถึง 10,000 ล้านดอลลาร์ จากการเพิ่มทุนรอบล่าสุดในเดือนสิงหาคม 2021 ซึ่งเหตุผลที่ต้องปรับลดมูลค่า เนื่องจาก Reddit ยังไม่มีกำไร อย่างไรก็ตามมูลค่ากิจการนี้อาจเปลี่ยนแปลงได้หลังนำเสนอข้อมูลกับนักลงทุนสถาบัน</p>\n<p>ไอพีโอของ Reddit เป็นที่จับตา เนื่องจากเป็นไอพีโอขนาดใหญ่รายการหนึ่งของปีนี้ จะเป็นบริษัทเทคโนโลยีรายแรกของปี รวมทั้งเป็นบริษัทโซเชียลมีเดียที่ไอพีโอในรอบหลายปี ซึ่ง Reddit ก็ประกาศว่าจะขายหุ้นไอพีโอให้ผู้ใช้งานแพลตฟอร์มหรือ Redditor ด้วยส่วนหนึ่ง ซึ่งเป็นวิธีการที่ไม่ค่อยพบนักในหุ้นไอพีโออเมริกา</p>\n<p>ที่มา: <a href=\"https://www.wsj.com/finance/stocks/reddit-eyes-valuation-of-up-to-6-5-billion-in-ipo-18e0c346\">The Wall Street Journal</a></p>\n<p><img src=\"https://www.blognone.com/sites/default/files/externals/fa8bb23cc9048e60051526128819b0ed.jpg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/ipo\">IPO</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e0adcbc2b10252f9c744c7322c50fc8a66858c8cb7799234a8db0a6679c0146","category":"Thai"}