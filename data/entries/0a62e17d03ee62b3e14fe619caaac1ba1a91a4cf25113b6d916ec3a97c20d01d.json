{"title":"AMD เปิดตัว Ryzen Z2 Extreme, Z2, Z2 Go ผสมซีพียู-จีพียูข้าม 3 รุ่นสถาปัตยกรรม","link":"https://www.blognone.com/node/143945","date":1736208056000,"content":"<div><div><div><p>AMD เปิดตัวซีพียูสำหรับเครื่องเกมพกพา Ryzen Z2 Series ตามความคาดหมาย รุ่นสูงสุด Z2 Extreme อัพเกรดมาใช้ซีพียูแกน Zen 5 และจีพียูเป็น RDNA 3.5 เทียบเท่ากับ<a href=\"https://www.blognone.com/node/143943\">ซีพียูฝั่งโน้ตบุ๊ก Ryzen AI Max</a></p>\n<p>Ryzen Z2 แบ่งออกเป็น 3 รุ่นย่อย (เพิ่มจากตอน Z1 มี 2 รุ่นย่อย) แต่เป็นลูกผสมกันระหว่างซีพียู-จีพียูข้าม 3 สถาปัตยกรรม (อย่าเรียกว่าย้อมแมว) ดังนี้</p>\n<ul>\n<li><strong>Ryzen Z2 Extreme</strong> Zen 5 จำนวน 8 คอร์ 16 เธร็ด, บูสต์คล็อค 5.0GHz, แคช 24MB, จีพียู RDNA 3.5 จำนวน 16 คอร์, TDP 15-35W</li>\n<li><strong>Ryzen Z2</strong> Zen 4 จำนวน 8 คอร์ 16 เธร็ด, บูสต์คล็อค 5.1GHz, แคช 24MB, จีพียู RDNA 3 12 คอร์, TDP 15-30W</li>\n<li><strong>Ryzen Z2 Go</strong> Zen 3 จำนวน 4 คอร์ 8 เธร็ด, บูสต์คล็อค 4.3GHz, แคช 10MB, จีพียู RDNA 2 12 คอร์, TDP 15-30W</li>\n</ul>\n<p>เครื่องเกมพกพาที่ใช้ Ryzen Z2 จะวางขายภายในไตรมาส 1/2025 ที่เรารู้ชัดๆ แล้วคือ <a href=\"https://www.blognone.com/node/143433\">Lenovo Legion Go S</a> อย่างไรก็ตาม ตอนนี้ Valve ออกมายืนยันแล้วว่าจะยังไม่ออก Steam Deck รุ่นอัพเกรดมาใช้ Ryzen Z2 - <a href=\"https://www.theverge.com/2025/1/6/24337300/amd-ryzen-z2-z2-extreme-z2-go\">The Verge</a></p>\n<p>ที่มา - <a href=\"https://www.amd.com/en/newsroom/press-releases/2025-1-6-amd-announces-new-graphics-and-gaming-products-for.html\">AMD</a>, <a href=\"https://wccftech.com/amd-ryzen-z2-apus-gaming-handhelds-z2-extreme-strix-z2-hawk-z2-go-rembrandt/\">Wccftech</a></p>\n<p><img alt=\"No Description\" src=\"https://www.blognone.com/sites/default/files/externals/23584b779ce6f4e06c50e17596358b4e.png\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/handheld\">Handheld</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a62e17d03ee62b3e14fe619caaac1ba1a91a4cf25113b6d916ec3a97c20d01d","category":"Thai"}