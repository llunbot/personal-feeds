{"title":"พี่เคยไปเท่านี้ - Uber อินเดีย ทดสอบระบบเรียกรถแบบใหม่ ผู้โดยสารเสนอราคาที่ต้องการก่อน","link":"https://www.blognone.com/node/137523","date":1704513669000,"content":"<div><div><div><p>Uber บริการเรียกรถและส่งอาหารรายใหญ่ ได้ทดสอบบริการเรียกรถโดยสารตัวใหม่ในอินเดียชื่อว่า Uber Flex โดยเริ่มทดลองใช้งานใน 12 เมืองของอินเดียก่อน</p>\n<p>วิธีตั้งราคาของ Uber Flex นั้น จะให้ผู้โดยสารกดเลือก \"เสนอราคา\" ค่าโดยสารที่ตนต้องการสำหรับการเดินทาง ซึ่ง Uber จะให้ราคามา 9 ตัวเลือก พร้อมบอกว่าราคาไหนคือราคาแนะนำหากเดินทางแบบปกติ ไม่เลือก Flex ซึ่งตัวเลือกราคานั้นมีทั้งราคาที่แพงกว่า และราคาที่ต่ำกว่า จากนั้นผู้ขับรถหากตกลงกับราคาที่เสนอก็เริ่มการเดินทางได้</p>\n<p>วิธีคิดราคาแบบ Uber Flex นั้น ออกแบบมาเพื่อลดปัญหาที่ฝั่งผู้โดยสารมองว่าราคาแบบ dynamic ที่สูงหรือต่ำขึ้นกับความต้องการรถขณะนั้น อาจทำให้พวกเขาต้องจ่ายแพงเกินไป (เช่นเดียวในทางกลับกันสำหรับผู้ขับรถ) ซึ่งบริการคู่แข่งในอินเดียหลายราย แก้ปัญหานี้โดยให้ผู้โดยสารกรอกราคาที่ต้องการเสนอไปก่อนเลย Uber จึงออกแบบวิธีการมาแข่งขันนั่นเอง</p>\n<p>ที่มา: <a href=\"https://techcrunch.com/2024/01/05/uber-flex-india/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/586c023547d4492e67a5c55b2ade7eb4.jpg\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/india\">India</a></div><div><a href=\"/topics/ride-hailing\">Ride-Hailing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f1cb79bbf7cd7d9477636c9fe068f62f1b1b62c83a3340238a89fa58041b63b","category":"Thai"}