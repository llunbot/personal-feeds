{"title":"Hopin บริษัทแม่ StreamYard ขายธุรกิจจัดอีเวนต์ออนไลน์ให้ RingCentral","link":"https://www.blognone.com/node/135147","date":1691318443000,"content":"<div><div><div><p>Hopin บริษัทด้านอีเวนต์ออนไลน์ บริษัทแม่ของบริการไลฟ์สตรีม StreamYard ประกาศขายธุรกิจด้านอีเวนต์ออนไลน์และไฮบริดให้กับ RingCentral บริษัทโซลูชันด้านประชุมวิดีโอและระบบประชุมออนไลน์</p>\n<p>ส่วนธุรกิจที่ Hopin ขายให้ RingCentral เรียกว่า <a href=\"https://hopin.com/hopin-events\">Events</a> (แพลตฟอร์มจัดการอีเวนต์ออนไลน์) และ Session (ระบบจัดการ engagement ของผู้เข้าร่วมอีเวนต์ระหว่างจัดงาน) ซึ่งจะได้ชื่อใหม่ว่า RingCentral Events และ RingCentral Sessions</p>\n<p>Hopin ถือเป็นอีกหนึ่งสตาร์ตอัพดาวรุ่งในช่วง COVID-19 ที่กระแสการจัดงานออนไลน์พุ่งแรงสูงสุด บริษัทมีมูลค่ากิจการสูงถึง 7.7 พันล้านดอลลาร์ในปี 2021 แต่เมื่อสถานการณ์เริ่มคลี่คลาย บริษัทด้านอีเวนต์ออนไลน์ล้วนประสบปัญหาในลักษณะเดียวกัน ซึ่ง Hopin เลือกแก้ปัญหาโดยการขายธุรกิจส่วนนี้ออกไป และยังเหลือธุรกิจอีก 3 ส่วนได้แก่ StreamYard (ไลฟ์สตรีมมิ่ง), Streamable (โฮสต์วิดีโอ) และ Superwave (จัดการชุมชนผู้ชม)</p>\n<p>ตัวอย่างหน้าจอ Hopin Events</p>\n<p><img alt=\"No Description\" src=\"https://www.blognone.com/sites/default/files/externals/0a0e625d1bf7cc7ab2c31e30f115d10d.jpg\" /></p>\n<p>ที่มา - <a href=\"https://hopin.com/blog/ringcentral-and-the-future-of-hopin\">Hopin</a>, <a href=\"https://techcrunch.com/2023/08/02/hopin-ringcentral/\">TechCrunch</a></p>\n</div></div></div><div><div>Topics: </div><div><div><a href=\"/topics/live-streaming\">Live Streaming</a></div><div><a href=\"/topics/startup\">Startup</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9bfb7404376c0bcdb6d679df64157c331f0c2a234bc071bd0d4096f797a3666","category":"Thai"}