{"title":"[ลือ] Stability AI ได้ซีอีโอคนใหม่แล้ว แต่งตั้งมาจากกลุ่มนักลงทุนในบริษัทปัจจุบัน","link":"https://www.blognone.com/node/140537","date":1719048699000,"content":"<div><div><div><p>The Information อ้างแหล่งข่าวที่เกี่ยวข้อง ระบุว่า Stability AI ได้ซีอีโอคนใหม่แล้ว โดยแต่งตั้ง Prem Akkaraju อดีตซีอีโอ Weta Digital บริษัทด้านวิชวลเอฟเฟกต์ มาเป็นซีอีโอคนใหม่</p>\n<p>ก่อนหน้านี้ Stability AI บริษัทปัญญาประดิษฐ์เจ้าของโมเดล Stable Diffusion ได้ประกาศว่า Emad Mostaque <a href=\"https://www.blognone.com/node/138876\">ลาออกจากตำแหน่งซีอีโอ</a> จากนั้นจึงมีข่าวเรื่อง<a href=\"https://www.blognone.com/node/139080\">ปัญหาทางการเงิน</a>ของบริษัท ที่ทำให้อยู่ขั้นตอน<a href=\"https://www.blognone.com/node/139781\">เจรจาหาคนซื้อกิจการ</a></p>\n<p>การมาของ Akkaraju นั้นจึงไม่ใช่เรื่องเกินคาดนัก เพราะเขาเป็นหนึ่งในกลุ่มผู้ลงทุนใน Stability AI ร่วมกับนักลงทุนอื่นเช่น Sean Parker อดีตประธาน Facebook โดยการเข้ามาบริการนี้เป็นส่วนหนึ่งในข้อตกลงของการเพิ่มทุนเงินสดให้กับบริษัทจากผู้ถือหุ้นเดิม</p>\n<p>ทั้งนี้ Stability AI ยังไม่ได้ประกาศแต่งตั้งซีอีโอคนใหม่อย่างเป็นทางการ และปฏิเสธที่จะแสดงความเห็นต่อข่าวนี้</p>\n<p>ที่มา: <a href=\"https://www.reuters.com/technology/artificial-intelligence/stability-ai-appoints-new-ceo-information-reports-2024-06-21/\">Reuters</a></p>\n<p><img src=\"https://www.blognone.com/sites/default/files/externals/633df392b39d86ab3c17483950c4200e.png\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/rumors\">Rumors</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1141e058a7a3d064f70e74301786f489cbe78da0046587ec079aa8a770dd6125","category":"Thai"}