{"title":"X/Twitter เปิดให้ครีเอเตอร์ทั่วโลก รวมทั้งประเทศไทย สมัครโครงการรับเงินส่วนแบ่งรายได้โฆษณาแล้ว","link":"https://www.blognone.com/node/135046","date":1690591279000,"content":"<div><div><div><p>X หรือ Twitter เดิม ประกาศว่าโครงการแบ่งรายได้จากโฆษณาให้กับครีเอเตอร์ ได้เปิดให้ครีเอเตอร์ที่เข้าเงื่อนไขทุกคนสมัครเข้าร่วมได้แล้วทั่วโลก ซึ่งรวมทั้งบัญชีครีเอเตอร์ในประเทศไทยด้วย โดยสมัครได้ผ่านหัวข้อ Monetization ในหน้า Settings</p>\n<p>ก่อนหน้านี้ Elon Musk ซีทีโอและเจ้าของ X <a href=\"https://www.blognone.com/node/134837\">เคยประกาศ</a>ว่าจะเริ่มจ่ายส่วนแบ่งรายได้โฆษณาให้ครีเอเตอร์ จากโฆษณาที่แสดงท้ายทวีต ซึ่งมีครีเอเตอร์บางรายได้รับเงินส่วนนี้แล้ว</p>\n<p>เงื่อนไขของบัญชีครีเอเตอร์ที่สามารถเข้าร่วมโครงการแบ่งรายได้จากโฆษณานี้ได้แก่</p>\n<ul>\n<li>เป็นสมาชิก Blue หรือเป็นบัญชีองค์กรที่ได้รับการยืนยันตัวตน</li>\n<li>มีอิมเพรสชันรวมอย่างน้อย 15 ล้านครั้ง จากโพสต์ย้อนหลังใน 3 เดือนที่ผ่านมา</li>\n<li>มีผู้ติดตามอย่างน้อย 500 บัญชี</li>\n</ul>\n<p>การจ่ายเงินส่วนแบ่งจะทำผ่านบัญชีของ Stripe ซึ่ง X บอกว่าการจ่ายเงินจะเกิดขึ้นเมื่อมีเงินสะสมมากกว่า 50 ดอลลาร์ เป็นต้นไป อย่างไรก็ตาม X ไม่ได้อธิบายว่าอัตราการจ่ายส่วนแบ่งโฆษณานี้คำนวณอย่างไร</p>\n<p>ครีเอเตอร์ที่เข้าเงื่อนไข <a href=\"https://help.twitter.com/en/using-twitter/creator-ads-revenue-sharing\">สามารถสมัครและดูรายละเอียดเพิ่มเติมได้ที่นี่</a></p>\n<p>ที่มา: <a href=\"https://www.theverge.com/2023/7/28/23811535/x-twitter-ads-revenue-sharing-program-creators\">The Verge</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" alt /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/advertising\">Advertising</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07ad8591511ac546bd4706d14aedc81ed830a177f3084826e7d803ddee8a1d04","category":"Thai"}