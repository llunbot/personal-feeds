{"title":"เผย SAS Institute ล้มดีลขายกิจการให้ Broadcom แล้ว","link":"https://www.blognone.com/node/123694","date":1626222871000,"content":"<div><div><div><p>จากที่เมื่อวานมี<a href=\"https://www.blognone.com/node/123677\">รายงานข่าวว่า Broadcom ติดต่อขอซื้อกิจการ SAS Institute</a> ผู้พัฒนาซอฟต์แวร์วิเคราะห์ข้อมูล ด้วยมูลค่าราว 15,000-20,000 ล้านดอลลาร์ ล่าสุด The Wall Street Journal อ้างแหล่งข่าวที่เกี่ยวข้องว่าดีลดังกล่าวจะไม่เกิดขึ้นแล้ว</p>\n<p>แหล่งข่าวบอกว่าสองผู้ร่วมก่อตั้ง SAS คือ Jim Goodnight และ John Sall เกิดเปลี่ยนใจ และได้แจ้งรายละเอียดไปยังพนักงานไปเพียงว่าบริษัทยังไม่ต้องการขายกิจการ</p>\n<p>รายงานระบุว่าประเด็นที่อาจทำให้ SAS เปลี่ยนใจไม่ขายกิจการ เนื่องจากวัฒนธรรมองค์กรของ SAS มีความเฉพาะตัว และกังวลว่าอาจเปลี่ยนไปถ้าขายกิจการให้ Broadcom ทั้งรูปแบบการทำงาน 35 ชั่วโมงต่อสัปดาห์ และสวัสดิการสถานที่ทำงานแบบแคมปัสเมือง Cary ซึ่งมีสิ่งอำนวยความสะดวกครบทุกอย่าง</p>\n<p>ที่มา: <a href=\"https://www.wsj.com/articles/broadcom-no-longer-in-talks-to-buy-sas-institute-sources-say-11626212065\">WSJ</a> และ <a href=\"https://www.bizjournals.com/sanjose/news/2021/07/13/broadcom-purchase-of-sas-institute-is-off.html?page=all\">Silicon Valey Business Journal</a></p>\n<p><img src=\"https://www.blognone.com/sites/default/files/externals/690e62d9090df146c7edcd7e70625414.png\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/sas\">SAS</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b791aa016b050b41e0d1220f30b3f31ed79d588582c9e7f884abd457df54cfa","category":"Thai"}