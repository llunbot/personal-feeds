{"title":"Discord เปิดรับพนักงานฝ่ายขายโฆษณา - คาดแพลตฟอร์มจะมีโฆษณาแสดงผลแล้ว","link":"https://www.blognone.com/node/138995","date":1711859235000,"content":"<div><div><div><p>The Wall Street Journal อ้างข้อมูลจากแหล่งข่าวที่เกี่ยวข้องว่า Discord เตรียมเพิ่มการแสดงโฆษณาในแพลตฟอร์ม โดยมาในรูปแบบโปรโมชันจากผู้ผลิตวิดีโอเกม และได้ของรางวัลหากทำภารกิจที่กำหนด ทั้งหมดจะเกิดขึ้นระหว่างการแคสต์เกมนั้นบน Discord</p>\n<p>ที่ผ่านมา Discord เป็นแพลตฟอร์มโซเชียลที่ปฏิเสธโมเดลรายได้จากโฆษณามาโดยตลอด ซีอีโอ Jason Citron เคยบอกอยู่หลายครั้งว่าบริษัทไม่ต้องการพึ่งโฆษณาแบบ Facebook, Instagram หรือ TikTok อย่างไรก็ตามรายงานบอกว่า Discord ตอนนี้เปิดรับสมัครงานฝ่ายโฆษณาหลายสิบตำแหน่งแล้ว จึงอาจบอกได้ว่าแผนแสดงโฆษณาใน Discord อาจมีมากกว่านั้น</p>\n<p>ปัจจุบันแหล่งรายได้หลักของ Discord มาจากบริการ Subscription Nitro ที่ทำให้ผู้ใช้งานได้ฟีเจอร์ที่มากกว่าแบบฟรี เช่น อัปโหลดไฟล์ขนาดใหญ่ ราคาเริ่มต้นที่ 79 บาทต่อเดือน</p>\n<p>ที่มา: <a href=\"https://www.wsj.com/tech/discord-to-start-showing-ads-for-gamers-to-boost-revenue-bf5848b9\">Discord</a></p>\n<p><img src=\"https://www.blognone.com/sites/default/files/externals/d605cda92d29f4e6155eeba7e560f820.png\" /></p>\n</div></div></div><div><div>Topics: </div><div><div><a href=\"/topics/discord\">Discord</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18b064d61f0ce003413fe284df841827e45276f30f43adb600da8ab8627bca5a","category":"Thai"}