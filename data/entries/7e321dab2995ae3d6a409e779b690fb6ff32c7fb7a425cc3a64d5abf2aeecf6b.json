{"title":"Dell Australia ถูกปรับ 2.3 ร้อยล้านบาท ฐานเสนอส่วนลดหลอก ที่ราคาแพงกว่าราคาจริง","link":"https://www.blognone.com/node/135288","date":1692090666000,"content":"<div><div><div><p>เมื่อวานนี้ ศาลชั้นต้นของออสเตรเลียสั่งปรับ Dell Australia จำนวน 10 ล้านดอลลาร์ออสเตรเลีย หรือ ประมาณ 2.3 ร้อยล้านบาท  ฐานเสนอส่วนลดที่หลอกลวงลูกค้าบนเว็บไซต์ของบริษัท ทำให้ลูกค้าเข้าใจผิดเกี่ยวกับส่วนลดราคาของจอมอนิเตอร์ จากการฟ้องร้องของคณะกรรมการด้านการแข่งขันและคุ้มครองผู้บริโภคออสเตรเลีย (ACCC)</p>\n<p>Dell ใช้วิธีการเสนอส่วนลดหน้าจอมอนิเตอร์ เมื่อซื้อคู่กับคอมพิวเตอร์ตั้งโต๊ะ โดยอาศัยการขีดฆ่าราคาเต็ม และเสนอเป็นส่วนลด ทว่าราคาส่วนลดดังกล่าวกลับแพงกว่าราคาเต็มของหน้าจอที่ขายแยก<br />\nซึ่ง Dell Australia ได้ขายจอมอนิเตอร์พร้อมส่วนลดอันเป็นเท็จดังกล่าว มากกว่า 5,300 รายการ เป็นมูลค่าที่ผู้บริโภคจ่ายไปกว่า 2 ล้านดออลาร์ออสเตรเลียหรือราว 45.8 ล้านบาท ระหว่างเดือนสิงหาคม 2019 ถึงธันวาคม 2021</p>\n<p>ACCC ได้ยื่นฟ้องในเดือนพฤศจิกายน ปีที่แล้ว โดยศาลชั้นต้นของออสเตรเลียตัดสินว่า Dell Australia มีความผิด พร้อมสั่งให้บริษัทคืนเงินเต็มจำนวนหรือบางส่วนแก่ลูกค้า</p>\n<p>โฆษกของ Dell กล่าวว่า ข้อเสนอส่วนลดดังกล่าว เกิดจากความผิดพลาดในกระบวนการกำหนดราคาของบริษัท ทำให้ข้อมูลราคาและส่วนลดที่ไม่ถูกต้องของจอมอนิเตอร์บางรุ่นปรากฏบนเว็บไซต์ โดยบริษัทกำลังปรับปรุงกระบวนการดังกล่าว เพื่อป้องกันไม่ให้เกิดข้อผิดพลาดประเภทนี้อีก</p>\n<p>ที่มา : <a href=\"https://arstechnica.com/gadgets/2023/08/dell-fined-6-5m-after-admitting-it-made-overpriced-monitors-look-discounted/\">Ars Technica</a>, <a href=\"https://seekingalpha.com/news/4002128-dell-australia-fined-65m-for-misleading-customers-on-discounts\">Seeking Alpha</a></p>\n<p><img src=\"https://www.blognone.com/sites/default/files/externals/1f6ed08b1c43c144d6b0e258eeb40784.jpeg\" alt /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/dell\">Dell</a></div><div><a href=\"/topics/lawsuits\">Lawsuits</a></div><div><a href=\"/topics/australia\">Australia</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e321dab2995ae3d6a409e779b690fb6ff32c7fb7a425cc3a64d5abf2aeecf6b","category":"Thai"}