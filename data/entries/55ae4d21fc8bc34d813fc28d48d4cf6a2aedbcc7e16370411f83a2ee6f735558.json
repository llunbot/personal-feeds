{"title":"Bandai Namco เปิดตัวโลโก้ใหม่ เปลี่ยนมาใช้สีม่วงบานเย็นแทนสีส้ม","link":"https://www.blognone.com/node/125049","date":1633099569000,"content":"<div><div><div><p>Bandai Namco ประกาศเปลี่ยนโลโก้ใหม่ จากของเดิมที่เป็นสีส้มและเขียนชื่อ Bandai Namco อยู่คนละบรรทัด มาใช้โลโก้ใหม่ที่เขียนอยู่บนบรรทัดเดียวกัน และใช้กรอบสีชมพูแทน โลโก้ใหม่จะถูกใช้ในเดือนเมษายน 2022</p>\n<p>การเปลี่ยนโลโก้ครั้งนี้มาพร้อมสโลแกนใหม่ของบริษัท \"Fun for All into the Future\" ที่เกิดจากการสำรวจความเห็นพนักงาน ลูกค้า และพาร์ทเนอร์ทั่วโลก มานิยามเป้าหมายของบริษัทว่าต้องการสร้างความสนุกและแรงบันดาลใจให้คนทั้งโลก</p>\n<p>Bandai Namco ระบุว่าโลโก้เดิมถูกสร้างขึ้นในช่วงการควบรวมระหว่าง Bandai และ Namco เมื่อปี 2015 แต่ตอนนี้ผ่านเฟสของการควบรวมเข้าสู่ยุคใหม่ มีภารกิจใหม่ จึงออกแบบโลโก้ใหม่ให้สะท้อนความเปลี่ยนแปลงนี้ แนวคิดการออกแบบโลโก้คือเป็น \"เครื่องหมายคำพูด\" ที่สะท้อนการแสดงออกไอเดียของผู้คน และสะท้อนวัฒนธรรมการ์ตูนมังงะของญี่ปุ่นที่คนทั้งโลกชื่นชอบ ส่วนการเลือกสีม่วงบานเย็น ต้องการแสดงถึงความหลากหลาย สดใส สนุกสนาน</p>\n<p><img src=\"https://www.blognone.com/sites/default/files/externals/99ef7ade50c8106e1da6164c3b9fe3cd.png\" /></p>\n<p>ที่มา - <a href=\"https://www.bandainamco.co.jp/cgi-bin/releases/index.cgi/en/press/10484?entry_id=7282\">Bandai Namco</a></p>\n</div></div></div><div><div>Topics: </div><div><div><a href=\"/topics/bandai-namco\">Bandai Namco</a></div><div><a href=\"/topics/logo\">Logo</a></div><div><a href=\"/topics/design\">Design</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55ae4d21fc8bc34d813fc28d48d4cf6a2aedbcc7e16370411f83a2ee6f735558","category":"Thai"}