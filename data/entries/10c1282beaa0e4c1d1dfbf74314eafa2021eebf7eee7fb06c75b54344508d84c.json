{"title":"[ลือ] วิธีคิดเงินแบบใหม่ Unity ยังนับตามจำนวนการติดตั้งเกม แต่ให้รายงานตัวเลขเอง จำกัดเพดาน 4% ของรายได้","link":"https://www.blognone.com/node/135821","date":1695128924000,"content":"<div><div><div><p>จากกรณี <a href=\"https://www.blognone.com/node/135782\">Unity ยอมถอยหลังนักพัฒนาเกมประท้วงโมเดลการคิดเงินแบบใหม่</a> แม้ตอนนี้ยังไม่มีรายละเอียดของแผนการใหม่ประกาศออกมา แต่ Jason Schreier นักข่าวสายเกมของ Bloomberg ก็อ้างแหล่งข่าวภายในบริษัทว่า โอกาสยกเลิกแผนคิดเงินทั้งหมด ถอยกลับไปแบบเดิมนั้นแทบเป็นไปไม่ได้</p>\n<p>แนวทางใหม่ของ Unity จะยังคิดเงินตามจำนวนการติดตั้งเกมเหมือนเดิม แต่ปรับวิธีการนับจำนวนจากระบบการนับของ Unity เอง (ที่ไม่มีใครรู้ว่าเป็นอย่างไร) มาเป็นให้นักพัฒนาเกมรายงานตัวเลขเอง (self-report), ไม่นับตัวเลขย้อนหลังในอดีต และจำกัดเพดานเงินที่ต้องจ่ายให้ Unity ที่ 4% ของรายได้เกม (เฉพาะเกมที่มีรายได้เกิน 1 ล้านดอลลาร์เท่านั้นด้วย)</p>\n<p>ตามข่าวบอกว่าซีอีโอ John Riccitiello กล่าวในห้องประชุมว่า นโยบายฉบับปรับแก้จะเน้นสร้างรายได้จากนักพัฒนาเกมรายใหญ่ๆ เท่านั้น ส่วนนักพัฒนา 90% จะไม่ได้รับผลกระทบใดๆ</p>\n<p>ที่มา - <a href=\"https://www.bloomberg.com/news/articles/2023-09-18/unity-overhauls-controversial-price-hike-after-game-developers-revolt\">Bloomberg</a></p>\n<p><img src=\"https://www.blognone.com/sites/default/files/externals/a3792a1f075a9c246c0bece2c2af1638.jpg\" alt /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/game-engine\">Game Engine</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10c1282beaa0e4c1d1dfbf74314eafa2021eebf7eee7fb06c75b54344508d84c","category":"Thai"}