{"title":"VirusTotal โชว์ปัญญาประดิษฐ์ Sec-PaLM อธิบายมัลแวร์ว่าอันตรายอย่างไร ช่วยลดการตรวจจับผิดพลาด","link":"https://www.blognone.com/node/133549","date":1682415538000,"content":"<div><div><div><p>VirusTotal เปิดบริการ  VirusTotal Code Insight บริการวิเคราะห์มัลแวร์ที่ต่อยอดมาจาก <a href=\"https://www.blognone.com/node/133544\">Google Cloud Security AI Workbench</a> อีกต่อหนึ่ง โดยจุดแข็งของ Code Insight คือการอธิบายอันตรายของมัลแวร์แต่ละตัวออกมาเป็นภาษาพูดที่เข้าใจได้ง่าย ทำให้ผู้เกี่ยวข้องประเมินความร้ายแรงของมัลแวร์แต่ละตัวได้ดีขึ้น</p>\n<p>ข้อดีอีกอย่างคือ Code Insight วิเคราะห์โค้ดโดยไม่ได้ดูผลการตรวจสอบมัลแวร์ที่ตัวตรวจจับอื่นๆ ตรวจสอบมาก่อน ทำให้มันพบมัลแวร์ได้หากวิเคราะห์แล้วว่ามีอันตราย หรือช่วยแก้ต่างแทนเจ้าของโปรแกรม ในกรณีที่ตัวตรวจจับระบุว่าเป็นมัลแวร์แต่ตรวจสอบการทำงานแล้วไม่มีอันตรายอะไร</p>\n<p>ที่มา - <a href=\"https://blog.virustotal.com/2023/04/introducing-virustotal-code-insight.html\">VirusTotal</a></p>\n<p><img alt=\"No Description\" src=\"https://www.blognone.com/sites/default/files/externals/f9bca7988e39b1e97f7ad5280ca4d2de.jpg\" /></p>\n</div></div></div><div><div>Topics: </div><div><div><a href=\"/topics/virustotal\">VirusTotal</a></div><div><a href=\"/topics/security\">Security</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc3b1611434854ef97ac9655d3ad4539cb0b25ba78bcbe743f5dcbba3f625955","category":"Thai"}