{"title":"ปธ. Capcom บอกราคาเกมปัจจุบันยังถูกไป ไม่สะท้อนต้นทุนพัฒนาที่เพิ่มขึ้น","link":"https://www.blognone.com/node/135950","date":1695796263000,"content":"<div><div><div><p>ประเด็นเรื่องราคาเกมที่แพงมากขึ้น เริ่มมีตั้งแต่การปรับราคาขายของแผ่นเกมบนคอนโซลยุคใหม่<a href=\"https://www.blognone.com/node/118514\">จาก 60 เหรียญเป็น 70 เหรียญ</a> (จากราว 18xx กลายเป็น 22xx บาท) ล่าสุด Haruhiro Tsujimoto ประธานและ COO ของ Capcom ก็ให้สัมภาษณ์ในงาน Tokyo Game Show ว่าราคาขายเกมในปัจจุบันยังคงถูกไปอยู่ดี</p>\n<p>Tsujimoto ให้เหตุผลว่าราคาขายปัจจุบันของเกมไม่ได้สะท้อนต้นทุนการพัฒนาเกมที่เพิ่มขึ้นเรื่อยๆ เขาเทียบกับการพัฒนาเกมในยุค 8-bit ว่าต้นทุนเพิ่มขึ้นมหาศาล แต่ราคาปรับขึ้นมาเพียงนิดเดียวเท่านั้น และการขึ้นราคาขายก็ดูจะเป็นทางเลือกเดียวที่ดีที่สุดสำหรับอุตสาหกรรมทั้งหมด</p>\n<p>อย่างไรก็ตาม แม้ค่ายเกมใหญ่ส่วนใหญ่ ล้วนขึ้นราคากันหมดแล้ว Capcom เป็นไม่กี่เจ้าที่ยังขายราคาเดิมอยู่ อย่าง Street Fighter 6 ที่ออกเมื่อกลางปีก็ยังอยู่ที่ 60 เหรียญ หรือ 1,929 บาท</p>\n<p>ประเด็นเรื่องต้นทุนราคาเกมที่สูงขึ้นมาก เมื่อเทียบกับราคาขายที่ขึ้นตามไม่ทัน เคยถูกหยิบมาพูดหลายครั้ง ตั้งแต่ <a href=\"https://www.blognone.com/node/117137\">Shawn Layden อดีตประธาน PlayStation</a> หรือแม้แต่<a href=\"https://www.blognone.com/node/117295\">บริษัทวิเคราะห์ตลาด</a> ก็บอกไปในทางเดียวกัน</p>\n<p>ที่มา - <a href=\"https://kotaku.com/capcom-president-game-prices-too-low-resident-evil-4-1850874279\">Kotaku</a></p>\n<p><img src=\"https://www.blognone.com/sites/default/files/externals/b9e2de089e145156bcab1603d489beb8.jpg\" alt /></p>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d266564b5266c18485f83b14ca5f0cfa315a55dda2670ba44d1d316a062c588d","category":"Thai"}