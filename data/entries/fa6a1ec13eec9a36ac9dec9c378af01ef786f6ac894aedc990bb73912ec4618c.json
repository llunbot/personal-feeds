{"title":"Julian Assange ผู้ก่อตั้ง Wikileaks ยอมความกับรัฐบาลสหรัฐ ถูกปล่อยตัวจากคุกในอังกฤษแล้ว","link":"https://www.blognone.com/node/140559","date":1719281441000,"content":"<div><div><div><p>Julian Assange ผู้ก่อตั้ง Wikileaks ออกจากเรือนจำ Belmarsh ในอังกฤษแล้ว หลังถูก<a href=\"https://www.blognone.com/node/109131\">ตำรวจอังกฤษจับกุมมาตั้งแต่ปี 2019</a> รวมแล้วอยู่ในเรือนจำนาน 1,901 วัน (ก่อนหน้านั้น ขอลี้ภัยการเมือง อาศัยอยู่ในสถานทูตเอกวาดอร์ในลอนดอนมาตั้งแต่ปี 2012)</p>\n<p>เหตุผลที่ Assange ได้ออกจากคุกเป็นเพราะเขาเจรจายอมความกับกระทรวงยุติธรรมสหรัฐ ซึ่งยังไม่มีรายละเอียดทั้งหมดออกมา แต่ภายใต้ข้อตกลงนี้ Assange ถูกส่งตัวกลับไปยังบ้านเกิดที่ออสเตรเลีย ซึ่งครอบครัวของเขาอาศัยอยู่ที่นั่น ในบัญชีทวิตเตอร์ของ Wikileaks ระบุว่าตอนนี้ Assange ขึ้นเครื่องบินออกจากอังกฤษเรียบร้อยแล้ว</p>\n<p>ในช่วงหลายปีที่ผ่านมา <a href=\"https://www.blognone.com/node/129035\">รัฐบาลสหรัฐพยายามนำตัว Assange กลับมาดำเนินคดีในสหรัฐ</a> ภายใต้ข้อหาข้อมูลหลุดบน Wikileaks เป็นภัยต่อความมั่นคง แต่หลังจากการต่อสู้กันทางกฎหมายมานานหลายปี ทั้งสองฝ่ายก็หาข้อตกลงร่วมกันได้ในที่สุด โดย Assange จะยอมสารภาพรับผิดในบางข้อหา แลกกับการได้ปล่อยตัวกลับประเทศ</p>\n<p>ที่มา - <a href=\"https://www.bbc.com/news/articles/crgggyvp0j9o\">BBC</a></p>\n<p><img src=\"https://www.blognone.com/sites/default/files/externals/74c6c53bf1babb5505778f10409b3336.jpg\" /></p>\n<blockquote><p>JULIAN ASSANGE IS FREEJulian Assange is free. He left Belmarsh maximum security prison on the morning of 24 June, after having spent 1901 days there. He was granted bail by the High Court in London and was released at Stansted airport during the afternoon, where he boarded a…</p>\n<p>— WikiLeaks (@wikileaks) <a href=\"https://twitter.com/wikileaks/status/1805390138945528183?ref_src=twsrc%5Etfw\">June 24, 2024</a></p></blockquote>\n</div></div></div><div><div>Topics: </div><div><div><a href=\"/topics/wikileaks\">Wikileaks</a></div><div><a href=\"/topics/crime\">Crime</a></div><div><a href=\"/topics/julian-assange\">Julian Assange</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa6a1ec13eec9a36ac9dec9c378af01ef786f6ac894aedc990bb73912ec4618c","category":"Thai"}