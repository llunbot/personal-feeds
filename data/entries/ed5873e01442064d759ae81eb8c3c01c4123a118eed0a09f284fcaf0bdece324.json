{"title":"Xbox ออกโปรโมชั่นสมาชิกใหม่ PC Game Pass รับตรุษจีน จ่าย 29 บาท เล่นได้ 3 เดือน","link":"https://www.blognone.com/node/137942","date":1706593751000,"content":"<div><div><div><p>Xbox ออกโปรโมชั่นใหม่รับตรุษจีน สำหรับ PC Game Pass ในประเทศไทย โดยสมาชิก<strong>ใหม่</strong> (ตัวหนาแล้วนะ) สามารถซื้อแพ็กเกจราคา 29 บาท ได้สิทธิเล่นเกมเป็นระยะเวลา 3 เดือน (ราคาปกติ 99 บาท/เดือน ปัจจุบันมีโปรสำหรับลูกค้าใหม่คือ 29 บาทเล่นได้ 14 วันแรก) โปรโมชั่นนี้จะขายเฉพาะ 31 มกราคม-14 กุมภาพันธ์ 2567 เท่านั้น</p>\n<p>โปรโมชั่นนี้จะขึ้น<a href=\"https://www.xbox.com/en-SG/xbox-game-pass/pc-game-pass\">หน้าเว็บ Xbox SEA</a> ในวันพรุ่งนี้ (ตอนนี้ยังเป็นโปรเดิมอยู่) ส่วน<a href=\"https://www.facebook.com/XboxSEA/videos/663380709326180/\">หน้าเพจของ Xbox SEA มีภาพโปรโมทซองแดงของโปรโมชั่นตรุษจีน</a>แต่ยังไม่มีรายละเอียด</p>\n<p>จุดเด่นของ PC Game Pass ในตอนนี้คงหนีไม่พ้นสิทธิในการเล่นเกม Palworld ที่กำลังได้รับความนิยมในช่วงนี้ ส่วนเกมอื่นๆ ที่นำมาโฆษณาได้แก่ Persona 3 Reload, Sea of Thieves, Starfield, Football Manager 2024 เป็นต้น</p>\n<p>ที่มา - อีเมลประชาสัมพันธ์ Xbox SEA</p>\n<p><img alt=\"No Description\" src=\"https://www.blognone.com/sites/default/files/externals/7a780af7314d041e471b53aad0c11aad.jpeg\" /></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed5873e01442064d759ae81eb8c3c01c4123a118eed0a09f284fcaf0bdece324","category":"Thai"}