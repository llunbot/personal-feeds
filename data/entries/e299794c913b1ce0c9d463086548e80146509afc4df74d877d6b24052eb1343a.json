{"title":"ขวัญกำลังใจ Bungie ตกต่ำหลังปลดพนักงาน หากรายได้ไม่ดี โซนี่มีสิทธิเปลี่ยนบอร์ด","link":"https://www.blognone.com/node/137138","date":1701990773000,"content":"<div><div><div><p>IGN มีบทความสัมภาษณ์พนักงานของ Bungie หลัง<a href=\"https://www.blognone.com/node/136515\">สตูดิโอปลดพนักงานออกราว 100 คนจากประมาณ 1,200 คน</a> ด้วยเหตุผลว่า<a href=\"https://www.blognone.com/node/136513\">ผลงานของเกม Destiny 2 ไม่ดีเท่าที่ควร</a></p>\n<p>ปัจจุบัน <a href=\"https://www.blognone.com/node/126946\">Bungie ถือเป็นสตูดิโอของโซนี่</a> แต่เงื่อนไขการซื้อกิจการ ทำให้ Bungie ยังรักษาความเป็นอิสระในการทำงานเอาไว้ ตราบเท่าที่ยังรักษาระดับผลประกอบการไว้ได้ดังเดิม หากผลประกอบการลดลง โซนี่มีสิทธิเปลี่ยนบอร์ดออก (บอร์ดชุดปัจจุบันมีตัวแทน Bungie 3 คน + โซนี่ 2 คน)</p>\n<p>เมื่อยอดผู้เล่น Destiny 2 ช่วงหลังลดลงมาก ทำให้ฝ่ายบริหารของ Bungie เริ่มตึงเครียด และตัดสินใจปลดพนักงานออกด้วยตัวเอง ลดค่าใช้จ่ายและสวัสดิการต่างๆ โดยที่โซนี่ไม่ได้มีส่วนเลยในรอบนี้</p>\n<p>ผลคือขวัญกำลังใจของพนักงานตกต่ำ เพราะพนักงานที่โดนปลดไปหลายคนเป็นคนเก่าแก่ คนสำคัญของบริษัท นอกจากนี้ ฝ่ายบริหารยังไม่การันตีว่าจะไม่มีการปลดพนักงานรอบที่สองอีก</p>\n<p>ทางออกของ Bungie ในตอนนี้จึงเหลือเพียงการเข็น Destiny 2 The Final Shape ที่เลื่อนไปออกเดือนมิถุนายน 2024 ให้ออกมาดีที่สุดเท่าที่ทำได้ แล้วหวังว่าผู้เล่นจะกลับมาทันเวลา</p>\n<p><img alt=\"No Description\" src=\"https://www.blognone.com/sites/default/files/externals/fa533f931f94c423b8decc5993f522bd.jpg\" /></p>\n<p>ที่มา - <a href=\"https://www.ign.com/articles/bungie-devs-say-atmosphere-is-soul-crushing-amid-layoffs-cuts-and-fear-of-total-sony-takeover\">IGN</a></p>\n</div></div></div><div><div>Topics: </div><div><div><a href=\"/topics/bungie\">Bungie</a></div><div><a href=\"/topics/games\">Games</a></div><div><a href=\"/topics/destiny\">Destiny</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e299794c913b1ce0c9d463086548e80146509afc4df74d877d6b24052eb1343a","category":"Thai"}