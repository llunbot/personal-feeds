{"title":"Nintendo ประกาศภาพยนตร์ Super Mario Bros. ภาคต่อ กำหนดฉายเมษายน 2026","link":"https://www.blognone.com/node/138614","date":1710080377000,"content":"<div><div><div><p>นินเทนโดประกาศข้อมูลสำคัญเนื่องในวัน Mario (Mar10) โดย Shigeru Miyamoto ผู้สร้าง Mario เปิดเผยว่าภาพยนตร์อนิเมชันภาคต่อของ Super Mario Bros. Movie ตอนนี้อยู่ในขั้นตอนการสร้างแล้ว กำหนดฉายคือ 3 เมษายน ปี 2026 ในสหรัฐอเมริกาและอีกหลายประเทศ โดยจะฉายในอีกหลายพื้นที่ภายในเดือนเมษายน</p>\n<p>ในตอนนี้นินเทนโดยังไม่ได้เปิดเผยรายละเอียดนัก แต่บอกว่า Illumination จะเป็นสตูดิโอผู้ผลิตร่วมกับนินเทนโดเหมือนเดิม เนื้อเรื่องจะขยายโลกของ Mario ออกไปมากขึ้น มีเรื่องราวที่สนุกมากขึ้น</p>\n<p>The Super Mario Bros. Movie เป็นภาพยนตร์อนิเมชันที่ประสบความสำเร็จสูง ทำเงินรวมทั่วโลกเป็นอันดับ 3 รองจาก The Lion King และ Frozen II</p>\n<p>ที่มา: <a href=\"https://twitter.com/NintendoAmerica/status/1766815334580081017\">นินเทนโด</a></p>\n<p><img src=\"https://www.blognone.com/sites/default/files/externals/dcca89f0e9384118092ba6194e427426.jpg\" /></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/nintendo\">Nintendo</a></div><div><a href=\"/topics/movie-0\">Movie</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc73d25bb943360dc2f3f1516026585caa27891e854d46ce65445407c90ba896","category":"Thai"}