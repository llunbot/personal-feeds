{"title":"Relief Map","link":"https://markpeak.net/relief-map/","date":1636186362000,"content":"<p>เคยเห็นภาพแผนที่แสดงความสูงของแผ่นดิน (elevation map หรือ topographic map) แบบที่ทำเป็นกราฟิกสวยๆ วนเวียนถูกแชร์อยู่ใน Twitter มาบ่อยๆ</p>\n<p>วันนี้เห็นอีกรอบเลยไปตามหาว่าต้นฉบับมาจากไหน แล้วค้นพบว่ามาจาก<a href=\"https://muir-way.com/\">เว็บชื่อ Muir Way</a> ซึ่งขายแผนที่ฉบับพิมพ์ สำหรับใส่กรอบติดข้างฝา</p>\n<p>นอกจากค้นเจอแหล่งแล้ว ยังเรียนรู้คำใหม่ว่า relief map หรือ <a href=\"https://en.wikipedia.org/wiki/Raised-relief_map\">Raised-relief map</a> เป็นแผนที่ซึ่งวาดฉากขึ้นมาเป็น 3 มิติ เพื่อจำลองความสูงของพื้นที่จริงๆ (ไม่ได้ทำเป็นแค่เส้นๆ วงแสดงความสูง) เพื่อให้เห็นภาพชัดเจนขึ้น ว่าความสูงของพื้นที่นั้นเป็นอย่างไร มีประโยชน์สำหรับการวิเคราะห์ในเชิงภูมิรัฐศาสตร์ (geopolitics) ด้วย ว่าทำไมเมืองนั้นถึงตั้งอยู่ตรงนั้น ทำไมการเดินทางของกองทัพในอดีตต้องเดินทางแบบนั้น เหตุผลเพราะว่ามันมีภูเขาสูงอยู่ตรงนี้ ซึ่งมองเห็นไม่ชัดในแผนที่แบบปกติที่เราคุ้นเคยกัน</p>\n<p>หมายเหตุ: Muir Way ยังนำแผนที่เก่ายุค 1900s มาแปลงเป็น relief map ด้วย เรียกว่า <a href=\"https://muir-way.com/collections/vintage-relief\">vintage relief map</a> คือสวยสุดแล้ว เก่าคลาสสิคแต่เป็น 3 มิติสวยงาม (3 มิติในภาพนะครับ พิมพ์ลงบนกระดาษเรียบปกติ ไม่ได้เป็นแผนที่นูน)</p>\n<p>คลิปสัมภาษณ์ผู้ก่อตั้งบริษัท</p>\n<p></p>\n<p>เบื้องหลังการทำแผนที่โดยทีมงาน</p>\n<blockquote>\n<p>Carte Géologique de la France, à l'échelle du millionième, Exécutée en utilisant les documents publiés par le Service de la Carte géologique détaillée de la France – Ministère des Travaux Publics – 1905<a href=\"https://twitter.com/hashtag/arcgispro?src=hash&amp;ref_src=twsrc%5Etfw\">#arcgispro</a> <a href=\"https://twitter.com/hashtag/blender?src=hash&amp;ref_src=twsrc%5Etfw\">#blender</a> <a href=\"https://twitter.com/hashtag/gis?src=hash&amp;ref_src=twsrc%5Etfw\">#gis</a> <a href=\"https://twitter.com/hashtag/maps?src=hash&amp;ref_src=twsrc%5Etfw\">#maps</a> <a href=\"https://twitter.com/hashtag/map?src=hash&amp;ref_src=twsrc%5Etfw\">#map</a> <a href=\"https://twitter.com/hashtag/copernicus?src=hash&amp;ref_src=twsrc%5Etfw\">#copernicus</a> <a href=\"https://twitter.com/hashtag/france?src=hash&amp;ref_src=twsrc%5Etfw\">#france</a>  <a href=\"https://twitter.com/hashtag/geological?src=hash&amp;ref_src=twsrc%5Etfw\">#geological</a> <a href=\"https://t.co/2Qymhv5VpV\">pic.twitter.com/2Qymhv5VpV</a></p>\n<p>— Sean Conway (@geo_spatialist) <a href=\"https://twitter.com/geo_spatialist/status/1257352618705387526?ref_src=twsrc%5Etfw\">May 4, 2020</a></p></blockquote>\n<p></p>\n<p>งานของ Muir Way สวยจนน่าซื้อเก็บสะสม (น่าเสียดายว่าบริษัทอยู่ในสหรัฐ ส่งมาไทยก็ยากนิดนึง เดี๋ยวไปอเมริการอบหน้าอาจซื้อเก็บไว้) และน่าเสียดายว่า มีแผนที่ของทุกทวีป ยกเว้นเอเชีย (เอเชียมีแผนที่ของบางประเทศ เช่น อินเดีย ญี่ปุ่น เวียดนาม)</p>\n<blockquote>\n<p>Making sure the insets look good before adding textures to them.  3 down…3 more to go. <a href=\"https://t.co/QRk36WgmoR\">pic.twitter.com/QRk36WgmoR</a></p>\n<p>— Sean Conway (@geo_spatialist) <a href=\"https://twitter.com/geo_spatialist/status/1454554835764789251?ref_src=twsrc%5Etfw\">October 30, 2021</a></p></blockquote>\n<p></p>\n<p>ในโอกาสนี้จึงนำแผนที่ของทวีปต่างๆ มาแปะไว้ ในเว็บไซต์ของ Muir Way ยังมีแผนที่ระดับประเทศ และระดับรัฐ (ในอเมริกา) อีกมาก</p>\n<p><strong>อเมริกาเหนือ</strong></p>\n<p>เทือกเขา Rocky หนาแน่นทางตะวันตก ทางตะวันออกก็คือ <a href=\"https://markpeak.net/appalachian-mountains/\">เทือกเขา Appalachian</a> ส่วนตรงกลางเป็นที่ราบกว้างใหญ่มาก</p>\n<p><img src=\"https://markpeak.net/wp-content/uploads/2021/11/North-America-1965-Relief-Map_2000x.jpg\" /></p>\n<p><strong>อเมริกาใต้</strong></p>\n<p>เทือกเขาแอนดีส เป็นปราการธรรมชาติสูงใหญ่ ขอบทวีปที่แท้</p>\n<p><img src=\"https://markpeak.net/wp-content/uploads/2021/11/Sourth-America-1922-Relief-Map_2000x.jpg\" /></p>\n<p><strong>ยุโรป</strong></p>\n<p>ตอนกลางทวีปมีเทือกเขาแอลป์กั้นกลาง สแกนดิเนเวียแทบไม่มีที่ราบเลย ส่วนรัสเซียกลับเป็นที่ราบกว้างใหญ่ไปจนถึงภูเขาอูราล</p>\n<p><img src=\"https://markpeak.net/wp-content/uploads/2021/11/Carte-Tectonique-Europe-1962-Relief-Map-Bathymetry_2000x.jpg\" /></p>\n<p><strong>แอฟริกา</strong></p>\n<p>มีภูเขาทางตะวันออกของทวีป (Kilimanjaro, Kenya, Rwenzori) ทางใต้ (Drakensberg) และทางตะวันตกเฉียงเหนือ (Atlas) ที่เหลือคือที่ราบและทะเลทราย ตรงกลางคือที่ราบสูง (สีเขียวอ่อน)</p>\n<p><img src=\"https://markpeak.net/wp-content/uploads/2021/11/Africa-1885-Relief-Map_2000x.jpg\" /></p>\n<p><strong>ออสเตรเลีย</strong></p>\n<p>เทือกเขาสูงอยู่ทางตะวันออก เรียกว่า Great Dividing Range</p>\n<p><img src=\"https://markpeak.net/wp-content/uploads/2021/11/Australia_New_Guinea_1952-LO_2000x.jpg\" /></p>The post <a href=\"https://markpeak.net/relief-map/\">Relief Map</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"e224ac01f41fd95d231561e9b6f25aa190bf70281bebecf776c1f587480933f3","category":"Thai"}