{"title":"Alibaba และ JD.com ประกาศสถิติเทศกาลลดราคา 6.18 บอกเติบโตมากกว่าที่คาด","link":"https://www.blognone.com/node/134440","date":1687240413000,"content":"<div><div><div><p>Alibaba และ JD.com สองยักษ์ใหญ่อีคอมเมิร์ซในจีน ประกาศสถิติยอดขายในเทศกาลช้อปปิ้งกลางปี 6.18 ซึ่งจัดมาตั้งแต่ปลายเดือนพฤษภาคม จนถึงวันที่ 18 มิถุนายน โดยถือเป็นเทศกาลช้อปปิ้งออนไลน์ที่ใหญ่เป็นอันดับสองรองจาก 11.11 หรือเทศกาลลดราคาวันคนโสด</p>\n<p>โดย Alibaba ไม่ได้ให้ข้อมูลตัวเลขยอดขายสุทธิหรือ GMV แต่บอกว่าภาพรวมเติบโต 2-3 เท่า เมื่อเทียบกับตัวเลขปี 2022 และทันทีที่เข้าสู่เที่ยงคืนวันที่ 18 มิถุนายน มี 305 แบรนด์ ที่ทำยอดขายมากกว่า 100 ล้านหยวน สินค้าขายดีที่น่าสนใจคือ รองเท้าลุยน้ำ (Watersports Shoes) มีผู้ซื้อ 1.8 แสนคน และกระเป๋าเดินทางมีคนซื้อ 1.65 ล้านคน</p>\n<p>ส่วน JD.com ก็ไม่ได้ให้ตัวเลข GMV เช่นกัน บอกเพียงยอดขายรวมเติบโตมากกว่าที่คาดไว้ ขณะที่สินค้าซึ่งทำแคมเปญร่วมกับร้านค้าออฟไลน์มียอดขายที่เติบโตสูง ออเดอร์ 95% สามารถจัดส่งได้ภายใน 1 วัน</p>\n<p>ที่มา: <a href=\"https://www.alizila.com/alibaba-taobao-tmall-record-merchants-during-china-618-shopping-festival/\">Alibaba</a> และ <a href=\"https://jdcorporateblog.com/jd-coms-2023-618-grand-promotion-surpassing-expectations-and-setting-new-records/\">JD.com</a></p>\n<p><img alt=\"No Description\" src=\"https://www.blognone.com/sites/default/files/externals/23d9a66d2f4c623cc6b26b5403628704.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/jdcom\">JD.com</a></div><div><a href=\"/topics/e-commerce\">E-commerce</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bceef441f8302913dd163c16fb7bc30c0a815acb374856adfca1ca278b7a301e","category":"Thai"}