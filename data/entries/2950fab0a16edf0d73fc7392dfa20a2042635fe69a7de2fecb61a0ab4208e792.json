{"title":"X ส่งเมลขอเงินคืนจากพนักงานที่ถูกปลด บอกจ่ายเงินชดเชยให้เกินจำนวน ขู่ไม่เช่นนั้นจะขึ้นศาล","link":"https://www.blognone.com/node/140383","date":1718340860000,"content":"<div><div><div><p>มีรายงานออกมาจากสื่อออสเตรเลีย Sydney Morning Herald ว่า X ส่งอีเมลไปเรียกร้องให้พนักงานชาวออสเตรเลียที่ถูกปลดออกเมื่อปีที่แล้วไม่ต่ำกว่า 6 คน ให้จ่ายเงินคืนกับบริษัท ด้วยสาเหตุการจ่ายเงินชดเชยให้เกินจำนวน จากปัญหาระหว่างแปลงสกุลเงินจากดอลลาร์สหรัฐไปดอลลาร์ออสเตรเลีย และถ้าหากไม่ยอมจ่ายเงินคืนก็จะนำเรื่องขึ้นชั้นศาล แต่ในตอนนี้ก็ดูเหมือนว่าจะยังไม่มีพนักงานคนไหนจ่ายเงินคืน</p>\n<p>ในอีเมลระบุว่า ทางบริษัทได้จ่ายเงินชดเชยให้เกินจำนวนในเดือนมกราคมปี 2023 ที่ผ่านมา และต้องการให้คืนเงินโดยเร็วที่สุด นอกจากนี้ ยังพูดถึงสาเหตุไว้ในอีเมลว่าการจ่ายเงินเกินจำนวนครั้งนี้มีความเกี่ยวข้องกับข้อตกลงผลตอบแทนที่จะได้รับ (Deferred cash compensation) ที่ทำไว้เมื่อเริ่มทำงาน โดยจะได้รับในรูปแบบของหุ้นมูลค่า 54.20 ดอลลาร์สหรัฐ หรือ 82 ดอลลาร์ออสเตรเลีย (เป็นราคาเมื่อ Musk ซื้อ Twitter มาในปี 2022) ต่อคน รวมถึงจำนวนหุ้นทั้งหมดที่พนักงานจะได้รับจะขึ้นอยู่กับระยะเวลาที่ทำงานในบริษัท</p>\n<p>และเป็นเพราะการแปลงสกุลเงินขัดข้อง ทำให้ X จ่ายเงินชดเชยพนักงานคนนึงเกินไปมากถึง 1,500-70,000 ดอลลาร์สหรัฐ รวมถึงยังมีพนักงานหนึ่งคนถูกกล่าวหาว่าได้รับเงินชดเชยในอัตราการแปลงที่คิดเป็น 2.5 เท่าของมูลค่าหุ้น</p>\n<p>นี่ไม่ใช่ครั้งแรกที่ X มีปัญหาเกี่ยวกับการจ่ายเงินชดเชยพนักงาน เพราะ X ก็พึ่งถูกอดีตพนักงานกว่า 2,000 คนในสหรัฐฟ้องร้องเพื่อเรียกร้องเงินชดเชย และ X ยังถูกกลุ่มอดีตผู้บริหาร Twitter ยื่นฟ้องเพราะไม่ยอมจ่ายเงินชดเชยจำนวนราว 128 ล้านดอลลาร์สหรัฐอีกด้วย</p>\n<p>ที่มา: <a href=\"https://www.smh.com.au/business/companies/elon-musk-chases-overpayments-from-australia-s-sacked-twitter-staff-20240611-p5jku0.html\">Sydney Morning Herald</a>,  <a href=\"https://arstechnica.com/tech-policy/2024/06/musks-x-demands-money-from-laid-off-employees-claims-they-were-overpaid/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/fcf0a7fb33b5fd2e06b98e108f1a08cb.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/layoff\">Layoff</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2950fab0a16edf0d73fc7392dfa20a2042635fe69a7de2fecb61a0ab4208e792","category":"Thai"}