{"title":"ไมโครซอฟท์ดัน DirectML รัน AI บนฮาร์ดแวร์ทุกประเภท, PyTorch รองรับแล้ว","link":"https://www.blognone.com/node/139883","date":1716316585000,"content":"<div><div><div><p>ไมโครซอฟท์ประกาศเดินหน้าผลักดัน DirectML ให้เป็นแพลตฟอร์มหลักในการพัฒนา AI บนพีซีหากผู้ใช้ต้องการใช้โมเดลของตัวเอง หลังพัฒนามาระยะหนึ่งและ<a href=\"https://www.blognone.com/node/137259\">รองรับ NPU ตั้งแต่ปลายปีที่ผ่านมา</a></p>\n<p>ไมโครซอฟท์พยายามผลักดันให้ DirectML กลายเป็นมาตรฐานสำหรับการพัฒนาแอปพลิเคชั่นปัญญาประดิษฐ์โดยไม่ต้องสนใจฮาร์ดแวร์ด้านล่าง ไม่ว่าเครื่องที่รันอยู่จะมี GPU, NPU, หรือใช้ CPU เฉยๆ ในงาน Build ปีนี้ก็ประกาศว่า PyTorch รองรับ DirectML บน GPU ตั้งแต่วันนี้ไป และจะรองรับ NPU ในเร็วๆ นี้ ส่วนการใช้งาน AI บนเว็บก็จะเริ่มพรีวิวมาตรฐาน WebNN โดยเบื้องหลังเป็น DirectML เช่นกัน</p>\n<p>ตัว DirectML นั้นมี ฟังก์ชั่นยอดนิยมสำหรับการประมวลผล AI เช่น ReLU, Sigmoid, tanh, การประมวลฟังก์ชั่นพื้นฐานบนเมทริกซ์สำหรับการรันปัญญาประดิษฐ์ หรือฟังก์ชั่น neural network โดยตรงอย่าง LSTM หรือ RNN</p>\n<p>ที่ผ่านมา DirectML รองรับเฉพาะ GPU เท่านั้น แต่งานนี้ไมโครซอฟท์ก็ประกาศว่าจะรองรับทั้ง CPU ของอินเทล และ NPU ใน Snapdragon X Elite เร็วๆ นี้ ตลอดจนจะเพิ่มฟีเจอร์ให้นำโมเดลมารันได้ง่ายยิ่งๆ ขึ้น</p>\n<p>ที่มา - <a href=\"https://blogs.windows.com/windowsdeveloper/2024/05/21/unlock-a-new-era-of-innovation-with-windows-copilot-runtime-and-copilot-pcs/\">Windows Developer Blog</a></p>\n<p><img alt=\"No Description\" src=\"https://www.blognone.com/sites/default/files/externals/a76dd2779e70902374e74c2104306f50.png\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec4c28155e9f21c3423dadff09941850257a84460558e038255612daf382e5a7","category":"Thai"}