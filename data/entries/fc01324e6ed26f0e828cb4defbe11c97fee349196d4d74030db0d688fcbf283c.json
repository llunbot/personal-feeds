{"title":"xAI เปิดตัว Grok-1.5 Vision โมเดล AI Multimodal รองรับอินพุทรูปภาพ","link":"https://www.blognone.com/node/139216","date":1713054574000,"content":"<div><div><div><p>xAI บริษัทด้านปัญญาประดิษฐ์ของ Elon Musk พรีวิวความสามารถของ Grok-1.5 Vision โมเดล AI ภาษาขนาดใหญ่บนข้อมูลสื่อผสม (Multimodal) หลังจาก<a href=\"https://www.blognone.com/node/138985\">เปิดตัว Grok-1.5</a> ไปเมื่อเดือนที่แล้ว</p>\n<p>Grok-1.5V มีความสามารถรับอินพุทและดำเนินการข้อมูลภาพในรูปแบบต่าง ๆ เช่น เอกสาร, แผนผัง, ตาราง, ภาพหน้าจอ ไปจนถึงภาพถ่าย ผลทดสอบเทียบกับโมเดลข้อมูลสื่อผสมตัวอื่นพบว่าทำได้ใกล้เคียง โดยโดดเด่นกว่าในบางผลทดสอบเช่น Mathvista (คณิตศาสตร์), TextVQA (อ่านข้อความ)</p>\n<p>xAI ยังนำเสนอตัวทดสอบความสามารถโมเดล AI ที่ใช้อินพุทภาพใหม่คือ RealWorldQA มีเป้าหมายเพื่อทดสอบว่า AI สามารถเข้าใจสถานการณ์ในชีวิตประจำวันผ่านภาพที่เห็นได้ดีแค่ไหน ซึ่งหลายปัญหาไม่ใช่เรื่องยากสำหรับมนุษย์ แต่เมื่อเป็น AI แล้ว อาจซับซ้อนมาก โดย<a href=\"https://data.x.ai/realworldqa.zip\">เผยแพร่</a>ภายใต้สัญญา CC BY-ND 4.0 ให้ไปใช้งานได้ และการทดสอบ Grok-1.5V กับ RealWorldQA ก็ได้คะแนนสูงสุดเช่นกัน</p>\n<p>สถานะของ Grok-1.5V ยังเป็นพรีวิว จะเปิดให้ใช้งานทั่วไปเร็ว ๆ นี้ เฉพาะกลุ่มผู้ทดสอบชุดแรกและผู้ใช้งาน Grok</p>\n<p>ที่มา: <a href=\"https://x.ai/blog/grok-1.5v\">xAI</a></p>\n<p><img alt=\"No Description\" src=\"https://www.blognone.com/sites/default/files/externals/5bbe831a17249a47c528c057dcc0a48a.jpeg\" /></p>\n<p>ผลทดสอบเทียบกับโมเดลอื่น</p>\n<p><img alt=\"No Description\" src=\"https://www.blognone.com/sites/default/files/externals/c9086bf47cdf215d75858129137843dc.png\" /></p>\n<p>ตัวอย่างการอธิบายข้อมูลจากรูปภาพ</p>\n<p><img alt=\"No Description\" src=\"https://www.blognone.com/sites/default/files/externals/8d54c25e440cfc7cb8e63ad4e8d3639e.png\" /></p>\n<p>ตัวอย่างการทดสอบปัญหาในชีวิตประจำวันของ RealWorldQA</p>\n<p><img alt=\"No Description\" src=\"https://www.blognone.com/sites/default/files/externals/5be9576b93b2a68fad7cb116f84fbe05.png\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc01324e6ed26f0e828cb4defbe11c97fee349196d4d74030db0d688fcbf283c","category":"Thai"}