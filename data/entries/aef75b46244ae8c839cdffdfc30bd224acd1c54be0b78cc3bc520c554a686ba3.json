{"title":"FBI ล่อซื้อความลับเรือดำน้ำนิวเคลียร์จากเจ้าหน้าที่กองทัพเรือ ส่งมอบทางการ์ด SD ในแซนวิช","link":"https://www.blognone.com/node/125210","date":1633957073000,"content":"<div><div><div><p>FBI จับกุม Jonathan Toebbe วิศวกรนิวเคลียร์ประจำกองทัพเรือสหรัฐฯ พร้อมภรรยา หลังทั้งสองถูกล่อซื้อข้อมูลความลับ โดยเจ้าหน้าที่ FBI เองปลอมตัวเป็นสายลับต่างชาติติดต่อขอซื้อข้อมูล</p>\n<p>กระบวนการล่อซื้ออาศัยอีเมลเข้ารหัส โดยมีการติดต่อล่วงหน้าหลายเดือน และเมื่อกลางปีที่ผ่านมาเจ้าหน้าที่ FBI ก็โอนเงินคริปโต 10,000 ดอลลาร์ให้กับ Jonathan เป็นเงินมัดจำ แล้วนัดรับข้อมูล จากนั้นทั้ง Jonathan และภรรยาก็นำข้อมูลใส่การ์ด SD ยัดใส่ในแซนวิชเนยถั่ว แล้วนำไปวางที่จุดนัดหมาย ทั้งสองได้รับเงินคริปโตจากการส่งมอบอีก 20,000 ดอลลาร์  เพื่อส่งกุญแจถอดรหัสข้อมูลในการ์ด หลังจากนั้นทั้งสองก็ขายข้อมูลอีกรอบมูลค่า 70,000 ดอลลาร์โดยซ่อนในหมากฝรั่ง</p>\n<p>ทั้งสองถูกจับกุมระหว่างการส่งมอบข้อมูลรอบที่สาม หลังจากสองรอบแรกเจ้าหน้าที่ยืนยันว่าข้อมูลที่ได้รับเป็นข้อมูลเตาปฎิกรณ์นิวเคลียร์จริง</p>\n<p>ที่มา - <a href=\"https://www.justice.gov/opa/pr/maryland-nuclear-engineer-and-spouse-arrested-espionage-related-charges\">Justice.gov</a></p>\n<p><img src=\"https://www.blognone.com/sites/default/files/externals/9776c29cfd7d31adf7baa109ceff9850.jpg\" /></p>\n<p>ภาพโดย <a href=\"https://pixabay.com/th/photos/%e0%b9%81%e0%b8%8b%e0%b8%99%e0%b8%a7%e0%b8%b4%e0%b8%8a-%e0%b8%82%e0%b8%99%e0%b8%a1%e0%b8%9b%e0%b8%b1%e0%b8%87%e0%b8%9b%e0%b8%b4%e0%b9%89%e0%b8%87-%e0%b8%ad%e0%b8%b2%e0%b8%ab%e0%b8%b2%e0%b8%a3-%e0%b8%ad%e0%b8%b2%e0%b8%ab%e0%b8%b2%e0%b8%a3%e0%b9%80%e0%b8%8a%e0%b9%89%e0%b8%b2-2301387/\">LuckyLife11</a></p>\n</div></div></div><div><div>Topics: </div><div><div><a href=\"/topics/fbi\">FBI</a></div><div><a href=\"/topics/government\">Government</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aef75b46244ae8c839cdffdfc30bd224acd1c54be0b78cc3bc520c554a686ba3","category":"Thai"}