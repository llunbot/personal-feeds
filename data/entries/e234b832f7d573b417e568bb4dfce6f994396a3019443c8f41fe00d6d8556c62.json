{"title":"สิงคโปร์จะออกกฎหมาย ขายกล่องทีวีเถื่อนมีความผิดอาญา, StarHub ออกโปรแลกกล่องแท้ ฟรี 2 ปี","link":"https://www.blognone.com/node/123888","date":1627272429000,"content":"<div><div><div><p>เครือข่าย StarHub ของสิงคโปร์ ออกแคมเปญนำกล่องทีวีเถื่อน มาแลกเป็นกล่อง StarHub TV+ ของแท้ ใช้ฟรีนาน 2 ปี มูลค่า 120 ดอลลาร์สิงคโปร์ (ประมาณ 3 พันบาท)</p>\n<p>ประเทศสิงคโปร์กำลังจะมีกฎหมายลิขสิทธิ์ฉบับใหม่ (Copyright Act) อยู่ในกระบวนการของสภา กฎหมายฉบับนี้ระบุว่าการขายกล่องเถื่อนมีความผิดอาญา มีทั้งโทษปรับและจำคุก ทำให้ StarHub ชิงจังหวะออกโปรโมชั่นให้นำกล่องเถื่อนละเมิดลิขสิทธิ์ มาแลกเป็นกล่อง TV+ แบบไม่ต้องเสียค่าเช่านาน 2 ปี ระหว่างที่กฎหมายยังไม่ผ่าน โปรโมชั่นนี้มีถึงวันที่ 31 สิงหาคม 2021</p>\n<p>StarHub ระบุว่าจะนำกล่องเถื่อนที่นำมาแลก ถือเป็นขยะอิเล็กทรอนิกส์ ที่เข้ากระบวนการรีไซเคิลอย่างเหมาะสม</p>\n<p>กล่อง TV+ ของ StarHub เป็นกล่อง Android TV ที่รองรับบริการสตรีมมิ่งหลายค่าย เช่น Disney+, Netflix, HBO Go</p>\n<p>ที่มา - <a href=\"https://www.starhub.com/about-us/newsroom/2021/july/-120-perk-to-turn-in-pirate-set-top-boxes-for-starhub-tv-.html\">StarHub</a>, <a href=\"https://www.channelnewsasia.com/news/singapore/starhub-offer-120-perks-pirate-set-top-boxes-copyright-bill-15276730\">ChannelNewsAsia</a></p>\n<p><img src=\"https://www.blognone.com/sites/default/files/externals/e9a2e503fbe67f20941495474ca68322.png\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/law\">Law</a></div><div><a href=\"/topics/starhub\">StarHub</a></div><div><a href=\"/topics/android-tv\">Android TV</a></div><div><a href=\"/topics/copyright\">Copyright</a></div><div><a href=\"/topics/video-streaming\">Video Streaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e234b832f7d573b417e568bb4dfce6f994396a3019443c8f41fe00d6d8556c62","category":"Thai"}