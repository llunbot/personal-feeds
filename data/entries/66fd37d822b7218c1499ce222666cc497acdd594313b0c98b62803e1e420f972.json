{"title":"Adecco ระบุอัตราการจ้างงานไอทีในสหรัฐฯ ถึงก้นเหวแล้ว แต่อาจต้องใช้เวลาฟื้นตัว","link":"https://www.blognone.com/node/141308","date":1723088158000,"content":"<div><div><div><p>Adecco บริษัทให้บริการเอาต์ซอร์สแรงงานรายงานถึงผลประกอบการประจำไตรมาสพร้อมกับ Denis Machuel ซีอีโอบริษัทออกมาให้ความเห็นว่าตลาดแรงงานไอทีในสหรัฐฯ นั้นถึงจุดตำ่สุดแล้ว แม้จะยังมีข่าวการลดคนอยู่บ้างแต่ก็ไม่น่าจะแย่กว่านี้แล้ว อย่างไรก็ดีการฟื้นตัวนั้นต้องใช้เวลาอีกระยะหนึ่ง</p>\n<p>รายได้ของ Adecco จากภูมิภาคอเมริกาเหนือลดลงถึง 14% โดยสาเหตุหลักคือแรงงานไอทีและยานยนต์ลดลง ขณะที่แรงงานฝั่งค้าปลีกนั้นยังแข็งแรงอยู่ ตลาดแรงงานไอทีไม่ได้หดตัวไปเสียทั้งหมด ผลประกอบการของ Adecco ในภูมิภาคอื่นๆ ยังเติบโต เช่นเอเชียแปซิฟิก</p>\n<p>เมื่อเดือนที่แล้ว Gergely Orosz ผู้เขียน The Pragmatic Engineer ก็<a href=\"https://www.blognone.com/node/140912\">บรรยายถึงเศรษฐกิจในช่วงนี้ว่าอัตราดอกเบี้ยในสหรัฐฯ ที่สูงขึ้นทำให้บริษัทแย่งตัวพนักงานกันน้อยลง</a> กระทบไปถึงการใช้เทคโนโลยีแปลกๆ ก็น้อยลงด้วย</p>\n<p>ที่มา - <a href=\"https://www.channelnewsasia.com/business/adecco-ceo-says-us-tech-hiring-has-likely-bottomed-out-no-upturn-yet-4529481\">Channel News Asia</a>, <a href=\"https://www.adeccogroup.com/our-group/media/press-releases/q2-2024-results\">Adecco</a></p>\n<p><img alt=\"No Description\" src=\"https://www.blognone.com/sites/default/files/externals/f91c2bd9486788631e37e6dd43775ea8.jpeg\" /></p>\n<p>ภาพสร้างจากปัญญาประดิษฐ์</p>\n</div></div></div><div><div>Topics: </div><div><div><a href=\"/topics/employment\">Employment</a></div><div><a href=\"/topics/usa\">USA</a></div><div><a href=\"/topics/programmer\">Programmer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66fd37d822b7218c1499ce222666cc497acdd594313b0c98b62803e1e420f972","category":"Thai"}