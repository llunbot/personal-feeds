{"title":"Pixel 9a ต้องเลื่อนวันขายเป็นเดือนเมษายน กูเกิลบอกมีปัญหาคุณภาพชิ้นส่วน","link":"https://www.blognone.com/node/145368","date":1742437233000,"content":"<div><div><div><p>เมื่อคืนนี้กูเกิลเปิดตัว <a href=\"https://www.blognone.com/node/145355\">Pixel 9a ราคาเริ่มต้น 499 ดอลลาร์</a> แต่กลับยังไม่เปิดขายทันที บอกว่าจะเริ่มวางขายในเดือนเมษายน (บนหน้าเว็บ Google Store ตอนนี้ยังสั่งซื้อไม่ได้ แม้กระทั่งจ่ายเงินพรีออเดอร์)</p>\n<p>9to5google ให้ข้อมูลว่าตอนแรก Pixel 9a มีกำหนดขาย 26 มีนาคม แต่กูเกิลจำเป็นต้องเลื่อนวันวางขายออกไปเล็กน้อย โดยกูเกิลยอมรับว่ามีปัจจัยเรื่อง \"คุณภาพชิ้นส่วน\" (component quality issue) บางอย่างที่ไม่บอกว่าคืออะไร มีผลต่อสินค้าจำนวนเล็กน้อย (a small number) ทำให้กูเกิลต้องตรวจสอบสินค้าใหม่ทั้งหมด</p>\n<p>จุดเด่นของ Pixel 9a คือการปรับดีไซน์กล้องใหม่ ไม่มีแถบกล้องยื่นออกมาด้านหลังแบบ Pixel รุ่นก่อนๆ แล้ว และได้ชิป-โมเดล AI ตัวเดียวกับ Pixel 9 รุ่นสูงๆ</p>\n<p>ที่มา - <a href=\"https://9to5google.com/2025/03/19/google-pixel-9a-delay-quality-issue/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/f0b634bc28fc90bc93b2cf2a945e5443.jpeg\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/google\">Google</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a689a7f20e7288f9200a65780664cdbe9909a016a04cf823d0fec155b18610c7","category":"Thai"}