{"title":"Apple อัพเดตแพตช์ฉุกเฉินครั้งแรก ไฟล์เล็ก รีบูทไว มีผลกับ iOS 16.4.1 และ macOS 13.3.1","link":"https://www.blognone.com/node/133645","date":1682980385000,"content":"<div><div><div><p>แอปเปิลอัพเดตแพตช์ระบบปฏิบัติการแบบฉุกเฉินด้านความปลอดภัย (Rapid Security Response - RSR) มีผลกับผู้ใช้งาน iOS 16.4.1, iPadOS 16.4.1 และ macOS 13.3.1 ซึ่งเป็นการอัพเดตแบบ RSR ครั้งแรกหลังจากแอปเปิล<a href=\"https://www.blognone.com/node/128854\">ประกาศ</a>การอัพเดตรูปแบบนี้ในงาน WWDC ปีที่แล้ว โดยแอปเปิลทดสอบการอัพเดต RSR มาระยะหนึ่งแล้วสำหรับเวอร์ชันเบต้าของนักพัฒนา</p>\n<p>การอัพเดตของ iOS ทำได้ตามขั้นตอนเดิมโดยไปที่ Software Update ใน Settings แต่การอัพเดตจะใช้เวลาที่สั้นลง ดาวน์โหลดไฟล์ขนาดเล็ก หลังอัพเดตเครื่องใช้เวลาน้อยลงในช่วงรีสตาร์ท ส่วน macOS อัพเดตได้ผ่าน System Settings</p>\n<p>อย่างไรก็ตามไม่กี่ชั่วโมงหลังแอปเปิลออกอัพเดตฉุกเฉินนี้ มีผู้ใช้งานจำนวนหนึ่งรายงานว่าไม่สามารถอัพเดตได้ ต่อมาแอปเปิลยืนยันว่าเปลี่ยนวิธีการปล่อยอัพเดตเป็น<strong>ทยอย</strong>ได้รับภายใน 48 ชั่วโมง ฉะนั้นหากผู้ใช้งานบางรายยังไม่เห็นอัพเดตก็ต้องรอไปก่อน</p>\n<p>ที่มา: <a href=\"https://www.macrumors.com/2023/05/01/rapid-security-response-16-4-1/\">MacRumors</a></p>\n<p><img src=\"https://www.blognone.com/sites/default/files/externals/e22e27d2ebec65e97bbf9f63f170692c.png\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/security-patch\">Security Patch</a></div><div><a href=\"/topics/ios-16\">iOS 16</a></div><div><a href=\"/topics/ipados-16\">iPadOS 16</a></div><div><a href=\"/topics/ventura\">Ventura</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fbe8f57036a8d0953bca0fb57bafb463c80b399c9ce42cb0caf0a6ac73c8e83","category":"Thai"}