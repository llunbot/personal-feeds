{"title":"Alex Karp ซีอีโอ Palantir บอกผู้ประกอบการควรเรียนรู้แนวคิดของ Trump ส่วนฝ่ายซ้ายควรสนับสนุน Musk ไม่ใช่ต่อต้าน","link":"https://www.blognone.com/node/145086","date":1741149670000,"content":"<div><div><div><p>Alex Karp ซีอีโอ Palantir บริษัทพัฒนาซอฟต์แวร์วิเคราะห์ข้อมูลขนาดใหญ่ ชื่นชมประธานาธิบดี Donald Trump ที่สามารถท้าทายระบบที่ไม่มีประสิทธิภาพและหลีกเลี่ยง “แนวทางโง่ ๆ\" ซึ่งผู้ประกอบการควรเรียนรู้  และเอาแนวคิดของ Trump เป็นแบบอย่าง</p>\n<p>Karp มองว่า Trump มีความสามารถในการปฏิเสธแนวคิดหรือระบบที่มีข้อบกพร่อง เช่น การหารือกับรัสเซียในการยุติสงครามยูเครน และความคิดของ Trump เกี่ยวกับความต้องการแร่ธาตุหายากมูลค่า 5 แสนล้านดอลลาร์ฯ จากยูเครน</p>\n<p>นอกจากนี้ Karp ยังบอกว่า Elon Musk หัวหน้าหน่วยงาน DOGE คือนักสร้างที่สำคัญที่สุดในโลก กลุ่มก้าวหน้าควรยอมรับความเชี่ยวชาญของ Musk และทำงานร่วมกับเขา แทนที่ต่อต้านการปฏิรูปของเขา</p>\n<p>Karp ให้เหตุผลว่าบุคคลที่เสียภาษี ควรเอาเวลาที่ออกมาวิจารณ์การกระทำของ Musk ไปใส่ใจว่าเงินภาษีของพวกเขาถูกใช้ไปอย่างไร และมีส่วนร่วมกับ Musk ในการแก้ปัญหาประเทศชาติมากกว่า</p>\n<p>ก่อนหน้านี้ Karp เคยออกมาต่อต้านลัทธิต่อต้านชาวยิว และวิจารณ์การประท้วงของนักศึกษาที่ต่อต้านอิสราเอล รวมทั้งไม่เห็นด้วยกับความคิดที่มองชาวตะวันตกอ่อนแอ โดยให้เหตุผลว่าสหรัฐฯ กำลังเป็นผู้นำการปฏิวัติเทคโนโลยีระดับโลกที่ขับเคลื่อนด้วยซอฟต์แวร์</p>\n<p>เพราะฉะนั้น ประเทศต่างๆ จะประสบความสำเร็จในยุคใหม่นี้ได้ ต้องมีพรมแดนที่แน่นหนา กองทัพที่แข็งแกร่ง และระบบการศึกษาที่มีประสิทธิภาพ</p>\n<p>ที่มา: <a href=\"https://www.businessinsider.com/palantir-ceo-elon-musk-doge-trump-lesson-entrepreneurs-2025-2\">Business Insider</a></p>\n<p><img src=\"https://www.blognone.com/sites/default/files/externals/f9d3810f9b82432ed43681b22e741b4e.jpeg\" alt=\"Musk\" /></p>\n</div></div></div><div><div>Topics: </div><div><div><a href=\"/topics/palantir\">Palantir</a></div><div><a href=\"/topics/donald-trump\">Donald Trump</a></div><div><a href=\"/topics/elon-musk\">Elon Musk</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb80fc7ed7f1096922e957b21b22bfe745a1240cdc07923ff5cd3074235d25f2","category":"Thai"}