{"title":"Romeo is a Dead Man เกมใหม่สุดคัลต์ของ Suda51 แห่ง Grasshopper Manufacture","link":"https://www.blognone.com/node/146811","date":1749133372000,"content":"<span>Romeo is a Dead Man เกมใหม่สุดคัลต์ของ Suda51 แห่ง Grasshopper Manufacture</span>\n\n  <div>\n    <div>Body</div>\n              <div><p>เกมสุดแนวที่สุดในงานเปิดตัว State of Play ของ PlayStation เมื่อคืนนี้คงหนีไม่พ้น <strong>Romeo is a Dead Man</strong> ผลงานเกมใหม่ของ Grasshopper Manufacture ค่ายเกมสุดคัลต์ของญี่ปุ่นของผู้กำกับดัง Suda51 ผู้สร้างผลงานเกมแนวๆ อย่าง  No More Heroes, Lollipop Chainsaw,  Killer Is Dead</p>\n<p>เกม Romeo is a Dead Man เปิดเรื่องมาด้วยตัวเอก Romeo ได้ยินเสียงกริ่งจึงออกไปเปิดประตูหน้าบ้าน และโดนเอเลี่ยนต่างดาวทำร้ายปางตาย ปู่ของเขามียาวิเศษที่ทำให้เขารอดได้ แต่ต้องกลายร่างเป็นคนกึ่งหุ่นยนต์ ที่ต้องตามล่าเอเลี่ยนทะลุมิติเวลาและอวกาศ เพื่อตามหา Juliet แฟนสาวที่หายสาบสูญไป</p>\n<p>ถ้าคิดว่าอ่านแต่พล็อตเรื่องอย่างเดียวดูธรรมดา แนะนำให้ดูคลิปเทรลเลอร์กันดีกว่าครับ</p>\n<p>รูปแบบเกมเพลย์เป็นแอคชั่นมุมมองบุคคลที่สาม ใช้อาวุธทั้งดาบและปืน เกมเต็มไปด้วยความรุนแรง เลือดสาด เกมมีกำหนดขายคร่าวๆ ปี 2026 บน PS5, Xbox Series X|S, PC</p>\n<p>ที่มา - <a href=\"https://blog.playstation.com/2025/06/04/grasshopper-manufactures-new-action-title-romeo-is-a-dead-man-launches-on-ps5-next-year/\">PlayStation Blog</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/06/2025 - 21:22</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8e817e7fd9106869ebacffa7e1d07850859482e0e1e6d9ec6205e751e297cf5","category":"Thai"}