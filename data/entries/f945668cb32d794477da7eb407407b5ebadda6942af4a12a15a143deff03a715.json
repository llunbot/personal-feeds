{"title":"CoreWeave ทำข้อตกลงเพิ่มเติมกับ OpenAI ให้บริการคลาวด์ AI อีก 4 พันล้านดอลลาร์","link":"https://www.blognone.com/node/146433","date":1747372013000,"content":"<span>CoreWeave ทำข้อตกลงเพิ่มเติมกับ OpenAI ให้บริการคลาวด์ AI อีก 4 พันล้านดอลลาร์</span>\n\n  <div>\n    <div>Body</div>\n              <div><p>CoreWeave บริษัทผู้ให้บริการคลาวด์จีพียู เปิดเผยในช่วงแถลงผลประกอบการไตรมาส ว่าบริษัทได้ขยายข้อตกลงกับบริษัทแห่งหนึ่งมูลค่าสัญญาสูงสุด 4 พันล้านดอลลาร์ ซึ่งในตอนแรกไม่ได้เปิดเผยชื่อบริษัท แต่ต่อมารายงานว่าคือ OpenAI</p>\n<p>ก่อนหน้านี้ OpenAI <a href=\"https://www.blognone.com/node/145199\">ทำสัญญาใช้งาน Infrastructure</a> ของ CoreWeave ที่มูลค่าสัญญา 11,900 ล้านดอลลาร์ เป็นระยะเวลา 5 ปี ซึ่งข้อตกลงใหม่ 4 พันล้านดอลลาร์นี้ เป็นส่วนเพิ่มเติมอีกที</p>\n<p>ผู้บริหาร CoreWeave ยังให้ข้อมูลว่าบริษัทเพิ่งทำข้อตกลงกับบริษัทคลาวด์ Hyperscale รายหนึ่งซึ่งเป็นลูกค้าใหม่ ไม่ได้เปิดเผยชื่อเช่นกัน แต่นักวิเคราะห์คาดว่าคือ Alphabet บริษัทแม่ของกูเกิล</p>\n<p>CoreWeave รายงานผลประกอบการไตรมาสที่ผ่านมา รายได้ 982 ล้านดอลลาร์ เพิ่มขึ้น 420% จากปีก่อน ขาดทุน 150 ล้านดอลลาร์ โดยมีแบ็กล็อคประมาณ 2.6 หมื่นล้านดอลลาร์ และคาดการณ์ตัวเลขค่าใช้จ่ายลงทุนในไตรมาสปัจจุบันเพิ่มเป็น 3.0-3.5 พันล้านดอลลาร์</p>\n<p>ที่มา: <a href=\"https://www.reuters.com/business/coreweaves-shares-slip-after-it-unveils-ai-spending-plans-first-results-since-2025-05-15/\">Reuters</a> และ <a href=\"https://investors.coreweave.com/news/news-details/2025/CoreWeave-Reports-Strong-First-Quarter-2025-Results/\">CoreWeave</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 05/16/2025 - 12:06</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f945668cb32d794477da7eb407407b5ebadda6942af4a12a15a143deff03a715","category":"Thai"}