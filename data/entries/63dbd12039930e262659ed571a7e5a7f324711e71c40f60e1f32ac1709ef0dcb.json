{"title":"หลุดภาพ Galaxy Tab S9 มี 3 ขนาดเหมือนเดิม, Galaxy Watch 6 มีรุ่น Classic แยก","link":"https://www.blognone.com/node/134412","date":1687064163000,"content":"<div><div><div><p>ใกล้<a href=\"https://www.blognone.com/node/134204\">งานแถลงข่าวรอบครึ่งปีหลังของซัมซุง</a>เข้ามาเรื่อยๆ ก็มีรูปภาพสินค้าหลุดออกมาเรื่อยๆ อีกเช่นกัน ก่อนหน้านี้คือ <a href=\"https://www.blognone.com/node/134392\">Galaxy Z Fold 5 และ Z Flip 5</a> ตอนนี้ยังมีนาฬิกา Galaxy Watch 6 และแท็บเล็ต Galaxy Tab S9 ตามมาอีก (น่าจะครบหมดทุกอย่างแล้ว)</p>\n<p>จากภาพหลุดของ Galaxy Tab S9 ยังมี 3 ขนาดหน้าจอคือ S9, S9+, S9 Ultra แบบเดียวกับ <a href=\"https://www.blognone.com/node/127094\">Galaxy Tab S8</a> รุ่นของปีที่แล้ว ทั้งสามรุ่นยังรองรับปากกา S Pen เหมือนเดิม และในภาพโปรโมทยังโชว์คุณสมบัติด้านการกันน้ำที่เพิ่มเข้ามา</p>\n<p>ของใหม่อย่างอื่นคาดว่าจะใช้<a href=\"https://www.blognone.com/node/132464\">ชิป Snapdragon 8 Gen 2 รุ่นพิเศษ for Galaxy</a> ตัวเดียวกับใน Galaxy S23 และทุกรุ่นย่อยจะใช้จอ AMOLED ทั้งหมดแล้ว จากเดิมที่มีเฉพาะรุ่นย่อย Ultra เท่านั้นที่ใช้จอ AMOLED</p>\n<p><img alt=\"No Description\" src=\"https://www.blognone.com/sites/default/files/externals/6f89a02892be35d7991639eebfe0b341.jpeg\" /></p>\n<p>ส่วนนาฬิกา Galaxy Watch 6 รอบนี้แยกเป็นรุ่นธรรมดา และรุ่น Watch 6 Classic ที่หมุนกรอบได้ (<a href=\"https://www.blognone.com/node/129772\">รอบที่แล้วแยกเป็น Galaxy Watch 5 และ Galaxy Watch 5 Pro ที่เน้นสายออกกำลังกายเอาท์ดอร์</a>) หน้าตาของนาฬิกายังเป็นหน้าปัดวงกลมเหมือนเดิม แต่ขอบจอบางกว่าเดิมเล็กน้อย</p>\n<p><img alt=\"No Description\" src=\"https://www.blognone.com/sites/default/files/externals/2f372b65912b9811bf4cd3a27223fd39.png\" /></p>\n<p>ที่มา - <a href=\"https://www.sammobile.com/news/galaxy-tab-s9-promo-image-offers-colorful-look-at-new-flagship-tablet/\">SamMobile (Galaxy Tab S9)</a>, <a href=\"https://www.sammobile.com/news/galaxy-watch-6-watch-6-classic-images-leaked/\">SamMobile (Galaxy Watch 6)</a></p>\n</div></div></div><div><div>Topics: </div><div><div><a href=\"/topics/galaxy-tab-s\">Galaxy Tab S</a></div><div><a href=\"/topics/tablet\">Tablet</a></div><div><a href=\"/topics/galaxy-tab\">Galaxy Tab</a></div><div><a href=\"/topics/samsung\">Samsung</a></div><div><a href=\"/topics/leaks\">Leaks</a></div><div><a href=\"/topics/galaxy-watch\">Galaxy Watch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63dbd12039930e262659ed571a7e5a7f324711e71c40f60e1f32ac1709ef0dcb","category":"Thai"}