{"title":"Twitter จะจำกัดจำนวน DM ที่ส่งได้ในแต่ละวัน หากไม่ใช่บัญชี Twitter Blue หวังลดจำนวนสแปม","link":"https://www.blognone.com/node/134960","date":1690008064000,"content":"<div><div><div><p>บัญชี Twitter Support <a href=\"https://twitter.com/TwitterSupport/status/1682501248334061572\">อัพเดต</a>ว่าเพื่อลดปัญหาข้อความสแปมในแพลตฟอร์ม <strong>เร็ว ๆ นี้</strong> Twitter จะเริ่มจำกัดปริมาณข้อความ DM ที่สามารถส่งได้ในแต่ละวัน มีผลเฉพาะกับบัญชีที่ไม่ได้ยืนยันตัวตน (ไม่สมัคร Twitter Blue) จากนั้นจึงเชิญชวนให้สมัครบริการดังกล่าว</p>\n<p>ในประกาศนี้ไม่ได้บอกว่าจะมีผลเมื่อใด และจำนวน DM ที่ส่งได้ต่อวันคือเท่าใด จึงอาจสรุปได้แค่ ถ้าอยากใช้ DM แบบไม่จำกัด ก็สมัคร Twitter Blue รอไว้เสีย</p>\n<p>การจำกัดการใช้งาน DM นี้ เป็นความเคลื่อนไหวล่าสุดจาก Twitter ซึ่งก่อนหน้านี้ได้<a href=\"https://www.blognone.com/node/134879\">ปรับค่าเริ่มต้น</a>สำหรับการรับ-ส่ง DM ให้รับข้อความได้เฉพาะคนที่ติดตาม หรือบัญชี Twitter Blue เท่านั้น หากต้องการรับข้อความจากทุกคนต้องไปปรับการตั้งค่าเอง โดย Twitter ก็ให้เหตุผลว่าเพื่อลดจำนวนสแปมเช่นกัน</p>\n<p>ที่มา: <a href=\"https://www.theverge.com/2023/7/21/23803632/elon-musk-spam-twitter-blue-dms\">The Verge</a></p>\n<p><img src=\"https://www.blognone.com/sites/default/files/externals/934ff67ed8d326936d3ac30e03fd1d6c.png\" alt /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4b8306940208d8e6aa410d285cde51a534858c8612d627461cd63a4bf480587","category":"Thai"}