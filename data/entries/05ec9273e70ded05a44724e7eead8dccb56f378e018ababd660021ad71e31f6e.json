{"title":"HONOR เปิดตัวมือถือเรือธง HONOR Magic 5 Pro ในราคา 29,990 บาท","link":"https://www.blognone.com/node/133875","date":1684335792000,"content":"<div><div><div><p>ในวันที่ 17 พฤภาษาคม 2566 ทาง HONOR Thailand และ Synex Thailand ได้ประกาศเปิดตัวโทรศัพท์มือถือเรือธงประจำปี 2566 ของค่าย คือ HONOR Magic 5 Pro 5G ที่มาพร้อมหน้าจอที่ดีที่สุดในโลกซึ่งได้รับการรับรองจาก <strong>DXOMark ที่ 151 คะแนน</strong> อีกทั้งคุณภาพกล้องที่ได้คะแนนถึง 152 คะแนนจาก DXOMark เช่นกัน โดยเปิดตัวด้วยราคา <strong>29,990 บาท</strong> โดยจะวางจำหน่ายในวันที่ 27 พฤษภาคมนี้</p>\n<p><img alt=\"No Description\" src=\"https://www.blognone.com/sites/default/files/externals/7976ecdbc6654dba5c07d8debd530d2b.jpg\" /></p>\n<p>จุดเด่นของเจ้า HONOR Magic 5 Pro 5G คือหน้าจอที่ได้รับการรับรอง Circadian Friendly โดย TÜV Rheinland ในเรื่องของเทคโนโลยีลดแสงสีฟ้าเพื่อถนอมสายตาเป็นเจ้าแรกของโลก และเป็นสมาร์ทโฟนหน้าจอ LTPO รุ่นแรกที่ผสานเทคโนโลยี PWM Dimming 2160Hz ที่ช่วยลดอัตราการกระพริบของหน้าจอ ทำให้สายตาไม่เมื่อยล้าจากการใช้งานอย่างต่อเนื่อง หน้าจอมีขนาด 6.81 นิ้ว ที่มาพร้อมฟีเจอร์ Novel Display Luminance Enhancement ปรับค่าความสว่างได้สูงสุดถึง 1800 nit รองรับ HDR10+ และ IMAX Enhanced</p>\n<p><img alt=\"No Description\" src=\"https://www.blognone.com/sites/default/files/externals/c26fe0f5efdfc7958e53c31b4fdb01f4.jpg\" /></p>\n<p>ตัวกล้องหลังของ HONOR Magic 5 Pro มี 3 เลนส์ ที่ประกอบไปด้วยเลนส์ระยะปกติที่ 23mm, เลนส์ Telephoto ที่ 90mm และเลนส์ Ultra Wide ที่ 13mm ซึ่งทั้ง 3 เลนส์มาพร้อมความละเอียด 50MP รองรับการซูมได้สูงสุด 100 เท่า พร้อมโหมด Super Night Capture และโหมด AI Motion Sensing Capture สำหรับถ่ายภาพเคลื่อนไหวอัตโนมัติแบบคมชัดการันตีโดย Guinness World Records ที่ได้ใช้ HONOR Magic5 Pro 5G บันทึกภาพประวัติศาสตร์ของวงการบาสเกตบอลในการดังค์ลอดขาที่สูงที่สุด</p>\n<p><img alt=\"No Description\" src=\"https://www.blognone.com/sites/default/files/externals/5530853a29a85187562e33acdf66e1f3.jpg\" /></p>\n<p>นอกจากนี้ตัวเครื่องยังมีชิปเซ็ตแยกสำหรับการเพิ่มประสิทธิภาพการแสดงผลวิดีโอ กล่าวคือถ้ามีคลิปวิดีโอแบบ SDR อยู่ในเครื่องตัวเครื่องจะประมวลผลแปลงเป็น HDR ให้อัตโนมัติ หรือหากเฟรมเรตของวิดีโอเป็น 30fps ก็สามารถแปลงเป็น 60fps ได้ โดยรองรับไปถึงแอปอื่น ๆ ในเครื่องอย่าง Netflix หรือ Youtube ด้วย</p>\n<p><img alt=\"No Description\" src=\"https://www.blognone.com/sites/default/files/externals/4553721e78e79de40dcb1f2a82954bde.jpg\" /></p>\n<p>สเปคส่วนอื่น ๆ ของ HONOR Magic 5 Pro</p>\n<ul>\n<li>ความจุ 512GB</li>\n<li>แรม 12GB</li>\n<li>ชิปประมวลผล Snapdragon 8 Gen 2</li>\n<li>แบตเตอรี่ควมามจุ 5100mAh</li>\n<li>มาตรฐานกันฝุ่น และน้ำ IP68</li>\n<li>OS Android 13 ที่ครอบด้วย MagicOS 7.1</li>\n</ul>\n<p><img alt=\"No Description\" src=\"https://www.blognone.com/sites/default/files/externals/a33911bb1eac37d195de0dbb8509b5cc.jpg\" /></p>\n<p>โดย HONOR Magic 5 Pro 5G จะวางจำหน่ายในวันที่ 27 พฤษภาคมนี้ด้วยราคา 29,990 บาท พร้อมทั้งโมรโมชั่นพรีออเดอร์ 3 ต่อ ได้แก่</p>\n<ul>\n<li>รับฟรี Honor Watch GS3 มูลค่า 5,990 บาท เมื่อจองในวันที่ 18 - 26 พฤษภาคม</li>\n<li>ลุ้นสิทธิ์รับ Honor Pad 8 มูลค่า 9,990 บาท ฟรี ในกิจกรรมวันที่ 18 และ 27 พฤษภาคม (จำกัด 120 สิทธิ</li>\n<li>ลุ้นสิทธิ์รับ DJI Mini 3 Pro มูลค่า 25,690 บาท ในกิจกรรมวันที่ 18 พฤษภาคม (จำกัด 75 สิทธิ)</li>\n</ul>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/honor\">Honor</a></div><div><a href=\"/topics/smartphone\">Smartphone</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05ec9273e70ded05a44724e7eead8dccb56f378e018ababd660021ad71e31f6e","category":"Thai"}