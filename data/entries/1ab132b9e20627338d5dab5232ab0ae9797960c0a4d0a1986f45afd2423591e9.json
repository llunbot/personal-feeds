{"title":"ส.ว.สหรัฐ ส่งจดหมายถึงโซนี่ ขอให้โปร่งใส เปิดเผยเอกสาร Exclusive กับค่ายเกมต่างๆ","link":"https://www.blognone.com/node/133444","date":1681605704000,"content":"<div><div><div><p>สงครามแย่งชิง Activision Blizzard ระหว่างไมโครซอฟท์-โซนี่ กลายเป็น<a href=\"https://www.blognone.com/node/133191\">ประเด็นการค้าระหว่างประเทศของสหรัฐ-ญี่ปุ่น</a> หลังนักการเมืองอเมริกันหลายรายมองว่าโซนี่ใช้ท่า exclusive กีดกันการแข่งขันจาก Xbox</p>\n<p>ล่าสุดมี ส.ว. อเมริกันอีกรายคือ Kevin Cramer จากรัฐนอร์ทดาโคตา (North Dakota) ส่งจดหมายเปิดผนึกถึง Kenichiro Yoshida ซีอีโอของโซนี่ ขอให้เปิดเผยข้อตกลง exclusive ทั้งหมดกับค่ายเกมอื่นๆ รวมถึงเอกสารภายในของโซนี่ที่เกี่ยวกับ<a href=\"https://www.blognone.com/node/126946\">การซื้อ Bungie</a> ด้วย</p>\n<p>จดหมายของ Cramer ให้เหตุผลว่าเป็นกังวล (concern) ว่าโซนี่ใช้อิทธิพลของตัวเองในฐานะผู้นำตลาดคอนโซล กีดกันคู่แข่งไม่ให้เข้ามาแข่งขันได้ง่ายนัก ซึ่งจะส่งผลกระทบต่อทางเลือกของผู้บริโภคชาวอเมริกัน เขาจึงต้องเรียกร้องให้โซนี่เพิ่มความโปร่งใสในการทำธุรกิจ และขอดูเอกสารชุดข้างต้นแบบไม่ตัดทอนหรือถมดำ</p>\n<p>ถึงแม้จดหมายของ Cramer เป็นการส่งในฐานะ ส.ว. เพียงคนเดียว และไม่มีผลบังคับให้โซนี่ต้องเปิดเผยเอกสารเหล่านี้ แต่ก็เป็นสัญญาณบ่งบอกถึงความกดดันจากภาคการเมืองในดีล Activision Blizzard มากขึ้นเรื่อยๆ</p>\n<blockquote><p>I sent Sony Corporation a letter regarding its anti-competitive behavior and to request information on the company’s acquisition agreements. <a href=\"https://t.co/9hRkuw5JFF\">https://t.co/9hRkuw5JFF</a></p>\n<p>— Sen. Kevin Cramer (@SenKevinCramer) <a href=\"https://twitter.com/SenKevinCramer/status/1646534857298780161?ref_src=twsrc%5Etfw\">April 13, 2023</a></p></blockquote>\n<p><img src=\"https://www.blognone.com/sites/default/files/externals/3f06fd6942bfcd368e403a70bd2bd040.jpg\" alt /></p>\n<p>ที่มา - <a href=\"https://www.videogameschronicle.com/news/us-senator-asks-sony-ceo-to-reveal-playstations-game-exclusivity-deals/\">VGC</a>, <a href=\"https://senatorkevincramer.app.box.com/s/bmfkvsrpe8qelghv4lzkms2el7vpi4sc\">จดหมายฉบับเต็ม</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/usa\">USA</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ab132b9e20627338d5dab5232ab0ae9797960c0a4d0a1986f45afd2423591e9","category":"Thai"}