{"title":"อินเทลแยกธุรกิจลงทุน Intel Capital เป็นกองทุนอิสระ เตรียมใช้ชื่อใหม่","link":"https://www.blognone.com/node/144116","date":1736905844000,"content":"<div><div><div><p>อินเทลประกาศแยก Intel Capital ธุรกิจลงทุน (venture capital) ของตัวเองออกเป็นกองทุนอิสระ มีโครงสร้างการบริหารของตัวเองเหมือนกับบริษัท venture capital ทั่วไป โดยที่อินเทลยังถือหุ้นอยู่บางส่วน</p>\n<p>Intel Capital ก่อตั้งในปี 1991 ตลอด 30 ปีที่ผ่านมา ลงทุนในบริษัท 1,800 แห่ง รวมมูลค่าเกิน 2 หมื่นล้านดอลลาร์</p>\n<p>การแยก Intel Capital จะเกิดขึ้นในช่วงครึ่งหลังของปี 2025 หลังแยกตัวเสร็จแล้วจะใช้ชื่อใหม่</p>\n<p>อินเทลกำลังอยู่ระหว่างการปรับโครงสร้างครั้งใหญ่ <a href=\"https://www.blognone.com/node/143642\">คำถามสำคัญคือจะแยกโรงงานผลิตชิปออกจากบริษัทออกแบบชิปหรือไม่</a> แต่ตอนนี้ธุรกิจ VC ที่ไม่ใช่ธุรกิจหลักของบริษัทถูกจับแยกออกไปแล้ว</p>\n<p>ที่มา - <a href=\"https://newsroom.intel.com/corporate/intel-news-jan-2025\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/572950e8ba109aca2a626d2d7cd69504.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/venture-capital\">Venture Capital</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17d2977ce36406df40fc2aa0d48c8f2b04118d9ba4e498bab08990427c5baf10","category":"Thai"}