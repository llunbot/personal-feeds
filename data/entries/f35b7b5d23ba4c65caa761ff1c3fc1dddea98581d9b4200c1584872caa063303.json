{"title":"Google แจ้งพนักงาน เลื่อนการกลับมาทำงานในสำนักงาน 10 มกราคม ออกไปก่อน","link":"https://www.blognone.com/node/126120","date":1638490679000,"content":"<div><div><div><p>กูเกิลส่งอีเมลแจ้งพนักงานในอเมริกา ว่าได้เลื่อนข้อกำหนดที่พนักงานจะต้องกลับเข้ามาทำงานในสำนักงานวันที่ 10 มกราคมปีหน้า ออกไปก่อน โดยจะแจ้งวันอีกครั้งเมื่อสถานการณ์ลงตัวมากขึ้น</p>\n<p>ก่อนหน้านี้กูเกิลแจ้งพนักงานถึงการกลับเข้ามาทำงานในสำนักงาน โดย<a href=\"https://www.blognone.com/node/122548\">กำหนด</a>ให้เข้ามาในสำนักงาน 3 วันต่อสัปดาห์ ส่วนเงื่อนไขการได้รับวัคซีนนั้นให้เป็นไปตามข้อกำหนดของแต่ละพื้นที่</p>\n<p>ในอีเมลนั้นกูเกิลบอกว่าแม้จะไม่บังคับให้เข้าสำนักงานในตอนนี้ แต่กูเกิลก็ยังสนับสนุนให้พนักงานกลับเข้ามา เพราะการทำงานแบบพบปะกัน ในสภาพแวดล้อมที่ทำงานนั้นดีกับทุกฝ่ายมากกว่า</p>\n<p>ที่มา: <a href=\"https://www.cnbc.com/2021/12/02/google-workers-in-us-wont-return-to-office-as-expected-on-jan-10.html\">CNBC</a></p>\n<p><img src=\"https://www.blognone.com/sites/default/files/externals/fdd711209151663d6ed51a23475fe45b.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f35b7b5d23ba4c65caa761ff1c3fc1dddea98581d9b4200c1584872caa063303","category":"Thai"}