{"title":"Twitter ยอมรับมีปัญหาบั๊กทวีตใน Circle หลุดออกมานอกวงคนที่ไม่ได้เลือกจริง - แก้ไขแล้ว","link":"https://www.blognone.com/node/133716","date":1683419362000,"content":"<div><div><div><p>จาก<a href=\"https://www.blognone.com/node/133374\">รายงานก่อนหน้านี้</a>ที่ผู้ใช้ Twitter บางส่วนพบว่าทวีตที่ทวีตใน Twitter Circle หรือทวีตวงใน ที่กำหนดได้ว่าเพื่อนสนิทหรือคนที่กำหนดเท่านั้นที่จะเห็นข้อความนี้ได้ พบว่าคนที่ไม่อยู่ใน Circle นั้น ๆ ก็สามารถเห็นข้อความได้จากหน้าฟีด For You แต่ตอนนั้น Twitter ไม่ได้ออกมาชี้แจงใด ๆ</p>\n<p>ล่าสุดตัวแทนของ Twitter ชี้แจงปัญหาที่เกิดขึ้นว่า ในเดือนเมษายน 2023 เกิดปัญหาด้านความปลอดภัย ที่ทำให้ผู้ใช้นอกวง Circle สามารถเห็นทวีตที่ควรถูกจำกัดการเห็นได้ ซึ่งทีมความปลอดภัยได้ยืนยันปัญหานี้ และแก้ไขเป็นที่เรียบร้อยแล้ว ตอนนี้ Twitter ได้สอบสวนเพื่อทำความเข้าใจสาเหตุของปัญหาที่เกิดขึ้น ยืนยันว่าการปกป้องความเป็นส่วนตัวผู้ใช้งานเป็นสิ่งที่บริษัทให้ความสำคัญ และขอโทษลูกค้าต่อปัญหาที่อาจเกิดขึ้นจากบั๊กนี้</p>\n<p>ที่มา: <a href=\"https://9to5mac.com/2023/05/05/twitter-circle-private-tweets-incident/\">9to5Mac</a></p>\n<p><img src=\"https://www.blognone.com/sites/default/files/externals/5461a7fb1dbbb722845c67dbb45cd185.jpg\" alt /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94c52abff9b46b56ac145e026b522e33d2094a7f6133a80be1dd0357728123d6","category":"Thai"}