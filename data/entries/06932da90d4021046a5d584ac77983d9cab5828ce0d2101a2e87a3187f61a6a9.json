{"title":"[ไม่ยืนยัน] Tim Cook เข้าพบรัฐมนตรีพาณิชย์สหรัฐสัปดาห์ที่แล้ว ให้ข้อมูลผลกระทบจากการเก็บภาษีนำเข้า","link":"https://www.blognone.com/node/145918","date":1744936096000,"content":"<div><div><div><p>The Washington Post มีรายงานเกี่ยวกับ<a href=\"https://www.blognone.com/node/145822\">ประกาศยกเว้นภาษีนำเข้าของสหรัฐ ในสินค้ากลุ่มสมาร์ทโฟนและสินค้าอิเล็กทรอนิกส์</a> ซึ่งเป็นประกาศเพิ่มเติมหลังมีคำสั่งให้ชะลอแผนการเก็บภาษีนำเข้าสินค้าเพิ่มเติมจากประเทศต่าง ๆ <a href=\"https://www.blognone.com/node/145767\">ออกไป 90 วัน</a> ว่าแอปเปิลอาจมีบทบาทสำคัญต่อการตัดสินใจนี้</p>\n<p>รายงานบอกว่า Tim Cook ซีอีโอแอปเปิล ได้เข้าพบกับ Howard Lutnick รัฐมนตรีกระทรวงพาณิชย์สหรัฐเมื่อสัปดาห์ที่แล้ว เกี่ยวกับผลกระทบของราคา iPhone จากคำสั่งเก็บภาษีนำเข้าเพิ่มเติม นอกจากนี้ Cook ยังเข้าพบกับเจ้าหน้าที่ระดับสูงในทำเนียบขาวอีกหลายคน</p>\n<p>Wilbur Ross อดีตรัฐมนตรีกระทรวงพาณิชย์ในรัฐบาล Donald Trump สมัยแรก ให้ความเห็นว่า Tim Cook มีความสัมพันธ์ที่ดีกับเจ้าหน้าที่ระดับสูงสหรัฐ และเป็นผู้นำบริษัท Tech ที่ไม่ชอบออกความเห็นผ่านสื่อ แต่เลือกเจรจาและให้ข้อมูลโดยตรงกับฝ่ายที่เกี่ยวข้อง ซึ่งน่าจะได้รับการตอบสนองที่ดี</p>\n<p>ทั้งนี้ Lutnick ได้ให้สัมภาษณ์ก่อนหน้านี้ ว่าคำสั่งยกเว้นภาษีนำเข้าของสินค้าอิเล็กทรอนิกส์<a href=\"https://www.blognone.com/node/145835\">เป็นการยกเว้นชั่วคราว</a>เท่านั้น แต่จะมีการเก็บภาษีรูปแบบใหม่มาแทนภายใน 1-2 เดือนข้างหน้า</p>\n<p>ที่มา: <a href=\"https://www.washingtonpost.com/business/2025/04/17/apple-iphone-tariff-exemption-trump/\">The Washington Post</a></p>\n<p><img src=\"https://www.blognone.com/sites/default/files/externals/155ebcb72b7a03743be608df8c6f535d.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/apple\">Apple</a></div><div><a href=\"/topics/tax\">Tax</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06932da90d4021046a5d584ac77983d9cab5828ce0d2101a2e87a3187f61a6a9","category":"Thai"}