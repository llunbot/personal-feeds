{"title":"ข้อมูลหนังสือเดินทางของผู้เดินทางเข้าไทยกว่า 106 ล้านรายการรั่วไหล ดำเนินการแก้ไขแล้ว","link":"https://www.blognone.com/node/124384","date":1629777749000,"content":"<div><div><div><p>ผู้เชี่ยวชาญด้านความปลอดภัยไซเบอร์ Bob Diachenko เปิดเผยการค้นพบคลัสเตอร์ของ Elasticsearch ที่สามารถเข้าถึงได้จากอินเตอร์เน็ต โดยภายในมีข้อมูลของหนังสือเดินทางของผู้ที่เดินทางเข้าประเทศไทยกว่า 106 ล้านรายการ</p>\n<p>อ้างอิงจากการตรวจสอบโดยผู้ค้นพบ ข้อมูลดังกล่าวประกอบไปด้วยข้อมูลที่พบได้ในหนังสือเดินทาง การตรวจสอบเบื้องต้นพบว่าข้อมูลโดยส่วนใหญ่นั้นเป็นข้อมูลของชาวไทยและอาจมีขอบเขตของข้อมูลครอบคลุมการเดินทางเข้าประเทศย้อนหลังถึง 10 ปี</p>\n<p>การค้นพบดังกล่าวถูกเผยแพร่ในบัญชีทวิตเตอร์ของผู้ค้นพบในวันที่ 23 สิงหาคมที่ผ่านมาพร้อมกับระบุถึงการประสานงานกับ ThaiCERT และการแจ้งไปยังกองปราบปรามทันที เหตุการณ์ด้านความปลอดภัยนี้ถูกรายงานผ่านบัญชีทวิตเตอร์ของผู้ค้นพบอีกครั้งว่าได้รับการดำเนินการแล้วหลังจากเวลาผ่านไปไม่ถึง 1 ชั่วโมง</p>\n<p>ในขณะนี้ยังไม่มีข้อมูลเพิ่มเติมเกี่ยวกับประเด็นที่มาของระบบเก็บข้อมูลดังกล่าว และความเป็นไปได้ที่ข้อมูลชุดนี้จะถูกเข้าถึงไปก่อนแล้วโดยผู้ไม่ประสงค์ดี</p>\n<p>ที่มา: @MayhemDayOne (<a href=\"https://twitter.com/MayhemDayOne/status/1429739684100444166\">1</a>, <a href=\"https://twitter.com/MayhemDayOne/status/1429748940795256834\">2</a>, <a href=\"https://twitter.com/MayhemDayOne/status/1429838099832582151\">3</a>)</p>\n<p>\n<img src=\"https://www.blognone.com/sites/default/files/externals/80c150c8c866928ed3bf766faefcbbef.jpg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/security\">Security</a></div><div><a href=\"/topics/privacy\">Privacy</a></div><div><a href=\"/topics/data-breach\">Data Breach</a></div></div></div>","author":"pe3z","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"450e249a8efc61e84fc8994c16de6606e3b65a8e02a7eeb031ea667639bf0fe2","category":"Thai"}