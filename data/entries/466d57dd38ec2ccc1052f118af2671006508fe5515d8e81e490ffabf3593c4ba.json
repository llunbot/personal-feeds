{"title":"HP รายงานผลประกอบการ รายได้รวมลดลงเล็กน้อย ผลจากธุรกิจ Printing ที่รายได้ลดลงมาก","link":"https://www.blognone.com/node/140031","date":1717019618000,"content":"<div><div><div><p>HP รายงานผลประกอบการประจำไตรมาสที่สองตามปีการเงินบริษัท สิ้นสุดเดือนเมษายน มีรายได้รวมตามบัญชี GAAP 12,800 ล้านดอลลาร์ ลดลง 0.8% เมื่อเทียบกับไตรมาสเดียวกันในปีก่อน และมีกำไรสุทธิ 607 ล้านดอลลาร์ มีกระแสเงินสดอิสระเพิ่มขึ้น 481 ล้านดอลลาร์</p>\n<p>Enrique Lores ซีอีโอ HP กล่าวว่าพอร์ตโฟลิโอสินค้าและโซลูชันของ HP ตอนนี้พร้อมสำหรับยุค AI และการทำงานแบบไฮบริด บริษัทมีกลยุทธ์ที่ชัดเจนและอยู่ในตำแหน่งที่พร้อมสร้างการเติบโตทางธุรกิจ</p>\n<p>รายได้ของ HP แยกตามสองธุรกิจหลักเป็นดังนี้</p>\n<ul>\n<li>กลุ่มธุรกิจ Personal Systems รายได้ 8,426 ล้านดอลลาร์ เพิ่มขึ้น 3% โดยสินค้า Consumer ลดลง 3% และ Commercial เพิ่มขึ้น 6% จำนวนเครื่องส่งมอบรวมเพิ่มขึ้น 7%</li>\n<li>กลุ่มธุรกิจ Printing รายได้ 4,368 ล้านดอลลาร์ ลดลง 8% รายได้ลดลงทั้งกลุ่ม Consumer, Commercial รวมถึง Supplies</li>\n</ul>\n<p>ที่มา: <a href=\"https://investor.hp.com/news-events/news/news-details/2024/HP-Inc.-Reports-Fiscal-2024-Second-Quarter-Results/default.aspx\">HP</a></p>\n<p><img alt=\"No Description\" src=\"https://www.blognone.com/sites/default/files/externals/0c8a4d7e9bcf5fae37a48140e9e00509.png\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"466d57dd38ec2ccc1052f118af2671006508fe5515d8e81e490ffabf3593c4ba","category":"Thai"}