{"title":"Starfield เปิดตัวภาคเสริม Shattered Space ออกปี 2024, ตัวเกมหลักรองรับ Mod แล้ว","link":"https://www.blognone.com/node/140254","date":1717988495000,"content":"<div><div><div><p>Bethesda โชว์เทรลเลอร์ของ Starfield: Shattered Space ซึ่งเป็นเนื้อหาเสริมตัวแรก (first story expansion) ของเกม Starfield มีกำหนดออกคร่าวๆ ภายในปี 2024</p>\n<p>เนื้อเรื่องของ Shattered Space เกิดขึ้นในดาวเคราะห์ของตระกูล Va’ruun ที่เคร่งศาสนา บูชางูยักษ์ Great Serpent ผู้เล่นต้องไปสำรวจสถานีอวกาศร้าง พร้อมกับไขปริศนาของตระกูล Va’ruun ว่าเกิดอะไรขึ้นบ้างในอดีต</p>\n<p><img alt=\"No Description\" src=\"https://www.blognone.com/sites/default/files/externals/9f42b57a3918c32d8e439f32f6caceeb.jpeg\" /></p>\n<p>ฝั่งของตัวเกม Starfield ภาคหลักยังมีอัพเดตสำคัญคือ รองรับ official mod ผ่าน Creation Kit ตามแนวทางของ Bethesda ที่<a href=\"https://store.steampowered.com/app/2722710/Starfield_Creation_Kit/?linkId=100000266072161\">เปิดให้ดาวน์โหลดบน Steam</a> แล้ว มีเนื้อหาของ mod ทั้งจาก Bethesda และจากชุมชนผู้เล่นเข้ามาให้แล้ว, เพิ่มเควสต์และการล่าค่าหัวใหม่ๆ รวมถึงปรับปรุงระบบอาวุธเพิ่มเติม</p>\n<p><img alt=\"No Description\" src=\"https://www.blognone.com/sites/default/files/externals/b74d123ec9b3f6a18a6200370ab2ece5.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/31ba8cab4f5f8eebb42d70c51b49bece.jpeg\" /></p>\n<p>ที่มา - <a href=\"https://bethesda.net/en/game/starfield/article/6lGkADmAAHsxH95nHkVKTS/starfield-shattered-space-trailer-june-update-highlights\">Bethesda</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24ee9180e4af9d26a7a987d972014d9c3de33fc69019f3239734add0429224cf","category":"Thai"}