{"title":"Apple อัปเดต visionOS 2 รองรับการสร้างรูปภาพ Spatial, เพิ่มเติมคำสั่งท่าทางมือแบบใหม่","link":"https://www.blognone.com/node/140281","date":1718046542000,"content":"<div><div><div><p>แอปเปิลนำเสนอ visionOS 2 ระบบปฏิบัติการ Spatial Computing สำหรับเฮดเซต Apple Vision Pro เวอร์ชันใหม่ ซึ่งเพิ่มความสามารถในการแสดงรูปภาพ, คำสั่งมือ และเครื่องมือใหม่สำหรับนักพัฒนา</p>\n<p>Photos เพิ่มความสามารถสร้างรูปภาพแบบ Spatial ที่มีมิติความลึกมากขึ้น นอกจากนี้ยังสามารถแชร์อัลบั้มภาพระหว่างผู้ใช้คนอื่นผ่าน SharePlay ทำให้ได้ประสบการณ์ดูรูปภาพร่วมกันแบบใหม่ นอกจากนี้แอปเปิลยังประกาศว่า Canon จะออกเลนส์ Spatial ตัวใหม่สำหรับกล้อง EOS R7 ภายในปีนี้ ทำให้ครีเอเตอร์สามารถถ่ายวิดีโอแบบ Spatial ได้ จากปัจจุบันมีใน iPhone 15 Pro</p>\n<p>visionOS 2 ยังเพิ่มคำสั่งมือแบบใหม่เพิ่มเติม โดยหงายฝ่ามือและทำท่าจีบนิ้วเพื่อเรียก Home Screen และคว่ำฝ่ามือจีบนิ้ว เพื่อเรียก Control Center หรือดูระดับแบตเตอรี</p>\n<p>การแสดงผลหน้าจอ Mac แบบเสมือนหรือ Mac Virtual Display ใน visionOS 2 รองรับขนาดหน้าจอเสมือนที่ใหญ่ขึ้นระดับอัลตร้าไวด์ 4K สองจอ</p>\n<p>นอกจากนี้ visionOS 2 ยังมีเฟรมเวิร์กใหม่สำหรับนักพัฒนาใช้งาน เช่น TabletopKit สำหรับสร้างโต๊ะเสมือน ซึ่งแอปที่สาธิตคือการเล่นหมากรุกผ่าน Persona ของผู้ใช้งานอีกคนเป็นต้น</p>\n<p>visionOS 2 เปิดให้ทดสอบสำหรับนักพัฒนาแล้วในสถานะเบต้า โดยจะอัปเดตทั่วไปและรองรับภาษาอื่นเพิ่มเติมในอนาคต</p>\n<p>ที่มา: <a href=\"https://www.apple.com/newsroom/2024/06/visionos-2-brings-new-spatial-computing-experiences-to-apple-vision-pro/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/412defecaecbeccaa29b1fedc0f6fe02.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e8a18922366df8f08dcc141ba2e55eff.jpeg\" /></p>\n</div></div></div><div><div>Topics: </div><div><div><a href=\"/topics/visionos\">visionOS</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/spatial-computing\">Spatial Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41ac46b7534eb7f412455cc24800e59a85947b551b76aa996497b4a06e931f70","category":"Thai"}