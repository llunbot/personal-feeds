{"title":"พบหลักฐานในไฟล์เกม Valve อาจกำลังทำเกมใหม่โค้ดเนม HLX","link":"https://www.blognone.com/node/144954","date":1740625887000,"content":"<div><div><div><p><a href=\"https://www.blognone.com/node/143879\">ข่าวลือของ Half-Life 3 ฝันที่เป็นจริง</a> เริ่มมาเยอะขึ้นเรื่อยๆ โดยหลักฐานชิ้นล่าสุดมาจาก Tyler McVicker แฟนคลับของ Valve ที่ไล่ดูข้อมูลในไฟล์อัพเดตของเกม Dota 2 แล้วพบการเปลี่ยนแปลงของตัวเอนจิน Source ที่มีร่องรอยว่า Valve กำลังทำเกมใหม่ใกล้เสร็จ</p>\n<p>ร่องรอยนี้อยู่ในไฟล์ชื่อ AI_baseNPC.fgd ซึ่งเป็นส่วนหนึ่งของ Source แต่ไม่ได้ถูกใช้กับเกม Dota 2 และ <a href=\"https://www.blognone.com/topics/deadlock\">Deadlock</a> ซึ่งเป็นเกมของ Valve ในปัจจุบัน ในไฟล์นี้มีคอมเมนต์ที่เขียนถึงการปิด-เปิดฟีเจอร์ AI เพื่อปรับแต่งประสิทธิภาพของเกม แปลว่าเกมนี้น่าจะใกล้พัฒนาเสร็จ เข้าสู่ช่วงปรับแต่งประสิทธิภาพแล้ว</p>\n<p>ข้อมูลอีกจุดในไฟล์ Source มีตัวแปรชื่อ \"hlx_fsr3_min_reactiveness\" โดยคำว่า FSR3 คือเทคโนโลยีอัพสเกลภาพของจีพียู AMD แต่ประเด็นสำคัญคือคำว่า \"HLX\" ซึ่งน่าจะเป็นโค้ดเนมของโครงการเกมใหม่นี้ และการมีคำว่า HL นำหน้าก็น่าจะแปลว่า Half-Life 3 confirmed นั่นเอง</p>\n<p>ที่มา - <a href=\"https://www.reddit.com/r/HalfLife/comments/1it7t3o/new_ai_optimization_for_hlx_link_explanation_in/\">r/HalfLife</a>, <a href=\"https://arstechnica.com/gaming/2025/02/fresh-leaks-suggest-half-life-3-development-may-be-nearing-completion/\">Ars Technica</a></p>\n<p><img src=\"https://www.blognone.com/sites/default/files/externals/f8d06e3d13fb699538597da6f19147ae.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/half-life\">Half-Life</a></div><div><a href=\"/topics/valve\">Valve</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"114a2b90e47ff8841683ea62da66f727c052ae3086ca29a4d8cc076b9dbaa567","category":"Thai"}