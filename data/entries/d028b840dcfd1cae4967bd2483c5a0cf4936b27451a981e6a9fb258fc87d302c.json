{"title":"Discord เปิดตัว Media Channels, Tier Templates สำหรับเซิร์ฟเวอร์ที่เก็บค่าเข้า","link":"https://www.blognone.com/node/134491","date":1687437240000,"content":"<div><div><div><p>ตั้งแต่ Discord ได้<a href=\"https://www.blognone.com/node/131710\">ปล่อย Server Subscription ออกมาเมื่อเดือนธันวาคม</a> กระแสตอบรับจากครีเอเตอร์ที่หารายได้จาก Discord ก็ดีขึ้นเรื่อย ๆ ณ ปัจจุบัน Discord ระบุบว่าจ่ายเงินมากกว่ารวมล้านดอลล่าร์ให้กับเหล่าครีเอเตอร์นับพัน และชุมชนของพวกเขาแล้ว ตอนนี้ก็เพิ่มฟีเจอร์ ได้แก่ <strong>Media Channels</strong> และ <strong>Tier Templates</strong></p>\n<p><strong>Media Channels</strong> เป็นระบบแบ่งช่องแบบใหม่สำหรับ Server Subscription ซึ่งจะทำให้เหล่าครีเอเตอร์สามารถแบ่ง Server ตัวเองออกเป็น Channel ต่าง ๆ เพื่อจัดลำดับของสมาชิกในการเข้าชมช่องนั้น ๆ ได้ ยกตัวอย่าง เช่น สมาชิกแบบไม่เสียเงินจะดูเนื้อหาได้แค่ Channel 1 ที่ครีเอเตอร์กำหนดไว้ให้เท่านั้น ถ้าอยากดู Channel 2,3,4 จะต้องสมัครสมาชิกแบบรายรายเดือนเพื่อเข้าชมเนื้อหาเหล่านั้นได้</p>\n<p><img alt=\"No Description\" src=\"https://www.blognone.com/sites/default/files/externals/67f1120802f93bdbb5ed484a9ac9f205.png\" /></p>\n<p>นำมาสู่ฟีเจอร์ <strong>Tier Templates</strong> ที่ทำให้ครีเอเตอร์แบ่งระดับสมาชิกของ Server ได้มีรายละเอียดดังนี้</p>\n<ul>\n<li><strong>Supporter ($3.99)</strong> สมาชิกระดับเริ่มต้น จะได้รับ Exclusive emote และ เข้ารับชมช่องสำหรับ Subscriber เท่านั้นได้</li>\n<li><strong>Supporter+ ($4.99)</strong> สมาชิกระดับมาตรฐาน ทำให้เข้าถึงช่องของครีเอเตอร์ได้มากขึ้น (ขึ้นอยู่กับการจัดการของครีเอเตอร์นั้น ๆ)</li>\n<li><strong>Super Suporter ($9.99)</strong> สมาชิกระดับสูงที่จะได้รับ Built-in Discord feature ตามด้วยสิทธิ์พิเศษต่าง ๆ</li>\n<li><strong>Early Access Pass ($7.99)</strong> สำหรับครีเอเตอร์ที่สนใจอยากสร้างประสบการณ์พิเศษ อย่างเช่นการเข้าถึงเนื้อหาแบบเฉพาะ หรือ ฟุตเทจเบื้องหลังของครีเอเตอร์ ที่ครีเอเตอร์เอามาให้ชมก่อนใคร</li>\n</ul>\n<p>โดยการจัด Tier นี้เป็นเพียงเทมเพลตให้ครีเอเตอร์เป็นไอเดียเท่านั้น ตัวครีเอเตอร์สามารถปรับสิทธิประโยชน์ได้เอง หรือจะสร้างใหม่โดยไม่ดูเทมเพลตเดิมก็ได้</p>\n<p>นอกจากนี้มียังมีฟีเจอร์ที่ Discord เอามาให้ชมก่อนปล่อยจริงในอนาคตอย่าง Server Shop และ Premium Role โดยมีรายละเอียดดังนี้</p>\n<p><img alt=\"No Description\" src=\"https://www.blognone.com/sites/default/files/externals/cb5e3de73fd276677fe90f3e13e6b325.png\" /></p>\n<p><strong>Server Shop</strong> เป็นเหมือนหน้า Feed ที่ทำให้ผู้ใช้งานสามารถดูรายละเอียดคร่าว ๆ ของเนื้อหาใน Server นั้น ๆ ก่อนเลือกเข้าชมได้ ซึ่งจะเปิดโอกาสให้ครีเอเตอร์ขายผลงานของตัวเองอย่างเช่น E-book สูตรอาหาร, บทสรุปของเกม และ ภาพพื้นหลัง ในหน้านี้ซึ่งสามารถตั้งค่าให้จ่ายเงินซื้อขาด และดาวน์โหลดมาเก็บไว้ได้ทันที</p>\n<p><strong>Premium Role</strong> จะเป็นระดับสมาชิกสูงสุดของ Server Subscription ที่จะเปิดให้ผู้ใช้งานเข้าถึงเนื้อหาทั้งหมดของครีเอเตอร์นั้น ๆ ได้ ไม่ว่าจะเป็นคอนเทนต์แบบจ่ายรายเดือน หรือซื้อครั้งเดียวจบก็ตาม</p>\n<p>ที่มา - <a href=\"https://discord.com/blog/server-subscriptions-updates-media-channels-tier-templates-and-more\">Discord</a></p>\n</div></div></div><div><div>Topics: </div><div><div><a href=\"/topics/discord\">Discord</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d028b840dcfd1cae4967bd2483c5a0cf4936b27451a981e6a9fb258fc87d302c","category":"Thai"}