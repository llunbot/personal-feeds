{"title":"Netflix ไตรมาส 1/2024 รายได้โต 15%, จำนวนสมาชิก 269.6 ล้านบัญชี","link":"https://www.blognone.com/node/139296","date":1713485862000,"content":"<div><div><div><p>Netflix รายงานผลการดำเนินงานของไตรมาสที่ 1 ปี 2024 รายได้รวมเพิ่มขึ้น 14.8% จาก<a href=\"https://www.blognone.com/node/133475\">ช่วงเดียวกันในปีก่อน</a>เป็น 9,370 ล้านดอลลาร์ กำไรสุทธิเพิ่มขึ้นเป็น 2,332 ล้านดอลลาร์ กระแสเงินสดอิสระ 2,137 ล้านดอลลาร์ มีจำนวนสมาชิกทั่วโลก 269.60 ล้านบัญชี เพิ่มขึ้นมา 9.33 ล้านบัญชี จาก<a href=\"https://www.blognone.com/node/137826\">ไตรมาส 4 ปี 2023</a></p>\n<p>Netflix บอกว่าที่ผ่านมาบริษัทมีรายได้ไม่สูง จึงเน้นที่การเติบโตของจำนวนสมาชิก แต่ปัจจุบันบริษัทมีรายได้-กำไร-กระแสเงินสดที่มั่นคงมากขึ้น จากนี้บริษัทจะโฟกัสส่วนของรายได้และอัตรากำไร ใช้เป็นตัววัดผลด้านการเงิน และใช้ <a href=\"https://www.blognone.com/node/137205\">Engagement</a> ของผู้ใช้งาน เป็นตัววัดผลทางอ้อมด้านความพึงพอใจ ขณะที่แพ็คเกจสมาชิกก็มีความหลากหลายมากขึ้นทั้งแบบราคาถูกมีโฆษณา และแบบราคาสูงขึ้นไม่มีโฆษณา แตกต่างกันไปทั่วโลก ทำให้ Netflix ตัดสินใจ<em>หยุดการรายงานตัวเลขจำนวนสมาชิก</em> มีผลตั้งแต่ไตรมาส 1/2025 เป็นต้นไป</p>\n<p>คอนเทนต์เด่นในไตรมาสที่ผ่านมาได้แก่ Griselda (66.4 ล้านวิว), 3 Body Problem (39.7 ล้านวิว), Avatar: The Last Airbender (63.8 ล้านวิว), Queen of Tears (14.2 ล้านวิว)</p>\n<p>ที่มา: <a href=\"https://s22.q4cdn.com/959853165/files/doc_financials/2024/q1/FINAL-Q1-24-Shareholder-Letter.pdf\">Netflix</a> (pdf)</p>\n<p><img src=\"https://www.blognone.com/sites/default/files/externals/421e858cdf6f26c318f9dc5ccdd7c222.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e479df1f984d073c42572f6a7103fb1621810277b3ac89a595c5ac0db16fb136","category":"Thai"}