{"title":"Google Meet เพิ่มฟีเจอร์เปิดไมค์พร้อมกันหลายคนในห้องเดียวกันไม่หอน เฉพาะลูกค้าแพ็กเกจ Gemini","link":"https://www.blognone.com/node/139983","date":1716777240000,"content":"<div><div><div><p>Google Meet เพิ่มฟีเจอร์ adaptive audio แก้ปัญหาเมื่อผู้ใช้หลายคนเปิดไมโครโฟนในห้องเดียวกันแล้วเสียงสะท้อนหรือหอน กลายเป็นการรวมเสียงเข้าด้วยกันเหมือนใช้ไมโครโฟนกลาง</p>\n<p>ผู้ใช้ที่มีสิทธิ์จะเปิด Adaptive Audio ได้เอง และเมื่อเปิดใช้งานแล้วจะสามารถพูดใส่โน้ตบุ๊กของตัวเองได้ต่อไป ไม่ต้องไปนั่งรุมโน้ตบุ๊กกลางในห้องประชุมอีก</p>\n<p>ฟีเจอร์นี้จำกัดเฉพาะลูกค้าแพ็กเกจ Gemini Enterprise, Gemini Business, Gemini Education, Gemini Education Premium, และผู้ซื้อแพ็กเสริม AI Meetings and Messaging โดยจะเริ่มปล่อยชุดแรกสำหรับคนที่ตั้ง Rapid Release ในเดือนนี้ และ Scheduled Release ในเดือนหน้า</p>\n<p>ที่มา - <a href=\"https://workspaceupdates.googleblog.com/2024/05/google-meet-adaptive-audio.html\">Google Workspaces</a></p>\n<p><img alt=\"No Description\" src=\"https://www.blognone.com/sites/default/files/externals/ff15a11c455f68ae3645f22fac520516.jpeg\" /></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/google\">Google</a></div><div><a href=\"/topics/google-workspace\">Google Workspace</a></div><div><a href=\"/topics/gemini\">Gemini</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d612ef5e390f27955fc0af6017afc49b33b41a7570f576214689f4d815a1c43","category":"Thai"}