{"title":"สหรัฐฯ เตรียมเงินห้าหมื่นล้านบาทพัฒนาเทคโนโลยีแพ็กเกจชิปแข่งไต้หวัน","link":"https://www.blognone.com/node/140816","date":1720585710000,"content":"<div><div><div><p>Laurie Locascio ผู้อำนวยการสถาบันมาตรฐานอุตสากรรมสหรัฐฯ หรือ NIST ประกาศแผนการสนับสนุนเทคโนโนโลยีแพ็กเกจชิป โดยกันเงินออกมาจาก Chips Act เป็นเงิน 1,600 ล้านดอลลาร์ หรือกว่า 50,000 ล้านบาท เปิดให้บริษัทต่างๆ ยื่นโครงการขอทุนได้สูงสุดถึง 150 ล้านดอลลาร์</p>\n<p>เทคโนโลยีแพ็กเกจชิปเป็นส่วนสำคัญของกระบวนการผลิตชิปยุคใหม่ เพราะชิปรุ่นใหม่ๆ มักไม่ใช่ซิลิกอนชิ้นเดียวอีกต่อไป แต่อาศัยซิลิกอนจำนวนมากเชื่อมต่อกับจนเป็นชิปที่นำไปใช้งานจริง</p>\n<p>บริษัทที่ถือเทคโนโลยีการแพ็กเกจชิปที่ก้าวหน้าที่สุดบริษัทหนึ่งคือ TSMC ที่เพิ่ง<a href=\"https://www.blognone.com/node/139414\">เปิดตัวเทคโนโลยี TSMC-System-on-Wafer</a> ที่แทบจะประกอบเซิร์ฟเวอร์ทั้งตัวเข้าบนแผ่นซิลิกอน หรือผู้ผลิตชิปอย่าง<a href=\"https://www.blognone.com/node/135414\">อินเทลก็มีเทคโนโลยีแพ็กเกจของตัวเองแม้จะสั่งผลิตชิปบางส่วนจากบริษัทภายนอก</a></p>\n<p>ทุกวันนี้โรงงานแพ็กเกจชิปกระจายอยู่ทั่วเอเชีย เช่น ไต้หวัน, มาเลเซีย, เกาหลีใต้, ฟิลิปปินส์, เวียดนาม, และจีน ขณะที่โรงงานในสหรัฐฯ นั้นมีกำลังผลิตเพียง 3% ของทั้งโลกเท่านั้น ทำให้แม้โรงงานชิปใหม่ๆ ที่ได้ทุนจาก Chips Act ไปเปิดโรงงานในสหรัฐฯ แล้วก็อาจจะต้องส่งชิปกลับไปแพ็กเกจในเอเชียอยู่ดี</p>\n<p>ที่มา - <a href=\"https://www.straitstimes.com/business/us-plans-up-to-22-billion-in-funding-for-packaging-computer-chips\">Strait Times</a></p>\n<p><img src=\"https://www.blognone.com/sites/default/files/externals/7cae88ccbf2ff2acc6c530a6b2c6dca8.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a48ca33f5aff9cd79b27b4be700bfdb88d8ed7e7f43b071f709026247ac448d8","category":"Thai"}