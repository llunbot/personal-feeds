{"title":"Twitter ยืนยัน การลิมิตทวีตเป็นการป้องกันปัญหาชั่วคราว กระทบผู้ใช้งานจำนวนเล็กน้อย","link":"https://www.blognone.com/node/134681","date":1688509618000,"content":"<div><div><div><p>Twitter รายงานผลกระทบของการ<a href=\"https://www.blognone.com/node/134636\">จำกัดจำนวนทวีต</a>ที่อ่านได้ต่อวันของผู้ใช้งาน ในหน้า Twitter Business เนื่องจากการจำกัดจำนวนทวีตต่อวัน อาจส่งผลต่อผู้ลงโฆษณาว่าจำนวนรีชจะลดลง</p>\n<p>Twitter บอกว่าตอนนี้บริษัทกำลังดำเนินการเพื่อนำบอทและสแปมออกไปจากแพลตฟอร์ม การจำกัดการใช้งานชั่วคราวแบบกะทันหันนี้ทำให้สามารถตรวจจับพฤติกรรมดังกล่าวได้ เพราะหากแจ้งเตือนล่วงหน้า บอทเหล่านี้ก็จะหาวิธีหลบเลี่ยงได้</p>\n<p>กลุ่มบัญชีที่ Twitter กำลังป้องกันไม่ให้ใช้งานมี 2 กลุ่มใหญ่ได้แก่ กลุ่มที่พยายามดูดข้อมูลสาธารณะเพื่อนำไปเทรน AI และกลุ่มที่พยายามเข้ามามีบทบาทชี้นำการสนทนาในรูปแบบต่าง ๆ</p>\n<p>Twitter บอกว่าผลกระทบกับผู้ใช้งานแพลตฟอร์มคิดเป็นเปอร์เซ็นต์เล็กน้อย โดยจะแจ้งอีกครั้งเมื่อการแก้ไขปัญหานี้แล้วเสร็จ ส่วนผลกระทบกับผู้ลงโฆษณานั้นมีเพียงเล็กน้อย</p>\n<p>ที่มา: <a href=\"https://business.twitter.com/en/blog/update-on-twitters-limited-usage.html\">Twitter Business</a></p>\n<p><img src=\"https://www.blognone.com/sites/default/files/externals/bcc6ddc72a0343181af32edced8ab74f.png\" alt /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e32061365040f37d4d16f7de752475847014de65f2774ebb306d40ce5358af74","category":"Thai"}