{"title":"Life360 แอพช่วยติดตามพิกัดคนในครอบครัว ถูกแฉนำข้อมูลพิกัดไปขายซะเอง","link":"https://www.blognone.com/node/126176","date":1638844796000,"content":"<div><div><div><p>Life360 แอพช่วยติดตามพิกัดของเด็กๆ ให้คนในครอบครัวได้รับทราบ (เป็นบริษัทอเมริกัน แต่อยู่ในตลาดหลักทรัพย์ ASX ของออสเตรเลีย) ถูกอดีตพนักงานออกมาแฉว่าแอบขายข้อมูลพิกัดให้กับบริษัทข้อมูล (data broker) ถือเป็นการละเมิดข้อมูลส่วนตัวของผู้ใช้อย่างแรง</p>\n<p>อดีตพนักงานของบริษัทขายข้อมูลชื่อ Cuebiq และ X-Mode ยืนยันว่าข้อมูลจาก Life360 ถือเป็นแหล่งข้อมูลรายใหญ่เรื่องพิกัดของบุคคล และบอกว่าเป็นข้อมูลที่ละเอียดแม่นยำมาก บริษัทอื่นที่ซื้อข้อมูลพิกัดจาก Life360 คือ Arity, Safegraph โดยบริษัทเหล่านี้ซื้อข้อมูลจากหลายๆ แหล่งเพื่อนำไปขายต่อให้ธุรกิจโฆษณาที่อยากยิงโฆษณาแบบระบุตัว (targeted advertising) อีกที</p>\n<p>หลังเรื่องนี้กลายเป็นข่าว ผู้ก่อตั้งและซีอีโอ Chris Hull ออกมาปฏิเสธไม่ให้ความเห็นต่อข่าวนี้ (ไม่ตอบรับและไม่ปฏิเสธ) โดยบอกแค่ว่าธุรกิจการขายข้อมูลเป็นโมเดลการรายได้ที่สำคัญ ที่ช่วยให้ Life360 สามารถเป็นบริการฟรีได้ต่อไป</p>\n<p>ปัจจุบัน Life360 มีผู้ใช้งาน 33 ล้านราย ใช้โมเดลทำเงินแบบ freemium คือมีทั้งเวอร์ชันใช้ฟรีจำกัดความสามารถ และแบบเสียเงิน 4.99 ดอลลาร์ต่อเดือน เก็บประวัติพิกัดได้นานขึ้น</p>\n<p>ก่อนหน้านี้ <a href=\"https://www.blognone.com/node/125959\">Life360 เพิ่งประกาศซื้อกิจการ Tile แท็กติดอุปกรณ์ที่สื่อสารด้วย Bluetooth</a></p>\n<p>ที่มา - <a href=\"https://themarkup.org/privacy/2021/12/06/the-popular-family-safety-app-life360-is-selling-precise-location-data-on-its-tens-of-millions-of-user\">The Markup</a></p>\n</div></div></div><div><div>Topics: </div><div><div><a href=\"/topics/life360\">Life360</a></div><div><a href=\"/topics/privacy\">Privacy</a></div><div><a href=\"/topics/parental-control\">Parental Control</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0df58881ab90cb1bab9b50ae2f9b73cedbdd0f4adef5c3b2cfc72523fb9fefa9","category":"Thai"}