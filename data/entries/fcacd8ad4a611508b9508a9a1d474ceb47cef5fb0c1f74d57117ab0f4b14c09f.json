{"title":"ต้านกระแสไม่ไหว Oracle ออกส่วนขยาย Oracle Java Platform ให้ VS Code","link":"https://www.blognone.com/node/136346","date":1698031172000,"content":"<div><div><div><p>Oracle ออกส่วนขยาย <a href=\"https://marketplace.visualstudio.com/items?itemName=Oracle.oracle-java\">Oracle Java Platform Extension</a> ให้กับ Visual Studio Code ซึ่งถือเป็นส่วนขยายอย่างเป็นทางการของ Java ตัวแรกบน VS Code</p>\n<p>Oracle บอกว่าแนวโน้มของวงการนักพัฒนาเปลี่ยนไป จากเดิมที่ใช้ IDE เฉพาะทางของภาษานั้นๆ เปลี่ยนมาใช้ IDE ที่รองรับทุกภาษาแบบ VS Code กันมากขึ้น ความคาดหวังของนักพัฒนาคือ VS Code ทำงานได้ดีกับทุกภาษาโปรแกรม จึงเห็นโอกาสตรงนี้ออกส่วนขยายมาซัพพอร์ตแพลตฟอร์ม Java ให้ดีขึ้นกว่าเดิม</p>\n<p>ส่วนขยาย Oracle Java Platform Extension เป็นการนำตัวเอนจินภาษา (Language Server) จาก NetBeans (ที่ Oracle ยกให้ Apache ดูแล) มาดัดแปลงใช้กับ VS Code ส่งผลให้ VS Code รองรับฟีเจอร์ใหม่ๆ ของภาษา Java ที่ออกใน JDK เวอร์ชันล่าสุด หรือทดลองใช้ใน JDK เวอร์ชันพรีวิวได้เร็วกว่าเดิมมาก</p>\n<p>ฟีเจอร์ที่รองรับแล้วได้แก่ project view, auto-complete, error highlighting, jump to definition, refactoring (บางส่วน), JavaDoc-on-hover, debugging, unit-testing (JUnit) และรองรับโครงการที่ใช้ Gradle กับ Maven</p>\n<p>ส่วนขยายนี้เป็นโอเพนซอร์สอยู่บน <a href=\"https://github.com/oracle/javavscode\">GitHub</a> โดยพัฒนาคู่ขนานไปกับตัวเอนจินของ NetBeans</p>\n<p>ที่มา - <a href=\"https://inside.java/2023/10/18/announcing-vscode-extension/\">Oracle</a></p>\n<p><img alt=\"No Description\" src=\"https://www.blognone.com/sites/default/files/externals/322f16d988e322b53a1dfe2c91bd5fc5.png\" /></p>\n</div></div></div><div><div>Topics: </div><div><div><a href=\"/topics/java\">Java</a></div><div><a href=\"/topics/oracle\">Oracle</a></div><div><a href=\"/topics/programming\">Programming</a></div><div><a href=\"/topics/visual-studio-code\">Visual Studio Code</a></div><div><a href=\"/topics/ide\">IDE</a></div><div><a href=\"/topics/extension\">Extension</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcacd8ad4a611508b9508a9a1d474ceb47cef5fb0c1f74d57117ab0f4b14c09f","category":"Thai"}