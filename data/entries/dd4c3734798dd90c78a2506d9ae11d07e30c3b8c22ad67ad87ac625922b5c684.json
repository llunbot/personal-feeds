{"title":"DeepMind เผยแพร่งานวิจัย GraphCast โมเดล AI สำหรับการพยากรณ์อากาศ","link":"https://www.blognone.com/node/136742","date":1700005987000,"content":"<div><div><div><p>DeepMind เผยแพร่งานวิจัย GraphCast โมเดล AI สำหรับการพยากรณ์อากาศ โดยสามารถพยากรณ์อากาศใน 10 วันข้างหน้า ซึ่ง DeepMind บอกว่าทำได้แม่นยำและประมวลผลรวดเร็วว่าเครื่องมือพยากรณ์อากาศมาตรฐานสูงปัจจุบัน</p>\n<p>วิธีการพยากรณ์อากาศแบบปัจจุบันนั้นมักคำนวณด้วย Numerical Weather Prediction ซึ่งมีสมการฟิสิกส์ที่ใช้เวลาประมวลผลนาน และต้องการทรัพยากรสมรรถนะสูง แนวคิดของ GraphCast ใช้การเทรนข้อมูลประวัติสภาพอากาศย้อนหลังระดับหลายสิบปี เพื่อดูความสัมพันธ์ของปัจจัยและผลที่เกิดขึ้นต่อสภาพอากาศในโลก ข้อมูลที่ใช้ตอนนี้คือ ERA5 ขององค์กรพยากรณ์อากาศ ECMWF ย้อนหลัง 40 ปี</p>\n<p>ผลการพยากรณ์อากาศ GraphCast สามารถให้ข้อมูลได้ที่ระดับ 0.25 องศาของละติจูดและลองจิจูด (28x28 ตารางกิโลเมตร) ได้ทั้งข้อมูลอุณหภูมิ ความเร็วลม-ทิศทาง ระดับน้ำทะเล ค่าความชื้น ผลการทดสอบได้ความแม่นยำที่ระดับ 90%</p>\n<p>GraphCast ยังสามารถประเมินสถานการณ์ระดับภัยพิบัติได้เร็วกว่าวิธีการเดิม โดยยกตัวอย่างเฮอริเคนลี ที่สามารถระบุพื้นที่กระทบได้ล่วงหน้า 9 วัน ขณะที่ระบบเดิมประกาศเตือนล่วงหน้าที่ 6 วัน</p>\n<p>ที่มา: <a href=\"https://deepmind.google/discover/blog/graphcast-ai-model-for-faster-and-more-accurate-global-weather-forecasting/\">DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/2f5124e02f3e75f3696fcff07171b8c1.png\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/weather\">Weather</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd4c3734798dd90c78a2506d9ae11d07e30c3b8c22ad67ad87ac625922b5c684","category":"Thai"}