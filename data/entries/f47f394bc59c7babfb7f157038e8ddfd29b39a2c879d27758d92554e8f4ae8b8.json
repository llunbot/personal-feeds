{"title":"รัฐสภายุโรปอนุมัติกฎหมายควบคุม AI เป็นที่แรกในโลกแล้ว คาดมีผลบังคับใช้ 2025","link":"https://www.blognone.com/node/138678","date":1710335729000,"content":"<div><div><div><p>รัฐสภาพยุโรปอนุมัติ<a href=\"https://www.blognone.com/node/137227\">กฎหมายควบคุม AI</a> ซึ่งถือเป็นที่แรกในโลก เพื่อกำกับดูแลการใช้งาน AI ตามระดับความเสี่ยง ต่ำ กลาง สูง และไม่สามารถรับได้ (unacceptable) ด้วยคะแนนโหวต รับรอง 523 เสียง, ไม่รับรอง 46 เสียง และงดออกเสียง 49 เสียง</p>\n<p>กฎหมายดังกล่าวคาดว่าจะเริ่มมีผลบังคับใช้ในปี 2025</p>\n<p>ในบางประเทศที่ลงคะแนนเสียงคัดค้านกฎหมายดังกล่าว ซึ่งรวมทั้งเยอรมนีและฝรั่งเศส ให้ความเห็นว่าการควบคุมควรเป็นการกำกับดูแลกันเองมากกว่าให้องค์กรรัฐเข้ามามีส่วนร่วม เพราะอาจส่งผลกระทบต่อความสามารถในการแข่งขัน โดยเฉพาะเมื่อพิจารณาบริษัทที่มีความก้าวหน้าด้าน AI ตอนนี้มาจากสหรัฐอเมริกาและจีน</p>\n<p>ขณะที่กลุ่มผู้สนับสนุนกฎหมายดังกล่าวมองว่าจะช่วยให้การพัฒนา AI นั้น เป็นไปในทิศทางที่มนุษย์ยังสามารถควบคุมได้ และหลายประเทศในโลกก็น่าจะปรับตัวไปในทิศทางเดียวกัน</p>\n<p>ที่มา: <a href=\"https://www.cnbc.com/2024/03/13/european-lawmakers-endorse-worlds-first-major-act-to-regulate-ai.html\">CNBC</a></p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/law\">Law</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f47f394bc59c7babfb7f157038e8ddfd29b39a2c879d27758d92554e8f4ae8b8","category":"Thai"}