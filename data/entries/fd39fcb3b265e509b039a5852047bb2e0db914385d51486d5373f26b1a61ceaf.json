{"title":"Elon Musk บอกได้ลอง Apple Vision Pro แล้ว ยังไม่ดีขนาดนั้น แต่ก็เทียบว่าเหมือน iPhone 1","link":"https://www.blognone.com/node/138094","date":1707321527000,"content":"<div><div><div><p>หลังจากแอปเปิลเริ่มขายเฮดเซต Vision Pro ให้กับลูกค้าในสหรัฐอเมริกา ก็มีคอนเทนต์ใส่ Vision Pro ในสถานการณ์ต่าง ๆ มากมาย ที่ดูจะสุ่มเสี่ยงหน่อยและเป็นข่าวในหลายสื่อ ก็คือการใส่ขณะนั่งรถ Tesla ที่เปิดโหมดขับรถอัตโนมัติ ซึ่งอาศัยการมองภาพถนนผ่าน Vision Pro อีกที จึงไม่ปลอดภัยและมีคำเตือนออกมาแล้ว</p>\n<p>เมื่อ Tesla รวมกับ Apple Vision Pro ดูเป็นสิ่งที่หลายคนอยากนำมาใช้งานร่วมกัน ก็เลยต้องไปถามความคิดเห็นของ Elon Musk ซีอีโอและผู้ก่อตั้ง Tesla ซึ่งได้ลองใช้ Vision Pro แล้วเช่นกัน</p>\n<p>เขาตอบความเห็นผู้ใช้งาน X คนหนึ่ง ที่รีวิวการใช้ Vision Pro ว่าสินค้าตัวนี้ยังมีความสับสนว่าจะนำไปใช้งานแบบใด เหมาะกับใคร แม้เทคโนโลยีที่ได้จะน่าสนใจมากก็ตาม ซึ่ง Musk ก็เสริมว่าเขาได้ลองแล้ว ยังรู้สึกว่ามันไม่ใช่ ยังไม่น่าทึ่งขนาดนั้น แต่ก็ปิดท้ายโดยยกตัวอย่าง iPhone 1 ว่าก็ไม่ได้ดีมากมาย มีคู่แข่งที่ดีกว่าตอนนั้น แต่พอถึง iPhone 3 ก็โดดเด่นจนเป็นสมาร์ทโฟนดีที่สุด</p>\n<p>ที่มา: <a href=\"https://www.torquenews.com/11826/elon-musk-knocks-down-apple-vision-pro-apples-revolutionary-headset-takes-focus-away-tesla\">Torque News</a></p>\n<p><img src=\"https://www.blognone.com/sites/default/files/externals/74d4c5d43fec97e64ece9f712a55dd7d.jpg\" /></p>\n<blockquote><p>Doesn’t feel like it is there yet. I tried Vision out, but it didn’t blow me away.iPhone 1 wasn’t great either imo. Lower utility than alternatives, all things considered, but by iPhone 3 it was unequivocally the best “smartphone”.</p>\n<p>— Elon Musk (@elonmusk) <a href=\"https://twitter.com/elonmusk/status/1755130309761454229?ref_src=twsrc%5Etfw\">February 7, 2024</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/apple-vision-pro\">Apple Vision Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd39fcb3b265e509b039a5852047bb2e0db914385d51486d5373f26b1a61ceaf","category":"Thai"}