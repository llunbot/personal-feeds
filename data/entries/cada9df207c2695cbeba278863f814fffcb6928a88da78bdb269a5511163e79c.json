{"title":"โปรดเกล้าฯ แต่งตั้งรัฐมนตรี DE คนล่าสุดแล้ว นายประเสริฐ จันทรรวงทอง","link":"https://www.blognone.com/node/135557","date":1693634244000,"content":"<div><div><div><p>ราชกิจจานุเบกษาเผยแพร่ประกาศพระบรมราชโองการแต่งตั้งรัฐมนตรี โดยรัฐมนตรีว่าการกระทรวงดิจิทัลเพื่อเศรษฐกิจและสังคม หรือกระทรวงดีอี แต่งตั้งนายประเสริฐ จันทรรวงทอง เป็นรัฐมนตรี</p>\n<p>นายประเสริฐ เป็นสมาชิกสภาผู้แทนราษฎรจากพรรคเพื่อไทย แบบบัญชีรายชื่อ ลำดับที่ 3 มีตำแหน่งเป็นเลขาธิการพรรค จบการศึกษาปริญญาตรี วิทยาศาสตรบัณฑิต สาขาเศรษฐศาสตร์และบริหารธุรกิจ มหาวิทยาลัยเกษตรศาสตร์ และปริญญาโท มหาบัณฑิต สาขารัฐประศาสนศาสตร์ สถาบันบัณฑิตพัฒนบริหารศาสตร์</p>\n<p>ประสบการณ์ เคยเป็นสมาชิกสภาผู้แทนราษฎรมาแล้ว 5 สมัย ปี 2544, 2548, 2550, 2554, 2562 ในระบบแบบแบ่งเขตของจังหวัดนครราชสีมา และเคยเป็นรัฐมนตรีช่วยว่าการกระทรวงคมนาคม</p>\n<p>ที่มา: <a href=\"https://ratchakitcha.soc.go.th/documents/140D214S0000000000100.pdf\">ราชกิจจานุเบกษา</a> และ <a href=\"https://candidate.ptp.or.th/%E0%B8%9A%E0%B8%B1%E0%B8%8D%E0%B8%8A%E0%B8%B5%E0%B8%A3%E0%B8%B2%E0%B8%A2%E0%B8%8A%E0%B8%B7%E0%B9%88%E0%B8%AD/%E0%B8%9B%E0%B8%A3%E0%B8%B0%E0%B9%80%E0%B8%AA%E0%B8%A3%E0%B8%B4%E0%B8%90-%E0%B8%88%E0%B8%B1%E0%B8%99%E0%B8%97%E0%B8%A3%E0%B8%A3%E0%B8%A7%E0%B8%87%E0%B8%97%E0%B8%AD%E0%B8%87\">พรรคเพื่อไทย</a></p>\n<p><img alt=\"No Description\" src=\"https://www.blognone.com/sites/default/files/externals/df6510f905d91a8a1cf0adacee50082c.png\" /></p>\n</div></div></div><div><div>Topics: </div><div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/thailand\">Thailand</a></div><div><a href=\"/topics/government\">Government</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cada9df207c2695cbeba278863f814fffcb6928a88da78bdb269a5511163e79c","category":"Thai"}