{"title":"ผลพวงจากคนหนี WhatsApp ทำให้ Telegram ขึ้นแท่นแอปคนโหลด 1 พันล้านครั้งแล้ว","link":"https://www.blognone.com/node/124505","date":1630376946000,"content":"<div><div><div><p>Sensor Tower บริษัทวิจัยตลาดแอปมือถือเผย Telegram ขึ้นแท่นแอปที่มีคนโหลด 1 พันล้านครั้งแล้วทั่วโลก โดยมีอินเดียเป็นตลาดใหญ่สุด คิดเป็นสัดส่วน 22% รองลงมาคือ รัสเซียและอินโดนีเซีย ซึ่งคิดเป็นประมาณ 10% และ 8% ของการติดตั้งทั้งหมดตามลำดับ</p>\n<p>ช่วงที่มีการติดตั้ง Telegram  สูงคือคือช่วงครึ่งแรกของปี 2021 โดยมีการติดตั้งประมาณ 214.7 ล้านครั้ง เพิ่มขึ้น 61% จากปีที่แล้ว ซึ่งถือเป็นช่วงที่ WhatsApp มีปัญหานโยบายความเป็นส่วนตัวจนคนแห่ไปดาวน์โหลดแอปแชทอื่นกัน</p>\n<p>Telegramเป็นแอปที่ 15 ที่มีการดาวน์โหลด 1 พันล้านครั้งทั่วโลก ส่วนแอปอื่นๆ ได้แก่ WhatsApp, Messenger, Facebook, Instagram, Snapchat, Spotify และ Netflix ซึ่ง Sensor Tower ไม่ได้ติดตามข้อมูลแอปอื่นๆ ของกูเกิลที่มีการติดตั้งมาในเครื่องอยู่แล้วหรือ pre-installed</p>\n<p><img src=\"https://www.blognone.com/sites/default/files/externals/7f4446072728482d26399dd4c85a31c5.png\" /></p>\n<p>ที่มา - <a href=\"https://techcrunch.com/2021/08/30/telegram-tops-1-billion-downloads/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/sensor-tower\">Sensor Tower</a></div><div><a href=\"/topics/application\">Application</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a734409981b77a9f8cf758855fce4e74f0abcc0862343fcffab1a313c4900576","category":"Thai"}