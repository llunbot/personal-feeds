{"title":"เผยกระทรวงยุติธรรมสหรัฐ เตรียมยื่นฟ้อง Apple ข้อหาผูกขาดทางธุรกิจภายในปีนี้","link":"https://www.blognone.com/node/137514","date":1704497660000,"content":"<div><div><div><p>The New York Times รายงานโดยอ้างแหล่งข่าวที่เกี่ยวข้องเผยว่า กระทรวงยุติธรรมสหรัฐ เข้าสู่ขั้นตอนสุดท้ายของการสอบสวนประเด็นผูกขาดทางการค้าของแอปเปิลแล้ว โดยน่าจะยื่นฟ้องร้องได้ภายในครึ่งแรกของปี 2024</p>\n<p>ประเด็นหลักที่กระทรวงยุติธรรมสหรัฐใช้ในการฟ้องร้องแอปเปิลข้อหาผูกขาดทางธุรกิจ คือการออกแบบการทำงานที่เป็นระบบปิดของแอปเปิล เช่น Apple Watch เป็นสมาร์ทวอทช์ที่ทำงานได้ดีร่วมกับ iPhone มากกว่าการใช้สมาร์ทวอทช์อื่นหรือไม่ ไปจนถึงประเด็นร้อนล่าสุดอย่าง <a href=\"https://www.blognone.com/node/137171\">iMessage</a>, ระบบการจ่ายเงิน Apple Pay, AirTag ทำงานได้ดีบน iPhone เมื่อเทียบกับแทร็กเกอร์อื่น, การปิดไม่ให้ใช้คลาวด์เกมมิ่ง เป็นต้น</p>\n<p>ที่ผ่านมา แอปเปิลแสดงความเห็นในประเด็นเหล่านี้มาโดยตลอดว่าบริษัทไม่ได้ผูกขาด และผู้ใช้มีทางเลือกอื่นอยู่แล้ว ซึ่งต้องดูต่อไปว่ากระทรวงยุติธรรมสหรัฐจะยื่นฟ้องแอปเปิลหรือไม่ และจะเน้นที่ประเด็นไหน</p>\n<p>ที่มา: <a href=\"https://www.nytimes.com/2024/01/05/technology/antitrust-apple-lawsuit-us.html\">The New York Times</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div><div><a href=\"/topics/antitrust\">Antitrust</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b843ef132739db9812fa7f320c862715ff1cbd7c9a0998a7b5886baf9f0c21e2","category":"Thai"}