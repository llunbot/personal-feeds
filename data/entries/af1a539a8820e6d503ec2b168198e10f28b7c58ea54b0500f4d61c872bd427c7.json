{"title":"ประเมินยอดขาย PS VR2 เดือนแรกหลังขายไม่เข้าเป้า ขายได้แค่ 270,000 ชุด","link":"https://www.blognone.com/node/133236","date":1680186087000,"content":"<div><div><div><p>Bloomberg รายงานโดยอ้างตัวเลขประเมินของบริษัทวิจัย IDC ว่ายอดขาย PS VR2 ในช่วง 1 เดือนแรกหลังวางขาย 22 กุมภาพันธ์ 2023 ออกมาแย่กว่าที่คาดมาก โดยโซนี่น่าจะขาย PSVR2 ได้เพียง 270,000 ชุดเท่านั้น</p>\n<p>เดิมทีโซนี่ตั้งเป้ายอดขาย PS VR2 ไว้สูงถึง 2 ล้านชุดใน 3 ไตรมาสแรก <a href=\"https://www.blognone.com/node/132443\">ก่อนปรับลดลงมาเหลือ 1 ล้านชุด</a> แต่ถ้าตัวเลข 270,000 เป็นจริงก็ถือว่าหลุดจากเป้าไปไกล และเมื่อไม่นานมานี้ Hiroki Totoki ซีเอฟโอของโซนี่ยังมองโลกในแง่ดีกว่า PS VR2 จะมียอดขายรวมแซงหน้า PS VR1 ที่ทำไว้ 5 ล้านชุดได้ด้วย</p>\n<p>Francisco Jeronimo รองประธานของ IDC วิเคราะห์ไว้ว่าในสภาพเศรษฐกิจแบบนี้ ผู้บริโภคคงไม่สนใจซื้อแว่น VR เท่าไรนัก (<a href=\"https://www.blognone.com/node/131294\">PS VR2 ยังตั้งราคา 549 ดอลลาร์ หรือราคาไทย 22,190 บาท แพงกว่าเครื่อง PS5 ด้วยซ้ำ</a>) เขายังคาดว่าเราน่าจะได้เห็นโซนี่ลดราคาแว่นลงมาในอีกไม่ช้า ตามรอยของ <a href=\"https://www.blognone.com/node/132885\">Meta Quest Pro ที่หั่นราคาจาก 1,499 ดอลลาร์มาเหลือ 999 ดอลลาร์</a> ในช่วงต้นเดือนที่ผ่านมา</p>\n<p>ที่มา - <a href=\"https://www.bloomberg.com/news/articles/2023-03-30/sony-psvr2-headset-off-to-slow-start-as-metaverse-push-sputters\">Bloomberg</a>, ภาพจาก <a href=\"https://blog.playstation.com/2023/02/10/playstation-vr2-unboxing/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/c74dcabd6647182d8c3770a8a84a2b90.jpg\" /></p>\n</div></div></div><div><div>Topics: </div><div><div><a href=\"/topics/playstation-vr\">PlayStation VR</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/virtual-reality\">Virtual Reality</a></div><div><a href=\"/topics/sony\">Sony</a></div><div><a href=\"/topics/idc\">IDC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af1a539a8820e6d503ec2b168198e10f28b7c58ea54b0500f4d61c872bd427c7","category":"Thai"}