{"title":"Apple อัพเดตแพตช์ความปลอดภัยอุปกรณ์เก่า iOS 15.7.5 และ macOS Big Sur กับ Monterey","link":"https://www.blognone.com/node/133369","date":1681170927000,"content":"<div><div><div><p>แอปเปิลออกอัพเดตระบบปฏิบัติการให้กับอุปกรณ์รุ่นเก่า ที่ไม่สามารถอัพเดตเป็นเวอร์ชันล่าสุดปัจจุบันได้ ได้แก่ iOS 15.7.5, iPadOS 15.7.5, macOS Big Sur 11.7.6 และ macOS Monterey 12.6.5 ซึ่งเป็นอัพเดตด้านความปลอดภัย จึงแนะนำให้ผู้ใช้งานอัพเดตทันที</p>\n<p>ผู้ใช้งาน iPhone และ iPad สามารถอัพเดตได้โดยไปที่ Settings &gt; General &gt; Software Update ส่วนผู้ใช้ Mac ไปที่ System Preferences &gt; General &gt; Software Update</p>\n<p>ในอัพเดตนี้เป็นการแก้ไขช่องโหว่ความปลอดภัย 2 รายการ คือช่องโหว่ IOSurfaceAccelerator ที่ผู้โจมตีสามารถเข้าถึงระดับเคอร์เนลได้ และช่องโหว่ WebKit ซึ่งทั้งสองช่องโหว่นี้ แอปเปิลได้ออกอัพเดตไปใน <a href=\"https://www.blognone.com/node/133347\">iOS 16.4.1 และ macOS Ventura 13.3.1</a> ที่ออกมาเมื่อสัปดาห์ที่แล้ว</p>\n<p>ที่มา: <a href=\"https://www.macrumors.com/2023/04/10/apple-releases-ios-15-7-5-security-update/\">MacRumors</a></p>\n<p><img src=\"https://www.blognone.com/sites/default/files/externals/5af79f4aacf0324bb13e0603371568f1.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-15\">iOS 15</a></div><div><a href=\"/topics/big-sur\">Big Sur</a></div><div><a href=\"/topics/monterey\">Monterey</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da8d0e025feb263b12e24cb4b7057ae064824290d984979d15f70b3179533767","category":"Thai"}