{"title":"สาย ส. พร้อม! Instagram Reels เตรียมเพิ่มฟีดย่อย รวมโพสต์ที่เพื่อนเราไปกด Like หรือคอมเมนต์","link":"https://www.blognone.com/node/144186","date":1737185260000,"content":"<div><div><div><p>Instagram Reels อัปเดตหัวข้อย่อยในหน้าฟีดของ Reels เพื่อแสดงวิดีโอกลุ่ม With Friends โดยเป็น \"วิดีโอที่เพื่อนของเราไปกด Like หรือคอมเมนต์ หรือแปะ Note\" พร้อมแสดงชื่อเพื่อนคนนั้นด้วย ซึ่งฟีเจอร์นี้น่ากระตุ้นความสนใจเรื่องราวรอบตัวของผู้ใช้งานได้อย่างดี แต่ก่อนจะตกใจไปมากกว่านี้ ฟีเจอร์นี้จะเริ่มปล่อยให้ผู้ใช้งานในสหรัฐอเมริกาก่อน ส่วนทั่วโลกจะตามมาในภายหลัง</p>\n<p>การทำงานของฟีดย่อย With Friends นี้ แตกต่างไปจากฟีดหลักของ Reels ที่เลือกวิดีโออิงตามบัญชีที่เรากดติดตามและโพสต์ที่อัลกอริทึมคัดเลือกมาให้ เมื่อถามว่าจะทำมาทำไม Adam Mosseri หัวหน้าทีม Instagram เขาเลย<a href=\"https://www.instagram.com/reel/DE7eV_zxKbx/\">อธิบาย</a>ว่าเราต้องการให้ Instagram ไม่ได้มีแต่คอนเทนต์ที่เราอยากติดตาม แต่ต้องการเป็นพื้นที่ซึ่งเราเชื่อมต่อในหัวข้อต่าง ๆ ร่วมกับเพื่อนได้ด้วย</p>\n<p>ประเด็นการแสดงโพสต์ที่เพื่อนกด Like ในฟีด ไม่ใช่ของสำหรับ Instagram ในอดีตเคยมีฟีดสำหรับสายส่องสนใจในความเป็นไปรอบตัวที่ชื่อว่า <a href=\"https://www.blognone.com/node/112408\">Following Activity</a> ไว้ดูว่าคนที่เราติดตามไปกด Like หรือคอมเมนต์โพสต์ใดบ้าง แต่ Instagram ก็ถอดฟีเจอร์นี้ออกไปเมื่อหลายปีก่อนด้วยเหตุผล ไม่ค่อยมีใช้งาน และพอรู้ว่ามีก็ไม่ค่อยชอบกันนัก</p>\n<p>ที่มา: <a href=\"https://www.cnet.com/news/social-media/as-tiktok-ban-looms-instagram-reels-introduces-a-new-way-to-interact-with-friends/\">CNET</a></p>\n<p><img alt=\"No Description\" src=\"https://www.blognone.com/sites/default/files/externals/6b80793ea0390f8d311478eb2f7e5513.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16f2f00251a0eeaf10566dfc273fe91f03af55a4084cd9661223d22283484e06","category":"Thai"}