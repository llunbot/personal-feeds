{"title":"มีคนลองต่อจีพียู Radeon 7000 กับ Raspberry Pi 5 พบว่า... รัน Crysis ได้, รัน Portal 2 ที่ 4K@60","link":"https://www.blognone.com/node/143187","date":1731932667000,"content":"<div><div><div><p>Jeff Geerling ยูทูบเบอร์สายฮาร์ดแวร์ ผู้เชี่ยวชาญการปรับแต่ง Raspberry Pi ทดลองนำการ์ดจอเกมมิ่ง AMD Radeon RX 6700 XT และการ์ดจอเวิร์คสเตชั่น AMD Radeon PRO W7700 มาต่อกับคอมพิวเตอร์ตัวน้อย Raspberry Pi 5 เพื่อดูว่าจะมีสมรรถนะแค่ไหน</p>\n<p>การใช้ Raspberry Pi กับ Radeon 7000 จำเป็นต้องเพิ่มแพตช์ให้รองรับจีพียู และคอมไพล์เคอร์เนลใหม่เอง รวมถึงติดตั้งเฟิร์มแวร์ของจีพียู AMD เพิ่มเติม รายละเอียดสามารถอ่านได้จากที่มา</p>\n<p>Geerling ทดสอบการเล่นเกมระดับ AAA หลายเกม เช่น Doom Eternal และ Crysis Remastered พบว่าหากตั้งค่าความละเอียดระดับ 4K เปิด ray tracing จะได้เฟรมเรตประมาณ 10-15 fps หากลองลดความละเอียดลงมาที่ 1080p ก็ยังเจอคอขวดที่ตัวซีพียูของ Pi อยู่เช่นเดิม หากต้องการเล่นเกมให้ได้ลื่นมากพอ จำเป็นต้องลดความละเอียดลงเหลือ 720p ถึงจะไหว</p>\n<p>แต่ถ้านำไปเล่นเกมที่เก่าหน่อยอย่าง Portal 2 พบว่า Pi ติดอาวุธการ์ดจอ สามารถรันเกมที่ความละเอียด 4K 60 fps ได้สบายๆ เลยด้วยซ้ำ</p>\n<p>ที่มา - <a href=\"https://www.jeffgeerling.com/blog/2024/amd-radeon-pro-w7700-running-on-raspberry-pi\">Jeff Geerling</a> via <a href=\"https://www.xda-developers.com/powerful-gpu-raspberry-pi-5-crysis/\">XDA</a></p>\n<p><img alt=\"No Description\" src=\"https://www.blognone.com/sites/default/files/externals/2890ea7179a4de1e8eac57e283684ed0.jpg\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/games\">Games</a></div><div><a href=\"/topics/hardware\">Hardware</a></div><div><a href=\"/topics/radeon\">Radeon</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"606eb5714c5649d944bd92b86d3e43b51d048e8c8a5561d4643f1573291d63e9","category":"Thai"}