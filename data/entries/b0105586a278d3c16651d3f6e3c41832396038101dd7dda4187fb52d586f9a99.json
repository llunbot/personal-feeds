{"title":"NVIDIA เปิดตัว GeForce RTX 4090D ที่ปรับแต่งสำหรับขายในจีน ตามกฎหมายควบคุมการส่งออกชิป","link":"https://www.blognone.com/node/137421","date":1703810065000,"content":"<div><div><div><p>NVIDIA เปิดตัวจีพียู <strong>GeForce RTX 4090D</strong> สำหรับขายในจีนโดยเฉพาะอย่างเป็นทางการแล้ว ซึ่งมีการออกแบบตามเงื่อนไขการส่งออกชิป<a href=\"https://www.blognone.com/node/136386\">ที่สหรัฐอเมริกากำหนด</a> โดย D ที่เพิ่ม ย่อมาจากคำว่า Dragon</p>\n<p>สเป็กของ GeForce RTX 4090D มีการปรับลดบางส่วนจาก <a href=\"https://www.blognone.com/node/130512\">RTX 4090</a> ที่เป็นรุ่นเทียบ โดยมีแรม GDDR6X เท่ากัน 24GB, CUDA core 14,592 คอร์ (RTX 4090 มี 16,384 คอร์), อัตราใช้พลังงาน 425 วัตต์ (RTX 4090 ได้ 450 วัตต์) ขณะที่สัญญาณนาฬิกาได้เพิ่มขึ้นเป็น 2.28GHz (RTX 4090 มี 2.23GHz) ราคาขาย 12,999 หยวน</p>\n<p>เงื่อนไขการส่งออกชิปที่อเมริกากำหนดนั้น ระบุว่าชิปต้องไม่มีประสิทธิภาพเกินกว่าตัวชี้วัดที่กำหนด โดยตอนนี้ใช้เกณฑ์ประสิทธิภาพรวม (Total Processing Performance - TPP) ซึ่ง RTX 4090 มีตัวเลขสูงกว่าที่กำหนด จึงทำให้ NVIDIA ต้องออกรุ่นปรับแต่งให้มีคะแนนเป็นไปตามเกณฑ์</p>\n<p>ที่มา: <a href=\"https://www.tomshardware.com/pc-components/gpus/nvidia-launches-china-specific-rtx-4090d-dragon-gpu-sanctions-compliant-model-has-fewer-cores-and-lower-power-draw\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/dc63c816dbc24aa03e068f11f174df50.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/china\">China</a></div><div><a href=\"/topics/gpu\">GPU</a></div><div><a href=\"/topics/geforce\">GeForce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0105586a278d3c16651d3f6e3c41832396038101dd7dda4187fb52d586f9a99","category":"Thai"}