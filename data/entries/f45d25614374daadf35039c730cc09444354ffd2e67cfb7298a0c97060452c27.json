{"title":"Salesforce บอกว่าไทยไม่ตกขบวน Agentic AI แน่นอน เพราะตื่นตัวและมีความพร้อม คาดอีก 3-5 ปี ใช้งานเพิ่ม 100 เท่า","link":"https://www.blognone.com/node/145440","date":1742813374000,"content":"<div><div><div><p>Salesforce Thailand บอกกับ Blognone ว่าหลังจากที่เปิดตัว Agentforce หรือโซลูชันพนักงานดิจิทัลสำหรับองค์กร พบว่าลูกค้าองค์กรไทยมีความพร้อม และสามารถตามคอนเซปท์ Agentic AI ทัน แม้จะเริ่มต้นใช้ในระดับองค์กรช้ากว่าต่างประเทศ</p>\n<p>ส่วนหนึ่งเป็นเพราะองค์กรไทยยังกังวลเรื่องความปลอดภัยของข้อมูลที่ใช้กับ AI และกฎหมาย PDPA ซึ่งแตกต่างกับในต่างประเทศ ที่มีความคุ้นชินกับการใช้ข้อมูลแบบแบบเปิดกว้างมากกว่า</p>\n<p>นอกจากนี้ คนไทยส่วนใหญ่ยังเข้าใจว่าการใช้ Agentic AI ต้องมีความรู้ด้าน data science หรือ robotics เฉพาะทาง แต่จริง ๆ แล้ว AI ในยุคนี้เข้าถึงง่ายขึ้น และไม่ต้องเชี่ยวชาญสูงอีกต่อไป เพียงแต่ต้องบริหารจัดการดาต้าให้ดี และยอมรับการเปลี่ยนแปลงเชิงโครงสร้างได้</p>\n<p>อย่างไรก็ตาม องค์กรไทยมีความตื่นตัว และตามทันไวพอสมควร ทำให้เห็นอัตราการใช้งาน Agent AI ที่เพิ่มขึ้นสูงแน่นอน ซึ่ง Salesforce เชื่อว่าอีก 3-5 ปี จะมีธุรกิจไทยที่ใช้ Agentic AI ในระดับองค์กรเพิ่มขึ้นจากหลักสิบเป็นหลักพัน หรือประมาณ 100 เท่า</p>\n<p>รวมทั้งภาครัฐที่ส่งเสริมให้ไทยก้าวขึ้นเป็นศูนย์กลางทางเทคโนโลยีในระดับภูมิภาค โดยคาดว่าเศรษฐกิดิจิทัลจะช่วยผลักดันให้ GDP ของไทยโตขึ้น 11% ภายในปี 2570</p>\n<p>ที่มา: งาน Agentforce World Tour Bangkok</p>\n<p><img alt=\"alt=&quot;Salesforce&quot;\" src=\"https://www.blognone.com/sites/default/files/externals/4ec49ee51b97432b9844cb152fbf9b61.jpeg\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/robots\">Robots</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f45d25614374daadf35039c730cc09444354ffd2e67cfb7298a0c97060452c27","category":"Thai"}