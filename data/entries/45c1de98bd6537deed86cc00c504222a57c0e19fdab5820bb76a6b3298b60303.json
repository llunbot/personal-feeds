{"title":"Google ซื้อกิจการ Pring สตาร์ทอัพด้าน Cashless Payment ในญี่ปุ่น","link":"https://www.blognone.com/node/123709","date":1626267011000,"content":"<div><div><div><p>กูเกิลประกาศซื้อกิจการ Pring สตาร์ทอัพด้าน Cashless Payment ของญี่ปุ่น เพื่อบุกตลาดการเงินในญี่ปุ่นที่กำลังเติบโตสูงในช่วงที่ผ่านมา บริการของ Pring มีทั้งสำหรับลูกค้าบุคคล และลูกค้าองค์กรที่ตอนนี้มีมากกว่า 400 บริษัท รวมถึงร่วมมือกับสถาบันการเงินในญี่ปุ่นประมาณ 50 แห่ง</p>\n<p>สามผู้ลงทุนหลักใน Pring คือ Metaps บริษัทฟินเทคของญี่ปุ่น, Miroku Jyoho บริษัทซอฟต์แวร์ และ Nippon Gas จะขายหุ้นใน Pring ส่วนที่ถืออยู่ให้กูเกิล ซึ่งคิดเป็น 87% ของหุ้นทั้งหมด ดีลดังกล่าวกูเกิลไม่ได้ประกาศมูลค่าอย่างเป็นทางการ แต่ทาง Metaps บอกว่าได้ขายหุ้น 45% ไปที่มูลค่า 4,900 ล้านเยน</p>\n<p>ผู้ให้บริการ Cashless Payment ในญี่ปุ่นได้แก่ PayPay (40 ล้านบัญชี) และ Line Pay (38 ล้านบัญชี)</p>\n<p>ที่มา: <a href=\"https://www.reuters.com/technology/japanese-firms-agree-sell-payment-startup-pring-google-2021-07-13/\">Reuters</a> และ <a href=\"https://www3.nhk.or.jp/nhkworld/en/news/20210714_25/\">NHK World</a></p>\n<p><img src=\"https://www.blognone.com/sites/default/files/externals/70a232ed3ab4de41bd835d82e6a33759.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/cashless\">Cashless</a></div><div><a href=\"/topics/japan\">Japan</a></div><div><a href=\"/topics/acquisition\">Acquisition</a></div><div><a href=\"/topics/mobile-payment\">Mobile Payment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45c1de98bd6537deed86cc00c504222a57c0e19fdab5820bb76a6b3298b60303","category":"Thai"}