{"title":"Cloudflare ส่งโค้ดอ่าน URL เข้า NodeJS เปิดทาง API ทำงานเหมือนกันทุกแพลตฟอร์ม","link":"https://www.blognone.com/node/145450","date":1742834321000,"content":"<div><div><div><p>Cloudflare ประกาศว่าได้ส่งโค้ดการอิมพลีเมนต์ URLPattern API สำหรับการอ่าน URL เข้าโครงการ Ada URL ที่เป็นต้นน้ำของการอิมพลีเมนต์โครงการ NodeJs ทำให้ตอนนี้ API นี้ทำงานตรงกันทั้ง NodeJS และ Cloudflare Worker แล้ว</p>\n<p>URLPattern API เป็นส่วนหนึ่งของกรรมาธิการ ECMA ชุดที่ 55 ที่พยายามกำหนดมาตรฐาน API ต่างๆ ให้ทำงานตรงกันในฝั่งเซิร์ฟเวอร์ เช่น NodeJS, Deno, และ Cloudflare Worker โดยกรรมาธิการชุดนี้จะไม่ยุ่งกับ API ส่วนที่ใช้งานในเบราว์เซอร์อยู่แล้ว (และมีการทำมาตรฐานอยู่ก่อนแล้ว) ตอนนี้มี API อื่นๆ <a href=\"https://min-common-api.proposal.wintertc.org\">อีกจำนวนมากที่มีความพยายามกำหนดมาตรฐานให้ตรงกัน</a></p>\n<p>แม้การอ่าน URL จะไม่ใช่งานที่ซับซ้อนนัก และหลายคนอาจจะเขียน regular expression เพื่ออ่านค่าด้วยตัวเอง แต่ในความเป็นจริงการอิมพลีเมนต์ให้ครบถ้วนตรงกันทุกแพลตฟอร์มเป็นเรื่องยาก ในกรณี URLPattern นี้ทาง Cloudflare พบว่าหากชื่อโฮสต์มีอักขระที่ไม่ได้รับอนุญาต เช่น \"#\" บางครั้งก็อ่านค่าไปเงียบๆ หรืแบางแพลตฟอร์มกลั throw error มาทันที แม้ว่าทาง Cloudflare จะเน้นทำงานกับมาตรฐานฝั่งเซิร์ฟเวอร์แต่ก็จะพยายามซิงก์กับ URL ให้ตรงกันด้วย</p>\n<p>ที่มา - <a href=\"https://blog.cloudflare.com/improving-web-standards-urlpattern/\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/c3e9b4cf4361f338bc20869d2a5f38c1.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/open-standard\">Open Standard</a></div><div><a href=\"/topics/nodejs\">Node.js</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38d743c6e3d309f4fabbc1d219a312718cd4ba196bd6e71e264d7b0c81b8c8ab","category":"Thai"}