{"title":"ลือโค้งสุดท้ายงาน Apple: คาดเปิดตัว AirPods Max 2, ไม่มี Apple Watch Ultra 3 แต่จะมี Ultra 2 สีดำ","link":"https://www.blognone.com/node/141907","date":1725860185000,"content":"<div><div><div><p>อีกไม่ถึง 12 ชั่วโมง แอปเปิลจะจัดงานแถลงข่าว <a href=\"https://www.blognone.com/node/141643\">It's Glowtime</a> เปิดตัวสินค้าใหม่ แต่ข่าวลือก็ยังคงมีออกมาในช่วงโค้งสุดท้าย ซึ่ง Mark Gurman แห่ง Bloomberg คนเดิมออกมาให้ข้อมูลเพิ่มเติมสินค้าที่แอปเปิลจะเปิดตัวและไม่เปิดตัวเพิ่มเติมดังนี้</p>\n<p>เริ่มที่หูฟัง AirPods Max คาดว่าจะออกรุ่นใหม่ <strong>AirPods Max 2</strong> มีระบบตัดเสียงรบกวนที่ดีขึ้น และการปรับเสียงตามตำแหน่ง รวมทั้งปิดช่องว่างโดยเปลี่ยนเป็น USB-C ก่อนหน้านี้รายงานข่าวออกมาตลอดว่าจะมีเฉพาะการเปิดตัว <a href=\"https://www.blognone.com/node/141489\">AirPods 4</a> ที่แบ่งเป็นสองรุ่นย่อย</p>\n<p>ต่อด้วย Apple Watch ซึ่งข้อมูลเดิมบอกว่าแอปเปิลจะเปิดตัวทั้งสามรุ่นหลักคือ Apple Watch Ultra 3, Apple Watch Series 10 และ Apple Watch SE แต่ล่าสุด Gurman บอกว่า Apple Watch Ultra 3 น่าจะไม่มีการเปิดตัวในงาน แต่มาในรูปแบบ Apple Watch Ultra 2 ที่เพิ่มตัวเลือกสีดำเข้ามาแทน ส่วน Apple Watch Series 10 จะชูจุดขายการตรวจจับการหยุดหายใจขณะนอนหลับเป็นหลัก ฟีเจอร์วัดความดันเลือดยังไม่มีในรุ่นนี้</p>\n<p>ส่วน iPhone 16 Pro Gurman บอกว่า ไม่น่าจะขยับราคาเพิ่มขึ้นในสกุลเงินดอลลาร์สหรัฐ โดยเริ่มต้นที่ 999 ดอลลาร์ เหมือนเดิม ซึ่งมีการคาดกันว่าแอปเปิลอาจดันราคาขึ้นไป</p>\n<p>สุดท้ายไม่ใช่ข้อมูลของ Gurman แต่เขารีโพสต์<a href=\"https://x.com/andreelijah/status/1832978149929631768\">ข้อความ</a>ของ Andre Elijah นักออกด้าน AR, VR ที่แชร์สตอรีของ Jacquemus แบรนด์เนมจากฝรั่งเศส ซึ่งทักทายจากสำนักงานใหญ่แอปเปิล โดยเขาเดาว่า Jacquemus อาจมาแทนที่ Hermès ซึ่งแอปเปิลร่วมมือออกสินค้าใน Apple Watch ต่อเนื่องมาหลายปี</p>\n<p>งานแถลงข่าว It's Glowtime จะเริ่มในเวลาเที่ยงคืนวันที่ 10 กันยายน ตามเวลาในไทย (คืนวันจันทร์ที่ 9)</p>\n<p>ที่มา: Mark Gurman <a href=\"https://x.com/markgurman/status/1832964963700511056\">[1]</a>, <a href=\"https://x.com/markgurman/status/1832955583177388435\">[2]</a></p>\n<p><img src=\"https://www.blognone.com/sites/default/files/externals/208a0fc46f15d7a284f67b6d3bceb83d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpods\">AirPods</a></div><div><a href=\"/topics/rumors\">Rumors</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/apple-watch\">Apple Watch</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/apple-watch-series-10\">Apple Watch Series 10</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c839f30782f9711e38982d363b56a0019f18d8cc9d69849fde3ed64b04a701cb","category":"Thai"}