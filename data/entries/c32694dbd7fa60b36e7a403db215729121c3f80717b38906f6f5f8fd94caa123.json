{"title":"Steam Proton รองรับ NVIDIA DLSS 3 แล้ว เปิดทางเพิ่มเฟรมเรตให้เกมบนลินุกซ์","link":"https://www.blognone.com/node/143292","date":1732338497000,"content":"<div><div><div><p>Valve อัพเกรดความสามารถให้ Proton ซอฟต์แวร์ compatibility layer สำหรับเล่นเกมวินโดวส์บนลินุกซ์ ซึ่งใช้งานทั้งบน Steam for Linux และ Steam Deck</p>\n<p>ฟีเจอร์ใหม่คือรองรับเทคโนโลยีฝั่ง NVIDIA อย่าง DLSS 3 Frame Generation และ <a href=\"https://developer.nvidia.com/optical-flow-sdk\">NVIDIA Optical Flow API </a> ที่ใช้คำนวณความเปลี่ยนแปลงของพิกเซลในแต่ละเฟรม ช่วยให้จับการเคลื่อนไหวของวัตถุบนวิดีโอได้ดีขึ้น</p>\n<p>การที่ Proton รองรับ <a href=\"https://www.blognone.com/node/130512\">DLSS 3 Frame Generation</a> ทำให้การเล่นเกมบนลินุกซ์จะได้เฟรมเรตเพิ่มขึ้น จากฟีเจอร์การสร้างเฟรมโดยจีพียู ซึ่งเดิมทีรองรับเฉพาะบนวินโดวส์เท่านั้น ฟีเจอร์นี้ยังอยู่ใน Proton เวอร์ชัน 9.0-3 Experimental และต้องรอสักระยะกว่าจะถูกนำมาใช้ในรุ่นเสถียร</p>\n<p>ที่มา - <a href=\"https://github.com/ValveSoftware/Proton/wiki/Changelog\">Proton GitHub</a> via <a href=\"https://wccftech.com/valve-proton-experimental-update-nvidia-dlss-3-various-game-enhancements-steam/\">Wccftech</a></p>\n<p><img src=\"https://www.blognone.com/sites/default/files/externals/e9b290373f5154555a0592477bd684d1.jpg\" /></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/valve\">Valve</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div><div><a href=\"/topics/linux\">Linux</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c32694dbd7fa60b36e7a403db215729121c3f80717b38906f6f5f8fd94caa123","category":"Thai"}