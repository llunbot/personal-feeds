{"title":"PostgreSQL ออกเวอร์ชั่น 18 beta 1 เร่งความเร็วการคิวรี, รองรับ UUIDv7, ล็อกอินด้วย OAuth ได้","link":"https://www.blognone.com/node/146363","date":1746994644000,"content":"<span>PostgreSQL ออกเวอร์ชั่น 18 beta 1 เร่งความเร็วการคิวรี, รองรับ UUIDv7, ล็อกอินด้วย OAuth ได้</span>\n\n  <div>\n    <div>Body</div>\n              <div><p>PostgreSQL ออกเวอร์ชั่น 18 beta 1 ที่น่าจะมีฟีเจอร์ไม่ต่างจากตัวจริงที่กำลังออกมา โดชชูจุดเด่นสำคัญคือการปรับปรุงประสิทธิภาพเป็นหลัก เวอร์ชั่นนี้รองรับการทำงานแบบ asynchronous I/O (AIO) ที่เพิ่มประสิทธิภาพถึง 2-3 เท่าตัวในบางกรณี ขณะที่การคิวรีที่มี index แบบ B-tree ก็ออปติไมซ์ขึ้น มีการสร้าง GIN index สำหรับ JSON และข้อความทั่วไปโดยรันแบบขนาน การอัพเกรดเวอร์ชั่นหลังจากนี้จะมีฟีเจอร์เก็บข้อมูลการคิวรี ทำให้ต่อจากนี้ไปการอัพเกรดจะได้ประสิทธิภาพกลับไปใกล้เคียงของเดิมเร็วขึ้น</p>\n<p>ฟีเจอร์อื่นๆ ที่มองเห็นได้ เช่น การรองรับ UUIDv7 ที่เรียงตามเวลา พร้อมกับ UUIDv4 ที่ใช้ขื่อฟังก์ชั่นเป็น gen_rand_uuid ส่วนกระบวนการล็อกอินเวอร์ชั่นนี้เป็นเวอร์ชั่นแรกที่รองรับการล็อกอินด้วย OAuth 2.0</p>\n<p>แผนการพัฒนาหลังจากนี้ PostgreSQL จะออกเวอร์ชั่นเบต้าไปเรื่อยๆ และคาดว่าจะออก release candidate อีกหนึ่งตัว (หรือเพิ่มได้หากพบปัญหา) และคาดว่าจะออกตัวจริงได้ในเดือนกันยาถึงตุลาคมนี้</p>\n<p>ที่มา - <a href=\"https://www.postgresql.org/about/news/postgresql-18-beta-1-released-3070/\">PostgreSQL</a></p>\n</div>\n          </div>\n<span><span>lew</span></span>\n<span><time>Mon, 05/12/2025 - 03:17</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf0652a9105476c2794a2aba28a7c5caf51edf80e857a505a979d36bff4cea94","category":"Thai"}