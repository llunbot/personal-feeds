{"title":"พบเกม PirateFi บน Steam แอบฝังมัลแวร์ดูดข้อมูลผู้เล่น, Valve ลบเกมออกแล้ว","link":"https://www.blognone.com/node/144736","date":1739768214000,"content":"<div><div><div><p>วงการความปลอดภัยตรวจพบเกมใน Steam ที่แอบฝังมัลแวร์ แอบขโมยข้อมูลจากเครื่องของผู้เล่น</p>\n<p>เกมเจ้าปัญหานี้ชื่อว่า PirateFi ของบริษัท Seaworth Interactive เป็นเกมแนวเอาตัวรอด-คราฟต์ของในธีมโจรสลัด หลังเกมเปิดให้เล่นประมาณ 1 สัปดาห์ ทาง Valve ตรวจพบปัญหาว่าเกมแอบฝังมัลแวร์มาด้วย จึงถอดเกมออกจากระบบ และแจ้งเตือนผู้ใช้ที่ดาวน์โหลดเกมไปเล่น เพื่อให้ตรวจสอบคอมพิวเตอร์ของตัวเองอีกทาง</p>\n<p>บริษัทความปลอดภัย Secuinfra ตรวจพบว่ามัลแวร์ที่ใส่มาด้วยเป็นตระกูล Vidar ที่แอบดูดข้อมูลต่างๆ ในเครื่อง เช่น รหัสผ่าน คุกกี้ รวมถึงบัญชีคริปโต (ถ้ามี) ตัวไฟล์มัลแวร์พรางตัวมาในไฟล์ชื่อ pirate.exe และคาดว่ามัลแวร์ตัวนี้เป็น \"ความตั้งใจ\" ของนักพัฒนาเกม ที่ออกแบบเกมมาเพื่อดึงดูดผู้เล่นสาย crypto/defi ตั้งแต่แรก</p>\n<p>ข้อมูลอย่างไม่เป็นทางการจาก SteamDB ระบุว่ามีผู้ดาวน์โหลดเกมนี้ไปประมาณ 1,500 คน</p>\n<p>ที่มา - <a href=\"https://www.bleepingcomputer.com/news/security/piratefi-game-on-steam-caught-installing-password-stealing-malware/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/ef7ae5ba6c474c0791939f75aea8e666.jpeg\" /></p>\n<blockquote><p>A game called PirateFi released on Steam last week and it contained malware. Valve have removed the game two days ago.Users that played the game have received the following email: <a href=\"https://t.co/B98BFs0WbK\">pic.twitter.com/B98BFs0WbK</a></p>\n<p>— SteamDB (@SteamDB) <a href=\"https://twitter.com/SteamDB/status/1889610974484705314?ref_src=twsrc%5Etfw\">February 12, 2025</a></p></blockquote>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/valve\">Valve</a></div><div><a href=\"/topics/games\">Games</a></div><div><a href=\"/topics/security\">Security</a></div><div><a href=\"/topics/malware\">Malware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5900a69c3ee988f96dcef6b56a3003061ea411d668b3d3bdc3a35424d464429a","category":"Thai"}