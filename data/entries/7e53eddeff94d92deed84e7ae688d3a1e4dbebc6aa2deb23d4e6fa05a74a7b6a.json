{"title":"NotePin ฮาร์ดแวร์ AI เครื่องบันทึกเสียงพกพา ถอดข้อความ สรุปเนื้อหา ราคา 6 พันบาท","link":"https://www.blognone.com/node/141700","date":1724855256000,"content":"<div><div><div><p>Plaud บริษัทฮาร์ดแวร์ปัญญาประดิษฐ์ เปิดตัวสินค้าใหม่ <strong>NotePin</strong> อุปกรณ์ขนาดเล็กรูปทรงแคปซูล ที่เป็นเครื่องบันทึกเสียงพลัง AI สามารถพกติดตัวไปกับผู้ใช้งานได้ตลอดทั้งวัน</p>\n<p>NotePin ทำหน้าที่บันทึกเสียงในเวลาต่าง ๆ แล้วทำการถอดข้อความ สรุปเนื้อหาด้วย AI เหมือนมีผู้ช่วยคอยจดบันทึก หรือมองว่าเป็นสมองช่วยจดจำทุกอย่างให้ก็ได้ แบตเตอรีอยู่ได้นาน 20 ชั่วโมง อย่างไรก็ตามการบันทึกเสียงจะไม่ได้ทำงานตลอดเวลา ต้องแตะอุปกรณ์เพื่อเริ่มการบันทึกเสียงก่อน</p>\n<p>สินค้าตัวนี้พัฒนาขึ้นต่อจากสินค้าแรกของ Plaud คือ Note ที่แปะไว้หลังโทรศัพท์เพื่อบันทึกเสียงสนทนา แล้วมี AI คอยสรุปเนื้อหาให้ กรณีของ NotePin นั้นก็ทำงานคล้ายกัน แต่สามารถพกพาในรูปแบบต่าง ๆ ได้ ทั้งเป็นเข็มกลัดติดเสื้อ เป็นสร้อย หรือเป็นสายรัดข้อมือ</p>\n<p>NotePin ทำงานด้วย LLM สองโมเดลคือ GPT-4o หรือ Claude 3.5 Sonnet ซึ่งหากมีโมเดลที่ดีกว่านี้ Plaud ก็จะนำมาเพิ่มเติม รองรับการใช้งานมากกว่า 59 ภาษา ขนาดเล็กเพียง 25 กรัม อุปกรณ์มีความจุ 64GB ราคาขาย 169 ดอลลาร์ หรือประมาณ 6,000 บาท ตัวเลือกสามสี เทา เงิน ม่วง จัดส่งสินค้าได้ทั่วโลกตั้งแต่ปลายเดือนกันยายน 2024 เป็นต้นไป</p>\n<p>ที่มา: <a href=\"https://www.theverge.com/2024/8/28/24229510/plaud-notepin-ai-wearable-transcription\">The Verge</a> และ <a href=\"https://www.plaud.ai/products/notepin\">Pluad</a></p>\n<p><img alt=\"No Description\" src=\"https://www.blognone.com/sites/default/files/externals/15bf891770bb0ea90784fb4c9edffc05.jpg\" /></p>\n</div></div></div><div><div>Topics: </div><div><div><a href=\"/topics/plaud\">Plaud</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e53eddeff94d92deed84e7ae688d3a1e4dbebc6aa2deb23d4e6fa05a74a7b6a","category":"Thai"}