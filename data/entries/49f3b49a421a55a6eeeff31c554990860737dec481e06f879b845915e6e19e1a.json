{"title":"นักดาราศาสตร์โวยดาวเทียม 5G สว่างมาก รบกวนการศึกษาอวกาศ","link":"https://www.blognone.com/node/136055","date":1696356309000,"content":"<div><div><div><p>กลุ่มนักดาราศาสตร์นานาชาติรายงานถึงความสว่างของดาวเทียม 5G ที่ชื่อว่า  BlueWalker 3 ที่กำลังทดสอบปล่อยคลื่น 4G และ 5G โดยตรงจากดาวเทียมสู่โทรศัพท์มือถือ และเมื่อดาวเทียมเริ่มกางเสาอากาศก็กลายเป็นหนึ่งวัตถุที่สว่างที่สุดในอวกาศในตอนนี้</p>\n<p>ความสว่างของดาวในอวกาศนั้นวัดเป็นดัชนี <a href=\"https://en.wikipedia.org/wiki/Magnitude_(astronomy)\">magnitude</a> เลขยิ่งน้อยยิ่งสว่าง เช่น ดวงอาทิตย์อยู่ที่ -27, สถานีอวกาศนานาชาติอยู่ที่ -6, ดาวศุกร์อยู่ที่ -4.6, ขณะที่ดาวเหนือนั้นอยู่ที่ +2</p>\n<p>ดาวเทียม BlueWalker นั้นขึ้นไปยังวงโคจรตั้งแต่เดือนกันยายนปี 2022 ความพิเศษของมันคือมีแผงเสาอากาศขนาดใหญ่มาก เมื่อดาวเทียมกางแผงเสาอากาศก็มีความสว่างที่ +0.4 ขณะที่กลุ่มนักดาราศาสตร์ International Astronomical Union ขอให้บริษัทผลิตดาวเทียมวงโคจรระดับต่ำให้จำกัดความสว่างที่ +7 เพื่อไม่ให้รบกวนการศึกษาอวกาศ</p>\n<p>การที่มีวัตถุสว่างไม่กี่ชิ้นในวงโคจรอาจจะไม่ใช่ปัญหาใหญ่ อย่างไรก็ดีตามตอนนี้มีแนวโน้มที่พัฒนาต่างๆ จะยิงดาวเทียมจำนวนมาก ในแนวทางเดียวกับ Starlink ของ SpaceX เพื่อให้บริการสื่อสารมายังอุปกรณ์เคลื่อนที่โดยตรง ตัว Starlink เวอร์ชั่นแรกเคยมีความสว่างที่ +5.1 แต่เมื่อถูกวิจารณ์ว่ารบกวนการถ่ายภาพดาวก็ออก DarkSat ที่สว่างเพียง +7.3 แต่กลับพบปัญหาว่าระบายความร้อนไม่ดีพอ <a href=\"https://www.blognone.com/node/116736\">จนเปลี่ยนเป็น VisorSat</a> ที่สว่าง +6.0</p>\n<p>ที่มา - <a href=\"https://www.nature.com/articles/d41586-023-03054-x\">Nature</a></p>\n<p><img alt=\"alt=&quot;ดาวเทียม BlueWalker 3 เมื่อกางเสาอากาศเต็มรูปแบบ&quot;\" src=\"https://www.blognone.com/sites/default/files/externals/0fdd10bf254442be7ef2c6c203aa83e0.jpg\" /></p>\n<p>ดาวเทียม BlueWalker 3 เมื่อกางเสาอากาศเต็มรูปแบบ</p>\n</div></div></div><div><div>Topics: </div><div><div><a href=\"/topics/satellite\">Satellite</a></div><div><a href=\"/topics/astronomy\">Astronomy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49f3b49a421a55a6eeeff31c554990860737dec481e06f879b845915e6e19e1a","category":"Thai"}