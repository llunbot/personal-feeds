{"title":"Honor เปิดตัวมือถือจอพับได้ Magic V2 บางลงกว่าเดิมอีก พับแล้วบางกว่า 1 ซม. แล้ว","link":"https://www.blognone.com/node/134842","date":1689379074000,"content":"<div><div><div><p>Honor เปิดตัวมือถือจอพับได้รุ่นที่สอง Honor Magic V2 ถือเป็นการอัพเดตครั้งแรกนับจาก<a href=\"https://www.blognone.com/node/126649\">เปิดตัวมือถือจอพับรุ่นแรกช่วงต้นปี 2022</a></p>\n<p>จุดเด่นของ Honor Magic V2 คือความบางและเบากว่าเดิม ความหนาตอนพับลดลงมาเหลือ 9.9 มิลลิเมตร (ต่ำกว่า 1 เซนติเมตรแล้ว) ตอนกางออกหนา 4.7 มิลลิเมตร น้ำหนักเครื่อง 231 กรัม ตัวบานพับเป็นไททาเนียมที่ทั้งเบาและแข็งแรง</p>\n<p>Honor Magic V2 ใช้หน้าจอ OLED LTPO สัดส่วน 20:9 ความสว่างสูงสุด 2500 nit และมีฟีเจอร์ลดแสง (dimming) ช่วยปรับความสว่างให้เหมาะสมกับสภาพแวดล้อมเพื่อถนอมสายตา จอภายนอกขนาด 6.43\" ส่วนจอด้านในกางออกมาแล้วขนาด 7.92\" ขอบบาง เพิ่มพื้นที่แสดงผลเต็มที่</p>\n<p>หน่วยประมวลผล Snapdragon 8 Gen 2, มีชิป Honor C1 RF ช่วยเรื่องการรับสัญญาณไร้สาย, แบตเตอรี่ 5,000 mAh ชาร์จเร็ว 60W <a href=\"https://www.hihonor.com/global/phones/honor-magic-v2/\">สเปกละเอียดดูได้จากเว็บ Honor</a></p>\n<p>กล้องหลัง 3 ตัว กล้องหลัก 50MP, อัลตร้าไวด์ 50MP, เทเล 20MP ส่วนกล้องหน้าทั้งสองตัว ด้านในและด้านนอกมีความละเอียด 16MP เท่ากัน</p>\n<p>ตอนนี้ Honor Magic V2 ยังวางขายเฉพาะในจีน ราคาเริ่มต้นที่ 8,999 หยวน หรือประมาณ 44,000 บาท</p>\n<p>ที่มา - <a href=\"https://www.hihonor.com/global/news/honor-magicv2-china-launch/\">Honor</a></p>\n<p><img alt=\"No Description\" src=\"https://www.blognone.com/sites/default/files/externals/60aaec241370bfca178d7faba64fd745.jpg\" /></p>\n</div></div></div><div><div>Topics: </div><div><div><a href=\"/topics/honor\">Honor</a></div><div><a href=\"/topics/mobile\">Mobile</a></div><div><a href=\"/topics/foldable\">Foldable</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"767257ad84ddb24cec236005a4c833b47eac80d143e817fc743350b9f8924bd5","category":"Thai"}