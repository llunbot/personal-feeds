{"title":"Netflix เปิดบริการเกมในไทยแล้ว ไม่ต้องจ่ายเพิ่ม เบื้องต้นยังมี 5 เกม เฉพาะบน Android","link":"https://www.blognone.com/node/125629","date":1635869711000,"content":"<div><div><div><p>หลังจาก Netflix ประกาศมาลุยตลาดเกม และ<a href=\"https://www.blognone.com/node/124448\">เปิดทดสอบการเล่นเกมมือถือในประเทศโปแลนด์เป็นประเทศแรก</a> วันนี้ Netflix ระบุว่าเปิดบริการเกมมือถือให้กับผู้ใช้ทั่วโลก รวมถึงประเทศไทยแล้ว</p>\n<p>เบื้องต้นมีเกมให้เล่นเป็นเกมมือถือบน Android (ยังมีเฉพาะ Android) รวมทั้งหมด 5 เกม ได้แก่เกมจากซีรีส์ Stranger Things: 1984 และ Stranger Things 3 กับเกมแคชวลอีก 3 เกมคือ Shooting Hoops, Card Blast และ Teeter Up เกมทั้งหมดเล่นได้ฟรี ไม่ต้องจ่ายเพิ่ม ไม่มีโฆษณา และไม่มี in-app purchase</p>\n<p>ผู้เล่นตะเห็นแถวใหม่ที่เรียกว่า \"เกมมือถือ\" ขึ้นมาแทรกในรายชื่อหนัง-ซีรีส์แนะนำ กดแล้วจะดาวน์โหลดเกมเหล่านี้มาเล่นในเครื่อง และบางเกมสามารถเล่นได้แบบออฟไลน์ได้ด้วย</p>\n<p>ผมลองกับบัญชีตัวเอง พบว่าในแอพ Netflix ยังไม่มีแถวเกมมือถือขึ้นมาให้เห็น อาจต้องรอสักระยะกว่า Netflix จะปล่อยอัพเดตให้ผู้ใช้ทุกกลุ่ม</p>\n<p><img src=\"https://www.blognone.com/sites/default/files/externals/50dd6e205535af7797d2d6bca8fe0299.jpg\" /></p>\n<p>ที่มา - อีเมลประชาสัมพันธ์ Netflix ประเทศไทย</p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ab8b4d3de9796c5d8888c07792d0a4dc239f3c9792711354c54c711e85ea68a","category":"Thai"}