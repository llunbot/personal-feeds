{"title":"ไม่ต้องทำเองแล้วบัญชี กูเกิลโชว์ Gemini รวมไฟล์ใบเสร็จใน Gmail ลง Drive แล้วสรุปใส่ Sheets ให้เสร็จ","link":"https://www.blognone.com/node/139767","date":1715776886000,"content":"<div><div><div><p>เดโมอันหนึ่งที่น่าสนใจจากงาน Google I/O 2024 เมื่อคืนนี้คือการใช้ Gemini ร่วมกับ Google Workspace โดยเดโมที่กูเกิลโชว์บนเวทีคือ การสั่งให้ Gemini ค้นหาอีเมลใบเสร็จทั้งหมดใน Gmail ของเราเอง แล้วรวมไฟล์ใบเสร็จไปบันทึกไว้ใน Google Drive และจัดระเบียบ ทำบัญชีรายจ่ายแยกหมวดให้อัตโนมัติออกมาเป็นไฟล์ Google Sheets สำเร็จรูป</p>\n<p>ฟีเจอร์นี้จะเริ่มเปิดทดลองใช้กับกลุ่ม Workspace Labs ภายในเดือนพฤษภาคมนี้ และเปิดใช้กับลูกค้าที่จ่ายพรีเมียม Gemini for Workspace หรือ Google One AI Premium ในเดือนมิถุนายน</p>\n<p>เดโมอื่นๆ ที่โชว์คือ Contextual Smart Reply ข่วยเขียนตอบอีเมล โดยอิงจากเนื้อหาในอีเมลฉบับก่อนๆ ฟีเจอร์นี้จะเริ่มเปิดใช้กับกลุ่ม Workspace Labs เดือนกรกฎาคม</p>\n<p><img alt=\"No Description\" src=\"https://www.blognone.com/sites/default/files/externals/4264463c773a3e7081942f095a4d57fb.png\" /></p>\n<p>ผลงาน Google Sheets พร้อมแยกหมวดค่าใช้จ่ายให้เสร็จสรรพ</p>\n<p><img alt=\"No Description\" src=\"https://www.blognone.com/sites/default/files/externals/152b3f5d16821f0944bde06aa5854104.png\" /></p>\n<p>เดโมอยู่นาที 1:00:51</p>\n<p>แอพ Gmail เวอร์ชันมือถือยังจะเพิ่มปุ่มดาว Gemini ที่มุมขวาบน เป็นแช็ทบ็อทช่วยสั่งให้สรุปหรือถามข้อมูลเกี่ยวกับอีเมลของเราได้ เช่น ให้เทียบราคาค่าซ่อมหลังคาจากผู้ซ่อมรายต่างๆ ที่ส่งอีเมลแยกมาคนละฉบับกัน</p>\n<p><img alt=\"No Description\" src=\"https://www.blognone.com/sites/default/files/externals/0d67e206faa737c817072365bdac2072.png\" /></p>\n<p>ที่มา - <a href=\"https://blog.google/products/workspace/google-gemini-workspace-may-2024-updates/\">Google</a></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-workspace\">Google Workspace</a></div><div><a href=\"/topics/google-sheets\">Google Sheets</a></div><div><a href=\"/topics/gmail\">Gmail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12c24e045b7082df2629de4f3806bcc8fa90267c46d8fb4ae71c0c7705d807ac","category":"Thai"}