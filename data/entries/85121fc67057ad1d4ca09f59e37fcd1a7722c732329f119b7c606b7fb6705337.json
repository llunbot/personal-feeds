{"title":"NVIDIA NeMo Microservices แพลตฟอร์มสร้างบริการ AI แบบคัสตอม เข้าสถานะ GA","link":"https://www.blognone.com/node/146019","date":1745461919000,"content":"<div><div><div><p>NVIDIA มี <a href=\"https://www.nvidia.com/en-us/ai-data-science/products/nemo/\">NeMo</a> เป็นแพลตฟอร์มสำหรับสร้างบริการ AI แบบคัสตอมในองค์กร โดยนำโมเดลประเภทต่างๆ (LLM, VLM, วิดีโอ, เสียง ฯลฯ) มาดัดแปลงปรับปรุง โดย NeMO มีเครื่องมือย่อยๆ ช่วยตั้งแต่ตอนเตรียมข้อมูล, เทรนโมเดล, <a href=\"https://www.blognone.com/node/133564\">ทดสอบความปลอดภัย (guardrail)</a>, <a href=\"https://www.blognone.com/node/138769\">รันโมเดลบน microservice</a> ฯลฯ</p>\n<p>ล่าสุด NVIDIA ประกาศว่าบริการย่อยในชุด NeMo microservices จำนวน 3 ตัวเข้าสถานะ GA เรียบร้อยแล้ว</p>\n<ul>\n<li>NeMo Customizer ตัวช่วย fine-tunning โมเดลให้มีประสิทธิภาพสูงขึ้น</li>\n<li>NeMo Evaluator ตัวทดสอบประสิทธิภาพของโมเดลด้วยเบนช์มาร์คต่างๆ</li>\n<li>NeMo Guardrails ตัวเสริมความปลอดภัยของโมเดล ป้องกันคำตอบผิดๆ</li>\n</ul>\n<p>การมีสถานะ GA ทำให้บริการเหล่านี้พร้อมสำหรับการใช้สร้าง AI ในองค์กร ซึ่ง NVIDIA เปิดเผยว่ามีองค์กรยักษ์ใหญ่อย่าง AT&amp;T, Cisco, BlackRock, Nasdaq นำบริการเหล่านี้ไปใช้จริงๆ กับงานภายใน เช่น งานวิเคราะห์เอกสาร, บริหารระบบ, งานเขียนโค้ด</p>\n<p>แพลตฟอร์ม NeMo รองรับโมเดลหลากหลาย ครอบคลุมโมเดลยอดนิยม เช่น Meta Llama, Microsoft Phi, Google Gemma, Mistral และ <a href=\"https://www.blognone.com/node/140424\">Llama Nemotron ของ NVIDIA เอง</a> โดย Meta ยังเชื่อมต่อ NeMo เข้ากับชุดซอฟต์แวร์ Meta Llamastack ของตัวเองให้ด้วย</p>\n<p>ที่มา - <a href=\"https://blogs.nvidia.com/blog/nemo-enterprises-ai-teammates-employee-productivity/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/1ae8fa03b4e7914ec619ca2823fcb601.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/596ae1a9ee12b1cbac0f3798db910438.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85121fc67057ad1d4ca09f59e37fcd1a7722c732329f119b7c606b7fb6705337","category":"Thai"}