{"title":"New York Times ส่งจดหมายทางการ ขอให้ Perplexity หยุดใช้เนื้อหาในเว็บ","link":"https://www.blognone.com/node/142569","date":1728999812000,"content":"<div><div><div><p>New York Times ส่งจดหมายทางการขอให้ Perplexity ผู้ให้บริการแชตบอต LLM แบบค้นหาข้อมูลและสรุปในตัวหยุดใช้ข้อมูลในเว็บไปสรุปบทควาามให้ผู้ใช้</p>\n<p>ทาง New York Times นั้นเป็นสื่อรายใหญ่รายแรกๆ ที่เริ่มดำเนินคดีกับ OpenAI ว่าละเมิดลิขสิทธิ์ของสำนักพิมพ์ โดย<a href=\"https://www.blognone.com/node/137409\">ยกตัวอย่างว่าผู้ใช้สามารถดึงบทความทั้งบทความกลับออกมาได้</a> และคดีตอนนี้ยังไม่จบแม้ว่าท่าทีของ OpenAI จะยอมจ่ายส่วนแบ่งให้กับสื่อต่างๆ อย่างต่อเนื่อง</p>\n<p><a href=\"https://www.perplexity.ai/hub/technical-faq/how-does-perplexity-follow-robots-txt\">Perplexity ระบุว่าจะเคารพไฟล์ robots.txt เสมอ</a> แต่แม้ว่าตอนนี้เว็บไซต์ New York Times จะสั่งห้าม <code>PerplexityBot</code> ทั้งเว็บไซต์ แต่ผู้ใช้ก็ยังสามารถอ่านสรุปเนื้อหาของเว็บ New York Times ได้อยู่ดี ทั้งนี้ Perplexity ใช้ฐานข้อมูลค้นหาเว็บจากแหล่งอื่นนอกจากการดูดเว็บด้วยตัวเองด้วย</p>\n<p>ที่มา - <a href=\"https://www.channelnewsasia.com/business/nyt-sends-ai-startup-perplexity-cease-and-desist-notice-over-content-use-wsj-reports-4679581\">Channel News Asia</a></p>\n<p><img alt=\"No Description\" src=\"https://www.blognone.com/sites/default/files/externals/0945f5d8fef1e334affd399ecaf1d0c7.png\" /></p>\n<p>หน้าเว็บ Perplexity ที่อ้างอิงเนื้อหาจากเว็บไซต์ New York Times</p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/new-york-times\">New York Times</a></div><div><a href=\"/topics/llm\">LLM</a></div><div><a href=\"/topics/copyright\">Copyright</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f734948405a54e3985ca5d27b4743ca64261c2eb2c2b2cf78a209a8fe40c3953","category":"Thai"}