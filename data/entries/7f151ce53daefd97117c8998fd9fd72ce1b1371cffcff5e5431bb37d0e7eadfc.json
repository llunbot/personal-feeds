{"title":"YouTube เพิ่มเครื่องมือใหม่สำหรับครีเอเตอร์พลัง AI สร้างฉากหลัง-ตัดต่อวิดีโอ-แนะนำวิดีโอที่น่าทำ","link":"https://www.blognone.com/node/135872","date":1695349485000,"content":"<div><div><div><p>YouTube ประกาศเพิ่มเครื่องมือใหม่สำหรับครีเอเตอร์ในงานอีเวนต์ประจำปี Made โดยปีนี้เน้นการนำความสามารถด้าน AI มาใช้กับงานสร้างสรรค์</p>\n<p>เครื่องมือแรกชื่อ <strong>Dream Screen</strong> ที่สามารถสร้างพื้นหลังทั้งภาพนิ่งหรือวิดีโอด้วย Generative AI สำหรับวิดีโอสั้น Shorts วิธีการใช้งานทำโดยใส่ prompt ที่ต้องการ ช่วยให้ครีเอเตอร์สามารถสร้างฉากหลังได้เท่าที่จินตนาการ ฟีเจอร์นี้ทยอยอัพเดตให้ครีเอเตอร์บางส่วน ก่อนจะขยายไปทุกคนในปีหน้า</p>\n<p><img alt=\"No Description\" src=\"https://www.blognone.com/sites/default/files/externals/f240ce7c31c3f673dba377561f089cef.png\" /></p>\n<p>ถัดมาเป็นแอปมือถือใหม่ <strong>YouTube Create</strong> ช่วยในการตัดต่อวิดีโอ ไม่ว่าจะเป็นคลิปสั้นหรือคลิปยาว มีเครื่องมือที่จำเป็นครบครันทั้งส่วนตัดวิดีโอ สร้างแคปชันอัตโนมัติ เอฟเฟกต์ และเสียงดนตรีประกอบ แอปตอนนี้มีสถานะเบต้า และเปิดให้ใช้งานในบางประเทศบน Android เท่านั้น</p>\n<p><img alt=\"No Description\" src=\"https://www.blognone.com/sites/default/files/externals/d49af3e0ed98320bf88ee2d7e5ba4a24.jpg\" /></p>\n<p>สุดท้ายคือ <strong>AI Insights</strong> ฟีเจอร์ใหม่ใน YouTube Studio ที่ช่วยแนะนำไอเดีย หรือหัวข้อน่าสนใจสำหรับสร้างสรรค์วิดีโอตัวถัดไป คำแนะนำนี้จะถูกสร้างขึ้นเฉพาะครีเอเตอร์แต่ละคน อาศัยข้อมูลว่าอะไรที่เป็นกระแสอยู่ในกลุ่มผู้ชมของช่อง ระบบแนะนำนี้ยังช่วยทั้งการเขียนคำอธิบายวิดีโอ จนถึงเสียงประกอบที่น่าจะนำมาใช้งาน นอกจากนี้ YouTube ยังนำความสามารถการสร้างเสียงพากย์ภาษาต่าง ๆ อัตโนมัติ ซึ่งพัฒนาจาก Aloud สตาร์ทอัพของโครงการ Area 120 มาให้ใช้งานด้วย</p>\n<p><img alt=\"No Description\" src=\"https://www.blognone.com/sites/default/files/externals/af81b6b2bfaf1ebe4cf69976d81b78f3.jpg\" /></p>\n<p>ที่มา: <a href=\"https://blog.youtube/news-and-events/made-on-youtube-2023/\">YouTube</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/video-editing\">Video Editing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f151ce53daefd97117c8998fd9fd72ce1b1371cffcff5e5431bb37d0e7eadfc","category":"Thai"}