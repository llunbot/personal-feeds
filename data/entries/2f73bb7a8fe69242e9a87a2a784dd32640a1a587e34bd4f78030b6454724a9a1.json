{"title":"Amazon เปิดตัวสมาร์ททีวีแบรนด์ Fire TV ของตัวเอง หน้าจอ 4K 43-75\" มีไมโครโฟนในตัว","link":"https://www.blognone.com/node/124673","date":1631245342000,"content":"<div><div><div><p>Amazon เปิดตัวสมาร์ททีวีแบรนด์ของตัวเอง ใช้ระบบปฏิบัติการ Fire TV ที่มีอยู่แล้ว <a href=\"https://www.blognone.com/node/124588\">ตรงตามข่าวลือก่อนหน้านี้</a></p>\n<p>สมาร์ททีวีแบรนด์ Amazon แบ่งออกเป็น 2 ซีรีส์คือ รุ่นบน Amazon Fire TV Omni Series และรุ่นล่าง Amazon Fire TV 4-Series มีขนาดหน้าจอให้เลือกตั้งแต่ 43\" ไปจนถึง 75\"</p>\n<p><strong>Fire TV Omni Series</strong> ใช้หน้าจอ LED ความละเอียด 4K UHD รองรับ HDR10/HLG, ระบบเสียง Dolby Digital Plus ในหน้าจอขนาด 43\", 50\", 55\" และถ้าเป็นรุ่นจอใหญ่คือ 65\" และ 75\" จะรองรับ Dolby Vision เพิ่มเข้ามา</p>\n<p>ฟีเจอร์สำคัญใน Omni Series คือมีไมโครโฟนแบบ far-field ในตัว รองรับคำสั่งเสียง Alexa ได้จากระยะไกล (มีปุ่มปิดไมค์แยกที่ตัวเครื่อง) <a href=\"https://www.blognone.com/node/123980\">สามารถต่อเว็บแคมเพื่อคุยวิดีโอคอลล์ได้ (รองรับ Alexa Calling และ Zoom)</a> ราคาเริ่มต้นที่ 409.99 ดอลลาร์</p>\n<p><img src=\"https://www.blognone.com/sites/default/files/externals/6f77a968121d4290fbdd6ecdabeba3f3.jpg\" /></p>\n<p><img src=\"https://www.blognone.com/sites/default/files/externals/0f567fa81c540e7e9f8a64e338eedd0f.jpg\" /></p>\n<p><strong>Fire TV 4-Series</strong> รุ่นรองลงมา ใช้หน้าจอ LED 4K UHD รองรับ HDR10/HLG แบบเดียวกัน มีขนาดหน้าจอให้เลือกน้อยกว่าคือ 43\", 50\", 55\" เท่านั้น ไม่รองรับ Dolby Vision และไม่มีไมโครโฟนในตัว ต้องสั่งงานด้วยเสียงผ่านรีโมท ราคาเริ่มต้นที่ 369.99 ดอลลาร์</p>\n<p><img src=\"https://www.blognone.com/sites/default/files/externals/5bfbda69548a5af1af63de07f63140b8.jpg\" /></p>\n<p>ที่มา - <a href=\"https://press.aboutamazon.com/news-releases/news-release-details/introducing-all-new-fire-tv-family-including-first-ever-amazon\">Amazon</a></p>\n</div></div></div><div><div>Topics: </div><div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f73bb7a8fe69242e9a87a2a784dd32640a1a587e34bd4f78030b6454724a9a1","category":"Thai"}