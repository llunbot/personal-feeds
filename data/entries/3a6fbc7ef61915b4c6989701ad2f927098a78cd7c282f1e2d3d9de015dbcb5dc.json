{"title":"[ลือ] ไมโครซอฟท์ทำชิป AI ออกแบบเอง โค้ดเนม Athena ใช้ร่วมกับ OpenAI","link":"https://www.blognone.com/node/133480","date":1681861894000,"content":"<div><div><div><p>เว็บไซต์ข่าว The Information รายงานว่าไมโครซอฟท์มีชิปประมวลผล AI ที่ออกแบบเองชื่อ Athena ซึ่งเริ่มพัฒนามาตั้งแต่ปี 2019 และตอนนี้เริ่มทดสอบเป็นการภายในกับพนักงานกลุ่มเล็กๆ รวมถึงฝั่ง OpenAI ด้วย</p>\n<p>เป้าหมายของไมโครซอฟท์ในการออกแบบชิปเอง เพื่อลดค่าใช้จ่ายของการซื้อจีพียูหรือชิป AI ของบริษัทอื่นซึ่งมีราคาแพง ในบทความมีความเห็นจากนักวิเคราะห์ SemiAnalysis ที่ประเมินว่า Athena จะช่วยลดค่าใช้จ่ายลงได้ราว 1/3 เมื่อเทียบกับจีพียู NVIDIA</p>\n<p>ไมโครซอฟท์ไม่ได้เป็นบริษัทแรกที่หันมาออกแบบชิป AI เอง ก่อนหน้านี้เราเห็นกูเกิลทำ TPU ออกมาหลายรุ่นแล้ว (ล่าสุดคือ <a href=\"https://www.blognone.com/node/133357\">TPU v4</a>), Amazon มีชิป <a href=\"https://www.blognone.com/topics/graviton\">Graviton</a>, <a href=\"https://www.blognone.com/node/102583\">Facebook ทำชิปคัดกรองเนื้อหาเอง</a> เป็นต้น</p>\n<p>ที่มา - <a href=\"https://www.theinformation.com/articles/microsoft-readies-ai-chip-as-machine-learning-costs-surge\">The Information</a>, <a href=\"https://www.tomshardware.com/news/microsoft-athena-ai-chip-tsmc\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/6a6a74378ab8ac334133db4d4c69773e.jpg\" /></p>\n<p>ภาพโดย Gryffindor จาก <a href=\"https://commons.wikimedia.org/wiki/File:Austria_Parlament_Athena_bw.jpg\">Wikipedia</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/semiconductor\">Semiconductor</a></div><div><a href=\"/topics/processor\">Processor</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a6fbc7ef61915b4c6989701ad2f927098a78cd7c282f1e2d3d9de015dbcb5dc","category":"Thai"}