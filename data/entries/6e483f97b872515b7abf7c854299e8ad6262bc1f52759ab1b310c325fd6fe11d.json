{"title":"ยังไม่ตายแต่รีเมก Konami เปิดตัว Contra: Operation Galuga ที่นำภาคแรกมารีเมก","link":"https://www.blognone.com/node/135795","date":1695035356000,"content":"<div><div><div><p>ในงาน Nintendo Direct รอบเดือนกันยายนที่ผ่านมา Konami ได้เปิดตัวเกม Contra ภาคใหม่ในซีรี่ส์ที่เป็นการนำ Contra ภาคแรกสุดที่เคยลงให้กับเครื่องเกม Famicom ในยุค 1980s มารีเมกทำใหม่หมด และเปลี่ยนชื่อภาคเป็น <strong>Contra: Operation Galuga</strong> โดยจะวางจำหน่ายในช่วงต้นปี 2024 บนเครื่อง Nintendo Switch, Xbox One , Xbox Series S/X, PS4, PS5 และ PC ผ่าน Steam</p>\n<p><img alt=\"No Description\" src=\"https://www.blognone.com/sites/default/files/externals/2130a5c87f8df779a8e109845271a5fb.jpg\" /></p>\n<p>Contra: Operation Galuga ยังคงเป็นเกมแนวแอคชั่นเดินยิงฆ่าไม่เลี้ยงแบบ 2 มิติ เพิ่มเติมด้วยกราฟิกแบบใหม่, ด่านใหม่, ศัตรูใหม่, บอสใหม่, ระบบอัพอบิลิตี้ใหม่อย่าง Overload และรองรับการเล่นหลายคนสูงสุด 4 คน ตัวเกมพัฒนาโดย WayForward ที่มีผลงงานอย่างเกมซีรี่ส์ Shantae และล่าสุด Advance Wars 1+2: Re-Boot Camp ที่เป็นการนำ Advance Wars ภาค 1 และ 2 ของ Nintendo มารีเมก</p>\n<p><img alt=\"No Description\" src=\"https://www.blognone.com/sites/default/files/externals/2f88e3327d2e4c4bed97fb73386ec820.jpg\" /><img alt=\"No Description\" src=\"https://www.blognone.com/sites/default/files/externals/c14ff70627472c6881f4e5b9e8a4c2ae.jpg\" /></p>\n<p>ที่มา - <a href=\"https://www.gematsu.com/2023/09/contra-operation-galuga-announced-for-ps5-xbox-series-ps4-xbox-one-switch-and-pc\">Gematsu</a></p>\n</div></div></div><div><div>Topics: </div><div><div><a href=\"/topics/contra\">Contra</a></div><div><a href=\"/topics/konami\">Konami</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e483f97b872515b7abf7c854299e8ad6262bc1f52759ab1b310c325fd6fe11d","category":"Thai"}