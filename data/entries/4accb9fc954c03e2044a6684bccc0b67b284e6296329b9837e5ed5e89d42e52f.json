{"title":"ขาลงอย่างแท้จริง ผ่านไป 10 ปี ธุรกิจตู้เกมอาเขตในญี่ปุ่นลดลงไปเกือบ 8,000 แห่ง","link":"https://www.blognone.com/node/139158","date":1712721849000,"content":"<div><div><div><p>รายงานจาก Teikoku Databank บริษัทวิเคราะห์การเงินของญี่ปุ่นเผยให้เห็นถึงจำนวนตู้เกมอาเขตในญี่ปุ่นลดลงเกือบ 8,000 แห่งในช่วง 10 ปีที่ผ่านมา และมีเกมเซนเตอร์ล้มละลายในญี่ปุ่นถึง 18 แห่ง ถือเป็นจำนวนสูงสุดในรอบ 5 ปีที่ผ่านมา และจำนวนเกมเซนเตอร์ที่ล้มละลายเพิ่มขึ้นเป็นปีที่ 2 ติดต่อกัน</p>\n<p>จากการวิเคราะห์ผลประกอบการของบริษัทที่ทำธุรกิจเกมเซนเตอร์ พบว่าธุรกิจมีกำไรเฉลี่ยเพียง 6 เยน (ประมาณ 1.44 บาท) ต่อยอดขาย 100 เยน (ประมาณ 24 บาท) เท่านั้น</p>\n<p>ธุรกิจตู้เกมอาเขตในญี่ปุ่นเข้าสู่ขาลงมานานแล้ว ในปี 2019 จำนวนตู้อาเขตมีเพียง 4,022 แห่ง ลดลงไปอย่างมากเมื่อเทียบปี 1986 ที่มีตู้อาเขตถึง 26,573 แห่ง ในขณะที่ปี 2022 ทาง Sega ก็ถอนตัวจากธุรกิจเกมอาเขตในย่านอากิฮาบาระของโตเกียว ที่เปิดมานานกว่า 50 ปี</p>\n<p><img alt=\"No Description\" src=\"https://www.blognone.com/sites/default/files/externals/ad0f4e26d0609e1e02a27035b75a3fea.png\" /><img alt=\"No Description\" src=\"https://www.blognone.com/sites/default/files/externals/9ea1e505ae96d590bca5d8cf621c0b8c.png\" /></p>\n<p>ที่มา - <a href=\"https://www.videogameschronicle.com/news/the-number-of-japan-arcades-has-declined-by-8000-in-10-years/\">VGC</a></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/japan\">Japan</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4accb9fc954c03e2044a6684bccc0b67b284e6296329b9837e5ed5e89d42e52f","category":"Thai"}