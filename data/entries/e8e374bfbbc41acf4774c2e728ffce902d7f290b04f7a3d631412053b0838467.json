{"title":"ESET เตือน พีซี 65% ยังใช้ Windows 10 ในปีสุดท้าย เยอะกว่าตอน Windows 7 มาก","link":"https://www.blognone.com/node/144007","date":1736397608000,"content":"<div><div><div><p>Thorsten Urbanski ผู้เชี่ยวชาญความปลอดภัยจาก ESET ให้สัมภาษณ์กับ Bleeping Computer ถึงประเด็น <a href=\"https://www.blognone.com/node/143966\">ปี 2025 เป็นปีแห่งการอัพเกรดพีซีเครื่องใหม่ใช้ Windows 11</a> ว่าการเปลี่ยนผ่านรอบนี้จะยากกว่าตอนอัพเกรดจาก Windows 7 เป็น Windows 10</p>\n<p>เหตุผลเป็นเพราะตอนนี้ยังมีพีซีที่ใช้ Windows 10 เป็นสัดส่วนที่สูงมาก สถิติของ ESET จากพีซีในประเทศเยอรมนี บอกว่าตอนนี้พีซี Windows 10 ยังมีสัดส่วนสูงถึง 65% (สถิติทั่วโลกจาก StatCounters ใกล้เคียงกันคือ 63%) เมื่อเทียบกับตอนเปลี่ยนจาก Windows 7 เป็น Windows 10 ในปีสุดท้ายของ Windows 7 ก่อนหมดระยะซัพพอร์ต มีสัดส่วนการใช้งานประมาณ 20% เท่านั้น</p>\n<p>Urbanski บอกว่าสถานการณ์ของ Windows 10 ตอนนี้อันตรายกว่าตอน Windows 7 มาก เพราะกลุ่มอาชญากรไซเบอร์รู้เรื่องวันหมดระยะซัพพอร์ตเป็นอย่างดี แค่รอว่าเมื่อไรจะถึงวันหมดระยะซัพพอร์ตเท่านั้น</p>\n<p>ทางออกของผู้ใช้ในตอนนี้มีแค่ 2 ทางคือ อัพเกรดไปใช้ Windows 11 ซึ่งอาจหมายถึงการซื้อพีซีใหม่ หรือไม่ก็ซื้อซัพพอร์ตต่ออายุ (ESU) จากไมโครซอฟท์ <a href=\"https://www.blognone.com/node/139036\">ในราคารวม 427 ดอลลาร์ต่อ 3 ปี (องค์กร)</a> หรือ <a href=\"https://www.blognone.com/node/142887\">30 ดอลลาร์ได้แค่ปีแรก (ลูกค้าทั่วไป)</a></p>\n<p>ที่มา - <a href=\"https://www.eset.com/de/about/presse/pressemitteilungen/pressemitteilungen/security-fiasko-32-millionen-computer-in-deutschland-laufen-noch-mit-windows-10/\">ESET</a>, <a href=\"https://www.bleepingcomputer.com/news/microsoft/windows-10-users-urged-to-upgrade-to-avoid-security-fiasco/\">Bleeping Computer</a></p>\n<p><img src=\"https://www.blognone.com/sites/default/files/externals/67fae4e139eab8dc009442f1458b9ad3.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/eset\">ESET</a></div><div><a href=\"/topics/windows-10\">Windows 10</a></div><div><a href=\"/topics/windows-11\">Windows 11</a></div><div><a href=\"/topics/windows-7\">Windows 7</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8e374bfbbc41acf4774c2e728ffce902d7f290b04f7a3d631412053b0838467","category":"Thai"}