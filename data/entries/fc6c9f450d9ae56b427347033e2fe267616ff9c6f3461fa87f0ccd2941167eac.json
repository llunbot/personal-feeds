{"title":"HMD ประกาศ ปี 2025 ปล่อยสมาร์ตโฟนเรือธงตัวกลางทุกไตรมาส และออกมือถือปุ่มกดต่อเนื่อง","link":"https://www.blognone.com/node/144247","date":1737533700000,"content":"<div><div><div><p>HMD ประเทศไทย ประกาศแผนธุรกิจปี 2025 มุ่งพัฒนาผลิตภัณฑ์ให้มีคุณภาพตามมาตรฐานยุโรป และใช้งานปลอดภัย พร้อมทั้งมีแผนที่จะเปิดตัวกลุ่มสมาร์ทโฟนไฮเอนด์ระดับกลางในทุกไตรมาส และนำเสนอกลุ่มฟีเจอร์โฟน หรือโทรศัพท์ที่เป็นแบบปุ่มกดอย่างต่อเนื่อง</p>\n<p>สำหรับสมาร์ทโฟนทุกรุ่นของ HMD มาพร้อมกับระบบปฏิบัติการ OS ที่เป็น Pure Android ซึ่งจะไม่มี Bloatware, Malware, หรือ Spyware ติดตั้งมาให้ในเครื่อง รวมทั้งอัปเดตความปลอดภัยให้กับผู้ใช้งาน HMD อย่างน้อย 2 ปี ในขณะที่ซัมซุง<a href=\"https://security.samsungmobile.com/securityUpdate.smsb\">อัปเดตความปลอดภัยสำหรับอุปกรณ์ Samsung Galaxy สูงสุด 7 ปี</a></p>\n<p>นอกจากนี้ HMD ประเทศไทยมีแผนที่จะเปิดตลาดใหม่ในกลุ่มสินค้าอุปกรณ์เสริมมือถือ (Accessories) ที่มีดีไซน์แปลกใหม่ ทันสมัย ซึ่งจะเปิดตัวในเร็ว ๆ นี้</p>\n<p>ที่มา: ข่าวประชาสัมพันธ์</p>\n<p><img src=\"https://www.blognone.com/sites/default/files/externals/fb6f9cf8992e53d08733bf63c7c1e1bc.png\" alt=\"HMD\" /></p>\n</div></div></div><div><div>Topics: </div><div><div><a href=\"/topics/hmd\">HMD</a></div><div><a href=\"/topics/android\">Android</a></div><div><a href=\"/topics/nokia\">Nokia</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc6c9f450d9ae56b427347033e2fe267616ff9c6f3461fa87f0ccd2941167eac","category":"Thai"}