{"title":"ช่องโหว่ Terrapin ลดความปลอดภัยของ Secure Shell ลงได้ แต่ยังโจมตีได้จำกัด","link":"https://www.blognone.com/node/137433","date":1703960420000,"content":"<div><div><div><p>ทีมวิจัยจาก Ruhr University Bochum รายงานถึงช่องโหว่ Terrapin ของโปรโตคอล Secure Shell หรือ ssh ที่เปิดทางให้แฮกเกอร์สามารถแก้ไขข้อมูลบางส่วนระหว่างเริ่มต้นการเชื่อมต่อ ทำให้คนร้ายสามารถปิดฟีเจอร์ความปลอดภัยบางอย่างได้สำเร็จ อย่างไรก็ตามผลกระทบไม่ร้ายแรงนัก และการโจมตีทำได้จำกัดพอสมควร</p>\n<p>Terrapin อาศัยการคั่นกลางการเชื่อมต่อ (man-in-the-middle) แล้วแทรกข้อมูลหรือตัดข้อมูลระหว่างการเปิดการเชื่อมต่อ secure shell ทำให้คนร้ายสามารถเปลี่ยนแปลงพารามิเตอร์บางส่วนของการเชื่อมต่อไปได้ โดยส่วนสำคัญคือการตัดข้อมูล extension ของ secure shell ทำให้เมื่อเซิร์ฟเวอร์ขอเปิดใช้ฟีเจอร์ความปลอดภัยเพิ่มเติม เช่น <a href=\"https://www.blognone.com/node/135529\">ฟีเจอร์ล็อกเวลาส่งข้อมูลเพื่อป้องกันการเดาคำที่พิมพ์อยู่</a> แต่กระบวนการรักษาความปลอดภัยปกติ เช่น การเข้ารหัสข้อมูล และการป้องกันการแก้ไขระหว่างทางนั้นยังอยู่ครบ</p>\n<p>นอกจากคนร้ายต้องคั่นกลางการเชื่อมต่อแล้ว เซิร์ฟเวอร์ที่ได้รับผลกระทบยังต้องใช้กระบวนการเข้ารหัสแบบ ChaCha20-Poly1305 (<code>chacha20-poly1305@openssh.com</code>) หรือ CBC พร้อมกับ Encrypt-then-MAC (<code>-etm@openssh.com</code>) สองแบบเท่านั้น หากกังวลก็อาจจะจำกัดรูปแบบการเข้ารหัสเพิ่มเติม</p>\n<p>ที่มา - <a href=\"https://terrapin-attack.com/\">Terrapin-Attack</a></p>\n<p><img alt=\"No Description\" src=\"https://www.blognone.com/sites/default/files/externals/3631527da5b52be5af41a12d33afcfa7.png\" /></p>\n</div></div></div><div><div>Topics: </div><div><div><a href=\"/topics/ssh\">SSH</a></div><div><a href=\"/topics/openssh\">OpenSSH</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1bbb6727f6528b56c266acc6524e87c3fbd7016664c4c3288f21b8e77f5de6a","category":"Thai"}