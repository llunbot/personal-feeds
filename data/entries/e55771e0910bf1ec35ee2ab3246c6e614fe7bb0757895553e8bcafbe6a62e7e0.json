{"title":"ทรู คอร์ปอเรชั่น รายงานผลประกอบการ Q1/2566 ผู้ใช้งานมือถือรวมเพิ่มเป็น 50.5 ล้านราย","link":"https://www.blognone.com/node/133791","date":1683782459000,"content":"<div><div><div><p>ทรู คอร์ปอเรชั่น รายงานผลประกอบการประจำไตรมาสที่ 1 ของปี 2566 ซึ่งเป็นการรายงานไตรมาสแรกหลังการ<a href=\"https://www.blognone.com/node/132845\">ควบรวมบริษัท</a>ระหว่าง True กับ dtac เมื่อวันที่ 1 มีนาคม งบการเงินรวมมีรายได้ 51,463 ล้านบาท ลดลง 6.7% เมื่อเทียบกับไตรมาสที่ 1 ปี 2565 ขาดทุนรวม 492 ล้านบาท สาเหตุหลักจากค่าเสื่อมราคาและค่าตัดจำหน่ายที่สูงขึ้น</p>\n<p>ผลการดำเนินงานแยกตามกลุ่มธุรกิจเป็นดังนี้ ธุรกิจโทรศัพท์เคลื่อนที่ มีจำนวนผู้ใช้บริการเพิ่มขึ้น 7 แสนรายเป็น 50.5 ล้านราย เป็นผู้ใช้งาน 5G 6.3 ล้านราย ธุรกิจออนไลน์มีสมาชิก 3.8 ล้านราย แต่รายได้ลดลงเนื่องจากถูกกดดันด้วยการแข่งขันที่สูง ธุรกิจโทรทัศน์บอกรับสมาชิก จำนวนสมาชิก 1.4 ล้านราย และกลุ่มทรูดิจิทัล จำนวนผู้ใช้งานเป็นประจำทุกเดือน MAUs ลดลงเป็น 35.8 ล้านราย เนื่องจากในไตรมาส 4 มีฐานผู้ชมสูงจากฟุตบอลโลก</p>\n<p>บริษัทประเมินผลการดำเนินงานในปี 2566 โดยรายได้จากการให้บริการหลักทรงตัว</p>\n<p>ที่มา: <a href=\"https://investor.truecorp.co.th/newsroom/110520230808550975T.pdf\">ทรู คอร์ปอเรชั่น</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/dc024cac950e63bd357e627e0f5909fe.png\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/dtac\">dtac</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e55771e0910bf1ec35ee2ab3246c6e614fe7bb0757895553e8bcafbe6a62e7e0","category":"Thai"}