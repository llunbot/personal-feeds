{"title":"Alibaba เปิดตัวปัญญาประดิษฐ์ทำนายสภาพอากาศ Baguan ทำนายล่วงหน้าได้หนึ่งชั่วโมงจนถึงสิบวัน","link":"https://www.blognone.com/node/143079","date":1731464492000,"content":"<div><div><div><p>สถาบัน DAMO ของ Alibaba รายงานความสำเร็จในการพัฒนาโมเดลปัญญาประดิษฐ์ \"ปากวน\" สำหรับทำนายสภาพอากาศอย่างละเอียดระดับชั่วโมงไปได้ถึงสิบวันข้างหน้า ในแง่พื้นที่สามารถทำนายได้ละเอียด 1 ตารางกิโลเมตร</p>\n<p>ทีมงานอาศัยชุดข้อมูล ERA5 ที่เก็บบันทึกสภาพอากาศตั้งแต่ปี 1979 ร่วมกับข้อมูลท้องถิ่น เช่น อุณหภูมิ, แรงลม, และระดับแสงแดด</p>\n<p>ทาง Aliababa นำ Baguan ไปสาธิตในการจัดการพลังงาน โดยโมเดลสามารถทำนายเหตุการณ์อุณหภูมิลดลงอย่างรวดเร็วในจีนได้อย่างแม่นยำ ทำให้การไฟฟ้าสามารถทำนายได้ว่าการใช้พลังงานจะลดลงอย่างรวดเร็วเหมือนกัน โดยรวมการใช้สภาพอากาศเข้ามาร่วมทำให้สามารถทำนายความต้องการไฟฟ้าได้แม่นยำ 98.1%</p>\n<p>ที่มา - <a href=\"https://www.alizila.com/alibaba-damo-academy-ai-model-weather-forecasting/\">Alizila</a></p>\n<p><img alt=\"No Description\" src=\"https://www.blognone.com/sites/default/files/externals/784cabb6532547e57f8781e37cdb0502.jpeg\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe56231a048aea26113521d67ee48a6aa757e4fcf4f42ed334b188c9c91dc2ff","category":"Thai"}