{"title":"dtac ไตรมาส 2/64 รายได้รวมเพิ่มขึ้นเล็กน้อย จำนวนลูกค้า 19.2 ล้านเลขหมาย","link":"https://www.blognone.com/node/123758","date":1626486012000,"content":"<div><div><div><p>ดีแทครายงานผลการดำเนินงานของไตรมาสที่ 2 ปี 2564 มีรายได้รวมเพิ่มขึ้น 4.3% เทียบกับ<a href=\"https://www.blognone.com/node/117490\">ไตรมาสที่ 2 ปี 2563</a> เป็น 19,984 ล้านบาท จากการเพิ่มขึ้นของรายได้จากค่าเช่าเครือข่าย 2300MHz จาก TOT และมีกำไรสุทธิเพิ่มขึ้นเป็น 1,531 ล้านบาท จากรายได้จากการบริการที่กลับมาทรงตัว และการบริหารต้นทุนค่าใช้จ่ายที่มีประสิทธิภาพ</p>\n<p>ไตรมาส 2/64 นี้ ดีแทคมีผู้ใช้บริการรวม 19.2 ล้านเลขหมาย เพิ่มขึ้นมา 1.64 แสนเลขหมาย จาก<a href=\"https://www.blognone.com/node/122459\">ไตรมาสที่ 1/64</a> โดยเป็นการเพิ่มขึ้นทั้งลูกค้าระบบรายเดือนและระบบเติมเงิน ส่วนรายได้เฉลี่ยต่อเลขหมาย ไม่รวมค่าเชื่อมต่อโครงข่าย IC หรือ ARPU อยู่ที่ 247 บาทต่อเดือน ลดลงมาเล็กน้อย</p>\n<p>ดีแทคได้ขยายสถานีฐานบนเครือข่าย 700MHz เพิ่มเป็น 9,134 สถานีฐาน ครอบคลุม 80% ของประชากร ขยายบริการ 5G เพิ่มอีก 3 จังหวัด จากที่ให้บริการก่อนหน้าแล้ว 6 จังหวัด</p>\n<p>ที่มา: <a href=\"https://dtac.listedcompany.com/newsroom/160720211950310558T.pdf\">ดีแทค</a> (pdf)</p>\n<p><img src=\"https://www.blognone.com/sites/default/files/externals/39c33ef73a628bf4a55b3632b7289407.png\" /></p>\n<p><img src=\"https://www.blognone.com/sites/default/files/externals/b448e0f992ac8e2a63d28167c6e8a40a.png\" /></p>\n</div></div></div><div><div>Topics: </div><div><div><a href=\"/topics/dtac\">dtac</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8ccd796f22e1cb8112b45423e2fd4161dd5d7edacd3b089469a3b2dc3efd18b","category":"Thai"}