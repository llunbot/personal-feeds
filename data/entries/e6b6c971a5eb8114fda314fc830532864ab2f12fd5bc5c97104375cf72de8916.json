{"title":"วิศวกรนาซ่าเห็นไม่ตรงกันว่า Starliner พานักบินกลับโลกได้ไหม อาจจะต้องกลับกับยาน SpaceX Dragon ปีหน้า","link":"https://www.blognone.com/node/141310","date":1723095200000,"content":"<div><div><div><p>นาซ่าแถลงข่าวถึงกระบวนการนำนักบินของยาน Boeing Starliner สองคน คือ Butch Wilmore และ Suni Williams กลับสู่โลก หลังจากยาน Starliner มีความผิดพลาดจนต้องทดสอบการทำงานของเจ็ตบนยานว่ายังทำงานได้ดีหรือไม่ และตอนนี้วิศวกรของนาซ่าเองก็มีความเห็นไม่ลงรอยกันว่าควรใช้ยาน Starliner พานักบินทั้งสองกลับบ้านหรือไม่ หรือจะให้รอกลับกับยาน Dragon ทีเดียวปีหน้า</p>\n<p>ยาน Dragon มีกำหนดภารกิจ Crew-9 นำนักบินอวกาศสี่คนขึ้นไปยังสถานีอวกาศนานาชาติในเดือนนี้ แต่ตอนนี้ภารกิจถูกเลื่อนไปเป็นเดือนกันยายน โดยทางเลือกหนึ่งคือลดนักบิน Crew-9 เหลือ 2 คนและนำนักบิน 2 คนจาก Starliner กลับมาด้วยในปีหน้า</p>\n<p>ปัญหาอีกประการหากนาซ่าเลือกให้นักบิน Starliner กลับกับยาน Dragon คือซอฟต์แวร์บน Starliner ที่จอดอยู่ตอนนี้ไม่มีเฟิร์มแวร์สำหรับการถอนตัวออกจากสถานีโดยอัตโนมัติ แม้ว่าจะเคยใช้ซอฟต์แวร์นี้ในภารกิจทดสอบยานเมื่อปี 2022 ก็ตาม โดยกระบวนการปรับซอฟต์แวร์น่าจะใช้เวลานานถึง 4 สัปดาห์</p>\n<p>ที่มา - <a href=\"https://arstechnica.com/space/2024/08/nasa-official-acknowledges-internal-disagreement-on-safety-of-starliner-return/\">ArsTechnica</a></p>\n<p><img src=\"https://www.blognone.com/sites/default/files/externals/32aca8a4b9bacf1084e8f4db70a4a71d.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/boeing\">Boeing</a></div><div><a href=\"/topics/spacex\">SpaceX</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6b6c971a5eb8114fda314fc830532864ab2f12fd5bc5c97104375cf72de8916","category":"Thai"}