{"title":"[ไม่ยืนยัน] Apple อาจมีฟีเจอร์ Generative AI เป็นจุดขายของ iOS 18 ในปีหน้า","link":"https://www.blognone.com/node/136331","date":1697798785000,"content":"<div><div><div><p>ข้อมูลนี้มาจาก Jeff Pu นักวิเคราะห์หลักทรัพย์ด้านซัพพลายเชนจาก Haitong International Securities ซึ่งเขาออกรายงานอ้างแหล่งข้อมูลที่เกี่ยวข้อง ว่าแอปเปิลได้เริ่มติดตั้งเซิร์ฟเวอร์สำหรับงาน AI จำนวนมากในปีนี้ และจะเพิ่มจำนวนอีกในอนาคต เพื่อรองรับฟีเจอร์ใหม่ของ AI บนคลาวด์ ควบคู่ไปกับการพัฒนา AI ที่ประมวลในระดับอุปกรณ์ สำหรับงานด้าน Generative AI ซึ่งต้องสามารถควบคุมความเป็นส่วนตัวผู้ใช้งานได้ด้วย</p>\n<p>เขาบอกว่าหากทุกอย่างเป็นไปตามแผนงาน Generative AI จะเป็นฟีเจอร์จุดขายใน iOS 18 และ iPadOS 18 กำหนดออกมาในปีหน้า โดยอาจมาใช้รูปแบบคำสั่ง Siri ที่สามารถทำงานซับซ้อนมากได้ในแอป Shortcuts</p>\n<p>ก่อนหน้านี้มี<a href=\"https://www.blognone.com/node/134911\">รายงาน</a>เรื่องการพัฒนา Generative AI ของแอปเปิล ซึ่งมีชื่อเรียกภายในว่า Ajax GPT แต่ในรายงานตอนนั้นบอกว่าแอปเปิลยังไม่มีแผนงานว่าจะนำออกมาให้คนภายนอกใช้งานเมื่อใด</p>\n<p>ที่มา: <a href=\"https://www.macrumors.com/2023/10/19/apple-generative-ai-late-2024-jeff-pu/\">MacRumors</a></p>\n<p><img src=\"https://www.blognone.com/sites/default/files/externals/2499bd91c4f314b19d08527d578d0c5f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ios\">iOS</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5186f52347a51e0b7847c3f9810f4946fb12c3c10e703631f09f6cc5ceac27e3","category":"Thai"}