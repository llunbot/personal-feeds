{"title":"Phil Spencer บอกฮาร์ดแวร์ Xbox รุ่นหน้าต้องขายได้เพราะฮาร์ดแวร์ดี ไม่ใช่เพราะเกม","link":"https://www.blognone.com/node/144318","date":1737856789000,"content":"<div><div><div><p>Phil Spencer ให้สัมภาษณ์กับช่อง Gamertag (<a href=\"https://www.blognone.com/node/144313\">อันเดียวกับข่าวพูดถึง Switch 2</a>) เล่าถึงยุทธศาสตร์ของไมโครซอฟท์ ที่ไม่ปิดกั้นเกมของตัวเองเพื่อเร่งยอดขายฮาร์ดแวร์อีกต่อไป แต่ก็จะยังทำฮาร์ดแวร์ต่อ โดยระบุชัดว่าปัจจัยที่ทำให้คนซื้อ Xbox ต้องมาจากขีดความสามารถของฮาร์ดแวร์เอง (I want people to pick hardware based on the capabilities of that hardware)</p>\n<p>Spencer บอกว่าอุตสาหกรรมเกมต่างไปจากเมื่อ 20 ปีก่อนมาก ตัวเขาเองมาจากสายพัฒนาเกมจึงเข้าใจเรื่องนี้ดี และมองว่าเป็นเรื่องดี เกมส่วนใหญ่ที่ประสบความสำเร็จในยุคนี้เป็น cross platform หมดแล้ว ตัวเขาเองอยากสร้างแพลตฟอร์ม Xbox ที่ช่วยให้ผู้สร้างเกมเข้าถึงผู้เล่นได้บนหน้าจอทุกประเภท</p>\n<p>เขาบอกว่าฮาร์ดแวร์ถือเป็นรากฐานของแบรนด์ Xbox เพราะมาจากคำว่า \"box\" ที่หมายถึงฮาร์ดแวร์ เขาต้องการสร้างฮาร์ดแวร์ที่มีนวัตกรรม ที่คนอยากเล่นเกมบนฮาร์ดแวร์เหล่านี้ ไม่ว่ามันจะอยู่ในรูปเครื่องเกมพกพา ต่อกับทีวี หรืออุปกรณ์ประเภทอื่น</p>\n<p>เขาเล่าว่าได้เจอกับทีมฮาร์ดแวร์ Xbox อยู่เรื่อยๆ และใช้เวลาอย่างมากกับทีมฮาร์ดแวร์ ไมโครซอฟท์เรียนรู้อย่างมากจาก Steam Deck, ROG Ally, Lenovo และตั้งคำถามว่า Xbox จะมีคุณค่าอย่างไรกับแพลตฟอร์มเหล่านี้</p>\n<p>ที่มา - <a href=\"https://www.videogameschronicle.com/news/phil-spencer-explains-why-you-should-buy-an-xbox-in-its-multiplatform-era-we-want-to-win-on-capabilities/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/cb8769e9099cc3eafa99deabead2efc2.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/phil-spencer\">Phil Spencer</a></div><div><a href=\"/topics/hardware\">Hardware</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7767c1519d678730e758e98b518017eb29e6109c7146eb67da208e790715e60","category":"Thai"}