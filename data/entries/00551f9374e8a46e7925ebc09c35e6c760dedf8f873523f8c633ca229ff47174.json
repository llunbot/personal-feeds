{"title":"Binance ประกาศหยุดรองรับเหรียญ BUSD กำหนดเส้นตายแลกคืน กุมภาพันธ์ 2024","link":"https://www.blognone.com/node/135538","date":1693534016000,"content":"<div><div><div><p>Binance ประกาศหยุดรองรับเหรียญ Binance USD (BUSD) เหรียญคริปโตแบบ stablecoin ที่ผูกมูลค่ากับดอลลาร์สหรัฐในอัตรา 1:1</p>\n<p>ถึงแม้ชื่อเหรียญ BUSD มีคำว่า Binance แต่มันเป็นเหรียญที่ออกโดยบริษัทอีกแห่งคือ Paxos Trust Company ที่ออกเหรียญ stablecoin อีกหลายแขนง เช่น USDP (Paxos Dollar) หรือล่าสุด <a href=\"https://www.blognone.com/node/135169\">PYUSD (PayPal USD)</a> ที่เพิ่งเปิดตัว กรณีของ BUSD คล้ายกันคือออกเหรียญให้โดยใช้แบรนด์ของ Binance</p>\n<p>อย่างไรก็ตาม เมื่อเดือนกุมภาพันธ์ปีนี้ <a href=\"https://www.blognone.com/node/132618\">Paxos โดนหน่วยงานกำกับดูแลการเงินของรัฐนิวยอร์กสั่งหยุดออกเหรียญ BUSD</a> ด้วยเหตุผลว่า Paxos ไม่ผ่านเกณฑ์ประเมินความเสี่ยง ทำให้ตลาดซื้อขายอื่น เช่น <a href=\"https://www.blognone.com/node/132811\">Coinbase ประกาศหยุดซื้อขาย BUSD</a> ไปก่อนหน้าแล้ว</p>\n<p>กรณีของ Binance ที่มีส่วนร่วมในเหรียญ BUSD โดยตรงอาจใช้เวลานานหน่อยในการหยุดรองรับเหรียญนี้เพราะมีผลกระทบเยอะกว่า บริษัทประกาศแผนหยุดรองรับ BUSD ในบริการต่างๆ ของตัวเอง ทั้งกู้ยืม จ่ายเงิน ไถ่ถอน ตั้งแต่เดือนกันยายนเป็นต้นไป โดยจะสิ้นสุดการรองรับ BUSD ในเดือนกุมภาพันธ์ 2024 ระหว่างนี้ผู้ถือเหรียญสามารถแปลงเป็นเหรียญ stablecoin อื่นแทนได้</p>\n<p>ที่มา - <a href=\"https://www.binance.com/en/support/announcement/binance-encourages-users-to-convert-busd-to-other-stablecoins-prior-to-february-2024-d392843e81fd4bc3a5f7e219aa01f34d\">Binance</a></p>\n<p><img alt=\"No Description\" src=\"https://www.blognone.com/sites/default/files/externals/d3b7fffae9257d8b13235adbdc3ffff1.png\" /></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00551f9374e8a46e7925ebc09c35e6c760dedf8f873523f8c633ca229ff47174","category":"Thai"}