{"title":"Elon Musk วิจารณ์เหตุไฟไหม้โชว์รูม Tesla ในลาสเวกัส ว่าเป็นการก่อการร้าย","link":"https://www.blognone.com/node/145351","date":1742379162000,"content":"<div><div><div><p>Elon Musk ออกมาวิจารณ์เหตุการณ์ไฟไหม้โชว์รูม Tesla ว่า เป็น ‘การก่อการร้าย’ หลังจากมีคลิปรถ Tesla 5 คันถูกไฟคลอกในลาสเวกัสช่วงเช้าตรู่ของวันอังคาร โดยรถ 2 คันถูกไฟเผาแทบไม่เหลือซาก</p>\n<p>FBI เข้ามารับผิดชอบคดีนี้ผ่านหน่วยปฏิบัติการพิเศษต่อต้านการก่อการร้าย และพบว่าผู้ก่อเหตุใช้ระเบิดขวด Molotov และปืนอย่างน้อยหนึ่งกระบอกเผารถ Tesla ซึ่งถือเป็นการก่ออาชญากรรมต่อรัฐบาลกลาง (federal crime) และกำลังจะตามล่าผู้กระทำผิดเพื่อนำตัวมาลงโทษตามกฎหมายอย่างถึงที่สุด</p>\n<p>เหตุการณ์นี้เกิดขึ้นท่ามกลางการประท้วง Tesla Takedown ซึ่งเป็นกลุ่มนักเคลื่อนไหวที่ต่อต้านบทบาทของ Musk ในการลดจำนวนพนักงานของรัฐบาลกลาง และการยกเลิกสัญญาโครงการมนุษยธรรมภายใต้การบริหารของประธานาธิบดี Trump</p>\n<p>ที่มา: <a href=\"https://x.com/elonmusk/status/1902038907392262633?s=46&amp;t=hyPvQ9jnikUWNh2h2_v8jQ\">X.com</a>, <a href=\"https://www.thedailybeast.com/elon-musk-cries-terrorism-after-las-vegas-tesla-car-fires/\">The Daily Beast</a></p>\n<p><img alt=\"alt=&quot;Tesla&quot;\" src=\"https://www.blognone.com/sites/default/files/externals/5a4787ecd7540b97fd03b50bed3b23d1.png\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9493989165319a28656586ab2fdaf43467d93112ee1a17bb8b55791f4af6d1b7","category":"Thai"}