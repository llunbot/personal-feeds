{"title":"Overwatch เปลี่ยนชื่อคาวบอย McCree เป็นชื่อใหม่ Cole Cassidy หลังปัญหาภายใน Blizzard","link":"https://www.blognone.com/node/125424","date":1634953171000,"content":"<div><div><div><p>Blizzard ประกาศเปลี่ยนชื่อตัวละครคาวบอย McCree มาเป็นชื่อใหม่ Cole Cassidy หลังจากมีปัญหาเรื่องวัฒนธรรมการคุกคามทางเพศในที่ทำงาน และ<a href=\"https://www.blognone.com/node/124199\">ผู้บริหาร Jesse McCree ที่มาของชื่อตัวละคร McCree ต้องลาออก</a></p>\n<p>Blizzard ไม่ได้อธิบายที่มาของชื่อใหม่ Cole Cassidy แต่บอกเรื่องราว (ในเกม) ว่าตัวละคร McCree ต้องการทิ้งตัวตนเดิม จึงเปลี่ยนมาใช้ชื่อใหม่ที่สะท้อนตัวตนของเขามากขึ้น และช่วยให้องค์กร Overwatch เปลี่ยนไปในทางที่ดีขึ้น การเปลี่ยนแปลงจะมีผลในวันที่ 26 ตุลาคมนี้</p>\n<p>ก่อนหน้านี้ Blizzard ระบุว่าจะไม่ตั้งชื่อตัวละครในเกมตามชื่อพนักงานอีกแล้ว และเคยเปลี่ยนชื่อหรือข้อความบางจุดในเกม World of Warcraft ไปบ้างแล้ว</p>\n<p><img src=\"https://www.blognone.com/sites/default/files/externals/54e55ec7bc12e6c5a0ed938b0fd228f5.jpg\" /></p>\n<p>ที่มา - <a href=\"https://twitter.com/PlayOverwatch/status/1451624387732512770\">@PlayOverwatch</a></p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/blizzard\">Blizzard</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7473879e33f02406ee0c32bf3ff6e411c0296cd8265f33a45f284c262c0e8492","category":"Thai"}