{"title":"AMD เปิดตัว FSR 3.0 เพิ่มวิธีสร้างเฟรมแบบใหม่ ดันเฟรมสูงขึ้น 3.3 เท่า ใช้กับจีพียูได้ทุกค่าย","link":"https://www.blognone.com/node/135459","date":1693033231000,"content":"<div><div><div><p>AMD เปิดตัวเทคโนโลยีอัพสเกลภาพ FidelityFX Super Resolution 3 (FSR 3.0) เวอร์ชันอัพเกรดจาก <a href=\"https://www.blognone.com/node/127677\">FSR 2.0 ที่เปิดตัวช่วงต้นปี 2022</a></p>\n<p>ของใหม่ใน FSR 3.0 คือเทคนิคการสร้างเฟรม AMD Fluid Motion Frames (AFMF) เวอร์ชันใหม่ โดยนำข้อมูลจากเกม เช่น motion vector มาสร้างเฟรมเพิ่มเติมเพื่อให้ได้เฟรมเรตที่สูงขึ้นอีกขั้น (เทียบกับ FSR 2.0 ที่ใช้เทคนิคสร้างเฟรมอีกแบบอยู่แล้ว) เทคนิคของ FSR 3.0 ออกแบบมาให้สร้างเฟรมได้โดยไม่กระทบกับ UI ของเกมด้วย (แยกส่วน UI overlay ออกมาต่างหาก ไม่เกิดปัญหาสร้างเฟรมใหม่แล้ว UI เพี้ยน)</p>\n<p>ตัวเลขของ AMD โชว์ประสิทธิภาพของเกม Forspoken แบบ 4K รันบน Radeon 7900 XTX ตัวท็อปสุด ถ้าไม่เปิด FSR 3 ได้เฟรมเรตเพียง 53 FPS, เปิด FSR แบบ Quality ได้ 137 FPS และถ้าเปิดแบบ Performance ได้ 175 FPS หรือเฟรมเรตเพิ่มขึ้นสูงสุด 3.3x</p>\n<p><img alt=\"No Description\" src=\"https://www.blognone.com/sites/default/files/externals/66999538f5c764cd4e9ba4cd4873efe5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/65b77c1f25fa0944a6c7849af48babb5.png\" /></p>\n<p><img alt=\"No Description\" src=\"https://www.blognone.com/sites/default/files/externals/a75fb2470f5604e26f4168f0d986151a.png\" /></p>\n<p>นอกจากโหมด Quality แบบปกติแล้ว ของใหม่อย่างที่สองคือโหมดคุณภาพสูงแบบพิเศษเรียกว่า Native Anti-Aliasing (Native AA) โดยโหมดนี้จะไม่อัพสเกลภาพเลย แต่ใช้การทำ AA คุณภาพสูงเพื่อให้ภาพคมชัดขึ้นจากเดิม ตัวเลขของ AMD ที่เปิดโหมด Native AA + Frame Generation ทำเฟรมเรตได้ 85 FPS เทียบกับการเปิด Native AA อย่างเดียว เหลือ 49 FPS</p>\n<p><img alt=\"No Description\" src=\"https://www.blognone.com/sites/default/files/externals/212580662b778f252219398a85982869.png\" /></p>\n<p>ของใหม่อย่างที่สามใน FSR 3.0 คือ AMD Radeon Anti-Lag+ ช่วยลด latency ทำให้เกมตอบสนองดีขึ้นกว่าเดิม โดยการ์ด Radeon ซีรีส์ 7000 จะได้ใช้แบบ Anti-Lag+ ที่ลด latency ได้ดีกว่า แต่ถ้าเป็นการ์ดรุ่นเก่าหน่อยคือ Radeon RX 6000 ลงไปจะเป็น Anti-Lag ตัวธรรมดา</p>\n<p><img alt=\"No Description\" src=\"https://www.blognone.com/sites/default/files/externals/66e4a19a184884685862ec1f03c72d6b.png\" /></p>\n<p>เทคนิค FSR ของ AMD สามารถทำได้โดยไม่ต้องใช้ฮาร์ดแวร์ machine learning เหมือนฝั่ง NVIDIA DLSS ทำให้สามารถใช้กับการ์จอได้ทุกค่าย ข้อมูลของ AMD บอกว่าถ้าต้องการทำอัพสเกลภาพอย่างเดียว ขอเป็น Radeon RX 590/GeForce GTX 10 ขึ้นไป, ถ้าต้องการอัพสเกล+สร้างเฟรมด้วย ขอเป็น Radeon RX 5700/GeForce RTX 20 ขึ้นไป</p>\n<p>สองเกมแรกที่จะรองรับ FSR 3.0 คือ Forspoken และ Immortals of Aveum จะเริ่มเล่นได้ในช่วงต้นฤดูใบไม้ร่วง ส่วนเกมอื่นที่ประกาศชื่อแล้วได้แก่ Cyberpunk 2077, Avatar Frontiers of Pandora, Frostpunk 2, Like a Dragon: Infinite Wealth เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/1e8028dea55feece7be34f51c6b5e4fe.jpg\" /></p>\n<p>ที่มา - <a href=\"https://gpuopen.com/fsr3-announce/\">GPUOpen</a>, <a href=\"https://community.amd.com/t5/gaming/first-look-at-amd-fidelityfx-super-resolution-3/ba-p/626581\">AMD</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74f2a78d6dd084d8d713ce1cadeba69f90f5a79d6dec0c8b4fbe901b44a6f186","category":"Thai"}