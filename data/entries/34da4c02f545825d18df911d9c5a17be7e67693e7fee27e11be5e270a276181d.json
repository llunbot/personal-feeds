{"title":"Pinterest เพิ่มฟิลเตอร์ Body Type ในผลการค้นหาเกี่ยวกับแฟชันและงานแต่งงาน รองรับความหลากหลายของผู้ใช้งาน","link":"https://www.blognone.com/node/138702","date":1710417674000,"content":"<div><div><div><p>Pinterest เปิดตัวเครื่องมือใหม่ในการค้นหานั่นคือขนาดรูปร่างในแบบต่าง ๆ (Body Type) เพื่อให้ผู้ใช้งานสามารถนำมากรองปรับผลการค้นหา ให้ได้แฟชันหรือไอเดียที่ตรงกับความต้องการมากยิ่งขึ้น เป็นการส่งเสริมการรองรับความหลากหลาย (Inclusive) บน Pinterest</p>\n<p>ตัวกรองผลการค้นหาด้วย Body Type นี้ เป็นการต่อยอด<a href=\"https://www.blognone.com/node/135650\">จากเทคโนโลยี AI</a> ที่ Pinterest เปิดตัวไปก่อนหน้านี้ ซึ่งเรียนรู้และจำแนกจากข้อมูลจากรูปร่างประเภทต่าง ๆ มากกว่า 3.5 พันล้านภาพ</p>\n<p>Sabrina Ellis หัวหน้าฝ่ายผลิตภัณฑ์ของ Pinterest บอกว่าผู้ใช้งานที่ใช้ฟิลเตอร์ Body Type นี้ พบว่ามีอัตราการใช้งานต่อเนื่องบนแพลตฟอร์มสูงกว่าคนที่ไม่ใช้ 66% จึงสะท้อนว่าเครื่องมือนี้ช่วยเติมเต็มความต้องการได้ดีมาก</p>\n<p>ฟิลเตอร์ Body Type ตอนนี้รองรับเฉพาะการค้นหาเกี่ยวกับแฟชันของผู้หญิง และคอนเทนต์เกี่ยวกับงานแต่งงานเท่านั้น และมีเฉพาะในสหรัฐอเมริกาก่อน โดยจะขยายไปรองรับแฟชันผู้ชาย และเพิ่มเติมประเทศอื่นต่อไปในอนาคต</p>\n<p>ที่มา: <a href=\"https://newsroom.pinterest.com/en-gb/news/pinterests-new-body-type-ranges-deliver-better-more-inclusive-search-results/\">Pinterest</a></p>\n<p><img alt=\"No Description\" src=\"https://www.blognone.com/sites/default/files/externals/0a7f71bc81f75ebbb83a94b68411a64c.jpeg\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34da4c02f545825d18df911d9c5a17be7e67693e7fee27e11be5e270a276181d","category":"Thai"}