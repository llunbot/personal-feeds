{"title":"YouTube เพิ่มระบบ AI ช่วยนักการตลาดตรวจคลิปที่จะลงโฆษณาว่าคุณภาพดีพอหรือไม่","link":"https://www.blognone.com/node/135686","date":1694498485000,"content":"<div><div><div><p>กูเกิลเริ่มนำ AI มาช่วยตรวจโฆษณาแบบวิดีโอบน YouTube เพื่อให้ได้คลิปโฆษณาที่เกิดประสิทธิผลสูงสุด คุ้มกับเงินของผู้ลงโฆษณา</p>\n<p>โฆษณาแบบคลิปวิดีโอย่อมทำยากกว่าโฆษณาที่เป็นรูปภาพ ระบบ AI ของ YouTube จะช่วยดูคลิปแล้วตรวจสอบว่า</p>\n<ul>\n<li>มีโลโก้ของแบรนด์อยู่ในตำแหน่งเด่นชัดในช่วง 5 วินาทีแรกหรือไม่</li>\n<li>วิดีโอมีเสียงพากย์ทับ (voiceover) หรือไม่</li>\n<li>ความยาวของวิดีโอเหมาะสมกับจุดประสงค์ของผู้ลงโฆษณาหรือไม่ (6-15 วินาทีเพื่อแนะนำให้คนรู้จัก, 1-3 นาทีสำหรับจูงใจ, 15 วินาทีสำหรับชวนให้กดปุ่ม)</li>\n<li>สัดส่วนของวิดีโอเหมาะสมหรือไม่ มีวิดีโอที่เข้าข่ายสัดส่วนแนวนอน แนวตั้ง จัตุรัส อย่างน้อยหนึ่งแบบหรือเปล่า</li>\n</ul>\n<p>YouTube ยังมีเครื่องมือที่ช่วยผู้ลงโฆษณาแบบวิดีโอ เช่น หากไม่มี voiceover ก็มีตัวช่วยลงเสียงอัตโนมัติตามข้อความที่เราพิมพ์ลงไป รองรับ 15 ภาษา (ยังไม่มีภาษาไทย)</p>\n<p><img alt=\"No Description\" src=\"https://www.blognone.com/sites/default/files/externals/1b537ec14ccc37f8718bb8aa5f6fc39f.jpg\" /></p>\n<p>ที่มา - <a href=\"https://blog.google/products/ads-commerce/youtubes-ai-powered-solutions-enhance-ad-creativity/\">YouTube</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/advertising\">Advertising</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"308258806e164d834c4bafcfa52a560844effdf72e0ebf1fcc64e37872f95a8f","category":"Thai"}