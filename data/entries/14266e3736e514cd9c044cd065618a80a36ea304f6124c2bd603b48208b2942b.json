{"title":"โป๊ะแตก คีอานู รีฟส์ บอกไม่เคยเล่น Cyberpunk 2077 ขัดกับที่ CD Projekt เคยอ้างไว้","link":"https://www.blognone.com/node/126330","date":1639565103000,"content":"<div><div><div><p>อดัม คิซินสกี ซีอีโอของ CD Projekt เคยระบุในช่วงโปรโมตเกม Cyberpunk 2077 ว่า<a href=\"https://www.videogameschronicle.com/news/keanu-reeves-has-played-cyberpunk-2077-and-loves-it-cd-projekt-says/\">คีอานู รีฟส์ได้ลองเล่นเกมนี้แล้ว และเขารักมันมาก</a></p>\n<p>แต่ในการสัมภาษณ์ล่าสุดของคีอานู รีฟส์กับเว็บไซต์ <a href=\"https://www.theverge.com/22825102/keanu-reeves-carrie-anne-moss-interview-matrix-awakens-epic-games\">The Verge</a> เกี่ยวกับเกมบน Unreal Engine 5 ของหนัง The Matrix Resurrection คีอานู รีฟส์ กลับตอบทีมงานว่าเขาไม่เคยเล่นเกมเลย จากนั้นทีมงานก็ถามต่อว่า “แม้แต่ Cyberpunk 2077 ก็ไม่ได้เล่นหรอ” ซึ่งเขาตอบว่าเขา “เห็นวิดีโอโชว์การเล่น แต่ไม่เคยได้เล่นเอง”</p>\n<p>เป็นอีกข้อยืนยันว่า CD Projekt ใช้ข้อมูลเท็จโฆษณาเกินจริงเล็กๆ น้อยๆ เพื่อไฮป์เกมในช่วงโปรโมต แม้ตัวเกมยังไม่เสร็จดี ถึงปัจจุบันตัวเกมจะได้รับการปรับปรุงพอสมควรจนได้คะแนนกลับมาเป็นบวกเป็นส่วนมากบน <a href=\"https://store.steampowered.com/agecheck/app/1091500/\">Steam</a> แล้วก็ตาม</p>\n<p>การตอบคำถามสัมภาษณ์ของคีอานูครั้งนี้ อาจเป็นการดึงเรื่องการโฆษณาเกินจริงกลับมาเป็นประเด็นในจังหวะที่ไม่ดีนัก เพราะ <a href=\"https://www.videogameschronicle.com/news/cd-projekt-has-entered-settlement-talks-with-investors-who-sued-over-its-botched-cyberpunk-launch/\">CD Projekt เพิ่งจะเข้าสู่กระบวนการต่อรองค่าชดเชย</a> ในคดีที่ถูกผู้ถือหุ้นฟ้องเรื่องโฆษณาคุณภาพของเกมเกินความจริง และคงต้องติดตามว่าจะเกิดอะไรขึ้นต่อไป</p>\n<p><img src=\"https://www.blognone.com/sites/default/files/externals/a9bcdb79550d058d6914dfd56b1e9268.jpg\" /></p>\n<p>ที่มา - <a href=\"https://www.videogameschronicle.com/news/keanu-reeves-denies-ever-playing-cyberpunk-contrary-to-cd-projekt-claims/\">VGC</a></p>\n</div></div></div><div><div>Topics: </div><div><div><a href=\"/topics/cd-projekt-red\">CD Projekt RED</a></div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14266e3736e514cd9c044cd065618a80a36ea304f6124c2bd603b48208b2942b","category":"Thai"}