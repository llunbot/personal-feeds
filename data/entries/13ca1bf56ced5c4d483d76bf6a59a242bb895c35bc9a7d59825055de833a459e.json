{"title":"ซัมซุงพัฒนาแรม GDDR7 เสร็จแล้ว แบนด์วิดท์เพิ่มเป็น 1.5 TBps, ประหยัดพลังงานขึ้น 20%","link":"https://www.blognone.com/node/134909","date":1689776831000,"content":"<div><div><div><p>ซัมซุงประกาศความสำเร็จในการพัฒนาแรม Graphics Double Data Rate 7 (GDDR7) ที่เป็นรุ่นต่อจากแรม GDDR6 ในปัจจุบัน</p>\n<p>แรม GDDR7 จะเพิ่มแบนด์วิดท์การส่งข้อมูลเป็น 1.5 TBps เพิ่มจาก GDDR6 ที่ทำได้ 1.1 TBps โดยใช้เทคนิคการส่งสัญญาณแบบใหม่ Pulse Amplitude Modulation (PAM3) แทนเทคนิค Non Return to Zero (NRZ) ของเดิม ส่งข้อมูลได้มากขึ้น 50% ในรอบการส่งสัญญาเท่ากัน</p>\n<p>ของใหม่อย่างอื่นใน GDDR7 คือประหยัดพลังงานขึ้นจากเดิม 20%, การทำงานในโหมด low-operating voltage สำหรับการใช้งานในโน้ตบุ๊ก, การระบายความร้อนด้วยวัสดุ epoxy molding compound (EMC) ที่ระดับของแพ็กเกจจิ้ง ช่วยลดการทนความร้อน (thermal resistance) ได้ดีกว่าเดิม 70%</p>\n<p>แรม GDDR7 จะเริ่มส่งให้ลูกค้ารายสำคัญๆ ทดสอบกันภายในปีนี้</p>\n<p><img alt=\"No Description\" src=\"https://www.blognone.com/sites/default/files/externals/3074ac8cc37a1152c783921ddc6f496b.jpg\" /></p>\n<p>ที่มา - <a href=\"https://news.samsung.com/global/samsung-develops-industrys-first-gddr7-dram-to-unlock-the-next-generation-of-graphics-performance\">Samsung</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/memory\">Memory</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13ca1bf56ced5c4d483d76bf6a59a242bb895c35bc9a7d59825055de833a459e","category":"Thai"}