{"title":"เกาหลีใต้ปรับกูเกิล 5.8 พันล้านบาท จากการห้ามผู้ผลิตฮาร์ดแวร์ใช้ Android เวอร์ชันอื่น","link":"https://www.blognone.com/node/124742","date":1631625256000,"content":"<div><div><div><p>หน่วยงานกำกับดูแลการผูกขาดของเกาหลีใต้ Korea Fair Trade Commission (KFTC) สั่งปรับกูเกิลเป็นเงิน 2.07 แสนล้านวอน (ประมาณ 5.8 พันล้านบาท) ในข้อหากีดกันไม่ให้ผู้ผลิตสมาร์ทโฟนปรับแต่ง Android ใช้เอง ต้องใช้ Android เวอร์ชันของกูเกิลเท่านั้น</p>\n<p>KFTC ระบุว่าแม้ Android เป็นโอเพนซอร์ส แต่กูเกิลบีบให้ผู้ผลิตฮาร์ดแวร์ต้องใช้ Google Android เพียงอย่างเดียว โดยบังคับต้องเซ้นสัญญา anti-fragmentation agreement (AFA) ว่าจะไม่ใช้งานหรือพัฒนา Android เวอร์ชันแยกของตัวเอง</p>\n<p>KFTC สั่งปรับกูเกิลและกำหนดให้กูเกิลไม่สามารถบังคับเซ็นสัญญา AFA ได้อีกต่อไป ฝั่งกูเกิลระบุว่าจะยื่นอุทธรณ์ โดยให้เหตุผลว่า KFTC มองข้ามประโยชน์เรื่องความเข้ากันได้ของ Android ที่ผู้บริโภคใช้อุปกรณ์ค่ายใดก็ใช้งานแอพได้เหมือนกัน</p>\n<p>ที่มา - <a href=\"https://www.ftc.go.kr/www/selectReportUserView.do?key=10&amp;rpttype=1&amp;report_data_no=9254\">KFTC</a>, <a href=\"https://www.reuters.com/technology/skorean-antitrust-agency-fines-google-177-mln-abusing-market-dominance-2021-09-14/\">Reuters</a>, <a href=\"https://asia.nikkei.com/Business/Technology/South-Korea-fines-Google-177mn-for-blocking-Samsung-others-on-OS\">Nikkei</a></p>\n<p><img src=\"https://www.blognone.com/sites/default/files/externals/bd7b13be1725ca13f259a480844ed3e7.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/south-korea\">South Korea</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04ca3e5a3aee8f11c4dbe23a9d39b3202f6d12a41c09b46468a1c8b14beba961","category":"Thai"}