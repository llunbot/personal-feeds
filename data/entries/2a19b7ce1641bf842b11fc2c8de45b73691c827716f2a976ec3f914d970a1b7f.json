{"title":"Metro Awakening เกม VR ในจักรวาล Metro ประกาศวันขาย 7 พฤศจิกายน 2024","link":"https://www.blognone.com/node/142445","date":1728369731000,"content":"<div><div><div><p>Vertigo Games สตูดิโอเกมในเครือ Embracer ประกาศวันวางขายเกม Metro Awakening เกม VR ในจักรวาล Metro มีกำหนดขาย 7 พฤศจิกายน 2024 โดยลงทุกแพลตฟอร์ม VR คือ Meta Quest 2-3, SteamVR และ PlayStation VR2</p>\n<p>เกมตระกูล Metro เป็นเกมยิงในโลกอนาคตหลังหายนะ นำเนื้อเรื่องมาจากนิยายไซไฟชุด Metro ของนักเขียนชาวรัสเซีย  Dmitry Glukhovsky โดยเกม 3 ภาคหลักพัฒนาโดยสตูดิโอ 4A Games จากยูเครน-มอลตา (ปัจจุบันเป็นสตูดิโอในเครือ Embracer)</p>\n<ul>\n<li>Metro 2033 (2010)</li>\n<li>Metro: Last Light (2013)\n<ul>\n<li><a href=\"https://www.blognone.com/node/59162\">เกมสองภาคแรกมีเวอร์ชันปรับปรุงที่เรียกว่า Redux ออกขายในปี 2014</a></li>\n</ul>\n</li>\n<li><a href=\"https://www.blognone.com/node/93123\">Metro Exodus (2019)</a></li>\n</ul>\n<p>ส่วน Metro Awakening ถือเป็นเกม Metro เกมแรกในรอบ 5 ปีหลังสุด แต่เนื้อหาเป็น prequel เกิดปี 2028 เหตุการณ์ก่อนภาคแรก 2033 เล่าที่มาของตัวละคร Khan ที่ปรากฏตัวในเกมภาค 2033</p>\n<p>เกมพัฒนาโดย Vertigo Games ซึ่งเป็นสตูดิโออีกแห่งในเครือเดียวกัน ซึ่งเป็นผู้เชี่ยวชาญเกม VR มีผลงานก่อนหน้านี้คือ After the Fall, Arizona Sunshine, Hell Sweeper เป็นต้น จึงน่าสนใจว่าเมื่อนำประสบการณ์ทำเกม VR ของ Vertigo มารวมกับจักรวาล Metro จะออกมาเป็นอย่างไร (จากในตัวอย่างชวนให้นึกถึง Half-Life Alyx ที่เป็นโลกอนาคตหลังหายนะเหมือนกัน)</p>\n<p>ที่มา - <a href=\"https://blog.playstation.com/2024/10/03/metro-awakening-adapts-classic-gameplay-mechanics-for-ps-vr2/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/d840f37ae3833fea43a85a6ecc6bbe4f.jpg\" /></p>\n</div></div></div><div><div>Topics: </div><div><div><a href=\"/topics/metro-games\">Metro Games</a></div><div><a href=\"/topics/games\">Games</a></div><div><a href=\"/topics/embracer-group\">Embracer Group</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a19b7ce1641bf842b11fc2c8de45b73691c827716f2a976ec3f914d970a1b7f","category":"Thai"}