{"title":"สหรัฐยุติคดี Meng Wanzhou ลูกสาวของผู้ก่อตั้ง Huawei ยอมให้เดินทางกลับจีนแล้ว","link":"https://www.blognone.com/node/124938","date":1632538998000,"content":"<div><div><div><p>Meng Wanzhou ซีเอฟโอของ Huawei และลูกสาวของผู้ก่อตั้งบริษัท ได้รับอนุญาตให้เดินทางกลับประเทศจีนแล้ว หลัง<a href=\"https://www.blognone.com/node/106837\">ถูกจับในแคนาดาตั้งแต่ปลายปี 2018</a> ตามคำขอของรัฐบาลสหรัฐ</p>\n<p>ตามข่าวบอกว่ากระทรวงยุติธรรมสหรัฐทำข้อตกลงกับ Meng Wanzhou และยอมถอนคำข้อควบคุมตัวในแคนาดา รายละเอียดของข้อตกลงคือ Wanzhou จะยอมรับข้อกล่าวหาบางอย่าง แลกกับการพ้นข้อกล่าวหาบางอย่าง และได้รับอิสระให้เดินทางกลับจีนได้ หากเธอปฏิบัติตามเงื่อนไขทั้งหมดที่ศาลแคนาดาสั่ง คดีนี้จะสิ้นสุดลง</p>\n<p>Meng Wanzhou ให้สัมภาษณ์ว่าชีวิตของเธอเปลี่ยนไปอย่างมากในช่วงที่ผ่านมา แต่หลังเมฆฝนผ่าน ฟ้าย่อมสดใสเสมอ เธอยังขอขอบคุณทุกกำลังใจและความช่วยเหลือที่ได้รับในช่วงเกือบ 3 ปีนี้ ล่าสุดเธอเดินทางกลับถึงเมืองเซินเจิ้นแล้ว</p>\n<p>การยุติคดีครั้งนี้มีผลเฉพาะคดีของตัว Wanzhou เท่านั้น กระทรวงยุติธรรมสหรัฐบอกว่าคดีของบริษัท Huawei จะยังเดินหน้าต่อไป</p>\n<p><img src=\"https://www.blognone.com/sites/default/files/externals/0cfd291123b56061b7bc6e75d77bd92c.jpg\" /></p>\n<p>ที่มา - <a href=\"https://www.bbc.com/news/world-us-canada-58682998\">BBC</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/usa\">USA</a></div><div><a href=\"/topics/canada\">Canada</a></div><div><a href=\"/topics/china\">China</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2326b2f5efc15cee846a2fde545ed3707736bc8a43fe10b2074c954a72a82b17","category":"Thai"}