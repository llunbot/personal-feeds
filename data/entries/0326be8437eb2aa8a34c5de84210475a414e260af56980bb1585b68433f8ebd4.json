{"title":"ทีมนักวิจัยจีนเตือน DeepSeek อาจทำให้แพทย์พึ่งพา AI มากเกินไป เสี่ยงต่อการวินิจฉัยผิดพลาด และอาจสร้างภัยทางไซเบอร์","link":"https://www.blognone.com/node/146416","date":1747308474000,"content":"<span>ทีมนักวิจัยจีนเตือน DeepSeek อาจทำให้แพทย์พึ่งพา AI มากเกินไป เสี่ยงต่อการวินิจฉัยผิดพลาด และอาจสร้างภัยทางไซเบอร์</span>\n\n  <div>\n    <div>Body</div>\n              <div><p>ทีมนักวิจัยจีนออกมาเตือนโรงพยาบาลกว่า 300 แห่งในประเทศจีนที่กำลังใช้ DeepSeek ว่าแม้ AI ช่วยให้คำแนะนำทางการแพทย์ที่ดูน่าเชื่อถือ แต่ก็ไม่ได้ให้คำตอบที่ถูกต้องเสมอ และอาจนำไปสู่การวินิจฉัยที่ผิดพลาด หรือการรักษาที่คลาดเคลื่อน โดยเฉพาะหากแพทย์เริ่มพึ่งพา AI มากเกินไป</p>\n<p>ปัจจุบัน โรงพยาบาลหลายแห่งในจีนเลือกใช้ DeepSeek แบบติดตั้งภายในองค์กร แทนการเชื่อมต่อผ่านคลาวด์เพื่อเพิ่มความปลอดภัย แต่นี่กลับทำให้ภาระด้านความมั่นคงไซเบอร์ตกไปอยู่ที่แต่ละโรงพยาบาล ซึ่งหลายแห่งอาจไม่มีโครงสร้างพื้นฐานที่เหมาะสม ในการจัดการความเสี่ยงนี้</p>\n<p>นอกจากนี้ ระบบสาธารณสุขจีนมีความเหลื่อมล้ำสูง และผู้คนใช้สมาร์ทโฟนกันอย่างแพร่หลาย แม้ AI ทางการแพทย์ช่วยให้การเข้าถึงบริการสุขภาพสะดวกขึ้น แต่หากขาดการตรวจสอบที่เหมาะสม ก็จะมีความเสี่ยงด้านความปลอดภัยตามมา</p>\n<p>ไม่ใช่แค่ DeepSeek ที่กำลังถูกจับตาเท่านั้น หลังนักวิจัยจากมหาวิทยาลัยจีนแห่งฮ่องกงพบว่า AI ที่ใช้ LLM ทั่วไป รวมถึง DeepSeek-R1 มีช่องโหว่ต่อการโจมตีทางไซเบอร์อย่างมาก ซึ่งเพิ่มความกังวลด้านความปลอดภัยของ AI ในวงการแพทย์</p>\n<p>ท่ามกลางคำเตือนทั้งหมดนี้ จีนยังคงเดินหน้าใช้ AI ทางการแพทย์ต่อไป บริษัทฟินเทคยักษ์ใหญ่ Ant Group เพิ่งเปิดตัว AI ผู้ช่วยทางการแพทย์เกือบ 100 ตัวผ่านแพลตฟอร์ม Alipay ขณะที่ Tairex สตาร์ทอัพที่เกี่ยวข้องกับมหาวิทยาลัยชิงหวา กำลังทดสอบแพลตฟอร์มโรงพยาบาลเสมือนจริง ซึ่งมี AI แพทย์ครอบคลุมหลายสาขา</p>\n<p>ที่มา: <a href=\"https://www.scmp.com/tech/tech-trends/article/3310178/deepseeks-ai-hospitals-too-fast-too-soon-chinese-medical-researchers-warn?module=top_story&amp;pgtype=section\">South China Morning Post</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Thu, 05/15/2025 - 18:27</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0326be8437eb2aa8a34c5de84210475a414e260af56980bb1585b68433f8ebd4","category":"Thai"}