{"title":"Whoscall เปิดตัวบริการยืนยันเบอร์โทรว่าเป็นของแท้ Verified Business Number ในไทย เริ่มต้น 280 บาท/เดือน","link":"https://www.blognone.com/node/143250","date":1732146230000,"content":"<div><div><div><p>บริษัท โกโกลุก ประเทศไทย จำกัด เจ้าของแอพ Whoscall เปิดตัวบริการ <strong>Whoscall Verified Business Number (VBN)</strong> ให้ภาคธุรกิจมายืนยันตัวตนว่าเป็นเบอร์โทรศัพท์ของแท้ขององค์กร ไม่ใช่เบอร์หลอกลวง</p>\n<p>นายแมนวู จู ประธานเจ้าหน้าที่บริหาร บริษัท โกโกลุก ประเทศไทย บอกว่าผู้ใช้โทรศัพท์กว่า 60% ไม่รับสายเบอร์แปลก ทำให้ธุรกิจพลาดโอกาสในการติดต่อกับลูกค้า แต่ถ้าเบอร์นั้นยืนยันตัวตนผ่านบริการ Verified Business Number จะแสดงชื่อธุรกิจ โลโก้ วัตถุประสงค์ของการโทร และเครื่องหมายว่าตรวจสอบแล้วเพื่อให้ลูกค้ามั่นใจ</p>\n<p>กระบวนการลงทะเบียนเบอร์โทรใน VBN จำเป็นต้องมีหนังสือรับรองบริษัท ใบรับรองการเป็นเจ้าของเบอร์ หรือใบแจ้งหนี้ค่าโทรศัพท์ ตัวอย่างองค์กรในไทยที่ใช้บริการ VBN แล้วคือ Flash Express ที่ต้องการยืนยันตัวตนในการโทรแจ้งลูกค้าก่อนเข้าไปส่งพัสดุ เป็นต้น</p>\n<p>ค่าบริการ Whoscall VBN เริ่มต้นที่ 280 บาทต่อเดือนต่อเลขหมาย ต้องสมัครนานขั้นต่ำ 6 เดือน หากสมัครเป็นรายปี หรือสมัครเบอร์จำนวนมากๆ ก็จะได้ส่วนลดเพิ่มเติมด้วย</p>\n<p>ที่มา - <a href=\"https://whoscall.com/th/number\">Whoscall</a></p>\n<p><img alt=\"No Description\" src=\"https://www.blognone.com/sites/default/files/externals/d9f985877114c4066dfaa51931d6cb1b.jpeg\" /></p>\n</div></div></div><div><div>Topics: </div><div><div><a href=\"/topics/whoscall\">Whoscall</a></div><div><a href=\"/topics/telecom\">Telecom</a></div><div><a href=\"/topics/scam\">Scam</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ed89a9175c70889985a85f59bb09f291fdfce020ee268620dc0206a36444330","category":"Thai"}