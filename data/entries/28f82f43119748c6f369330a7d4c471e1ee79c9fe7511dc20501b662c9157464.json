{"title":"อินโดนีเซียเตรียมออกข้อกำหนด ห้าม Social Media ทำธุรกรรมซื้อขายสินค้าในแพลตฟอร์ม","link":"https://www.blognone.com/node/135969","date":1695862332000,"content":"<div><div><div><p>Zulkifli Hasan รัฐมนตรีกระทรวงการค้าของอินโดนีเซียเปิดเผยว่า หน่วยงานกำลังหารือเพื่อเพิ่มข้อกำหนดควบคุมอีคอมเมิร์ซในประเทศ โดยห้ามมีการทำธุรกรรมซื้อขายผ่านแพลตฟอร์มโซเชียลมีเดีย ซึ่งโซเชียลมีเดียจะทำได้เฉพาะการโฆษณาประชาสัมพันธ์ แต่ห้ามมีธุรกรรมเกิดขึ้นในนั้น</p>\n<p>เขาให้เหตุผลว่าโซเชียลมีเดียมีข้อมูลส่วนตัวของผู้ใช้งาน จึงต้องการให้แยกส่วนกับอีคอมเมิร์ซ เพื่อป้องกันไม่ให้อัลกอริทึมนำข้อมูลมาใช้ในทางธุรกิจสำหรับการซื้อขายสินค้า</p>\n<p>นักวิเคราะห์ให้ความเห็นว่าประกาศดังกล่าวออกมาก็เพื่อควบคุม TikTok ซึ่งตอนนี้รุกมาขยายบริการอีคอมเมิร์ซในประเทศ โดยอินโดนีเซียเป็นหนึ่งในประเทศสำคัญที่บริษัทเคย<a href=\"https://www.blognone.com/node/134405\">ประกาศ</a>ก่อนหน้านี้</p>\n<p>ตัวแทนของ TikTok ให้ความเห็นต่อท่าทีดังกล่าว ว่าโซเชียลคอมเมิร์ซเกิดมาเพื่อแก้ปัญหาของผู้ค้ารายย่อยในท้องถิ่น เพื่อจับคู่กับครีเอเตอร์ในท้องถิ่นสร้างยอดขายออนไลน์ที่มากขึ้น จึงหวังว่าข้อกำหนดใหม่นี้จะประเมินผลกระทบที่เกิดขึ้นกับผู้ขายและครีเอเตอร์หลายล้านคนบน TikTok Shop</p>\n<p>ที่มา: <a href=\"https://www.cnbc.com/2023/09/27/indonesia-to-ban-purchases-on-social-media-platforms-like-tiktok.html\">CNBC</a> ภาพ <a href=\"https://www.kemendag.go.id/berita/foto/wawancara-mendag-dengan-cnn-indonesia\">Ministry of Trade Indonesia</a></p>\n<p><img alt=\"No Description\" src=\"https://www.blognone.com/sites/default/files/externals/e74d4967bfb5ff3c63b551c30e3eeaeb.jpg\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/social-commerce\">Social Commerce</a></div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28f82f43119748c6f369330a7d4c471e1ee79c9fe7511dc20501b662c9157464","category":"Thai"}