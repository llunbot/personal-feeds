{"title":"เปิดตัว Surface Laptop Studio โน้ตบุ๊กโปร พับจอเป็นแท็บเล็ตได้ มาแทน Surface Book","link":"https://www.blognone.com/node/124891","date":1632359284000,"content":"<div><div><div><p>สินค้าใหม่จริงๆ ของงานเปิดตัว Surface เมื่อคืนนี้คือ โน้ตบุ๊กระดับโปร Surface Laptop Studio ซึ่งเป็นสินค้าที่จะมาแทนตระกูล Surface Book ตามที่ลือกัน</p>\n<p>เดิมที Surface Book เป็นโน้ตบุ๊กกลุ่มโปรที่ \"ถอด\" จอเป็นแท็บเล็ตได้ (ชิ้นส่วนสำคัญอยู่ในซีกจอด้านบน) แต่ Surface Laptop Studio เป็นโน้ตบุ๊กที่ \"พับ\" จอมาด้านหน้าเพื่อเป็นแท็บเล็ตได้ (คีย์บอร์ดยังติดอยู่เหมือนเดิม แต่โดนจอพับมาทับแทน) ดีไซน์คล้าย <a href=\"https://www.blognone.com/node/120512\">HP Elite Folio ที่เปิดตัวเมื่อต้นปี</a></p>\n<p>Surface Laptop Studio แบ่งการทำงานเป็น 3 โหมดคือ</p>\n<ul>\n<li>Laptop Mode เป็นโน้ตบุ๊กปกติ</li>\n<li>Stage Mode ยกหน้าจอดันมาด้านหน้าบังคีย์บอร์ด ใช้ดูหนัง เล่นเกม พรีเซนต์งาน</li>\n<li>Studio Mode วางหน้าจอทับบนคีย์บอร์ด เอาไว้เขียน วาด ออกแบบ</li>\n</ul>\n<p><img src=\"https://www.blognone.com/sites/default/files/externals/027e8e1758fe208c8c6164086c8dfd58.jpg\" /></p>\n<p><img src=\"https://www.blognone.com/sites/default/files/externals/2bf3bbe842db1f4d1bcf7d6fd59dfe2c.jpg\" /></p>\n<p><img src=\"https://www.blognone.com/sites/default/files/externals/2a5d179e6aafef85b738175c5b2ccb84.jpg\" /></p>\n<p><img src=\"https://www.blognone.com/sites/default/files/externals/d5a2ffcfd4dce6637acca87c051156b5.jpg\" /></p>\n<p>Surface Laptop Studio สามารถใช้ร่วมกับปากกา Surface Slim Pen 2 มีช่องเก็บปากกาใต้คีย์บอร์ด แปะติดกันด้วยแม่เหล็ก และชาร์จปากกาตอนแปะติดได้</p>\n<p><img src=\"https://www.blognone.com/sites/default/files/externals/b4765271840528ce1df39cbe524dbc3d.jpg\" /></p>\n<p>สเปกของ Surface Laptop Studio เน้นพลังแรงสูงสำหรับผู้ใช้กลุ่มโปร ซีพียูเป็น 11th Gen แบบ 35 วัตต์ และจีพียูใส่ RTX 3050 Ti ได้</p>\n<ul>\n<li>หน้าจอ 14.4\" PixelSense Flow อัตรารีเฟรช 120Hz (เหมือน Surface Pro 8)</li>\n<li><a href=\"https://www.blognone.com/node/120536\">ซีพียู Intel 11th Gen Core H35 (35 วัตต์)</a> มีสองรุ่นคือ i5-11300H และ 11370H</li>\n<li>จีพียู Iris Xe (รุ่น Core i5) หรือ GeForce RTX 3050 Ti (i7) ในกรณีรุ่นตลาดองค์กร สามารถใส่ได้ถึง <a href=\"https://www.blognone.com/node/124168\">NVIDIA RTX A2000</a> (Quadro เดิม)</li>\n<li>แรม 16GB/32GB LPDDR4x</li>\n<li>SSD ถอดเปลี่ยนเองได้ ขนาด 256GB, 512GB, 1TB, 2TB</li>\n<li>พอร์ต USBx2 รองรับ Thunderbolt 4</li>\n<li>ทัชแพด Precision Haptic ตัวแรกของไมโครซอฟท์</li>\n</ul>\n<p>ราคาเริ่มต้นที่ 1,599 ดอลลาร์ (Core i5, 16GB, 256GB) ไปจนถึง 3,099 ดอลลาร์ (Core i7, 32GB, 2TB, RTX)</p>\n<p><img src=\"https://www.blognone.com/sites/default/files/externals/839b459b4e31b193aa07bf75a4702e05.png\" /></p>\n<p>ที่มา - <a href=\"https://news.microsoft.com/wp-content/uploads/prod/sites/617/2021/09/Surface-Laptop-Studio-Fact-Sheet.pdf\">Microsoft (PDF)</a></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/surface-laptop\">Surface Laptop</a></div><div><a href=\"/topics/microsoft\">Microsoft</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7ed02a5ad01d76e622128249773a1ec20b4f61cbe40bf4bbe6408c616f10f1e","category":"Thai"}