{"title":"นักวิจัยความปลอดภัยชี้ ฟีเจอร์ Recall ของ Windows 11 เก็บข้อมูล Plaintext ลง SQLite เสี่ยงรั่วไหล","link":"https://www.blognone.com/node/140153","date":1717557553000,"content":"<div><div><div><p>Kevin Beaumont นักวิจัยด้านความปลอดภัย มีโอกาสลองเล่น<a href=\"https://www.blognone.com/node/139862\">ฟีเจอร์ Recall ของ Windows 11</a> ที่เปิดตัวใน<a href=\"https://www.blognone.com/node/139853\">งาน Copilot+ PC</a> และพบว่ามีความเสี่ยงที่จะทำให้ข้อมูลส่วนบุคคลรั่วไหล หรือถูกขโมยข้อมูลได้</p>\n<p>หลักการทำงานของ Recall คือบันทึกภาพหน้าจอเป็นระยะๆ แล้วใช้ OCR อ่านหน้าจอว่ามีข้อความอะไรบ้าง (ถ้าเป็นภาพก็จะใช้โมเดลจาก Azure AI อ่านภาพเพื่อดูว่าเป็นภาพอะไร ประมวลผลในเครื่อง) ข้อความเหล่านี้จะถูกเก็บลงฐานข้อมูล SQLite ในเครื่องเพื่อให้มาคุ้ยหาภายหลังได้ง่าย</p>\n<p><img src=\"https://www.blognone.com/sites/default/files/externals/6b10e7a6a66f77b52d88509ce52dde05.jpeg\" /></p>\n<p>ไฟล์ที่เก็บใน SQLite เป็นไฟล์ข้อความ plaintext ที่ไม่ถูกเข้ารหัส ถึงแม้ข้อมูลในไดรฟ์ถูกเข้ารหัสไว้ตามมาตรฐานของวินโดวส์ (เป็นการเข้ารหัสเฉพาะข้อมูลที่เก็บคือ encrypted at rest) แต่ตอนนำมารันก็ต้องถอดรหัสข้อมูลอยู่ดี จึงมีโอกาสที่ผู้ใช้คนอื่นบนเครื่องเดียวกันจะเข้ามาดึงไฟล์ SQLite จากในโฟลเดอร์ส่วนตัวของผู้ใช้ได้ สิ่งที่ป้องกันไว้มีเพียงระบบ UAC ของตัววินโดวส์เท่านั้น (หากมีสิทธิแอดมินเครื่องก็ข้ามได้สบาย)</p>\n<blockquote><p>Microsoft told media outlets a hacker cannot exfiltrate Copilot+ Recall activity remotely.Reality: how do you think hackers will exfiltrate this plain text database of everything the user has ever viewed on their PC? Very easily, I have it automated.HT detective <a href=\"https://t.co/Njv2C9myxQ\">pic.twitter.com/Njv2C9myxQ</a></p>\n<p>— Kevin Beaumont (@GossiTheDog) <a href=\"https://twitter.com/GossiTheDog/status/1796218726808748367?ref_src=twsrc%5Etfw\">May 30, 2024</a></p></blockquote>\n<p>เว็บไซต์ Ars Technica มีโอกาสทดสอบ Recall ของจริงบนเครื่อง Windows Dev Kit 2023 และพบว่าเป็นจริงตามที่ Beaumont กล่าวไว้ นอกจากการเข้าถึงโดยผู้ใช้คนอื่นบนเครื่องเดียวกัน ยังมีโอกาสที่พีซีจะติดไวรัสหรือมัลแวร์ขโมยข้อมูล แล้วดูดไฟล์ฐานข้อมูล SQLite ออกมาได้เช่นกัน</p>\n<p>ประเด็นที่ Beaumont และ  Ars Technica เป็นห่วงคือ Recall จะบันทึกหน้าจอไว้เรื่อยๆ จึงมีโอกาสเก็บข้อมูลอ่อนไหวบางอย่าง (เช่น รหัสผ่าน) บนจอโดยไม่ตั้งใจ ถึงแม้ไมโครซอฟท์มีมาตรการป้องกันอยู่พอสมควร เช่น เรียนรู้ว่าตรงไหนเป็นช่องรหัสผ่าน รวมถึงสามารถสั่ง exclude แอพที่ไม่ต้องการได้ แต่ก็คงกันไม่ได้ทั้งหมด (เช่น รหัสผ่านที่ส่งมาในข้อความแชท) แถมตอนนี้มีนักพัฒนาเขียนสคริปต์ดูดข้อมูลได้แล้ว (ใช้ชื่อว่า TotalRecall) ยิ่งทำให้เกิดโอกาสข้อมูลรั่วไหลมากยิ่งขึ้น</p>\n<blockquote><p>Will release TotalRecall in a few days. Loads to play with and to work on.Thank you <a href=\"https://twitter.com/GossiTheDog?ref_src=twsrc%5Etfw\">@GossiTheDog</a> for the inspiration!<a href=\"https://twitter.com/hashtag/WindowsRecall?src=hash&amp;ref_src=twsrc%5Etfw\">#WindowsRecall</a> <a href=\"https://twitter.com/hashtag/CyberSecurity?src=hash&amp;ref_src=twsrc%5Etfw\">#CyberSecurity</a> <a href=\"https://twitter.com/hashtag/Microsoft?src=hash&amp;ref_src=twsrc%5Etfw\">#Microsoft</a> <a href=\"https://twitter.com/hashtag/TotalRecall?src=hash&amp;ref_src=twsrc%5Etfw\">#TotalRecall</a> <a href=\"https://t.co/vm3qxienV1\">pic.twitter.com/vm3qxienV1</a></p>\n<p>— Alex (@xaitax) <a href=\"https://twitter.com/xaitax/status/1797349055917416457?ref_src=twsrc%5Etfw\">June 2, 2024</a></p></blockquote>\n<p>หลังไมโครซอฟท์เปิดตัว Recall ก็มีข่าวว่า <a href=\"https://www.blognone.com/node/139901\">หน่วยงานคุ้มครองข้อมูลของสหราชอาณาจักร (ICO) แสดงความเป็นห่วงเรื่องข้อมูลส่วนตัวรั่วไหล และขอให้ไมโครซอฟท์ชี้แจงในเรื่องนี้ด้วย</a></p>\n<p>ที่มา - <a href=\"https://doublepulsar.com/recall-stealing-everything-youve-ever-typed-or-viewed-on-your-own-windows-pc-is-now-possible-da3e12e9465e\">Kevin Beaumont</a>, <a href=\"https://arstechnica.com/ai/2024/06/windows-recall-demands-an-extraordinary-level-of-trust-that-microsoft-hasnt-earned/\">Ars Technica</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/privacy\">Privacy</a></div><div><a href=\"/topics/data-breach\">Data Breach</a></div><div><a href=\"/topics/security\">Security</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c012b9107fe6c0480939b50134a863fbbb5a026a248e429878d884f8955a2619","category":"Thai"}