{"title":"ยอดขาย Cyberpunk 2077 แตะ 30 ล้านชุด, Phantom Liberty 8 ล้านชุด, The Witcher 4 เข้าสถานะโปรดักชัน","link":"https://www.blognone.com/node/143363","date":1732759129000,"content":"<div><div><div><p>CD Projekt เปิดเผยว่ายอดขายรวมของเกม Cyberpunk 2077 ทะลุ 30 ล้านชุดเรียบร้อยแล้ว <a href=\"https://www.blognone.com/node/136106\">เพิ่มขึ้นจาก 25 ล้านชุดเมื่อเดือนตุลาคม 2023</a> โดยภาคเสริม Phantom Liberty ขายได้ 8 ล่านชุด <a href=\"https://www.blognone.com/node/137509\">เพิ่มขึ้นจาก 5 ล้านชุดในเดือนมกราคม 2024</a></p>\n<p>Cyberpunk 2077 ยังมีกำหนด<a href=\"https://www.blognone.com/node/142877\">ออกเวอร์ชันแมคในช่วงต้นปี 2025</a> <a href=\"https://www.blognone.com/node/135993\">บริษัทก็ยืนยันชัดเจนว่ากำลังทำภาค 2 อยู่ (โค้ดเนม Orion)</a> และกำลังมีโครงการแอนิเมชันเรื่องใหม่ร่วมกับ Netflix หลังประสบความสำเร็จกับ<a href=\"https://www.blognone.com/node/128901\">ซีรีส์ Edgerunners</a></p>\n<p>ข่าวคราวโครงการเกมอื่นๆ คือ <a href=\"https://www.blognone.com/node/138970\">Project Polaris หรือ The Witcher 4</a> ตอนนี้สถานะการพัฒนาเข้าสู่โปรดักชันเต็มรูปแบบ มีนักพัฒนาในทีม 400 คน ถือเป็นโครงการเกมหลักของบริษัท ส่วน Project Sirius ภาคแยกของ The Witcher ตอนนี้มีนักพัฒนา 42 คน</p>\n<p>ที่มา - <a href=\"https://www.cdprojekt.com/en/wp-content/uploads-en/2024/11/cd-projekt-group-presentation-q3-2024.pdf\">CD Projekt</a>, <a href=\"https://www.neowin.net/news/cyberpunk-2077-sales-hit-30-million-expansion-at-8-million/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/510e0f0c4a9561f193de53180cbfe76e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ea2358a206fa7b1b6ed620efec4bb71f.jpeg\" /></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/cd-projekt\">CD Projekt</a></div><div><a href=\"/topics/the-witcher\">The Witcher</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"746a33133812a24163bfb70b808f4b1133196be508a42fee29960b0980dbdbdd","category":"Thai"}