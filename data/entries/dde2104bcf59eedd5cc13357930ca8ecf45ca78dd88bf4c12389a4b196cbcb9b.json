{"title":"เผย Netflix กำลังศึกษาแนวทางสร้างรายได้เพิ่มเติม จากธุรกิจเกมบนแพลตฟอร์ม","link":"https://www.blognone.com/node/137516","date":1704500783000,"content":"<div><div><div><p>ที่ผ่านมา Netflix <a href=\"https://www.blognone.com/node/135526\">ได้ให้บริการเกม</a>สำหรับสมาชิกในแพ็คเกจโดยไม่ต้องจ่ายเงินเพิ่ม และเกมก็เล่นได้ฟรีไม่มี In-App เพื่อเป็นการดึงผู้ใช้งานให้อยู่กับแพลตฟอร์มได้ต่อเนื่องมากขึ้น ตลอดจนดึงดูดสมาชิกด้วยเกมในอีกทาง</p>\n<p>อย่างไรก็ตาม The Wall Street Journal อ้างข้อมูลการพูดคุยภายใน ถึงกลยุทธ์ในบริการเกมล่าสุด โดย Netflix ต้องการให้เกมสามารถสร้างรายได้เพิ่มเติมกับบริษัทด้วย โดยมีไอเดียทั้งใส่ In-App เข้ามา, ออกแพ็คเกจเสริมเพื่อเล่นเกมที่เป็นจุดขายของแพลตฟอร์ม ไปจนถึงออกแพ็คเกจราคาถูกแต่เกมมีการแสดงโฆษณา เป็นต้น</p>\n<p>ไอเดียเหล่านี้ยังเป็นช่วงหารือและไม่มีข้อสรุป จึงไม่ได้แปลว่า Netflix มีแผนเพิ่มส่วนดังกล่าวมาในเกม แต่สะท้อนว่า Netflix เอง ก็อยู่ในขั้นที่กำลังพิจารณาว่าจะรักษาสมดุลอย่างไรในธุรกิจเกม ที่ก่อนหน้านี้<a href=\"https://www.blognone.com/node/136252\">มีตัวเลข</a>ว่ามีผู้ใช้งาน Netflix ประมาณ 1% เท่านั้น ที่เล่นเกมบนแพลตฟอร์ม ขณะเดียวกันบริษัทก็เพิ่มเงินลงทุนในการสร้างเกมเฉพาะบนแพลตฟอร์มมากขึ้น ไปจนถึงการสร้างเกมระดับ AAA ที่ใช้เงินระดับหลายร้อยล้านดอลลาร์ในการพัฒนา จึงอาจเกิดคำถามว่าต้องมีรายได้ชดเชยหรือไม่นั่นเอง</p>\n<p>ที่มา: <a href=\"https://www.wsj.com/business/media/netflix-eyes-ways-to-make-money-from-videogames-in-potential-pivot-705bd3b3\">The Wall Street Journal</a></p>\n<p><img src=\"https://www.blognone.com/sites/default/files/externals/71609e1036e1a3f26c991ee840010c3e.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div><div><a href=\"/topics/mobile-games\">Mobile Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dde2104bcf59eedd5cc13357930ca8ecf45ca78dd88bf4c12389a4b196cbcb9b","category":"Thai"}