{"title":"ภาษาไทย! Bard เตรียมรองรับภาษาไทย, รองรับปลั๊กอิน, ส่งข้อความเข้า Workspace","link":"https://www.blognone.com/node/133778","date":1683741039000,"content":"<div><div><div><p>กูเกิลประกาศฟีเจอร์ชุดใหม่ของแชตบอต Bard โดยหลักจากนี้ผู้ใช้ไม่ต้องขอใช้งานล่วงหน้าแล้ว แต่สามารถสมัครใช้งานได้ทันที โดยส่วนสำคัญคือการรองรับภาษาเพิ่มเติม เริ่มจากภาษาญี่ปุ่นและภาษาเกาหลี นอกจากนี้ยังมีอีกกว่า 40 ภาษารวมถึงภาษาไทยจะเปิดให้บริการเพิ่มเติมเร็วๆ นี้</p>\n<p>ฟีเจอร์ใหญ่ในการอัพเดตครั้งนี้คือการรองรับปลั๊กอิน ทำให้สามารถทำงานร่วมกับบริการอื่นๆ ได้ เช่น <a href=\"https://www.blognone.com/node/133111\">สร้างภาพจาก Adobe Firefly</a>  หรือค้นหาข้อมูลจาก Google Search และแสดงภาพและข้อความในแชตโดยตรง, ใส่ภาพในแชตและใช้ Google Lens เพื่ออธิบายภาพให้ Bard</p>\n<p>นอกจากนี้กูเกิลยังมีอัพเดตย่อยๆ เช่น การปรับปรุงการอ้างอิงโค้ดที่ตอนนี้มักไม่ตรงความจริงนัก, Dark Theme ที่นักพัฒนานิยม, รองรับการส่งโค้ดไปยัง Replit เพิ่มเติมจาก Colab, และฟีเจอร์ Export สำหรับการส่งข้อความจาก Bard ไปยัง Gmail หรือ Docs</p>\n<p>ที่มา - <a href=\"https://blog.google/technology/ai/google-bard-updates-io-2023/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/a9d99af8d4511488aad6105cca9de30c.jpg\" /></p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"454dbad51d5ad8256fbdf1f0e4c33b93fde3e1cb45318db30f0a2cbd5f3f281c","category":"Thai"}