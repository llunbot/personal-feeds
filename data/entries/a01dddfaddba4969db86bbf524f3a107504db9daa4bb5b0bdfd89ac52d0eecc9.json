{"title":"สงคราม ส่งด่วน ขึ้นอันดับ 4 โลก หมวดรายการโทรทัศน์ Non-English บน Netflix สัปดาห์ล่าสุด","link":"https://www.blognone.com/node/146778","date":1749015247000,"content":"<span>สงคราม ส่งด่วน ขึ้นอันดับ 4 โลก หมวดรายการโทรทัศน์ Non-English บน Netflix สัปดาห์ล่าสุด</span>\n\n  <div>\n    <div>Body</div>\n              <div><p>Netflix รายงานอันดับคอนเทนต์ยอดนิยมประจำสัปดาห์ทั่วโลก ของวันที่ 26 พฤษภาคม ถึง 1 มิถุนายน 2025 โดยหมวดรายการโทรทัศน์ที่ไม่ใช่ภาษาอังกฤษ (Non-English) ซีรีส์เรื่อง Mad Unicorn หรือชื่อภาษาไทย สงคราม ส่งด่วน อยู่ในอันดับที่ 4 มีจำนวนการรับชมรวม 11.7 ล้านชั่วโมง คิดเป็นยอดวิว 1.6 ล้านครั้ง จากความยาวคอนเทนต์ 7 ตอน รวม 7 ชั่วโมง 6 นาที ส่วนในประเทศไทย เป็นอันดับที่ 1 ประจำสัปดาห์ ทั้งนี้ซีรีส์เริ่มเผยแพร่เมื่อวันที่ 29 พฤษภาคม ที่ผ่านมา จึงยังไม่เต็มสัปดาห์ของการจัดอันดับนี้</p>\n<p>การรายงานอันดับ Top 10 ของ Netflix แบ่งเป็น 4 หมวด โดยในสัปดาห์ที่ผ่านมา รายการโทรทัศน์ภาษาอังกฤษอันดับ 1 คือ Sirens (18.2 ล้านวิว), รายการโทรทัศน์ไม่ใช่ภาษาอังกฤษอันดับ 1 คือ Secrets We Keep (5.1 ล้านวิว), ภาพยนตร์ภาษาอังกฤษอันดับ 1 คือ Fear Street: Prom Queen (8.5 ล้านวิว) และภาพยนตร์ไม่ใช่ภาษาอังกฤษอันดับ 1 คือ A Widow's Game (15.4 ล้านวิว)</p>\n<p>ก่อนหน้านี้มีคอนเทนต์จากประเทศไทยที่ติดอันดับ Top 10 Netflix ทั่วโลกอย่าง ภาพยนตร์ <a href=\"https://www.blognone.com/node/133481\">Hunger คนหิว เกมกระหาย</a> และ<a href=\"https://www.blognone.com/node/141160\">ซีรีส์ สืบสันดาน</a> (Master of the House) โดยอยู่ในอันดับ 1</p>\n<p>ที่มา: <a href=\"https://www.netflix.com/tudum/articles/top-10-may-26-2025\">Netflix</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 04/06/2025 - 12:34</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a01dddfaddba4969db86bbf524f3a107504db9daa4bb5b0bdfd89ac52d0eecc9","category":"Thai"}