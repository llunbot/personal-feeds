{"title":"Tim Cook เดินทางไปจีน ร่วมการประชุมผู้นำระดับสูง ย้ำว่าจีนเป็นคู่ค้าที่สำคัญในซัพพลายเชน","link":"https://www.blognone.com/node/143333","date":1732619079000,"content":"<div><div><div><p>มีรายงานว่า Tim Cook ซีอีโอแอปเปิล ได้เดินทางไปร่วมการประชุมระดับสูงของนายกรัฐมนตรี หลี่เฉียง ร่วมกับผู้นำบริษัทใหญ่หลายแห่งเมื่อวันจันทร์ที่ผ่านมา โดยเนื้อหาหลักเป็นเรื่องซัพพลายเชนและประเด็นการค้าระหว่างประเทศ</p>\n<p>การเดินทางไปจีนครั้งนี้ของ Cook เป็นครั้งที่สามในปีนี้แล้ว โดย<a href=\"https://www.blognone.com/node/138823\">ครั้งแรก</a>เดินทางไปเปิด Apple Store สาขาใหม่ที่เซี่ยงไฮ้ ในเดือนมีนาคม และ<a href=\"https://www.blognone.com/node/142750\">ล่าสุด</a>ไปพบรัฐมนตรีด้านอุตสาหกรรมและเทคโนโลยีสารสนเทศ ในเดือนตุลาคม</p>\n<p>ท่าทีของ Tim Cook ในช่วงที่ผ่านมาเขาย้ำตลอดว่าจีนเป็นซัพพลายเชนที่สำคัญในการผลิตสินค้าแอปเปิล และบริษัทจะยังลงทุนในจีนต่อเนื่อง ถึงแม้จะมีข่าวออกมาว่าบริษัทเริ่มเพิ่มการ<a href=\"https://www.blognone.com/node/141525\">ผลิตสินค้าในอินเดีย</a>และประเทศอื่นมากขึ้น ซึ่งในการเดินทางไปจีนครั้งนี้ สื่อท้องถิ่นก็รายงานว่า Cook ย้ำว่าจีนเป็นประเทศคู่ค้าที่สำคัญ</p>\n<p>ที่มา: <a href=\"https://www.bloomberg.com/news/articles/2024-11-25/apple-chief-returns-to-china-as-beijing-prepares-to-fete-ceos\">Bloomberg</a></p>\n<p><img src=\"https://www.blognone.com/sites/default/files/externals/e34ef6b56857ee975a6a8f1b7b42626b.png\" /></p>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/apple\">Apple</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22498a77337e878b2b85878a0f1165bfd41d1b15c2910e4a8a00ed2aa0aac436","category":"Thai"}