{"title":"Hey Calendar ถูกอนุมัติขึ้น App Store แล้ว - เพียงเพิ่มปุ่มดูปฏิทิน Apple Events","link":"https://www.blognone.com/node/137600","date":1704936786000,"content":"<div><div><div><p>Hey Calendar แอปแยกจากบริการหลัก Hey แพลตฟอร์มจัดการของ Basecamp ที่ผู้ก่อตั้ง David Heinemeier Hansson ออกมาเปิดศึกกับแอปเปิลอีกครั้ง หลังจากเขาส่ง<a href=\"https://www.blognone.com/node/137526\">แอปเพื่อขึ้น App Store แต่ถูกปฏิเสธ</a> โดยแอปเปิลบอกว่าเพราะแอปไม่สามารถทำอะไรได้เลยเมื่อเปิดขึ้นมา มีแค่หน้าล็อกอินของ Hey ไม่มีปุ่มสมัคร ทำให้ Hansson ตอบโต้ว่าแอปอื่นเช่น Netflix หรือ Google Calendar ก็เป็นแบบนี้ แต่แอปเปิลก็อนุมัติแอป</p>\n<p>ล่าสุด Hey Calendar <a href=\"https://apps.apple.com/th/app/hey-calendar/id6449716061\">ได้รับการอนุมัติขึ้น App Store</a> เป็นที่เรียบร้อยแล้ว ซึ่ง Hansson บอกว่าเขาและทีมงานก็แค่ไปแก้ปัญหาที่แอปเปิลบอกว่าแอปเปิดมา \"ทำอะไรไม่ได้เลย\" ให้ทำอะไรได้บ้าง</p>\n<p>สิ่งที่ Hey Calendar เพิ่มมาคือข้อความว่า หากไม่มีบัญชี Hey คนที่โหลดแอปก็สามารถกดดูปฏิทิน Apple Events หรือประวัติการจัดงานเปิดตัวต่าง ๆ ของแอปเปิลนั่นเอง ก็ถือว่าได้ผลเพราะในที่สุดแอปก็เปิดให้ดาวน์โหลดผ่าน App Store ได้เสียที</p>\n<p>ที่มา: <a href=\"https://9to5mac.com/2024/01/10/hey-calendar-approved-app-store/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/cacdf6aa73ec4297429ef4985d122085.png\" /></p>\n<blockquote><p>You're going to love our \"make it do something\" implementation (and hopefully <a href=\"https://twitter.com/AppStore?ref_src=twsrc%5Etfw\">@appstore</a> will too!). If you don't have a HEY account, you can use the calendar to explore Apple's history. Check this out: <a href=\"https://t.co/j8cXnfOsaf\">pic.twitter.com/j8cXnfOsaf</a></p>\n<p>— DHH (@dhh) <a href=\"https://twitter.com/dhh/status/1744422901808583017?ref_src=twsrc%5Etfw\">January 8, 2024</a></p></blockquote>\n</div></div></div><div><div>Topics: </div><div><div><a href=\"/topics/hey\">Hey</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/basecamp\">Basecamp</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a73bf8c9cf682999711aa477849c0bcf110af20fd70beffc2ec6546cebe2c3b5","category":"Thai"}