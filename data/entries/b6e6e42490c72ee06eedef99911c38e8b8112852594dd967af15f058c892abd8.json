{"title":"Homebrew จะกลับมา? นักพัฒนาอ้างว่าดึงกุญแจซีพียู Nintendo Switch สำเร็จ","link":"https://www.blognone.com/node/125971","date":1637668859000,"content":"<div><div><div><p>ผู้ใช้ GitHub ชื่อบัญชี plutooo ประกาศความสำเร็จในการดึงกุญแจ TSEC ออกจากซีพียู Tegra ใน Nintendo Switch ซึ่งหากเป็นกุญแจจริงก็น่าจะเปิดทางให้เครื่องรุ่นใหม่ๆ ติดตั้ง Homebrew กันได้อีกครั้ง</p>\n<p>plutooo เล่าถึงช่องโหว่ของ Switch ว่าตัวเฟิร์มแวร์ bootloader นั้นมีช่องโหว่จนเปิดทางให้แฮกเกอร์รันโค้ดได้ตามใจชอบ แต่ Nintendo ก็ออกอัพเดต 6.2.0 ในปี 2018 เปลี่ยนเส้นทางการบูต ไปบูตในซีพียู TSEC ที่เป็นซีพียูย่อยอยู่ใน Tegra อีกที โดยซีพียูตัวนี้จะตรวจสอบโค้ดก่อนรัน และสั่งบูตซีพียูหลักอีกครั้งด้วย bootloader ที่ตรวจสอบแล้ว</p>\n<p>กระบวนการแฮกครั้งนี้จึงมุ่งไปที่ตัวซีพียู TSEC ด้วยการปรับความต่างศักย์ไฟที่จ่ายให้ ต่ำลง จนพบว่าที่ 0.72v ซีพียูหลักจะทำงานได้ แต่ตัว TSEC นั้นเริ่มส่งเอาท์พุตเป็นขยะ และเมื่อโจมตีด้วยเทคนิค <a href=\"https://yifan.lu/2019/02/22/attacking-hardware-aes-with-dfa/\">differential fault attack (DFA)</a> ที่เคยใช้โจมตี PS Vita ก็พบว่าสามารถดึงกุญแจออกมาได้</p>\n<p>plutooo ยังไม่ได้แจกกุญแจนี้โดยตรง แต่โพสเพียงค่าแฮช SHA-256 เท่านั้น คาดว่าเพื่อป้องกันโพสถูก GitHub ลบ ทำให้ตอนนี้ยังตรวจสอบได้ยากว่ากุญแจของเขาเป็นของจริงหรือไม่</p>\n<p>ที่มา - <a href=\"https://gist.githubusercontent.com/plutooo/733318dbb57166d203c10d12f6c24e06/raw/15c5b2612ab62998243ce5e7877496466cabb77f/tsec.txt\">GitHub Gist: plutooo</a></p>\n<p><img src=\"https://www.blognone.com/sites/default/files/externals/cda09c6902ac5da6da1d41c412334e06.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6e6e42490c72ee06eedef99911c38e8b8112852594dd967af15f058c892abd8","category":"Thai"}