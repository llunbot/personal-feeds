{"title":"Kubernetes ออกเวอร์ชัน 1.32 - Memory Manager เข้าสถานะ GA","link":"https://www.blognone.com/node/143678","date":1734328647000,"content":"<div><div><div><p>Kubernetes ออกเวอร์ชัน 1.32 ซึ่งเป็นรุ่นสุดท้ายของปี 2024 ตามระบบออกรุ่นปีละ 3 ครั้ง (เมษายน สิงหาคม ธันวาคม) ใช้โค้ดเนมว่า Penelope ตัวละครในนิยายกรีกเรื่อง The Odyssey</p>\n<p>ของใหม่ที่สำคัญใน Kubernetes 1.32 คือ Memory Manager ตัวจัดการหน่วยความจำ เข้าสถานะ General Availability (GA) ตามหลังฟีเจอร์ CPU Manager ที่เปิดให้ใช้งานไปแล้วก่อนหน้านี้ ช่วยให้การจัดการหน่วยความจำของแอพพลิเคชันในคอนเทนเนอร์มีประสิทธิภาพมากขึ้น แอดมินระบบสามารถจองหน่วยความจำสำหรับ pod ได้ตามลำดับชั้นการให้บริการ (QoS)</p>\n<p>CPU Manager ก็ได้ฟีเจอร์ใหม่ strict-cpu-reservation ยังมีสถานะเป็น alpha มีเอาไว้จองซีพียูแบบจริงจัง จองจริงๆ นะ เพื่อให้ระบบป้องกันไม่ให้แอพพลิเคชันอื่นมาใช้งานทรัพยากรซีพียูที่จองเอาไว้</p>\n<p><img alt=\"No Description\" src=\"https://www.blognone.com/sites/default/files/externals/e07b6062f644ba013a78486f8b6e9868.png\" /></p>\n<p>ของใหม่ที่สำคัญอีกอย่างคือ QueueingHint เอาไว้บอกตัวจัดการคิวงาน (scheduler) ว่าควรจัดการคิว pod อย่างไรดี โดยเฉพาะเมื่อจัดคิวไม่สำเร็จแล้วต้องรอ retry ใหม่ <a href=\"https://kubernetes.io/blog/2024/12/12/scheduler-queueinghint/\">รายละเอียด</a></p>\n<p>ที่มา - <a href=\"https://kubernetes.io/blog/2024/12/11/kubernetes-v1-32-release/\">Kubernetes</a>, <a href=\"https://kubernetes.io/blog/2024/12/13/memory-manager-goes-ga/\">Kubernetes</a></p>\n<p><img alt=\"No Description\" src=\"https://www.blognone.com/sites/default/files/externals/16fb91af302329ced4cb5dfd24c40dd7.png\" /></p>\n</div></div></div><div><div>Topics: </div><div><div><a href=\"/topics/kubernetes\">Kubernetes</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e779516d3c9b8e2b21eb9defd912093710a0ecee0fd42139eb55a221a371ed9","category":"Thai"}