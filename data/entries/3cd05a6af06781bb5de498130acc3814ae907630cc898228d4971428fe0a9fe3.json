{"title":"บริษัทแม่ Foodpanda บอกยังไม่มีความคิดขายกิจการในภูมิภาคเอเชียตะวันออกเฉียงใต้","link":"https://www.blognone.com/node/138237","date":1708068141000,"content":"<div><div><div><p>Delivery Hero บริษัทให้บริการส่งอาหารจากเยอรมนี รายงานผลประกอบการประจำไตรมาสที่ผ่านมา โดยมีประเด็นน่าสนใจคือซีอีโอ Niklas Ostberg ได้พูดถึงประเด็นที่ก่อนหน้านี้บริษัทบอก<a href=\"https://www.blognone.com/node/135849\">กำลังพิจารณา</a>ขายกิจการ Foodpanda ส่วนภูมิภาคเอเชียตะวันออกเฉียงใต้</p>\n<p>Ostberg บอกว่าเขายังมีความสุขดีที่เป็นเจ้าของ Foodpanda ในภูมิภาคนี้ต่อไป ตัวธุรกิจก็เริ่มมีกำไรแล้ว ทำให้ไม่ฉุดความสามารถการทำกำไรในภาพรวมของบริษัทแม่ Delivery Hero ซึ่งเป็นเรื่องที่ดี</p>\n<p>เขายังบอกว่า Foodpanda ยังเป็นส่วนธุรกิจที่มีการเติบโตสูง และมีโอกาสเติบโตได้อีกมาก ซึ่งทำให้การใครต้องการซื้อกิจการไป ก็ต้องให้มูลค่าที่สูงกว่าที่บริษัทประเมินว่าจะสามารถหาได้ในอนาคต ซึ่งในตอนนี้ทุกอย่างยังดีสำหรับผู้ถือหุ้น Delivery Hero อยู่</p>\n<p>ที่มา: <a href=\"https://www.cnbc.com/2024/02/14/delivery-hero-happy-to-keep-asia-unit-foodpanda-forever-ceo-says.html\">CNBC</a></p>\n<p><em>ข้อมูลเปิดเผย: LINE MAN Wongnai เป็นบริษัทแม่ของ Blognone</em></p>\n<p><img src=\"https://www.blognone.com/sites/default/files/externals/7b1956ead4fa3ac7cf6f9a757e846ca1.jpg\" /></p>\n</div></div></div><div><div>Topics: </div><div><div><a href=\"/topics/foodpanda\">Foodpanda</a></div><div><a href=\"/topics/delivery-hero\">Delivery Hero</a></div><div><a href=\"/topics/delivery\">Delivery</a></div><div><a href=\"/topics/southeast-asia\">Southeast Asia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cd05a6af06781bb5de498130acc3814ae907630cc898228d4971428fe0a9fe3","category":"Thai"}