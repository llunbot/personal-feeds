{"title":"Nio ประกาศความร่วมมือกับ CATL ขยายสถานีสลับแบตเตอรี่รถยนต์ไฟฟ้า ครอบคลุมทั่วจีน","link":"https://www.blognone.com/node/145339","date":1742340759000,"content":"<div><div><div><p>Nio บริษัทรถยนต์ไฟฟ้าจากจีน ประกาศความร่วมมือกับ CATL บริษัทผู้ผลิตแบตเตอรี่รถยนต์ไฟฟ้ารายใหญ่ของโลก เพื่อขยายสถานีเปลี่ยนแบตเตอรี่รถยนต์ไฟฟ้า ทำให้รถยนต์ไฟฟ้าสามารถเข้ามาที่ศูนย์บริการและสลับแบตเตอรี่ได้อย่างรวดเร็ว ไม่ต้องรอชาร์จไฟฟ้า</p>\n<p>บนความร่วมมือนี้ CATL จะซื้อหุ้นของ Nio เป็นมูลค่า 2,500 ล้านหยวน ส่วน Nio จะนำเทคโนโลยีสลับแบตเตอรี่ Choco-swap ของ CATL มาใช้กับโมเดลที่ออกในอนาคตภายใต้แบรนด์ Firefly นอกจากนี้ทั้งสองบริษัทยังตกลงร่วมมือวิจัยพัฒนาแบตเตอรี่ที่มีอายุยาวนานมากขึ้น เพื่อลดต้นทุนสำหรับลูกค้า เป้าคือให้แบตเตอรี่รถยนต์ไฟฟ้ามีอายุใช้งานเฉลี่ย 15 ปี</p>\n<p>Nio มีสถานีบริการชาร์จไฟฟ้า 3,172 แห่งในจีน ซึ่งจะปรับมารองรับบริการสลับแบตเตอรี่ ส่วน CATL มีแผนขยายสถานีสลับแบตเตอรี่ 1,000 แห่งภายในปีนี้</p>\n<p>การสลับแบตเตอรี่รถยนต์ไฟฟ้าเป็นหนึ่งในแนวทางที่ทำให้ผู้ใช้รถยนต์ไฟฟ้าไม่ต้องรอการชาร์จไฟเป็นเวลานาน เมื่อวานนี้ <a href=\"https://www.blognone.com/node/145309\">BYD ก็เปิดตัวเทคโนโลยีชาร์จเร็วระดับ 1 เมกะวัตต์</a> ที่สามารถชาร์จไฟเพียง 5 นาที รองรับการเดินทาง 400 กิโลเมตร</p>\n<p>ที่มา: <a href=\"https://www.scmp.com/business/china-business/article/3302857/chinese-ev-maker-nio-and-battery-king-catl-join-forces-swapping-stations-technology\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/b768700d816f2889900dbfc81896590a.jpg\" /></p>\n</div></div></div><div><div>Topics: </div><div><div><a href=\"/topics/nio\">Nio</a></div><div><a href=\"/topics/catl\">CATL</a></div><div><a href=\"/topics/electric-car\">Electric Car</a></div><div><a href=\"/topics/electric-vehicles\">Electric Vehicles</a></div><div><a href=\"/topics/battery\">Battery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9704201ddef629f87f06c294d9d69a7e3afb6504076c7ce13477f26ca1b49003","category":"Thai"}