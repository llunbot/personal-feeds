{"title":"Z Holdings บริษัทเจ้าของ LINE รายงานผลประกอบการไตรมาส รายได้รวมโต 36%","link":"https://www.blognone.com/node/124046","date":1628004686000,"content":"<div><div><div><p>Z Holdings บริษัทโฮลดิ้งเจ้าของ Yahoo! Japan และ LINE Corporation รายงานผลประกอบการประจำไตรมาสที่ 1 ตามปีการเงินบริษัท 2021 สิ้นสุด 30 มิถุนายน 2021 รายได้รวมทั้งกลุ่มเพิ่มขึ้น 36% จากปีก่อนเป็น 3.73 แสนล้านเยน และมีกำไร EBITDA 8.63 หมื่นล้านเยน</p>\n<p>เฉพาะธุรกิจของ LINE ไตรมาสนี้รายได้เพิ่มขึ้น 20.8% เป็น 7.05 หมื่นล้านเยน และมีกำไรจากการดำเนินงาน 7.6 พันล้านเยน</p>\n<p>Z Holdings แบ่งธุรกิจออกเป็น 3 กลุ่ม หลังรวมธุรกิจของ LINE เข้ามา มีดังนี้</p>\n<ul>\n<li>ธุรกิจสื่อ (Media) รายได้รวมโต 96% จากทั้งโฆษณาบน Yahoo! Japan และ LINE</li>\n<li>ธุรกิจการค้า (Commerce) ได้แก่ธุรกิจ Shopping, Reuse และ ASKUL รายได้รวมเพิ่มขึ้น 12%</li>\n<li>ธุรกิจกลยุทธ์ (Strategic) ได้แก่ธุรกิจฟินเทค LINE Pay และ PayPay รายได้รวมโต 35%</li>\n</ul>\n<p>รายงานผลประกอบการนี้ยังพูดถึง LINE ประเทศไทย ว่ามีจำนวนผู้ใช้งาน DAUs 38 ล้านบัญชี และ MAUs 50 ล้านบัญชี</p>\n<p>ที่มา: <a href=\"https://www.z-holdings.co.jp/en/ir/presentations/earnings.html\">Z Holdings</a></p>\n<p><img src=\"https://www.blognone.com/sites/default/files/externals/f9adc04bab091f1d47050546110ee238.png\" /></p>\n</div></div></div><div><div>Topics: </div><div><div><a href=\"/topics/z-holdings\">Z Holdings</a></div><div><a href=\"/topics/line\">LINE</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7da96d0b87052b5865d1422048957101a4e39fd60d34e0a48d2048db80e9320c","category":"Thai"}