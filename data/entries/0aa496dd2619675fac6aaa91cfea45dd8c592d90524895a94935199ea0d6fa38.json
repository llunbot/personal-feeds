{"title":"Apple ประกาศว่า Mac mini M4 เป็นสินค้า Mac ตัวแรกที่เป็น Carbon Neutral","link":"https://www.blognone.com/node/142837","date":1730219376000,"content":"<div><div><div><p>อีกหนึ่งไฮไลท์ของ Mac mini ชิป M4 ที่เพิ่งเปิดตัว ซึ่งมีขนาดเล็กลงมาก และด้วยความเล็กนี้เองทำให้แอปเปิลประกาศว่าเป็นสินค้า Mac รุ่นแรกที่มีความเป็นกลางทางคาร์บอน (Carbon Neutral) รองรับเป้าหมาย Apple 2030 ที่แอปเปิลต้องการให้ทุกกิจกรรมและสินค้าเป็นกลางทางคาร์บอน</p>\n<p>แอปเปิลบอกว่า Mac mini รุ่นใหม่ ผลิตด้วยวัสดุรีไซเคิลมากกว่า 50% โดยตัวเครื่องเป็น อะลูมิเนียมรีไซเคิล 100%, แผงวงจรเคลือบทองคำรีไซเคิล 100%, Rare earth รีไซเคิล 100% ใช้การขนส่งทางทะเลเพื่อลดคาร์บอน แพ็คเกจเยื่อไม้ทั้งหมดไม่มีพลาสติก ทำให้คาร์บอนฟุตพริ้นต์ลดลงมากกว่า 80% โดยส่วนที่เหลือใช้การซื้อคาร์บอนเครดิตชดเชย</p>\n<p>แอปเปิลมีสินค้าที่เป็นกลางทางคาร์บอนอยู่แล้วก่อนหน้านี้คือตระกูล Apple Watch ซึ่งเริ่มมาตั้งแต่รุ่นที่ออกในปี 2023 (<a href=\"https://www.blognone.com/node/135704\">Apple Watch Series 9, Apple Watch Ultra 2</a>)</p>\n<p>ที่มา: <a href=\"https://www.apple.com/newsroom/2024/10/apples-new-mac-mini-is-more-mighty-more-mini-and-built-for-apple-intelligence/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/ba922c6428fb39b45932d86f39f7e8a3.jpg\" /></p>\n</div></div></div><div><div>Topics: </div><div><div><a href=\"/topics/mac-mini\">Mac Mini</a></div><div><a href=\"/topics/mac\">Mac</a></div><div><a href=\"/topics/apple\">Apple</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0aa496dd2619675fac6aaa91cfea45dd8c592d90524895a94935199ea0d6fa38","category":"Thai"}