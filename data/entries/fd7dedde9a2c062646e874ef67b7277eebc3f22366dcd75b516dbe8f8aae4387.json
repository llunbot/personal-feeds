{"title":"Steam ออกอัพเดตปรับปรุง UX/UI ขนานใหญ่ใน In-Game Overlay","link":"https://www.blognone.com/node/134372","date":1686810837000,"content":"<div><div><div><p>เหมือนว่า <strong>Steam</strong> จะห่างหายไปนานจากการอัพเดตให้กับตัวไคลเอนต์ของฝั่งเดสก์ท็อป ในวันนี้ทาง Valve ก็ได้ปล่อยอัพเดตตัวใหม่ของ Steam ซึ่งปรับปรุงหลาย ๆ อย่างไม่ว่าเป็น Fonts, Menu, Notification และ in-game overlay ที่ออกแบบใหม่</p>\n<p>Valve บอกว่า Steam เวอร์ชันใหม่นี้ได้รับการสร้างด้วยเฟรมเวิร์คใหม่ทั้งหมด เพื่อช่วยให้ออกส่งฟีเจอร์ ใหม่ ๆ ได้พร้อมกันในทุกแพลตฟอร์มของ Steam นั่นหมายความว่า ฟีเจอร์ใหม่ ๆ ที่เราเห็นกันใน Steam แบบเดสก์ท็อปนั้นจะมีใน <strong>Steam Deck</strong> ด้วย</p>\n<p><img alt=\"No Description\" src=\"https://www.blognone.com/sites/default/files/externals/3f0202a06597eb32f24549a61a1f4437.png\" /><img alt=\"No Description\" src=\"https://www.blognone.com/sites/default/files/externals/bc2f76cc7ccfe0ab1d335dce2cb3af88.png\" /></p>\n<p>สำหรับ in-game overlay แบบใหม่ Valve เรียกว่า <strong>overhauled in-game overlay</strong> ที่จะปรับปรุงหน้าตาใหม่ทั้งหมด โดยมี Toolbar อเนกประสงค์ที่ทำให้ผู้ใช้เข้าถึงเครื่องมือที่มีอยู่ในพีซีเช่น การเปิด YouTtube หาทางไปต่อ, เปิด Note เปิดดู To do list ว่าจะทำอะไรในเกมวันนี้ และดูข้อมูลของเกมโดยรวม เป็นต้น และยังสามารถ pin สิ่งต่าง ๆ ให้ขึ้นขึ้นค้างไว้ ระหว่างที่เราเล่นเกมอยู่ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/310fce4fd87870e8505775a00d56f850.png\" /></p>\n<p>Valve ได้ปรับปรุง UI ของ <strong>Notification</strong> ใหม่ โดยแสดงแค่การแจ้งเตือนล่าสุดแบบเป็นจำนวนเท่านั้น ซึ่งผู้ใช้จะต้องคลิกเข้าไปเพื่อดูรายละเอียดเต็ม ๆ เองอีกที</p>\n<p>Valve ได้บอกอีกว่า ในการอัพเดตครั้งนี้จะทำให้ประสบการณ์การใช้งานของ Steam ใน Mac และ Linux ลื่นไหลขึ้น ผ่านการเปิด <strong>Hardware Acceleration</strong></p>\n<p>ที่มา - <a href=\"https://www.engadget.com/steam-overhauls-notifications-ui-elements-and-the-in-game-overlay-000839366.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/steam-deck\">Steam Deck</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd7dedde9a2c062646e874ef67b7277eebc3f22366dcd75b516dbe8f8aae4387","category":"Thai"}