{"title":"ไมโครซอฟท์หยุดซัพพอร์ตแอพ Remote Desktop บน Windows ให้ย้ายไปใช้แอพใหม่ Windows App","link":"https://www.blognone.com/node/145194","date":1741679177000,"content":"<div><div><div><p>ไมโครซอฟท์ประกาศหยุดซัพพอร์ตแอพ Remote Desktop for Windows ตัวเก่าที่เป็นแอพบน Microsoft Store ในวันที่ 27 พฤษภาคม 2025 เพื่อมาใช้<a href=\"https://www.blognone.com/node/141294\">แอพตัวใหม่ Windows App</a> สำหรับใช้เดสก์ท็อปที่รันบนคลาวด์</p>\n<p>ก่อนหน้านี้ไมโครซอฟท์เพิ่งมีดราม่า [เปลี่ยนชื่อแอพ Remote Desktop for iOS/macOS เป็น Windows App]<br />\n(https://www.blognone.com/node/141794) (แอพตัวเดิมเปลี่ยนชื่อเปลี่ยนร่าง)​ ทำให้ผู้ใช้สับสน แต่กรณีของแพลตฟอร์ม Windows นั้นเป็นแอพคนละตัวกันเลย ตัวใหม่มาแล้ว ตัวเก่าเลิกใช้งาน</p>\n<p>หลังวันที่ 27 พฤษภาคม ไมโครซอฟท์จะถอดแอพ Remote Desktop ตัวเก่าออกจาก Microsoft Store และบล็อคการเชื่อมต่อเดสก์ท็อปบนคลาวด์ ส่วนคนที่ใช้แอพ Remote Desktop สำหรับการรีโมทพีซีข้ามเครื่อง ให้ย้ายไปใช้ฟีเจอร์​ Remote Desktop Connection ของ Windows แทน</p>\n<p>ที่มา - <a href=\"https://techcommunity.microsoft.com/blog/windows-itpro-blog/windows-app-to-replace-remote-desktop-app-for-windows/4390893\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/c2e68e5b76adc68c1a214ead46d3f17c.jpeg\" /></p>\n</div></div></div><div><div>Topics: </div><div><div><a href=\"/topics/windows-app\">Windows App</a></div><div><a href=\"/topics/microsoft\">Microsoft</a></div><div><a href=\"/topics/remote-desktop\">Remote Desktop</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff8aad2427afdaacf8d15aada252572ecebf3707e7b4e78d14cdcfe47fdecc67","category":"Thai"}