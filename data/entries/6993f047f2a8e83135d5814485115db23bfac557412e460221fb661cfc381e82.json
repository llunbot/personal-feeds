{"title":"App Store ลบแอปในกลุ่มประเทศ EU ที่ไม่ได้ใส่ข้อมูล Trader Status ตามกฎหมาย DSA","link":"https://www.blognone.com/node/144780","date":1739948594000,"content":"<div><div><div><p>แอปเปิล<a href=\"https://developer.apple.com/news/?id=6agg0lja\">แจ้งนักพัฒนาแอป</a>ที่มีแอปเผยแพร่ใน App Store ของประเทศกลุ่มสหภาพยุโรป ว่าแอปที่ไม่ได้ระบุสถานะผู้ค้า (Trader Status) ได้ถูกนำออกจาก App Store ของกลุ่มประเทศดังกล่าว มีผลทันที จนกว่านักพัฒนาจะเพิ่มข้อมูลสถานะผู้ค้าในภูมิภาคยุโรปผ่านระบบ App Store Connect ให้แอปเปิลตรวจสอบอีกครั้ง</p>\n<p>แอปเปิลบอกว่าการนำแอปออกนี้เป็นไปตามกฎหมายดิจิทัล DSA ของสหภาพยุโรป ซึ่งได้แจ้งนักพัฒนาไปแล้วก่อนหน้านี้ กำหนดให้แอปที่อยู่บนสโตร์ต้องมีข้อมูลผู้เผยแพร่ที่เป็นผู้ค้า (มีรายได้) ซึ่งรวมทั้งที่อยู่ เบอร์โทรศัพท์ หากผู้ใช้แอปต้องการติดต่อสอบถามเพิ่มเติม แนวทางนี้อาจส่งผลกระทบกับนักพัฒนารายเล็กหรือนักพัฒนาอิสระ ที่มักลงช่องทางติดต่อเพียงอีเมลและเว็บไซต์ ซึ่งไม่ครบตามเงื่อนไขของ DSA</p>\n<p>Appfigures ประเมินว่ามีแอปที่ถูกนำออกไปจาก App Store จากเหตุการณ์นี้ประมาณ 135,000 แอป</p>\n<p>ที่มา: <a href=\"https://techcrunch.com/2025/02/18/apple-purges-apps-without-contact-info-from-eu-app-store-as-dsa-deadline-hits/\">TechCrunch</a></p>\n<p><img src=\"https://www.blognone.com/sites/default/files/externals/d59daae034059540b9158af97e68877c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/developer\">Developer</a></div><div><a href=\"/topics/eu\">EU</a></div><div><a href=\"/topics/europe\">Europe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6993f047f2a8e83135d5814485115db23bfac557412e460221fb661cfc381e82","category":"Thai"}