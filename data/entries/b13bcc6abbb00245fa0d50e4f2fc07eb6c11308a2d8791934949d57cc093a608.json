{"title":"Metroid Prime 4: Beyond กลับมาแล้วหลังเปิดตัวมานาน 7 ปี, ประกาศวันวางขายปี 2025","link":"https://www.blognone.com/node/140469","date":1718724147000,"content":"<div><div><div><p><a href=\"https://www.blognone.com/node/93187\">เมื่อปี 2017 นินเทนโดประกาศข่าวว่าจะทำ Metroid Prime 4 ลง Nintendo Switch</a> ในปีเดียวกับที่ Nintendo Switch วางขาย หลังจากนั้นเวลาก็ผ่านมายาวนาน 7 ปี จนเครื่องเกมรุ่นใหม่ใกล้ออกแล้ว เกมก็ยังไม่วางขายสักที ความเคลื่อนไหวครั้งสุดท้ายก่อนหน้านี้<a href=\"https://www.blognone.com/node/107754\">เกิดขึ้นในปี 2019 ที่นินเทนโดประกาศรีเซ็ตกระบวนการพัฒนาใหม่</a> แล้วก็เงียบหายไปเลย</p>\n<p>ในงาน Nintendo Direct ล่าสุดคืนนี้ นินเทนโดเปิดตัวเทรลเลอร์ของ Metroid Prime 4 เรียบร้อย โดยใช้ชื่อเกมใหม่ว่า <strong>Metroid Prime 4: Beyond</strong> ซึ่งยังไม่ชัดเจนว่า Beyond หมายถึงอะไร เกมมีกำหนดออกคร่าวๆ ปี 2025 ก็หวังว่าคงจะไม่มีเลื่อนกันอีกแล้ว</p>\n<p>Metroid Prime เป็นเกมยิงแนว FPS บุคคลที่หนึ่งในจักรวาล Metroid ที่เริ่มต้นจากการเป็นเกม 2D ด้านข้าง โดย Metroid Prime ต้นฉบับ 3 ภาคออกในช่วงปี 2002-2007 ในยุค Gamecube/Wii แล้วก็ทิ้งช่วงมานาน ล่าสุดเมื่อปี 2023 <a href=\"https://www.blognone.com/node/132564\">นินเทนโดเพิ่งนำ Metroid Prime ภาคแรกมารีมาสเตอร์ใหม่ขายบน Switch</a></p>\n<p><img alt=\"No Description\" src=\"https://www.blognone.com/sites/default/files/externals/eaf0c22e4801e7bb23efea63beb10d82.png\" /></p>\n</div></div></div><div><div>Topics: </div><div><div><a href=\"/topics/metroid\">Metroid</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b13bcc6abbb00245fa0d50e4f2fc07eb6c11308a2d8791934949d57cc093a608","category":"Thai"}