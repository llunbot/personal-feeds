{"title":"อินเทลเปิดตัว Lunar Lake, จีพียู Xe 2, NPU 48 TOPS ใกล้เคียงคู่แข่ง, ขายจริงไตรมาส 3","link":"https://www.blognone.com/node/140134","date":1717477174000,"content":"<div><div><div><p>อินเทลเปิดเผยรายละเอียดทางสถาปัตยกรรมของ Lunar Lake ซีพียูโน้ตบุ๊กรุ่นถัดไป โดยยังไม่ประกาศชื่อแบรนด์อย่างเป็นทางการ (คาดกันว่าจะเรียก Core Ultra ซีรีส์ 200) โดยโน้ตบุ๊ก Lunar Lake จะเริ่มวางขายช่วงไตรมาส 3 ของปี 2024</p>\n<p>Lunar Lake เป็นการเปลี่ยนใหญ่นับจาก Meteor Lake (<a href=\"https://www.blognone.com/node/135830\">Core Ultra ซีรีส์ 100</a>) โดยเปลี่ยนทุกชิ้นส่วนย่อย</p>\n<ul>\n<li>ซีพียู: เปลี่ยนสถาปัตยกรรมทั้ง P-core (Lion Cove) และ E-core (Skymont) ประสิทธิภาพต่อพลังงานดีขึ้นสูงสุด 40%</li>\n<li>จีพียู: อัพเกรดมาใช้ Xe 2 ประสิทธิภาพการเล่นเกมดีขึ้น 1.5 เท่า เฉพาะตัวจีพียูมีพลังประมวลผล AI รวม 67 TOPS</li>\n<li>NPU: นับเป็นเวอร์ชัน 4.0 ของอินเทล เพิ่มสมรรถนะขึ้น จากเดิม 15 TOPS เป็น 48 TOPS ขึ้นมาเทียบชั้นคู่แข่ง  <a href=\"https://www.blognone.com/node/136385\">Snapdragon X (45 TOPS)</a> และ <a href=\"https://www.blognone.com/node/140107\">Ryzen AI 300 (50 TOPS)</a> เท่ากับว่าชิปจากทั้งสามค่ายจะมีพลัง NPU พอๆ กันแล้ว</li>\n</ul>\n<p>อินเทลบอกว่ามีสินค้าพีซีจำนวนรวมกว่า 80 รุ่นจากผู้ผลิต 20 แบรนด์ เตรียมวางขายในไตรมาส 3 ของปีนี้</p>\n<p>ที่มา - <a href=\"https://www.intel.com/content/www/us/en/newsroom/resources/computex-2024.html#gs.ac97a6\">Intel</a>, <a href=\"https://www.intel.com/content/www/us/en/newsroom/news/computex-2024-ai-everywhere-power-performance-affordability.html#gs.ac974q\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/d23196ea9c911a6af21c3f499d693f01.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/531039adeb0ac3fc6e07803ca7bb472c.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/lunar-lake\">Lunar Lake</a></div><div><a href=\"/topics/cpu\">CPU</a></div><div><a href=\"/topics/gpu\">GPU</a></div><div><a href=\"/topics/npu\">NPU</a></div><div><a href=\"/topics/processor\">Processor</a></div><div><a href=\"/topics/computex\">Computex</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c52e274e84d2a543acdf0c4f1cdf4c074d05fe74d9766942b3a238d0afaeae9","category":"Thai"}