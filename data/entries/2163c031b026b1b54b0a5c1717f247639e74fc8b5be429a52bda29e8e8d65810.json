{"title":"ราคาหุ้นบริษัทเกี่ยวกับชิปในญี่ปุ่นปรับลงแรง รับข่าว DeepSeek อาจส่งผลต่อการลงทุนด้าน AI ที่ลดลง","link":"https://www.blognone.com/node/144332","date":1737963974000,"content":"<div><div><div><p>กระแสมาแรงของ DeepSeek ดูจะสร้างความกังวลให้กับนักลงทุนบ้างแล้ว โดยวันนี้ราคาหุ้นของบริษัทที่เกี่ยวข้องกับธุรกิจชิปในญี่ปุ่น เช่น Advantest ที่ผลิตเครื่องจักรทดสอบให้ NVIDIA ลดลง 8% ส่วน Disco Corporation ที่ผลิตเครื่องมือสำหรับบริษัทผลิตชิปลดลง 2%</p>\n<p>SoftBank ที่ประกาศร่วมลงทุนในโครงการ Stargate สร้างศูนย์ข้อมูล AI ในสหรัฐอเมริกา ราคาหุ้นลดลง 8% และ Furukawa Electric ที่ผลิตสายเคเบิ้ลในศูนย์ข้อมูลลดลง 11%</p>\n<p>Masayuki Murata ผู้บริหารกองทุนของ Sumitomo Life Insurance ให้ความเห็นต่อราคาหุ้นที่เกิดขึ้นว่า บริษัทเทครายใหญ่ต่างลงทุนมหาศาลในเทคโนโลยี AI ซึ่งสร้างคำถามมาตลอดว่าการลงทุนนี้จะให้ผลตอบแทนคุ้มค่าหรือไม่เมื่อเทียบกับขนาดเงิน ส่วน Andrew Jackson หัวหน้าส่วนกลยุทธ์การลงทุนบริษัทญี่ปุ่นของ Ortus Advisors มองว่าตลาดหุ้นกำลังตอบรับข่าวของ DeepSeek ว่าสามารถสร้างโมเดล AI ที่มีความสามารถแข่งขันกับโมเดลชื่อดังในโลก โดยใช้ต้นทุนที่ต่ำกว่ามาก ซึ่งเรื่องนี้อาจต้องใช้เวลาพิสูจน์อีกระยะหนึ่ง</p>\n<p>ที่มา: <a href=\"https://www.bloomberg.com/news/articles/2025-01-27/japan-s-chip-shares-sink-as-deepseek-triggers-competition-fear\">Bloomberg</a> และ <a href=\"https://www.cnbc.com/2025/01/27/japan-chip-stocks-fall-as-deepseeks-challenge-to-us-ai-dominance-raises-worries-for-asian-tech-firms.html\">CNBC</a></p>\n<p><img src=\"https://www.blognone.com/sites/default/files/externals/e22cda79f91b71638f70204a189c7ca0.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/stock-market\">Stock Market</a></div><div><a href=\"/topics/japan\">Japan</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2163c031b026b1b54b0a5c1717f247639e74fc8b5be429a52bda29e8e8d65810","category":"Thai"}