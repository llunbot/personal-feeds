{"title":"เครื่องแมคที่อัพเกรดเป็น macOS Monterey เจอปัญหาเปิดเครื่องไม่ติด ซ้ำรอย Big Sur","link":"https://www.blognone.com/node/125608","date":1635817594000,"content":"<div><div><div><p>มีรายงานจากผู้ใช้แมคจำนวนหนึ่ง หลัง<a href=\"https://www.blognone.com/node/125458\">อัพเกรด macOS 12 Monterey เมื่อสัปดาห์ที่แล้ว</a> พบว่าเครื่องไม่สามารถใช้งานได้ ถึงขั้นเปิดไม่ติด (bricked) ไปเลย โดยผู้ใช้รายงานเข้ามาในฟอรั่ม Apple Support และโซเชียลทั้ง Twitter/Reddit</p>\n<p>ตอนนี้ยังไม่แน่ชัดว่าปัญหาเกิดจากสาเหตุใด (คาดกันว่าน่าจะเกิดจากการอัพเดตเฟิร์มแวร์ที่มาพร้อมตัว OS) แต่อาการมักเกิดกับเครื่องแมคที่ค่อนข้างเก่าหน่อย (เครื่องที่ใช้ Apple Silicon ยังไม่เจอผู้ใช้แจ้งปัญหานี้) และตอนนี้ยังไม่มีการชี้แจงหรือคำแนะนำจากแอปเปิลว่าควรทำอย่างไรดี</p>\n<p>ปีที่แล้ว <a href=\"https://www.blognone.com/node/119621\">แอปเปิลก็มีปัญหาลักษณะเดียวกันกับ macOS Big Sur</a> ซึ่งภายหลัง<a href=\"https://www.blognone.com/node/119724\">ออกคำแนะนำเบื้องต้นว่าควรลองทำอะไรบ้าง</a></p>\n<p>ที่มา - <a href=\"https://www.macrumors.com/2021/11/01/macos-monterey-bricking-older-macs/\">MacRumors</a></p>\n<p><img src=\"https://www.blognone.com/sites/default/files/externals/46569b93dcd81bb0db6705090b254c45.jpg\" /></p>\n</div></div></div><div><div>Topics: </div><div><div><a href=\"/topics/monterey\">Monterey</a></div><div><a href=\"/topics/macos\">macOS</a></div><div><a href=\"/topics/apple\">Apple</a></div><div><a href=\"/topics/mac\">Mac</a></div><div><a href=\"/topics/operating-system\">Operating System</a></div><div><a href=\"/topics/bug\">Bug</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04649aabe2ff83ebc71c34b904a6f92796b23e25305fce0df1273820b174a12f","category":"Thai"}