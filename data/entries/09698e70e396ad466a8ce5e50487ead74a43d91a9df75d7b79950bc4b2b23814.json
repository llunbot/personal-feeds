{"title":"[ลือ] กลุ่มผู้ก่อตั้ง Ubisoft และ Tencent สนใจซื้อหุ้นทั้งหมดของบริษัท นำออกจากตลาดหุ้น","link":"https://www.blognone.com/node/142396","date":1728085562000,"content":"<div><div><div><p>Bloomberg รายงานข่าวว่า พี่น้องตระกูล Guillemot ผู้ก่อตั้งบริษัท ร่วมกับ Tencent กำลังสนใจซื้อหุ้นทั้งหมดของ Ubisoft เพื่อออกจากตลาดหุ้น</p>\n<p>หุ้นของ Ubisoft ราคาลดต่ำลงมากในช่วงหลัง (ปีนี้ลดลงมา 40% แล้ว เทียบกับราคาตอนปีใหม่) ทำให้กลุ่ม Guillemot + Tencent ที่ถือหุ้นบางส่วนอยู่แล้ว (20.5% + 9.2%) มีต้นทุนต่ำลงมากหากต้องการซื้อหุ้นจากผู้ถือหุ้นรายย่อยอื่นๆ กลับคืนมา</p>\n<p>Bloomberg รายงานว่าสถานะของแผนการซื้อหุ้นคืนยังอยู่ในช่วงเริ่มต้น และผู้ถือหุ้นกลุ่มนี้อาจเลือกหนทางอื่นได้เช่นกัน แต่ที่แน่ๆ คือตลาดหุ้นตอบรับข่าวลือนี้ ทำให้หุ้น Ubisoft เด้งกลับมา 33%</p>\n<p>Ubisoft ก่อตั้งในปี 1986 โดยพี่น้องตระกูล Guillemot จำนวน 5 คน ที่ทำธุรกิจขายซีดีเพลง ซอฟต์แวร์ และวิดีโอเกมอยู่ก่อน จากนั้นจึงขยับขยายมาทำวิดีโอเกมเอง และจดทะเบียนก่อตั้งบริษัทในชื่อ Ubi Soft (ย่อมาจาก ubiquitous software) Yves Guillemot ซีอีโอของ Ubisoft ในปัจจุบันเป็นน้องชายคนสุดท้องของกลุ่มพี่น้องทั้งห้า</p>\n<p>ที่มา - <a href=\"https://www.bloomberg.com/news/articles/2024-10-04/tencent-guillemot-family-are-said-to-consider-buyout-of-ubisoft?srnd=all\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/3e780f2feceb99bc7f0639de2aa0b4b9.jpg\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/tencent\">Tencent</a></div><div><a href=\"/topics/stock\">Stock</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09698e70e396ad466a8ce5e50487ead74a43d91a9df75d7b79950bc4b2b23814","category":"Thai"}