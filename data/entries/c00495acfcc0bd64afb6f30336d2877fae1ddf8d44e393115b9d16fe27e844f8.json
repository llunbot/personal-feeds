{"title":"Grammarly เปิดตัว Authorship เครื่องมือตรวจสอบว่าบทความเขียนด้วยมนุษย์หรือใช้ AI เน้นเจาะกลุ่มการศึกษา","link":"https://www.blognone.com/node/141466","date":1723807224000,"content":"<div><div><div><p>Grammarly เปิดตัว <strong>Grammarly Authorship</strong> เครื่องมือสำหรับตรวจสอบว่าบทความนั้นถูกเขียนโดยมนุษย์ หรือเขียนขึ้นด้วย AI หรือใช้ AI แก้ไขเนื้อหา ซึ่ง Grammarly บอกว่าปัจจุบันมีเครื่องมือหลายตัวที่อ้างว่าสามารถตรวจจับบทความที่เขียนด้วย AI แต่ Authorship ใช้วิธีเชื่อมโยงกับเนื้อหาต้นฉบับในแอปและเว็บไซต์ถึง 5 แสนแห่ง เพื่อระบุว่าส่วนใดในบทความที่เขียนโดยคน ส่วนใดที่ตัดแปะ และส่วนใดที่เขียนด้วย AI</p>\n<p>กลุ่มเป้าหมายหลักของ Grammarly Authorship คือกลุ่มสถาบันการศึกษา ซึ่ง Grammarly บอกว่าเครื่องมือนี้จะให้ประโยชน์ทั้งสองฝ่าย เพราะผู้เรียนก็สามารถแสดงให้เห็นว่าพวกเขาเขียนบทความนี้ขึ้นด้วยวิธีการใด แม้โรงเรียนจะอนุญาตให้ใช้ Generative AI ก็สามารถแสดงให้เห็นขั้นตอนได้เพราะ Authorship จะทำงานในขณะเขียนบทความทันที</p>\n<p>Authorship จะเปิดให้ใช้งานในสถานะเบต้าผ่าน Google Docs เริ่มตั้งแต่เดือนกันยายน 2024 และจะรองรับใน Microsoft Word กับ Pages ภายในปีนี้เช่นกัน</p>\n<p>ที่มา: <a href=\"https://www.businesswire.com/news/home/20240814851435/en/Grammarly-Launches-Grammarly-Authorship-to-Enable-Transparency-in-Writing-Assignments-for-the-AI-Age\">Grammarly</a></p>\n<p><img alt=\"No Description\" src=\"https://www.blognone.com/sites/default/files/externals/898090741e99d6d839a1bf3a874fa8af.png\" /></p>\n</div></div></div><div><div>Topics: </div><div><div><a href=\"/topics/grammarly\">Grammarly</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c00495acfcc0bd64afb6f30336d2877fae1ddf8d44e393115b9d16fe27e844f8","category":"Thai"}