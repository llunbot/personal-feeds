{"title":"Raspberry Pi Trading เตรียมขายหุ้น IPO เข้าตลาดหลักทรัพย์","link":"https://www.blognone.com/node/126043","date":1638152955000,"content":"<div><div><div><p>หนังสือพิมพ์ The Telegraph รายงานข่าวว่า Raspberry Pi Trading บริษัทลูกของ Raspberry Pi จ้างที่ปรึกษาด้านการเงิน เพื่อเตรียมขายหุ้น IPO เข้าตลาดหลักทรัพย์ในช่วงต้นปี 2022</p>\n<p>โครงสร้างองค์กรของ Raspberry Pi ประกอบด้วย องค์กรแม่คือมูลนิธิไม่หวังผลกำไร Raspberry Pi Foundation จดทะเบียนในสหราชอาณาจักร ดูแลเรื่องกิจกรรมและการศึกษา กับบริษัทลูก Raspberry Pi Trading ที่ดูแลเรื่องวิศวกรรมและการค้า รายได้จาก Raspberry Pi Trading จะนำส่งกลับมูลนิธิเพื่อไปสนับสนุนกิจกรรมด้านต่างๆ</p>\n<p>ก่อนหน้านี้ ตัว Raspberry Pi Trading เพิ่งระดมทุน 45 ล้านปอนด์จากนักลงทุนภายนอก เพื่อนำเงินไปใช้พัฒนาผลิตภัณฑ์ใหม่ๆ ซึ่งการนำบริษัทเข้าตลาดหลักทรัพย์ ก็ถือเป็นวิธีหนึ่งในการระดมทุนเพื่อประโยชน์ขององค์กรในระยะยาว</p>\n<p><img src=\"https://www.blognone.com/sites/default/files/externals/7c2aff4ec3b684355997c08d6aaa4271.jpg\" /></p>\n<p>ที่มา - <a href=\"https://www.tomshardware.com/news/raspberry-pi-plans-spring-2022-listing\">Tom's Hardware</a></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/ipo\">IPO</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba667cefd0ee5234b1253c70c7d5b04dd7bd1d0cf869584a5fc32463764f4b2a","category":"Thai"}