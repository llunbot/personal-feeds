{"title":"ทวงบัลลังก์มือถือถึกทน Nokia เปิดตัว XR20 ทนกระแทก 6 ฟุต ราคา 18,000 บาท","link":"https://www.blognone.com/node/123908","date":1627358505000,"content":"<div><div><div><p>Nokia กลับมาทวงบัลลังก์มือถือถึกทนทาน เปิดตัว XR20 ตกจากพื้นสูง 6 ฟุตได้ แม้ไม่ใส่เคส มาพร้อมกระจกหน้าจอ Corning Gorilla Glass Victus ที่อ้างกันว่าทนทานต่อการขีดข่วนมากกว่าหน้าจอสมาร์ทโฟนทั่วไป 4 เท่า ราคาอยู่ที่ 550 ดอลลาร์ หรือราว 18,000 บาท</p>\n<p>HMD บริษัทแม่ Nokia ยังบอกด้วยว่า XR20 ได้รับการทดสอบให้ทำงานในอุณหภูมิสูง 131 องศาฟาเรนไฮต์หรือต่ำถึง -4 องศา สามารถทนการจมน้ำ 5 ฟุตได้ 1 ชั่วโมง</p>\n<p>ด้านสเปกอื่นๆ ของ XR20 คือจอแสดงผล 6.67 นิ้ว 2400 x 1080, ชิป Snapdragon 480 5G, RAM 6GB, พื้นที่เก็บข้อมูล 128GB และช่องเสียบการ์ด microSD กล้องหน้าเซลฟี่ความละเอียด 8 MP, กล้องหลัก 48 MP และกล้องมุมกว้างพิเศษ 13 MP, พอร์ต USB-C สำหรับชาร์จและช่องแจ็ค 3.5 มม., รองรับการชาร์จแบบไร้สาย Qi 15 วัตต์, แบตเตอรี่ 4,630 mAh และที่สำคัญคือ  XR20  จะได้อัพเดตแพตช์ความปลอดภัยสี่ปีเต็มพร้อมกับการอัปเกรดซอฟต์แวร์สูงสุดสามปี</p>\n<p><img src=\"https://www.blognone.com/sites/default/files/externals/b2cdc81cab3f4b9e65a74a97554a3ab1.jpg\" /></p>\n<p>ที่มา - <a href=\"https://gizmodo.com/nokia-claims-its-newest-phone-is-life-proof-1847362839\">Gizmodo</a></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/hmd-global\">HMD Global</a></div><div><a href=\"/topics/mobile\">Mobile</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ba67c3088a2208345197b73a6c15b17b9c9a57fdc4dab89cf7feb59b8bb5434","category":"Thai"}