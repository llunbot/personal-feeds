{"title":"Starlink เริ่มขายจานรุ่นใหม่แบบสี่เหลี่ยม ขนาดเล็กลงตัดพอร์ตแลน แต่ราคาเท่าเดิม","link":"https://www.blognone.com/node/125838","date":1636967002000,"content":"<div><div><div><p>Starlink เริ่มวางขายจานดาวเทียมรุ่นใหม่ทรงสี่เหลี่ยมมีขนาดเล็กลงเหลือ 50x30 ตารางเซนติเมตรน้ำหนัก 4.2 กิโลกรัม เทียบกับรุ่นเดิมที่เป็นวงกลมเส้นผ่านศูนย์กลาง 59 เซนติเมตร หนักถึง 7.3 กิโลกรัม</p>\n<p>ตัวเราท์เตอร์ของจานรุ่นใหม่เป็น MIMO 3x3 ดีกว่ารุ่นเดิมที่เป็น 2x2 แต่กลับตัดพอร์ตแลนออก แล้วขายแยกเป็นอุปกรณ์เสริม สเปคที่เปลี่ยนแปลงสำคัญคือจานรุ่นใหม่สามารถทำงานที่อุณหภูมิ -30 องศาเซลเซียสได้ด้วย จากรุ่นเดิมที่สเปคทำงานได้ที่ 0 องศาเท่านั้น นับว่าเป็นจุดสำคัญโดยเฉพาะ Starlink เน้นให้บริการพื้นที่ห่างไกลแถบด้านเหนือของโลกเป็นหลักในตอนนี้</p>\n<p>ราคาขายจานยังคงเท่าเดิมที่ 499 ดอลลาร์ แต่คาดว่าต้นทุนของ Starlink สำหรับจานรุ่นใหม่จะถูกลงมาก เพราะแต่เดิมจานรุ่นวงกลมนั้นคาดว่าต้นทุนจะสูงถึง 3,000 ดอลลาร์ หรือประมาณหนึ่งแสนบาทต่อจาน แม้ว่าต้นทุนจะถูกลงเรื่อยๆ หลังจากผลิตเป็นจำนวนมาก</p>\n<p>ที่มา - <a href=\"https://www.theverge.com/2021/11/11/22776563/spacex-starlink-rectangular-dish-router-mounting-internet-satellites\">The Verge</a></p>\n<p><img src=\"https://www.blognone.com/sites/default/files/externals/fb5ff0facd47e864a81eaf8e3d06e024.jpg\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/spacex\">SpaceX</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20a9d3b9bf2f0bd5ab9748a2f006bf180b810bf6c84ecc5952cd38e435e793ef","category":"Thai"}