{"title":"Lenovo เปิดตัวเวิร์คสเตชัน ThinkStation PX, P7, P5 ใช้ได้ทั้งเดสก์ท็อปหรือต่อเป็นแร็ค","link":"https://www.blognone.com/node/132978","date":1678629186000,"content":"<div><div><div><p>Lenovo เปิดตัวเครื่องเดสก์ท็อปเวิร์คสเตชัน ThinkStation PX, P7, P5 ที่ออกแบบเคสร่วมกับแบรนด์รถยนต์ Aston Martin</p>\n<p>จุดเด่นที่น่าสนใจของ ThinkStation ชุดนี้ (เฉพาะ PX และ P7) คือตัวเครื่องมาทรงเดสก์ท็อปทาวเวอร์ก็จริง แต่ออกแบบมาให้ใช้ต่อเป็นแร็คขนาด 4U ได้ด้วย เหมาะสำหรับหน่วยงานที่จำเป็นต้องใช้งานประมวลผลสูงๆ สามารถนำเวิร์คสเตชันมาต่อกันในศูนย์ข้อมูล</p>\n<p>เวิร์คสเตชัน ThinStation ชุดนี้ใช้ซีพียู <a href=\"https://www.blognone.com/node/132207\">Intel Xeon Scalable Gen 4 (Sapphire Rapids)</a> และ จีพียู <a href=\"https://www.blognone.com/node/130515\">NVIDIA RTX 6000 Ada Lovelace</a> ซึ่งเป็นสเปกที่แรงที่สุดเท่าที่หาได้ในปัจจุบัน</p>\n<p>ดีไซน์เครื่องที่ร่วมกับ Aston Martin จะเห็นได้จากการใช้ตะแกรงระบายอากาศด้านหน้าเครื่อง ที่ได้แรงบันดาลใจจากรถยนต์รุ่น Aston Martin DBS โดยยังคงสีแดงของแบรนด์ Lenovo และแนวคิดการวางไดรฟ์ด้านหน้าให้ใช้งานสะดวก เปิดเคสได้โดยไม่ต้องใช้อุปกรณ์ช่วย เพื่อให้อัพเกรดได้ง่าย</p>\n<p><strong>ThinkStation PX</strong></p>\n<p>รองรับซีพียู Xeon สูงสุด 120 คอร์, จีพียู RTX 6000 สูงสุด 4 ตัวต่อเครื่อง, ใส่แรมได้สูงสุด 2TB DDR5, PSU ขนาด 1850W</p>\n<p><img alt=\"No Description\" src=\"https://www.blognone.com/sites/default/files/externals/3d1f58bd8c8bda6baf3174c8cd6bc9e4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3a610d9e9dacc83b644a61155d120e56.jpg\" /></p>\n<p><strong>ThinkStation P7</strong></p>\n<p>เป็นเวิร์คสเตชันแบบซ็อคเก็ตเดี่ยว รองรับซีพียู Xeon W สูงสุด 56 คอร์, จีพียู RTX 6000 สูงสุด 3 ตัว</p>\n<p><img alt=\"No Description\" src=\"https://www.blognone.com/sites/default/files/externals/b4636163f04a8c6926c7e233f45bc536.jpg\" /></p>\n<p><strong>ThinkStation P5</strong></p>\n<p>น้องเล็กในซีรีส์ รองรับซีพียู Xeon W สูงสุด 24 คอร์, จีพียู RTX 6000 สูงสุด 2 ตัว</p>\n<p><img alt=\"No Description\" src=\"https://www.blognone.com/sites/default/files/externals/65d49d7f392eb9737d4da5e795bb3217.jpg\" /></p>\n<p>สินค้าทั้งหมดจะเริ่มวางขายในเดือนพฤษภาคม 2023 ยังไม่ประกาศราคา</p>\n<p>ที่มา - <a href=\"https://news.lenovo.com/pressroom/press-releases/performance-power-speed-with-thinkstation-px-p7-p5/\">Lenovo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/thinkstation\">ThinkStation</a></div><div><a href=\"/topics/workstation\">Workstation</a></div><div><a href=\"/topics/server\">Server</a></div><div><a href=\"/topics/xeon\">Xeon</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"5658cd4dbb1dcb23eb02005696848b898f03e8bc4307080daef651","category":"Thai"}