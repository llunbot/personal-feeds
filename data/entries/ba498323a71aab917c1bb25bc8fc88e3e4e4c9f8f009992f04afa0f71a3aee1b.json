{"title":"Facebook ขยายโครงการ Protect ให้คนดัง-นักการเมือง ล็อกอิน 2FA ป้องกันโดนแฮ็กบัญชี","link":"https://www.blognone.com/node/126146","date":1638598085000,"content":"<div><div><div><p><a href=\"https://www.blognone.com/node/120242\">Facebook มีโครงการ Facebook Protect</a> บังคับการล็อกอินแบบ 2FA หากเป็นนักการเมือง คนดัง นักสิทธิมนุษยชน นักข่าว ฯลฯ เพื่อความปลอดภัยจากการโดนแฮ็กบัญชี แต่ก่อนหน้านี้ยังจำกัดการใช้งานเพียงไม่กี่ประเทศเท่านั้น</p>\n<p>สัปดาห์ที่แล้ว Facebook ประกาศว่าจะขยายโครงการนี้เพิ่มในอีกกว่า 50 ประเทศภายในปีนี้ แม้ไม่ได้ระบุรายชื่อประเทศทั้งหมด แต่ Facebook ประเทศไทยก็แจ้งข่าวนี้เป็นภาษาไทยด้วย จึงมีโอกาสสูงที่ประเทศไทยจะเข้าข่าย</p>\n<p>Facebook ระบุว่าบัญชีของนักการเมือง นักกิจกรรม เจ้าหน้าที่รัฐ สื่อมวลชน ที่มีความเสี่ยงจะได้รับคำเชิญให้เข้าร่วมโครงการ สิ่งที่ต้องทำคือเพิ่มการล็อกอินแบบ 2FA และ Facebook จะคอยตรวจสอบว่าบัญชีโดนแฮ็กหรือไม่ให้ด้วย (แต่หากต้องการเปิด 2FA ใช้เองก่อนเลยก็ทำได้อยู่แล้ว)</p>\n<p>สถิติของ Facebook บอกว่ามีบัญชีที่เข้าร่วม Facebook Protect แล้วกว่า 1.5 ล้านบัญชี ในจำนวนนี้มี 9.5 แสนบัญชีที่เพิ่งเปิด 2FA เป็นครั้งแรก</p>\n<p><img src=\"https://www.blognone.com/sites/default/files/externals/2aa7635c900cce98448ea7e7272e63d0.jpg\" /></p>\n<p>ที่มา - <a href=\"https://about.fb.com/news/2021/12/expanding-facebook-protect-to-more-countries/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/authentication\">Authentication</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba498323a71aab917c1bb25bc8fc88e3e4e4c9f8f009992f04afa0f71a3aee1b","category":"Thai"}