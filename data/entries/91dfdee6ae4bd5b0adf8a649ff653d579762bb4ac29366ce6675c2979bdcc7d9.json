{"title":"[ลือ] Apple Watch ปี 2027 ติดกล้องรองรับโมเดล Visual Intelligence ที่ Apple พัฒนาเอง","link":"https://www.blognone.com/node/145429","date":1742771033000,"content":"<div><div><div><p>รายงานข้อมูลสินค้าใหม่แอปเปิลประจำสัปดาห์นี้โดย Mark Gurman แห่ง Bloomberg คนเดิม คราวนี้มาพร้อมข้อมูลฟังก์ชันใหม่ Apple Watch</p>\n<p>ก่อนหน้านี้ Gurman เคยพูดถึงฟังก์ชัน AirPods <a href=\"https://www.blognone.com/node/140664\">ติดกล้องเซ็นเซอร์อินฟาเรด</a> คราวนี้กล้องจะมาที่ Apple Watch ด้วย โดยวางแผนติดกล้องที่ส่วนจอสำหรับรุ่น Apple Watch ทั่วไป และด้านข้างติดกับปุ่ม Digital Crown สำหรับรุ่น Ultra</p>\n<p>กล้องของ Apple Watch จะนำมาใช้กับความสามารถ Visual Intelligence ที่เป็น AI อธิบายสิ่งรอบตัว อย่างไรก็ตาม Gurman บอกว่า Visual Intelligence บน Apple Watch นี้ แอปเปิลตั้งใจใช้โมเดลที่พัฒนาขึ้นเอง แทนที่ Visual Intelligence บน iPhone ซึ่งเป็นโมเดล AI ของ ChatGPT กับ Google ทั้งหมดจะออกมาเร็วที่สุดปี 2027</p>\n<p>ต่อด้วย Apple Watch SE รุ่นราคาถูกที่สุด ข่าวก่อนหน้านี้บอกว่า<a href=\"https://www.blognone.com/node/140778\">แอปเปิลจะใช้วัสดุตัวเรือนเป็นพลาสติกแข็ง</a> เพื่อลดต้นทุนและทำให้ราคาขายลดลงมา รายงานนี้ Gurman พูดถึงปัญหาภายในว่าทีมออกแบบไม่ชอบผลลัพธ์จากการใช้พลาสติก ขณะที่ทีม Operation ก็เจอปัญหาว่าใช้พลาสติกแล้วต้นทุนไม่ได้ถูกลงไปกว่าเคสอลูมิเนียม จึงมีโอกาสที่แอปเปิลอาจเปลี่ยนแผนนาทีสุดท้ายได้</p>\n<p>Gurman ปิดท้ายด้วยข้อมูล iPhone จอพับได้ บอกว่าแอปเปิลวางแผนเปิดตัวในปี 2026 ดีไซน์เป็นแบบพับแนวยาว (เหมือน Galaxy Z Fold) ใช้เทคโนโลยีหลายอย่างที่พัฒนาจาก iPhone 17 Air ซึ่งมีเครื่องบาง โดยเฉพาะแบตเตอรี ส่วนราคานั้นจะสูงโดดคาดว่าเริ่มต้นถึง 2,000 ดอลลาร์</p>\n<p>ที่มา: <a href=\"https://www.bloomberg.com/news/newsletters/2025-03-23/apple-aapl-explores-turning-watches-into-wearable-ai-devices-with-cameras-m8ll6mvy\">Bloomberg</a></p>\n<p><img src=\"https://www.blognone.com/sites/default/files/externals/c376a8440eed192d758c8595c78979db.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/apple-watch-se\">Apple Watch SE</a></div><div><a href=\"/topics/rumors\">Rumors</a></div><div><a href=\"/topics/foldable\">Foldable</a></div><div><a href=\"/topics/iphone\">iPhone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91dfdee6ae4bd5b0adf8a649ff653d579762bb4ac29366ce6675c2979bdcc7d9","category":"Thai"}