{"title":"Instagram จะกลับมาให้เลือกแสดงโพสต์ใน feed ตามลำดับเวลา คาดเปิดให้ใช้ต้นปีหน้า","link":"https://www.blognone.com/node/126220","date":1639005898000,"content":"<div><div><div><p>Adam Mosseri หัวหน้าฝ่าย Instagram ได้เปิดเผยระหว่าง<a href=\"https://www.blognone.com/node/126005\">ให้ข้อมูล</a>ต่อวุฒิสภาสหรัฐ เรื่องความปลอดภัยในการใช้งาน Instagram โดยเฉพาะกับเยาวชน ว่าเขาสนับสนุนแนวคิดที่ให้ผู้ใช้งานเลือกแสดงหน้า feed แบบเรียงโพสต์ตามลำดับเวลา คาดว่าจะเริ่มเปิดให้เลือกใช้งานได้ในไตรมาสแรกของปีหน้า</p>\n<p>Instagram ปรับการแสดงโพสต์ใน feed <a href=\"https://www.blognone.com/node/81843\">เป็นตามอัลกอริทึมตั้งแต่ 5 ปีที่แล้ว</a> ซึ่งที่ผ่านมา Instagram ได้ย้ำหลายครั้งว่าจะไม่เปลี่ยนกลับมาแสดงผลตามเวลา อย่างไรก็ตามมีข้อโต้แย้งว่าการคัดเลือกโพสต์มาแสดงนั้น อาจทำให้วัยรุ่นถูกกดดันจากโพสต์ที่เป็นส่งผลต่อความคิด เช่น การดูแลรูปร่าง เป็นต้น</p>\n<p>ตัวแทน Instagram ยืนยันความเห็นดังกล่าว โดยบอกว่าเตรียมเพิ่มตัวเลือกแสดงโพสต์ตามลำดับเวลา รวมทั้งเพิ่ม favorite feed ที่แสดงผลของเพื่อนที่เรากำหนดไว้ก่อนเสมอ โดยผู้ใช้งานสามารถเลือกได้ว่าต้องการ feed แบบใด</p>\n<p>ที่มา: <a href=\"https://www.engadget.com/instagram-will-bring-back-a-chronological-feed-in-2022-211232214.html\">Engadget</a></p>\n<p><img src=\"https://www.blognone.com/sites/default/files/externals/c3671af06eb0632a05d4bf62ce5a08ee.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"305358ae95a9bacd2883c9bdc73680787d5579e7d2798919cb7d0fb83e21191f","category":"Thai"}