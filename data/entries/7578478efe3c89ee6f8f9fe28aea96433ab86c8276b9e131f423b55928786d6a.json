{"title":"Activision Blizzard ประกาศนำเกมลง Xbox Game Pass ในปีหน้า 2024","link":"https://www.blognone.com/node/136157","date":1696901247000,"content":"<div><div><div><p>Activision Blizzard ประกาศแผนการ (เบื้องต้น) ว่าจะนำเกมของตัวเองเข้ามาให้เล่นใน Xbox Game Pass ในปีหน้า 2024 เป็นต้นไป</p>\n<p>Activision Blizzard บอกว่าถึงแม้<a href=\"https://www.blognone.com/node/136124\">ดีลซื้อกิจการจะเสร็จสมบูรณ์ในเร็วๆ นี้</a> แต่บริษัทจะยังไม่นำเกมลง Game Pass ในปี 2023 แล้วค่อยนำเกมเข้าระบบ Game Pass อีกทีในปีหน้า ซึ่งยังไม่ระบุช่วงเวลาชัดเจน</p>\n<blockquote><p>It’s awesome to see anticipation building for Call of Duty®: Modern Warfare® III. As we continue to work toward regulatory approval of the Microsoft deal, we’ve been getting some questions whether our upcoming and recently launched games will be available via Game Pass.While we…</p>\n<p>— Activision Blizzard (@ATVI_AB) <a href=\"https://twitter.com/ATVI_AB/status/1711464921077006751?ref_src=twsrc%5Etfw\">October 9, 2023</a></p></blockquote>\n<p>ก่อนหน้านี้เคยมีเอกสารในชั้นศาล ที่ Sarah Bond ผู้บริหารของ Xbox ระบุเอาไว้ว่า Call of Duty มีสัญญาเก่าก่อนที่ห้ามนำเกมลง Game Pass ก่อนเดือนมกราคม 2025 ส่วนเกมอื่นๆ ของ Activision Blizzard นั้นยังไม่ชัดเจนว่ามีสัญญาแบบเดียวกันหรือไม่</p>\n<p><a href=\"https://www.blognone.com/node/135331\">เกม Call of Duty: Modern Warfare III ภาคล่าสุด</a> ยังติดสัญญาเอ็กซ์คลูซีฟบางส่วนกับโซนี่อยู่ โดยผู้เล่นบน PlayStation ได้สิทธิเล่นเกม Open Beta ก่อนแพลตฟอร์มอื่นๆ และได้ตัวละคร-อาวุธพิเศษที่เป็นเอ็กซ์คลูซีฟด้วย สัญญากับโซนี่แบบเดียวกันนี้มีตั้งแต่ Call of Duty ภาคก่อนๆ แล้ว และคาดกันว่า Modern Warfare III คือเกมภาคสุดท้ายภายใต้สัญญาฉบับเดิม (<a href=\"https://www.blognone.com/node/134857\">สัญญาฉบับใหม่ในยุคไมโครซอฟท์ เพิ่งเซ็นกันไปเมื่อเดือนกรกฎาคม 2023</a> การันตีลง PlayStation 10 ปี แต่ไม่น่ามีเอ็กซ์คลูซีฟเนื้อหาแล้ว)</p>\n<p>นอกจากประเด็นเรื่อง Game Pass ที่เล่นแบบติดตั้งในเครื่องแล้ว การนำเกมของ Activision Blizzard ให้เล่นบน Xbox Cloud Gaming ยังมีความซับซ้อนขึ้นมาอีกขั้น เพราะ<a href=\"https://www.blognone.com/node/135390\">ไมโครซอฟท์ขายสิทธิ์การเล่นบนคลาวด์ให้ Ubisoft</a> เพื่อแก้ข้อกังวลของ CMA เรื่องการผูกขาดเกมบนคลาวด์ และ<a href=\"https://www.blognone.com/node/135882\">เป็นทางออกที่ช่วยให้ดีลนี้ผ่านได้</a></p>\n<p><img alt=\"No Description\" src=\"https://www.blognone.com/sites/default/files/externals/b5093bbb76ce70ac1f117f2848d91a56.jpg\" /></p>\n<p>ที่มา - <a href=\"https://www.ign.com/articles/activision-blizzard-shares-xbox-game-pass-plans-leaves-door-open-for-diablo-iv-on-game-pass-in-2024\">Gamespot</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7578478efe3c89ee6f8f9fe28aea96433ab86c8276b9e131f423b55928786d6a","category":"Thai"}