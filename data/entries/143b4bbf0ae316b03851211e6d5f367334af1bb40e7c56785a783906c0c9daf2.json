{"title":"Nintendo ญี่ปุ่น บอกมีคนจอง Switch 2 ประมาณ 2.2 ล้านคน สูงกว่าจำนวนเครื่องที่มีลอตแรกมาก","link":"https://www.blognone.com/node/146009","date":1745414354000,"content":"<div><div><div><p>Shuntaro Furukawa ประธานนินเทนโด <a href=\"https://x.com/Nintendo/status/1914982671522083155\">ประกาศ</a>ผ่านบัญชี X ของ Nintendo ญี่ปุ่น ว่า Nintendo Switch 2 ได้รับการตอบรับอย่างสูง เฉพาะลูกค้าในประเทศญี่ปุ่นที่แสดงความสนใจจองเครื่องคอนโซลรุ่นใหม่มีประมาณ 2.2 ล้านคน</p>\n<p>Furukawa บอกว่าตัวเลขนี้สูงกว่าที่บริษัทประเมินค่อนข้างมาก และมากกว่าจำนวน Switch 2 ที่บริษัทสามารถส่งมอบได้ในช่วงแรก ทำให้จะมีลูกค้าจำนวนมากที่ไม่ได้รับการสุ่มสิทธิซื้อ Switch 2 ซึ่งลูกค้าในญี่ปุ่นจะประกาศผลวันพรุ่งนี้</p>\n<p>นินเทนโดจะทำการสุ่มลูกค้าที่มีสิทธิซื้อครั้งที่ 2 ในภายหลัง โดยลูกค้าที่ลงทะเบียนสุ่มรอบแรกแล้วไม่ต้องลงทะเบียนซ้ำ ซึ่งรวมทั้งรอบถัด ๆ ไปด้วย</p>\n<p>Furukawa ปิดท้ายแถลงการณ์นี้ว่าขอโทษที่ทำให้ลูกค้าหลายคนไม่ได้ซื้อสินค้าตามกำหนด นินเทนโดจะเร่งผลิตและจัดส่งสินค้าให้ทันตามความต้องการ</p>\n<p>ที่มา: <a href=\"https://www.nintendolife.com/news/2025/04/nintendo-wont-have-enough-switch-2-consoles-to-satisfy-demand-in-japan\">Nintendo Life</a></p>\n<p><img alt=\"No Description\" src=\"https://www.blognone.com/sites/default/files/externals/64498599198c7a65dd525c0d584924a9.jpeg\" /></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"143b4bbf0ae316b03851211e6d5f367334af1bb40e7c56785a783906c0c9daf2","category":"Thai"}