{"title":"VS Code รองรับการสร้างส่วนขยายด้วย WebAssembly แปลงไลบรารีภาษาอื่นมาใช้ได้","link":"https://www.blognone.com/node/139696","date":1715406033000,"content":"<div><div><div><p>ระบบส่วนขยาย (Extension) ของ VS Code เขียนด้วย <a href=\"https://code.visualstudio.com/api/get-started/your-first-extension\">TypeScript/JavaScript</a> แต่ช่วงหลังไมโครซอฟท์ก็<a href=\"https://marketplace.visualstudio.com/items?itemName=ms-vscode.wasm-wasi-core\">เริ่มรองรับ WebAssembly (WASM)</a> เพื่อให้รันไบนารีที่คอมไพล์จากภาษาอื่น เช่น C/C++ หรือ Rust ได้ด้วย ตัวอย่างการใช้งานคือ <a href=\"https://vscodeedu.com/\">Visual Studio Code for Education</a> ที่ฝังไบนารีของ Python interpreter (<a href=\"https://github.com/python/cpython\">CPython</a> ซึ่งเขียนด้วย C แล้วแปลงเป็น WASM) เพื่อให้ประมวลผลโค้ดภาษา Python บนเว็บได้</p>\n<p>รูปแบบของ WASM ที่ VS Code รองรับคือ <a href=\"https://www.blognone.com/node/122415\">WebAssembly System Interface (WASI) ของกลุ่ม ByteCode Alliance ที่ไมโครซอฟท์เป็นผู้ร่วมก่อตั้ง</a> ล่าสุดในสเปก WASI 0.2 รองรับ Component Model ช่วยให้ WASM มีได้หลายคอมโพเนนต์และสื่อสารระหว่างกันได้ผ่านอินเทอร์เฟซ WIT (WASM Interface Type) ส่งผลให้ส่วนขยายที่สร้างด้วย WASM มีความซับซ้อนเพิ่มขึ้นอีกมาก สามารถแปลงไลบรารีจากภาษาอื่นๆ มาใช้งานร่วมได้</p>\n<p>ตัวอย่างที่ไมโครซอฟท์นำมาโชว์คือการแปลงไลบรารี Rust เป็น WASM แล้วนำมาใช้ในส่วนขยายของ VS Code ที่เขียนด้วย Rust โดยสองส่วนนี้สื่อสารกันผ่าน wit-bindgen ซึ่งเป็นเครื่องมือที่ไมโครซอฟท์สร้างมาช่วยทำ binding และในอนาคตไมโครซอฟท์บอกว่าเราจะสามารถทำ language server หรือเอนจินภาษาโปรแกรมด้วย WebAssembly ได้เช่นกัน</p>\n<p>ที่มา - <a href=\"https://code.visualstudio.com/blogs/2024/05/08/wasm\">VS Code Blog</a></p>\n<p><img src=\"https://www.blognone.com/sites/default/files/externals/5041f67463ddafca3d1270523357216a.jpg\" /></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/extension\">Extension</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div><div><a href=\"/topics/webassembly\">WebAssembly</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b4331029c6a68c288e9326fbaf551c7795985f4c6bb0973d824894ce80a5e12","category":"Thai"}