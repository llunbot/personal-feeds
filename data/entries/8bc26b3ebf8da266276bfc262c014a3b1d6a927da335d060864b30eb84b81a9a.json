{"title":"NVIDIA เปิดตัวโมเดล AI ฝึกหุ่นยนต์ทำงานที่ซับซ้อน เช่น ควงปากกา","link":"https://www.blognone.com/node/136337","date":1697848230000,"content":"<div><div><div><p>NVIDIA Research เปิดตัว Eureka ปัญญาประดิษฐ์ที่ทำงานบน GPT-4 สำหรับฝึกหุ่นยนต์ให้ทำงานตามต้องการด้วย Reward Algorithms ซึ่งตัวอย่างที่ NVIDIA Research นำเสนอคือการควงปากกาแบบรวดเร็วในระดับเดียวกับคน</p>\n<p>Eureka ยังสามารถฝึกให้หุ่นยนต์ทำงานต่าง ๆ ได้เกือบ 30 อย่าง เช่น เปิดตู้ ยกของ ใช้กรรไกร โยนวัตถุสลับไปมาระหว่างมือ ซึ่งด้วยวิธีแบบ Reward นั้น ทำให้หุ่นยนต์เรียนรู้จากการทดลองทำและจดจำความผิดพลาด พบว่าได้ผลลัพธ์ที่ดีกว่าเขียนคำสั่งให้หุ่นยนต์ด้วยโค้ดแบบครั้งเดียว 80% สามารถรองรับกลไกหุ่นยนต์ที่หลากหลาย และรองรับสถานการณ์ที่เปลี่ยนไปได้ดีมากกว่า</p>\n<p>NVIDIA Research ยังแนะนำให้ผู้สนใจทดลองพัฒนาอัลกอริทึมของ Eureka ใช้งาน NVIDIA Isaac Gym แพลตฟอร์มสำหรับทำซิมูเลชันด้านฟิสิกส์</p>\n<p>ที่มา: <a href=\"https://blogs.nvidia.com/blog/2023/10/20/eureka-robotics-research/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/de319ec9b8427da2124e7997697188e5.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/robotics\">Robotics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8bc26b3ebf8da266276bfc262c014a3b1d6a927da335d060864b30eb84b81a9a","category":"Thai"}