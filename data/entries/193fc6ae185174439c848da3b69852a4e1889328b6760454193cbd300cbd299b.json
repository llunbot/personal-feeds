{"title":"IBM FlashSystem 5200 สตอเรจแฟลชประสิทธิภาพสูงแต่ขนาดเล็ก รองรับการขยายตัวธุรกิจทุกรูปแบบ","link":"https://www.blognone.com/node/123731","date":1626352923000,"content":"<div><div><div><p>ธุรกิจยุคใหม่มีช่องทางที่เป็นดิจิทัลมากขึ้นเรื่อยๆ ไม่ว่าจะเป็นการทำงานผ่านแอปพลิเคชันโทรศัพท์มือถือ หรือเว็บ กระบวนการทำงาน-การสื่อสารทั้งภายในและภายนอกองค์กรล้วนปรับเปลี่ยนกลายเป็นการทำงานผ่านแอปพลิเคชันและไฟล์แทนกระดาษ</p>\n<p><img src=\"https://www.blognone.com/sites/default/files/externals/dac3f9fba9d74a380077fa248b50495d.jpg\" /></p>\n<p>เมื่อองค์กรขยายตัว ข้อมูลทั้งภายในและภายนอกมักเติบโตขึ้นอย่างรวดเร็ว การจัดการข้อมูลเหล่านี้ให้พร้อมใช้งานตลอดเวลา มีความปลอดภัยสูง สามารถเข้าถึงข้อมูลได้ทันที โดยผู้ดูแลระบบต้องสามารถจัดการได้ง่าย จึงเป็นเรื่องท้าทาย</p>\n<p>IBM FlashSystem 5200 เป็นสตอเรจสำหรับองค์กรที่ต้องการอัพเกรดระบบสตอเรจให้ทันสมัย ในราคาที่เข้าถึงได้ ด้วยขนาดเพียง 1U แต่ให้ความจุสูงช่วยลดการใช้พื้นที่ศูนย์ข้อมูลได้อย่างชัดเจน</p>\n<p>แม้ตัวเครื่องมีขนาดเล็ก แต่ฟีเจอร์ภายในของ IBM FlashSystem 5200 ออกแบบมาช่วยให้องค์กรปรับระบบไอทีไปสู่ยุคใหม่ได้อย่างเต็มรูปแบบ เช่น</p>\n<ol>\n<li>คอนฟิกความจุได้สูงสุดถึง 1.7PB รองรับข้อมูลทั้งองค์กรได้เหลือเฟือ โดยที่งานไม่สะดุด เพราะมีประสิทธิภาพสูง ระยะเวลาหน่วง (latency) ต่ำเพียง 70 ไมโครวินาที</li>\n<li>ซอฟต์แวร์ IBM Spectrum Virtualize ช่วยจัดการข้อมูลได้หลากหลาย ทั้งการจัดความสำคัญของข้อมูล (data tiering), การเข้ารหัสข้อมูล, และฟีเจอร์การจัดการอื่นๆ อีกมาก</li>\n<li>รองรับการจัดการสตอเรจผ่าน Ansible เพื่อลดการคอนฟิกระบบด้วยมือ ลดระยะเวลาจัดการcontainer ลง</li>\n<li>รองรับแอปพลิเคชันยุคใหม่ที่ใช้ Kubernetes โดยมี CSI Driver ที่ได้รับการรับรองจากทั้ง Red Hat และ IBM ทำให้แน่ใจว่าทำงานร่วมกับ OpenShift ได้เต็มที่</li>\n<li>ทำงานร่วมกับคลาวด์ได้อย่างสมบูรณ์ รองรับทั้ง IBM Cloud และ AWS สามารถใช้คลาวด์มาเก็บข้อมูลสำรองกรณีเกิดภัยพิบัติ ลดค่าใช้จ่ายสำหรับการตั้งศูนย์ข้อมูลสำรอง</li>\n</ol>\n<p><img src=\"https://www.blognone.com/sites/default/files/externals/dd9a658ed196148db20cf3219f1b7640.jpg\" /></p>\n<p>IBM FlashSystem 5200 ถูกออกแบบมารองรับการวางระบบสตอเรจความน่าเชื่อถือสูงถึงถึง 99.9999% โดยไม่มีจุดทำให้ระบบล่ม (single point of failure) ในกรณีที่มีอุปกรณ์เสียหาย ระบบ RAID และ DRAID เฉพาะของ IBM สามารถนำสตอเรจใหม่เข้าไปแทนที่และ build สตอเรจให้พร้อมใช้งานได้อย่างรวดเร็ว</p>\n<p>สอบถามข้อมูล IBM FlashSystem 5200 ได้ทางบริษัท Metro Systems Corporation Public Company Limited อีเมล <a href=\"mailto:dsgmkt@metrosystems.co.th\">dsgmkt@metrosystems.co.th</a> หรือโทรศัพท์ 02-089-4994</p>\n<p><img src=\"https://www.blognone.com/sites/default/files/externals/fd4f88efd6bdac8760354039e02556fc.jpg\" /></p>\n</div></div></div><div><div>Topics: </div><div><div><a href=\"/topics/metro\">Metro</a></div><div><a href=\"/topics/ibm\">IBM</a></div><div><a href=\"/topics/storage\">Storage</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"193fc6ae185174439c848da3b69852a4e1889328b6760454193cbd300cbd299b","category":"Thai"}