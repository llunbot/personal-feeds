{"title":"IEEE Spectrum รายงานอันดับภาษายอดนิยม Python คะแนนนำภาพรวม SQL เด่นด้านการหางาน","link":"https://www.blognone.com/node/135671","date":1694427001000,"content":"<div><div><div><p>IEEE Spectrum นิตยสารในเครือ IEEE รายงานการจัดอันดับภาษาโปรแกรมยอดนิยมประจำปี ซึ่งปีนี้จัดอันดับเป็นปีที่ 10 โดย Python ยังคงเป็นอันดับ 1 ในคะแนนภาพรวม หรืออันดับ Spectrum รวมทั้งอันดับ 1 ในด้านภาษาที่มาแรงเป็นกระแส (Trending) มี Java, C++ และ JavaScript ในอันดับรองลงมา</p>\n<p>อย่างไรก็ตาม ผลการจัดอันดับด้านภาษาโปรแกรมสำหรับการหางาน (Jobs) SQL ยังครองอันดับที่ 1 ด้วยเหตุผลเพราะ SQL มักเป็นทักษะที่อยู่ในเงื่อนไขการรับสมัครงานร่วมกับภาษาอื่น โดยมี Python ตามมาในอันดับ 2 ด้วยคะแนนที่ไม่ห่างกันมากนัก</p>\n<p>ในรายงานยังให้ข้อสังเกตของภาษา R ว่ามีประสิทธิภาพแต่ก็มีความเฉพาะตัว ได้รับความนิยมในระดับสูง แต่พอร์ตเป็นภาษาอื่นได้ยาก ซึ่งคล้ายกับสิ่งที่เกิดกับ Fortran และ Cobol</p>\n<p>ที่มา: <a href=\"https://spectrum.ieee.org/the-top-programming-languages-2023\">IEEE Spectrum</a></p>\n<p><img src=\"https://www.blognone.com/sites/default/files/externals/03f19fc8187e5d3957847580437edc61.png\" alt /></p>\n</div></div></div><div><div>Topics: </div><div><div><a href=\"/topics/programming\">Programming</a></div><div><a href=\"/topics/ieee\">IEEE</a></div><div><a href=\"/topics/python\">Python</a></div><div><a href=\"/topics/sql\">SQL</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28a4ce0f54cfe5680eedaf6ee209d309dbaa46708d5acb5c50895d12119cd6bb","category":"Thai"}