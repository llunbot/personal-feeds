{"title":"Samsung ไตรมาส 1/2025 รายได้รวมโต 10% จากความต้องการ DRAM, NAND และยอดขาย S25 ที่แข็งแกร่ง","link":"https://www.blognone.com/node/146146","date":1745976543000,"content":"<div><div><div><p>ซัมซุงรายงานผลประกอบการของไตรมาสที่ 1 ปี 2025 หลังจาก<a href=\"https://www.blognone.com/node/145722\">ให้ข้อมูลตัวเลขเบื้องต้น</a>ไปเมื่อต้นเดือน มีรายได้รวม 79.1 ล้านล้านวอน เพิ่มขึ้น 10% จาก<a href=\"https://www.blognone.com/node/139487\">ไตรมาสเดียวกันในปีก่อน</a> กำไรจากการดำเนินงาน 6.7 ล้านล้านวอน เพิ่มขึ้น 0.1% และกำไรสุทธิ 8.2 ล้านล้านวอน เพิ่มขึ้นจากผลตอบแทนการลงทุนและประโยชน์ทางภาษี</p>\n<p>ซัมซุงบอกว่าธุรกิจหน่วยความจำยังเติบโตสูง จากความต้องการ DRAM เพื่อใช้งานในเซิร์ฟเวอร์ รวมทั้ง NAND ที่มีความต้องการมากขึ้น แต่กำไรจากการดำเนินงานลดลงจากราคาเฉลี่ยของหน่วยความจำที่ลดลง และการถูกจำกัดการส่งออกชิป AI ส่งผลต่อความต้องการสินค้ากลุ่ม HBM โดยธุรกิจหน่วยความจำมีรายได้ 19.1 ล้านล้านวอน เพิ่มขึ้น 9%</p>\n<p>กลุ่มธุรกิจ Mobile eXperience มีรายได้ 37 ล้านล้านวอน จากยอดขาย Galaxy S25 ที่แข็งแกร่ง ขณะที่ต้นทุนชิ้นส่วนการผลิตบางรายการมีราคาลดลง ส่งผลให้กำไรส่วนธุรกิจนี้เพิ่มมากขึ้น</p>\n<p>ซัมซุงประเมินแนวโน้มในไตรมาสปัจจุบันว่าความต้องการสินค้าสำหรับเซิร์ฟเวอร์ AI ยังมีทิศทางที่ดี และเป็นสินค้ามูลค่าสูง บริษัทได้เพิ่มการผลิตหน่วยความจำ HBM3E 12H มากขึ้นเพื่อรองรับความต้องการ รวมทั้งปรับปรุงต้นทุนด้วยการปรับสายการผลิตสู่ V-NAND รุ่นที่ 8 เช่นเดียวกับกลุ่มสมาร์ทโฟนที่มีแนวโน้มอัปเกรดให้รองรับการประมวลผล AI ที่ระดับอุปกรณ์หรือ On-device มากขึ้น</p>\n<p>ที่มา: <a href=\"https://news.samsung.com/global/samsung-electronics-announces-first-quarter-2025-results\">ซัมซุง</a></p>\n<p><img alt=\"No Description\" src=\"https://www.blognone.com/sites/default/files/externals/f698b09b9486513eb248bce0b3331756.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e68e1f43a98ca178f672a5a46766f2f14c6672b6ceff8d41dd17bf59849fa90f","category":"Thai"}