{"title":"[ลือ] Apple Vision Pro เตรียมขายเพิ่มเติมในอีกหลายประเทศ ใกล้ไทยที่สุดคือสิงคโปร์","link":"https://www.blognone.com/node/138692","date":1710384640000,"content":"<div><div><div><p>ข้อมูลนี้มาจาก MacRumors ที่อ้างโค้ดซึ่งค้นพบว่าคีย์บอร์ดเสมือนในเฮดเซต Apple Vision Pro จะรองรับอินพุทเพิ่มเติมอีก 12 ภาษา ซึ่งอาจเป็นข้อมูลช่วยคาดเดาได้ว่า Vision Pro จะขายในประเทศใดเพิ่มเติมในระยะเวลาอันใกล้นี้</p>\n<p>ปัจจุบันคีย์บอร์ดบน Vision Pro รองรับเฉพาะภาษาอังกฤษ (สหรัฐอเมริกา) และอีโมจิ</p>\n<p>12 ภาษาที่จะเพิ่มเติมใน Vision Pro ได้แก่: จีนตัวเต็ม, จีนตัวย่อ, อังกฤษ (ออสเตรเลีย), อังกฤษ (แคนาดา), อังกฤษ (ญี่ปุ่น), อังกฤษ (สิงคโปร์), อังกฤษ (สหราชอาณาจักร), ฝรั่งเศส (แคนาดา), ฝรั่งเศส (ฝรั่งเศส), เยอรมนี (เยอรมนี), ญี่ปุ่น และเกาหลี</p>\n<p>อย่างไรก็ตามข้อมูลนี้อาจบอกใบ้ประเทศกลุ่มถัดไปที่ Vision Pro จะมีขาย แต่ไม่ได้บอกว่าจะมาเมื่อใด ทั้งนี้มีรายงานอยู่ก่อนหน้าว่าแอปเปิลมีแผนจะขยายประเทศที่ขาย Vision Pro เพิ่มเติมภายในปีนี้</p>\n<p>ที่มา: <a href=\"https://www.macrumors.com/2024/03/13/vision-pro-keyboard-new-languages/\">MacRumors</a></p>\n<p><img src=\"https://www.blognone.com/sites/default/files/externals/020ba4706fc08f5182746141b5cde422.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1ee4f216ad5b03511992c439fba89c4e.png\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7de35277e3d5f4c6b421d11aed99b1d5a0416d2e876f247455b802f406a6fc32","category":"Thai"}