{"title":"ซัมซุงเปิดระบบปฏิบัติการ Tizen ให้ทีวีแบรนด์อื่นซื้อไลเซนส์ไปใช้งานได้","link":"https://www.blognone.com/node/125491","date":1635309267000,"content":"<div><div><div><p>ซัมซุงประกาศเปิดระบบปฏิบัติการสมาร์ททีวี Tizen ให้แบรนด์ทีวีรายอื่นๆ นำไปใช้งานในทีวีของตัวเองได้ ผ่านโครงการ Tizen TV Platform Licensing แต่ก็ไม่ระบุว่ามีผู้ผลิตทีวีรายใดสนใจบ้างแล้วหรือไม่</p>\n<p>Tizen เป็นระบบปฏิบัติการที่ซัมซุงเริ่มทำในปี 2015 โดยปัจจุบันมีทีวีใช้งานประมาณ 200 ล้านเครื่อง คู่แข่งในตลาดนี้ยังมี Google TV ของกูเกิล, <a href=\"https://www.blognone.com/node/88845\">Amazon Fire TV</a>, Roku TV ที่มีบริษัททีวีใช้งานอยู่หลายแบรนด์ และเมื่อต้นปีนี้ <a href=\"https://www.blognone.com/node/121352\">webOS ของ LG ก็เพิ่งประกาศเปิดแพลตฟอร์มให้แบรนด์อื่นใช้งานเช่นกัน</a></p>\n<p>นอกจากนี้ ซัมซุงยังเปิดโครงการ Tizen for Business ให้ลูกค้ากลุ่มธุรกิจที่ต้องการนำจอภาพไปใช้เป็นป้ายดิจิทัล (digital signage), จอภาพในร้านอาหาร ห้างสรรพสินค้า หรือสนามบิน รวมถึงกระดานดิจิทัล (e-board) ในโรงเรียน เข้ามาใช้งานฟีเจอร์ด้านการปรับแต่ง มอนิเตอร์ และดีพลอยการตั้งค่าไปยังจอจำนวนมากๆ ได้ด้วย</p>\n<p>ประกาศอื่นที่เกี่ยวข้องกับทีวีของซัมซุงคือ จับมือ Google Duo และ Cisco Webex ปรับปรุงการทำวิดีโอคอลล์บนทีวี, รองรับการแสดงภาพแบบ HDR10+ เพื่อเล่นเกม และประกาศทำ Cloud Gaming บนแพลตฟอร์มทีวีของตัวเองด้วย</p>\n<p><img src=\"https://www.blognone.com/sites/default/files/externals/35f569e829d4c79f1329b9f34bdf8df9.jpg\" /></p>\n<p>ที่มา - <a href=\"https://news.samsung.com/us/samsung-sdc-2021-solutions-connected-experiences/\">Samsung</a>, <a href=\"https://www.sammobile.com/news/samsung-tizen-os-available-other-tv-brands/\">SamMobile</a></p>\n</div></div></div><div><div>Topics: </div><div><div><a href=\"/topics/tizen\">Tizen</a></div><div><a href=\"/topics/samsung\">Samsung</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d36feecd2ec63f0f821a138b73a40176c5e5748c8403852c3215ff6cd3c18260","category":"Thai"}