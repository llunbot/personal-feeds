{"title":"ฝรั่งเศสผ่านร่างกฎหมาย ให้ตำรวจสอดแนมผู้ต้องสงสัยผ่านกล้อง, ไมค์ในโทรศัพท์และ GPS ได้","link":"https://www.blognone.com/node/134728","date":1688724406000,"content":"<div><div><div><p>Le Monde สื่อฝรั่งเศสรายงานว่า ฝ่ายนิติบัญญัติฝรั่งเศส ผ่านร่างกฎหมายที่อนุญาตให้ตำรวจสอดแนมผู้ต้องสงสัยในอาชญากรรมร้ายแรง ผ่านกล้อง ไมโครโฟน และตำแหน่ง GPS บนโทรศัพท์และอุปกรณ์อื่น ๆ ที่เกี่ยวข้อง (แต่ยังไม่แน่ชัดว่าวิธีการไหน รูปแบบไหน)</p>\n<p>อย่างไรก็ตาม ใช่ว่าตำรวจจะสามารถใช้อำนาจนี้ได้ตามชอบ แต่ต้องได้รับความเห็นชอบจากผู้พิพากษาก่อน รวมถึงกฎหมายก็ห้ามบังคับใช้กับอาชีพนักข่าว, ทนาย และอาชีพอื่นๆ ที่มีความละเอียดอ่อน โดยจุดประสงค์ของกฎหมาย ตั้งใจจะจำกัดการใช้งานเฉพาะคดีที่ร้ายแรงเท่านั้น รวมถึงการเข้าถึงตำแหน่ง จะทำได้เฉพาะกรณีที่ความผิด มีโทษจำคุก 5 ปีขึ้นไปเท่านั้น</p>\n<p>กฎหมายนี้สร้างความกังวลให้กับ La Quadrature du Net กลุ่มผู้สนับสนุนสิทธิบนโลกออนไลน์ ซึ่ง<a href=\"https://www.laquadrature.net/2023/05/31/transformer-les-objets-connectes-en-mouchards-la-surenchere-securitaire-du-gouvernement/\">ให้เหตุผล</a>ว่า กฎหมายนี้ขาดความชัดเจนว่าลักษณะใดเป็นอาชญากรรมที่ร้ายแรง ซึ่งตำรวจอาจกำหนดเป้าหมายผู้กระทำผิดเป็นกลุ่มนักกิจกรรมและเคลื่อนไหวด้านต่าง ๆ และกลุ่มอื่น ๆ ที่ไม่ใช่อาชญากรรม</p>\n<p>กลุ่มยังตั้งข้อสังเกตว่า ตำรวจอาจนำกฎหมายนี้ไปใช้กับอาชญากรรมที่มีความรุนแรงน้อยกว่า รวมถึงอาจใช้ประโยชน์จากช่องโหว่ด้านความปลอดภัยของอุปกรณ์ที่ใช้สอดแนม แทนที่จะหาทางแก้ไข</p>\n<p>ขณะที่ Éric Dupond-Moretti รัฐมนตรีกระทรวงยุติธรรม ยืนยันว่ากฎหมายนี้จะใช้เพียงกับไม่กี่สิบคดีต่อปีเท่านั้น และกฎหมายนี้ยังห่างไกลกับการเป็น “รัฐสอดแนม” (surveillance state) ที่ปรากฏในหนังสือ 1984 ของ George Orwell อันโด่งดัง</p>\n<p>ปัจจุบัน ร่างแรกผ่านวุฒิสภาแล้ว แต่กำลังอยู่ระหว่างกระบวนการแก้ไขรายละเอียด และผ่านกระบวนการโหวตอีกครั้ง</p>\n<p>ที่มา: <a href=\"https://www.engadget.com/french-assembly-passes-bill-allowing-police-to-remotely-activate-phone-cameras-and-microphones-for-surveillance-210539401.html?src=rss\">Engadget</a>, <a href=\"https://www.lemonde.fr/en/france/article/2023/07/06/france-set-to-allow-police-to-spy-through-phones_6044269_7.html\">Le Monde</a></p>\n<p><img alt=\"No Description\" src=\"https://www.blognone.com/sites/default/files/externals/48bc0b7a39a99c6360d2a74bfeb5ac76.jpg\" /></p>\n</div></div></div><div><div>Topics: </div><div><div><a href=\"/topics/france\">France</a></div><div><a href=\"/topics/law\">Law</a></div><div><a href=\"/topics/surveillance\">Surveillance</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af1aa9fca9fbc873cb432b7ffc6b6c8b618dfeec2e0035ebdbe4611d816904e7","category":"Thai"}