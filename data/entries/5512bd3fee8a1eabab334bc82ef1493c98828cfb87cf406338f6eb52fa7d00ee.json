{"title":"AIS เปิดตัว AiCAM กล้องวงจรปิด AI มีให้เลือก 3 รุ่น ราคาเริ่มต้น 990 บาท","link":"https://www.blognone.com/node/146557","date":1747889172000,"content":"<span>AIS เปิดตัว AiCAM กล้องวงจรปิด AI มีให้เลือก 3 รุ่น ราคาเริ่มต้น 990 บาท</span>\n\n  <div>\n    <div>Body</div>\n              <div><p>AIS เปิดตัว AiCAM กล้องวงจรปิด AI ที่ทำงานร่วมกับเครือข่าย 5G ซึ่งเป็นครั้งแรกในอาเซียน และเป็นการร่วมมือกับ JFTECH บริษัทเทคโนโลยีที่ดูแลโซลูชัน IoT จากจีน</p>\n<p>จุดเด่นคือระบบ AI ที่ช่วยตรวจจับเหตุการณ์ วิเคราะห์พฤติกรรม และแจ้งเตือนสิ่งผิดปกติได้แบบเรียลไทม์ โดยออกแบบมาให้เหมาะกับการใช้งานของคนไทย โดยเฉพาะในด้านความปลอดภัยภายในบ้าน</p>\n<p>ฟีเจอร์หลักของ AiCAM มีดังนี้:</p>\n<ul>\n<li>ดูแลภายในบ้าน: ตรวจจับการเข้า-ออก จดจำสมาชิกในบ้าน แจ้งเตือนเหตุไฟไหม้หรือพฤติกรรมผิดปกติ</li>\n<li>ดูแลภายนอกบ้าน: ตรวจจับยานพาหนะ พฤติกรรมต้องสงสัย และบันทึกสถิติการพบสัตว์เลี้ยงหรือพัสดุ</li>\n<li>ดูแลผู้สูงวัย: ตรวจจับการล้ม หมดสติ หรือพฤติกรรมที่อาจเป็นอันตราย พร้อมวิเคราะห์กิจวัตร</li>\n</ul>\n<p>ส่วนฟีเจอร์ที่จะมาเร็ว ๆ นี้:</p>\n<ul>\n<li>ดูแลเด็ก: วิเคราะห์กิจกรรม เช่น การทำการบ้าน อ่านหนังสือ หรือการใช้คอมพิวเตอร์</li>\n<li>ดูแลสัตว์เลี้ยง: ตรวจจับการเคลื่อนไหว แจ้งเตือนเมื่อสัตว์หายตัวนานผิดปกติ</li>\n</ul>\n<p>กล้องแต่ละตัวสามารถเลือกได้เพียงหนึ่งแพ็กเกจ หากต้องการใช้กล้องแบบธรรมดา สามารถยกเลิกแพ็กเกจ AiCAM ได้ ราคาเริ่มต้นที่ 990 บาท พร้อมแพ็กเกจเสริมที่เริ่มต้นเพียง 99 บาทต่อเดือน นอกจากนี้ยังมีบริการพื้นที่เก็บข้อมูลบนคลาวด์ให้ดูย้อนหลังได้นานถึง 30 วัน</p>\n<p>ที่มา: AIS</p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Thu, 22/05/2025 - 11:46</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5512bd3fee8a1eabab334bc82ef1493c98828cfb87cf406338f6eb52fa7d00ee","category":"Thai"}