{"title":"Node.js ออกเวอร์ชัน 20 เริ่มรองรับการจำกัดสิทธิเข้าถึงทรัพยากร","link":"https://www.blognone.com/node/133523","date":1682134877000,"content":"<div><div><div><p>Node.js ออกเวอร์ชัน 20 ตามแนวทางการออกรุ่นใหม่ทุก 6 เดือน (ทุกเดือนเมษายน-ตุลาคม)</p>\n<p>ของใหม่เวอร์ชันนี้คือ Permission Model เป็นฟีเจอร์การจำกัดสิทธิตอนรัน Node.js เพื่อไม่ให้เข้าถึงสิทธิบางอย่างของเครื่อง เช่น ระบบไฟล์ เธร็ด โพรเซส เพื่อความปลอดภัยที่ดีขึ้น แล้วอนุญาตการเข้าถึงสิทธิบางอย่างทีละตัวแทน</p>\n<ul>\n<li>--allow-fs-read / --allow-fs-write</li>\n<li>--allow-child-process</li>\n<li>--allow-worker</li>\n</ul>\n<p>ฟีเจอร์นี้ยังอยู่ในสถานะทดลอง (experimental) โดยต้องรันแบบ --experimental-permission ก่อนถึงเริ่มจำกัดสิทธิ</p>\n<p>ของใหม่อย่างอื่นคืออัพเดตเอนจิน V8 เป็นเวอร์ชัน 11.3 (ตาม Chromium 113), โมดูล test_runner สำหรับการรันเทสต์เข้าสถานะเสถียร, รองรับสถาปัตยกรรม ARM64 Windows อย่างเป็นทางการ, ปรับปรุงประสิทธิภาพโดยเฉพาะตอน fetch URL และการเรียก EventTarget เป็นต้น</p>\n<p>ที่มา - <a href=\"https://nodejs.org/en/blog/announcements/v20-release-announce\">Node.js</a></p>\n<p><img src=\"https://www.blognone.com/sites/default/files/externals/723c801c90afd9aa844b3ce3d7f01f0b.png\" alt /></p>\n</div></div></div><div><div>Topics: </div><div><div><a href=\"/topics/nodejs\">Node.js</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e90c76efb36b70656a87859e3eb0a2ccdada4ecdd70f5d69a036e991157643d3","category":"Thai"}