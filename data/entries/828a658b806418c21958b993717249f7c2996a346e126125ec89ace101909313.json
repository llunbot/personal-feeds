{"title":"ไม่ทิ้งกัน กูเกิลจะอัพเกรด Chromecast with Google TV ให้เป็น Android TV 14","link":"https://www.blognone.com/node/141494","date":1724039126000,"content":"<div><div><div><p>หลังจาก <a href=\"https://www.blognone.com/node/141276\">Chromecast หยุดออกสินค้าใหม่</a> เพราะ<a href=\"https://www.blognone.com/node/141273\">กูเกิลเปิดตัวอุปกรณ์สตรีมมิ่งใหม่ Google TV Streamer มาแทน</a></p>\n<p>เว็บไซต์ Android Authority ได้คำยืนยันจากกูเกิลในงานแถลงข่าว Made by Google ว่า Google TV Streamer จะเป็นอุปกรณ์สตรีมมิ่งตัวแรกที่ได้<a href=\"https://www.blognone.com/node/139799\">ระบบปฏิบัติการ Android TV 14</a> แต่กูเกิลก็จะไม่ทอดทิ้ง Chromecast for Google TV เพราะจะได้อัพเกรดเป็น Android TV 14 ด้วยเช่นกัน</p>\n<p>ความแตกต่างสำคัญของอุปกรณ์ทั้งสองตัวคือ Google TV Streamer รองรับ<a href=\"https://www.blognone.com/topics/thread\">โปรโตคอล Thread</a> ใช้สื่อสารกับอุปกรณ์สมาร์ทโฮมอื่นๆ ในบ้านได้ด้วย ซึ่ง Chromecast ไม่มีฮาร์ดแวร์นี้มาให้แต่แรก</p>\n<p>Chromecast with Google TV (4K) มีอายุซัพพอร์ตซอฟต์แวร์ ได้แพตช์ความปลอดภัยไปจนถึงเดือนกันยายน 2025 ส่วน<a href=\"https://www.blognone.com/node/130564\">รุ่น HD ที่ออกมาภายหลัง</a> ได้นานถึงกันยายน 2027</p>\n<p>ที่มา - <a href=\"https://www.androidauthority.com/chromecast-with-google-tv-android-14-3472136/\">Android Authority</a></p>\n<p><img src=\"https://www.blognone.com/sites/default/files/externals/092041e8d9defbac2bf501b0ea50884c.png\" /></p>\n</div></div></div><div><div>Topics: </div><div><div><a href=\"/topics/chromecast\">Chromecast</a></div><div><a href=\"/topics/google-tv\">Google TV</a></div><div><a href=\"/topics/android-tv\">Android TV</a></div><div><a href=\"/topics/android-14\">Android 14</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"828a658b806418c21958b993717249f7c2996a346e126125ec89ace101909313","category":"Thai"}