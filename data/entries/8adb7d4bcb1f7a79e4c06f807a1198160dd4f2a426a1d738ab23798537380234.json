{"title":"โซนี่ออกอัพเดตเฟิร์มแวร์ PS5 บล็อคการใช้งานอุปกรณ์ดัดแปลงอินพุต Cronus Zen","link":"https://www.blognone.com/node/137914","date":1706434759000,"content":"<div><div><div><p>โซนี่ออกเฟิร์มแวร์อัพเดตของ PS5 ปิดกั้นการใช้งาน Cronus Zen อุปกรณ์อินพุตที่นิยมใช้โกงเกม ทำให้ Cronus Zen ไม่สามารถใช้งานกับ PS5 อีกต่อไป</p>\n<p>อุปกรณ์จำพวก Cronus Zen จะคั่นกลางระหว่างตัวคอนโซลกับคอนโทรลเลอร์ เพื่อให้สามารถดัดแปลงอินพุตได้ตามโปรแกรมที่ตั้งไว้ สร้างมาโครสำหรับคำสั่งที่ใช้บ่อยในเกมได้ อุปกรณ์ลักษณะนี้ถูกใช้งานกลุ่มผู้เล่นเกมออนไลน์ที่หาความได้เปรียบกว่าคู่แข่งกลุ่มที่เล่นผ่านคอนโซลด้วยกัน</p>\n<p>ฝั่งของ Cronus Zen ออกแถลงการณ์ว่าทราบปัญหานี้แล้ว และเตือนให้ผู้เล่น PS5 กดข้ามอัพเดตเฟิร์มแวร์รุ่นนี้ไปก่อน และทางทีมพัฒนาจะหาวิธี \"อ้อมหลบ\" การตรวจจับของโซนี่ในระยะยาวต่อไป</p>\n<p>ที่มา - <a href=\"https://cronus.shop/collections/cronus-zen/products/cronus-zen\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/7485f463abfcf4f9bb8c95fec065245e.jpeg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/accessories\">Accessories</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8adb7d4bcb1f7a79e4c06f807a1198160dd4f2a426a1d738ab23798537380234","category":"Thai"}