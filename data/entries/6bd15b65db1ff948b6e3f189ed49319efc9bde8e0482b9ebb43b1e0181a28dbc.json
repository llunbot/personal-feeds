{"title":"Apple ยอมความจ่ายเงิน 95 ล้านดอลลาร์ คดีฟ้องร้องกลุ่มเรื่อง Siri ละเมิดความเป็นส่วนตัว","link":"https://www.blognone.com/node/143899","date":1735866526000,"content":"<div><div><div><p>แอปเปิลตกลงยอมความจ่ายเงิน 95 ล้านดอลลาร์ เพื่อยุติคดีฟ้องร้องแบบกลุ่มในศาลรัฐแคลิฟอร์เนีย ประเด็นระบบสั่งงานด้วยเสียง Siri มีการละเมิดความเป็นส่วนตัวผู้ใช้งาน</p>\n<p>เรื่องนี้ต้องย้อนไปตั้งแต่ปี 2019 ที่มี<a href=\"https://www.blognone.com/node/111065\">รายงาน</a>เรื่องแอปเปิลใช้คนฟังบันทึกเสียงการใช้งาน Siri เพื่อปรับปรุงคุณภาพ และหาการทำงานที่บกพร่อง ซึ่งแอปเปิล<a href=\"https://www.blognone.com/node/111581\">ออกแถลงการณ์ขอโทษ</a>ในเวลาต่อมา และระงับการใช้คนในกระบวนการนี้ทันที อย่างไรก็ตามมีการยื่นฟ้องร้องแบบกลุ่มหลังจากนั้น โดยบอกว่าแอปเปิลไม่ได้เปิดเผยรายละเอียดนี้ที่เพียงพอว่าอาจมีคนอยู่ในกระบวนการทำงานของ Siri</p>\n<p>การปรับปรุงที่แอปเปิลทำหลังจากนั้นมีหลายอย่าง ทั้งปรับปรุงขั้นตอนการพัฒนา Siri, เพิ่มคำเตือนหากต้องขอบันทึกเสียงในอุปกรณ์ และเพิ่ม Ask App Not to Track เพื่อไม่ให้แชร์ข้อมูลระหว่างแอปกับอุปกรณ์</p>\n<p>ที่มา: <a href=\"https://www.reuters.com/legal/apple-pay-95-million-settle-siri-privacy-lawsuit-2025-01-02/\">Reuters</a></p>\n<p><img src=\"https://www.blognone.com/sites/default/files/externals/99adf9c5a191c955920a86e146c2d386.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div><div><a href=\"/topics/siri\">Siri</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6bd15b65db1ff948b6e3f189ed49319efc9bde8e0482b9ebb43b1e0181a28dbc","category":"Thai"}