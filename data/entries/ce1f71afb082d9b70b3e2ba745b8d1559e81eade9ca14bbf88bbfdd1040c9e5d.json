{"title":"[ไม่ยืนยัน] OpenAI มีรายได้ย้อนหลัง 12 เดือน เพิ่มสูงเป็น 3.4 พันล้านดอลลาร์","link":"https://www.blognone.com/node/140364","date":1718276946000,"content":"<div><div><div><p>The Information มีรายงานข้อมูลอย่างไม่เป็นทางการของรายได้ OpenAI โดยระบุว่า Sam Altman ได้บอกกับพนักงาน ว่ารายได้ในช่วง 12 เดือนย้อนหลังที่ผ่านมา อยู่ที่ประมาณ 3.4 พันล้านดอลลาร์</p>\n<p>หากเป็นตัวเลขนี้จริง ถือเป็นรายได้ที่เพิ่มสูงมาก เพราะเมื่อ 1 ปีที่แล้ว OpenAI <a href=\"https://www.blognone.com/node/135503\">ประเมิน</a>รายได้บริษัทไว้ที่ระดับ 1 พันล้านดอลลาร์ ส่วนเมื่อ<a href=\"https://www.blognone.com/node/138141\">ต้นปีประเมิน</a>เพิ่มขึ้นว่าจะไปถึง 2 พันล้านดอลลาร์ และอาจเติบโตอย่างก้าวกระโดด</p>\n<p>รายได้หลักของ OpenAI ตอนนี้มาจากการสมัครใช้งาน ChatGPT แบบเสียเงิน ซึ่งมีลูกค้าทั่วไประดับบุคคลที่ต้องการใช้งานแบบไม่ถูกจำกัดปริมาณ, ลูกค้ากลุ่มนักพัฒนา และลูกค้าองค์กร นอกจากนี้บริษัทยังมีรายได้อีกประมาณปีละ 200 ล้านดอลลาร์ ในรูปแบบส่วนแบ่งจากไมโครซอฟท์ที่นำบริการของ OpenAI ขายให้กับลูกค้า Azure</p>\n<p>ทั้งนี้ตัวแทนของ OpenAI ชี้แจงกับ The Information เพียงบอกว่าตัวเลขดังกล่าวไม่ตรง แต่ไม่ได้ให้รายละเอียดเพิ่มเติม</p>\n<p>ที่มา: <a href=\"https://www.theinformation.com/articles/openais-annualized-revenue-doubles-to-3-4-billion-since-late-2023\">The Information</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/financial-report\">Financial Report</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce1f71afb082d9b70b3e2ba745b8d1559e81eade9ca14bbf88bbfdd1040c9e5d","category":"Thai"}