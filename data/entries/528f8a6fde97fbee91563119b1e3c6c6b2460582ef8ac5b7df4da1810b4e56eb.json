{"title":"กูเกิลโอเพนซอร์ส Agent Development Kit เฟรมเวิร์คเบื้องหลัง Agentspace รองรับ MCP","link":"https://www.blognone.com/node/145766","date":1744211733000,"content":"<div><div><div><p>กูเกิลโอเพนซอร์สเฟรมเวิร์ค Agent Development Kit (ADK) สำหรับการพัฒนา Agent ในรูปแบบต่างๆ โดยแม้จะพัฒนาโดยกูเกิลแต่ก็รองรับโมเดลจากผู้ผลิตหลากหลาย และเชื่อมต่อเครื่องมือภายนอกผ่านโปรโตคอล MCP ได้</p>\n<p>ความพิเศษของ ADK ต่อกูเกิลเองคือ Vertex AI รองรับโดยตรงผ่าน Vertex AI Agent Engine อย่างไรก็ดี ตัว ADK นั้นแพ็กเกจเป็นคอนเทนเนอร์ทำให้ไปรันที่ไหนก็ได้อยู่แล้ว และกูเกิลระบุว่า ADK ออปติไมซ์ให้ทำงานกับ Gemini 2.5 Pro เป็นพิเศษ</p>\n<p>สำหรับ Vertex AI Agent Engine นั้นรองรับการรัน agent จากเฟรมเวิร์ค ADK, LangGraph, LlamaIndex, LangChain, Crew.ai และเฟรมเวิร์คอื่น บริการนี้ให้บริการรัน agent, รันโค้ด, จัดการ session, จัดการหน่วยความจำของ AI ค่าบริการเป็นแบบ serverless คิดตามซีพียูและหน่วยความจำระหว่างรัน</p>\n<p>สำหรับการรันงานข้าม agent กูเกิลร่วมกับพัฒธมิตร เปิดโปรโตคอล Agent2Agent (A2A) ทำให้สามารถปล่อยให้ agent ต่างๆ คุยกันเอง โดยตอนนี้มีผู้เข้าร่วมจำนวนมาก ทั้งผู้ให้บริการ AI, ระบบฐานข้อมูล, และผู้ให้บริการ SaaS เจ้าใหญ่ๆ</p>\n<p>ที่มา - <a href=\"https://cloud.google.com/blog/products/ai-machine-learning/build-and-manage-multi-system-agents-with-vertex-ai?e=48754805\">Google</a></p>\n<p><img alt=\"No Description\" src=\"https://www.blognone.com/sites/default/files/externals/fa3364c12be95fa7f574b9b54aa1a113.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"528f8a6fde97fbee91563119b1e3c6c6b2460582ef8ac5b7df4da1810b4e56eb","category":"Thai"}