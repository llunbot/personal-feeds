{"title":"เปิดตัวเกม Marvel’s Blade ผลงานใหม่ของ Arkane Studios ผู้สร้าง Deathloop, Dishonored","link":"https://www.blognone.com/node/137149","date":1702009174000,"content":"<div><div><div><p>Arkane Lyon สตูดิโอในเครือ Bethesda ในเครือไมโครซอฟท์อีกที เปิดตัวเกมใหม่ <strong>Marvel’s Blade</strong> เกมแอคชั่นแบบเล่นคนเดียว มุมมองบุคคลที่สาม ให้สวมบทบาทเป็น Blade ฮีโร่ในจักรวาล Marvel</p>\n<p>เนื้อเรื่องในเกมเกิดในเมืองปารีสยุคปัจจุบันที่กำลังประสบเหตุแวมไพร์บุกยึดเมือง เป็นเนื้อเรื่องเฉพาะของเกมแยกจากคอมิก ตอนนี้มีแต่เทรลเลอร์เปิดตัวเกม แต่ยังไม่มีภาพเกมเพลย์มาให้ดูกัน</p>\n<p>สตูดิโอที่รับผิดชอบ Marvel’s Blade คือ Arkane Lyon สตูดิโอหลักในฝรั่งเศสที่มีผลงานซีรีส์ Dishonored และ Deathloop จึงน่าจะมั่นใจได้พอสมควรเรื่องคุณภาพของเกม หลังจาก <a href=\"https://www.blognone.com/node/132392\">Redfall ที่พัฒนาโดยสตูดิโออีกแห่งคือ Arkane Austin</a> ไม่ประสบความสำเร็จอย่างที่คาดไว้</p>\n<p>เกมยังไม่ประกาศวันวางขายและแพลตฟอร์ม (แต่การเป็นสตูดิโอในเครือไมโครซอฟท์ก็น่าจะลงทั้ง Xbox และพีซี)</p>\n<p><img alt=\"No Description\" src=\"https://www.blognone.com/sites/default/files/externals/11a6ff987ba601773ec10dffb1564c5b.jpg\" /></p>\n<p>ที่มา - <a href=\"https://bethesda.net/en/article/4YzbGq9Tz5TRQIiHP03mrm/marvels-blade-announced\">Bethesda</a></p>\n</div></div></div><div><div>Topics: </div><div><div><a href=\"/topics/arkane-studios\">Arkane Studios</a></div><div><a href=\"/topics/bethesda\">Bethesda</a></div><div><a href=\"/topics/marvel\">Marvel</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35e1455917cdacae94467ed79881a590405bd699b7e1ccd982243cfe924434fc","category":"Thai"}