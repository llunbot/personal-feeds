{"title":"Toyota บอกจะเอาจริงเรื่องซอฟต์แวร์แล้ว ตั้งเป้าขยายทีม 6 เท่า สัญญาอัพเดต OTA เร็วขึ้น","link":"https://www.blognone.com/node/124485","date":1630238383000,"content":"<div><div><div><p>Keiji Yamamoto ผู้บริหารฝ่ายเชื่อมต่อผลิตภัณฑ์ (Chief Product Integration Officer - CPIO) ของโตโยต้า ประกาศนโยบาย \"เอาจริง\" กับการพัฒนาซอฟต์แวร์ โดยมีรายละเอียดคือ</p>\n<ul>\n<li>ปรับโครงสร้างภายใน แยกเป็นฝ่ายพัฒนาซอฟต์แวร์โดยเฉพาะ เบื้องต้นมีพนักงานภายใน 3,000 คน และจะขยายเป็น 18,000 คนในอนาคต (เพิ่ม 6 เท่า)</li>\n<li>ปรับปรุงการอัพเดตซอฟต์แวร์รถยนต์ผ่าน OTA (over-the-air) ให้เร็วกว่าเดิม เพื่อปรับตัวตามความต้องการของลูกค้าในแต่ละประเทศให้เร็วขึ้น โดยจะเริ่มจาก Lexus NX รุ่นใหม่ที่กำลังจะวางขาย</li>\n<li>แยกการพัฒนาซอฟต์แวร์ออกจากฮาร์ดแวร์ เพื่อไม่ให้ต้องรอกัน สามารถออกซอฟต์แวร์ได้เร็วขึ้น</li>\n</ul>\n<p>ปัจจุบัน โตโยต้ามีทีมซอฟต์แวร์อยู่หลายทีม ทั้งในบริษัทแม่ Toyota Motor เอง และผ่านบริษัทลูกอย่าง Toyota Research Institute (TR), <a href=\"https://www.blognone.com/node/122366\">Woven Planet ที่ทำเรื่องรถยนต์ไร้คนขับ</a>, Toyota Connected รวมถึงโครงการย่อยอย่าง รถยนต์ไฟฟ้า e-Palette, <a href=\"https://www.blognone.com/node/114022\">สมาร์ทซิตี้ Woven City</a>, แพลตฟอร์มซอฟต์แวร์สำหรับรถยนต์ Arene เป็นต้น</p>\n<p><img src=\"https://www.blognone.com/sites/default/files/externals/8e14b0f007f6d9456a7f15157da29521.jpg\" /></p>\n<p>ที่มา - <a href=\"https://global.toyota/en/newsroom/corporate/35891478.html\">Toyota</a></p>\n</div></div></div><div><div>Topics: </div><div><div><a href=\"/topics/toyota\">Toyota</a></div><div><a href=\"/topics/transportation\">Transportation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42de1bc98f286e93d1126b7bf4339d81db9c2559320f399abb483e5cbef4123f","category":"Thai"}