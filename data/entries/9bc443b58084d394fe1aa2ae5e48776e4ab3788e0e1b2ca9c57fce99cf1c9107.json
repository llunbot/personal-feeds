{"title":"Google Docs เพิ่มฟีเจอร์ Approval อนุมัติเอกสารตาม Workflow ภายในองค์กร","link":"https://www.blognone.com/node/125773","date":1636547578000,"content":"<div><div><div><p>Google Docs, Sheets, Slides เพิ่มฟีเจอร์ Approvals สำหรับการอนุมัติเอกสาร (workflow) ในองค์กร</p>\n<p>ผู้ใช้สามารถส่งคำขออนุมัติ (approval request) ไปยังผู้ใช้คนอื่นในองค์กรได้ (อยู่ในเมนู File) และผู้รับคำขอสามารถอนุมัติ ปฏิเสธ แก้ไข คอมเมนต์เอกสารได้ หากมีการแก้ไขเอกสารในภายหลัง ผู้อนุมัติทุกคนจะได้รับอีเมลแจ้งเตือนว่ามีการเปลี่ยนแปลง หรือสามารถตั้งค่าได้ว่าถ้าอนุมัติแล้วให้ล็อคห้ามแก้ไขไฟล์อีก</p>\n<p>กูเกิลบอกว่าฟีเจอร์นี้เหมาะกับการตรวจสอบเอกสารสำคัญๆ อย่างสัญญาหรือเอกสารทางกฎหมาย ที่จำเป็นต้องมีคนอนุมัติอย่างเป็นทางการ</p>\n<p>ฟีเจอร์นี้จะเปิดใช้เป็นค่าดีฟอลต์ (แอดมินองค์กรสามารถปิดได้) และทยอยเปิดให้ผู้ใช้ Google Workspace บางส่วนแล้ว (บัญชีแบบส่วนตัวจะไม่ได้ฟีเจอร์นี้)</p>\n<p><img src=\"https://www.blognone.com/sites/default/files/externals/7ce4357e032d0d47671068344f54d697.png\" /></p>\n<p>ที่มา - <a href=\"https://workspaceupdates.googleblog.com/2021/11/request-and-review-formal-document.html?\">Google</a></p>\n</div></div></div><div><div>Topics: </div><div><div><a href=\"/topics/google-docs\">Google Docs</a></div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bc443b58084d394fe1aa2ae5e48776e4ab3788e0e1b2ca9c57fce99cf1c9107","category":"Thai"}