{"title":"หัวหน้าบรรณาธิการของ Gizmodo ฟ้อง Apple ฐานหนัง Tetris ลอกเลียนหนังสือของเจ้าตัว","link":"https://www.blognone.com/node/135197","date":1691571119000,"content":"<div><div><div><p>Daniel Ackerman หัวหน้าบรรณาธิการของ Gizmodo เว็บไซต์ข่าวสารด้านเทคโนโลยี ฟ้อง Apple และฝ่ายอื่น ๆ ที่เกี่ยวข้องกับภาพยนตร์ Tetris ที่ฉายบน Apple TV+ โดยบอกว่าภาพยนตร์เรื่องนี้ลอกเลียนแบบหนังสือ The Tetris Effect: The Game That Hypnotized the World ฉบับปี 2016 ที่ Daniel Ackerman เขียน</p>\n<p>Daniel Ackerman บอกว่าทั้ง Apple, ผู้ถือสิทธิ์ของ Tetris, ผู้ผลิตภาพยนตร์ Tetris และผู้เขียนบท Noah Pink ได้ลอก ความรู้สึก, โทนเรื่อง, วิธีการเล่า และฉากแบบเดียวกันทุกประการ จากหนังสือ The Tetris Effect โดยเฉพาะการวางกรอบให้เกม Tetris เป็นตัวแทนของ สายลับสงครามเย็น</p>\n<p>จากรายงานเบื้องต้นของรอยเตอร์ คดีความนี้ Daniel Ackerman กล่าวในเอกสารการฟ้องร้องว่าได้มีการติดต่อกับบริษัท Tetris มาเป็นเวลานานหลายปี ในขณะที่เขาเขียน The Tetris Effect และอ้างว่าบริษัท Tetris รับรู้ถึงงานของเขาอยู่แล้ว Daniel Ackerman เลยขู่ว่าจะดำเนินการทางกฎหมายเนื่องจาก Apple และ Tetris ที่พยายามดำเนินการดัดแปลงบทภาพยนตร์ จากหนังสือของเขาเอง</p>\n<p>แม้ว่าทาง Apple และ Tetris ยังไม่ออกมาตอบโต้อะไร แต่กรณีของ Daniel Ackerman อาจเป็นเรื่องยากที่จะชนะคดี เพราะมีข้อเท็จจริงที่ว่า ภาพยนตร์ Tetris และ หนังสือ The Tetris Effect ต่างก็ใช้ข้อเท็จจริงทางประวัติศาสตร์ ซึ่งโดยทั่วไปไม่ได้รับการคุ้มครองโดยกฎหมายลิขสิทธิ์อยู่ก่อนแล้ว</p>\n<p>Daniel Ackerman เล่าว่าเขายื่นมือเข้ามาหลังจากที่ Apple ปล่อยตัวอย่างภาพยนตร์เรื่อง Tetris และขอให้ Apple และจำเลยคนอื่น ๆ จัดการปัญหาทางกฎหมายให้เสร็จก่อนที่ภาพยนตร์จะออกฉาย โดยเขากล่าวหาว่า Apple ละเมิดลิขสิทธิ์ และสร้างการแข่งขันที่ไม่เป็นธรรม</p>\n<p>ภาพยนตร์เรื่อง Tetris นั้นกล่าวถึงการพยายามที่จะซื้อลิขสิทธิ์เกม Tetris จากโซเวียดในหมวดเกมพกพาเพื่อนำมาลงให้กับเครื่อง Gameboy ของ Nintendo ที่กำลังจะเปิดตัวในช่วงเวลานั้น นำแสดงโดย Taron Egerton ที่มีผลงานเด่นอย่าง Kingman ตัวภาพยนตร์ฉายบน Apple TV+ เท่านั้น</p>\n<p><em>ภาพจากภาพยนตร์เรื่อง Tetris</em><br />\n<img alt=\"No Description\" src=\"https://www.blognone.com/sites/default/files/externals/c02081d251be7ecc99120fe4fce2775a.png\" /></p>\n<p>ที่มา - <a href=\"https://www.theverge.com/2023/8/8/23824821/apple-tetris-film-dan-ackerman-book-lawsuit\">The Verge</a>, <a href=\"https://www.reuters.com/legal/litigation/apples-tetris-movie-ripped-off-tech-writers-book-lawsuit-says-2023-08-08/\">Reuters</a></p>\n</div></div></div><div><div>Topics: </div><div><div><a href=\"/topics/tetris\">Tetris</a></div><div><a href=\"/topics/apple\">Apple</a></div><div><a href=\"/topics/movie-0\">Movie</a></div><div><a href=\"/topics/apple-tv-plus\">Apple TV+</a></div><div><a href=\"/topics/legal\">Legal</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"150137e93f0a22468251de119581690bef7320e9239d7806b51146c3ddc66581","category":"Thai"}