{"title":"เปิดตัว Marvel’s Midnight Suns เกมฮีโร่แนว turn-based RPG จากทีมสร้าง XCOM","link":"https://www.blognone.com/node/124432","date":1629953796000,"content":"<div><div><div><p>Firaxis Games ทีมสร้าง XCOM เปิดตัวเกมใหม่ในแฟรนไชส์ Marvel เป็นเกม turn-based RPG แต่ทีมสร้างยืนยันว่าไม่ได้นำระบบจาก XCOM มาใช้ และตัวละครจะไม่ตายถาวร ส่วนรายละเอียดเกมเพลย์อื่นยังไม่เปิดเผย</p>\n<p>ตัวละครในเกมจะมี 13 ตัวจากทีม Avengers, X-Men, Runaways และอื่นๆ ที่ยืนยันแล้วมี ไอรอนแมน, กัปตันอเมริกา, กัปตันมาร์เวล, ด็อกเตอร์สเตรนจ์, เบลด, นิโก มิโนรุ, แมจิค, โกสต์ ไรเดอร์ (รอบบี้ เรเยส) และ วูลฟ์เวอรีน</p>\n<p>ดูจากตัวอย่าง น่าจะเป็นศึกที่ตัวร้ายหลักมาจากฝั่งเวทมนตร์ของ Marvel และตัวละครฝั่งอื่นจะเช่น ไอรอนแมน หรือวูลฟ์เวอรีน จะได้รับชุดเกราะเวทมนตร์แบบใหม่ที่ช่วยให้ต่อกรกับภัยร้ายครั้งนี้ได้ดีขึ้น ตัวเกมลง Nintendo Switch, PlayStation 4, PlayStation 5, Windows PC (ทั้ง Steam และ Epic Game Store), Xbox One, และ Xbox Series X|S เดือนมีนาคม 2022</p>\n<p>ที่มา - <a href=\"https://www.polygon.com/22641096/marvels-midnight-suns-announcement-trailer-xcom-firaxis-gamescom-2021\">Polygon</a></p>\n</div></div></div><div><div>Topics: </div><div><div><a href=\"/topics/marvel\">Marvel</a></div><div><a href=\"/topics/firaxis-games\">Firaxis Games</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb42688b133f726746df5fbae48af2a564ff3775a5937e42120cd70eed613eb0","category":"Thai"}