{"title":"ผลทดสอบชิป AI ของ AMD ประสิทธิภาพดีขึ้นมาก ทำได้ 80% ของชิป NVIDIA แล้ว","link":"https://www.blognone.com/node/134648","date":1688359775000,"content":"<div><div><div><p><a href=\"https://www.blognone.com/node/134543\">บริษัท MosaicML ที่เพิ่งถูกซื้อกิจการโดย Databricks</a> เปิดเผยการใช้ชิปเร่งประมวลผล AI สองค่ายเปรียบเทียบกัน ได้แก่ <a href=\"https://www.blognone.com/node/116348\">NVIDIA A100</a> และ <a href=\"https://www.blognone.com/node/125731\">AMD MI250</a> (ทั้งสองรุ่นยังไม่ใช่ตัวใหม่ล่าสุด) พบว่าตอนนี้ชิปของ AMD สามารถทำประสิทธิภาพได้ราว 80% ของชิป NVIDIA แล้ว</p>\n<p>ที่ผ่านมา ชิปฝั่ง AMD ตามหลัง NVIDIA อยู่มาก แต่ช่วงหลังเมื่อ AMD ลงทุนพัฒนาซอฟต์แวร์ให้คุณภาพดีขึ้น บวกกับ <a href=\"https://www.blognone.com/node/134341\">PyTorch 2.0 รองรับชิป AMD ดีกว่าเดิมมาก สามารถเทรนหรือรันโมเดลได้โดยไม่ต้องแก้โค้ด</a> ทำให้ประสิทธิภาพตีตื้นขึ้นมาได้ โดย Hanlin Tang ซีทีโอของ MosaicML เชื่อว่าหาก AMD พัฒนาซอฟต์แวร์เพิ่มขึ้นขึ้น ประสิทธิภาพของชิปทั้งสองค่ายจะอยู่ในระดับเดียวกันได้แล้ว</p>\n<p>ตามสเปกแล้ว ชิป MI250 ให้หน่วยความจำเยอะกว่าคือ 128GB ต่อการ์ดหนึ่งตัว ในขณะที่ A100 มีแยกเป็นรุ่น 40GB และ 80GB, ตัวสมรรถนะ TFLOPS ของฝั่ง AMD ก็สูงกว่าเป็นทุนเดิมอยู่แล้ว เหลือเพียงปรับปรุงซอฟต์แวร์พวก ROCm, RCCL ให้มีประสิทธิภาพดีขึ้นเท่านั้น</p>\n<p>การทดสอบนี้ถือเป็นข่าวดีของวงการ AI เพราะสามารถเลือกใช้จีพียู AMD มาทดแทนจีพียู NVIDIA ที่ราคาอาจแพงหรือสินค้าขาดตลาดได้ โดยไม่ต้องแก้โค้ดใดๆ เลยหากเป็นโมเดลที่รันบน PyTorch</p>\n<p><img alt=\"No Description\" src=\"https://www.blognone.com/sites/default/files/externals/6a3cd496aed3526222aa7a57fe017e2f.png\" /></p>\n<p><img alt=\"No Description\" src=\"https://www.blognone.com/sites/default/files/externals/3179b8eadadd089813b16f0c03b5afa3.png\" /></p>\n<p>ที่มา - <a href=\"https://www.mosaicml.com/blog/amd-mi250\">MosaicML</a>, <a href=\"https://www.reuters.com/technology/amds-ai-chips-could-match-nvidias-offerings-software-firm-says-2023-06-30/\">Reuters</a></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/instinct\">Instinct</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/processor\">Processor</a></div><div><a href=\"/topics/nvidia\">NVIDIA</a></div><div><a href=\"/topics/server\">Server</a></div><div><a href=\"/topics/pytorch\">PyTorch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b5cd8ba2c006ca8a9ec394db8a7de2a650b71346d1e49aad040ff5628d2c1b6","category":"Thai"}