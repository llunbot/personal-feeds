{"title":"กูเกิลออก Pixel Feature Drop รอบเดือนธันวาคม 2023, Pixel 8 Pro ได้ใช้ Gemini Nano แล้ว","link":"https://www.blognone.com/node/137124","date":1701918568000,"content":"<div><div><div><p>กูเกิลออก Pixel Feature Drop รอบเดือนธันวาคม 2023 ให้มือถือตระกูล Pixel</p>\n<p>ฟีเจอร์เด่นของการอัพเดตรอบนี้คือ <a href=\"https://www.blognone.com/node/137113\">Pixel 8 Pro จะได้ใช้โมเดลปัญญาประดิษฐ์รุ่นใหม่ล่าสุด Gemini Nano ที่เปิดตัวเมื่อคืนนี้</a> มาช่วยงานหลายอย่าง ได้แก่</p>\n<ul>\n<li>แอพอัดเสียง Recorder สรุปเนื้อหาจากเสียงที่อัดมาได้ ทั้งหมดประมวลผลในเครื่อง ทำงานได้แม้ไม่ต่อเน็ต</li>\n<li>ฟีเจอร์ตอบข้อความอัตโนมัติ Smart Reply ของ Gboard ตอบข้อความได้แม่นยำขึ้น ตอนนี้ยังใช้ได้เฉพาะใน WhatsApp ส่วนแอพอื่นจะตามมาปีหน้า</li>\n</ul>\n<p><img alt=\"No Description\" src=\"https://www.blognone.com/sites/default/files/externals/cbb6e86addce66d15330e74e4d4009f4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d7361a67946eb3ad499ca70ba073c5a2.png\" /></p>\n<p>Pixel 8 Pro ยังได้ฟีเจอร์ด้าน AI อื่นๆ (ที่ไม่เกี่ยวกับ Gemini) คือ Video Boost ช่วยปรับแต่งคุณภาพของวิดีโอที่อัพโหลดขึ้นคลาวด์ (ประมวลผลที่เซิร์ฟเวอร์) ส่วน Pixel 8 และ 8 Pro ยังได้ฟีเจอร์ Night Sight in Timelapse ช่วยให้การตั้งกล้องถ่ายวิดีโอแบบ timelapse ตอนกลางคืนได้ภาพที่สว่าง คมชัดขึ้น</p>\n<p><img alt=\"No Description\" src=\"https://www.blognone.com/sites/default/files/externals/f4aeb7c27b1baa9204333542d3d5e824.jpg\" /></p>\n<p>ชาวบ้าน Pixel ทั่วไปที่ยังไม่ได้อัพเกรดเป็น Pixel 8 ก็ไม่ถูกทอดทิ้งซะทีเดียว ได้ฟีเจอร์ใหม่อีกจำนวนหนึ่งคือ</p>\n<ul>\n<li>Google Photos เพิ่มฟีเจอร์ Balance Light ช่วยปรับลดเงาที่เยอะเกินไปในโหมดพอร์เทรต ใช้กับภาพเก่าได้ด้วย</li>\n<li>Photo Unblur ปรับอัลกอริทึมให้แก้ปัญหาถ่ายหมา-แมวแล้วเบลอได้ดีกว่าเดิม</li>\n<li>Pixel Fold เพิ่มฟีเจอร์ Dual Screen Preview โชว์ตัวอย่างภาพถ่ายทั้งจอด้านหน้าและด้านใน มองเห็นทั้งคนถ่ายและคนถูกถ่าย</li>\n<li>รองรับการใช้กล้อง Pixel เป็นเว็บแคมให้พีซี ต้องต่อสาย USB และใช้ได้กับ Pixel 6/Pixel Fold ขึ้นไป</li>\n<li>แอพกล้อง Camera เพิ่มฟีเจอร์ Clear ลบรอยเปื้อนออกจากภาพถ่ายกระดาษ (เช่น เอกสาร บิล) ได้ เพียงแค่เอามือไปถูๆ ออกจากภาพได้เลย</li>\n<li>Repair Mode ป้องกันข้อมูลส่วนตัวเวลาเอาเครื่องไปส่งซ่อม <a href=\"https://www.blognone.com/node/129586\">แบบเดียวกับที่ของซัมซุงมีมาก่อน</a></li>\n<li>รองรับการใช้ Pixel Watch ปลดล็อคหน้าจอของ Pixel ได้กับเขาบ้างแล้ว</li>\n<li>Pixel Tablet รองรับ spatial sound และเพิ่มฟีเจอร์ลดเสียงรบกวนเวลา video call</li>\n<li>แสดงสภาพอากาศในแอพนาฬิกา (World Clock) และใน Clock widget บนหน้าโฮม</li>\n</ul>\n<p><img alt=\"No Description\" src=\"https://www.blognone.com/sites/default/files/externals/9c62ccb4193042862abc0ab72d2c04b4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7a65a8dac9866fa10b374c62ebc2d5e7.jpg\" /></p>\n<p>ที่มา - <a href=\"https://blog.google/products/pixel/pixel%E2%80%93feature-drop-december-2023/\">Google</a></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/google-pixel\">Google Pixel</a></div><div><a href=\"/topics/android\">Android</a></div><div><a href=\"/topics/gemini\">Gemini</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b51daebc0cbe492db3e838d913b5925a437ddb0e5c6ee5c07b042c6ecf362cc","category":"Thai"}