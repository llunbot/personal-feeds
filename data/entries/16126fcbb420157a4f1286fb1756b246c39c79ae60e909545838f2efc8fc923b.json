{"title":"ChatGPT มีผู้ใช้งานเป็นประจำถึง 400 ล้านบัญชีแล้ว","link":"https://www.blognone.com/node/144821","date":1740070402000,"content":"<div><div><div><p>Brad Lightcap ซีโอโอ OpenAI ให้สัมภาษณ์กับ CNBC บอกว่าตอนนี้ ChatGPT มีผู้ใช้งานเป็นประจำทุกสัปดาห์ถึง 400 ล้านบัญชีแล้ว โดยก่อนหน้า OpenAI <a href=\"https://www.blognone.com/node/141744\">รายงาน</a>เมื่อเดือนสิงหาคมปีที่แล้วว่ามี 200 ล้านบัญชี</p>\n<p>Lightcap บอกว่าแนวโน้มจำนวนผู้ใช้งานยังเติบโตไปเรื่อย ๆ เพราะ ChatGPT กลายเป็นสิ่งที่มีประโยชน์ เข้าถึงคนจำนวนมากขึ้น มีการบอกกันปากต่อปาก</p>\n<p>จำนวนผู้ใช้งานแบบบัญชีองค์กร Enterprise ก็เพิ่มขึ้นเป็น 2 ล้านบัญชี สะท้อนว่าองค์กรมีความสนใจนำเครื่องมือมาให้พนักงานใช้กันมากขึ้น รวมทั้งทราฟิกจากนักพัฒนาที่เชื่อมต่อเข้ามาก็เพิ่มขึ้นสูง โดยมีจำนวนเพิ่มเด่นจากการเรียกใช้โมเดลคิดเป็นขั้นตอน o3</p>\n<p>เมื่อถามถึงกระแสของ DeepSeek ที่เป็นประเด็นใหญ่ในช่วงที่ผ่านมา Lightcap มองว่าเรื่องที่เกิดขึ้น เป็นการย้ำว่า AI คือหัวข้อสำคัญในกระแสหลักที่สาธารณะให้ความสนใจ ซึ่งถ้าพูดแบบนี้เมื่อ 2 ปีที่แล้ว คนก็คงนึกไม่ออกว่าเป็นอย่างไร</p>\n<p>ที่มา: <a href=\"https://www.cnbc.com/2025/02/20/openai-tops-400-million-users-despite-deepseeks-emergence.html\">CNBC</a></p>\n<p><img src=\"https://www.blognone.com/sites/default/files/externals/dbe30c569cde27c4650031259b3460ee.png\" alt=\"\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16126fcbb420157a4f1286fb1756b246c39c79ae60e909545838f2efc8fc923b","category":"Thai"}