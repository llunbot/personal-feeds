{"title":"YouTube เซ็นสัญญา Universal Music นำ AI มาใช้กับวงการเพลง ยืนยันต้องทำร่วมกับพาร์ทเนอร์","link":"https://www.blognone.com/node/135385","date":1692670969000,"content":"<div><div><div><p>YouTube เซ็นสัญญากับค่ายเพลง Universal Music Group เรื่องการนำ AI มาใช้กับวงการเพลง โดย YouTube Music ประกาศหลักการ 3 ข้อเกี่ยวกับการใช้ AI ดังนี้</p>\n<ol>\n<li><strong>เราจะใช้ AI อย่างมีความรับผิดชอบ ร่วมกับพาร์ทเนอร์จากวงการเพลง</strong> YouTube มองว่าต้องใช้ AI เพื่อเปิดรูปแบบการสร้างสรรค์ใหม่ๆ แต่จะทำร่วมกับพาร์ทเนอร์ในอุตสาหกรรมเพลง</li>\n<li><strong>ต้องมีมาตรการคุ้มครองพาร์ทเนอร์จากวงการเพลงที่เข้าร่วมการใช้ AI</strong> ตามแนวทางของ YouTube ปัจจุบันที่คุ้มครองงานของผู้สร้างสรรค์</li>\n<li><strong>ต้องคำนึงถึงความน่าเชื่อถือและความปลอดภัย (trust and safety)</strong> ตามแนวทางของ YouTube ปัจจุบันที่ทำอยู่แล้ว แต่มาตรการเหล่านี้ต้องสเกลตัวเองให้ทันยุค AI ที่จะทวีความรุนแรงของปัญหามากขึ้น ทั้งเรื่องสแปม ข่าวปลอม ลิขสิทธิ์ ทรัพย์สินทางปัญญา</li>\n</ol>\n<p>YouTube ยังเปิดโครงการ AI Music Incubator โดยเชิญศิลปิน นักดนตรี นักแต่งเพลง โปรดิวเซอร์ จาก  Universal Music Group มาเข้าร่วมทดลองและให้ความเห็นเรื่อง generative AI กับ YouTube ด้วย ตัวอย่างชื่อศิลปินหรือนักแต่งเพลงดังๆ ที่เข้าร่วมได้แก่ Anitta, Björn Ulvaeus, d4vd, Don Was, Juanes, Louis Bell, Max Richter, Rodney Jerkins, Rosanne Cash, Ryan Tedder, Yo Gotti,  Estate of Frank Sinatra</p>\n<p>ที่มา - <a href=\"https://blog.youtube/inside-youtube/partnering-with-the-music-industry-on-ai/\">YouTube Blog</a>, <a href=\"https://www.prnewswire.com/news-releases/youtube-announces-ai-music-principles-and-launches-youtube-music-ai-incubator-with-artists-songwriters-and-producers-from-universal-music-group-301905605.html\">Universal Music Group</a></p>\n<p><img alt=\"No Description\" src=\"https://www.blognone.com/sites/default/files/externals/1711b20d7a80cb6b39cbf79f6b6b8771.jpg\" /></p>\n</div></div></div><div><div>Topics: </div><div><div><a href=\"/topics/youtube-music\">YouTube Music</a></div><div><a href=\"/topics/youtube\">YouTube</a></div><div><a href=\"/topics/music\">Music</a></div><div><a href=\"/topics/universal-music\">Universal Music</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf548960fff1fd98bf31f4635eaa03dcb94faf1fe4953adeb2e4cdb7c26f17b7","category":"Thai"}