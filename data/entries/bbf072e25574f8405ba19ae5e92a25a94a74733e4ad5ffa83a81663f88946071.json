{"title":"realme ออกมาตรการเยียวยาผู้บริโภค ขยายเวลาประกัน-ซ่อมหน้าจอฟรี","link":"https://www.blognone.com/node/144336","date":1737966140000,"content":"<div><div><div><p>realme ออกมาตรการคุ้มครองผู้บริโภค ไม่กี่ชั่วโมงหลังจากที่ <a href=\"https://www.blognone.com/node/144335\">OPPO ออกแผนการช่วยเหลือเยียวยา</a> และดูแลผู้บริโภคจากการติดตั้งแอปพลิเคชันล่วงหน้า ดังนี้:</p>\n<p><strong>ขยายเวลาการรับประกันเครื่อง</strong></p>\n<ul>\n<li>สำหรับลูกค้าที่ซื้อเครื่อง ระหว่างวันที่ 1 มกราคม 2023 - 28 มกราคม 2024: บริษัทจะขยายระยะเวลาการรับประกันเครื่องไปจนถึงวันที่ 28 มกราคม 2026</li>\n<li>สำหรับลูกค้าที่ซื้อเครื่อง ระหว่างวันที่ 29 มกราคม 2024 - 28 มกราคม 2025: บริษัทจะขยายระยะเวลาการรับประกันเครื่องจาก 1 ปี เป็น 2 ปี</li>\n</ul>\n<p><strong>สิทธิประโยชน์เมื่อนำเครื่องเก่าแลกเครื่องใหม่</strong></p>\n<p>สำหรับลูกค้าที่นำโทรศัพท์มือถือ realme เครื่องเก่ามาแลกเป็นเครื่องใหม่ จะได้รับสิทธิประโยชน์ ตั้งแต่วันที่ 28 มกราคม 2025 เป็นต้นไป ดังนี้:</p>\n<ul>\n<li>สำหรับลูกค้าที่นำเครื่องเก่ามาแลกใหม่ ระหว่างวันที่ 28 มกราคม 2025 - 31 มกราคม 2026 บริษัทจะขยายระยะเวลาการรับประกันเครื่องเป็น 2 ปี</li>\n<li>สำหรับลูกค้าที่นำเครื่องเก่าแลกใหม่ ระหว่างวันที่ 28 มกราคม 2025 - 28 กุมภาพันธ์ 2026 บริษัทจะซ่อมหน้าจอแตกฟรี 1 ครั้งภายใน 1 ปี</li>\n</ul>\n<p>หากผู้ใช้งานต้องการข้อมูลเพิ่มเติม ติดต่อได้ที่สายด่วน 1800-011-106 หรือศูนย์บริการ realme ทั่วประเทศ</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;realme&quot;\" src=\"https://www.blognone.com/sites/default/files/externals/af497d04b57f922fa04786342c4a07b1.png\" /></p>\n</div></div></div><div><div>Topics: </div><div><div><a href=\"/topics/realme\">Realme</a></div><div><a href=\"/topics/information\">Information</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbf072e25574f8405ba19ae5e92a25a94a74733e4ad5ffa83a81663f88946071","category":"Thai"}