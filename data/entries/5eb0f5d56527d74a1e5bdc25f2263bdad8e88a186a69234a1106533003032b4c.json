{"title":"Microsoft ประกาศความร่วมมือและลงทุนใน Mistral สตาร์ทอัพ AI จากฝรั่งเศส","link":"https://www.blognone.com/node/138413","date":1708987453000,"content":"<div><div><div><p>ไมโครซอฟท์ประกาศความร่วมมือเป็นระยะเวลาต่อเนื่องหลายปีกับ Mistral สตาร์ทอัพด้าน AI จากฝรั่งเศส <a href=\"https://www.blognone.com/node/138411\">ที่เพิ่งเปิดตัว</a>โมเดล Mistal Large ซึ่งรองรับภาษาที่ใช้ในยุโรป โดยโมเดลของ Mistral สามารถใช้งานได้บน Azure</p>\n<p>ประกาศความร่วมมือที่เป็นทางการมีเท่านี้ แต่ Financial Times ก็<a href=\"https://www.ft.com/content/cd6eb51a-3276-450f-87fd-97e8410db9eb\">มีข้อมูลเพิ่มเติม</a>ว่าไมโครซอฟท์นั้นได้ตกลงที่จะลงทุนเป็นหุ้นอัตราส่วนเล็กน้อยใน Mistral ด้วย ซึ่งบริษัทมีมูลค่ากิจการล่าสุดประมาณ 2.1 พันล้านดอลลาร์ (2 พันล้านยูโร) จึงเป็นประเด็นน่าสนใจเพราะผู้อ่านก็ทราบกันดีว่าไมโครซอฟท์นั้นเดิมพันสูง ตกลงที่จะ<a href=\"https://www.blognone.com/node/132201\">ลงทุนมากกว่า 1 หมื่นล้านดอลลาร์</a> ใน OpenAI อยู่แล้ว</p>\n<p>Brad Smith ประธานบริษัทไมโครซอฟท์ พูดถึงการลงทุนนี้ว่าไมโครซอฟท์ไม่สามารถชนะในการแข่งขันด้าน AI โดยลำพัง ทั้งอุตสาหกรรมต้องมีการเปลี่ยนแปลงครั้งใหญ่ไปด้วยกัน โดยเฉพาะการสนับสนุนโครงการโอเพนซอร์สต่าง ๆ การลงทุนใน Mistral นี้ จึงเป็นส่วนหนึ่งของการร่วมมือเพื่อเปลี่ยนแปลงพื้นฐานนั่นเอง</p>\n<p>ที่มา: <a href=\"https://www.theverge.com/2024/2/26/24083510/microsoft-mistral-partnership-deal-azure-ai\">The Verge</a> และ <a href=\"https://www.axios.com/2024/02/26/microsoft-ai-principles-open-source\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/371d689bf172532eed7f3cc5231d0dc3.jpg\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/microsoft\">Microsoft</a></div><div><a href=\"/topics/microsoft-azure\">Microsoft Azure</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5eb0f5d56527d74a1e5bdc25f2263bdad8e88a186a69234a1106533003032b4c","category":"Thai"}