{"title":"เปิดตัว Omnissa บริษัทใหม่ที่แยกตัวจาก VMware ให้บริการ Horizon และ Workspace One","link":"https://www.blognone.com/node/140711","date":1719968477000,"content":"<div><div><div><p>จากกรณี <a href=\"https://www.blognone.com/node/138408\">VMware ขายธุรกิจ End-User Computing (EUC) ให้กับบริษัทลงทุน KKR เมื่อเดือนกุมภาพันธ์ 2024</a> ล่าสุดบริษัทใหม่ที่แยกตัวจาก VMware ได้ชื่อแล้วว่า <strong>Omnissa</strong></p>\n<p>Omnissa จะให้บริการซอฟต์แวร์เดสก์ท็อปเสมือน (virtual desktop) คือ Horizon และสายจัดการเครื่องปลายทาง (endpoint management) คือ Workspace One โดยแยกขาดจากบริษัท VMware อย่างสิ้นเชิง</p>\n<p>Omnissa มีพนักงาน 4,000 คน มีรายได้ 1.5 พันล้านดอลลาร์ต่อปี มีฐานลูกค้า 26,000 องค์กร โดยซีอีโอ Shankar Iyer ก่อนหน้านี้เป็นหัวหน้าธุรกิจ EUC ของ VMware อยู่แล้ว และทำงานในสายธุรกิจนี้ที่ VMware มานานกว่า 10 ปี</p>\n<p>ที่มา - <a href=\"https://www.omnissa.com/announcing-omnissa-a-new-standalone-software-company/\">Omnissa</a>, <a href=\"https://www.businesswire.com/news/home/20240701045159/en/Omnissa-is-Now-an-Independent-Software-Company-and-Digital-Workspace-Leader-with-the-Closing-of-Acquisition-by-KKR\">Businesswire</a>, <a href=\"https://www.computerworld.com/article/2513014/omnissa-downplays-its-vmware-past-in-official-launch.html\">Computerworld</a></p>\n<p><img alt=\"No Description\" src=\"https://www.blognone.com/sites/default/files/externals/618ae5a921187ba2f64910be35b5ccf5.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/37149bc7e263f2649927aae2f7e98b70.png\" /></p>\n</div></div></div><div><div>Topics: </div><div><div><a href=\"/topics/omnissa\">Omnissa</a></div><div><a href=\"/topics/vmware\">VMware</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd2036fe06749a056cd16160a94c0c07f07054fd6c0c540102b0d5a2b8f99166","category":"Thai"}