{"title":"Qualcomm โชว์ซีพียู Oryon Gen 2 ใน Snapdragon X Elite Gen 2 แรงขึ้น 30%","link":"https://www.blognone.com/node/143228","date":1732074655000,"content":"<div><div><div><p>Qualcomm จัดงานพบปะนักลงทุน Qualcomm Investor Day มีข้อมูลที่น่าสนใจคือพูดถึง Snapdragon X Elite รุ่นที่สอง (น่าจะใช้ชื่อว่า Gen 2 ตามระบบของ Qualcomm ในปัจจุบัน) ว่าจะใช้ซีพียู Oryon รุ่นที่สอง ประสิทธิภาพแบบคอร์เดี่ยวดีขึ้นจากรุ่นแรก 30% (วัดจาก Geekbench Single-Core), ถ้าวัดจากชิปทั้งตัวลดการใช้พลังงานลง 57%</p>\n<p>งานนี้เป็นการพูดภาพรวมธุรกิจของ Qualcomm ยังไม่ใช่งานแถลงข่าวเปิดตัวผลิตภัณฑ์ใหม่อย่างเป็นทางการ คาดว่า Qualcomm น่าจะเปิดตัว Snapdragon X Elite Gen 2 ในเดือนธันวาคม (ตามธรรมเนียม Qualcomm) หรืออาจเปิดตัวในงาน CES 2025 ต้นเดือนมกราคมทีเดียวเลย</p>\n<p>ซีพียู Oryon Gen 2 ถูกนำมาใช้แล้วใน <a href=\"https://www.blognone.com/node/142695\">Snapdragon 8 Elite ชิปเรือธงเวอร์ชันมือถือที่เพิ่งเปิดตัว</a> ต้องรอดูกันว่าพอนำ Oryon Gen 2 มาใช้กับพีซี ที่เปิดให้ใช้พลังงานได้มากกว่า ผลจะออกมาเป็นอย่างไรในการใช้งานจริง</p>\n<p>ข้อมูลอื่นในงานพบปะนักลงทุน ยังมีการโชว์ประสิทธิภาพ NPU Hexagon ของตัวเองว่าเหนือกว่า NPU ของอินเทล (NPU ของ AMD รันเบนช์มาร์คนี้ไม่ขึ้น) และแผนการออกชิป Snapdragon สำหรับพีซี ซึ่งจะมี Snapdragon เฉยๆ (ไม่มีห้อย X, Plus, Elite) มาจับตลาดโน้ตบุ๊กราคาถูกประมาณ 600 ดอลลาร์ด้วย</p>\n<p>ที่มา - <a href=\"https://www.xda-developers.com/oryon-v3-cores-snapdragon-x-elite-gen-2/\">XDA</a></p>\n<p><img alt=\"No Description\" src=\"https://www.blognone.com/sites/default/files/externals/dca112c950a71bf249e84b6fa2f7193b.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5a594f89c7c8a385ef8f41c285e90ed5.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/e8f5fcb32357393842de9f66203a3bb5.jpeg\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/cpu\">CPU</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a7e4e8a1c2d8c46fed2b9ab589e3b2718edaac3d7e6d17a8001f9376cf93012","category":"Thai"}