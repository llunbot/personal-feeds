{"title":"ท่านผู้นำไม่ชอบ? พบ Twitter ลดรีชข้อความหากมีลิงก์จาก The New York Times","link":"https://www.blognone.com/node/135675","date":1694442305000,"content":"<div><div><div><p>NewsWhip บริการเก็บสถิติการใช้งานโซเชียล ติดตามบัญชีผู้ใช้ Twitter/X กว่า 300,000 คน และพบว่าการโพสต์ลิงก์ข่าวจาก The New York Times <a href=\"https://www.blognone.com/node/133297\">สื่อที่ท่านผู้นำไม่ชอบ</a> จะมีผลต่อค่ารีช หรืออัตราการแสดงผลข้อความนั้นอย่างมีนัยสำคัญ</p>\n<p>ตัวอย่างคนดังที่แชร์ลิงก์คือ Barack Obama แชร์บทความจาก The New York Times และมีค่ารีชประมาณ 8-9 แสนผู้ใช้งานที่มองเห็น ในขณะที่ Obama คนเดียวกันแชร์บทความจาก Politico มีคนเห็น 13 ล้านครั้ง</p>\n<p>การเปลี่ยนแปลงนี้เริ่มเกิดขึ้นตั้งแต่เดือนกรกฎาคม 2023 ไล่เลี่ยกับการค้นพบว่า<a href=\"https://www.blognone.com/node/135295\">การกดเข้าลิงก์ The New York Times หรือเว็บคู่แข่ง Threads จะโดนหน่วงเวลา 5 วินาที</a></p>\n<p>NewsWhip ยังพบว่าปัญหาการลดรีชนี้ไม่เกิดกับสื่อใหญ่ระดับเดียวกันรายอื่นๆ เช่น Washington Post, Wall Street Journal, Politico แต่ทั้ง Twitter/X และ The New York Times เองยังไม่ออกมาแสดงท่าทีใดๆ</p>\n<p>ที่มา - <a href=\"https://www.semafor.com/article/09/10/2023/twitter-appears-to-throttle-new-york-times\">Semafor</a></p>\n<p><img alt=\"No Description\" src=\"https://www.blognone.com/sites/default/files/externals/5b3072e1c0ac760a1d5c889aafc080e7.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e7dd40aa4f7eda1f8b5761bfa33434d9.png\" /></p>\n</div></div></div><div><div>Topics: </div><div><div><a href=\"/topics/new-york-times\">New York Times</a></div><div><a href=\"/topics/twitter\">Twitter</a></div><div><a href=\"/topics/social-media\">Social Media</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a49ea1003147c565fd1e07dbe14e2f1b7d2201524efc4b1120702904a6c4323c","category":"Thai"}