{"title":"Airbnb เปิดตัว Icons ประสบการณ์ใช้ชีวิตในสถานที่ไม่ธรรมดาระดับโลก","link":"https://www.blognone.com/node/139534","date":1714623188000,"content":"<div><div><div><p>Airbnb เปิดตัวหมวดสถานที่พักใหม่ <strong>Icons</strong> รวบรวมสถานที่ไม่ธรรมดาในระดับโลก ที่เป็นส่วนหนึ่งของวัฒนธรรมเพลง ภาพยนตร์โทรทัศน์ ศิลปะ กีฬา และอื่น ๆ เปิดให้ผู้ใช้งานสามารถเลือกเข้าพักได้</p>\n<p>ในช่วงแรก Icons มีสถานที่พักทั้งหมด 11 แห่ง ที่เปิดตัวเช่น</p>\n<ul>\n<li><a href=\"http://airbnb.com/uphouse\"><strong>Up house</strong></a> นอนในบ้านลูกโป่งจากอนิเมชัน Up ของ Pixar ซึ่งมีลูกโป่งกว่า 8,000 ลูกผูกอยู่</li>\n<li><a href=\"http://airbnb.com/ferrari\"><strong>Ferrari Museum</strong></a> พักหนึ่งคืนที่ Ferrari Museum ในอิตาลี พร้อมโอกาสพบปะกับนักแข่งรถจากทีม</li>\n<li><a href=\"http://airbnb.com/xmansion\"><strong>X-Mansion</strong></a> สถานที่จากจักรวาล Marvel ในนิวยอร์ก</li>\n<li><a href=\"http://airbnb.com/dojacat\"><strong>ห้องนั่งเล่นของ Doja Cat</strong></a> หลังจากทัวร์คอนเสิร์ต มีสิทธิ์ร่วมกิจกรรมในห้องนั่งเล่นของ Doja Cat และฟังบทเพลงจากอัลบั้มล่าสุด</li>\n</ul>\n<p><strong>Icons</strong> จะเป็นที่พักในหมวดเฉพาะ ซึ่งสามารถเข้าไปดูรายละเอียดได้จาก Airbnb ส่วนใหญ่พักฟรี หรืออาจมีราคาต่ำกว่า 100 ดอลลาร์ต่อคน อ่านถึงตรงนี้ก็คงเดาได้ว่าการจะได้เข้าพักนั้นต้องเป็นผู้โชคดีจากการคัดเลือก โดยต้องส่งคำขอความต้องการ และกิจกรรมทั้งหมดจะมีขึ้นในปีนี้</p>\n<p>Jay Carney ผู้บริหาร Airbnb บอกว่ากิจกรรมนี้เป็นส่วนของการส่งเสริมการตลาดประชาสัมพันธ์ ให้ผู้ใช้งานรู้จักกับ Airbnb ในด้านประสบการณ์ท่องเที่ยวแนวใหม่ ที่มากกว่าแค่ที่พัก</p>\n<p>ที่มา: <a href=\"https://news.airbnb.com/airbnb-2024-summer-release/\">Airbnb</a> และ <a href=\"https://skift.com/2024/05/01/airbnb-dives-into-pop-culture-with-new-home-and-experiences-category-called-icons/\">Skift</a></p>\n<p>บ้านจากอนิเมชัน Up</p>\n<p><img alt=\"No Description\" src=\"https://www.blognone.com/sites/default/files/externals/55c092d37b40c0fee744cba69d6b6241.jpg\" /></p>\n<p>พิพิธภัณฑ์ Ferrari</p>\n<p><img alt=\"No Description\" src=\"https://www.blognone.com/sites/default/files/externals/7b92f1890eae299c2a0bf50bc019d4ae.jpg\" /></p>\n<p>X-Mansion</p>\n<p><img alt=\"No Description\" src=\"https://www.blognone.com/sites/default/files/externals/345d8f641dd09e85a2e1c6045570d4f9.jpg\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9d6b0d1a58f7718c41c5cacbadf9150beb91e975a8e47690e8682b340abac71","category":"Thai"}