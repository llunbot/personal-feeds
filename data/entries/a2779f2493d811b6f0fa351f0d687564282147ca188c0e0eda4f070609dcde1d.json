{"title":"Mark Zuckerberg เตรียมวางแผนใหม่ใน Facebook เอาใจคนหนุ่มสาว หลังวัยรุ่นใช้งานน้อยลง","link":"https://www.blognone.com/node/125461","date":1635210075000,"content":"<div><div><div><p>จากประเด็นเอกสารภายใน Facebook ชี้ชัดว่า<a href=\"https://www.blognone.com/node/125454\">วัยรุ่นใช้งานน้อยลง มองเป็นโซเชียลคนแก่</a> ล่าสุด ในการ<a href=\"https://www.blognone.com/node/125459\">ประชุมนักลงทุน</a> Mark Zuckerberg เผยว่าบริษ๋ัทกำลังโฟกัสใหม่ เพื่อการใช้งานของคนหนุ่มสาว พร้อมบอกด้วยว่า อนาคตของ Facebook ก็คือคนหนุ่มสาวนี่แหละ</p>\n<p>นอกจากนี้ บริษัทยังวางแผนที่จะทำให้เกิดการเปลี่ยนแปลงครั้งสำคัญใน Facebook และ Instagram โดยเป็นการเปลี่ยนแปลงเพื่อเอาใจคนหนุ่มสาวอายุ 18-29 ปีมากขึ้น แม้ว่าจะต้องแลกด้วยเงินจากผู้ใช้ที่มีอายุมากกว่าก็ตาม รวมถึงการใช้เงินหลายพันล้านเหรียญเพื่อสร้าง Metaverse ซึ่งเป็นวิสัยทัศน์ใหม่ขององค์กร</p>\n<p><img src=\"https://www.blognone.com/sites/default/files/externals/50e531f15da0fd9823db87aab0e5c521.jpg\" /></p>\n<p>Zuckerberg ยกตัวอย่างคู่แข่งสำคัญอย่าง TikTok และ iMessage ด้วย โดย Reels หรือคลิปสั้นใน Instagram จะเป็นกลไกสำคัญในการแข่งขัน โดยการเปลี่ยนแปลงจะเกิดขึ้นในปีหน้าซึ่งจะมีแนวโน้มเน้นไปที่วิดีโอมากขึ้น สอดคล้องกับวิสัยทัศน์ใหม่ของ Instagram ก่อนหน้านี้ที่บอกว่า IG ไม่ใช่โซเชียลดูรูปอีกต่อไป แต่เป็นวิดีโอต่างหาก</p>\n<p>ในด้าน Metaverse นั้น Zuckerberg ตั้งเป้าหมายว่าจะทำให้ Metaverse สามารถเข้าถึงคนได้เป็นพันล้านคน ซึ่งจะช่วยเปิดประตูสู่ความเป็นได้ของมูลค่าการค้าดิจิทัลที่อาจสูงถึงแสนล้านดอลลาร์</p>\n<p>ที่มา - <a href=\"https://www.engadget.com/facebook-q3-2021-earnings-young-adults-metaverse-220703590.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2779f2493d811b6f0fa351f0d687564282147ca188c0e0eda4f070609dcde1d","category":"Thai"}