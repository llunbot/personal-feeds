{"title":"สรุปตลาดเกมสหรัฐฯ เดือน พ.ค. ยอดขายเครื่อง Switch ตกเยอะสุด, เกม Ghost of Tsushima ขายดีสุด","link":"https://www.blognone.com/node/140802","date":1720509778000,"content":"<div><div><div><p>ข้อมูลจาก Mat Piscatella กรรมการผู้จัดการของ Circana บริษัทวิเคราะห์ตลาดเผยว่าในเดือนพฤษภาคมที่ผ่านมายอดขายทั้งเครื่องเกม และแผ่นเกมในสหรัฐอเมริกาตกลง 6% เมื่อเทียบกับปีที่แล้ว แต่ถ้านับสะสมตั้งแต่ต้นปีถือว่าสูงขึ้น 2%</p>\n<p>ในแง่ของยอดขายเครื่องเกมคอนโซลลดลง 40% เมื่อเทียบกับปี 2023 ที่ทั้ง Microsoft, Nintendo และ Sony ทำยอดขายลดลงเป็นเปอร์เซนต์ตัวเลขสองหลักทั้ง 3 บริษัท โดยยอดขายเครื่อง Nintendo Switch ตกเยอะที่สุด</p>\n<p>Mat วิเคราะห์ว่าสาเหตุที่ยอดขายของ Switch ตกลงเมื่อเทียบกับปีก่อนเพราะว่าปีที่แล้ว Nintendo วางขาย The Legend of Zelda: Tears of the Kingdom ในขณะที่ปีนี้ Nintendo ไม่ได้ปล่อยเกมแม่เหล็กระดับนั้นออกมาวางขาย</p>\n<p><img alt=\"No Description\" src=\"https://www.blognone.com/sites/default/files/externals/b981ff241fc0861397b902411cbe5ec2.jpeg\" /></p>\n<p>ด้านยอดขายเกม Ghost of Tsushima ได้อันดับ 1 เนื่องจากเพิ่งออก<a href=\"https://www.blognone.com/node/138577\">เวอร์ชัน PC</a> ในช่วงเวลาดังกล่าวโดย Paper Mario: The Thousand-Year Door และ Call of Duty: Modern Warfare III ได้อันดับ 2 และ 3 ตามลำดับ ฝั่งของ Sony มีเกมที่ติด 20 อันดับเกมขายดีอีกหลายเกมประกอบไปด้วย Helldivers 2, Stellar Blade, Marvel’s Spider-Man 2 และ Rise of the Ronin ส่วน Microsoft ก็มี Sea of Thieves, Minecraft และ Fallout 4 ติดอันดับ</p>\n<p><img alt=\"No Description\" src=\"https://www.blognone.com/sites/default/files/externals/d2ae86faf00705b1bda8e00e4305c662.jpeg\" /></p>\n<blockquote><p>May 2024 U.S. Video Game Market Highlights from Circana - Projected U.S. total spending on video game hardware, content and accessories fell 6% in May 2024 when compared to a year ago, to $4.0 billion. Year-to-date 2024 spending was 2% higher than a year ago, at $22.8 billion. <a href=\"https://t.co/QtKko05BoI\">pic.twitter.com/QtKko05BoI</a></p>\n<p>— Mat Piscatella (@MatPiscatella) <a href=\"https://twitter.com/MatPiscatella/status/1810377988434964526?ref_src=twsrc%5Etfw\">July 8, 2024</a></p></blockquote>\n<p>ที่มา - <a href=\"https://twitter.com/MatPiscatella/status/1810377988434964526\">Mat Piscatella</a> via <a href=\"https://www.ign.com/articles/nintendo-switch-drops-the-hardest-as-all-consoles-decline-by-double-digits-compared-to-2023\">IGN</a></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/ghost-of-tsushima\">Ghost of Tsushima</a></div><div><a href=\"/topics/playstation\">PlayStation</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eca9fdbba5053896881e2929f688c71701c29c9b06683353860bf152ff480e0b","category":"Thai"}