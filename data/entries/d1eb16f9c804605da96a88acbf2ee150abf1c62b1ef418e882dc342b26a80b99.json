{"title":"Google ปรับโลโก้ Android เปลี่ยนรูปแบบตัวอักษร และปรับหัวหุ่นยนต์เป็น 3 มิติ","link":"https://www.blognone.com/node/134553","date":1687840833000,"content":"<div><div><div><p>Android อัปเดตโลโก้ด้วยตัวอักษรและสัญลักษณ์หัวหุ่นยนต์แบบใหม่ หลังจากที่ Google ประกาศปรับอัตลักษณ์ Android ครั้งล่าสุดในปี 2019</p>\n<p>Google อัปเดตโลโก้ของ Android โดยปรับตัวอักษรให้ขึ้นต้นด้วยตัว “A” แบบพิมพ์ใหญ่ (Android) จากเดิมที่ใช้ตัวพิมพ์เล็กทั้งหมด (android) และปรับให้ตัว “n” และ “r” กลับไปโค้งมนเหมือนโลโก้ Android ในปี 2008 และ 2014 นอกจากรูปแบบตัวอักษรแล้ว Google ยังเปลี่ยนสัญลักษณ์หัวหุ่นยนต์จาก 2 มิติ ที่มีความแบนราบ ให้โดดเด่นขึ้นด้วยรูปแบบ 3 มิติ</p>\n<p><img alt=\"No Description\" src=\"https://www.blognone.com/sites/default/files/externals/8346e50460afdd04e05c2e36d4454a9f.jpg\" /></p>\n<p>ทางสำนักข่าว 9To5Google ระบุว่า Android เปิดเผยโลโก้ที่มีหัวหุ่นยนต์แบบ 3 มิติ ครั้งแรกในงาน CES 2023 แต่ขณะนั้นตัวอักษรในโลโก้ยังคงเป็นแบบเก่าที่เป็นตัวพิมพ์เล็ก (android)</p>\n<p>โลโก้หัวหุ่นยนต์เดิมแบบเรียบนั้นเป็นโลโก้ที่ใช้งานได้ค่อนข้างอิสระตามสัญญาอนุญาต CC-BY ขณะที่โลโก้คำว่าแอนดรอยด์ (wordmark) ที่เป็นฟอนต์เฉพาะตัวของแอนดรอยด์นั้น<a href=\"https://developer.android.com/distribute/marketing-tools/brand-guidelines#android_wordmark\">เป็นเครื่องหมายการค้าที่ต้องขออนุญาตกูเกิลเพื่อใช้งาน</a></p>\n<p>Android เริ่มใช้โลโก้ใหม่ที่ปรับตัวอักษรและสัญลักษณ์หัวหุ่นยนต์ให้เห็นเป็นครั้งแรกตอนโฆษณาแอปบน Samsung Galaxy S23 Ultra และ Flip 4 โลโก้ใหม่นี้ น่าจะปรากฏบนหน้าจอบู๊ตสำหรับอุปกรณ์ Android ทั้งหมด ซึ่งปัจจุบันยังคงปรากฏเป็น \"Powered by android\" ในโลโก้เดิม</p>\n<p><img alt=\"No Description\" src=\"https://www.blognone.com/sites/default/files/externals/36beab8b33cfb81ce66e865eb5df7089.png\" /></p>\n<p>ที่มา :<a href=\"https://9to5google.com/2023/06/26/new-android-wordmark-logo/\">9To5Google</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/logo\">Logo</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1eb16f9c804605da96a88acbf2ee150abf1c62b1ef418e882dc342b26a80b99","category":"Thai"}