{"title":"ตำรวจไทยสะกดรอยผู้ต้องสงสัยโดยใช้ข้อมูลจากแอปพลิเคชันโควิด เช่น หมอพร้อม คนละครึ่ง","link":"https://www.blognone.com/node/123762","date":1626506999000,"content":"<div><div><div><p>เมื่อวันที่ 17 กรกฎาคม 2564 สำนักข่าวอิศราได้รายงานข่าวการจับกุมผู้ต้องสงสัยคดีทุจริต โดยมีการเปิดเผยว่าหนึ่งในแหล่งข้อมูลที่ทางเจ้าหน้าที่ใช้ในการสะกดรอยนั้นได้มาจากการใช้งานแอปพลิเคชันของภาครัฐที่ถูกพัฒนาขึ้นมาเพื่อจุดประสงค์ด้านการรับมือสถานการณ์โควิด 19 เช่น หมอพร้อม ที่ใช้เพื่อนัดหมายการฉีดวัคซีน (ปัจจุบันแอปพลิเคชันหมอพร้อม<a href=\"https://play.google.com/store/apps/details?id=com.mor.promplus&amp;hl=th\">ถูกถอดออกจาก Play Store</a> แล้ว) หรือ คนละครึ่ง ที่ใช้เพื่อการจ่ายเงิน เป็นต้น</p>\n<p>จากข่าวนี้ มีความกังวลเรื่องความน่าเชื่อถือและการคุ้มครองข้อมูลส่วนบุคคลของผู้ใช้งานแอปพลิเคชันหน่วยงานภาครัฐ เนื่องจากในแหล่งข่าวไม่ได้ระบุว่าต้องมีการขอหมายศาลเพื่อเข้าถึงข้อมูลของผู้ใช้งานหรือไม่ มีข้อมูลอะไรบ้างที่ถูกนำไปใช้เพื่อการสืบสวนคดี รวมถึงผู้ใช้งานแอปพลิเคชันเหล่านั้นได้รับทราบเงื่อนไขและให้ความยินยอมหรือไม่ว่าการใช้งานแอปพลิเคชันที่ถูกพัฒนาขึ้นมาเพื่อใช้งานในช่วงสถานการณ์โควิดนั้นอาจถูกสะกดรอยได้</p>\n<p>ที่มา - <a href=\"https://www.isranews.org/article/isranews-scoop/100581-investigative00-2-36.html\">สำนักข่าวอิศรา</a></p></div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/covid-19\">COVID-19</a></div><div><a href=\"/topics/privacy\">Privacy</a></div><div><a href=\"/topics/security\">Security</a></div></div></div>","author":"Bigta","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"347f5fd4e19ef4aca1935823533aa2a8ac399f99c4fbd8186025ef15e7b91f00","category":"Thai"}