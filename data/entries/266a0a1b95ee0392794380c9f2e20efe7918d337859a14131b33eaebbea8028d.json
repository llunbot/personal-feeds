{"title":"ซัมซุงประกาศอัพเดต One UI 6.1 ให้ Galaxy S23, S23 FE, Z Fold 5, Z Flip 5 ปลายเดือนมีนา","link":"https://www.blognone.com/node/138339","date":1708592114000,"content":"<div><div><div><p>ซัมซุงประกาศแผนการอัพเดต One UI 6.1 ของ Galaxy S24 ให้กับอุปกรณ์รุ่นเก่า ได้แก่ Galaxy S23 series, S23 FE, Z Fold 5, Z Flip 5 และ Tab S9 ในช่วงปลายเดือนมีนาคม 2024</p>\n<p>ผู้ใช้อุปกรณ์เหล่านี้จะได้ฟีเจอร์ Galaxy AI บางส่วน ซึ่งมีทั้งการประมวลผลในเครื่องและบนคลาวด์ผสมกันไป ฟีเจอร์ที่ระบุชื่อว่ามีให้ใช้งานคือ</p>\n<ul>\n<li>Chat Assist ใช้ AI ช่วยปรับแต่งโทนของข้อความแชท แปลภาษาข้อความแชท รองรับ 13 ภาษา</li>\n<li>Live Translate แปลภาษาตอนคุยโทรศัพท์</li>\n<li>Interpreter แปลภาษาสดๆ ต่อหน้าคู่สนทนา</li>\n<li>Circle to Search วงกลมวัตถุบนหน้าจอแล้วค้นหาด้วย Google Search</li>\n<li>Note Assist ใช้ AI ช่วยจัดฟอร์แมตและสรุปโน้ตในแอพ Samsung Notes</li>\n<li>Browsing Assist สรุปบทความที่อ่านในเบราว์เซอร์ Samsung Internet</li>\n<li>Transcript Assist ถอดเสียงพูดจากไฟล์เสียงที่อัดไว้เป็นข้อความ</li>\n<li>Generative Edit ใช้ AI ช่วยแต่งภาพ ลบหรือเคลื่อนย้ายวัตถุในภาพ</li>\n<li>Edit Suggestion ใช้ AI ช่วยแนะนำว่าควรแต่งภาพอย่างไร เช่น ลดแสงสะท้อนกระจก (ดูคลิปประกอบ)</li>\n<li>Instant Slow-mo สร้างเฟรมใหม่ในวิดีโอแบบสโลว์โมชั่น ให้สโลว์ได้ยิ่งกว่าเดิม</li>\n</ul>\n<p>TM Roh ประธานฝ่ายธุรกิจมือถือของซัมซุงบอกว่าอุปกรณ์เหล่านี้ถือเป็นชุดแรกที่จะได้อัพเดตฟีเจอร์ Galaxy AI ยังมีอุปกรณ์รุ่นอื่นๆ จะตามมาในอนาคต โดยตั้งเป้าหมายว่าจะต้องมีอุปกรณ์ 100 ล้านชิ้นที่ได้ฟีเจอร์เหล่านี้</p>\n<p><img alt=\"No Description\" src=\"https://www.blognone.com/sites/default/files/externals/ae8656c0532523683b4c234ab0b65b8d.jpg\" /></p>\n<p>ที่มา - <a href=\"https://news.samsung.com/global/new-one-ui-6-1-update-brings-galaxy-ai-to-more-galaxy-devices\">Samsung</a></p>\n</div></div></div><div><div>Topics: </div><div><div><a href=\"/topics/one-ui\">One UI</a></div><div><a href=\"/topics/samsung\">Samsung</a></div><div><a href=\"/topics/galaxy-s23\">Galaxy S23</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/galaxy-tab-s\">Galaxy Tab S</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"266a0a1b95ee0392794380c9f2e20efe7918d337859a14131b33eaebbea8028d","category":"Thai"}