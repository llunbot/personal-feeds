{"title":"Cisco ซื้อกิจการ Splunk แพลตฟอร์มจัดเก็บและตรวจสอบข้อมูลระบบ มูลค่าดีล 1 ล้านล้านบาท","link":"https://www.blognone.com/node/135858","date":1695306266000,"content":"<div><div><div><p>Cisco ประกาศซื้อกิจการ Splunk ผู้พัฒนาแพลตฟอร์มจัดเก็บและตรวจสอบข้อมูลระบบ เพื่องานด้านความปลอดภัย โดยจะซื้อหุ้นทั้งหมดของ Splunk ที่ราคา 157 ดอลลาร์ต่อหุ้น คิดเป็นมูลค่ากิจการ 28,000 ล้านดอลลาร์ หรือประมาณ 1 ล้านล้านบาท</p>\n<p>หลังดีลแล้วเสร็จ Gary Steele ซีอีโอ Splunk จะมาร่วมทีมผู้บริหารระดับสูงของ Cisco โดยขึ้นตรงกับซีอีโอ Chuck Robbins</p>\n<p>สำหรับ Cisco นี่เป็นดีลซื้อกิจการรายที่ 5 ของปีนี้ โดยก่อนหน้านี้เป็นดีลบริษัทเกี่ยวกับระบบความปลอดภัยทั้ง Armorblox, Oort, Valtix และ Lightspin</p>\n<p>Cisco กล่าวถึงดีลนี้ว่าในโลกปัจจุบันที่ข้อมูลมีอยู่ทุกที่ และธุรกิจใช้สิ่งเหล่านี้ในการตัดสินใจเรื่องสำคัญทุกวัน ยิ่งมี Generative AI เข้ามา พร้อมกับความเสี่ยงทางไซเบอร์ที่มากขึ้น ระบบคลาวด์ที่แยกหลายส่วน สร้างความซับซ้อนในการจัดการ องค์กรจึงต้องหาวิธีการที่ดีขึ้นเพื่อป้องกันและดึงความสามารถข้อมูลไปพร้อมกัน Cisco และ Splunk จึงเป็นการร่วมมือที่เข้ามาช่วยเหลือสิ่งเหล่านี้ให้กับองค์กร</p>\n<p>ที่มา: <a href=\"https://newsroom.cisco.com/c/r/newsroom/en/us/a/y2023/m09/cisco-to-acquire-splunk-to-help-make-organizations-more-secure-and-resilient-in-an-ai-powered-world.html\">Cisco</a></p>\n<p><img alt=\"No Description\" src=\"https://www.blognone.com/sites/default/files/externals/144faab540bbf7771336306656056d3a.jpg\" /></p>\n</div></div></div><div><div>Topics: </div><div><div><a href=\"/topics/splunk\">Splunk</a></div><div><a href=\"/topics/cisco\">Cisco</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43cf39732106bfdb6bc40a75490d0a6b3345a57702ec8d2c2279863046ca03b8","category":"Thai"}