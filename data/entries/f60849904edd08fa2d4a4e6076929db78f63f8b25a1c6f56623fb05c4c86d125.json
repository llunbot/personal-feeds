{"title":"เปิดตัว TikTok Shop Mall ขายสินค้าแท้โดยตรงจากแบรนด์","link":"https://www.blognone.com/node/138893","date":1711367599000,"content":"<div><div><div><p>TikTok Shop เปิดตัว TikTok Shop Mall แหล่งซื้อสินค้าคุณภาพจากแบรนด์ที่มีความปลอดภัยและน่าเชื่อถือ ที่ผู้ซื้อค้นหาและซื้อสินค้าได้โดยตรงกับร้านค้า</p>\n<p>Tik Tok Shop Mall จะแตกต่างจาก Tik Tok Shop ตรงที่เป็น สินค้าแท้ 100%, คืนเงินได้ภายใน 15 วัน และส่งฟรีทุกออเดอร์ สามารถเข้าใช้งานได้ผ่านแอป Tik Tok ในหมวด Shop เข้าไปที่แท็ป Mall</p>\n<p>การเปิดตัว Mall นั้น ทาง Tik Tok Shop มองว่าการตลาดออนไลน์ และการสนับสนุนลูกค้ามีบทบาทสำคัญในการสร้างกลยุทธ์เพื่อขับเคลื่อนระบบนิเวศอีคอมเมิร์ซไทย ซึ่งสอดคล้องกับข้อมูลตลาดอีคอมเมิร์ซไทยของ Statista ที่คาดการณ์การเติบโตของตลาดปี 2024 ที่ประมาณ 11,630 ล้านเหรียญสหรัฐฯ ในขณะเดียวกัน Euromonitor คาดว่า Retail E-commerce ของไทยจะเติบโตเฉลี่ย 15.4% ในช่วงปี 2024 - 2027</p>\n<p>นอกจากนี้ยังผลการศึกษาของ TikTok Shop พบว่าผู้ซื้อยินดีจ่ายเพื่อความสบายใจและมั่นใจว่าได้ซื้อสินค้าจากแบรนด์โดยตรง สะท้อนถึงภาพรวมและพฤติกรรมความเชื่อมั่นในการซื้อสินค้าออนไลน์ที่ผู้บริโภคต่างมองหาสินค้าแท้ที่มีคุณภาพที่ TikTok Shop Mall ได้ทดลองเปิดให้บริการมาตั้งแต่ต้นปี 2024</p>\n<p>ปัจจุบันแบรนด์ร้านค้าบน TikTok Shop Mall ที่ได้รับเชิญให้เข้าร่วมเป็นร้านค้าใน Mall มีมากกว่า 1,000 ราย และอยู่ใน Mall แล้วประมาณ 400 กว่าราย มีสินค้าครอบคลุมกลุ่มผลิตภัณฑ์ได้แก่แฟชั่นและเครื่องประดับ (Fashion &amp; Accessories), เครื่องสำอางและผลิตภัณฑ์ดูแลส่วนบุคคล (Beauty &amp; Personal Care), อาหารและเครื่องดื่ม (Food &amp; Beverages), เครื่องใช้ไฟฟ้า (Electronic Devices) และเครื่องใช้ในครัวเรือน (Household Items)</p>\n<p>ตอนนี้ Tik Tok ยังไม่ได้ตั้งเป้าตัวเลขว่าควรมีแบรนด์เข้ามาร่วม Mall ที่จำนวนเท่าไหร่ แต่บอกเพียงว่าอยากให้แบรนด์เข้ามาร่วมมากที่สุดเท่าที่จะทำได้ ค่าคอมมิชชั่นตอนนี้อยู่ที่ 4-6% โดยการเข้าร่วมกับ Mall จะเป็นทาง Tik Tok เชิญเองเท่านั้น มีเกณฑ์ 4 ข้อคือ</p>\n<ol>\n<li>เป็นร้านที่จดทะเบียนในไทย</li>\n<li>ต้องเป็นเจ้าของแบรนด์เอง หรือ Authorized Retailer</li>\n<li>ต้องรับเงื่อนไขส่งคืนของ Tik Tok</li>\n<li>ต้องมีประวัติการซื้อขายที่ผ่านเกณฑ์ของ Tik Tok</li>\n</ol>\n<p><img alt=\"No Description\" src=\"https://www.blognone.com/sites/default/files/externals/5febedb59dc31606df0002c47e8d9bb0.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/e-commerce\">E-commerce</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f60849904edd08fa2d4a4e6076929db78f63f8b25a1c6f56623fb05c4c86d125","category":"Thai"}