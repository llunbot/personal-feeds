{"title":"ลีกอีสปอร์ต Apex Legends โดนแฮ็กสดๆ ระหว่างแข่งขัน ต้องยกเลิกการแข่งชั่วคราว","link":"https://www.blognone.com/node/138770","date":1710808841000,"content":"<div><div><div><p>ทัวร์นาเมนต์อีสปอร์ต Apex Legends Global Series มีเหตุต้องหยุดแข่งกลางคันในรอบชิงชนะเลิศเขตอเมริกาเหนือ หลังผู้เล่นพบว่าตัวเองถูกแฮ็กระหว่างกำลังแข่งขัน โดยหน้าจอเกมขึ้นข้อความว่า \"Apex hacking global series\" ลงชื่อโดย \"Destroyer2009 &amp; R4ndom\"</p>\n<p>ทางลีก Apex Legends Esports ในฐานะผู้จัดแข่งได้สั่งระงับการแข่งขันไปก่อน โดยบอกว่าจะสอบสวน แต่ยังไม่มีประกาศว่าการแฮ็กครั้งนี้เกิดขึ้นได้อย่างไร</p>\n<p>ระหว่างรอประกาศอย่างเป็นทางการ ก็มีกระแสข่าวในหมู่ผู้เล่นว่าสาเหตุเกิดจากช่องโหว่ของระบบป้องกันโกง Easy Anti-Cheat (EAC) ที่เกมใช้งาน (<a href=\"https://www.blognone.com/node/124942\">ปัจจุบัน EAC เป็นของ Epic Games</a>) และให้เลี่ยงการเปิดเกมที่ใช้ EAC ไปก่อน</p>\n<p>อย่างไรก็ตาม ฝั่ง EAC ได้ออกมาประกาศว่าสอบสวนเหตุการณ์นี้แล้ว และมั่นใจว่าระบบ EAC ไม่มีช่องโหว่ตามที่กล่าวอ้าง</p>\n<p>ที่มา - <a href=\"https://www.eurogamer.net/apex-legends-tournament-hack-sparks-wider-worries-on-safety-of-easy-anti-cheat\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/f1865dba2a28733b0a99660176eebc60.jpg\" /></p>\n<blockquote><p>Due to the competitive integrity of this series being compromised, we have made the decision to postpone the NA finals at this time. We will share more information soon.</p>\n<p>— Apex Legends Esports (@PlayApexEsports) <a href=\"https://twitter.com/PlayApexEsports/status/1769527345176621110?ref_src=twsrc%5Etfw\">March 18, 2024</a></p></blockquote>\n<blockquote><p>MULTI BILLION DOLLAR ESPORT BTWW <a href=\"https://t.co/e1B9lfDt3C\">pic.twitter.com/e1B9lfDt3C</a></p>\n<p>— DZ_Genburten (@Genburten) <a href=\"https://twitter.com/Genburten/status/1769530771969065324?ref_src=twsrc%5Etfw\">March 18, 2024</a></p></blockquote>\n<blockquote><p>We have investigated recent reports of a potential RCE issue within Easy Anti-Cheat. At this time - we are confident that there is no RCE vulnerability within EAC being exploited. We will continue to work closely with our partners for any follow up support needed</p>\n<p>— Easy Anti-Cheat (@TeddyEAC) <a href=\"https://twitter.com/TeddyEAC/status/1769725032047972566?ref_src=twsrc%5Etfw\">March 18, 2024</a></p></blockquote>\n</div></div></div><div><div>Topics: </div><div><div><a href=\"/topics/apex-legends\">Apex Legends</a></div><div><a href=\"/topics/games\">Games</a></div><div><a href=\"/topics/hacking\">Hacking</a></div><div><a href=\"/topics/esports-0\">eSports</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11a12d47acc0022a439172201324231f53441726725ad2b04c7330568db5e916","category":"Thai"}