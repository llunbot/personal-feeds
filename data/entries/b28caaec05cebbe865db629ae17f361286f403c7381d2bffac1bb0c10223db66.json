{"title":"WSJ เผย Apple จะเปิดตัวเฮดเซต Mixed Reality แบบสินค้าทดลองตลาด ไม่รอให้สมบูรณ์แบบ","link":"https://www.blognone.com/node/133830","date":1684108806000,"content":"<div><div><div><p>The Wall Street Journal มีรายงานพิเศษเกี่ยวกับเฮดเซต Mixed Reality ที่คาดว่าแอปเปิลจะเปิดตัวในงานสัมมนา <a href=\"https://www.blognone.com/node/133213\">WWDC เดือนหน้า</a> หลังจาก<a href=\"https://www.blognone.com/node/132158\">ลือกันมานาน</a>หลายปี โดยบอกว่าแม้แอปเปิลจะพัฒนาผลิตภัณฑ์ตัวใหม่นี้มานาน 7 ปี แต่แอปเปิลจะเปิดตัวสินค้าในรูปแบบที่ต่างไปที่เคยทำมา</p>\n<p>รายงานบอกว่า แอปเปิลวางแผนให้สินค้าเฮดเซตนี้เป็น<strong>สินค้าทดลอง</strong> ที่ยังไม่สมบูรณ์แบบ ซึ่งแตกต่างไปจากตอนเปิดตัว iPhone, iPad หรือ Apple Watch ประเมินว่ายอดขายช่วงแรกจะไม่สูง และลูกค้าทั่วไปจะเริ่มได้ใช้งานช่วงปลายปีอย่างเร็วที่สุด</p>\n<p>เหตุผลหลายอย่างที่สินค้านี้ยังเป็นสถานะทดลอง ตั้งแต่ราคาเริ่มต้นที่ 3,000 ดอลลาร์ หรือประมาณ 1 แสนบาท, เฮดเซตต้อง<a href=\"https://www.blognone.com/node/133530\">ต่อสายกับแบตเตอรีเสริม</a>ขณะใช้งาน ซึ่งน่าจะตั้งคำถามต่อการออกแบบได้มากเมื่อเปิดตัว</p>\n<p>แล้วทำไมแอปเปิลจึงเลือกเปิดตัวเฮดเซตแบบนี้? นักวิเคราะห์ประเมินว่าแอปเปิลไม่สามารถรอให้ได้ผลิตภัณฑ์ที่สมบูรณ์ ในอุดมคติแบบสินค้าแอปเปิลอื่นได้แล้ว คู่แข่งในตลาดเริ่มทำตลาดเฮดเซตได้คืบหน้ามาก บริษัทก็ลงทุนพัฒนาไปเยอะ</p>\n<p>คาดว่าเฮดเซต Mixed Reality นี้ จะเป็นผลิตภัณฑ์หลักตัวใหม่ของแอปเปิลในรอบเกือบ 10 ปี นับจาก <a href=\"https://www.blognone.com/node/60241\">Apple Watch</a> เมื่อปี 2014</p>\n<p>ที่มา: <a href=\"https://www.wsj.com/articles/apple-is-breaking-its-own-rules-with-a-new-headset-80c9b36c\">The Wall Street Journal</a></p>\n<p><img src=\"https://www.blognone.com/sites/default/files/externals/a831d2f2156b38880a29e7fdf804e307.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/mixed-reality\">Mixed Reality</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b28caaec05cebbe865db629ae17f361286f403c7381d2bffac1bb0c10223db66","category":"Thai"}