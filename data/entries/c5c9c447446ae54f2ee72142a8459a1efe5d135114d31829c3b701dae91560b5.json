{"title":"Apple ซื้อกิจการ Datakalab สตาร์ทอัป AI จากฝรั่งเศส ที่เน้นทำงานแบบ On-Device","link":"https://www.blognone.com/node/139354","date":1713824580000,"content":"<div><div><div><p>แอปเปิลได้ซื้อกิจการ Datakalab สตาร์ทอัปด้าน AI จากฝรั่งเศส โดยไม่มีการเปิดเผยมูลค่าเข้าซื้อ ซึ่งดีลนี้เกิดขึ้นตั้งแต่เดือนธันวาคมปีที่แล้ว แต่เพิ่งถูกเปิดเผยจากข้อมูลของคณะกรรมการกำกับดูแลการแข่งขันในสหภาพยุโรป</p>\n<p>Datakalab เป็นบริษัทด้าน AI ที่โฟกัสการพัฒนาอัลกอริทึมซึ่งมีประสิทธิภาพดีเน้นที่การใช้พลังงานต่ำ ลดการพึ่งพาการเชื่อมต่อกับคลาวด์ในการประมวลผล ซึ่งเป็นแนวทางที่เพิ่ง<a href=\"https://www.blognone.com/node/139337\">มีรายงาน</a>ว่าแอปเปิลต้องการทำใน iOS 18 โดยเป็น AI ที่ทำงานได้เลยบนอุปกรณ์ (On-Device) ไม่ต้องเชื่อมต่อกับคลาวด์ภายนอก ทำให้มีจุดขายเรื่องความเป็นส่วนตัวของผู้ใช้งาน</p>\n<p>ก่อนถูกซื้อกิจการ Datakalab มีลูกค้ารายสำคัญได้แก่ ดิสนีย์ และรัฐบาลฝรั่งเศส มีโมเดล AI ที่ใช้งานแล้ว เช่น วิเคราะห์อารมณ์คนจากใบหน้า ซึ่งถูกนำไปใช้งานเพื่อเก็บข้อมูลพฤติกรรมคนดูขณะชมภาพยนตร์</p>\n<p>ที่มา: <a href=\"https://www.macrumors.com/2024/04/22/apple-acquires-french-ai-company/\">MacRumorss</a></p>\n<p><img src=\"https://www.blognone.com/sites/default/files/externals/2499bd91c4f314b19d08527d578d0c5f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/acquisition\">Acquisition</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5c9c447446ae54f2ee72142a8459a1efe5d135114d31829c3b701dae91560b5","category":"Thai"}