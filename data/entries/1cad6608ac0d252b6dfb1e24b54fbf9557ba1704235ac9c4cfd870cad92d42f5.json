{"title":"Gmail มีอายุครบ 20 ปี แล้ว ผู้ปฏิวัติบริการฟรีอีเมลด้วยแนวคิด ให้พื้นที่เยอะ, หาอีเมลด้วยเสิร์ช, ทำงานเร็ว","link":"https://www.blognone.com/node/138998","date":1711931786000,"content":"<div><div><div><p>1 เมษายน 2004 หรือวันนี้เมื่อ 20 ปีที่แล้ว เป็นวันแรกที่กูเกิลเปิดตัว Gmail ฟรีอีเมลที่มาพร้อมแนวคิดใหม่ และส่งผลต่อบริการฟรีอีเมลในปัจจุบัน ในเวลานั้น Gmail เปิดตัวพร้อมกับพื้นที่ 1GB ต่ออีเมล ขณะที่เวลานั้นผู้ให้บริการหลักอย่างไมโครซอฟท์หรือยาฮู ให้เนื้อที่ระดับ 20-50MB เท่านั้น</p>\n<p>Gmail ยังออกแบบการใช้งานใหม่ ด้วยการใช้วิธีค้นหาอีเมลที่ต้องการ ไม่เน้นการเรียงอีเมลตามลำดับเวลา และรวมอีเมลที่เป็นหัวข้อเดียวกันต่อเป็นเธรด ตามที่ Marissa Mayer อดีตซีอีโอยาฮู ที่เป็นผู้บริหารกูเกิลและร่วมออกแบบ Gmail เวลานั้นบอกว่า Gmail ประกอบด้วย 3S คือ Storage, Search และ Speed ด้วยเนื้อที่ซึ่งเยอะมากเวลานั้น Gmail จึงมาพร้อมแนวคิดว่าไม่ต้องปุ่มลบ (Delete) เพราะเนื้อที่เยอะมากพอแล้ว กว่าจะ<a href=\"https://www.blognone.com/node/1570\">ยอมใส่ปุ่ม Delete</a> ก็เมื่อผ่านไปสองปี</p>\n<p>การเลือกเปิดตัว Gmail ในวันที่ 1 เมษายน ทำให้บางคนเข้าใจว่ากูเกิลเล่นมุกตลกและอีเมลนี้ไม่มีอยู่จริง แต่อันนี้คือของจริง ซึ่งช่วงแรก Gmail ยังเป็นระบบได้คำเชิญเท่านั้นจึงสมัครใช้งานได้ เนื่องจากทรัพยากรกูเกิลที่มีจำกัดเวลานั้น Paul Buchheit อดีตวิศวกรกูเกิลผู้ร่วมพัฒนา Gmail บอกว่า เซิร์ฟเวอร์ Gmail ช่วงแรกมีเพียง 300 เครื่อง และรองรับได้ระดับ 1 หมื่นบัญชีเท่านั้น กูเกิล<a href=\"https://www.blognone.com/node/3911/\">เริ่มเปิดให้สมัคร Gmail ได้ทั่วไป</a>ผ่านหน้าเว็บในปี 2007 หรือผ่านไปกว่าสามปี</p>\n<p>Gmail ปัจจุบันมีผู้ใช้งานประมาณ 1,800 ล้านบัญชี แต่ละบัญชีได้พื้นที่ 15GB โดยรวมกับพื้นที่ของ Google Photos และ Google Drive</p>\n<p>ที่มา: <a href=\"https://www.nbcnews.com/news/us-news/gmail-revolutionized-email-20-years-ago-rcna145777\">NBC News</a></p>\n<p><img src=\"https://www.blognone.com/sites/default/files/externals/aa884433f90d9b44f3fc12263a378ce8.jpg\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google\">Google</a></div><div><a href=\"/topics/e-mail\">E-mail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cad6608ac0d252b6dfb1e24b54fbf9557ba1704235ac9c4cfd870cad92d42f5","category":"Thai"}