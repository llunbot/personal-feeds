{"title":"[ลือ] Amazon จะวางขายทีวีแบรนด์ตัวเอง ใช้ระบบปฏิบัติการ Fire TV","link":"https://www.blognone.com/node/124588","date":1630723202000,"content":"<div><div><div><p>Business Insider รายงานข่าวว่า Amazon กำลังจะเปิดตัวสมาร์ททีวีในชื่อแบรนด์ของตัวเอง วางขายในตลาดสหรัฐอเมริกาช่วงเดือนตุลาคมนี้</p>\n<p>โครงการนี้ไม่ใช่เรื่องน่าแปลกใจนัก เพราะ Amazon มีแพลตฟอร์มสมาร์ททีวีตระกูล Fire TV อยู่แล้ว ทั้ง<a href=\"https://www.blognone.com/node/118637\">แบบแท่งเสียบ Fire TV Stick</a> และ<a href=\"https://www.blognone.com/node/102931\">แบบกล่องเซ็ตท็อป Fire TV Cube</a> โดยเชื่อมต่อกับระบบสั่งงานด้วยเสียง Alexa และ Amazon Prime Videos อย่างใกล้ชิด</p>\n<p>ตามข่าวบอกว่าทีวีแบรนด์ Amazon จะมีขนาด 55-75 นิ้ว คาดว่าจะใช้โรงงานของ TCL ผลิตตัวทีวีให้</p>\n<p>ที่มา - <a href=\"https://www.businessinsider.com/amazon-close-to-launching-its-own-tv-in-the-us-2021-9?op=1&amp;scrolla=5eb6d68b7fedc32c19ef33b4\">Business Insider</a>, <a href=\"https://www.xda-developers.com/amazon-reportedly-working-on-own-smart-tv/\">XDA</a>, ภาพจาก Amazon (ในภาพไม่ใช่ทีวีแบรนด์ Amazon)</p>\n<p><img src=\"https://www.blognone.com/sites/default/files/externals/460603881e6afa51ee2c626a59ed42bb.jpg\" /></p>\n</div></div></div><div><div>Topics: </div><div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/smart-tv\">Smart TV</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49c57a06d6021f38681b4c12980f21fe9140632ad313077e682a308939b360fb","category":"Thai"}