{"title":"Dropbox ชี้แจง ไม่มีการนำเอกสารผู้ใช้งานไปเทรน AI หลังมีรายงานการตั้งค่าส่วนนี้ ถูกเปิดเป็นค่าเริ่มต้น","link":"https://www.blognone.com/node/137248","date":1702620087000,"content":"<div><div><div><p>เรื่องนี้อาจเป็นตัวอย่างสะท้อนความกังวลของ AI และความเป็นส่วนตัวในการใช้งานบริการต่าง ๆ ได้ โดย Dropbox <a href=\"https://www.blognone.com/node/134489\">มีฟีเจอร์ Dropbox AI</a> สำหรับผู้ใช้งานภาษาอังกฤษและสมัครแพ็คเกจจ่ายเงินมาระยะหนึ่งแล้ว ฟีเจอร์นี้ทำหน้าที่ช่วยสรุปเนื้อหาเอกสาร หรือวิดีโอของผู้ใช้งาน</p>\n<p>อย่างไรก็ตามมีการรายงานในช่วงไม่กี่วันที่ผ่านมา ว่าคุณสมบัติ Dropbox AI นี้ ถูกเปิดไว้เป็นค่าเริ่มต้นในการตั้งค่า และระบุว่าเป็นการใช้ AI ผ่านผู้ให้บริการภายนอก (OpenAI) จึงทำให้เกิดความกังวลว่า OpenAI จะสามารถเข้าถึงเอกสารใน Dropbox และใช้เทรนข้อมูลได้</p>\n<p>Drew Houston ซีอีโอ Dropbox <a href=\"https://twitter.com/drewhouston/status/1735025607942279576\">จึงชี้แจงในเวลาต่อมา</a> โดยขออภัยผู้ใช้งาน Dropbox ที่อาจเกิดความสับสน เขายืนยันว่าแม้ส่วนการใช้ AI จะถูกเปิดไว้ แต่ OpenAI จะสามารถเข้าถึงข้อมูลเอกสารได้ก็ต่อเมื่อมีการใช้งานฟังก์ชัน AI กับเอกสารที่ระบุเท่านั้น และทำเพื่อส่งต่อสรุปเนื้อหา ไม่มีการนำข้อมูลทั้งส่วนนี้ และข้อมูลอื่นในโฟลเดอร์ออกไปเทรน รวมทั้งข้อมูลที่ส่งออกไปจะเก็บในเซิร์ฟเวอร์ไว้ไม่เกิน 30 วัน</p>\n<p>ทั้งนี้ผู้ใช้งานที่ได้ฟีเจอร์นี้ สามารถเลือกปิดการใช้งาน (Opt-out) ในหัวข้อ Third-Party AI ส่วนการตั้งค่า</p>\n<p>ที่มา: <a href=\"https://arstechnica.com/information-technology/2023/12/dropbox-spooks-users-by-sending-data-to-openai-for-ai-search-features/\">Ars Technica</a></p>\n<p><img src=\"https://www.blognone.com/sites/default/files/externals/570d128612d433820178682148f97bcd.jpg\" /></p>\n</div></div></div><div><div>Topics: </div><div><div><a href=\"/topics/dropbox\">Dropbox</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55053291d53ebd9b193f745684375412dd199d27456acd0dd366cf4ea2e36482","category":"Thai"}