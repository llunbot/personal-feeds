{"title":"NVIDIA โชว์การลดขนาดโมเดล Mistral 12B เหลือ 8B โดยยังรักษาคุณภาพได้ดี","link":"https://www.blognone.com/node/141669","date":1724766954000,"content":"<div><div><div><p>NVIDIA โชว์การปรับปรุง<a href=\"https://www.blognone.com/node/140973\">โมเดลภาษา Mistral NeMo 12B ที่เปิดตัวในเดือนกรกฎาคม</a> ให้มีขนาดพารามิเตอร์ลดลงเหลือ 8B แต่ไม่สูญเสียประสิทธิภาพมากนัก ผลคือโมเดล Mistral-NeMo-Minitron 8B ที่ปรับขนาดลดลงแล้ว เอาชนะโมเดลคู่แข่งระดับใกล้เคียงกันอย่าง Llama 3.1 8B และ Gemma 7B ในเบนช์มาร์ค AI ทุกตัวได้</p>\n<p>เทคนิคการปรับลดขนาดโมเดลที่ NVIDIA ใช้งานมี 2 อย่าง ได้แก่</p>\n<ul>\n<li><strong>Model Pruning</strong> ปรับขนาดโมเดลให้เล็กลง โดยลดจำนวนชั้น (depth pruning) หรือ ลดจำนวนนิวรอน (width pruning) การทำ pruning มักต้องเทรนโมเดลใหม่บางส่วนเพื่อให้การทำงานยังแม่นยำอยู่</li>\n<li><strong>Model Distillation</strong> เป็นเทคนิคที่โยกย้ายองค์ความรู้ (knowledge) ของโมเดลขนาดใหญ่ (teacher model) ไปยังโมเดลขนาดเล็ก (student model) เพื่อให้ได้โมเดลขนาดเล็กลง แต่ยังรักษาคุณสมบัติของโมเดลตัวใหญ่เอาไว้ได้ เปรียบเสมือนการเทรนใหม่แบบเบาๆ (light retraining) ที่ทำหลัง pruning</li>\n</ul>\n<p>NVIDIA ใช้วิธี depth pruning แล้วมาทำ distillation จนได้โมเดล Mistral-NeMo-Minitron 8B รายละเอียดอยู่ในเปเปอร์ <a href=\"https://arxiv.org/pdf/2407.14679\">Compact Language Models via Pruning and Knowledge Distillation</a></p>\n<p>ที่มา - <a href=\"https://developer.nvidia.com/blog/mistral-nemo-minitron-8b-foundation-model-delivers-unparalleled-accuracy\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/723eddbe81637ac4f5cb026af41c38ec.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/53435c34908d8ce4c945b54d3ba34b55.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/mistral\">Mistral</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dee80f98dd8b749a3efbdd4c84419455f257613e344094967b0a8814b3c3319e","category":"Thai"}