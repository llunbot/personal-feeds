{"title":"ครบรอบ 20 ปี WordPress","link":"https://www.blognone.com/node/134044","date":1685210191000,"content":"<div><div><div><p>เมื่อวันที่ 27 พฤษภาคม 2003 เป็นวันแรกที่ Matt Mullenweg นักพัฒนาผู้ร่วมก่อตั้งโครงการ WordPress ประกาศปล่อยโค้ดแรกของโครงการ โดยยังไม่มีหมายเลขเวอร์ชั่น นับเป็นจุดเริ่มต้นของโครงการ CMS ที่ทุกวันนี้ให้บริการเว็บเกือบครึ่งอินเทอร์เน็ต</p>\n<p>โครงการ WordPress เริ่มต้นมาจาก b2/cafelog ที่มีการใช้งานอยู่มาแล้วระยะหนึ่ง ในปี 2003 มีการใช้งานประมาณ 2,000 เว็บไซต์ ก่อน Mullenweg จะเสนอการพัฒนาเพิ่มเติม และปล่อยโครงการมาในชื่อ WordPress โดยมันเป็นโครงการซอฟต์แวร์โดยไม่มีบริษัทอยู่เบื้องหลังอยู่สองปี ก่อน Mullenweg จะลาออกจากงานออกมาก่อตั้งบริษัท Automattic ในปี 2005 ส่วนเวอร์ชั่นแรกของ WordPress ที่มีการบันทึกไว้นั้นคือ 0.72-RC1 เมื่อเดือนกันยายน 2007 ส่วนโค้ดแรกของ Wordpres นั้นอยู่ใน Subversion แรกเมื่อวันที่ 1 เมษายน 2003 หรือ<a href=\"https://core.trac.WordPress.org/timeline?from=2003-04-01T06%3A17%3A43Z&amp;precision=second\">ก่อนประกาศปล่อยโค้ดประมาณสองเดือน</a></p>\n<p>Automattic ผู้พัฒนา WordPress มีพนักงานเกือบพันคนเมื่อปี 2019 และ<a href=\"https://www.blognone.com/node/110743\">มีแนวทางทำงานจากที่บ้าน</a>ตั้งแต่ก่อนเกิดโรคระบาด COVID-19</p>\n<p>WordPress มีส่วนแบ่งเพิ่มขึ้นอย่างรวดเร็วแต่ก็เริ่มกินส่วนแบ่งได้ช้าลง <a href=\"https://w3techs.com/technologies/history_overview/content_management/all/y\">โดยอยู่ที่ประมาณ 43% ของเว็บทั้งโลกตั้งแต่ปี 2022 ที่ผ่านมา</a></p>\n<p>ที่มา - <a href=\"https://WordPress.org/news/2003/05/WordPress-now-available/\">WordPress</a></p>\n<p><img alt=\"No Description\" src=\"https://www.blognone.com/sites/default/files/externals/5db1e8d8201a04213a5a2c2af2ccf0ad.png\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"456cdd06ea24c81bca5f0941d12bc3131146041d1256e8a9bc9d7501ab5e2470","category":"Thai"}