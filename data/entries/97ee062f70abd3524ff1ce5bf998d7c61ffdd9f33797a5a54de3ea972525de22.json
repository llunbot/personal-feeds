{"title":"น่าอิจฉา Amazon ให้สิทธิ์สมาชิก Prime ในสหรัฐ ซื้อ PS5 และ Xbox Series X ได้ก่อนคนอื่น","link":"https://www.blognone.com/node/126362","date":1639716370000,"content":"<div><div><div><p>สมาชิกทวิตเตอร์ <a href=\"https://twitter.com/Wario64/status/1471206563461275655\">@Wario64</a> พบว่า Amazon เตรียมให้สิทธิ์สมาชิก Amazon Prime ในสหรัฐฯ ได้สิทธิ์ซื้อเครื่อง <a href=\"https://www.amazon.com/dp/B09DFCB66S/\">PS5</a> รุ่นใส่แผ่น และ <a href=\"https://www.amazon.com/dp/B08H75RTZ8/\">Xbox Series X</a> บนเว็บไซต์ก่อนผู้ใช้ทั่วไป โดยจะได้สิทธิ์ priority access ในการซื้อ ภายในวันที่ 31 ธันวาคมนี้ แม้ปัจจุบันของยังหมดอยู่</p>\n<p>แนวทางการจำกัดเฉพาะสมาชิกเพื่อซื้อ PS5 มีมาก่อนหน้านี้แล้ว โดยเมื่อต้นเดือนธันวาคมที่ผ่านมา Walmart ก็<a href=\"https://www.theverge.com/2021/12/6/22821037/ps5-playstation-5-restock-available-walmart-plus-queue-deal-sale\">กันโควต้า PS5 ให้กับสมาชิก Walmart Plus เช่นกัน</a></p>\n<p>เช้าวันนี้ <a href=\"https://www.blognone.com/node/126346\">Sony ประเทศไทยเปิดจอง PS5 อีกครั้ง</a> แต่ของก็หมดอย่างรวดเร็วเช่นเคย เพราะมีแค่สองชุดคือชุดธรรมดา และชุดรวมทีวี ไม่มีอีกตัวเลือกคือ ชุดธรรมดา+จอย DualSense เพิ่มหนึ่งจอยเหมือนรอบก่อนๆ และสำหรับประเทศไทยที่ยังไม่มีบริการ Amazon Prime สำหรับซื้อสินค้าบนเว็บอย่างเป็นทางการ ก็อาจจะต้องฝากหิ้ว หรือซื้อเครื่องรีเซลล์กันไปก่อน</p>\n<blockquote><p>Amazon is expected to have PS5 disc for Prime members between now and December 31st <a href=\"https://t.co/cvKhbvBNFy\">https://t.co/cvKhbvBNFy</a> <a href=\"https://twitter.com/hashtag/ad?src=hash&amp;ref_src=twsrc%5Etfw\">#ad</a> \"Amazon Prime customers will be given priority access to the PlayStation 5 through 12/31.\" <a href=\"https://t.co/z97XOa7C3u\">pic.twitter.com/z97XOa7C3u</a></p>\n<p>— Wario64 (@Wario64) <a href=\"https://twitter.com/Wario64/status/1471206563461275655?ref_src=twsrc%5Etfw\">December 15, 2021</a></p></blockquote>\n<p><img src=\"https://www.blognone.com/sites/default/files/externals/e4c669c3b53d08c0834ed8f590ad9122.jpg\" /></p>\n<p>ที่มา - <a href=\"https://twitter.com/Wario64/status/1471206563461275655\">@Wario64</a> via <a href=\"https://www.onmsft.com/news/amazon-now-gives-us-prime-members-priority-access-to-xbox-series-x-and-ps5-consoles\">OnMSFT</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/amazon\">Amazon</a></div><div><a href=\"/topics/amazon-prime\">Amazon Prime</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97ee062f70abd3524ff1ce5bf998d7c61ffdd9f33797a5a54de3ea972525de22","category":"Thai"}