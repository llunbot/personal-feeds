{"title":"Lenovo ไตรมาสล่าสุด รายได้รวมลดลงอีกไตรมาส จากแรงกดดันในตลาดพีซีภาพรวม","link":"https://www.blognone.com/node/134016","date":1685025597000,"content":"<div><div><div><p>Lenovo รายงานผลประกอบการประจำไตรมาสสิ้นสุดเดือนมีนาคม 2023 รายได้รวมลดลง 24% จากช่วงเดียวกันในปีก่อนเป็น 12,635 ล้านดอลลาร์ มีกำไรสุทธิ 114 ล้านดอลลาร์</p>\n<p>Lenovo บอกว่าไตรมาสที่ผ่านมาเป็นไตรมาสที่ท้าทายมากที่สุดในปีการเงิน โดยมีแรงกดดันทั้งตลาดพีซีที่หดตัว และภาพรวมเศรษฐกิจโลกที่ไม่ดีนัก</p>\n<p>รายได้จากกลุ่มธุรกิจ Device ซึ่งมีรายได้หลักจากพีซีลดลง 33% อย่างไรก็ตามบริษัทได้ส่วนชดเชยจากธุรกิจ Solutions ที่รายได้เพิ่มขึ้น 18% และกลุ่ม Infrastructure รายได้เพิ่มขึ้น 56% ทำให้ภาพรวมรายได้จากธุรกิจที่ไม่ใช่พีซี (Non-PC) เพิ่มเป็น 43% ของรายได้รวม</p>\n<p>Wong Wai-Ming ซีเอฟโอ Lenovo ให้สัมภาษณ์กับ CNBC ยอมรับว่ารายได้บริษัทลดลงติดต่อกันเป็นไตรมาสที่สาม และมองว่าธุรกิจพีซีจะเริ่มฟื้นตัวในครึ่งหลังของปีนี้ 2023 เนื่องจากบริษัทมีส่วนแบ่งตลาดเป็นเบอร์หนึ่งอยู่แล้ว เมื่อตลาดฟื้นก็พร้อมกับมาเติบโตสูงอีกครั้ง</p>\n<p>ที่มา: <a href=\"https://investor.lenovo.com/en/financial/results/press_2223_q4.pdf\">Lenovo</a> (pdf) และ <a href=\"https://www.cnbc.com/2023/05/25/chinas-lenovo-shrugs-off-concerns-that-global-pc-market-is-shrinking.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/d42b16c94b3ff291bcc5d0f8600b840e.png\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2dce9306fab558f4f905d49a31ab5f1252e3b90761653b83792c041d4f31d64","category":"Thai"}