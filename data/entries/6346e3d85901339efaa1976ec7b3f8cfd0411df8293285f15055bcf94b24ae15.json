{"title":"เจ้าหน้าที่ตำรวจเมืองแนชวิลล์ใช้ Airtag ติดตามรถที่ถูกขโมยจนเจอ","link":"https://www.blognone.com/node/135543","date":1693546244000,"content":"<div><div><div><p>สำนักข่าวท้องถิ่น WSMV4 รายงานว่ามีผู้เสียหายแจ้งความกับเจ้าหน้าที่เมืองแนชวิลล์ ว่าถูกขโมยรถไปเมื่อวันที่ 3 สิงหาคม พร้อมกับแจ้งว่าในรถมี Airtag ติดอยู่ ทำให้เจ้าหน้าที่ติดตามตำแหน่งของรถได้ผ่านแอป Find My บน iPhone</p>\n<p>เจ้าหน้าที่ติดตามตำแหน่งจาก Airtag พร้อมกับเจ้าหน้าที่หน่วยการบินช่วยสืบหา ในที่สุดหน่วยบินได้ส่งภาพลักษณะคนร้ายกับทางตำรวจ และสามารถจับกุมคนร้ายพร้อมกับเจอรถที่ถูกขโมยจอดไว้บริเวณหน้าร้านตัดผม และตรวจพบอุปกรณ์ไขควงสำหรับการงัดรถและกัญชาจำนวน 49 กรัมภายในรถ <a href=\"https://www.blognone.com/node/133659\">ก่อนหน้านี้ตำรวจนิวยอร์กก็แนะนำให้ประชาชนใส่ Airtag บนรถเนื่องจากมีคดีการโจรกรรมรถสูง</a></p>\n<p><img alt=\"No Description\" src=\"https://www.blognone.com/sites/default/files/externals/4f32a1016353628d3f5bdc9f8cdc719d.jpg\" /></p>\n<p>ที่มา: <a href=\"https://9to5mac.com/2023/08/31/nashville-police-use-airtag-to-track-down-stolen-car-drugs-and-more/\">9to5mac</a></p>\n</div></div></div><div><div>Topics: </div><div><div><a href=\"/topics/airtag\">AirTag</a></div><div><a href=\"/topics/find-my\">Find My</a></div><div><a href=\"/topics/iphone\">iPhone</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6346e3d85901339efaa1976ec7b3f8cfd0411df8293285f15055bcf94b24ae15","category":"Thai"}