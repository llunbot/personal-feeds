{"title":"Visual Studio 2022 เพิ่มฟีเจอร์ความปลอดภัยโค้ด ตั้งให้เปิดเฉพาะ Repository ที่เชื่อถือได้","link":"https://www.blognone.com/node/124313","date":1629377216000,"content":"<div><div><div><p>ไมโครซอฟท์อธิบายฟีเจอร์ใหม่ของ Visual Studio 2022 Preview 3 ที่พยายามแก้ปัญหาความน่าเชื่อถือของซอฟต์แวร์-ไลบรารีที่ใช้ ป้องกันปัญหาโดยยัดไส้มัลแวร์ที่กำลังเป็นที่นิยมในยุคนี้</p>\n<p>ฟีเจอร์นี้ชื่อว่า Trust Settings ถ้าเปิดใช้งานแล้ว Visual Studio จะดึงข้อมูลจาก repository ที่เชื่อถือได้ (ตามการกำหนดนโยบายขององค์กร) เท่านั้น หากผู้ใช้พยายามเปิดข้อมูลจากโฟลเดอร์หรือ repository ที่อยู่นอกรายการ ก็จะพบกับคำเตือนตามภาพ</p>\n<p><img src=\"https://www.blognone.com/sites/default/files/externals/7212ca55f15789c980cf6eaa9f110ebb.png\" /></p>\n<p>ไมโครซอฟท์บอกว่าการตรวจสอบ repository ว่าเชื่อถือได้หรือไม่เป็นเรื่องยาก บางครั้งเราก็ไม่แน่ใจ จึงเพิ่มทางเลือกตรงกลางมาให้คือ เปิดข้อมูลแบบ Restricted Mode ที่อ่านโค้ดได้ ตรวจสอบโค้ดได้ แต่ไม่สามารถรันโค้ดได้ เพราะแฮ็กเกอร์ไม่สามารถรันโค้ดจากระยะไกล (remote code execution) ได้ ฟีเจอร์นี้จะทยอยตามมาในภายหลัง</p>\n<p><img src=\"https://www.blognone.com/sites/default/files/externals/07ab7bf630ba79ad938d58acb78f0a79.png\" /></p>\n<p>ก่อนหน้านี้ ไมโครซอฟท์เพิ่งเพิ่มฟีเจอร์คล้ายๆ กันใน <a href=\"https://www.blognone.com/node/123345\">Visual Studio Code 1.57</a> ใช้ชื่อว่า Workspace Trust</p>\n<p>ที่มา - <a href=\"https://devblogs.microsoft.com/visualstudio/improving-developer-security-with-visual-studio-2022/\">Visual Studio</a></p>\n</div></div></div><div><div>Topics: </div><div><div><a href=\"/topics/visual-studio\">Visual Studio</a></div><div><a href=\"/topics/ide\">IDE</a></div><div><a href=\"/topics/microsoft\">Microsoft</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9edb283750c0b99992494afbd3319582c0b994b5a51e4c1781ed7ddff358dc1","category":"Thai"}