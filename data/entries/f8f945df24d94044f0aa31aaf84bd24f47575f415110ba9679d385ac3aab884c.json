{"title":"Scaleway นำชิป RISC-V ของ Alibaba มาให้บริการคลาวด์","link":"https://www.blognone.com/node/138524","date":1709542065000,"content":"<div><div><div><p>Scaleway บริษัทคลาวด์ฝรั่งเศสประกันนำชิป T-HEAD TH1520 SoC ที่อยู่ในกลุ่ม Alibaba มาให้บริการคลาวด์ ทำให้ได้เซิร์ฟเวอร์ที่ราคาค่อนข้างประหยัดเมื่อเทียบกับขนาดแรมที่ได้รับ 16GB</p>\n<p>ตอนนี้เซิร์ฟเวอร์แบบ EM-RV1 มีขนาดเดียวคือ ซีพียู 4 คอร์ 1.85GHz แรม 16GB สตอเรจ 128GB เน็ตเวิร์ค 100Mbps ราคาอยู่ที่ 0.042 ยูโรต่อชั่วโมง หรือประมาณเดือนละ 16 ยูโร เทียบกับเครื่อง x86 ที่มี 4 คอร์และแรม 16GB มักจะเกิน 60 ยูโรต่อเดือน ทาง Scaleway ออกแบบตัวเซิร์ฟเวอร์เองทำให้ตู้ขนาด 52U ใส่เครื่อง EM-RV1 ได้ 672 เครื่อง และแต่ละเครื่องกินพลังงานสูงสุด 1.9 วัตต์ต่อคอร์</p>\n<p>เปิดให้ใช้งานแล้วในศูนย์ข้อมูลปารีส รองรับระบบปฎิบัติการ Debian, Ubuntu, และ Alpine</p>\n<p>ที่มา - <a href=\"https://www.scaleway.com/en/news/scaleway-launches-its-risc-v-servers-in-the-cloud-a-world-first-and-a-firm-commitment-to-technological-independence/\">Scaleway</a></p>\n<p><img alt=\"No Description\" src=\"https://www.blognone.com/sites/default/files/externals/8def74182c9e1cf75cb93cfe654a6d6e.jpeg\" /></p>\n</div></div></div><div><div>Topics: </div><div><div><a href=\"/topics/risc-v\">RISC-V</a></div><div><a href=\"/topics/cloud-computing\">Cloud Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8f945df24d94044f0aa31aaf84bd24f47575f415110ba9679d385ac3aab884c","category":"Thai"}