{"title":"Twitter ประกาศลิมิตการโหลดอ่านทวีตต่อวัน บัญชี Verified สูงสุด 1 หมื่น บัญชีทั่วไป 1 พัน","link":"https://www.blognone.com/node/134636","date":1688255201000,"content":"<div><div><div><p>Elon Musk ซีทีโอของ Twitter <a href=\"https://twitter.com/elonmusk/status/1675187969420828672\">ประกาศ</a>หลังจาก Twitter พบปัญหา<a href=\"https://www.blognone.com/node/134635\">ไม่สามารถใช้งานได้</a>ตามปกติเป็นเวลาหลายชั่วโมงเมื่อคืนนี้ โดยจะจำกัดปริมาณการใช้งานต่อวัน มีผลทั้งบัญชีที่จ่ายเงินยืนยันตัวตน (Verified) และผู้ใช้งานบัญชีทั่วไป</p>\n<p>ตัวเลขนั้นอาจทำให้คนใช้งาน Twitter เป็นประจำตกใจทีเดียว โดยบัญชี Verified จะสามารถ<strong>อ่าน</strong>ทวีตได้สูงสุด 6,000 ทวีตต่อวัน บัญชีทั่วไปที่ไม่ Verified สามารถอ่านได้สูงสุด 600 ทวีตต่อวัน และบัญชีทั่วไปไม่ Verified ที่เพิ่งสมัครใหม่อ่านได้ 300 ทวีตต่อวัน</p>\n<p>ต่อมา Musk <a href=\"https://twitter.com/elonmusk/status/1675260424109928449\">อัพเดต</a>ตัวเลขใหม่ดังนี้ (ข้อมูลจะอัพเดตอีกครั้งเมื่อมีการเปลี่ยนแปลง)</p>\n<ul>\n<li>บัญชี Verified อ่านได้ 10,000 ทวีตต่อวัน</li>\n<li>บัญชีทั่วไปไม่ Verified อ่านได้ 1,000 ทวีตต่อวัน</li>\n<li>บัญชีสมัครใหม่ไม่ Verified อ่านได้ 500 ทวีตต่อวัน</li>\n</ul>\n<p>Musk บอกว่าตอนนี้ Twitter ประสบปัญหาการถูกดูดข้อมูลออกไปเป็นจำนวนมหาศาล กระทบกับระบบการทำงาน ข้อจำกัดดังกล่าวที่ออกมาก็เพื่อรับมือกับปัญหาที่เกิดขึ้น โดยเขาไม่ได้ระบุว่าใครที่ดูดข้อมูล และปัญหานี้จะเกิดขึ้นอีกยาวนานแค่ไหน</p>\n<p>ที่มา: <a href=\"https://techcrunch.com/2023/07/01/twitter-imposes-limits-on-the-number-of-tweets-users-can-read-amid-extended-outage/\">TechCrunch</a></p>\n<p><img src=\"https://www.blognone.com/sites/default/files/externals/9653014ef7b442e252d6a6c2789e8f90.jpg\" alt /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"573abb23413c5138ec7ac780438221f6eb43f3d8f1b364ee247801147eadcdb7","category":"Thai"}