{"title":"เอลซัลวาดอร์มีกำไรจากการลงทุน Bitcoin แล้ว แต่บอกยังไม่มีแผนขายออกมา","link":"https://www.blognone.com/node/137082","date":1701701913000,"content":"<div><div><div><p>Nayib Bukele ประธานาธิบดีเอลซัลวาดอร์ <a href=\"https://twitter.com/nayibbukele/status/1731653743668572498\">โพสต์ข้อความ</a>ผ่านบัญชี X ว่า เงินลงทุนในบิตคอยน์ของประเทศ ตอนนี้มีกำไรแล้วมากกว่า 3 ล้านดอลลาร์ หลังจากราคาบิตคอยน์ปรับเพิ่มขึ้นในช่วง 24 ชั่วโมงที่ผ่านมา โดยล่าสุดขึ้นไปสูงสุดถึง 42,000 ดอลลาร์ต่อ 1 BTC</p>\n<p>ที่ผ่านมาเอลซัลวาดอร์<a href=\"https://www.blognone.com/node/126695\">ซื้อบิตคอยน์</a>แบบทยอยสะสมมาตลอด ช่วงปี 2022 ที่บิตคอยน์ราคาปรับลดลงมา ก็<a href=\"https://www.blognone.com/node/126815\">ซื้อ</a>ถัว<a href=\"https://www.blognone.com/node/128383\">เฉลี่ย</a> รวมถึงรับรองบิตคอยน์ให้เป็น<a href=\"https://www.blognone.com/node/123094\">เงินที่ชำระหนี้ได้ตามกฎหมาย</a></p>\n<p>Bukele บอกว่าถึงแม้ราคาบิตคอยน์จะปรับเพิ่มขึ้นมาจนการลงทุนมีกำไรแล้ว แต่เอลซัลวาดอร์ยังไม่มีแผนขายบิตคอยน์ที่ถืออยู่ออกมา เพราะนั่นไม่ใช่เป้าหมาย ราคาที่ผันผวนในระยะสั้นจะไม่กระทบต่อแผนการลงทุนระยะยาว</p>\n<p>ที่มา: <a href=\"https://www.coindesk.com/markets/2023/12/04/el-salvadors-bitcoin-investment-in-the-black-says-president-bukele/\">CoinDesk</a></p>\n<p><img alt=\"No Description\" src=\"https://www.blognone.com/sites/default/files/externals/cea1c697482a63cf79295d85208b144e.jpg\" /></p>\n</div></div></div><div><div>Topics: </div><div><div><a href=\"/topics/el-salvador\">El Salvador</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc679930eb56431ed1f3bb6bd9068c78c4ca09d4ca74dd88dd9bb4cb4e7c0549","category":"Thai"}