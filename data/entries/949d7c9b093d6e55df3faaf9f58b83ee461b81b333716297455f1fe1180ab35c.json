{"title":"Java 20 ออกแล้ว","link":"https://www.blognone.com/node/133116","date":1679465624000,"content":"<div><div><div><p>Oracle ออก Java 20 ตามรอบการออกรุ่นทุก 6 เดือน โดยรุ่นนี้เป็นรุ่นซัพพอร์ตระยะสั้น 6 เดือนจนถึง Java 21 ในเดือนกันยายน (ซึ่ง Java 21 จะเป็นรุ่นซัพพอร์ตระยะยาว LTS ตัวใหม่ด้วย)</p>\n<p>ของใหม่ใน Java 20 มีทั้งหมด 7 อย่าง แบ่งออกเป็น 3 กลุ่มตามโครงการพัฒนา Java ระยะยาว ที่มีโค้ดเนมเป็นชื่อโครงการ โดยฟีเจอร์เหล่านี้ยังเป็นการทดสอบแบบ Preview/Incubator ที่ยังไม่เข้าสถานะเสถียร แต่เปิดให้ทดลองใช้งานแล้ว</p>\n<ul>\n<li><strong><a href=\"https://openjdk.org/projects/amber/\">Project Amber</a></strong> การทำ Record Patterns และ Pattern Matching สำหรับ switch</li>\n<li><strong><a href=\"https://openjdk.org/projects/panama/\">Project Panama</a></strong> การเชื่อมต่อระหว่าง JVM กับโค้ดแบบเนทีฟ เพิ่ม Foreign Function &amp; Memory API และ Vector API</li>\n<li><strong><a href=\"https://openjdk.org/projects/loom/\">Project Loom</a></strong> การทำเรื่องเธร็ดและ concurrent รอบนี้เพิ่ม Virtual Threads, Scoped Values, Structured Concurrency</li>\n</ul>\n<p>นอกจากฟีเจอร์ 3 กลุ่มนี้แล้วยังมีการแก้บั๊ก ปรับปรุงประสิทธิภาพ และฟีเจอร์ย่อยอื่นๆ เช่น รองรับ Unicode 15.0</p>\n<p><img alt=\"No Description\" src=\"https://www.blognone.com/sites/default/files/externals/cb418aaf3de9b6c2c7e3f9a4f0c024c7.png\" /></p>\n<p>ที่มา - <a href=\"https://blogs.oracle.com/java/post/the-arrival-of-java-20\">Oracle</a></p>\n</div></div></div><div><div>Topics: </div><div><div><a href=\"/topics/java\">Java</a></div><div><a href=\"/topics/programming\">Programming</a></div><div><a href=\"/topics/oracle\">Oracle</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"949d7c9b093d6e55df3faaf9f58b83ee461b81b333716297455f1fe1180ab35c","category":"Thai"}