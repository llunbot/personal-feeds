{"title":"เผย Apple เจรจากับ OpenAI เพื่อนำ AI มาใส่ใน iOS 18 ใกล้ได้ข้อสรุปแล้ว - ส่วน Google ยังคุยอยู่","link":"https://www.blognone.com/node/139700","date":1715465956000,"content":"<div><div><div><p>มีประเด็นต่อเนื่องจากรายงานเรื่อง Siri จะปรับปรุงความสามารถด้วย Generative AI ซึ่งแอปเปิลมีสองแนวทางคือ ใช้ <a href=\"https://www.blognone.com/node/134911\">AI พัฒนาเองที่ชื่อ Ajax</a> และร่วมมือกับพาร์ตเนอร์ภายนอกซึ่ง<a href=\"https://www.blognone.com/node/138753\">มีทั้ง OpenAI และกูเกิล</a></p>\n<p>โดยรายงานล่าสุดของ Mark Gurman แห่ง Bloomberg บอกว่าตอนนี้การเจรจาของแอปเปิลกับ OpenAI มีความคืบหน้ามาก ใกล้ได้ข้อสรุปเพื่อนำ ChatGPT มาเป็นฟีเจอร์หนึ่งใน iOS 18 แล้ว ส่วนการเจรจากูเกิลเพื่อนำ Gemini มาใช้งาน ก็ยังคงดำเนินต่อไป แต่ยังไม่มีข้อมูลว่าไปถึงระดับไหน</p>\n<p>ประเด็นนี้ทำให้ทิศทางการใช้ AI ในสินค้าของแอปเปิลยังมีหลายแนวทาง ทั้ง AI พัฒนาเองเพื่อรันในอุปกรณ์ โดยชูจุดขายความเป็นส่วนตัว แต่ความสามารถอาจมีจำกัด กับการใช้บริการ AI ภายนอก ซึ่งพัฒนาความสามารถไปมาก แต่แอปเปิลอาจต้องอธิบายเรื่องวิธีควบคุมความเป็นส่วนตัวมากหน่อย</p>\n<p>ที่มา: <a href=\"https://www.bloomberg.com/news/articles/2024-05-11/apple-closes-in-on-deal-with-openai-to-put-chatgpt-on-iphone\">Bloomberg</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ios-18\">iOS 18</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/google\">Google</a></div><div><a href=\"/topics/gemini\">Gemini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d40929e3a8bd19f271ce2afb22e7cc2fda6a06fe03964a966e4ac18f7d95fab","category":"Thai"}