{"title":"Vivo จะต้องยุติการขายมือถือในเยอรมนี หลังตกลงสัญญาสิทธิบัตร 5G กับ Nokia ไม่ได้","link":"https://www.blognone.com/node/133457","date":1681743892000,"content":"<div><div><div><p>Vivo เตรียมต้องหยุดทำธุรกิจสมาร์ทโฟนในประเทศเยอรมนี หลังจากตกลงต่อสัญญาไลเซนส์สิทธิบัตรจาก Nokia กันไม่ได้</p>\n<p>เมื่อปี 2022 สมาร์ทโฟนของ Oppo และ OnePlus (ซึ่งอยู่ในเครือ BBK Electronics เหมือนกัน) <a href=\"https://www.blognone.com/node/129738\">ถูกศาลเยอรมนีสั่งห้ามขาย เพราะละเมิดสิทธิบัตร 5G ของ Nokia</a> และไม่สามารถตกลงเรื่องค่าไลเซนส์กันได้</p>\n<p>ส่วน Vivo มีสัญญาไลเซนส์กับ Nokia มาตั้งแต่ปี 2021 เลยรอด แต่เมื่อสัญญาหมด ก็ไม่สามารถตกลงสัญญาฉบับใหม่กันได้ ทำให้ศาลเยอรมนีตัดสินว่า Vivo ต้องยุติการขายโทรศัพท์ในเยอรมนีด้วยเช่นกัน</p>\n<p>Vivo ประกาศบนหน้าเว็บสาขาเยอรมนีว่า Nokia ไม่ยอมขายไลเซนส์ในราคาที่เป็นธรรม (FRAND หรือ fair, reasonable and non-discriminatory) แต่เมื่อศาลมีคำตัดสินก็ต้องปฏิบัติตาม โดยบริษัทจะยังพยายามยื่นอุทธรณ์อีกรอบด้วย</p>\n<p>ที่มา - <a href=\"https://www.vivo.com/de/about-vivo/news/vivo-FRAND-Nokia\">Vivo</a> via <a href=\"https://9to5google.com/2023/04/12/vivo-germany-nokia-dispute/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/26908e929fb532be9691cb794590776f.jpg\" /></p>\n</div></div></div><div><div>Topics: </div><div><div><a href=\"/topics/vivo\">Vivo</a></div><div><a href=\"/topics/nokia\">Nokia</a></div><div><a href=\"/topics/patent\">Patent</a></div><div><a href=\"/topics/5g\">5G</a></div><div><a href=\"/topics/germany\">Germany</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee71fa0f9f371873658d9327eacb52e41785eba4dd99d117bf8323065f0949b6","category":"Thai"}