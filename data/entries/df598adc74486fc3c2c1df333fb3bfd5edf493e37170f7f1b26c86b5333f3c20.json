{"title":"ElevenLabs เปิดตัว Voice Isolator ระบบ AI ตัดเสียงรบกวนออกจากต้นฉบับ","link":"https://www.blognone.com/node/140779","date":1720399773000,"content":"<div><div><div><p>ElevenLabs บริษัทด้าน AI ที่เน้นงานเกี่ยวกับเสียง เปิดตัวเครื่องมือใหม่ในชุดแพลตฟอร์มจัดการเสียง <strong>Voice Isolator</strong> ที่สามารถตัดเสียงรบกวนในต้นฉบับออกไปได้ด้วย AI</p>\n<p>ในการใช้งาน สามารถอัปโหลดไฟล์เสียงหรือวิดีโอคอนเทนต์ที่ต้องการจัดการ โมเดล AI ของ ElevenLabs จะตรวจจับเสียงรบกวน และสามารถลบเสียงเหล่านั้นออกไปได้ ทำให้ผลลัพธ์เป็นเสียงที่ต้องการที่คมชัด ข้อดีคือผู้ใช้งานสามารถบันทึกเสียงได้โดยไม่ต้องจัดการที่ระดับอุปกรณ์ตอนบันทึกเสียงเลย</p>\n<p>ElevenLabs บอกว่าคุณภาพเสียงที่ได้ออกมานั้นเทียบเท่ากับการบันทึกเสียงในสตูดิโอ ลูกค้าที่ใช้งานแพลตฟอร์ม ElevenLabs อยู่แล้ว สามารถเริ่มใช้ Voice Isolator ได้เลย ส่วนการใช้งานผ่าน API จะเปิดในอีกไม่สัปดาห์ข้างหน้า บริการนี้เป็นแบบฟรีเมียม นั่นคือใช้งานฟรีได้แต่จำกัดจำนวนที่ประมาณ 10 นาทีต่อเดือน ถ้าต้องการใช้งานมากกว่านั้นต้องจ่ายเงิน</p>\n<p>ที่มา: <a href=\"https://venturebeat.com/ai/elevenlabs-launches-free-ai-voice-isolator-to-take-on-adobe/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/8aa9697fdafc03204806d3187c4968ce.png\" /></p>\n<blockquote><p>Introducing Voice Isolator.Remove unwanted background noise and extract crystal clear dialogue from any audio to make your next podcast, interview, or film sound like it was recorded in the studio.Try it free: <a href=\"https://t.co/lF4RTkhIxJ\">https://t.co/lF4RTkhIxJ</a> <a href=\"https://t.co/GrJHuunLq4\">pic.twitter.com/GrJHuunLq4</a></p>\n<p>— ElevenLabs (@elevenlabsio) <a href=\"https://twitter.com/elevenlabsio/status/1808589239744921663?ref_src=twsrc%5Etfw\">July 3, 2024</a></p></blockquote>\n</div></div></div><div><div>Topics: </div><div><div><a href=\"/topics/elevenlabs\">ElevenLabs</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df598adc74486fc3c2c1df333fb3bfd5edf493e37170f7f1b26c86b5333f3c20","category":"Thai"}