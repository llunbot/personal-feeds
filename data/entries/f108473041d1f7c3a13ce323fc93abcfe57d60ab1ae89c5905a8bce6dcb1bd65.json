{"title":"ทรู คอร์ปอเรชั่น รายงานผลประกอบการไตรมาส ฐานผู้ใช้มือถือเพิ่มเป็น 51.5 ล้านราย","link":"https://www.blognone.com/node/135036","date":1690512862000,"content":"<div><div><div><p>ทรู คอร์ปอเรชั่น รายงานผลการดำเนินงานในไตรมาสที่ 2 ปี 2566 มีรายได้รวม 49,113 ล้านบาท ลดลง 8.8% เมื่อเทียบกับไตรมาสเดียวกันในปีก่อน มีกำไรจากการดำเนินงาน 4,483 ล้านบาท ขาดทุนสุทธิ 2,320 ล้านบาท เป็นผลจากการกลับรายการของสินทรัพย์ภาษีเงินได้รอการตัดบัญชีจากการยกยอดผลขาดทุนของ DTN ตลอดจนการเพิ่มขึ้นของค่าเสื่อมราคาและค่าตัดจำหน่าย</p>\n<p>ธุรกิจโทรศัพท์เคลื่อนที่ มีผู้ใช้งานเพิ่มขึ้น 0.7 ล้านราย รวมเป็น 51.1 ล้านราย ส่วนใหญ่มาจากระบบเติมเงิน ซึ่งทรูบอกว่าเป็นผลจากการกลับมาของนักท่องเที่ยวและแรงงานต่างชาติ ธุรกิจออนไลน์ มีลูกค้าทรงตัว 3.8 ล้านราย ธุรกิจโทรทัศน์บอกรับสมาชิก จำนวนลูกค้าทรงตัวที่ 1.4 ล้านราย และจำนวนผู้ใช้งานบริการดิจิทัล MAUs อยู่ที่ 36.4 ล้านราย</p>\n<p>ทรู คอร์ปอเรชั่นประเมินผลรายได้จากการให้บริการใน 10 เดือนของปี 2566 ที่ระดับทรงตัว</p>\n<p>ที่มา: <a href=\"https://investor.truecorp.co.th/misc/Bulletin/20230272-true-bulletin-2q2023-th.pdf\">ทรู คอร์ปอเรชั่น</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/4ee8900126dfa85cd1015b3ea64e28f0.jpg\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/financial-report\">Financial Report</a></div><div><a href=\"/topics/dtac\">dtac</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f108473041d1f7c3a13ce323fc93abcfe57d60ab1ae89c5905a8bce6dcb1bd65","category":"Thai"}