{"title":"Apple ซื้อกิจการ Primephonic แอปสตรีมเพลงคลาสสิก","link":"https://www.blognone.com/node/124503","date":1630366688000,"content":"<div><div><div><p>แอปเปิลประกาศซื้อกิจการ Primephonic บริการสตรีมเพลงคลาสสิก โดยไม่มีการเปิดเผยมูลค่าของดีลนี้ ทั้งนี้เพลย์ลิสต์เพลงคลาสสิกของ Primephonic ตลอดจนคอนเทนต์เฉพาะ และข้อมูลประวัติเพลง จะถูกนำมารวมเข้ากับบริการ Apple Music ในอนาคต</p>\n<p>แอปเปิลยังระบุว่ามีแผนจะเปิดตัวแอปสำหรับฟังเพลงคลาสสิกโดยเฉพาะในปีหน้า โดยจะใช้อินเทอร์เฟซแบบเดิมของแอป Primephonic</p>\n<p>Thomas Steffens ซีอีโอ Primephonic กล่าวว่า การร่วมมือกับแอปเปิล ก็เพื่อส่งมอบประสบการณ์ดนตรีคลาสสิกกับผู้ฟังหลายล้านคน ทำให้ดนตรีคลาสสิกเป็นที่แพร่หลาย เชื่อมโยงนักดนตรีรุ่นใหม่กับผู้ฟังรุ่นใหม่ได้</p>\n<p>Primephonic จะปิดการรับสมาชิกใหม่ และหยุดให้บริการตั้งแต่ 7 กันยายนเป็นต้นไป สมาชิกเดิมจะได้สิทธิใช้งาน Apple Music ฟรี เป็นเวลา 6 เดือน รวมทั้งในรับเงินค่าสมาชิกคืน</p>\n<p>ที่มา: <a href=\"https://www.apple.com/th/newsroom/2021/08/apple-acquires-classical-music-streaming-service-primephonic/\">แอปเปิล</a></p>\n<p><img src=\"https://www.blognone.com/sites/default/files/externals/5ce5c5447a1a0c08e367ebec84417544.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-music\">Apple Music</a></div><div><a href=\"/topics/acquisition\">Acquisition</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a40444d37c8b38cc9befa8f3cf9631ebabe22a603a74091cb0f87cd3a10750c","category":"Thai"}