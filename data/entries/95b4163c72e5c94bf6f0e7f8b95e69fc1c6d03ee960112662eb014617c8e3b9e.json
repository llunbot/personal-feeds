{"title":"โกงกันเยอะจนทนไม่ไหว Call of Duty เปิดตัว Ricochet ระบบต้านโกงที่ระดับเคอร์เนล","link":"https://www.blognone.com/node/125269","date":1634204104000,"content":"<div><div><div><p>ปัญหาการโกงในเกมมัลติเพลเยอร์เป็นเรื่องร้ายแรงขึ้นเรื่อยๆ และส่งผลกระทบอย่างมากต่อชุมชนผู้เล่น (ที่ไม่ได้โกง) ล่าสุด Activision เปิดตัว Ricochet ระบบต่อต้านการโกงเกม (Anti-Cheat) ตัวใหม่ของเกมซีรีส์ Call of Duty</p>\n<p>Ricochet ประกอบด้วย 2 ส่วนหลักๆ คือฝั่งเซิร์ฟเวอร์ที่ใช้ machine learning เข้ามาเรียนรู้พฤติกรรมผิดปกติของผู้เล่น และฝั่งไคลเอนต์ที่จะเป็นไดรเวอร์ติดตั้งในระดับเคอร์เนล (<a href=\"https://www.blognone.com/node/124661\">ลักษณะเดียวกับระบบต้านโกงของเกม Valorant ชื่อ Vanguard</a>)</p>\n<p>ไดรเวอร์ Ricochet จะบังคับใช้งานกับการเล่นเกม Call of Duty (ถ้าไม่ยอมติดตั้งจะเล่นเกมไม่ได้) โดยจะคอยเฝ้าระวังว่ามีโพรเซสอื่นๆ มายุ่งกับเกม Call of Duty หรือไม่</p>\n<p>Activision สัญญาว่าเมื่อปิดเกมแล้วไดรเวอร์ตัวนี้จะปิดตามลงไปด้วย ไม่ได้ทำงานตลอดเวลา ไม่ยุ่งกับส่วนอื่นๆ ของระบบปฏิบัติการ สนใจเฉพาะ Call of Duty เท่านั้น</p>\n<p>Ricochet จะถูกใช้งานในเกม Call of Duty: Warzone ก่อนเป็นลำดับแรก และจะตามด้วย Call of Duty: Vanguard ภายในปีนี้</p>\n<p><img src=\"https://www.blognone.com/sites/default/files/externals/cf5cbfa5cd2dd0774797edd7fa50ea4a.jpg\" /></p>\n<p>ที่มา - <a href=\"https://www.callofduty.com/blog/2021/10/ricochet-anti-cheat-initiative-for-call-of-duty\">Call of Duty</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision\">Activision</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95b4163c72e5c94bf6f0e7f8b95e69fc1c6d03ee960112662eb014617c8e3b9e","category":"Thai"}