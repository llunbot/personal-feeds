{"title":"Samsung ประกาศเปิดตัวโครงการ Self-Repair สำหรับอุปกรณ์ Galaxy ในเกาหลีใต้","link":"https://www.blognone.com/node/134098","date":1685525842000,"content":"<div><div><div><p>Samsung ได้ประกาศเปิดตัวโครงการ Self-Repair หรือ บริการที่ผู้ใช้งานสามารถสั่งซื้ออะไหล่และเครื่องมือสำหรับการซ่อมอุปกรณ์ด้วยตนเอง ในประเทศเกาหลีใต้อย่างเป็นทางการ หลังจากที่มีการเปิดตัวในสหรัฐฯ เมื่อปีที่แล้ว</p>\n<p>โครงการ Self-repair นี้จะครอบคลุมอุปกรณ์ทั้ง สมาร์ทโฟน แล็ปท็อป และทีวี ทั้ง Galaxy S20, Galaxy S21 และ Galaxy S22 โน้ตบุ๊ก Galaxy Book Pro ขนาด 15.6 นิ้ว รวมถึงทีวีทั้ง 3 รุ่นในซีรีส์ UN32N4000</p>\n<p>ในกรณีของสมาร์ทโฟนนั้นสามารถซ่อมได้เอง 3 ส่วนคือ  จอแสดงผล, ฝาหลัง, และพอร์ตชาร์จ ส่วน แล็ปท็อปนั้นสามารถซ่อมได้ 7 ส่วนได้แก่ จอแสดงผล, แบตเตอรี่, ทัชแพด, ปุ่มเปิด/ปิดเครื่องด้วยลายนิ้วมือ, เคสด้านหน้า, เคสด้านหลัง, ยาง (น่าจะหมายถึงจุกยางรองใต้เครื่อง?) ซึ่งทัชแพดและปุ่มเปิด/ปิดเครื่องด้วยลายนิ้วมือเป็นชิ้นส่วนที่ลูกค้าต้องการการซ่อมแซมมากที่สุด</p>\n<p>ในส่วนของทีวีนั้นสามารถเปลี่ยนแพนเนลจอได้ทั้ง 3 รุ่น  และคาดว่าจะเพิ่มการรองรับการซ่อมแซมอุปกรณ์เพิ่มเติมในอนาคต พร้อมทั้งจัดทำคู่มือและวิดีโอสำหรับการซ่อมแซมผ่านทางเว็บไซต์</p>\n<p>และภายหลังจากที่ซ่อมสมาร์ทโฟนแล้ว ผู้ใช้จะสามารถประเมินประสิทธิภาพการซ่อมได้ด้วยตนเองผ่าน แอพพลิเคชัน Samsung Members และ สามารถส่งคืนชิ้นส่วนที่ใช้แล้วไปยัง Samsung เพื่อขอรับเงินคืนบางส่วนและกำจัดได้อย่างปลอดภัย<br />\nที่มา : <a href=\"https://www.gsmarena.com/samsung_launches_selfrepair_program_in_south_korea-news-58719.php\">GSMARENA</a>, <a href=\"https://news.samsung.com/kr/%ec%82%bc%ec%84%b1%ec%a0%84%ec%9e%90-%ea%b0%a4%eb%9f%ad%ec%8b%9c-%ec%9e%90%ea%b0%80-%ec%88%98%eb%a6%ac-%ed%94%84%eb%a1%9c%ea%b7%b8%eb%9e%a8-%ea%b5%ad%eb%82%b4-%eb%8f%84%ec%9e%85\">Samsung Newsroom</a></p>\n<p><img alt=\"No Description\" src=\"https://www.blognone.com/sites/default/files/externals/d4a6ed317f54952fd363769d3af1fec4.png\" /></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/south-korea\">South Korea</a></div><div><a href=\"/topics/right-to-repair\">Right-to-Repair</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f7c15a65cf802e49442b0f4e6a904561b198a9ff45a774591d1b1432a12b5c4","category":"Thai"}