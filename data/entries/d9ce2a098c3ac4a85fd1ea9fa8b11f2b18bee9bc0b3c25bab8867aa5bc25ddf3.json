{"title":"เปิดตัว Garmin LILY 2 สมาร์ทวอทช์แฟชันผู้หญิงขนาดเล็ก ราคาเริ่มต้น 8,490 บาท วางขายแล้ววันนี้","link":"https://www.blognone.com/node/138786","date":1710839111000,"content":"<div><div><div><p>Garmin เปิดตัว <strong>Garmin LILY 2 Series</strong> เป็นสมาร์ทวอทช์ขนาดเล็กที่สุดของ Garmin ภายใต้คอนเซ็ปต์ Smart Jewelry เครื่องประดับที่เข้าได้กับทุกลุค และตอบโจทย์ไลฟ์สไตล์ของคุณผู้หญิงวางจำหน่ายแล้ววันนี้ที่ร้านตัวแทนจำหน่ายอย่างเป็นทางการของ Garmin ทุกสาขา มีตัวเลือก 2 รุ่น ได้แก่ LILY 2 และ LILY 2 Classic มีฟีเจอร์เด่น ๆ ดังนี้</p>\n<p><img alt=\"No Description\" src=\"https://www.blognone.com/sites/default/files/externals/5258fb2d08684b1045c7a86b0b902134.jpeg\" /></p>\n<ul>\n<li><strong>Body Battery</strong> ช่วยค้นหาว่าเวลาใดเป็นเวลาที่ดีที่สุดในการออกกำลังกายและเวลาใดควรพักผ่อน</li>\n<li><strong>Sleep Score</strong> รับคะแนนการนอนหลับในทุกเช้าเพื่อประเมินคุณภาพการนอนในคืนที่ผ่านมา สามารถติดตามสเตจการนอน, อัตราการเต้นของหัวใจ, ความเครียด, ความอิ่มตัวของออกซิเจนในเลือด (Pulse Ox) และการหายใจขณะหลับได้อีกด้วย</li>\n<li><strong>Fitness Tracking</strong> ติดตามจำนวนก้าว, แคลอรี่ที่เผาผลาญ, ระดับความเข้มข้นในการออกกำลังกาย และข้อมูลอื่น ๆ เพื่อเป็นตัวช่วยในการออกกำลังกายและดูแลสุขภาพ</li>\n<li><strong>แอปกีฬา</strong> ที่มีทั้งคาร์ดิโอ โยคะ การฝึกความแข็งแรง (Strength) รวมถึงกิจกรรมใหม่ ๆ อย่าง แดนซ์ฟิตเนส (Dance Fitness) ที่สามารถติดตามการเต้นตามจังหวะเพลงต่าง ๆ เช่น Zumba, Afrobeat, Bollywood, EDM และ Hip Hop</li>\n<li><strong>เชื่อมต่อกับ GPS ของสมาร์ทโฟน</strong> เพื่อความแม่นยำในการติดตามสถิติขณะเดิน ขี่จักรยาน หรือวิ่งกลางแจ้ง</li>\n<li><strong>แจ้งเตือนการเคลื่อนไหวร่างกาย (Move Alert Suggestion)</strong> เมื่อนั่งอยู่กับที่เป็นเวลานาน พร้อมคำแนะนำการเปลี่ยนอิริยาบถที่หลากหลายให้ลองทำ เช่น การบริหารคอ, ยืดเหยียดด้านข้าง, สควอช (Squat) รวมถึงท่าบริหารในท่านั่งให้เลือกทำด้วยเช่นกัน</li>\n<li><strong>Garmin Pay</strong> การชำระเงินแบบไร้สัมผัสผ่าน Rabbit Card (เฉพาะรุ่น Classic)</li>\n<li>รับอีเมล ข้อความ และแจ้งเตือนต่าง ๆ ได้โดยตรง เมื่อจับคู่กับสมาร์ทโฟน ซึ่งใช้ได้ทั้งกับระบบปฏิบัติการ iOS และ Android</li>\n<li>มีฟีเจอร์ความปลอดภัยและการติดตามที่ส่งข้อความที่มีชื่อและตำแหน่งของผู้ใช้ไปยังรายชื่อผู้ติดต่อฉุกเฉิน หากตรวจพบเหตุการณ์ผิดปกติ</li>\n<li>เชื่อมต่อกับ Garmin Connect เพื่อดูข้อมูลสุขภาพและการออกกำลังกายได้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/032d563d0040b5afc5476fc7b2eb8e4a.jpeg\" /></p>\n<p>Garmin LILY 2 สายซิลิโคน มีตัวเลือก 2 สี ได้แก่ ตัวเรือนสี Metallic Lilac กับสายซิลิโคนสี Lilac และตัวเรือนสีครีมโกลด์กับสายซิลิโคนสีโคโคนัทในราคา 8,490 บาท</p>\n<p>ส่วน Garmin LILY 2 Classic มาพร้อมสายหนัง 2 ตัวเลือก ได้แก่ ตัวเรือนสีดาร์กบรอนซ์กับสายหนังสีมัลเบอร์รี่ และตัวเรือนสีครีมโกลด์กับสายหนังสีแทน ในราคา 10,990 บาท และสายผ้า 2 ตัวเลือก ได้แก่ ตัวเรือนสีเงินกับสายผ้าสีเทาอมเขียว (Sage Gray) และตัวเรือนสีครีมโกวด์กับสายผ้าสีกาแฟ ในราคา 9,990 บาท</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/garmin\">Garmin</a></div><div><a href=\"/topics/smart-watch\">Smart Watch</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9ce2a098c3ac4a85fd1ea9fa8b11f2b18bee9bc0b3c25bab8867aa5bc25ddf3","category":"Thai"}