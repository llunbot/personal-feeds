{"title":"Blizzard ส่งเกมลง Steam แล้ว เริ่มด้วย Overwatch 2 และจะมีเกมอื่นตามมาอีก","link":"https://www.blognone.com/node/134913","date":1689810008000,"content":"<div><div><div><p>Blizzard ปรับนโยบาย นำเกมของตัวเองมาให้บริการบน Steam แล้ว หลังจากอยู่บน Battle.net ของตัวเองอย่างเดียวมายาวนานเป็นสิบปี</p>\n<p>เกมแรกของ Blizzard ที่มาลง Steam คือ Overwatch 2 เริ่มวันที่ 10 สิงหาคม (<a href=\"https://store.steampowered.com/app/2357570/Overwatch_2/\">มีหน้าเพจบน Steam แล้ว</a>) และจะมีเกมอื่นๆ ตามมาอีกในอนาคต</p>\n<p>ถึงแม้ว่าเกมดาวน์โหลดได้จาก Steam ในการเล่นก็ยังจำเป็นต้องมีบัญชี Battle.net อยู่เช่นเดิม แต่การอยู่บน Steam ทำให้รองรับระบบอื่นๆ ของ Steam อย่างเช่น achievements, friends list ตามมาด้วย</p>\n<p>การมาของเกมใหญ่จากค่ายใหญ่ระดับนี้ เลยทำให้ฝั่ง Valve ให้ศาสดา Gabe Newell ออกมากล่าวต้อนรับด้วย โดยเขาบอกว่าการที่ Overwatch 2 ลง Steam นั้นส่งผลดีต่อทั้งเกมเมอร์และนักพัฒนาเกม เกมเมอร์มีแพลตฟอร์มให้เล่นเยอะขึ้น และนักพัฒนาของทั้งสองบริษัทก็ร่วมกันทำงานเพื่อให้ Steam ซัพพอร์ต Overwatch 2 ได้ดีขึ้นเช่นกัน</p>\n<p>ที่มา - <a href=\"https://news.blizzard.com/en-us/blizzard/23982127/overwatch-2-coming-to-steam-on-august-10\">Blizzard</a></p>\n<p><img alt=\"No Description\" src=\"https://www.blognone.com/sites/default/files/externals/a3dfa9f5bf97b0b0d62f8b6f67792c71.jpg\" /></p>\n</div></div></div><div><div>Topics: </div><div><div><a href=\"/topics/blizzard\">Blizzard</a></div><div><a href=\"/topics/overwatch\">Overwatch</a></div><div><a href=\"/topics/games\">Games</a></div><div><a href=\"/topics/steam\">Steam</a></div><div><a href=\"/topics/valve\">Valve</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef09520380c253431069ad9a81094fcdd90f4909c4b0316a9140f408ba3560c7","category":"Thai"}