{"title":"MySQL ออกเวอร์ชัน 9.0 ถูกวิจารณ์แทบไม่มีอะไรใหม่ Oracle กั๊กฟีเจอร์ไปไว้ใน HeatWave","link":"https://www.blognone.com/node/140920","date":1721183044000,"content":"<div><div><div><p>เมื่อต้นเดือนนี้ Oracle ออก MySQL 9.0 มาแบบเงียบๆ โดยเรียกว่าเป็น \"Innovation Release\" ที่เน้นฟีเจอร์ใหม่ ยังไม่เน้นการใช้งานในระดับโปรดักชัน และออกมาขนานกับ MySQL 8.0.38 และ 8.4.1 LTS ที่ใช้งานอยู่เดิม</p>\n<p>ฟีเจอร์ใหม่ของ MySQL 9.0 เองก็มีไม่เยอะนัก มีเพียงการแก้ไขบั๊กเล็กๆ น้อยๆ หลายจุด ฟีเจอร์เด่นที่เพิ่มเข้ามาอยู่ในเวอร์ชัน HeatWave ที่ต้องจ่ายเงินเท่านั้น เช่น <a href=\"https://dev.mysql.com/doc/refman/9.0/en/vector.html\">การรองรับตัวแปรประเภท Vector</a> และ <a href=\"https://dev.mysql.com/doc/refman/9.0/en/stored-routines-js.html\">การเขียนรูทีนด้วย JavaScript Stored Programs</a></p>\n<p>ทิศทางของ MySQL ที่ช่วงหลังมีฟีเจอร์ใหม่ๆ น้อยลงเรื่อยๆ ส่งผลให้ Peter Zaitsev อดีตพนักงาน MySQL ยุคแรกๆ ออกมาวิจารณ์ว่าเป็นเพราะ Oracle หันไปเน้นพัฒนาฟีเจอร์ใหม่ให้ <a href=\"https://www.mysql.com/products/heatwave/\">HeatWave</a> ฐานข้อมูลเชิงพาณิชย์ที่อิงจาก MySQL และเพิ่มฟีเจอร์ด้านการวิเคราะห์ข้อมูลแทน ทำให้ MySQL เวอร์ชันโอเพนซอร์สแทบไม่มีอะไรใหม่ เพราะของใหม่ย้ายไปอยู่บน HeatWave แทนเกือบหมด</p>\n<p>ที่มา - <a href=\"https://blogs.oracle.com/mysql/post/mysql-90-is-out-thank-you-for-your-contributions\">MySQL</a>, <a href=\"https://www.infoworld.com/article/2513768/whats-new-in-mysql-9-0.html#tk.rss_all\">InfoWorld</a>, <a href=\"https://www.theregister.com/2024/07/16/mysql_9_underwhelms_community/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/829fc7f3734ceccc4a477d7a07ba8f85.jpeg\" /></p>\n</div></div></div><div><div>Topics: </div><div><div><a href=\"/topics/mysql\">MySQL</a></div><div><a href=\"/topics/oracle\">Oracle</a></div><div><a href=\"/topics/database\">Database</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01cfb82f9d801a6825c3347ff416b71cce57bbf7b64621b1886200c524e69ba5","category":"Thai"}