{"title":"[ลือ] อดีตพนักงานกูเกิลเชื่อ Bard ใช้ข้อมูลจาก ChatGPT ไปเทรน, กูเกิลปฏิเสธข่าว","link":"https://www.blognone.com/node/133242","date":1680228070000,"content":"<div><div><div><p>เว็บข่าว The Information รายงานข่าวไม่ยืนยัน โดยอ้างอิงข้อมูลจาก Jacob Devlin อดีตวิศวกร AI ของกูเกิล ที่<strong>เชื่อว่า</strong>ทีมพัฒนา Bard เลือกใช้ข้อมูลจาก ChatGPT มาเทรน Bard เพื่อให้ผลลัพธ์ออกมาในลักษณะคล้ายๆ กัน</p>\n<p>ข้อมูลของ Devlin บอกว่าในช่วงที่ ChatGPT เปิดตัวใหม่ๆ และยังจำกัดจำนวนผู้ใช้งาน ทีมพัฒนา Bard ใช้ข้อมูลจากเว็บ <a href=\"https://sharegpt.com/\">ShareGPT</a> ที่มีคนนำผลลัพธ์จาก ChatGPT มาแชร์ต่อสาธารณะ โดยนำข้อมูลตรงนี้กลับไปเทรน Bard</p>\n<p>ตัวของ Devlin ไม่พอใจเรื่องนี้และนำเรื่องไปคุยกับซีอีโอ Sundar Pichai จากนั้นเขาลาออกจากกูเกิล และปัจจุบันไปทำงานกับ OpenAI เรียบร้อยแล้ว</p>\n<p>กูเกิลปฏิเสธข่าวนี้โดยให้ข้อมูลกับ The Verge ว่า Bard ไม่ได้ใช้ข้อมูลใดๆ จาก ChatGPT</p>\n<p>นอกจากนี้ ในบทความของ The Information ยังบอกว่า<a href=\"https://www.blognone.com/node/132557\">หลัง Bard ทำผลงานได้ไม่ดีเท่าที่หวัง</a> ทำให้ผู้บริหารของกูเกิลสั่งให้ทีม Google Brain และ DeepMind มาทำงานร่วมกันภายใต้โครงการชื่อ Gemini แล้ว (<a href=\"https://www.blognone.com/node/133119\">ก่อนหน้านี้มีข่าวว่าทีม Assistant ถูกดึงมาช่วยเช่นกัน</a>)</p>\n<p>ที่มา - <a href=\"https://www.theinformation.com/articles/alphabets-google-and-deepmind-pause-grudges-join-forces-to-chase-openai\">The Information</a>, <a href=\"https://www.theverge.com/2023/3/29/23662621/google-bard-chatgpt-sharegpt-training-denies\">The Verge</a>, <a href=\"https://9to5google.com/2023/03/30/google-bard-chatgpt-training-report/\">9to5google</a></p>\n<blockquote><p>NEW: Prominent Google AI researcher resigned after warning Alphabet CEO Sundar Pichai and other senior execs that Bard—Google’s rival to ChatGPT—was *using data from ChatGPT*.Big no-no in that world. <a href=\"https://t.co/a5NeclJPK5\">https://t.co/a5NeclJPK5</a> w/ <a href=\"https://twitter.com/jon_victor_?ref_src=twsrc%5Etfw\">@jon_victor_</a> <a href=\"https://t.co/YEZqEqpzPS\">pic.twitter.com/YEZqEqpzPS</a></p>\n<p>— Amir Efrati (@amir) <a href=\"https://twitter.com/amir/status/1641219919202361344?ref_src=twsrc%5Etfw\">March 29, 2023</a></p></blockquote>\n<p><img src=\"https://www.blognone.com/sites/default/files/externals/25b63f208cba95b235138b310711f77c.png\" alt /></p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/google\">Google</a></div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"410a8a18407098f4017801136f2b76bce66d41b61d693e66c78c3aef8b52c4fd","category":"Thai"}