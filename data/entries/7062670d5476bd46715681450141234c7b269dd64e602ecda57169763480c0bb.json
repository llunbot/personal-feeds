{"title":"GTA V ทำยอดขายทะลุ 200 ล้านชุดแล้ว, อันดับ 2 เกมขายดีที่สุดตลอดกาล","link":"https://www.blognone.com/node/139804","date":1715926197000,"content":"<div><div><div><p>ข้อมูลจากผลประกอบการไตรมาสล่าสุดของ Take-Two Interactive บริษัทแม่ของ Rockstar Games เผยว่าเกม Grand Theft Auto V หรือ GTA V ปัจจุบันทำยอดขายได้ถึง 200 ล้านชุดเป็นที่เรียบร้อยแล้ว โดยขายซึ่งขายได้อีก 5 ล้านชุดถ้า<a href=\"https://www.blognone.com/node/138131\">นับจากไตรมาสที่แล้ว</a> หากเทียบเป็นยอดขายทั้งปีจะพบว่าตัวเกมขายได้ทั้งหมด 20 ล้านชุด (31 มีนาคม 2023 มียอดขายอยู่ที่ 180 ล้านชุด)</p>\n<p>ยอดขาย 200 ล้านชุดนี้ทำให้เกม GTA V ยังคงเป็นเกมที่ขายดีที่สุดอันดับ 2 ตลอดกาล ตามหลัง Minecraft ที่ขายได้ราว 300 ล้านชุดบนทุกแพลตฟอร์ม โดย GTA V วางจำหน่ายครั้งแรกตั้งแต่ปี 2013 บน PS3 และ Xbox 360 แล้วมาพอร์ตมาลง PC, PS4 และ Xbox One ในปี แล้ว Remaster ลง PS5 และ Xbox Series S/X อีกทีในเวลาต่อมา</p>\n<p><img alt=\"No Description\" src=\"https://www.blognone.com/sites/default/files/externals/66bf57741011c3c54bfa0c48c7b82f22.png\" /></p>\n<p>ที่มา - <a href=\"https://www.videogameschronicle.com/news/gta-5-has-surpassed-200-million-copies-sold-according-to-take-two/\">VGC</a></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/rockstar\">Rockstar</a></div><div><a href=\"/topics/take-two-interactive\">Take-Two Interactive</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7062670d5476bd46715681450141234c7b269dd64e602ecda57169763480c0bb","category":"Thai"}