{"title":"เปิดตัว Xiaomi 15 Series โดดเด่นที่ชิป Snapdragon 8 Elite พร้อมเปิดตัว Xiaomi Pad 7","link":"https://www.blognone.com/node/142848","date":1730274255000,"content":"<div><div><div><p>Xiaomi เปิดตัว Xiaomi 15 Series ซึ่งเป็นมือถือที่ใช้ชิป <a href=\"https://www.blognone.com/node/142695\">Snapdragon 8 Elite</a> เป็นรุ่นแรกของโลก ใช้ซีพียู Oryon แบบเดียวกับ Snapdragon X บนพีซี สามารถทำงานร่วมกับระบบย่อย HyperAI ของ Xiaomi ให้พลังการประมวลผลรวมสูง 80 TOPS เพื่อรองรับฟังก์ชัน AI แบบ on-device</p>\n<p>นอกจากนี้ Xiaomi ยังได้เปิดตัว Xiaomi Pad 7 อย่างเป็นทางการในจีนอีกด้วย</p>\n<p><strong>Xiaomi 15 Pro เรือธงตัวบนรุ่นล่าสุด</strong></p>\n<p>Xiaomi 15 Pro มาในขอบมนเล็กน้อย เฟรมอลูมิเนียม ดีไซน์กล้องแบบไร้รอยต่อ และตกแต่งกล้องด้วยเซรามิกเป็นเนื้อเดียวกัน มีให้เลือก 3 สีพื้นฐานคือ สีเทา สีขาว และสีเขียว พร้อมสีพิเศษ Liquid Silver Edition</p>\n<p><img alt=\"alt=&quot;Xiaomi&quot;\" src=\"https://www.blognone.com/sites/default/files/externals/cffcbe63483bd34cc27a0d7507aa95e4.png\" /></p>\n<p>ข้อมูลของ Xiaomi 15 Pro</p>\n<ul>\n<li>จอ OLED 6.73 นิ้ว</li>\n<li>ความละเอียด 3200 x 1440 px</li>\n<li>อัตราการรีเฟรช 120Hz</li>\n<li>ชิปประมวลผล Snapdragon 8 Elite</li>\n<li>แบตเตอรี่ 6,100 mAh (เพิ่มขึ้น 1,220 mAh จากรุ่นก่อน)</li>\n<li>รองรับ HyperCharge 90W และ wireless HyperCharge 50W</li>\n<li>น้ำหนักเครื่องลดลงประมาณ 10 กรัม</li>\n<li>ชุดเลนส์ Leica Summilux ความละเอียด 50MP</li>\n</ul>\n<p>Xiaomi 15 Pro เปิดตัวในราคา 5,299 หยวน (25,000 บาท) สำหรับรุ่น 12GB+256GB, 5,799 หยวน (27,500 บาท) สำหรับรุ่น 16GB+512GB และ 6,499 หยวน (31,000 บาท) สำหรับรุ่น 16GB+1TB ส่วนสี Liquid Silver เริ่มต้นที่ 5,499 หยวน (26,000 บาท)</p>\n<p><strong>Xiaomi 15 เรือธงตัวเริ่มต้นของแบรนด์</strong></p>\n<p>Xiaomi บอกว่า Xiaomi 15 ยังคงใช้การออกแบบแบบคลาสสิกของ Xiaomi มาพร้อมเฟรมกลางแบบโค้ง 4 ด้าน ใช้การกระจายน้ำหนักแบบ 50:50 ทำให้ Xiaomi 15 ให้ความรู้สึกสมดุลในการจับถือ วางจำหน่ายในสีดำ ขาว เขียว และม่วง ใช้วัสดุแก้วพ่นทรายผิวสัมผัสคล้ายกำมะหยี่ นอกจากนี้ ยังมีตัวเลือกสีพิเศษคือ Liquid Silver ด้วยเหมือนกับ Xiaomi 15 Pro</p>\n<p><img alt=\"alt=&quot;Xiaomi&quot;\" src=\"https://www.blognone.com/sites/default/files/externals/276d1a58f3667932dede9428203bb713.png\" /></p>\n<p>ข้อมูลของ Xiaomi 15</p>\n<ul>\n<li>จอ OLED 6.36 นิ้ว</li>\n<li>ความละเอียด 2670 x 1200 px</li>\n<li>อัตราการรีเฟรช 120Hz</li>\n<li>ชิปประมวลผล Snapdragon 8 Elite</li>\n<li>แบตเตอรี่ 5,400 mAh</li>\n<li>รองรับ HyperCharge 90W และ wireless HyperCharge 50W</li>\n<li>ชุดเลนส์ Leica Summilux ความละเอียด 50MP</li>\n</ul>\n<p>Xiaomi 15 เปิดตัวในราคาดังนี้ 12GB+256GB ราคา 4,499 หยวน (21,500 บาท), 12GB+512GB ราคา 4,799 หยวน (23,000 บาท), 16GB+512GB ราคา 4,999 (24,000 บาท) หยวน และ 16GB+1TB ราคา 5,499 (26,000 บาท) หยวน ส่วนสี Liquid Silver เริ่มต้นที่ 4,699 หยวน (22,000 บาท)</p>\n<p><img alt=\"alt=&quot;Xiaomi&quot;\" src=\"https://www.blognone.com/sites/default/files/externals/fec8bd9f6c986652e643c31777788c8c.png\" /></p>\n<p>นอกจากนี้ Xiaomi 15 ยังมาพร้อมตัวเลือกพิเศษคือ Xiaomi 15 Custom Edition และ Xiaomi 15 Limited Edition โดย Custom Edition มีให้เลือกสีเฟรมคือดำและขาว พร้อมตัวเลือกสี 20 แบบ และผสานสีกับเฟรมได้แตกต่างกันถึง 40 แบบ</p>\n<p>ส่วน Xiaomi 15 Limited Edition ที่มาในเฟรมฝังเพชรและแผงหลังทำจากหนังวีแกนลายหนังจระเข้ มีให้เลือกสามสีคือขาว เทา และส้ม มาพร้อมที่ใส่การ์ดและพาสปอร์ตที่เข้าชุดกัน</p>\n<p>Xiaomi 15 Custom Edition ความจุ 16GB+512GB มาในราคา 4,999 หยวน (23,500 บาท) และ Xiaomi 15 Limited Edition ที่มาพร้อมความจุ 16GB+1TB เปิดตัวในราคา 5,999 หยวน (28,500 บาท)</p>\n<p><strong>Xiaomi Pad 7 Series</strong></p>\n<p>Xiaomi Pad 7 Series ประกอบด้วย Xiaomi Pad 7 Pro และ Xiaomi Pad 7 ทั้งสองรุ่นมีหน้าจอขนาด 11.2 นิ้ว ความละเอียด 3.2K อัตราส่วน 3:2 แบบใหม่</p>\n<p><img alt=\"alt=&quot;Xiaomi&quot;\" src=\"https://www.blognone.com/sites/default/files/externals/b01a0fb240064ef19aa7d83db32f24b4.png\" /></p>\n<ul>\n<li>Xiaomi Pad 7 Pro ใช้ชิป Snapdragon® 8s Gen 3 แบตเตอรี่ 8850mAh รองรับชาร์จไว 67W</li>\n<li>Xiaomi Pad 7 ใช้ชิป Snapdragon® 7+ Gen 3 แบตเตอรี่ 8850mAh รองรับชาร์จไว 45W</li>\n</ul>\n<p>Xiaomi Pad 7 วางจำหน่ายในราคาเริ่มต้น 1,999 หยวน (ประมาณ 9,500 บาท) ส่วน Xiaomi Pad 7 Pro เริ่มต้นที่ 2,499 หยวน (11,800 บาท)</p>\n<p>ที่มา: <a href=\"https://www.mi.com/global/discover/article?id=3777\">Xiaomi</a></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/smartphone\">Smartphone</a></div><div><a href=\"/topics/tablet\">Tablet</a></div><div><a href=\"/topics/gadget\">Gadget</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d0437956ccda882a51db4eb6bf9e6b6b6b039acdd1ab3a058c8d204b30ca699","category":"Thai"}