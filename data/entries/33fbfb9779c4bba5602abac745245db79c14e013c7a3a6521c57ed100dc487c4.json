{"title":"Microsoft จัดงานแถลงข่าวเปิดตัว Surface รุ่นใหม่ตามธีม AI PC วันที่ 22 มีนาคมนี้","link":"https://www.blognone.com/node/138589","date":1709821217000,"content":"<div><div><div><p>ไมโครซอฟท์ประกาศจัดงานแถลงข่าวเปิดตัวสินค้าใหม่ ตรงกับเวลาเที่ยงคืนเข้าสู่วันที่ 22 มีนาคม 2024 ตามเวลาในไทย โดยใช้ชื่องานว่า <strong>New Era of Work</strong> เผยแพร่เฉพาะช่องทางออนไลน์</p>\n<p>รายละเอียดผลิตภัณฑ์ที่ไมโครซอฟท์เปิดเผยว่าจะพูดถึงในงานแถลงข่าวนี้ได้แก่ Copilot, Windows และ Surface จึงคาดว่าเป็นการเปิดตัว Surface Pro และ Surface Laptop รุ่นใหม่<a href=\"https://www.blognone.com/node/137489\">ตามธีม AI PC</a> ที่ไมโครซอฟท์ผลักดันอยู่ในปีนี้</p>\n<p>มีข้อมูลว่าไมโครซอฟท์จะเปิดตัว Surface รุ่นอินเทล โดยวางขายในเดือนเมษายน และรุ่น Arm ในเดือนมิถุนายน ส่วน Copilot นั้นจะพูดถึงฟีเจอร์ที่ใช้ NPU ในการประมวลผล รวมถึงฟีเจอร์ใหม่ชื่อว่า AI Explorer</p>\n<p>ที่มา: <a href=\"https://modernworkannounce.event.microsoft.com/\">ไมโครซอฟท์</a> ผ่าน <a href=\"https://www.windowscentral.com/software-apps/windows-11/microsoft-confirms-surface-and-windows-event-for-this-month-new-devices-and-ai-features-expected\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/d8a0c3e2f429f12fcbadfb8f8d7bbdb3.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/microsoft-surface\">Microsoft Surface</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/windows-11\">Windows 11</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33fbfb9779c4bba5602abac745245db79c14e013c7a3a6521c57ed100dc487c4","category":"Thai"}