{"title":"Red Hat ประกาศรองรับ RHEL บน WSL อย่างเป็นทางการ","link":"https://www.blognone.com/node/143230","date":1732078027000,"content":"<div><div><div><p>Red Hat ประกาศรับรอง Red Hat Enterprise Linux (RHEL) เป็นดิสโทรอย่างเป็นทางการบน Windows Subsystem for Linux (WSL)</p>\n<p>ที่ผ่านมา เราสามารถนำดิสโทรใดๆ ก็ได้ไปรันบน WSL ได้เองอยู่แล้ว โดยไมโครซอฟท์มีความร่วมมือกับดิสโทรบางราย เช่น Ubuntu, Debian, Fedora ให้รองรับ WSL อย่างเป็นทางการ และมีแพ็กเกจของดิสโทรเหล่านี้ให้กดคลิกดาวน์โหลดจาก Microsoft Store ได้เลย</p>\n<p>ประกาศนี้คือ Red Hat ประกาศรองรับ RHEL บน WSL อย่างเป็นทางการ ในแง่การใช้งานคงไม่ต่างอะไรกับการดาวน์โหลด RHEL มาติดตั้งเอง แต่สำหรับลูกค้าองค์กร การที่มี RHEL อย่างเป็นทางการให้ใช้งานบน WSL จะช่วยให้รันแอพพลิเคชันองค์กรข้ามไปมาระหว่าง RHEL ปกติกับ RHEL WSL ได้ง่ายขึ้นมาก</p>\n<p>RHEL บน WSL จะเปิดให้ใช้งานจริงในอีกไม่กี่เดือนข้างหน้า</p>\n<p><img src=\"https://www.blognone.com/sites/default/files/externals/7f87cdfe7becce5c59829756ad7f6514.png\" /></p>\n<blockquote><p>Red Hat and <a href=\"https://twitter.com/Microsoft?ref_src=twsrc%5Etfw\">@Microsoft</a> announce plans to bring Red Hat Enterprise Linux (<a href=\"https://twitter.com/hashtag/RHEL?src=hash&amp;ref_src=twsrc%5Etfw\">#RHEL</a>) to Windows Subsystem for <a href=\"https://twitter.com/hashtag/Linux?src=hash&amp;ref_src=twsrc%5Etfw\">#Linux</a> (WSL) making <a href=\"https://twitter.com/hashtag/HybridCloud?src=hash&amp;ref_src=twsrc%5Etfw\">#HybridCloud</a> development even more seamless and efficient. Learn more: <a href=\"https://t.co/rTqJtIYjLp\">https://t.co/rTqJtIYjLp</a> <a href=\"https://twitter.com/hashtag/MSIgnite?src=hash&amp;ref_src=twsrc%5Etfw\">#MSIgnite</a> <a href=\"https://t.co/ouu8jHA1po\">pic.twitter.com/ouu8jHA1po</a></p>\n<p>— Red Hat (@RedHat) <a href=\"https://twitter.com/RedHat/status/1858865833943961843?ref_src=twsrc%5Etfw\">November 19, 2024</a></p></blockquote>\n<p>ไมโครซอฟท์ยังประกาศปรับวิธีทำโครงสร้างแพ็กเกจดิสโทรบน WSL ใหม่ จากเดิมที่ดิสโทรต้องทำแพ็กเกจ appx ที่ใช้สำหรับ Microsoft Store ที่สร้างความยุ่งยากให้ทีมพัฒนาดิสโทรอยู่บ้าง เปลี่ยนมารองรับไฟล์ .tar บวกกับไฟล์คอนฟิกอีก 1 ไฟล์ก็พร้อมใช้งานได้เลย</p>\n<p>นอกจากนี้ แอพ WSL ยังเพิ่มหน้าจอต้อนรับแบบใหม่ ช่วยอำนวยความสะดวกและทำความเข้าใจกับผู้ใช้ WSL เป็นครั้งแรกด้วย</p>\n<p><img alt=\"No Description\" src=\"https://www.blognone.com/sites/default/files/externals/557dacc8f8586fd07bf87035aaa39657.png\" /></p>\n<p>ที่มา - <a href=\"https://www.redhat.com/en/blog/bringing-red-hat-enterprise-linux-windows-subsystem-linux\">Red Hat</a>, <a href=\"https://devblogs.microsoft.com/commandline/whats-new-in-the-windows-subsystem-for-linux-in-november-2024/\">Microsoft</a></p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div><div><a href=\"/topics/rhel\">RHEL</a></div><div><a href=\"/topics/wsl\">WSL</a></div><div><a href=\"/topics/linux\">Linux</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/distro\">Distro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44116de527b67b680ac61ed3de674b45ee2ebd5552276abf195d4aea5c6998ce","category":"Thai"}