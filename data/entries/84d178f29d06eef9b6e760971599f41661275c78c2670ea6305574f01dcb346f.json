{"title":"อย่าคาดหวังเกินจริง เปิดข้อบังคับสิงคโปร์ให้ธนาคารรับผิดชอบกรณีลูกค้าถูกหลอก ธนาคารไม่ต้องรับผิดชอบหากทำตามข้อบังคับครบถ้วน","link":"https://www.blognone.com/node/143683","date":1734354561000,"content":"<div><div><div><p>ประเด็นการหลอกลวงโอนเงินรูปแบบต่างๆ จนเกินความเสียหายต่อประชาชนเป็นวงกว้างเป็นปัญหาในหลายประเทศ โดยเมื่อเดือนตุลาคมที่ผ่านมาธนาคารกลางสิงคโปร์ (MAS) ออก<a href=\"https://www.blognone.com/node/142763\">แนวทางให้ธนาคารและผู้ให้บริการโทรศัพท์มือถือร่วมรับผิดชอบ</a> (Shared Responsibility Framework - SRF) แม้จะเป็นแนวทางที่ดูจะช่วยให้ธนาคารต้องมารับผิดชอบมากขึ้น แต่ในความเป็นจริงประกาศนี้ไม่ได้ทำให้เหยื่อสามารถเรียกร้องจากธนาคารได้ไปหมด รวมถึงกรณีส่วนใหญ่ก็น่าจะไม่สามารถเรียกร้องได้ด้วย</p>\n<p>เอกสารของ MAS ยกตัวอย่าง 15 กรณีที่ลูกค้าถูกหลอก และอธิบายถึงความรับผิดชอบเอาไว้</p>\n<table>\n<tr>\n<th>สถานการณ์</th>\n<th>ผู้รับผิดชอบ</th>\n<th>เหตุผล</th>\n</tr>\n<tr>\n<td>ลูกค้าถูกหลอกลงทุน โอนเงินให้บริษัทลงทุนปลอม ได้รับ SMS แจ้งเตือนถูกต้อง</td>\n<td>ลูกค้า</td>\n<td>อยู่ในขอบเขตการทำธุรกรรมที่ถูกต้อง ลูกค้าตัดสินใจเอง</td>\n</tr>\n<tr>\n<td>ลูกค้าถูกตำรวจปลอมโทรขอรหัสผ่านและ OTP</td>\n<td>ลูกค้า</td>\n<td>อยู่นอกขอบเขตการคุ้มครองช่องทางดิจิทัล ลูกค้าให้ข้อมูลเอง</td>\n</tr>\n<tr>\n<td>ลูกค้าคลิกลิงก์โฆษณาเฟอร์นิเจอร์ปลอม คนร้ายใช้ OTP ล็อกอินและโอนเงิน</td>\n<td>ลูกค้า</td>\n<td>คนร้ายปลอมตัวเป็นองค์กรอื่น ลูกค้าให้ OTP เอง</td>\n</tr>\n<tr>\n<td>ลูกค้าติดตั้งแอปดูดเงินและถูกดูดเงิน</td>\n<td>ลูกค้า</td>\n<td>ไม่มีการล็อกอินใหม่บนแพลตฟอร์มปลอม ลูกค้าติดตั้งแอปเอง</td>\n</tr>\n<tr>\n<td>ลูกค้าล็อกอินเว็บธนาคารปลอม ไม่ได้รับ SMS แจ้งเตือน เนื่องจากเคยตั้งเพดานการส่ง SMS ไว้สูงกว่ายอดที่คนร้ายโอน</td>\n<td>ลูกค้า</td>\n<td>ธนาคารทำตาม SRF แล้ว</td>\n</tr>\n<tr>\n<td>ลูกค้าล็อกอินเว็บธนาคารปลอมจ่ายค่าปรับตำรวจปลอม ระบบธนาคารล่ม แต่ระบบของธนาคารมีปัญหาจนแจ้งเตือนช้าไปสองวัน เมื่อลูกค้าได้รับแจ้งเตือนก็โทรหาธนาคารแต่ไม่ติดเนื่องจากคู้สายไม่ว่าง</td>\n<td>ธนาคาร</td>\n<td>ธนาคารไม่สามารถแจ้งเตือนทันทีและรับคำสั่งล็อกบัญชีได้</td>\n</tr>\n<tr>\n<td>ลูกค้าล็อกอินเว็บธนาคารปลอม คนร้ายใช้รหัส/OTP ลงแอปใหม่ ธนาคารไม่หน่วงเวลาธุรกรรมเสี่ยงสูง</td>\n<td>ธนาคาร</td>\n<td>ธนาคารไม่ทำตาม SRF เรื่องการหน่วงเวลาธุรกรรมเสี่ยงสูง (เช่น เพิ่มวงเงิน)</td>\n</tr>\n<tr>\n<td>ลูกค้าคลิกลิงก์เว็บธนาคารปลอม ระบบธนาคารมีปัญหาไม่ส่ง SMS แจ้งเตือน คนร้ายแก้ไขข้อมูลให้ส่ง SMS ไปที่คนร้ายแทน</td>\n<td>ธนาคาร</td>\n<td>ธนาคารไม่ได้แจ้งเตือนลูกค้า</td>\n</tr>\n<tr>\n<td>ลูกค้าคลิกลิงก์เว็บปลอม ล็อกอิน คนร้ายโอนเงิน 10 ครั้ง ธนาคารส่ง SMS 9 ครั้ง (ระบบมีปัญหา)</td>\n<td>ธนาคาร (เฉพาะครั้งที่ไม่ได้ส่ง SMS)</td>\n<td>ธนาคารรับผิดชอบเฉพาะความเสียหายจากการโอนครั้งที่ไม่ได้ส่ง SMS</td>\n</tr>\n<tr>\n<td>ได้รับ SMS ปลอมชื่อ \"DBS Bank\" กดลิงก์และล็อกอิน ได้รับ SMS แจ้งโอนเงิน 10,000 ดอลลาร์</td>\n<td>ผู้ให้บริการโทรศัพท์มือถือ</td>\n<td>ปล่อยให้คนร้ายปลอมตัวเป็นธนาคาร</td>\n</tr>\n<tr>\n<td>ผู้ให้บริการโทรศัพท์มือถือไม่บล็อค SMS ปลอมตัวเป็นธนาคารหลอกรีเซ็ตรหัสผ่าน</td>\n<td>ผู้ให้บริการโทรศัพท์มือถือ</td>\n<td>ไม่บล็อค SMS ปลอม</td>\n</tr>\n<tr>\n<td>SMS ปลอมตัวเป็นบริษัทในสิงคโปร์ ระบบแสดง \"Likely-SCAM\" แต่ลูกค้ายังหลงเชื่อ</td>\n<td>ผู้ให้บริการโทรศัพท์มือถือ</td>\n<td>แม้จะแสดง \"Likely-SCAM\" แต่ไม่ได้สแกนและบล็อคข้อความปลอมตัวเป็นธุรกิจในสิงคโปร์</td>\n</tr>\n<tr>\n<td>ได้รับ SMS ปลอม ล็อกอิน คนร้ายโอนเงิน ธนาคารมีปัญหาไม่ส่ง SMS แจ้งเตือน</td>\n<td>ธนาคาร</td>\n<td>ธนาคารรับผิดชอบตาม SRF แม้จะมีส่วนผิดพลาดจากผู้ให้บริการโทรศัพท์มือถือ</td>\n</tr>\n<tr>\n<td>ได้รับ SMS ปลอมชื่อ \"OCBC Bank\" ล็อกอินเว็บปลอม คนร้ายโอน 5 ครั้ง ระบบธนาคารไม่ส่ง SMS แจ้งเตือน 2 ครั้งหลัง</td>\n<td>ผู้ให้บริการโทรศัพท์มือถือ (3 ครั้งแรก) และ ธนาคาร (2 ครั้งหลัง)</td>\n<td>แม้ SMS ต้นทางผิดพลาดจากผู้ให้บริการโทรศัพท์มือถือ แต่ธนาคารรับผิดชอบก่อนเสมอในส่วนที่ระบบมีปัญหาไม่ส่ง SMS</td>\n</tr>\n<tr>\n<td>ได้รับ SMS ปลอมตัวเป็นบริษัทขนส่ง แสดง \"Likely-SCAM\" ลูกค้าหลงเชื่อล็อกอิน แต่โทรล็อกบัญชีทันที ธนาคารอายัดบัญชี</td>\n<td>ลูกค้า</td>\n<td>ผู้ให้บริการโทรศัพท์มือถือและธนาคารทำตามความรับผิดชอบครบถ้วนแล้ว</td>\n</tr>\n</table>\n<p>แนวทางเช่นนี้แสดงให้เห็นว่าแม้ประกาศจะระบุว่าให้ธนาคารและผู้ให้บริการโทรศัพท์มือถือร่วมรับผิดชอบ แต่ความรับผิดชอบนี้ก็มีขอบเขตชัดเจน เมื่อหน่วยงานเหล่านี้ทำตามเงื่อนไขแล้วก็จะไม่ต้องรับผิดชอบอีก</p>\n<p>ที่มา - <a href=\"https://www.mas.gov.sg/-/media/mas-media-library/publications/consultations/pd/2023/srf/consultation-paper-on-proposed-shared-responsibility-framework.pdf\">MAS: Consultation Paper on Proposed Shared Responsibility Framework</a></p>\n<p><img src=\"https://www.blognone.com/sites/default/files/externals/e6cdef6010da7de6fce359044796115f.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/mas\">MAS</a></div><div><a href=\"/topics/fraud\">Fraud</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84d178f29d06eef9b6e760971599f41661275c78c2670ea6305574f01dcb346f","category":"Thai"}