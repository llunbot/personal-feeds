{"title":"หลุดข้อมูลซีพียู Alder Lake รุ่นท็อป i9-12900K มี 8+8 คอร์, คล็อคบูสต์ 5.3GHz","link":"https://www.blognone.com/node/123767","date":1626570452000,"content":"<div><div><div><p>มีข้อมูลหลุดของ Intel Core 12th Gen \"Alder Lake\" ที่จะออกช่วงปลายปีนี้ มาจาก<a href=\"https://www.zhihu.com/pin/1398908386876067840\">เว็บบอร์ดจีน Zhizu</a> โดยให้ข้อมูลของซีพียูรุ่นย่อย 3 รุ่นคือ</p>\n<ul>\n<li><strong>Core i9-12900K</strong> คอร์ใหญ่ 8 คอร์/16 เธร็ด คล็อคบูสต์สูงสุด 5.3GHz, คอร์เล็ก 8 คอร์/8 เธร็ด, L3 30MB</li>\n<li><strong>Core i7-12700K</strong> คอร์ใหญ่ 8 คอร์/16 เธร็ด คล็อคบูสต์สูงสุด 5.0GHz, คอร์เล็ก 4 คอร์/4 เธร็ด, L3 25MB</li>\n<li><strong>Core i5-12600K</strong> คอร์ใหญ่ 6 คอร์/12 เธร็ด คล็อคบูสต์สูงสุด 4.9GHz, คอร์เล็ก 4 คอร์/4 เธร็ด, L3 20MB</li>\n</ul>\n<p>Alder Lake จะใช้แนวคิด คอร์ใหญ่ประสิทธิภาพสูง (Golden Cove) + คอร์เล็กประหยัดพลังงาน (Atom Gracemont) ลักษณะเดียวกับ big.LITTLE ของฝั่ง ARM โดยข้อมูลหลุดชุดนี้ก็ตรงกับ<a href=\"https://www.blognone.com/node/121837\">ที่หลุดมาก่อนหน้าว่าจะเป็น 8+8 คอร์ สำหรับรุ่นท็อปสุด</a></p>\n<p>อินเทลทดลองแนวคิดนี้มาสักพักแล้วกับซีพียู Lakefield (1+5 คอร์) <a href=\"https://www.blognone.com/node/123651\">ที่เพิ่งประกาศหยุดผลิตไป</a> และมาเอาจริงในซีพียูตัวหลักของบริษัทคือ Alder Lake</p>\n<p><img src=\"https://www.blognone.com/sites/default/files/externals/a4d4fda99c719fa8c6185e881d449bbc.png\" /></p>\n<p>ที่มา - <a href=\"https://www.extremetech.com/computing/324785-alder-lake-leak-intel-core-i9-12900k-offers-5-3ghz-boost-clock-lower-pl2\">ExtremeTech</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/alder-lake\">Alder Lake</a></div><div><a href=\"/topics/leak\">Leak</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9ddf189f373e0c3e7c046f1e5cfaac8e2f55bbe0bf9e84d88c69f4689205327","category":"Thai"}