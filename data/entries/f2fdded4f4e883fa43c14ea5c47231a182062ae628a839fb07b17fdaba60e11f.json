{"title":"AIS ช่วยตำรวจตามจับกลุ่มคนจีนปล่อย SMS ผ่านเสาสัญญาณเถื่อน","link":"https://www.blognone.com/node/144035","date":1736494636000,"content":"<div><div><div><p>AIS สะกดรอยกลุ่มคนจีนใช้<a href=\"https://www.blognone.com/node/134042\">เสาสัญญาณโทรศัพท์ปลอม (false base station)</a> ปล่อยคลื่นโทรศัพท์มือถือ ทีมวิศวกรของ AIS ตามคลื่นได้จนถึงลานจอดรถของอพาร์ทเม้นท์แห่งหนึ่งในซอยนวลจันทร์ 60 ตำรวจไซเบอร์เข้าจับกุมได้สำเร็จ</p>\n<p>ผู้ต้องหามีสองราย คือ Mr. Li อายุ 49 ปี และ Mr. Zhu อายุ 47 ปี ตัวเครื่องติดตั้งอยู่ท้ายรถ โดยปล่อยสัญญาณเสาโทรศัพท์มือถือและส่ง SMS เข้าเครื่องของเหยื่อพร้อมกับใช้ชื่อผู้ส่งเป็น AIS เอง</p>\n<p>False Base Station อาศัยการสร้างเสาสัญญาณปลอมเพื่อให้โทรศัพท์หลงเชื่อว่ามีเสาสัญญาณแรงสูงอยู่ใกล้ๆ เมื่อโทรศัพท์ไปเกาะกับเสาปลอมแล้ว ตัวเสาปลอมจะส่ง SMS เข้าเครื่อง แนวทางป้องกันตัวเองแนวทางหนึ่งคือการเปิดบริการ 2G ในโทรศัพท์</p>\n<p>ที่มา - จดหมายข่าว AIS</p>\n<p><img alt=\"No Description\" src=\"https://www.blognone.com/sites/default/files/externals/78cc215f7b2b38eb3e04067cf472095d.jpeg\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/scam\">Scam</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2fdded4f4e883fa43c14ea5c47231a182062ae628a839fb07b17fdaba60e11f","category":"Thai"}