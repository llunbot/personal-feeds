{"title":"Google จะออกอัพเดตความปลอดภัย Chrome ให้เร็วขึ้น เป็นทุก 1 สัปดาห์","link":"https://www.blognone.com/node/135194","date":1691559633000,"content":"<div><div><div><p>กูเกิลประกาศลดระยะเวลาออกอัพเดต Chrome ผ่าน stable channel ส่วนที่เป็นอัพเดตด้านความปลอดภัยให้เร็วขึ้น จากเดิมมีอัพเดตทุก 2 สัปดาห์ เหลือเป็นทุก 1 สัปดาห์ ส่วนอัพเดตใหญ่ที่เป็นเลขเวอร์ชัน ยังคงเป็น<a href=\"https://www.blognone.com/node/121529\">รอบอัพเดต 4 สัปดาห์</a> เหมือนเดิม</p>\n<p>กูเกิลให้เหตุผลว่าด้วยรูปแบบของโครงการ Chromium ทำให้อาจมีผู้ไม่ประสงค์ดี ตรวจสอบรายการช่องโหว่ที่รายงานเข้ามา และใช้ช่องทางนั้นโจมตีผู้ใช้งานในระหว่างเวลาที่อัพเดตยังไม่ออกมาสำหรับผู้ใช้งานทั่วไป รอบการอัพเดตที่ลดลงเหลือทุก 1 สัปดาห์จะช่วยปิดช่องว่างนี้ได้</p>\n<p>การเปลี่ยนแปลงนี้ผู้ใช้งานอาจเห็นการแจ้งเตือนอัพเดต Chrome บ่อยขึ้น ซึ่งตั้งแต่ Chrome 116 เป็นต้นไป กูเกิลจะทดสอบการอัพเดตเป็นแถบเล็ก ๆ ที่มุมบนขวา ให้สะดวกกับผู้ใช้งานมากขึ้นนั่นเอง</p>\n<p>ที่มา: <a href=\"https://security.googleblog.com/2023/08/an-update-on-chrome-security-updates.html\">กูเกิล</a></p>\n<p><img src=\"https://www.blognone.com/sites/default/files/externals/23ed7ec8072cc7cd57675f474c4b267b.png\" alt /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/google\">Google</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5185da10e35ed16539a99e8e5713b35f04495a5c6e39a6aba91b261c695858c","category":"Thai"}