{"title":"กลาโหมญี่ปุ่นระบุภัยในยุคต่อไป ต้องดูแลขยะอวกาศ, ความปลอดภัยไซเบอร์, ระวังการกวนคลื่นความถี่","link":"https://www.blognone.com/node/123781","date":1626674832000,"content":"<div><div><div><p>กระทรวงกลาโหมญี่ปุ่นออกเอกสารเผยแพร่การป้องกันญี่ปุ่นในปี 2021 โดยระบุภัยที่ต้องรับมือในด้านต่างๆ ทั้งการเมืองระหว่างประเทศ เช่น เกาหลีเหนือที่พัฒนาอาวุธนิวเคลียร์ หรือจีนที่พยายามรุกน่านน้ำ แต่ในแนวทางส่วนที่ 3 ระบุถึงภัยด้านเทคโนโลยีที่กลาโหมกำลังเตรียมรับมือ ได้แก่ ด้านอวกาศ, ด้านภัยไซเบอร์, และด้านคลื่นความถี่</p>\n<p>ด้านอวกาศนั้นเอกสารระบุข้อมูลจากดาวเทียมมีความสำคัญมากขึ้นเรื่อยๆ ทั้งการเก็บข้อมูลทั่วไป เช่นสภาพอากาศ, การสื่อสารภายในกองทัพและสื่อสารกับพันธมิตร, ไปจนถึงการสอดแนมต่างๆ แต่ทุกวันนี้ดาวเทียมก็มีความเสี่ยงจากขยะอวกาศและอาวุธต่อต้านดาวเทียม</p>\n<p>ด้านภัยไซเบอร์นั้น ระบบไอทีของกองกำลังป้องกันตนเองญี่ปุ่นอาจจะตกเป็นเป้าการโจมตีไซเบอร์ โดยเฉพาะการโจมตีเช่นนี้ใช้ต้นทุนไม่สูงนัก แต่สามารถทำลายการสั่งการกองกำลังได้อย่างมีประสิทธิภาพ หรือฝ่ายตรงข้ามอาจจะใช้มัลแวร์เก็บข้อมูลการทำงานของกองกำลังป้องกันตนเอง</p>\n<p>ด้านคลื่นความถี่เป็นผลจากการที่ยุทโธปกรณ์ยุคใหม่ต้องการการเชื่อมต่อระหว่างกันอย่างมาก เช่น โดรนบินที่ต้องอาศัยคลื่นความถี่ควบคุม อาวุธยุคใหม่หลายชิ้นเป็นการรบกวนคลื่นความถี่ที่ฝ่ายตรงข้ามใช้งานเพื่อตัดการสื่อสาร</p>\n<p>รายงานพูดถึงการเตรียมการรับมือด้านต่างๆ ของกองกำลังป้องกันตนเองญี่ปุ่น ที่มีศูนย์มอนิเตอร์วัตถุในอวกาศ, พัฒนาบุคคลากรด้านไซเบอร์, ตลอดจนตั้งหน่วยรบด้านอิเล็กทรอนิกส์สำหรับพัฒนาเทคโนโลยีไมโครเวฟและเลเซอร์กำลังสูง</p>\n<p>ที่มา - <a href=\"https://www.mod.go.jp/en/publ/w_paper/wp2021/DOJ2021_Digest_EN.pdf\">mod.go.jp</a></p>\n<p><img src=\"https://www.blognone.com/sites/default/files/externals/726ca1d7a4585e4fa84183efe7653185.jpg\" /></p>\n<p>ภาพธงกองกำลังป้องกันตนเองญี่ปุ่น โดย <a href=\"https://commons.wikimedia.org/wiki/File:%EF%BC%91%EF%BC%90%EF%BC%A4%EF%BC%9A%E8%BB%8A%E4%B8%A1%E9%83%A8%E9%9A%8A%E3%81%AB%E3%82%88%E3%82%8B%E8%A6%B3%E9%96%B2%E8%A1%8C%E9%80%B2_R_%E3%82%A4%E3%83%99%E3%83%B3%E3%83%88%E3%83%BB%E8%A1%8C%E4%BA%8B%E3%83%BB%E5%BA%83%E5%A0%B1%E6%B4%BB%E5%8B%95%E7%AD%89_37.jpg\">Rikujojieitai Boueisho</a></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/military\">Military</a></div><div><a href=\"/topics/space\">Space</a></div><div><a href=\"/topics/cybersecurity\">Cybersecurity</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0c9060ed819ec2cbefb98ead53758da222ca1869da3b287dbcf94a3314ad4e7","category":"Thai"}