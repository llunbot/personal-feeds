{"title":"Jensen Huang ยอมรับ ชิป Blackwell มีปัญหาการผลิตจริง แต่ TSMC ช่วยแก้ไขได้แล้ว","link":"https://www.blognone.com/node/142731","date":1729729648000,"content":"<div><div><div><p>Jensen Huang ซีอีโอ NVIDIA ให้สัมภาษณ์กับ Reuters ยอมรับว่า<a href=\"https://www.blognone.com/node/141233\">ชิป Blackwell มีปัญหาเรื่องการออกแบบจริงๆ ตามข่าวลือก่อนหน้านี้</a> ทำให้ต้องเลื่อนการส่งมอบออกไป</p>\n<p>Huang ให้ข้อมูลว่ามันเป็นข้อบกพร่องของการออกแบบชิป ทำให้อัตราการผลิตสำเร็จ (yield) ต่ำลง ปัญหานี้เกิดจากฝั่ง NVIDIA 100% แต่บริษัทก็ร่วมมือกับ TSMC ช่วยกันแก้ปัญหานี้ได้สำเร็จแล้ว ตอนนี้ TSMC สามารถกลับมาผลิต Blackwell ได้เต็มกำลัง และจะเริ่มส่งมอบสินค้าได้ในไตรมาส 4 ปีนี้</p>\n<p>Huang อธิบายว่า Blackwell มีความซับซ้อนสูง ต้องใช้ชิปย่อย 7 ตัวทำงานร่วมกัน และต้องเริ่มกระบวนการผลิตชิปพร้อมๆ กันด้วย ขนาดของตัวชิปนั้นใหญ่ขึ้นกว่าชิปรุ่นก่อนหน้ามาก</p>\n<p>ที่มา - <a href=\"https://www.reuters.com/technology/artificial-intelligence/nvidias-design-flaw-with-blackwell-ai-chips-now-fixed-ceo-says-2024-10-23/?\">Reuters</a></p>\n<p><img src=\"https://www.blognone.com/sites/default/files/externals/4d237ec4f0bbf9c8227e79521a6dedd5.jpeg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/tsmc\">TSMC</a></div><div><a href=\"/topics/gpu\">GPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb4d142e9027fd80c7be590f17947c70bb63ed656d83209bf76f86608e7cf794","category":"Thai"}