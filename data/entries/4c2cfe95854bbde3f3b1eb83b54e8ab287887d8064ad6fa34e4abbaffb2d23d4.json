{"title":"กูเกิลเปิดเอกสารคู่มือการซ่อม Pixel 9 ให้ดาวน์โหลด, เป้าหมายสุดท้ายคือทุกคนซ่อมเองได้","link":"https://www.blognone.com/node/141900","date":1725845918000,"content":"<div><div><div><p>กูเกิลเปิดเผยเอกสารคู่มือการซ่อมของมือถือตระกูล Pixel 9 ทั้งหมด (Pixel 9, 9 Pro, 9 Pro XL, 9 Pro Fold) ตามนโยบาย \"มือถือซ่อมเองได้\" ที่<a href=\"https://www.blognone.com/node/127987\">บริษัทประกาศความร่วมมือกับ iFixit เมื่อปี 2022</a></p>\n<p>Steven Nickel ผู้บริหารฝ่ายฮาร์ดแวร์ของกูเกิล เคยให้สัมภาษณ์ไว้ก่อนหน้านี้ว่า Pixel ถูกออกแบบมาโดยยึดหลักการซ่อมเองได้ (repairability) มาตั้งแต่แรก และเป้าหมายปลายทางคือให้ลูกค้าทุกคนสามารถซ่อมมือถือได้เองทั้งหมดจากที่บ้าน</p>\n<p>เอกสารการซ่อม Pixel มีความหนาเกิน 140 หน้า มีรายละเอียดการถอดชิ้นส่วนทุกชิ้น มีภาพประกอบเกือบทุกหน้า และมีคำอธิบายที่ชัดเจนว่าขั้นตอนการถอดชิ้นส่วนมีลำดับอย่างไรบ้าง</p>\n<p>เอกสารคู่มือการซ่อม Pixel ทั้งหมดสามารถดาวน์โหลดได้จาก <a href=\"https://support.google.com/product-documentation/answer/14725410\">Google Support</a></p>\n<p>ที่มา - <a href=\"https://www.androidcentral.com/phones/google-is-winning-the-right-to-repair-race-with-pixel-9-series-manuals-and-guides\">Android Central</a></p>\n<p><img alt=\"No Description\" src=\"https://www.blognone.com/sites/default/files/externals/1f9d2961d42fe0e640cb43a1d50655c4.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/082a3f15f0e0bc83b4cb919ad1bd6ac5.jpeg\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/google\">Google</a></div><div><a href=\"/topics/hardware\">Hardware</a></div><div><a href=\"/topics/right-to-repair\">Right-to-Repair</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c2cfe95854bbde3f3b1eb83b54e8ab287887d8064ad6fa34e4abbaffb2d23d4","category":"Thai"}