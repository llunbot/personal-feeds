{"title":"OpenAI เตรียมปลดข้อจำกัดกำไรการลงทุน แยกฝั่งมูลนิธิไปทำงานอื่น","link":"https://www.blognone.com/node/143845","date":1735310510000,"content":"<div><div><div><p>OpenAI ประกาศเตรียมเปลี่ยนโครงสร้างฝั่งธุรกิจ หรือ OpenAI LP ที่เคยจำกัดการให้ผลตอบแทนผู้ลงทุนไม่เกิน 100 เท่าตัว มาเป็นบริษัทมุ่งประโยชน์สาธารณะ (Delaware Public Benefit Corporation - PBC) ที่แม้จะระบุว่าต้องคำนึงถึงประโยชน์สาธารณะพร้อมๆ กับกำไร แต่ก็ปลดเงื่อนไขจำกัดกำไรออกไป</p>\n<p>ประกาศของ OpenAI บอกตรงๆ ว่าโครงสร้างปัจจุบันกรรมการบริษัท (ซึ่งถูกควบคุมโดยฝั่งมูลนิธิ) ไม่ได้คำนึงถึงประโยชน์ของผู้ที่ลงทุนฝั่งธุรกิจ โครงสร้างใหม่จะปล่อยให้ PBC ตัดสินใจฝั่งธุรกิจได้มากขึ้น ขณะที่ฝั่งมูลนิธิจะไปดูโครงการอื่นๆ เช่น สุขภาพ, การศึกษา, และวิทยาศาสตร์</p>\n<p>ทาง OpenAI ประกาศเหตุผลของการปรับโครงสร้างครั้งนี้ว่าการสร้าง AGI ต้องอาศัยททรัพยากรมากกว่าที่เคยคิดไว้</p>\n<p>ที่มา - <a href=\"https://openai.com/index/why-our-structure-must-evolve-to-advance-our-mission/\">OpenAI</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9dee73b4ef8f7bd2ae7a28090f70a6f276a555be4db160fd9f276d46c54726b1","category":"Thai"}