{"title":"ZLUDA โครงการรันซอฟต์แวร์ที่อาศัยไลบรารี NVIDIA CUDA บน AMD ROCm เพิ่มปล่อยเวอร์ชั่นทดสอบ","link":"https://www.blognone.com/node/138167","date":1707752402000,"content":"<div><div><div><p><a href=\"https://github.com/vosen/ZLUDA\">ZLUDA</a> โครงการโอเพนซอร์สที่พยายามอิมพลีเมนต์ไลบรารี CUDA ของ NVIDIA ปล่อยเวอร์ชั่นทดสอบที่อาศัยไลบรารี HIP/ROCm ของ AMD เป็นคัวเอนจินเบื้องหลังทำให้สามารถใช้ชิปกราฟิกของ AMD มารันโปรแกรมที่คอมไพล์สำหรับ CUDA ได้</p>\n<p>Andrzej Janik ผู้พัฒนา ZLUDA พัฒนาไลบรารีนี้มาแล้วหลายปี แต่ช่วงแรกนั้นทำมาเพื่อซีพียูอินเทล ต่อมาในปี 2022 AMD ติดต่อเขาให้พัฒนาไลบรารีให้รองรับชิปกราฟิกของ AMD หลังจากพัฒนามาเกือนสองปี ทาง AMD ตัดสินในยุติโครงการนี้ ทำให้ Janik ตัดสินใจปล่อยโครงการออกมาเป็นโอเพนซอร์ส</p>\n<p>ตอนนี้ ZLUDA รองรับ ROCm 5.x เท่านั้นแม้ AMD จะออก ROCm 6 มาแล้ว ผลทดสอบปรากฎว่าโปรแกรมหลายตัวที่รองรับทั้ง AMD และ NVIDIA แต่พอรันจริงๆ แล้วโปรแกรมหลายตัวกลับรันผ่าน ZLUDA ได้ประสิทธิภาพดีกว่าการรันผ่าน API ของ AMD เองเสียอีก โดยรวมแล้ว ZLUDA ทำให้สามารถรันโปรแกรมที่ต้องการ CUDA ด้วยชิป AMD 7800XT ได้ที่ประสิทธิภาพพอๆ กับ NVIDIA RTX 4070 หรือ RTX 3080</p>\n<p>ตอนนี้โครงการเป็นโอเพนซอร์สแบบ Apache 2.0 เราคงต้องรอดูว่า Janik จะสร้างชุมชนให้ดูแลไลบรารีนี้ให้เติบโตจนใช้งานได้จริงหรือไม่</p>\n<p>ที่มา - <a href=\"https://www.phoronix.com/review/radeon-cuda-zluda/4\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/9e04681b5646bde6ebabaa4022f16cd3.jpeg\" />a</p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/cuda\">CUDA</a></div><div><a href=\"/topics/gpgpu\">GPGPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2208bc08f7e8943021a3b4f473d70f7d2272600f8b31625ff8c80194b8f7205d","category":"Thai"}