{"title":"Xiaomi แถลงยืนยันไม่เซ็นเซอร์ข้อความผู้ใช้ เคารพสิทธิ์ตามกฎหมายของทุกคน","link":"https://www.blognone.com/node/124902","date":1632376395000,"content":"<div><div><div><p>หลังศูนย์ความปลอดภัยไซเบอร์กระทรวงกลาโหมลิทัวเนียออก<a href=\"https://www.blognone.com/node/124886\">รายงานความปลอดภัยโทรศัพท์มือถือ</a> โดยระบุถึงฟีเจอร์กรองคำต้องห้ามของโทรศัพท์ Xiaomi ทาง Xiaomi ก็ออกแถลงไปยังสำนักข่าวรอยส์เตอร์ระบุปฎิเสธว่าไม่ได้เซ็นเซอร์เนื้อหา แต่ไม่พูดถึงโค้ดของฟีเจอร์นี้ในโทรศัพท์แต่อย่างใด</p>\n<p>แถลงระบุว่า อุปกรณ์ของ Xiaomi ไม่เซ็นเซอร์การสื่อสารของผู้ใช้ และจะไม่จำกัดหรือบล็อคผู้ใช้ ไม่ว่าจะเป็นการค้นหา, การเข้าชมเว็บ, หรือการสื่อสารผ่านแอปภายนอกใดๆ ทาง Xiaomi เคารพสิทธิ์ตามกฎหมายของผู้ใช้ทุกคน และบริษัททำตามกฎหมาย GDPR ของสหภาพยุโรป</p>\n<p>รายงานของลิทัวเนียยืนยันแต่แรกว่าฟีเจอร์เซ็นเซอร์คำต้องห้ามของโทรศัพท์ Xiaomi Mi 10T นั้นไม่เปิดใช้ในสหภาพยุโรป แต่ไม่ได้ระบุว่าเปิดใช้ในภูมิภาคใดบ้าง (ซึ่งน่าจะเป็นภูมิภาคที่ผู้ใช้ไม่มีสิทธิ์ตามกฎหมายตามแถลงของ Xiaomi)</p>\n<p>ที่มา - <a href=\"https://www.reuters.com/world/europe/xiaomi-says-its-devices-do-not-censor-users-following-lithuania-report-2021-09-22/\">Reuters</a></p>\n<p><img src=\"https://www.blognone.com/sites/default/files/externals/dbd3bd2006f5970f31caddfe0e866d98.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6a36bde971be22767ae210a74862777a5b9726ba2505dd491b2fe05af577b2c","category":"Thai"}