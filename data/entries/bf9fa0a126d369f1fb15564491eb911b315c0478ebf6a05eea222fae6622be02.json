{"title":"Monster Hunter Stories เกมบน 3DS รีมาสเตอร์ใหม่มาลง Switch, PS4, PC","link":"https://www.blognone.com/node/138332","date":1708567357000,"content":"<div><div><div><p>Capcom ประกาศนำเกม Monster Hunter Stories ภาคย่อยที่เคยลง Nintendo 3DS ในปี 2016 กลับมารีมาสเตอร์ใหม่ ขายบน Nintendo Switch, PC และ PS4 (ไม่มี PS5!) ในช่วงไตรมาส 2/2024</p>\n<p>Monster Hunter Stories ถูกเรียกว่าเป็นเกม RPG เกมแรกในจักรวาล Monster Hunter เพราะใช้ระบบการต่อสู้แบบเทิร์นเบส ต่างจากซีรีส์หลักที่เป็น action RPG นอกจากนี้ เนื้อหาของเกมยังเน้นการเลี้ยงมอนสเตอร์ตั้งแต่ฟักไข่ สร้างความเป็นมิตร ฝึกฝน ต่อสู้เคียงบ่าเคียงไหล่ และการขี่มอนสเตอร์ แตกต่างจากซีรีส์หลักที่เน้นการล่ามอนสเตอร์</p>\n<p>เกมเวอร์ชันรีมาสเตอร์ได้ปรับปรุงกราฟิกใหม่, พากย์เสียงใหม่ทั้งภาษาญี่ปุ่นและอังกฤษ, เพิ่ม Museum Mode ไว้ดูภาพสเกตช์และงานอาร์ตต่างๆ ของเกม</p>\n<p>เกมเวอร์ชันต้นฉบับได้คะแนนรีวิวในระดับดี คะแนนเฉลี่ย 79/100 และเคยออกภาคต่อ Monster Hunter Stories 2: Wings of Ruin ในปี 2021</p>\n<p>ที่มา - <a href=\"https://www.monsterhunter.com/stories/en-us/\">Capcom</a>, <a href=\"https://www.ign.com/articles/monster-hunter-stories-remaster-coming-to-nintendo-switch\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/1b596f0181d2fe029a5450f9fb758649.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c6d03b868ba4deae292c9c14f5def0d2.jpg\" /></p>\n</div></div></div><div><div>Topics: </div><div><div><a href=\"/topics/monster-hunter\">Monster Hunter</a></div><div><a href=\"/topics/games\">Games</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf9fa0a126d369f1fb15564491eb911b315c0478ebf6a05eea222fae6622be02","category":"Thai"}