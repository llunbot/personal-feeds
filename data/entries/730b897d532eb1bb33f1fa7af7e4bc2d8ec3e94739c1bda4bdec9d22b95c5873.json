{"title":"อดีตทีมงาน Respawn ยืนยันเกม Titanfall 3 มีอยู่จริง พัฒนา 10 เดือนแล้วถูกยกเลิกไป","link":"https://www.blognone.com/node/134361","date":1686751235000,"content":"<div><div><div><p>Mohammad Alavi อดีตพนักงานของสตูดิโอ Respawn Entertainment ที่ลาออกมาแล้ว ให้สัมภาษณ์กับช่อง The Burnettwork เปิดเผยว่าเขาอยู่ในทีมพัฒนาเกม Titanfall 3 ด้วย โครงการนี้มีชีวิตอยู่นาน 10 เดือน ลงมือทำเทคโนโลยีใหม่และภารกิจบางฉากไปแล้ว ก่อนเกมถูกยกเลิกไป</p>\n<p>Alavi เล่าว่าเหตุผลที่เกมถูกยกเลิก เป็นเพราะตอนนั้น PUBG มาแรงมาก ทุกค่ายหันมาทำเกมแนว Battle Royale กันหมด ทำให้ Respawn ต้องปรับทิศทาง (pivot) ตาม (ซึ่งภายหลังกลายมาเป็น Apex Legends) ส่วนโครงการ Titanfall 3 นั้น Alavi บอกว่าเป็นพัฒนาการเพิ่มขึ้นจาก Titanfall 2 จริง แต่ไม่ได้เพิ่มแบบก้าวกระโดด ทำให้บริษัทต้องตัดสินใจเลิกโครงการไป หากไม่สามารถสร้างมันได้ออกมาดีพอ</p>\n<p>โครงการ Titanfall 3 ถูกแฟนๆ เกมเรียกร้องอยู่บ่อยๆ <a href=\"https://www.blognone.com/node/133680\">แม้คำตอบของ Respawn คือไม่ทำในเร็ววันนี้</a> และทิศทางของ Respawn ช่วงหลังที่มีเกมอื่นๆ มากมาย เช่น Apex Legends, <a href=\"https://www.blognone.com/node/126860\">Star Wars รวม 3 เกม</a> จึงไม่น่ามีโอกาสกลับมาทำได้ง่ายนัก การสัมภาษณ์ของ Alavi เป็นครั้งแรกที่มีอดีตคนในมายืนยันว่า Titanfall 3 มีอยู่จริง</p>\n<p><img alt=\"No Description\" src=\"https://www.blognone.com/sites/default/files/externals/26ea52d4d7ada5bd0fd29aed2da275ae.jpg\" /></p>\n<p>ภาพจากเกม Titanfall 2</p>\n<p>ที่มา - <a href=\"https://kotaku.com/titanfall-3-apex-legends-respawn-ea-canceled-cut-1850536893\">Kotaku</a></p>\n</div></div></div><div><div>Topics: </div><div><div><a href=\"/topics/titanfall\">Titanfall</a></div><div><a href=\"/topics/games\">Games</a></div><div><a href=\"/topics/respawn\">Respawn</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"730b897d532eb1bb33f1fa7af7e4bc2d8ec3e94739c1bda4bdec9d22b95c5873","category":"Thai"}