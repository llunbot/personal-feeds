{"title":"เอกสารไมโครซอฟท์เผย Xbox Series S มียอดขายถึง 3/4 ของยอดขาย Xbox ทั้งหมด","link":"https://www.blognone.com/node/135857","date":1695304005000,"content":"<div><div><div><p>ข้อมูลจากเอกสารชั้นศาล FTC vs Microsoft (แต่อันนี้ไม่ใช่<a href=\"https://www.blognone.com/node/135828\">เอกสารฉบับที่ลืมคาดดำ</a>) เปิดเผยข้อมูลส่วนแบ่งยอดขายรุ่นย่อยของ Xbox ว่า Xbox Series S รุ่นเล็กราคาถูก มีส่วนแบ่งยอดขายถึง 74.8% หรือเกือบ 3/4 ของยอดขายทั้งหมด ส่วน Xbox Series X มีเพียงราว 1/4 เท่านั้น</p>\n<p>เราไม่รู้ชัดว่าข้อมูลยอดขายนี้เป็นช่วงเวลาใด แต่คาดว่าเป็นช่วงเดือนเมษายน 2022 (ในเอกสารเขียน Apr แต่ไม่ระบุปี)</p>\n<p>อย่างไรก็ตาม นักวิเคราะห์ในอุตสาหกรรมเกม 2 รายให้ข้อมูลกับ IGN ว่ายอดขายเท่าที่ทราบกัน มีสัดส่วนราว 50:50 โดย Series S เยอะกว่าเล็กน้อยเท่านั้น</p>\n<p>ส่วน<a href=\"https://www.blognone.com/node/135814\">ข้อมูลจากเอกสารหลุดลืมคาดดำ</a> บอกว่าปีหน้า 2024 เราจะได้เห็น Xbox Series S เวอร์ชัน refresh ที่ยังใช้ดีไซน์หน้าตาเหมือนเดิม ปรับสตอเรจเพิ่มเป็น 1TB, ปรับสเปก I/O, Wi-Fi, Bluetooth และขายในราคาเดิม 299 ดอลลาร์</p>\n<p><img src=\"https://www.blognone.com/sites/default/files/externals/9e2ee098d12a9f529cd6595e3b3afc07.png\" alt /></p>\n<p><img alt=\"No Description\" src=\"https://www.blognone.com/sites/default/files/externals/d5d854f3f99b92c4c8a642bd63d5c78f.png\" /></p>\n<p>ที่มา - <a href=\"https://www.ign.com/articles/leaked-microsoft-documents-show-the-xbox-series-s-might-be-more-popular-than-you-think\">IGN</a></p>\n</div></div></div><div><div>Topics: </div><div><div><a href=\"/topics/xbox-series-s\">Xbox Series S</a></div><div><a href=\"/topics/xbox\">Xbox</a></div><div><a href=\"/topics/xbox-series-x\">Xbox Series X</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0bf9f552af4ec5a1d6394fa07aa7008cf2c85033941ce8f476c76c338c9e760","category":"Thai"}