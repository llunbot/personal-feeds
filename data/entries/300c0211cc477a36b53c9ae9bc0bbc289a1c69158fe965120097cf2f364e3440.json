{"title":"Apple บอก iPhone 15 Pro จะใช้ Visual Intelligence ได้แล้ว วิธีการเหมือน iPhone 16e","link":"https://www.blognone.com/node/144819","date":1740066359000,"content":"<div><div><div><p>Visual Intelligence เป็นหนึ่งในความสามารถของปัญญาประดิษฐ์ Apple Intelligence ที่ผู้ใช้งานเปิดกล้องจับภาพแล้ว AI สามารถสรุป, คัดลอกข้อความ, แปลภาษา, เพิ่มนัดหมายจากประกาศ หรือค้นหาข้อมูลจากกูเกิลได้ ฟีเจอร์นี้เริ่มมีใน <a href=\"https://www.blognone.com/node/143595\">iOS 18.2</a> โดยยังมีไม่ครบทุกความสามารถ และจำกัดเฉพาะตระกูล iPhone 16 เท่านั้น เพราะต้องทำงานร่วมกับปุ่ม Camera Control</p>\n<p>อย่างไรก็ตามการเปิดตัว <a href=\"https://www.blognone.com/node/144792\">iPhone 16e</a> เมื่อวานนี้ แอปเปิลบอกว่า iPhone รุ่นนี้ก็ได้ Visual Intelligence เช่นกัน โดยเรียกการทำงานจากปุ่มลัด Action แทน เพราะไม่มีปุ่ม Camera Control</p>\n<p>ตรงนี้เลยเป็นคำถามว่าอย่างนั้น iPhone 15 Pro และ iPhone 15 Pro Max ซึ่งเป็น iPhone สองรุ่นที่ได้ Apple Intelligence เช่นกัน แต่ไม่ได้ Visual Intelligence เพราะไม่มีปุ่ม Camera Control ก็ควรจะใช้งานได้แล้วในรูปแบบเหมือน iPhone 16e ผ่านปุ่ม Action</p>\n<p>John Gruber บล็อกเกอร์สายแอปเปิลบอกว่าเขาสอบถามตัวแทนของแอปเปิลในเรื่องนี้ ได้คำตอบว่าแอปเปิลจะออกอัปเดตซอฟต์แวร์ในอนาคต ที่ทำให้ iPhone 15 Pro ใช้ Visual Intelligence ได้ผ่านปุ่ม Action ซึ่ง Gruber คาดว่าเป็น iOS 18.4 ที่จะออกมาเดือนเมษายน</p>\n<p>ที่มา: <a href=\"https://daringfireball.net/2025/02/thoughts_and_observations_on_todays_iphone_16e_announcement\">Daring Fireball</a></p>\n<p><img alt=\"No Description\" src=\"https://www.blognone.com/sites/default/files/externals/e4807fe26dabfe7fcde8c260d2241f33.png\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/iphone-15-pro\">iPhone 15 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"300c0211cc477a36b53c9ae9bc0bbc289a1c69158fe965120097cf2f364e3440","category":"Thai"}