{"title":"และแล้วก็มีวันนี้ กูเกิลไม่ประกาศข่าว Android 15 ในเวทีหลักงาน Google I/O 2024","link":"https://www.blognone.com/node/139756","date":1715742342000,"content":"<div><div><div><p>ในงาน Keynote หลักของ Google I/O 2024 เมื่อคืนนี้เป็นเรื่อง AI ล้วนๆ ทำให้กูเกิลเลิกธรรมเนียมการประกาศข่าวเกี่ยวกับของใหม่ใน Android 15 <strong>บนเวทีหลัก</strong>ของงาน มีสไลด์โชว์เพียงหน้าเดียวว่า Android 15 Beta 2 จะเปิดให้ดาวน์โหลดกันในวันพรุ่งนี้</p>\n<p>กูเกิลยังมีประกาศของใหม่ของ Android 15 และเครื่องมือพัฒนาในเวทีรองอื่นๆ ของ Google I/O รวมถึงประกาศบนหน้าเว็บและช่องทางโซเชียล (เดี๋ยวรายงานเป็นข่าวแยกกันต่อไป) ส่วนเวทีหลัก<a href=\"https://www.blognone.com/node/139749\">มีเฉพาะฟีเจอร์ AI ของ Android</a> เท่านั้น แต่ไม่มีเรื่องของระบบปฏิบัติการเลย</p>\n<p>นอกจากประเด็นเรื่องฟีเจอร์ AI ที่แย่งซีนทุกอย่างแล้ว แนวทางของกูเกิลในช่วงหลังที่แยกตัวแกนของระบบปฏิบัติการ Android ออกจากชุดฟีเจอร์ใหม่ที่อัพเดตให้ทุกไตรมาส เป็นอีกเหตุผลหนึ่งที่ความสำคัญของตัวระบบปฏิบัติการ Android ลดลงจากเดิม (ที่แทบเป็นพระเอกของ Google I/O) ไปมาก</p>\n<p>ที่มา - <a href=\"https://www.androidpolice.com/android-15-beta-2-is-coming-tomorrow/\">Android Police</a></p>\n<blockquote><p>Android 15 demoted to I/O Day 2. What a dark age we're in.</p>\n<p>— Ron Amadeo (@RonAmadeo) <a href=\"https://twitter.com/RonAmadeo/status/1790449805379973506?ref_src=twsrc%5Etfw\">May 14, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/df52b229b0343c66fabbc7112b64704e.png\" /></p>\n</div></div></div><div><div>Topics: </div><div><div><a href=\"/topics/google-io\">Google I/O</a></div><div><a href=\"/topics/android\">Android</a></div><div><a href=\"/topics/android-15\">Android 15</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6113a1df3836dfe5ba8b3e5b6cfa3c7fbdacbee250be0c2e094b7196b16ac121","category":"Thai"}