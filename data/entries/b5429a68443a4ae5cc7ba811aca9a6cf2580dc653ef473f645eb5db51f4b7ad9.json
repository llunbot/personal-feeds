{"title":"[ลือ] Exynos 2400 กลับมาใหม่ ซีพียูเพิ่มเป็น 10 คอร์, จีพียู 12 คอร์ เพิ่มขึ้นเท่าตัว","link":"https://www.blognone.com/node/135377","date":1692603404000,"content":"<div><div><div><p>มีข่าวลือจากฝั่งจีนว่า ซัมซุงจะเปิดตัว Exynos 2400 ที่จะใช้กับ Galaxy S24 รุ่นของปีหน้า หลังจากที่ <a href=\"https://www.blognone.com/node/131348\">Galaxy S23 รุ่นของปีนี้เป็น Snapdragon ล้วน ไม่มี Exynos มาปน</a></p>\n<p>ตามข่าวบอกว่า Exynos 2400 จะใช้ซีพียูแบบ 10 คอร์ สูตร 1+2+3+4 โดยคอร์ใหญ่สุดคือ <a href=\"https://www.blognone.com/node/134054\">Cortex-X4 ตัวใหม่ล่าสุดของ Arm</a>, ตามด้วย Cortex-A720 2.9GHz สองคอร์, Cortex-A720 2.6GHz สามคอร์ และ Cortex-A520 สี่คอร์</p>\n<p>ฝั่งจีพียูเป็น Xclipse 940 ที่พัฒนาจาก <a href=\"https://www.blognone.com/node/126753\">Xclipse 920 รุ่นแรกใน Exynos 2200 รุ่นของปี 2022</a> มีจำนวนคอร์ (CU) เพิ่มเท่าตัวเป็น 12 คอร์ แต่ยังเป็นสถาปัตยกรรม AMD RDNA 2 เหมือนกัน, โมเด็มเป็น Exynos 5300 รองรับความเร็วดาวน์โหลดสูงสุด 10 Gbps และการสื่อสารกับดาวเทียมแบบ 2 ทาง, กระบวนการผลิต 4nm 4LPE ด้วยโรงงานของซัมซุงเอง</p>\n<p>ที่มา - <a href=\"https://www.antutu.com/doc/130073.htm\">Antutu (ภาษาจีน)</a> via <a href=\"https://www.sammobile.com/news/exynos-2400-specs-10-core-cpu-2x-gpu-rdna-2/\">SamMobile</a></p>\n<p><img src=\"https://www.blognone.com/sites/default/files/externals/7398aa37e81d4de9b38198aba657a9d2.jpg\" alt /></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/samsung\">Samsung</a></div><div><a href=\"/topics/rumors\">Rumors</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5429a68443a4ae5cc7ba811aca9a6cf2580dc653ef473f645eb5db51f4b7ad9","category":"Thai"}