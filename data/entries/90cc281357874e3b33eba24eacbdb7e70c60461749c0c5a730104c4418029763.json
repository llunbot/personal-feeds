{"title":"GTA V ทำยอดขายทะลุ 195 ล้านชุดแล้ว - ขายเพิ่มได้อีก 5 ล้านชุดนับจากไตรมาสที่แล้ว","link":"https://www.blognone.com/node/138131","date":1707463255000,"content":"<div><div><div><p>Take-Two Interactive ประกาศในงานรายงานผลประกอบการประจำไตรมาสที่ 3 ปี 2024 ว่าตอนนี้ GTA V ทำยอดขายทะลุ 195 ล้านชุดแล้ว ซึ่งขายได้อีก 5 ล้านชุดถ้านับจากไตรมาสที่แล้ว ในขณะที่เกม Read Dead Redemption 2 ขายได้ 61 ล้านชุด โดยนับทั้งซีรี่ส์ Red Dead ขายได้มากกว่า 86 ล้านชุดแล้ว</p>\n<p>Strauss Zelnick ซีอีโอของ Take-Two กล่าวว่า GTA V และ GTA Online ทำผลงานได้ดีกว่าที่คาดไว้ และเชื่อมั่นว่า GTA VI ที่จะวางขายในปี 2025 ส่งผลกระทบอย่างมากต่อแฟรนไชส์นี้</p>\n<p>Grand Theft Auto V หรือ GTA V วางขายครั้งแรกบน PS3 และ Xbox 360 เมื่อปี 2013 ออกเวอร์ชัน PS4, Xbox One และ PC ในปี 2014 - 2015 และรีมาสเตอร์ลง PS5 และ Xbox Series X/S ในปี 2022</p>\n<p><img alt=\"No Description\" src=\"https://www.blognone.com/sites/default/files/externals/73380a82e0e923f582a2b483188b0462.png\" /><em>ภาพโปรโมทเนื้อหาล่าสุดของ GTA Online</em></p>\n<p>ที่มา - <a href=\"https://www.take2games.com/ir/quarterly-earnings\">Take-Two Interactive</a> via <a href=\"https://insider-gaming.com/gta-5-sales-pass-195-million-copies-while-read-dead-redemption-2-has-hit-61-million/\">Insider Gaming</a></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/red-dead-redemption\">Red Dead Redemption</a></div><div><a href=\"/topics/take-two-interactive\">Take-Two Interactive</a></div><div><a href=\"/topics/rockstar\">Rockstar</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90cc281357874e3b33eba24eacbdb7e70c60461749c0c5a730104c4418029763","category":"Thai"}