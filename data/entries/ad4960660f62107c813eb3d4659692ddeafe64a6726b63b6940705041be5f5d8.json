{"title":"ประชุมผ่านทีวีจอใหญ่ กล่องทีวี Amazon Fire TV Cube รองรับ Zoom ถ้าติดเว็บแคมเพิ่ม","link":"https://www.blognone.com/node/123980","date":1627652223000,"content":"<div><div><div><p>Amazon ประกาศฟีเจอร์ใหม่ให้<a href=\"https://www.blognone.com/node/102931\">กล่องสตรีมมิ่ง Fire TV Cube</a> สามารถประชุมออนไลน์ผ่าน Zoom บนทีวีได้ เพียงแค่ซื้อกล้องเว็บแคมมาเสียบเพิ่มก็ใช้ได้เลย</p>\n<p>ตัวกล่อง Fire TV Cube มีไมโครโฟนในตัวอยู่แล้ว และรองรับการคุยวิดีโอคอลล์ผ่าน Alexa ของ Amazon เองอยู่แล้ว รอบนี้คือเพิ่มการรองรับแอพยอดฮิตอย่าง Zoom เข้ามา โดยรองรับกล้องที่เป็น USB Video Class (UVC) เช่น หลายตัวของ Logitech</p>\n<p>ตัวแพลตฟอร์ม Fire TV ใช้ระบบปฏิบัติการ Fire OS ที่พัฒนามาจาก Android AOSP อยู่แล้ว การรองรับ Zoom จึงไม่ยากนักเพราะนำแอพเวอร์ชัน Android มาดัดแปลงลง Amazon Appstore ให้ดาวน์โหลดได้เลย แต่การที่ Amazon หันมาเพิ่มฟีเจอร์เอาใจผู้ใช้ยุค work from home และอยากประชุมผ่านทีวีจอใหญ่ๆ แทนก็ถือเป็นเรื่องดีสำหรับผู้บริโภค</p>\n<p>ที่มา - <a href=\"https://amazonfiretv.blog/two-way-video-calling-with-zoom-now-available-on-fire-tv-cube-2nd-gen-7ba70699386a\">Amazon</a></p>\n<p><img src=\"https://www.blognone.com/sites/default/files/externals/9e19cc2811141976c03350c6e25bc6e1.jpeg\" /></p>\n</div></div></div><div><div>Topics: </div><div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/zoom\">Zoom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad4960660f62107c813eb3d4659692ddeafe64a6726b63b6940705041be5f5d8","category":"Thai"}