{"title":"ภาษา Swift ออกเวอร์ชั่น 6 ทำงานร่วมกับ C++ ดีขึ้น, เริ่มรองรับ RISC-V, ทำงานบนวินโดวส์และลินุกซ์ได้ดีขึ้น","link":"https://www.blognone.com/node/142054","date":1726630312000,"content":"<div><div><div><p>โครงการภาษา Swift ของแอปเปิลออกเวอร์ชั่น 6.0 โดยปรับปรุงที่ระดับตัวภาษาหลายประเด็น เช่น</p>\n<ul>\n<li>ปรับปรุงการทำงานแบบ concurrent: กระบวนการตรวจสอบ data race แม่นยำขึ้นลดคำเตือนแบบ false positive อย่างไรก็ดีฟีเจอร์นี้ยังเป็นออปชั่นต้องเปิดใช้งานเอง</li>\n<li>Typed throws: ประกาศฟังก์ชั่นโดยแจ้งว่าจะ throw อะไรออกมาได้บ้าง</li>\n<li>ทำงานร่วมกับ C++ ได้มากขึ้น: รองรับ virtual method, default argument, และ type ต่างๆ จาก C++ standard library ก็สามารถใช้งานใน Swift ได้แล้ว</li>\n<li>ใช้งานแบบ Embedded ได้: โดยใช้ฟีเจอร์ได้บางส่วนของภาษา รองรับทั้ง Arm และ RISC-V</li>\n<li>รองรับเลขจำนวนเต็มแบบ 128 บิตในตัว</li>\n<li>เพิ่มคำสั่งที่ช่วยให้เขียนโปรแกรมง่ายขึ้น เช่น <code>count(where:)</code> ที่นับข้อมูลใน sequence ที่ตรงเงื่อนไข</li>\n</ul>\n<p>สำหรับการปรับปรุงไลบรารีมาตรฐาน รอบนี้ Swift บนวินโดวส์และลินุกซ์จะตรงกับ iOS/macOS มากขึ้น มีการอิมพลีเมนต์ไลบรารีใหม่ด้วยภาษา Swift เอง</p>\n<p>บนวินโดวส์นั้นรองรับ Arm64 แล้ว ขณะที่ลินุกซ์นั้นเพิ่มแพ็กเกจให้กับ Debian, Fedora, และ Ubuntu 24.04 พร้อมกับ static SDK ที่ช่วยให้ดาวน์โหลดไปใส่ลินุกซ์ได้โดยตรงได้ง่ายขึ้น เช่น การสร้าง Docker</p>\n<p>ที่มา - <a href=\"https://www.swift.org/blog/announcing-swift-6/\">Swift</a></p>\n<p><img src=\"https://www.blognone.com/sites/default/files/externals/26054a2757228d1644cace712ab0fe66.png\" /></p>\n</div></div></div><div><div>Topics: </div><div><div><a href=\"/topics/swift\">Swift</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c2b336964bb38253a0735f9de249eceab9681bfa7f72da2ee8fc81ac914464f","category":"Thai"}