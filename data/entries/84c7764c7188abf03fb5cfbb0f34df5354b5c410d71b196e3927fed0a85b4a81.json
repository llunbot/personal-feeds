{"title":"Anthropic เปิดตัว Claude 3.5 Sonnet ฉลาดกว่า GPT-4o, Gemini 1.5 Pro เปิดให้ใช้ฟรี","link":"https://www.blognone.com/node/140514","date":1718904749000,"content":"<div><div><div><p>Anthropic บริษัท LLM เปิดตัว Claude 3.5 Sonnet โมเดล LLM ขนาดกลาง <a href=\"https://www.blognone.com/node/138534\">อัพเดตจาก Claude 3 ที่เพิ่งเปิดตัวเมื่อเดือนมีนาคมที่ผ่านมา</a> โดยความพิเศษคือรอบนี้เปิดตัวเฉพาะรุ่นกลาง Sonnet แต่ก็มีความฉลาดเหนือกว่า Claude 3 Opus รุ่นใหญ่สุดที่เปิดตัวมาก่อนหน้านี้แล้ว</p>\n<p>ผลทดสอบ Cluade 3.5 Sonnet เอาชนะโมเดลในตลาดได้แทบทุกชุดทดสอบ มีเพียง MMLU ที่แพ้ GPT-4o ไปเล็กน้อย และชุดทดสอบ MATH ที่แพ้ GPT-4o เช่นกัน ทาง Anthropic ระบุว่าชุดทดสอบการเขียนโปรแกรมภายในบริษัทเอง Claude 3.5 Sonnet เอาชนะ Claude 3 Opus แบบทิ้งห่าง 64% ต่อ 38% แม้ค่าใช้งานจะถูกกว่าถึง 5 เท่าตัว โมเดลนี้เป็นโมเดลแบบ multi-modal เช่นเดียวกัน และคะแนนทดสอบเอาชนะได้แทบทุกโมเดลยกเว้น GPT-4o ที่แพ้เพียงชุดทดสอบเดียวคือ MMMU</p>\n<p>สำหรับบริการแชต Claude เพิ่มฟีเจอร์ Artifacts แสดงโค้ด, เว็บ, หรือเอกสารที่สร้างขึ้นจากการแชตแยกออกไปจากตัวแชต ทำให้ผู้ใช้สามารถคุยและแก้ไขงานได้ง่ายขึ้น</p>\n<p>โมเดล Cluade 3.5 Sonnet เปิดให้ใช้งานฟรีบนเว็บ Claude.ai ส่วนการใช้งาน API ราคาอินพุต 3 ดอลลาร์ต่อ 1 ล้านโทเค็น และเอาท์พุต 15 ดอลลาร์ต่อ 1 ล้านโทเค็นเท่าๆ กับ Claude 3 Sonnet เดิม</p>\n<p>ที่มา - <a href=\"https://www.anthropic.com/news/claude-3-5-sonnet\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/ad93c13b6d360ba846356068521b5df1.png\" /></p>\n<p><img alt=\"No Description\" src=\"https://www.blognone.com/sites/default/files/externals/e117d6fef1ce7db94422dbfca09b26ac.png\" /></p>\n<p><img alt=\"No Description\" src=\"https://www.blognone.com/sites/default/files/externals/0904ce78f00d7ade1e8250679b93ddab.png\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div><div><a href=\"/topics/claude\">Claude</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84c7764c7188abf03fb5cfbb0f34df5354b5c410d71b196e3927fed0a85b4a81","category":"Thai"}