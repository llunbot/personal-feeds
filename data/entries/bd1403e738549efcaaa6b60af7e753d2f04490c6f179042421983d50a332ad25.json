{"title":"[Canalys] Huawei ครองส่วนแบ่งตลาดสมาร์ทโฟนในจีนอันดับ 1, Apple หล่นไปอันดับ 5","link":"https://www.blognone.com/node/139438","date":1714175243000,"content":"<div><div><div><p>เมื่อวันก่อนเป็น<a href=\"https://www.blognone.com/node/139383\">รายงานของ Counterpoint</a> คราวนี้เป็นรายงานของอีกค่าย โดยบริษัทวิจัยตลาด Canalys รายงานภาพรวมตลาดสมาร์ทโฟนในประเทศจีน ของไตรมาสที่ 1 ปี 2024 จำนวนส่งมอบ 67.7 ล้านเครื่อง ใกล้เคียงกับไตรมาสเดียวกันในปีก่อน เทียบกับภาพรวมตลาดโลกที่เติบโต 11% อย่างไรก็ตามตัวเลขนี้สะท้อนการฟื้นตัวของตลาดสมาร์ทโฟนในจีน หลังจากลดลงต่อเนื่องมาหลายไตรมาส</p>\n<p>ข้อมูลส่วนแบ่งการตลาดของ Canalys แตกต่างจากรายงานของ Counterpoint อยู่พอสมควร โดย Huawei มีส่วนแบ่งตลาดอันดับ 1 ที่ 17% เพิ่มขึ้นจากปีก่อนถึง 70% ด้วยจำนวน 11.7 ล้านเครื่อง อันดับ 2-4 คือ OPPO, HONOR และ vivo ขณะที่แอปเปิลหล่นมาอยู่ในอันดับที่ 5 จำนวน 10.0 ล้านเครื่อง ลดลง 25% ส่วนแบ่งตลาด 15%</p>\n<p>Lucas Zhong นักวิเคราะห์ของ Canalys บอกว่าสมาร์ทโฟนที่มี Generative AI จะเป็นจุดขายของรุ่นพรีเมียมในจีนปีนี้ ซึ่งทำให้แอปเปิลมีความท้าทายในการทำตลาดมาก Canalys ประเมินว่าสมาร์ทโฟนที่มีฟีเจอร์ AI จะมีส่วนแบ่งยอดขาย 12% ของตลาดรวมปีนี้ ซึ่งตอนนี้สมาร์ทโฟนแบรนด์ใหญ่ในจีนต่างทยอยเปิดตัวความสามารถนี้กันแล้ว</p>\n<p>ที่มา: <a href=\"https://canalys.com/newsroom/china-smartphone-market-Q1-2024\">Canalys</a></p>\n<p><img alt=\"No Description\" src=\"https://www.blognone.com/sites/default/files/externals/b3df7ada6f342c75cec4fa9b5ececb67.png\" /></p>\n</div></div></div><div><div>Topics: </div><div><div><a href=\"/topics/canalys\">Canalys</a></div><div><a href=\"/topics/apple\">Apple</a></div><div><a href=\"/topics/market-share\">Market Share</a></div><div><a href=\"/topics/huawei\">Huawei</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd1403e738549efcaaa6b60af7e753d2f04490c6f179042421983d50a332ad25","category":"Thai"}