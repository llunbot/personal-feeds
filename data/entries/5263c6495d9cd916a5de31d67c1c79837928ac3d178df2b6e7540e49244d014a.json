{"title":"[IDC] คาดตลาด Semiconductor ปีนี้เติบโตรวมถึง 17.3% เฉพาะที่เกี่ยวกับ 5G โต 128%","link":"https://www.blognone.com/node/124839","date":1632146189000,"content":"<div><div><div><p>บริษัทวิจัยตลาด IDC รายงานตัวเลขคาดการณ์ตลาดเซมิคอนดักเตอร์ ว่าจะเติบโต 17.3% ในปี 2021 ซึ่งสูงกว่าตัวเลขในปี 2020 ที่เติบโต 10.8% โดย IDC คาดว่าตลาดจะเริ่มเข้าสู่สมดุลของดีมานด์-ซัพพลาย ตั้งแต่กลางปี 2022 เนื่องจากจะมีกำลังการผลิตที่สูงกว่าความต้องการตลาดอย่างชัดเจนในปี 2023 เป็นต้นไป</p>\n<p>ปัจจัยหลักที่ทำให้เซมิคอนดักเตอร์เติบโตมาจากทั้ง สมาร์ทโฟน โน้ตบุ๊ค เซิร์ฟเวอร์ ยานยนต์ สมาร์ทโฮม เกม อุปกรณ์ wearable และอุปกรณ์ Wi-Fi รวมไปถึงราคาหน่วยความจำที่เพิ่มสูงขึ้น</p>\n<p>เมื่อจำแนกตัวเลขตามกลุ่มสินค้า เซมิคอนดักเตอร์สำหรับ 5G รายได้โตถึง 128% ขณะที่ทั้งตลาดสมาร์ทโฟนโต 28.5% ส่วนเกมคอนโซล สมาร์ทโฮม และอุปกรณ์ wearable เติบโตที่ 34%, 20% และ 21% ตามลำดับ กลุ่มยานยนต์เติบโต 22.8% และเซิร์ฟเวอร์ x86 เติบโต 24.6%</p>\n<p>IDC คาดว่าตลาดรวมของเซมิคอนดักเตอร์จะสูงถึง 6 แสนล้านดอลลาร์ในปี 2025 เฉลี่ยเติบโตปีละ 5.3%</p>\n<p>ที่มา: <a href=\"https://www.idc.com/getdoc.jsp?containerId=prAP48247621\">IDC</a> ภาพ <a href=\"https://pixabay.com/images/id-4924170/\">Pixabay</a></p>\n<p><img src=\"https://www.blognone.com/sites/default/files/externals/a02e51fcd1e35a2ea29a2760f77c773e.jpg\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/market-research\">Market Research</a></div><div><a href=\"/topics/semiconductor\">Semiconductor</a></div><div><a href=\"/topics/5g\">5G</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5263c6495d9cd916a5de31d67c1c79837928ac3d178df2b6e7540e49244d014a","category":"Thai"}