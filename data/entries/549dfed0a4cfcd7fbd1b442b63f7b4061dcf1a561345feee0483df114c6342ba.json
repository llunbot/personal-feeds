{"title":"Alibaba Cloud ประกาศว่า Daniel Zhang ซีอีโอส่วนธุรกิจ จะลาออกจากตำแหน่ง","link":"https://www.blognone.com/node/135661","date":1694368197000,"content":"<div><div><div><p>มีรายงานว่า Alibaba ได้ออกอีเมลแจ้งภายในบริษัทว่า Daniel Zhang จะลาออกจากตำแหน่งซีอีโอของส่วนธุรกิจคลาวด์ ซึ่งเป็นตำแหน่งที่เขาเพิ่ง<a href=\"https://www.blognone.com/node/134439\">ย้ายมา</a>เป็นเมื่อปลายเดือนมิถุนายน ตามแผนการปรับโครงสร้างองค์กรของ Alibaba ที่แยกธุรกิจออกเป็นบริษัทย่อย</p>\n<p>Eddie Wu ประธานกลุ่ม Alibaba ซึ่งเป็นตำแหน่งก่อนหน้านี้ของ Zhang ด้วย จะมารับตำแหน่งซีอีโอส่วนธุรกิจคลาวด์นี้เพิ่มอีกตำแหน่ง</p>\n<p>กลุ่มธุรกิจ Alibaba Cloud เป็นหนึ่งในธุรกิจที่ Alibaba โฟกัสมากเป็นพิเศษหลังการ<a href=\"https://www.blognone.com/node/133198\">แยกออกมาเป็น 6 บริษัท</a> โดยมีแผนนำบริษัทเข้าตลาดหุ้นให้ได้ภายใน 12 เดือน มูลค่ากิจการคาดว่าอยู่ที่ 4-6 หมื่นล้านดอลลาร์</p>\n<p>Daniel Zhang เป็นพนักงานที่อยู่กับ Alibaba มายาวนาน เขาเริ่มต้นจากการเป็นนักบัญชี ก่อนร่วมงานกับ Alibaba ในปี 2007 มีผลงานเด่นคือการออกแบบเทศกาลลดราคาคนโสด 11.11 เขาขึ้นเป็นซีอีโอของ Alibaba ในปี 2015 และรับตำแหน่งประธานบริษัทในปี 2019 ซึ่งเป็นการรับตำแหน่งต่อจาก Jack Ma ผู้ก่อตั้ง</p>\n<p>ที่มา: <a href=\"https://www.reuters.com/technology/alibaba-says-daniel-zhang-steps-down-cloud-business-2023-09-10/\">Reuters</a></p>\n<p><img src=\"https://www.blognone.com/sites/default/files/externals/b353227c9b91059422f09818c10a8d1e.jpg\" alt /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/ceo\">CEO</a></div><div><a href=\"/topics/alibaba\">Alibaba</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"549dfed0a4cfcd7fbd1b442b63f7b4061dcf1a561345feee0483df114c6342ba","category":"Thai"}