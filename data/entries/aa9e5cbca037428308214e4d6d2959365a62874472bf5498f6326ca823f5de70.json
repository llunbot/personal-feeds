{"title":"IBM เปิดตัวซีพียูใหม่ Telum ใช้กับเมนเฟรม Z รุ่นถัดไป มีหน่วยประมวลผล AI ในตัว","link":"https://www.blognone.com/node/124373","date":1629734986000,"content":"<div><div><div><p>IBM เปิดตัวหน่วยประมวลผลใหม่ Telum ซึ่งเป็นหน่วยประมวลผลรุ่นแรกของ IBM ที่มีชิปเร่งความเร็วประมวลผล AI ที่พัฒนาเองโดย IBM Research ใช้เวลาพัฒนามานาน 3 ปี</p>\n<p>Telum จะถูกนำมาใช้ในเซิร์ฟเวอร์เมนเฟรมตระกูล IBM Z และ LinuxONE รุ่นถัดไป แทนชิป z15 ตัวที่ใช้อยู่ในปัจจุบัน</p>\n<p>สเปกทางเทคนิคของ IBM Telum เท่าที่เปิดเผยคือ</p>\n<ul>\n<li>มีจำนวนซีพียูหลัก 8 คอร์ ทำงานที่ความถี่เกิน 5GHz ประมวลผลงานทั่วไป</li>\n<li>แคช L2 ขนาด 32MB ต่อคอร์ ต่อกันผ่านบัสพิเศษเพื่อให้ \"เสมือนเป็น\" หน่วยความจำผืนเดียวกัน (L3 ขนาด 256MB)</li>\n<li>มีตัวเร่งความเร็ว AI ที่ทำงานอยู่บนหน่วยความจำ 256MB นี้ ยังไม่เปิดเผยข้อมูลละเอียด แต่บอกว่าชิปมีสมรรถนะ AI 6 TFLOPs ต่อชิป</li>\n<li>มีฟีเจอร์ด้านความปลอดภัย Secure Execution สำหรับรันงานที่เข้ารหัส</li>\n</ul>\n<p>Telum จะใช้โรงงานผลิตของซัมซุงขนาด 7nm EUV และนำมาใช้ในคอมพิวเตอร์จริงๆ ช่วงครึ่งแรกของปี 2022</p>\n<p><img src=\"https://dwzke5c1hcizv.cloudfront.net/image?url=https%3A%2F%2Fresearch-website-prod-cms-uploads.s3.us.cloud-object-storage.appdomain.cloud%2FIBM_Telum_Processor_Duel_Chip_Module_body_1500x1000_fb1def618e.jpg&amp;w=750&amp;q=75\" /></p>\n<p>ที่มา - <a href=\"https://newsroom.ibm.com/2021-08-23-IBM-Unveils-On-Chip-Accelerated-Artificial-Intelligence-Processor\">IBM</a></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div><div><a href=\"/topics/mainframe\">Mainframe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa9e5cbca037428308214e4d6d2959365a62874472bf5498f6326ca823f5de70","category":"Thai"}