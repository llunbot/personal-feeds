{"title":"ซีอีโอ SK Hynix บอก AI ทำให้ความต้องการชิป HBM สูงมาก สินค้าถูกจองเต็มถึงสิ้นปีหน้าแล้ว","link":"https://www.blognone.com/node/139550","date":1714661470000,"content":"<div><div><div><p>Kwak Noh-jung ซีอีโอ SK Hynix เปิดเผยข้อมูลในการแถลงข่าวที่สำนักงานใหญ่ บอกว่าความต้องการสินค้าชิปหน่วยความจำแบนด์วิดท์สูง หรือ HBM ตอนนี้มีสูงมาก สินค้าที่บริษัทผลิตได้ในปีนี้ถูกสั่งซื้อเต็มหมดแล้ว ส่วนที่ผลิตได้สำหรับขายในปีหน้า 2025 ก็เกือบเต็มหมดแล้วเช่นกัน</p>\n<p>SK Hynix บอกว่า AI คือสาเหตุสำคัญที่ทำให้ HBM ถูกสั่งซื้อเพิ่มขึ้นมาก ทั้งความเร็ว แบนด์วิธที่มากขึ้น และการใช้พลังงานที่น้อยกว่า มีลูกค้ารายสำคัญคือ NVIDIA</p>\n<p>ในด้านเทคโนโลยีบริษัทจะเริ่มผลิตสินค้าทดสอบ HBM3E ที่ซ้อนชิปหน่วยความจำ 12 ชั้น ในเดือนนี้ คาดว่าจะเริ่มเข้าสายการผลิตหลัก (Mass production) ในไตรมาสที่ 3 ปีนี้</p>\n<p>Kim Ju-seon ประธานของ SK Hynix ซึ่งรับผิดชอบส่วนโครงสร้างพื้นฐานสำหรับ AI บอกว่าปริมาณข้อมูลที่ถูกสร้างขึ้นมาในยุค AI จะทวีจำนวนมากขึ้น คาดว่าจะแตะ 660ZB ในปี 2030 เพิ่มจากปี 2014 ซึ่งอยู่ที่ 15ZB (1ZB - Zettabyte เท่ากับ 1 พันล้าน TB</p>\n<p>ปัจจุบันส่วนแบ่งยอดขาย HBM เป็นของ SK Hynix ประมาณ 50% ตามด้วย Samsung 47% และ Micron 3%</p>\n<p>ที่มา: <a href=\"https://www.koreaherald.com/view.php?ud=20240502050657\">The Korea Herald</a></p>\n<p><img alt=\"No Description\" src=\"https://www.blognone.com/sites/default/files/externals/ba876bf2cac45eec78c0c9f54388d7d3.jpg\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/semiconductor\">Semiconductor</a></div><div><a href=\"/topics/memory\">Memory</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce0c726879b5a68f481e7e67d1b9fab3619dfe563444e8a60d94ee05aef5b456","category":"Thai"}