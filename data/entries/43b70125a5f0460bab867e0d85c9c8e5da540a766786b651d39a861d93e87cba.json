{"title":"[ลือ] Niantic เจ้าของเกม Pokémon Go กำลังเจรจาขายกิจการที่มูลค่า 3.5 พันล้านดอลลาร์","link":"https://www.blognone.com/node/144769","date":1739928928000,"content":"<div><div><div><p>Bloomberg รายงานโดยอ้างแหล่งข่าวที่เกี่ยวข้องหลายรายว่า Niantic บริษัทผู้พัฒนาเกมบนมือถือแบบ AR รวมทั้งเกมฮิตอย่าง Pokémon Go กำลังเจรจาขายธุรกิจวิดีโอเกมให้กับ Scopely บริษัทผู้พัฒนาและจัดหน่ายเกมบนมือถือรายใหญ่ โดยมูลค่าที่คุยกันเบื้องต้นอยู่ที่ 3,500 ล้านดอลลาร์</p>\n<p>ทั้งนี้ Scopely เป็นบริษัทในเครือของ Savvy Games Group ซึ่งมีกองทุนการลงทุนสาธารณะของประเทศซาอุดีอาระเบียเป็นเจ้าของ</p>\n<p>Niantic ซึ่งเป็นบริษัทที่แยกออกมาจาก Alphabet บริษัทแม่ของกูเกิลในปี 2015 ประสบความสำเร็จสูงจากเกม Pokémon Go ที่<a href=\"https://www.blognone.com/node/84227\">ออกมาในปี 2016</a> จนถึงตอนนี้เกมคงทำเงินสูง แต่ตัวบริษัท Niantic ก็เจอปัญหาในการต่อยอดความสำเร็จ มีการปลดพนักงานสองครั้งในปี <a href=\"https://www.blognone.com/node/129170\">2022</a> และ <a href=\"https://www.blognone.com/node/134607\">2023</a> รวมทั้งยกเลิกเกมปัจจุบันและอนาคตหลายเกมรวมทั้ง <a href=\"https://www.blognone.com/node/125641\">Harry Potter: Wizards Unite</a></p>\n<p>ปัจจุบันเกมที่ให้บริการของ Niantic นอกจาก Pokémon Go ได้แก่ <a href=\"https://www.blognone.com/node/132931\">Peridot</a>, <a href=\"https://www.blognone.com/node/125486\">Pikmin Bloom</a>, <a href=\"https://www.blognone.com/node/106256\">Ingress Prime</a> และ <a href=\"https://www.blognone.com/node/135061\">Monster Hunter Now</a></p>\n<p>ตัวแทนของ Niantic และ Scopely ปฏิเสธที่จะให้ความเห็นต่อรายงานข่าวนี้</p>\n<p>ที่มา: <a href=\"https://www.bloomberg.com/news/articles/2025-02-19/-pokemon-go-maker-nears-3-5-billion-deal-to-sell-games-unit\">Bloomberg</a></p>\n<p><img src=\"https://www.blognone.com/sites/default/files/externals/8958d622bdffea49810a83b1db12d556.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/niantic-labs\">Niantic Labs</a></div><div><a href=\"/topics/pokemon-go\">Pokemon Go</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div><div><a href=\"/topics/mobile-games\">Mobile Games</a></div><div><a href=\"/topics/saudi-arabia\">Saudi Arabia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43b70125a5f0460bab867e0d85c9c8e5da540a766786b651d39a861d93e87cba","category":"Thai"}