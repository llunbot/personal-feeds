{"title":"Acer เปิดตัวเครื่องเกมพกพา Nitro Blaze 7 ซีพียู Ryzen 8840HS, จอ 7\" 144Hz, รันวินโดวส์","link":"https://www.blognone.com/node/141834","date":1725502450000,"content":"<div><div><div><p>หลังปล่อยให้คู่แข่งอย่าง ASUS นำหน้ามาสักพักใหญ่ๆ Acer เปิดตัวเครื่องเล่นเกมพกพารุ่นแรกของตัวเองในชื่อ <strong>Acer Nitro Blaze 7</strong></p>\n<p>Acer Nitro Blaze 7 เป็นเครื่องเล่นเกมพกพาขนาด 7\" 144Hz ใช้ซีพียู Ryzen 8840HS, แรม 16GB, รัน Windows 11 และครอบด้วย UI ของตัวเองชื่อ Acer Game Space</p>\n<p>สเปกของ Acer Nitro Blaze 7 มีดังนี้</p>\n<ul>\n<li>หน้าจอสัมผัส 7\" ความละเอียด Full HD, อัตรารีเฟรช 144Hz, รองรับ AMD FreeSync Premium</li>\n<li>ซีพียู Ryzen 7 8840HS (8 คอร์ 16 เธร็ด) มี Ryzen AI NPU พลังประมวลผลรวม 39 TOPS</li>\n<li>จีพียู Radeon 780M</li>\n<li>แรม 16GB LPDDR5X</li>\n<li>สตอเรจสูงสุด 2TB M2 NVMe</li>\n<li>USB Type-C สองพอร์ต, รองรับ MicroSD, ช่องเสียบหูฟัง 3.5 mm</li>\n<li>ปุ่มควบคุม LT/RT แบบ Hall Effect, ปุ่ม Power มีตัวสแกนลายนิ้วมือ</li>\n<li>แบตเตอรี่ขนาด 50 Wh</li>\n<li>น้ำหนัก 670 กรัม</li>\n</ul>\n<p>ตอนนี้ยังไม่ประกาศราคาและวันวางขาย</p>\n<p>หากดูสเปกของ Nitro Blaze 7 จุดน่าสนใจอยู่ที่การเลือกใช้ซีพียู Ryzen รหัส HS ในขณะที่คู่แข่งรายอื่นๆ ใช้ซีพียูรหัส U หรือ AMD Z1 ที่กินไฟต่ำกว่า ในขณะที่สเปกด้านอื่นๆ อาจถือว่ามาตรฐาน (เช่น แรม 16GB, แบตเตอรี่ 50 Wh) สิ่งที่ต้องรอดูกันต่อไปคือ อายุของการใช้งานแบตเตอรี่ และราคาเปิดตัวว่าจะเรียกความสนใจได้มากน้อยแค่ไหน</p>\n<p>ที่มา - <a href=\"https://news.acer.com/acer-debuts-its-first-handheld-gaming-pc-the-nitro-blaze-7\">Acer</a></p>\n<p><img alt=\"No Description\" src=\"https://www.blognone.com/sites/default/files/externals/38ca69822e641e127ed1af9cb2b62fc1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4b70c3e9199dc2466a862724c2cc8dd9.jpeg\" /></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/handheld\">Handheld</a></div><div><a href=\"/topics/gaming-gear\">Gaming Gear</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"481725ada8f7f9614dd06f8e463f1d876689030209520e1bb02ab9b13ad92506","category":"Thai"}