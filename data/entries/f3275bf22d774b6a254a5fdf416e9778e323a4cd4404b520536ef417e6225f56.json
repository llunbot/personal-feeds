{"title":"สินค้า PCIe 6.0 เริ่มวางขายต้นปี 2024, สเปก PCIe 7.0 ร่างเสร็จปี 2025 ขายจริงปี 2027","link":"https://www.blognone.com/node/134360","date":1686750621000,"content":"<div><div><div><p><a href=\"https://www.blognone.com/node/126668\">มาตรฐาน PCIe 6.0 พัฒนาเสร็จตั้งแต่ต้นปี 2022</a> และกลุ่มอุตสาหกรรม PCI-SIG ที่ดูแล PCI Express กำลังเริ่มพัฒนา<a href=\"https://www.blognone.com/node/129086\">มาตรฐาน PCIe 7.0 ที่เพิ่มอัตราส่งข้อมูลอีกเท่าตัว</a> (สูงสุด 512GBps ถ้าใช้แบบ 16 เลน)</p>\n<p>ล่าสุด PCI-SIG ออกมาอัพเดตแผนการของ PCIe 6.0 และ 7.0 ดังนี้</p>\n<ul>\n<li><strong>PCIe 6.0</strong> สินค้าจริงจะเริ่มวางขายเดือนมีนาคม 2024 เป็นต้นไป</li>\n<li><strong>PCIe 7.0</strong> สเปกจะร่างเสร็จในปี 2025 (ตอนนี้นับเป็นสเปกเวอร์ชัน 0.3) และสินค้าจริงขายปี 2027</li>\n</ul>\n<p>สินค้าที่ต้องการใช้แบนด์วิดท์สูงๆ ระดับ PCIe 5.0 ขึ้นไปคือกลุ่ม SSD ซึ่งเอาจริงมักใช้เลนเพียง 4 เลนเท่านั้น (16 GBps ซึ่งถือว่าเร็วมากแล้ว)</p>\n<p><img alt=\"No Description\" src=\"https://www.blognone.com/sites/default/files/externals/3454e43b9b6397d405bb834b99a1b7ce.png\" /></p>\n<p>ที่มา - <a href=\"https://www.anandtech.com/show/18909/pci-express-70-spec-hits-draft-512gbps-connectivity-on-track-for-2025-release\">AnandTech</a>, <a href=\"https://www.xda-developers.com/pcie-6-to-launch-in-2024-pcie-7-in-2027/\">XDA</a></p>\n</div></div></div><div><div>Topics: </div><div><div><a href=\"/topics/pci-sig\">PCI-SIG</a></div><div><a href=\"/topics/pci\">PCI</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3275bf22d774b6a254a5fdf416e9778e323a4cd4404b520536ef417e6225f56","category":"Thai"}