{"title":"รัฐบาลจีนกวาดล้างโซเชียลจีนครั้งใหญ่ ลบ 1.4 ล้านโพสต์, แบน 6.7 หมื่นบัญชี","link":"https://www.blognone.com/node/134049","date":1685315665000,"content":"<div><div><div><p>รัฐบาลจีนนำโดย Cyberspace Administration of China (CAC) ประกาศ \"กวาดล้าง\" โลกโซเชียลจีนครั้งใหญ่ แบนบัญชีโซเชียลไป 67,000 บัญชี และลบโพสต์ 1.4 ล้านโพสต์ ในช่วง 2 เดือนที่ผ่านมา บนแพลตฟอร์มโซเชียลจีนหลายตัวทั้ง WeChat, Douyin (TikTok), Weibo</p>\n<p>นอกจากนี้ยังมีอีก 930,000 บัญชีโซเชียลที่ไม่ถึงขั้นโดนแบน แต่โดนลงโทษสถานเบา เช่น ลบผู้ติดตามออกทั้งหมด, ยกเลิกสิทธิด้านการโฆษณาหรือการขายสินค้าของบัญชีนั้น</p>\n<p>CAC ให้เหตุผลว่าโพสต์เหล่านี้เป็นเรื่องของข่าวปลอม การโพสต์เนื้อหาผิดกฎหมาย สินค้าหนีภาษี-ละเมิดลิขสิทธิ์ และการปลอมตัวเป็นเจ้าหน้าที่รัฐบาล</p>\n<p>ที่มา - <a href=\"https://www.reuters.com/technology/china-deletes-14-mln-social-media-posts-crack-down-self-media-accounts-2023-05-27/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/019d8e6ea98f16b96fc99992fad6a5b1.jpg\" /></p>\n<p><a href=\"http://www.cac.gov.cn/\">หน้าเว็บไซต์ CAC</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/internet-censorship\">Internet Censorship</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10efa55ed1b3a7f66af3be456f13574b18d9243bcbf88bccc78c6fef1a99d440","category":"Thai"}