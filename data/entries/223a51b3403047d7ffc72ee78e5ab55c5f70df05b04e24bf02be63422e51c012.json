{"title":"Spotify ยืนยัน ปิดการแสดงโหมด Car View ในแอป เวลาฟังเพลงเชื่อมต่อกับรถยนต์","link":"https://www.blognone.com/node/126030","date":1637979083000,"content":"<div><div><div><p>Spotify มีโหมดการใช้งานที่เรียกว่า Car View สำหรับแอปทั้ง Android และ iOS โดยจะแสดง UI ที่เน้นอักษรตัวใหญ่ เห็นปุ่มควบคุมชัดมากขึ้น เหมาะกับเวลาใช้งานเมื่อเชื่อมต่อขณะขับรถ อย่างไรก็ตาม Spotify ได้ปิดฟีเจอร์นี้แล้ว</p>\n<p>บริษัทไม่ได้ชี้แจงอย่างเป็นทางการ แต่ได้ตอบคำถามหลังผู้ใช้งานบน Android โพสต์ในฟอรั่ม พบว่าโหมด Car View หายไป ซึ่งคำชี้แจงคือ Spotify ได้หยุดฟีเจอร์ดังกล่าวแล้ว แต่ไม่ได้แปลว่าจะไม่มีการพัฒนาฟีเจอร์ใหม่ สำหรับการฟังเพลงขณะขับรถอีก โดยบริษัทจะมองหาแนวทางใหม่มาแทน</p>\n<p>ทั้งนี้พบว่าผู้ใช้ iOS ยังเข้าถึงโหมด Car View ได้ แต่ก็น่าจะปิดฟีเจอร์นี้ในอนาคตเช่นกัน หากเป็นไปตามที่ Spotify ประกาศ สำหรับผู้ใช้ Android แนวทางหนึ่งที่ Spotify คือการสั่งงานผ่าน Assistant นั่นเอง</p>\n<p>ที่มา: <a href=\"https://9to5google.com/2021/11/26/spotify-is-pulling-the-plug-on-its-driving-friendly-car-view-mode/\">9to5Google</a></p>\n<p><img src=\"https://www.blognone.com/sites/default/files/externals/f624265c75c12d9b323225081882e541.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/user-interface\">User Interface</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"223a51b3403047d7ffc72ee78e5ab55c5f70df05b04e24bf02be63422e51c012","category":"Thai"}