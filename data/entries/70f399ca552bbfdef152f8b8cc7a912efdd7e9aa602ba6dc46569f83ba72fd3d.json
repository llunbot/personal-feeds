{"title":"สองปีแล้วยังไม่อัพเกรด Surface Pro X ออกรุ่น Wi-Fi ราคาถูกลง 100 ดอลลาร์ ซีพียูตัวเดิม","link":"https://www.blognone.com/node/124896","date":1632364845000,"content":"<div><div><div><p>ปีนี้ไมโครซอฟท์ออก <a href=\"https://www.blognone.com/node/124887\">Surface Pro 8</a> ที่ใช้ดีไซน์เดียวกับ Surface Pro X ตามความคาดหมาย</p>\n<p>ในฝั่งของ Surface Pro X รุ่นต้นฉบับก็ยังไม่ตายไปไหน แต่ก็ไม่มีการอัพเกรดใหญ่เช่นกัน (ชวนให้ตั้งคำถามว่าไมโครซอฟท์จะยังทำ Arm ต่อแค่ไหน) ปีนี้มีแค่การออกรุ่นย่อยเป็นรุ่น Wi-Fi เพิ่มมาจากเดิมที่มีแต่รุ่น LTE โดยราคาเริ่มต้นถูกลง 100 ดอลลาร์ (899 ดอลลาร์ Wi-Fi vs 999 ดอลลาร์ LTE)</p>\n<p>Surface Pro X ยังเลือกซีพียูได้ 2 ระดับเหมือนเดิมคือ <a href=\"https://www.blognone.com/node/112316\">Microsoft SQ1 ตัวที่ออกในปี 2019</a> และ <a href=\"https://www.blognone.com/node/118772\">Microsoft SQ2 ของปี 2020</a> (ทั้งสองซีพียูจะซอยเป็น Wi-Fi และ LTE อีก) ทั้งหมดยังถือเป็น Surface Pro X รุ่นที่หนึ่ง ไม่นับเป็นรุ่นที่สอง</p>\n<p>Surface Pro X ทุกรุ่นในตอนนี้จะขายพร้อม Windows 11 ที่พร้อมรองรับ 64-bit emulation แล้ว</p>\n<p><img src=\"https://www.blognone.com/sites/default/files/externals/7713c7a7fc742985c68c2a826b4a66a8.jpg\" /></p>\n<p><img src=\"https://www.blognone.com/sites/default/files/externals/8882aaff936720e5cb917c8c881ae1f0.png\" /></p>\n<p>ที่มา - <a href=\"https://blogs.windows.com/devices/2021/09/22/introducing-new-surface-products-built-for-windows-11/\">Microsoft</a></p>\n</div></div></div><div><div>Topics: </div><div><div><a href=\"/topics/surface-pro-x\">Surface Pro X</a></div><div><a href=\"/topics/microsoft-surface\">Microsoft Surface</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70f399ca552bbfdef152f8b8cc7a912efdd7e9aa602ba6dc46569f83ba72fd3d","category":"Thai"}