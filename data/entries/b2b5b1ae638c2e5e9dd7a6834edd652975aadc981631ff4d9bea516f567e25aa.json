{"title":"Microsoft เริ่มทดสอบแอป Photos ดีไซน์ใหม่สำหรับ Windows 11 แล้ว","link":"https://www.blognone.com/node/124811","date":1631891715000,"content":"<div><div><div><p>Microsoft เริ่มปล่อยแอป Photos ดีไซน์ใหม่สำหรับ Windows 11 แล้ว โดยตัวแอป Photos ดีไซน์ใหม่จะออกแบบมาในลักษณะเดียวกับแอปอื่น ๆ บน Windows 11</p>\n<p>จุดเปลี่ยนสำคัญของแอป Photos ดีไซน์ใหม่คือเพิ่ม filmstrip ด้านล่างที่แสดง thumbnail เพื่อให้สามารถกระโดดไปมาระหว่างรูปได้ หรือจะเลือกหลายรูปเพื่อแสดงเป็น multi-view ที่แสดงรูปหลายรูปที่เราเลือกไว้บนหน้าต่างเดียวก็ได้</p>\n<p>ในส่วนอุปกรณ์ปรับแต่งรูปภาพเบื้องต้นของ Photos ก็ยังคงสามารถปรับแต่งภาพได้ง่าย ๆ แต่จุดสำคัญคือ Microsoft เพิ่มฟีเจอร์สำคัญคือปุ่มเชื่อมต่อ quick access ไปยังแอปแต่งภาพภายนอกที่ติดตั้งไว้บน Windows 11 ตอนนี้มี Picsart, Adobe Photoshop Elements, Corel PaintShop Pro และ Affinity Photo ที่ Microsoft ระบุว่าจะทำระบบให้สามารถเรียกตัวแอปได้จาก quick access ใน Photos ใหม่ (บางแอปใช้ฟีเจอร์นี้ได้แล้ว บางแอปยังต้องรออัพเดต)</p>\n<p>ตอนนี้ Photos ใหม่เริ่มปล่อยให้ผู้ทดสอบ Windows Insiders ในกลุ่ม Dev Channel แล้ว</p>\n<p>ที่มา - <a href=\"https://blogs.windows.com/windows-insider/2021/09/16/redesigned-photos-app-for-windows-11-begins-rolling-out-to-windows-insiders/\">Windows Blogs</a>, <a href=\"https://www.theverge.com/2021/9/17/22679132/microsoft-windows-11-new-photos-app-design-features\">The Verge</a></p>\n<p><img src=\"https://www.blognone.com/sites/default/files/externals/22a08ee5c4182b7c93d515c89f0a3408.png\" /><br />\nแอป Photos ใหม่</p>\n<p><img src=\"https://www.blognone.com/sites/default/files/externals/f2633e3a3a40d6fa758186b39569706c.png\" /><br />\nการแสดงผลแบบ multi-view</p>\n<p><img src=\"https://www.blognone.com/sites/default/files/externals/bab6ae984807aba9a65dc57cab4b31d2.png\" /><br />\nเรียกแอปแต่งภาพอื่น ๆ จากเมนูใน Photos</p>\n<blockquote><p>Pumped to share another <a href=\"https://twitter.com/hashtag/Windows11?src=hash&amp;ref_src=twsrc%5Etfw\">#Windows11</a> first look with you - the beautifully redesigned <a href=\"https://twitter.com/hashtag/PhotosApp?src=hash&amp;ref_src=twsrc%5Etfw\">#PhotosApp</a> is coming soon to <a href=\"https://twitter.com/hashtag/WindowsInsiders?src=hash&amp;ref_src=twsrc%5Etfw\">#WindowsInsiders</a> <a href=\"https://t.co/hraNJAo9iF\">pic.twitter.com/hraNJAo9iF</a></p>\n<p>— Panos Panay (@panos_panay) <a href=\"https://twitter.com/panos_panay/status/1435346853365575680?ref_src=twsrc%5Etfw\">September 7, 2021</a></p></blockquote>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2b5b1ae638c2e5e9dd7a6834edd652975aadc981631ff4d9bea516f567e25aa","category":"Thai"}