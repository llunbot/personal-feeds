{"title":"เปิดตัว LEGO Fortnite เกมแนวเอาตัวรอด+คราฟต์ของ ในโลกของ Fortnite อีกที","link":"https://www.blognone.com/node/137061","date":1701603022000,"content":"<div><div><div><p>LEGO Group และ Epic Games ร่วมกันเปิดตัว <strong>LEGO Fortnite</strong> เกมแนวเอาตัวรอด+คราฟต์ของ (survival crafting) ที่จะเป็นเกมย่อยอยู่ในโลกของ Fortnite อีกทีหนึ่ง ตามแนวทางใหม่ของ Epic Games ที่ต้องการให้มีเกมย่อยๆ ในโลกของ Fortnite (ลักษณะคล้าย Roblox) มากขึ้น</p>\n<p>ตอนนี้ยังมีตัวอย่างภาพของเกมออกมาเพียงภาพเดียว และวิดีโอเทรลเลอร์ที่แสดงให้เห็นการแปลงตัวละคร Fortnite เดิมมาเป็นสไตล์ LEGO ซึ่งเป็นจุดเด่นของเกมนี้ โดย Epic บอกว่ามีชุดกว่า 1,200 แบบของ Fortnite ที่รองรับสไตล์ LEGO แล้วในแพตช์เวอร์ชัน 28.00</p>\n<p>เกมจะเริ่มเปิดบริการวันที่ 7 ธันวาคมนี้</p>\n<p><img alt=\"No Description\" src=\"https://www.blognone.com/sites/default/files/externals/8914650668110c37192f956f09e7ec43.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f5b093285e553f59ee04e1e977761136.jpg\" /></p>\n<p>ที่มา - <a href=\"https://www.lego.com/en-us/aboutus/news/2023/november/lego-fortnite\">LEGO Group</a></p>\n</div></div></div><div><div>Topics: </div><div><div><a href=\"/topics/lego\">Lego</a></div><div><a href=\"/topics/fortnite\">Fortnite</a></div><div><a href=\"/topics/games\">Games</a></div><div><a href=\"/topics/epic-games\">Epic Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"377bcffd393a7e376eb26f28eda7a4c04a2932a2c2a9f56ababafa34e09894fe","category":"Thai"}