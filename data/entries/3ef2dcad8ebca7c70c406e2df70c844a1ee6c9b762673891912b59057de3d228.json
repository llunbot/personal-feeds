{"title":"ไมโครซอฟท์ออกส่วนขยาย .NET MAUI สำหรับ Visual Studio Code รองรับ Hot Reload","link":"https://www.blognone.com/node/140390","date":1718358366000,"content":"<div><div><div><p>ไมโครซอฟท์ค่อยๆ ผลักดัน <a href=\"https://www.blognone.com/node/128635\">.NET MAUI (อ่านว่า เมาอิ)</a> ชุดเครื่องมือสร้าง UI ข้ามแพลตฟอร์มด้วย C# มาอย่างช้าๆ หลังจาก <a href=\"https://www.blognone.com/node/129768\">Visual Studio ตัวเต็มรองรับแล้วในปี 2022</a> ก็ต้องใช้เวลาอีก 2 ปีกว่าจะมาถึง VS Code</p>\n<p><a href=\"https://marketplace.visualstudio.com/items?itemName=ms-dotnettools.dotnet-maui\">ส่วนขยาย .NET MAUI Extension for Visual Studio Code</a> ตอนนี้เข้าสถานะเสถียรแล้ว ตัวมันพัฒนามาจากส่วนขยาย C# และ <a href=\"https://www.blognone.com/node/136163\">C# Dev Kit</a> อีกทีหนึ่ง ฟีเจอร์สำคัญคือการเขียน UI ด้วย MAUI แล้วเห็นการเปลี่ยนแปลงทันที (hot reload) และยังรองรับการทำ XAML syntax highlighting เต็มรูปแบบ</p>\n<p>การใช้งานจำเป็นต้องมี .NET 7 ขึ้นไป และติดตั้งส่วนขยาย C# Dev Kit</p>\n<p>ที่มา - <a href=\"https://devblogs.microsoft.com/dotnet/the-dotnet-maui-extension-for-visual-studio-code-is-now-generally-available/\">.NET Blog</a></p>\n<p><img alt=\"No Description\" src=\"https://www.blognone.com/sites/default/files/externals/fedd7f8e68d3561007f77a2aa2b83d13.png\" /></p>\n</div></div></div><div><div>Topics: </div><div><div><a href=\"/topics/net\">.NET</a></div><div><a href=\"/topics/development\">Development</a></div><div><a href=\"/topics/visual-studio-code\">Visual Studio Code</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ef2dcad8ebca7c70c406e2df70c844a1ee6c9b762673891912b59057de3d228","category":"Thai"}