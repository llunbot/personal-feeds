{"title":"Vercel บริษัทผู้สร้าง Next.js ระดมทุนเพิ่ม 150 ล้านดอลลาร์ มูลค่าบริษัท 2.5 พันล้านดอลลาร์","link":"https://www.blognone.com/node/125986","date":1637719361000,"content":"<div><div><div><p>บริษัท Vercel ผู้สร้างเฟรมเวิร์คจาวาสคริปต์ชื่อดัง Next.js ประกาศระดมทุนซีรีส์ D จำนวน 150 ล้านดอลลาร์ ทำให้บริษัทมีมูลค่า 2.5 พันล้านดอลลาร์</p>\n<p>ธุรกิจของ Vercel คือเป็นแพลตฟอร์มสำหรับพัฒนาเว็บ front-end ที่รองรับเฟรมเวิร์คหลากหลาย (ไม่ใช่แค่ Next.js แต่รวมถึงตัวอื่นๆ เช่น Vue.js, Ember, Angular) โดยระบบของ Vercel จะรองรับการโฮสต์ไฟล์แบบ serverless นักพัฒนาไม่ต้องดูแลระบบเอง (วัดตามจำนวนครั้งที่เรียกใช้งาน) จัดการเรื่องความปลอดภัยและ CDN ที่กระจายอยู่ทั่วโลก (edge network) เพื่อให้เว็บไซต์ตอบสนองรวดเร็วต่อผู้ใช้ในแต่ละพื้นที่ นักพัฒนาสนใจแค่การพัฒนาเว็บอย่างเดียว ไม่ต้องมีภาระเรื่องการจัดการโครงสร้างพื้นฐานอื่นๆ</p>\n<p>Vercel บอกว่าจะนำเงินทุนก้อนใหม่ไปขยายธุรกิจ ทั้งการขยายเครือข่าย edge network, รองรับเครื่องมือพัฒนาต่างๆ ให้กว้างขวางที่สุด และสปอนเซอร์โครงการโอเพนซอร์สหลายๆ ตัวที่ใช้งาน โดยก่อนหน้านี้ <a href=\"https://www.blognone.com/node/124506\">Rich Harris นักพัฒนาที่สร้างเฟรมเวิร์ค Svelte</a> ก็เพิ่งย้ายมาทำงานกับ Vercel เพื่อพัฒนา Svelte แบบฟูลไทม์</p>\n<p><img src=\"https://vercel.com/_next/image?url=https%3A%2F%2Fimages.ctfassets.net%2Fe5382hct74si%2F2Z0sznOq4kMwhIn9im94yz%2F621a37e7da7e0ae19da807f9709f3d3e%2FGroup_10716__11_.png&amp;w=640&amp;q=75\" /></p>\n<p>ที่มา - <a href=\"https://vercel.com/blog/vercel-funding-series-d-and-valuation\">Vercel</a></p>\n</div></div></div><div><div>Topics: </div><div><div><a href=\"/topics/nextjs\">Next.js</a></div><div><a href=\"/topics/development\">Development</a></div><div><a href=\"/topics/javascript\">JavaScript</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8358c3a1f438260b7af3dd4237650e39ab0ed9bf51d70edb1246211522153f06","category":"Thai"}