{"title":"Elon Musk ยังต้องถูกควบคุมข้อความทวีต จากคดีทวีตปั่นหุ้น หลังศาลอุทธรณ์ปัดตกคำร้อง","link":"https://www.blognone.com/node/133852","date":1684228690000,"content":"<div><div><div><p>Elon Musk ยังต้องถูกควบคุมข้อความทวีตผ่าน Twitter อยู่จากคดีทวีตปั่นหุ้น หลังศาลอุทธรณ์ปัดตกคำร้อง</p>\n<p><a href=\"https://www.blognone.com/node/132498\">จากคดีในปี 2018 ที่ Elon Musk ซีอีโอ Tesla โดน US Securities and Exchange Commission (SEC) คณะกรรมการกำกับหลักทรัพย์และตลาดหลักทรัพย์</a> ฟ้องร้องเรื่องการฉ้อโกงจากการให้ข้อมูลเท็จผ่านทวีตเกี่ยวกับบริษัท Tesla ส่งผลให้เกิดความเข้าใจผิด</p>\n<p>เนื่องจากวันที่ 7 สิงหาคม 2018  Musk ได้ทำการทวีตข้อความบน Twitter ว่ามีแผนจะนำ Tesla ออกจากตลาดหุ้นและเตรียมซื้อหุ้นทั้งหมดคืนจากผู้ถือหุ้นในราคา 420 เหรียญสหรัฐ ส่งผลให้ราคาหุ้น Tesla ปั่นป่วน หลังจากนั้น Musk ก็ได้ล้มเลิกแผนดังกล่าว โดยหลังจาก <a href=\"https://www.blognone.com/node/109422\">Musk ได้ตกลงกับ SEC หากจะทวีตข้อมูลสำคัญ Tesla ต้องส่งให้ทนายตรวจสอบก่อน</a></p>\n<p>หลังจากนั้นช่วงเดือนกุมภาพันธ์ที่ผ่านมา ทนายของ Musk ยื่นเรื่องต่อศาลในประเด็นข้อตกลงตรวจสอบทวีต โดยอ้างว่าผิดรัฐธรรมนูญและละเมิดเสรีภาพในการแสดงความเห็น พร้อมแย้งว่า SEC ตรวจสอบคดีนี้อย่างไม่สุจริต ซึ่งล่าสุดศาลสั่งปัดตกคำร้อง โดยให้เหตุผลว่า ไม่พบหลักฐานที่ชี้ว่า Musk ไม่ยินยอมหรือขัดขืน การตรวจสอบของ SEC ที่อ้างว่าไม่สุจริต</p>\n<p>ศาลเสริมว่า Musk ควรออกมาปกป้องตัวเองจากข้อกล่าวหาของ SEC หรือหาทางเจรจาข้อตกลงอื่น แต่ Musk กลับไม่ทำ ศาลจึงสรุปว่า ทนายฝั่งของ Musk ไม่สามารถโต้แย้งข้อกล่าวหาได้ ทำให้ข้อกำหนดของ SEC ว่า Elon Musk ต้องได้รับการอนุมัติจากทนายก่อนจึงจะสามารถโพสต์ได้ยังคงมีอยู่</p>\n<p>ที่มา: <a href=\"https://www.cnbc.com/2023/05/15/elon-musk-still-needs-twitter-sitter-judge-rules.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/9079fbffa68fcf204af9f88019c2f67d.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/twitter\">Twitter</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b92a0e2658e673d665e530468b92603fe72b12ac3647b608a0f7945bacb8554b","category":"Thai"}