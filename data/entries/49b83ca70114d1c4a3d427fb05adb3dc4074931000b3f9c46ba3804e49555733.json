{"title":"Flag of Russia","link":"https://markpeak.net/flag-of-russia/","date":1628065146000,"content":"<p>ภาพจาก <a href=\"https://commons.wikimedia.org/wiki/File:%D0%92%D0%BE%D0%B7%D0%B4%D1%83%D1%88%D0%BD%D1%8B%D0%B5_%D1%88%D0%B0%D1%80%D1%8B_%D1%81_%D1%84%D0%BB%D0%B0%D0%B3%D0%BE%D0%BC_%D0%A0%D0%BE%D1%81%D1%81%D0%B8%D0%B8.jpg\">Yurii travels / Wikipedia</a></p>\n<p>ถัดจาก <a href=\"https://markpeak.net/flag-of-france/\">ธงชาติฝรั่งเศส</a> และ <a href=\"https://markpeak.net/flag-of-the-netherlands/\">ธงชาติเนเธอร์แลนด์</a> จะขอกล่าวถึง <a href=\"https://en.wikipedia.org/wiki/Flag_of_Russia\">ธงชาติรัสเซีย</a> ที่อยู่ในซีรีส์ธง 3 สี น้ำเงิน ขาว แดง อีกเหมือนกัน</p>\n<p>จุดกำเนิดของธงชาติรัสเซีย ได้อิทธิพลมาจากธงชาติเนเธอร์แลนด์ที่มีประวัติเก่าแก่ยาวนาน รวมถึงเป็นชาติที่เก่งในเรื่องการเดินเรือด้วย เมื่อรัสเซียเริ่มสร้างกองเรือของตัวเองในช่วงศตวรรษที่ 17 (ไม่มีหลักฐานแน่ชัดว่าเป็นยุคซาร Alexis I ปี 1668 หรือยุคซาร์ปีเตอร์มหาราช ปี 1693-94) เลยเริ่มนำธง “ขาว น้ำเงิน แดง” วางเป็นแนวนอน มาใช้งานเป็นธงประจำเรือ</p>\n<p>หลักฐานของฝ่ายรัสเซียได้ให้ความหมายของสีทั้ง 3 ไว้ด้วยคือ</p>\n<ul>\n<li>ขาว = พระเจ้า</li>\n<li>น้ำเงิน = กษัตริย์</li>\n<li>แดง = ประเทศ/ประชาชน</li>\n</ul>\n<p>จะเห็นว่าความหมายของสีนั้นเหมือนกับธงไตรรงค์ของไทยมาก จึงมีความเชื่อในหมู่นักประวัติศาสตร์ไทยว่า อาจได้แนวคิดนี้มาจากรัสเซีย แทนที่จะเป็นอังกฤษแบบที่เชื่อกันมาแต่เดิม (<a href=\"https://www.facebook.com/charnvitkasetsiri/posts/1131090880280413/\">โพสต์ของ อ.ชาญวิทย์ เกษตรศิริ</a>)</p>\n<p><img src=\"https://markpeak.net/wp-content/uploads/2021/08/charnvit.jpg\" /></p>\n<p>การที่ธงของรัสเซียถูกเริ่มใช้ในยุคที่ประเทศแข็งแกร่ง (ปีเตอร์มหาราช) และถูกใช้มาต่อเนื่องยาวนาน ทำให้มีอิทธิพลต่อประเทศยุโรปตะวันออกอื่นๆ ที่เป็นชาวสลาฟด้วยกันด้วย</p>\n<p>ในการประชุม Prague Slavic Congress ปี 1848 ประเทศกลุ่มสลาฟอื่นๆ ก็ตกลงกันใช้สี “น้ำเงิน-ขาว-แดง” เป็นสีประจำชาติของตัวเอง (<a href=\"https://en.wikipedia.org/wiki/Pan-Slavic_colors\">Pan-Slavic colors</a>) ใช้ทำเป็นธงชาติในรูปร่างหน้าตาที่แตกต่างกันไป เช่น ยูโกสลาเวีย เชกโกสโลวีเนีย เป็นต้น (นอกจากสีกลุ่มนี้ ยังมีสีธงชาติกลุ่มอื่นในลักษณะเดียวกันอีก เช่น <a href=\"https://en.wikipedia.org/wiki/Pan-Arab_colors\">Pan-Arab</a> เขียว ดำ แดง ขาว และ <a href=\"https://en.wikipedia.org/wiki/Pan-African_colours\">Pan-African</a> เขียว ดำ แดง เหลือง)</p>\n<p><img src=\"https://markpeak.net/wp-content/uploads/2021/08/slavic-flags.jpg\" /></p>\n<p>ธงชาติรัสเซียถูกใช้มาราว 200 กว่าปี จนกระทั่งการปฏิวัติรัสเซียในปี 1917 ที่กลุ่มบอลเชวิคได้รับชัยชนะ ธงแบบเดิมจึงกลายเป็นตัวแทนของฝ่ายนิยมกษัตริย์ (กองทัพขาว) ไปแทน ส่วนฝ่ายกองทัพแดงก็ใช้ธงแดงโซเวียต ค้อนเคียวแบบที่เราคุ้นเคยกันแทน</p>\n<p>หลังสหภาพโซเวียตล่มสลายในปี 1991 รัสเซียจึงกลับมาใช้ธงชาติเดิมอีกครั้ง ในวันที่ 25 ธันวาคม 1991 ธงโซเวียตถูกชักลงจากเสาที่วังเครมลิน และชักธงเดิมของรัสเซียขึ้นแทน</p>\n<p>ในช่วงปี 1991 ที่บอริส เยลต์ซิน เป็นหัวหอกในการเคลื่อนไหวต่อสู้กับพลังของโซเวียตเดิม (กอร์บาชอฟ) เยลต์ซินก็ใช้ธงรัสเซียแบบเก่าเป็นสัญลักษณ์ด้วย</p>\n<p><img src=\"https://markpeak.net/wp-content/uploads/2021/08/Boris_Yeltsin_22_August_1991-1.jpg\" /></p>\n<p>ถึงแม้ความหมายธงเดิมมีรากเหง้ามาจากกษัตริย์ปีเตอร์มหาราช แต่รัสเซียยุคหลังเป็นระบอบสาธารณรัฐแล้ว ทำให้ความหมายของสีเดิมเปลี่ยนไปบ้าง (ไม่มีคำนิยามอย่างเป็นทางการ แต่ที่นิยมกันในรัสเซียคือ)</p>\n<ul>\n<li>ขาว = nobility, frankness</li>\n<li>น้ำเงิน = faithfulness, honesty, impeccability, chasity</li>\n<li>แดง = courage, generosity, love</li>\n</ul>\n<p>ภาพรวมคือ ธงชาติรัสเซียมีการใช้งานต่อเนื่องยาวนาน (ยกเว้นช่วงโซเวียต ประมาณ 70 ปี) มีการใช้งานแพร่หลายคือส่งอิทธิพลไปยังประเทศสลาฟอื่นๆ ด้วย และมีความหมายในเชิงสัญลักษณ์ที่ถูกนำมาใช้ต่อต้านโซเวียตในช่วงก่อนล่มสลาย รวมถึงมีการตีความใหม่ด้วย</p>The post <a href=\"https://markpeak.net/flag-of-russia/\">Flag of Russia</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"49b83ca70114d1c4a3d427fb05adb3dc4074931000b3f9c46ba3804e49555733","category":"Thai"}