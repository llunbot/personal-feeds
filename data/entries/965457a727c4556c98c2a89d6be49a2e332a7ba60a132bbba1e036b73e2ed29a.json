{"title":"รมต. DES ระบุหาตัวคนแฮกเว็บศาล รธน. ได้ แต่กู้น่าจะยากเพราะถูกขโมย user/password","link":"https://www.blognone.com/node/125814","date":1636712005000,"content":"<div><div><div><p>หลัง<a href=\"https://www.blognone.com/node/125791\">ศาลรัฐธรรมนูญถูกแฮก</a>เมื่อวาน วันนี้นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (DES) แสดงความเห็นในกรณีนี้ว่า จากการตรวจสอบเบื้องต้น พบว่าการแฮกเป็นเพียงการดิสเครดิต ไม่มีข้อมูลหายและระงับการเข้าถึงเว็บแล้ว</p>\n<p>ส่วนระบบหลังบ้านเว็บ ก็เป็นการจ้างบริษัทเอกชนเข้ามาดูแล เจ้าตัวคาดว่าคงไม่มีมาตรการป้องกันที่เพียงพอ และคาดว่ายูสเซอร์เนมและพาสเวิร์ด อาจจะหลุดจากแอดมิน หรือแฮกเกอร์เจาะเข้ามาเอง ซึ่งทั้งหมดกำลังสืบสวนกันอยู่ และก็คาดว่าการกู้เว็บคงยาก</p>\n<p>เบื้องต้น กระทรวงดิจิทัลฯ จะร่วมมือกับ คณะกรรมการการรักษาความมั่นคงปลอดภัยไซเบอร์แห่งชาติ (สกมช.) และกองบังคับการปราบปรามการกระทำผิดเกี่ยวกับอาชญากรรมทางเทคโนโลยี (บก.ปอท.) เพื่อหาผู้กระทำ ซึ่งสามารถตรวจสอบได้จากระบบตรวจสอบการบุกรุก ซึ่งต้องใช้เวลา</p>\n<p>นอกจากนี้ รมต. DES ยังกล่าวด้วยว่า ที่หน่วยงานรัฐมักถูกโจมตีบ่อย เป็นเพราะหลายหน่วยงานมีข้อจำกัดเรื่องงบประมาณด้านความปลอดภัยไซเบอร์</p>\n<p>ที่มา - <a href=\"https://www.matichon.co.th/politics/news_3038328\">มติชน</a></p>\n<p><img src=\"https://www.blognone.com/sites/default/files/externals/b2bfa8cd8fecd7a5239a3ef2e58b84d9.jpg\" /><em>ภาพจาก <a href=\"https://www.facebook.com/prmdes.official/photos/a.329293557505717/1240856459682751/\">Facebook กระทรวง DES</a></em></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/hacking\">Hacking</a></div><div><a href=\"/topics/politics\">Politics</a></div><div><a href=\"/topics/ministry-digital-economy\">Ministry of Digital Economy</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"965457a727c4556c98c2a89d6be49a2e332a7ba60a132bbba1e036b73e2ed29a","category":"Thai"}