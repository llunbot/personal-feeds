{"title":"แจกจริงตามสัญญา X ให้ติ๊กถูกสีฟ้าฟรี กับบัญชีที่มีผู้ติดตามยืนยันตัวตนจำนวนมาก","link":"https://www.blognone.com/node/139062","date":1712217129000,"content":"<div><div><div><p>มีรายงานจากผู้ใช้ X หลายคน พวกเขาพบว่าได้รับเครื่องหมายติ๊กถูกสีฟ้ายืนยันตัวตน แม้ไม่ได้สมัครใช้งานบริการ X Premium ซึ่ง X แจกให้ฟรีตามที่ Elon Musk <a href=\"https://www.blognone.com/node/138964\">ประกาศ</a>ไปเมื่อสัปดาห์ที่แล้ว</p>\n<p>เงื่อนไขของการได้ติ๊กถูกสีฟ้าฟรีนั้น Musk บอกว่าต้องเป็นบัญชีที่มีผู้ติดตาม ที่เป็นบัญชีติ๊กถูกสีฟ้ายืนยันตัวตนมากกว่า 2,500 บัญชี และหากมีมากกว่า 5,000 บัญชีจะได้ X Premium Plus เทียร์บนสุดไปเลย</p>\n<p>ประเด็นติ๊กฟ้ากับคนดังที่มีผู้ติดตามเยอะนั้น เคยเป็นปัญหาตั้งแต่ช่วงที่ Musk ซื้อกิจการ X หรือ Twitter เวลานั้นไม่นาน เขาต้องการให้ทุกคนต้องจ่ายเงินเพื่อให้ได้เครื่องหมายนี้ จนเกิดกรณีนำเครื่องหมาย<a href=\"https://www.blognone.com/node/133514\">ออกจากบัญชีคนดังจำนวนมาก</a></p>\n<p>ถึงแม้เครื่องหมายติ๊กถูกสีฟ้านี้จะได้ฟรี แต่บางบัญชีก็ไม่ได้ยินดีนัก โดยมองว่าเหมือนตอนนี้บัญชีเขาจ่ายเงินให้ Elon Musk ไปเสียอย่างนั้น ก็เลยถามหาวิธีการนำเครื่องหมายนี้ออกด้วย</p>\n<p>ที่มา: <a href=\"https://www.theverge.com/2024/4/3/24120602/x-free-premium-verified-blue-checkmark\">The Verge</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n<blockquote><p>Shit. I've been forcibly bluechecked. How do I opt out?</p>\n<p>— emptywheel (@emptywheel) <a href=\"https://twitter.com/emptywheel/status/1775673443834355779?ref_src=twsrc%5Etfw\">April 3, 2024</a></p></blockquote>\n<blockquote><p>My blue check is back and I just want to make clear I am not paying El*n M*sk for this thanks very much</p>\n<p>— Lauren Goode (@LaurenGoode) <a href=\"https://twitter.com/LaurenGoode/status/1775671489716744347?ref_src=twsrc%5Etfw\">April 3, 2024</a></p></blockquote>\n<p>Jane Manchun Wong นักแกะแอปคนดัง ซึ่งตอนนี้ทำงานที่ Meta ก็<a href=\"https://www.threads.net/@wongmjane/post/C5UeITFv6BU\">โพสต์ใน Threads</a> ว่า ได้ติ๊กถูกสีฟ้าด้วยพร้อมกับรายละเอียด</p>\n<p><img alt=\"No Description\" src=\"https://www.blognone.com/sites/default/files/externals/08141abb0f5255af0c49cc4d4e8f687d.jpeg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08892224c03cdf9757208a53d43fdb238d08957cc2103ebb94f7a00b52b5ee07","category":"Thai"}