{"title":"เริ่มต้นการประมวลผล Edge Computing ให้พร้อมรับงาน AI ด้วย IBM Power S1012","link":"https://www.blognone.com/node/142047","date":1726632000000,"content":"<div><div><div><p>หนึ่งในปัจจัยที่ทำให้ระบบ AI สามารถตอบสนองสถานการณ์ได้อย่างทันท่วงที ก็คือสถาปัตยกรรมบน Edge Computing ซึ่งงานประมวลผลด้าน AI ในระดับองค์กรนั้น มีความต้องการที่เฉพาะตัว ตั้งแต่ความน่าเชื่อถือ ประสิทธิภาพ ไปจนถึงความยืดหยุ่นที่เซิร์ฟเวอร์ต้องถูกออกแบบมาอย่างเฉพาะเจาะจง</p>\n<p>IBM ผู้นำด้านโซลูชันระดับองค์กรและโครงการ AI ได้เล็งเห็นถึงความต้องการจากลูกค้าในหลากหลายกลุ่ม อาทิ อุตสาหกรรมค้าปลีก ขนส่ง ธุรกิจบริการสุขภาพ และ ภาคการผลิต ในมุมของ Edge Computing จึงเป็นที่มาของโซลูชัน IBM Power S1012 ที่เราจะมาเล่าถึง 6 คุณสมบัติสำคัญว่าเหตุใดจึงเป็นเซิร์ฟเวอร์ที่เหมาะกับงาน Edge Computing มาติดตามกันได้ในบทความนี้</p>\n<p><img alt=\"No Description\" src=\"https://www.blognone.com/sites/default/files/externals/075d095ee8c74069eb3878327406f956.png\" /></p>\n<h2>ลดระยะทางโอนถ่ายข้อมูล ขึ้นคลาวด์เท่าที่จำเป็น ตอบสนองได้เร็วกว่าด้วย Edge Computing</h2>\n<p>ก่อนที่จะมีคลาวด์เกิดขึ้นทุกองค์กรพยายามสร้างศูนย์ข้อมูลของตนเองเพื่อรองรับกับการกักเก็บข้อมูล จนกระทั่งเมื่อคลาวด์มาถึงหลายธุรกิจก็พบว่านวัตกรรมและความยืดหยุ่นของคลาวด์ช่วยลดต้นทุนขององค์กรได้ในหลายกรณี และเมื่อยุคของ AI เริ่มต้นขึ้น องค์กรก็เริ่มพบว่า Network กลายเป็นคอขวดที่สำคัญแม้ว่าเซิร์ฟเวอร์จะประมวลผลได้ดีก็ตาม ด้วยเหตุนี้แนวคิดของ Edge Computing จึงกลายเป็นเส้นทางคู่ขนานที่องค์กรต้องพิจารณา</p>\n<p>ไอเดียการประมวลผลใกล้ชิดกับแหล่งกำเนิดข้อมูลนี้ช่วยแก้ปัญหาของธุรกิจได้ในหลายกรณี โดยเฉพาะในสถานการณ์ที่ต้องตัดสินใจทันที เช่น การควบคุมไลน์การผลิตในภาคอุตสาหกรรม การใช้ AI เพื่อตรวจสอบรถยนต์หรือคนเพื่อนุมัติการเข้าออกของสถานที่ เป็นต้น ไม่เพียงเท่านั้นยังตอบโจทย์นโยบายการเก็บข้อมูลไว้ที่ธุรกิจเองด้วย จะดีกว่าไหมหากเราจะใช้คลาวด์เท่าที่จำเป็น แต่แน่นอนว่าเซิร์ฟเวอร์ที่เลือกใช้ก็ต้องถูกออกแบบมาเพื่อการนั้นด้วย เช่นเดียวกับ IBM Power S1012 ที่จะได้เล่าถึงต่อไป</p>\n<h2>6 เหตุผลที่องค์กรควรเลือก IBM Power S1012 สำหรับงาน Edge Computing และ AI</h2>\n<p><strong>1.) Form Factor ที่ยืดหยุ่น พร้อมใช้ในสาขาและพื้นที่หน้างาน</strong></p>\n<p>เมื่อกล่าวถึงคำว่า Edge Computing มักไม่ได้หมายถึงศูนย์ข้อมูลในสำนักงานหลัก ดังนั้นที่ตั้งเซิร์ฟเวอร์อาจเป็นไปได้หลายแบบ เช่น การตั้งในพื้นที่จำกัดต่างๆ Rack ขนาดเล็ก เป็นต้น ซึ่ง IBM Power S1012 มีทางเลือกให้ 2 รูปแบบคือ ลักษณะของเซิร์ฟเวอร์แบบ Tower และ การติดตั้งใน Rack 2U แต่ที่น่าสนใจคือดีไซน์การออกแบบที่แบ่งครึ่งพื้นที่ให้สามรถใส่อุปกรณ์ได้ 2 ตัวคู่กัน เพิ่มตัวเลือกรองรับการใช้งานในลักษณะต่างๆ เช่น เครื่องสำหรับทดสอบและใช้จริง ใช้งานเป็นระบบสำรองกันและกัน หรือการรองรับการขยายตัวในอนาคต เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/d2ef98996467b1165c1639bce0912793.png\" /><img alt=\"No Description\" src=\"https://www.blognone.com/sites/default/files/externals/7310d063ea0e4b21be5753f869e96705.png\" /></p>\n<p><strong>2.) ตอบโจทย์ความประหยัดพลังงานและ Carbon Footprint</strong></p>\n<p>เมื่อเซิร์ฟเวอร์มีขนาดเล็กลงแน่นอนว่าค่าใช้จ่ายในด้านพลังงานเองย่อมลดลงด้วย รวมไปถึงต้นทุนในการบำรุงรักษาด้านพื้นที่และการทำความเย็นที่ต้องสูญเสีย แน่นอนปัจจุลันหลายๆองค์กรกำลังมองหาเซิร์ฟเวอร์ที่ตอบโจทย์ความคุ้มค่าและสอดคล้องกับแนวทางด้านการปลดปล่อยคาร์บอนไปพร้อมกัน</p>\n<p><strong>3.) พร้อมสำหรับงาน AI ณ ระดับ Edge</strong></p>\n<p>ปกติแล้วเมื่อเราพูดถึงการประมวลผล AI คนส่วนใหญ่มักจะพูดถึง GPU เป็นปัจจัยสำคัญ แต่ในชิป IBM Power 10 มาพร้อมกับ Matrix Math Accelerator (MMA) รองรับกับงานทำ AI inferencing ด้วยประสิทธิภาพสูง โดยในช่วงการพัฒนาโมเดล AI การเรียนรู้ของโมเดลอาจเกิดขึ้นที่คลาวด์หรือดาต้าเซนเตอร์หลัก และนำส่งมาที่ Edge เพื่อให้คำตอบที่สนใจเมื่อได้รับ input ซึ่งช่วงนี้เรียกว่า AI inferencing นั่นเอง</p>\n<p><strong>4.) พร้อมสำหรับทุกธุรกิจทุกขนาด ไม่จำกัดแค่งาน AI</strong></p>\n<p>เมื่อพิจารณาขนาดของการประมวลผลจะเห็นได้ว่า IBM Power S1012 มาพร้อมกับชิป Power 10 แบบ Socket เดี่ยว โดยมีให้เลือกตั้งแต่ 1, 4 และ 8 คอร์ นั่นหมายความว่าโจทย์ของธุรกิจแบบใดก็สามารถเริ่มต้นกับเซิร์ฟเวอร์ตัวนี้ได้ ไม่จำเป็นต้องเลือกเฉพาะงาน AI เท่านั้น เช่น งานฐานข้อมูลบางอย่างที่อาจคิดราคา License ตาม Socket ก็สามารถพิจารณา Power S1012 เข้าไปใช้งานได้เพื่อลดต้นทุน และยังเหมาะใช้งานกับ IBM i ที่รวมความต้องการด้านซอฟต์แวร์มาไว้ใน License เดียว ง่ายต่อการบริหารจัดการ</p>\n<p><strong>5.) ความน่าเชื่อถือในภาคอุตสาหกรรม</strong></p>\n<p>เหตุผลหลักที่ทำให้ IBM ได้รับความไว้วางใจในระดับอุตสาหกรรมก็คือการที่ IBM ได้คิดเผื่อสำหรับการใช้งานยามฉุกเฉินไว้เป็นอย่างดี สะท้อนได้จากฮาร์ดแวร์ของ IBM หลายรุ่นที่องค์กรใหญ่เลือกใช้ ด้วยฮาร์ดแวร์ตัวสำรองกรณีการเกิดความบกพร่อง เช่น ดิสก์ พัดลม Power Supply ทำให้งานยังคงดำเนินได้ต่อไประหว่างรอการเปลี่ยนอุปกรณ์ ตลอดจนการอัปเดต Patch และ Firmware ที่ไม่กระทบต่อการใช้งาน ซึ่งนั่นเป็นแนวคิดในความน่าเชื่อถือของ IBM ที่ทำให้มีสถิติของการล้มเหลวของระบบน้อยมาก เมื่อเทียบกับคู่แข่งอื่นในท้องตลาด</p>\n<p><strong>6.) Security จาก IBM Power 10</strong></p>\n<p><img alt=\"No Description\" src=\"https://www.blognone.com/sites/default/files/externals/dd6b08ade4850deed1097ae1835051f9.jpeg\" /></p>\n<p>หนึ่งในข้อกังวลของการทำงานในระดับองค์กรก็คือความมั่นคงปลอดภัยของข้อมูล โดยเฉพาะงานด้าน AI มักจะถูกตั้งคำถามเกี่ยวกับความปลอดภัยที่เกิดขึ้น แต่ไม่ใช่กับ IBM Power 10 ที่มาพร้อมกับชิปเซ็ตสำหรับประมวลผลด้านการเข้ารหัสโดยเฉพาะ เพื่อให้ลูกค้าสามารถเข้ารหัสหรือถอดรหัสข้อมูลที่ผ่านเข้าออกโมเดลและในหน่วยความจำ นอกจากนี้ยังลงลึกไปถึงการป้องกันที่ระดับการบูตเครื่องด้วยกลไกมากมายไม่ว่าจะเป็น Secure Boot, Trusted Boot และ Trusted Platform Module (TPM) รองรับ Root of Trust (RoT) ที่ช่วยป้องกันฮาร์ดแวร์ไม่ให้ถูกโจมตี</p>\n<p>จะเห็นได้ว่า IBM Power S1012 ที่มาพร้อมกับชิป IBM Power 10 ได้มีการถูกออกแบบ คิดคำนวณมาเป็นอย่างดี เกี่ยวกับการใช้งานในระดับ Edge ทั้งในการใช้งานสำคัญหรือ AI ซึ่งต้องการความรวดเร็วและคุณภาพที่ไว้ใจได้ระดับองค์กร นอกจากนี้ยังเข้าถึงได้กับธุรกิจทุกขนาด สะท้อนได้จากสเป็คของเครื่อง และ Form Factor ที่ยืดหยุ่น นั่นจึงทำให้ IBM Power S1012 พร้อมสำหรับโจทย์ทางธุรกิจ เช่น การทำ Object Detection สำหรับการตรวจจับและป้องกันภัย งานวิเคราะห์กระบวนการผลิตในอุตสาหกรรม งานด้านฐานข้อมูลที่ต้องการฮาร์ดแวร์คุณภาพสูงและน่าเชื่อถือ หรือการแยกระบบในลักษณะของ air-gap ด้วยเหตุผลด้านความมั่นคงปลอดภัย เป็นต้น</p>\n<p><strong>สนใจโซลูชัน IBM Power S1012 หรือโซลูชันใดๆของ IBM ติดต่อทีมงาน Computer Union ได้ที่ email :  <a href=\"mailto:cu_mkt@cu.co.th\">cu_mkt@cu.co.th</a> หรือ โทร 02-311-6881 #7151, #7158</strong></p>\n<p><img alt=\"No Description\" src=\"https://www.blognone.com/sites/default/files/externals/e913b3863401f1d308dd965f2a29808f.png\" /></p>\n</div></div></div><div><div>Topics: </div><div><div><a href=\"/topics/computer-union\">Computer Union</a></div><div><a href=\"/topics/ibm\">IBM</a></div><div><a href=\"/topics/ibm-databand\">IBM Databand</a></div><div><a href=\"/topics/ai\">AI</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a419d55ce6e6652fdf2a08a1b5cfed2a350bd738cfd90855b1aa1bdb35ae14f9","category":"Thai"}