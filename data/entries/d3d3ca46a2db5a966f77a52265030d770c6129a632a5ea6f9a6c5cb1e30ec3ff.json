{"title":"นาซ่าจบภารกิจเฮลิคอปเตอร์ Ingenuity หลังพบใบพัดเสียหาย ยังไม่รู้สาเหตุ","link":"https://www.blognone.com/node/137887","date":1706245014000,"content":"<div><div><div><p>นาซ่าประกาศจบภารกิจของเฮลิคอปเตอร์ Ingenuity หลังพบว่าภารกิจล่าสุดทำให้ใบพัดบิ่นไป ตอนนี้นาซ่ายังไม่รู้สาเหตุที่ทำให้<a href=\"https://www.blognone.com/node/137800\">สัญญาณขาดหายระหว่างภารกิจที่ 72</a> ที่กลายเป็นภารกิจสุดท้ายของ Ingenuity แต่หลังจากกลับมาเชื่อมต่อได้ก็ดาวน์โหลดภาพกลับมาแสดงให้เห็นเงาของใบพัดว่าเสียหายไปแล้ว</p>\n<p>Ingenuity ลงจอดบนดาวอังคารตั้งแต่ 18 กุมภาพันธ์ 2021 พร้อมรถสำรวจ Perseverance และขึ้นบินจริงในวันที่ 19 เมษายน 2021 เดิมมีกำหนดบินทดสอบ 14 ภารกิจ ระยะเวลาที่ยืดออกมาทำให้ Ingenuity ผ่านบททดสอบหลายอย่าง ทั้งการลงจอดในพื้นที่ลงจอดยาก, เซ็นเซอร์เสียหาย, ผ่านพายุทะเลทรายบนดาวอังคาร, ผ่านหน้าหนาวดาวอังคาร, และต้องลงจอดฉุกเฉินถึง 3 รอบ</p>\n<p>ภารกิจของ Ingenuity คือการพิสูจน์ว่าการบินบนดาวอังคารที่ชั้นบรรยากาศเบาบางกว่าโลกมากนั้นเป็นไปได้</p>\n<p>ที่มา - <a href=\"https://mars.nasa.gov/news/9540/after-three-years-on-mars-nasas-ingenuity-helicopter-mission-ends/\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/4950feefe18379b5c4aed2744a2e57e6.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/mars\">Mars</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3d3ca46a2db5a966f77a52265030d770c6129a632a5ea6f9a6c5cb1e30ec3ff","category":"Thai"}