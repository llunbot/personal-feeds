{"title":"Elon Musk กลับมาฟ้อง OpenAI และ Sam Altman อีกรอบ, ขอให้ศาลตีความ GPT-4 เป็น AGI รึยัง","link":"https://www.blognone.com/node/141263","date":1722932357000,"content":"<div><div><div><p>หลังจาก <a href=\"https://www.blognone.com/node/140319\">Elon Musk ถอนฟ้อง OpenAI และสองผู้ร่วมก่อตั้งคือ Sam Altman ซีอีโอ และ Gregory Brockman ประธานบอร์ด</a> ไปเมื่อเดือนเมษายน โดยไม่ระบุเหตุผลแน่ชัด</p>\n<p>ล่าสุด Elon กลับมายื่นฟ้อง OpenAI และสองผู้ก่อตั้งใหม่อีกรอบ (โดยไม่ระบุเหตุผลเช่นกันว่าทำไมกลับมา) โดยเนื้อหาในคำฟ้องส่วนใหญ่ยัง<a href=\"https://www.blognone.com/node/138492\">เหมือนของเดิม</a> คือเป็นเรื่องผิดสัญญา ละเมิดข้อตกลง โฆษณาเกินจริง และความใกล้ชิดกับไมโครซอฟท์ซึ่งทำให้ภารกิจของ OpenAI ผิดจากที่เขาวางไว้ในตอนแรก</p>\n<p>สิ่งที่เป็นของใหม่ในคำฟ้องรอบนี้คือ Elon ยื่นขอให้ศาลตีความว่า โมเดลปัญญาประดิษฐ์ของ OpenAI รุ่นล่าสุดในปัจจุบัน (GPT-4 และเวอร์ชันย่อย) มีสถานะเป็น artificial general intelligence (AGI) แล้วหรือยัง หากเป็นแล้วก็ขอให้ศาลสั่งห้ามไมโครซอฟท์ใช้งาน เพราะเขามองว่าไม่ควรมีบริษัทใดบริษัทหนึ่งควบคุมโมเดลที่เป็น AGI</p>\n<p>ที่มา - <a href=\"https://arstechnica.com/tech-policy/2024/08/openai-wouldnt-exist-without-me-elon-musk-says-reviving-lawsuit/\">Ars Technica</a>, ภาพจาก <a href=\"https://x.com/elonmusk/status/1813603548078202992\">@ElonMusk</a></p>\n<p><img alt=\"No Description\" src=\"https://www.blognone.com/sites/default/files/externals/d7f756bb27aefed8e468090d0bfb71b6.jpeg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/lawsuits\">Lawsuits</a></div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0dd1fefefa2dd10d2cf66ab5655b982f9fdef3fb0981140d8cd0c7c27968d7e","category":"Thai"}