{"title":"กระตุกต่อมเด็กหนวด Google และ Taito ปล่อยเกม AR Space Invaders ลง Android และ iOS","link":"https://www.blognone.com/node/134882","date":1689668673000,"content":"<div><div><div><p>หลังจากที่เปิดตัวเกมไปในงาน Google I/O ในเดือนพฤษภาคมที่ผ่านมากับเกม <strong>Space Invaders: World Defense</strong> ที่พัฒนาโดย Google และ Taito ที่จะให้ผู้เล่นได้ใช้โทรศัพท์ยิงเอเลี่ยนผ่านระบบ AR ในโทรศัพท์ โดยลงให้กับโทรศัพท์มือถือในระบบ Android และ iOS แล้ววันนี้</p>\n<p>ก็ไม่รู้ว่าเกมนี้จะประสบความสำเร็จไหม เนื่องจากออกมาในยุคที่เกม AR อื่น ๆ ทำได้ไม่ดีนัก ถึงแม้ว่า Pokemon Go ของ Niantic จะประสบความสำเร็จอย่างมากก็ตาม แต่ Niantic เองก็ปิดตัวเกม AR และเลิกจ้างพนักงาน จากแบรนด์ใหญ่ ๆ อย่าง Harry Potter, Transformers และ NBA ในขณะที่ Microsoft ก็ปิดตัวเกม Minecraft AR ในปี 2021 และ CD Projekt Red ที่เพิ่งปิดตัวเกม The Witcher AR ไป</p>\n<p><img alt=\"No Description\" src=\"https://www.blognone.com/sites/default/files/externals/db9a0641f41029362939e1701ea0f88c.jpg\" /></p>\n<p>แม้สภาพตลาดอาจจะอยู่ในช่วงขาลง แต่แนวคิดการยิงเอเลี่ยนเสมือนจริงด้วยการชี้โทรศัพท์ไปที่โลกจริงรอบตัวเราของเกม Space Invaders: World Defense ดูน่าสนุกดี และเหมือนจะเป็นผลงานที่การแสดงศักยภาพเทคโนโลยี ARCore ของ Google ได้เป็นอย่างดี หากใครสนใจสามารถไปโหลดมาได้แล้วใน <a href=\"https://apps.apple.com/app/id6448427107\">iOS</a> และ <a href=\"https://play.google.com/store/apps/details?id=jp.co.taito.siwd&amp;hl=en_US\">Android</a></p>\n<p>ที่มา - <a href=\"https://www.theverge.com/2023/7/17/23798016/google-taito-space-invaders-world-defense-ios-android\">The Verge</a></p>\n</div></div></div><div><div>Topics: </div><div><div><a href=\"/topics/space-invaders\">Space Invaders</a></div><div><a href=\"/topics/google\">Google</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ea0ef5850891f04d2422c0a9b29235511a0d6f56591493e74d6c9440a29d72a","category":"Thai"}