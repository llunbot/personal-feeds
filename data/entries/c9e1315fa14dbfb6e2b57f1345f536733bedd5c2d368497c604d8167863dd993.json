{"title":"SoftBank ซื้อกิจการ Graphcore ผู้พัฒนาชิปเร่งความเร็ว AI จากอังกฤษ","link":"https://www.blognone.com/node/140859","date":1720749499000,"content":"<div><div><div><p>SoftBank Group ซื้อกิจการ Graphcore บริษัทผู้ผลิตชิปเร่งความเร็วปัญญาประดิษฐ์สัญชาติอังกฤษ โดยไม่เปิดเผยมูลค่า</p>\n<p>Graphcore ก่อตั้งในปี 2016 โดย Nigel Toon และ Simon Knowles สองคู่หูที่เคยก่อตั้งบริษัท Icera ผลิตชิปโมเด็ม 3G ซึ่งขายกิจการให้ NVIDIA ในปี 2011</p>\n<p>ชิปของ Graphcore เรียกว่า Intelligence Processing Unit (IPU) เป็นชิปสำหรับประมวลผลแบบขนาน ประกอบด้วยชิปย่อยๆ จำนวนมากเพื่อให้ประมวลผล machine learning ได้ดี ในช่วงที่ผ่านมา <a href=\"https://www.blognone.com/node/113203\">มี Microsoft Azure นำชิปของ Graphcore ไปใช้งาน</a> แต่ Graphcore กลับไม่ประสบความสำเร็จนักในยุค AI บูม (ยิ่งเมื่อเทียบกับผลประกอบการของ NVIDIA ที่ถือเป็นคู่แข่งโดยตรง) จนต้องหาทางออกด้วยการขายกิจการ</p>\n<p>SoftBank เองเคยเป็นเจ้าของ Arm ซึ่งเป็นบริษัทชิปสัญชาติอังกฤษมาก่อนแล้ว ไม่ใช่หน้าใหม่สำหรับการซื้อบริษัทชิปจากอังกฤษ หลังการซื้อกิจการแล้ว Graphcore จะมีสถานะเป็นบริษัทลูกของ SoftBank แต่จะยังดำเนินธุรกิจต่อไปตามเดิม</p>\n<p>ที่มา - <a href=\"https://www.graphcore.ai/posts/graphcore-joins-softbank-group-to-build-next-generation-of-ai-compute\">Graphcore</a>, <a href=\"https://techcrunch.com/2024/07/11/softbank-acquires-uk-ai-chipmaker-graphcore/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e5931407c8fd092fc42a8d02a10d8b8e.png\" /></p>\n<p><img alt=\"No Description\" src=\"https://www.blognone.com/sites/default/files/externals/81e3207eaa29e704f2e2fc9cf3520787.jpg\" /></p>\n<p>แผนผังอธิบายชิป IPU ของ Graphcore</p>\n<p><img alt=\"No Description\" src=\"https://www.blognone.com/sites/default/files/externals/ed55cd3603abf7e631cbc5fa787a301a.png\" /></p>\n</div></div></div><div><div>Topics: </div><div><div><a href=\"/topics/graphcore\">Graphcore</a></div><div><a href=\"/topics/processor\">Processor</a></div><div><a href=\"/topics/softbank\">SoftBank</a></div><div><a href=\"/topics/acquisition\">Acquisition</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9e1315fa14dbfb6e2b57f1345f536733bedd5c2d368497c604d8167863dd993","category":"Thai"}