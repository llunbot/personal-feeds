{"title":"Persona 5 กลายเป็นเกมมือถือชื่อภาค P5X พัฒนาโดยบริษัทเกมจีน Perfect World","link":"https://www.blognone.com/node/133071","date":1679131975000,"content":"<div><div><div><p>มหากาพย์เกม Persona 5 ของค่าย Atlus ยังไม่จบลงง่ายๆ หลังจากมีภาคแยกมากมาย เช่น Royale, Striker, Dancing in Starlight ล่าสุดมีภาคใหม่ชื่อ Persona: Phantom of the Night (ตัวย่อ P5X) เป็นเกมมือถือ โดยบริษัทจีน Perfect World Entertainment</p>\n<p>P5X ยังคงคอนเซปต์ใกล้เคียงกับ P5 ภาคหลัก ใช้ฉากเป็นเมืองสมัยใหม่ บรรยากาศความเป็นโรงเรียน, กราฟิก 3D กึ่งเซลล์เชดคล้ายการ์ตูนแอนิเมชัน, คาแรกเตอร์ที่ยังออกแบบโดย Shigenori Soejima ผู้ออกแบบคนเดิมของซีรีส์, โครงเรื่องยังเป็นกลุ่มนักเรียนที่ออกต่อสู้กับปีศาจตอนกลางคืน (แค่เป็นคนละกลุ่มกับภาคหลัก แต่อาจมีความเชื่อมโยงกัน)</p>\n<p>ตอนนี้เกมยังมีเฉพาะภาษาจีนเท่านั้น (<a href=\"https://p5x.wanmei.com/index.html?entrance=weibo\">เว็บไซต์ของเกม</a>) และยังไม่ชัดว่าจะออกมาทำตลาดนอกประเทศจีนด้วยหรือไม่</p>\n<p>ที่มา - <a href=\"https://kotaku.com/persona-5-new-announced-phantom-of-night-p5-p5x-mobile-1850235928\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/14d5bed74190c096fd22fdaf89d36850.jpg\" /></p>\n</div></div></div><div><div>Topics: </div><div><div><a href=\"/topics/persona\">Persona</a></div><div><a href=\"/topics/games\">Games</a></div><div><a href=\"/topics/atlus\">Atlus</a></div><div><a href=\"/topics/perfect-world\">Perfect World</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"358938514293fc94fc839f0970718393d9343d97c7a4ad3283f08d1bd6ec865b","category":"Thai"}