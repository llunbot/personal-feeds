{"title":"Apple ชี้แจงกรรมาธิการยุโรป บอก Safari มี 3 เวอร์ชัน ใน iPhone, iPad, macOS เป็นคนละตัวกัน","link":"https://www.blognone.com/node/136583","date":1699154125000,"content":"<div><div><div><p>ตามที่กรรมมาธิการยุโรปออกกฎหมาย Digital Markets Act (DMA) ให้บริษัทเทคโนโลยีขนาดใหญ่ ที่มีแพลตฟอร์มซึ่งมีสถานะแข็งแกร่งได้เปรียบเหนือรายอื่น<a href=\"https://www.blognone.com/node/135597\">เป็น Gatekeeper</a> ต้องเปิดแพลตฟอร์มให้บริการอื่นเข้ามาเชื่อมต่อใช้งาน และแข่งขันได้ ซึ่งมีบริษัทเทคโนโลยีที่เข้าข่าย 6 ราย ล่าสุดมีรายงานว่าแอปเปิลพยายามชี้แจงในส่วนของเบราว์เซอร์ Safari ว่าไม่ได้มีอำนาจเหนือตลาดอย่างที่ถูกระบุ</p>\n<p>กรณีของแอปเปิลนั้น มีบริการ 3 อย่างที่ถูกระบุว่าเป็น Gatekeeper คือ iOS, App Store และ Safari ทำให้แอปเปิลต้องเปิดให้ใช้สโตร์ภายนอกโหลดแอปได้ และต้องให้ใช้เอ็นจินอื่นของเบราว์เซอร์ได้นอกเหนือจาก WebKit กำหนดภายในมีนาคม 2024</p>\n<p>เอกสารที่แอปเปิลชี้แจงบอกว่า Safari บน iOS, Safari บน iPadOS และ Safari บน macOS เป็น Safari คนละแบบกัน ดังนั้นตามเงื่อนไขของ DMA จึงมีเพียง Safari บน iOS เท่านั้นที่เข้าข่ายต้องถูกกำกับดูแล แอปเปิลยกตัวอย่างว่าฟีเจอร์ sidebar ใน Safari ของ iPadOS หรือ macOS ก็ไม่มีใน iOS เป็นต้น อย่างไรก็ตามกรรมาธิการยุโรปโต้แย้งข้อมูลนี้ โดยยกคำโปรย<a href=\"https://www.apple.com/safari/\">โฆษณาฟีเจอร์ Continuity</a> ของ Safari ที่บอกว่า Same Safari. Different device.</p>\n<p>ช่วงที่ผ่านมาบริษัทเทคโนโลยีรายใหญ่ต่างชี้แจง เพื่อให้แพลตฟอร์มที่ถูกระบุว่าต้องกำกับดูแลเปิดให้เข้าถึงไม่เข้าข่าย ก่อนหน้านี้ทั้ง<a href=\"https://www.blognone.com/node/135571\">แอปเปิลและไมโครซอฟท์ก็เคยยื่น</a>ขอให้ถอด iMessage และ Bing ออกจากรายชื่อ</p>\n<p>ที่มา: <a href=\"https://www.theregister.com/2023/11/02/apple_safari_browser/\">The Register</a></p>\n<p><img alt=\"alt=&quot;Safari&quot;\" src=\"https://www.blognone.com/sites/default/files/externals/0c327de0b4e32b2f14f75ffe6e258f9e.png\" /></p>\n</div></div></div><div><div>Topics: </div><div><div><a href=\"/topics/safari\">Safari</a></div><div><a href=\"/topics/apple\">Apple</a></div><div><a href=\"/topics/eu\">EU</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acccda83c8b66f9c7eab1a0e04a7ee82e684b9402f2c92d7f9eb687d21a55bdf","category":"Thai"}