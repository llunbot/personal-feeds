{"title":"Honor ประกาศแผนลงทุนเพื่อสร้าง AI Ecosystem วงเงิน 1 หมื่นล้านดอลลาร์ใน 5 ปี","link":"https://www.blognone.com/node/145024","date":1740958931000,"content":"<div><div><div><p>Honor ประกาศโครงการ Honor Alpha Plan ซึ่งเป็นการดำเนินการ 3 ขั้นตอน เพื่อนำบริษัทไปสู่ผู้นำด้านอุปกรณ์ปัญญาประดิษฐ์หรือ AI ที่มีระบบนิเวศรองรับครบถ้วน โดยเริ่มจากพัฒนา สมาร์ทโฟนอัจฉริยะ, สร้างระบบนิเวศ AI และสร้างปัญญาประดิษฐ์ความสามารถรอบด้านหรือ AGI</p>\n<p>Honor บอกว่าบริษัทมีแผนลงทุนด้วยวงเงิน 1 หมื่นล้านดอลลาร์สหรัฐ ในระยะเวลา 5 ปี เพื่อพัฒนาและส่งเสริมด้าน AI ตามเป้าหมายที่ประกาศไว้</p>\n<p>ตัวอย่างการพัฒนาสมาร์ทโฟนอัจฉริยะที่ Honor นำเสนอซึ่งเป็นการพัฒนาร่วมกับ Google Cloud และ Qualcomm เป็นสมาร์ทโฟนที่ให้ผู้ใช้งานเป็นศูนย์กลาง มีระบบผู้ช่วย AI ที่สามารถทำงานได้ตามคำสั่ง เช่น จัดการจองร้านอาหารให้อัตโนมัติ</p>\n<p>อีกเทคโนโลยีที่นำเสนอคือ AiMAGE ซึ่งใช้โซลูชัน AI Kernel ในการทำงานระหว่างโมเดล AI ที่รันอยู่ระดับอุปกรณ์ เชื่อมต่อกับโมเดลบนคลาวด์ที่มีขนาดใหญ่กว่า ทำให้สามารถปรับปรุงคุณภาพของภาพถ่ายได้ดีมากยิ่งขึ้น</p>\n<p><img alt=\"No Description\" src=\"https://www.blognone.com/sites/default/files/externals/18ece245398335fc171fac1e7cc060aa.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c83d4cb27194ae546771a2e20fa7ea2b.jpg\" /></p>\n<blockquote><p>The Agentic AI era is here, and our AI Agent is ready to understand and follow out on your wishes.<a href=\"https://twitter.com/hashtag/HONORALPHA?src=hash&amp;ref_src=twsrc%5Etfw\">#HONORALPHA</a> <a href=\"https://twitter.com/hashtag/HONORAI?src=hash&amp;ref_src=twsrc%5Etfw\">#HONORAI</a> <a href=\"https://t.co/0u6ZRt3vS8\">pic.twitter.com/0u6ZRt3vS8</a></p>\n<p>— HONOR (@Honorglobal) <a href=\"https://twitter.com/Honorglobal/status/1896234076140662964?ref_src=twsrc%5Etfw\">March 2, 2025</a></p></blockquote>\n</div></div></div><div><div>Topics: </div><div><div><a href=\"/topics/honor\">Honor</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"924c78632bfb97aa219bb70942e4ca5faa9d8e8d9e368c923eb3e307794fa699","category":"Thai"}