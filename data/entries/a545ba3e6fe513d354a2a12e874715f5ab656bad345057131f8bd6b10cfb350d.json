{"title":"Salesforce โชว์ปัญญาประดิษฐ์ XGen-7B  คุณภาพสูงสุดในกลุ่มโอเพนซอร์ส","link":"https://www.blognone.com/node/134603","date":1688049802000,"content":"<div><div><div><p>Salesforce AI Research ประกาศผลงานการฝึกปัญญาประดิษฐ์ XGen-7B เป็นปัญญาประดิษฐ์แบบโอเพนซอร์สที่สามารถใช้งานได้อิสระ โดยชูจุดเด่นที่คุณภาพสูงเหนือปัญญาประดิษฐ์ในกลุ่มโอเพนซอร์สด้วยกัน เช่น MPT-7B หรือ Falcon-7B</p>\n<p>XGen-7B เทรนบนชิป TPU-v4 ของ Google Cloud ต้นทุนต่อการเทรนด้วยข้อมูล 1 ล้านล้านโทเค็นอยู่ที่ 150,000 ดอลลาร์</p>\n<p>ตัวโมเดลเริ่มต้นด้วย XGen-7B-4K-base ฝึกสองรอบ รอบแรก 8 แสนล้านโทเค็น และอีกรอบ 4 แสนล้านโทเค็น โดยใช้ชุดข้อมูลเทรนขนาด 4,000 โทเค็น ซึ่งเหนือกว่าโมเดลโอเพนซอร์สอื่น ซึ่งมักเทรนด้วยข้อมูลชุดละ 2,000 โทเค็นเท่านั้น จากนั้นฝึกเพิ่มด้วยข้อมูลชุดละ 8,000 โทเค็น ไปอีก 3 แสนล้านโทเค็น ได้เป็น XGen-7B-8K-base ชุดสุดท้ายเป็นการจูนด้วยชุดคำถามตอบ โดยใช้คำถามที่ไม่ได้อนุญาตที่ใช้งานได้อิสระ โมเดลที่ได้เป็น XGen-7B Instruct เปิดให้ใช้งานเฉพาะการวิจัยเท่านั้น</p>\n<p>คะแนนทดสอบหมวดต่างๆ ของ XGen-7B นั้นใกล้เคียงกับ Falcon-7B, MPT-7B แต่เมื่อทดสอบกับชุดทดสอบที่มีความยาว เช่น ชุดทดสอบการสรุปข้อมูลความยาวมากๆ คะแนนทดสอบก็สูงกว่าโมเดลคู่แข่งอย่างชัดเจน</p>\n<p>ที่มา - <a href=\"https://blog.salesforceairesearch.com/xgen/\">Salesforce AI Research</a></p>\n<p><img alt=\"No Description\" src=\"https://www.blognone.com/sites/default/files/externals/a0804b29bb620e7e737d27933c8dbabd.jpg\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a545ba3e6fe513d354a2a12e874715f5ab656bad345057131f8bd6b10cfb350d","category":"Thai"}