{"title":"[ลือ] อินเทลอาจต้องแยกเป็น 2 บริษัท ส่วนออกแบบชิป และส่วนโรงงานรับจ้างผลิต","link":"https://www.blognone.com/node/141758","date":1725073627000,"content":"<div><div><div><p>Bloomberg รายงานว่า อินเทลกำลังปรึกษากับที่ปรึกษาด้านการเงินทั้ง Morgan Stanley และ Goldman Sachs เพื่อหาแนวทางรอด หลัง<a href=\"https://www.blognone.com/node/141201\">บริษัทประสบปัญหารายได้ตกหนัก ขาดทุนเพิ่ม</a></p>\n<p>แนวทางที่เป็นไปได้มีทั้งการแยกบริษัทเป็น 2 ส่วน คือ ส่วนออกแบบชิป และส่วนโรงงานผลิต หรืออีกแนวทางคือ อาจต้องพับแผนการสร้างโรงงานบางแห่ง ซึ่งจะนำเข้าที่ประชุมบอร์ดในเดือนกันยายนต่อไป</p>\n<p>แผนการของอินเทลในปัจจุบันคือเร่งสร้างธุรกิจรับจ้างผลิตชิป Intel Foundry Service รับงานจากลูกค้าภายนอก เพื่อให้แข่งขันกับ TSMC ได้ในระยะยาว อย่างไรก็ตาม แผนการนี้ถูกวิจารณ์ว่าคิดใหญ่เกินไป ลงทุนสูงเกินไป โดยเฉพาะในช่วงที่รายได้จากการผลิตชิปของอินเทลเริ่มตกลง</p>\n<p>คู่แข่งของอินเทลคือ AMD เคยผ่านเส้นทางนี้มาก่อนแล้ว โดย<a href=\"https://www.blognone.com/news/9177/amd-%E0%B8%9B%E0%B8%A3%E0%B8%B0%E0%B8%81%E0%B8%B2%E0%B8%A8%E0%B9%81%E0%B8%9A%E0%B9%88%E0%B8%87%E0%B8%84%E0%B8%A3%E0%B8%B6%E0%B9%88%E0%B8%87%E0%B8%9A%E0%B8%A3%E0%B8%B4%E0%B8%A9%E0%B8%B1%E0%B8%97\">แยกธุรกิจรับจ้างผลิตชิปออกไปเป็น GlobalFoundries ตั้งแต่ปี 2009</a></p>\n<p>ที่มา - <a href=\"https://www.bloomberg.com/news/articles/2024-08-30/intel-is-said-to-explore-options-to-cope-with-historic-slump\">Bloomberg</a></p>\n<p><img src=\"https://www.blognone.com/sites/default/files/externals/0daae4d0253dfa3fe233d64bddb799a7.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/rumors\">Rumors</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2286810d530c3351d5fd18528dc712c969459e1d9e8eb8b57f6a7ad030d80bd","category":"Thai"}