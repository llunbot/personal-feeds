{"title":"เซ็นทรัลรีเทล ประกาศซื้อหุ้น Grab ประเทศไทย 40% มูลค่าดีล 4,500 ล้านบาท","link":"https://www.blognone.com/node/126108","date":1638424665000,"content":"<div><div><div><p>เซ็นทรัล รีเทล คอร์ปอเรชั่น (CRC) ได้แจ้งต่อตลาดหลักทรัพย์ฯ ว่า Hillborough Group ซึ่งเป็นบริษัทย่อยของ CRC จะเข้าซื้อหุ้นของ Porto Worldwide (Porto WW) คิดเป็น 67% ของหุ้นทั้งหมด มูลค่าการลงทุนไม่เกิน 4,500 ล้านบาท ซึ่งเป็นไปตามข้อตกลงของสัญญาซื้อขายหุ้นเมื่อปี 2562 ที่ผู้ถือหุ้นเดิม OAL Holding ใช้สิทธิขายหุ้นได้</p>\n<p>ผลจากดีลดังกล่าวทำให้ CRC จะถือหุ้นใน แกร็บแท็กซี่ โฮลดิ้งส์ (ประเทศไทย) ผ่านการถือหุ้น Porto WW คิดเป็นสัดส่วน 40% โดย CRC มองว่าดีลนี้จะทำให้ Grab มาเสริมกับธุรกิจหลักสู่การเป็น Digital Retail ที่สมบูรณ์แบบ</p>\n<p>นอกจากนี้ CRC บอกว่าดีลดังกล่าวอาจได้ประโยชน์เพิ่มอีกทาง เนื่องจาก Porto WW ยังมีสิทธิหนึ่งครั้ง ที่จะแลกหุ้น Grab ประเทศไทย เป็นหุ้นของ Grab Holdings ซึ่งจะนำบริษัทเข้าซื้อขายในตลาดหุ้นแนสแดคคืนนี้วันแรก โดยมีเวลาใช้สิทธิ 60 วัน หลังจากหุ้นของ Grab เข้าตลาดหุ้นแล้ว 6 เดือน</p>\n<p>ที่มา: <a href=\"https://hub.optiwise.io/en/documents/39942/6443705F1BD9C53A2A43725E1ADAC538670F77581BA9C53B1332775612DFB14D6447005C6CADC7381032042B1AAFC03115356C1E4E8DCF386442705C1AD9C4386E42765E13DBC13B66276C1E4E8D_021220210814090430T.pdf\">Central Retail</a></p>\n<p><img src=\"https://www.blognone.com/sites/default/files/externals/6c4b475c4b4f87bbf71d7d319d844731.jpg\" /></p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/central-group\">Central Group</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5a42709b2bb83346145da4fcf00d4f03ea1926afc22e8a6783820a2f2ac6dde","category":"Thai"}