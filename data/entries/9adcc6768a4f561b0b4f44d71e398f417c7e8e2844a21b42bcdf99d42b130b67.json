{"title":"Qualcomm เปิดตัว Snapdragon X Plus ชิปพีซีรุ่นรองจาก Elite, ซีพียู Oryon 10 คอร์","link":"https://www.blognone.com/node/139424","date":1714098021000,"content":"<div><div><div><p>Qualcomm เปิดตัว <strong>Snapdragon X Plus</strong> ชิปประมวลผลสำหรับพีซี รุ่นรองลงมาจาก <a href=\"https://www.blognone.com/node/136385\">Snapdragon X Elite</a> ที่เปิดตัวไปก่อนแล้ว</p>\n<p>Snapdragon X Plus ใช้ซีพียู Oryon ตัวใหม่<a href=\"https://www.blognone.com/node/125896\">ที่พัฒนาโดยทีม Nuvia</a> แต่ลดจำนวนลงเหลือ 10 คอร์ (Elite ให้ 12 คอร์) และตัดฟีเจอร์บูสต์คอร์พร้อมกัน 2 คอร์ (dual core boost) ออกไป ส่วนจีพียูใช้ Adreno ตัวเดียวกับ Elite รุ่นล่าง สมรรถนะ 3.8 TFLOPS (Elite ตัวบนสุดใช้ Adreno 4.6 TFLOPS) ส่วนสเปกอื่นๆ เหมือนกันหมด ทั้งแคช 42MB, ชิป NPU สมรรถนะ 45 TOPS, แบนด์วิดท์แรม LPDDR5x 8448 MT/s, ใช้การผลิต 4nm เหมือนกัน</p>\n<p>Snapdragon X Plus มีรุ่นย่อยเพียงรุ่นเดียวคือ X1P-64-100 ในขณะที่ Snapdragon X Elite มีทั้งหมด 3 รุ่นย่อยตามตาราง</p>\n<p>สินค้าที่ใช้ Snapdragon X Plus และ Snapdragon X Elite จะเปิดตัวพร้อมกันในช่วงกลางปี 2024</p>\n<p>ที่มา - <a href=\"https://www.qualcomm.com/news/releases/2024/04/qualcomm-continues-to-disrupt-the-pc-industry-with-the-addition-\">Qualcomm</a></p>\n<p><img alt=\"No Description\" src=\"https://www.blognone.com/sites/default/files/externals/d1495075e2321d6ca109cfc7f7a0df78.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/75183bdca730866ecd865fa0eecae2e7.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/47034e35614eba023e946b7cd99b4070.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/39fbf55755b4784f45e44702ff4629c6.png\" /></p>\n<p><img alt=\"No Description\" src=\"https://www.blognone.com/sites/default/files/externals/20c2e4390ee05c09dceacfa4101d996a.jpeg\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/cpu\">CPU</a></div><div><a href=\"/topics/soc\">SoC</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9adcc6768a4f561b0b4f44d71e398f417c7e8e2844a21b42bcdf99d42b130b67","category":"Thai"}