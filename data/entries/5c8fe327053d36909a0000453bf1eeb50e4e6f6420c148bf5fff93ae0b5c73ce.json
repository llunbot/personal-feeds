{"title":"DOOM เปลี่ยนไลเซนส์เป็น GPL กลายเป็นโอเพนซอร์สเต็มตัวแล้ว","link":"https://www.blognone.com/node/137761","date":1705676943000,"content":"<div><div><div><p>id Software เปลี่ยนไลเซนส์ซอร์สโค้ดของเกม DOOM จากเดิมที่เปิดซอร์สโค้ดให้ทดลองใช้กันแต่ยังเป็นลิขสิทธิ์ของ id Software ใช้งานเพื่อการค้าไม่ได้ มาเป็น GPL ซึ่งทำให้ซอร์สโค้ดชุดนี้กลายเป็นโอเพนซอร์สโดยสมบูรณ์</p>\n<p>แม้ตัวซอร์สโค้ดจะเป็นโอเพนซอร์ส แต่ไม่เกี่ยวกับไฟล์ประกอบอื่นๆ เช่น ไฟล์เสียงและภาพต่างๆ ทำให้ผู้ที่ต้องการใช้งานยังต้องการเกมอยู่ ซึ่งก็ยัง<a href=\"https://www.gog.com/en/game/doom_1993\">หาซื้อได้ใน GOG</a></p>\n<p>DOOM เป็นตัวชี้วัดหนึ่งที่แสดงให้เห็นว่าคอมพิวเตอร์ขนาดเล็กนั้นมีพลังประมวลผลมากเพียงใด และสามารถทำงานได้เท่าพีซีในสมัยปี 1993 ที่เกม DOOM ออกมา เช่น <a href=\"https://www.instructables.com/Play-Doom-on-your-iPod-in-5-easy-steps!/\">การพอร์ต DOOM ลง iPod</a> เมื่อ 13 ปีก่อน หรือ<a href=\"https://github.com/espressif/esp32-doom\">ชิป ESP32 ที่สามารถรัน DOOM ได้ตั้งแต่ 7 ปีก่อน</a></p>\n<p>ซอร์สโค้ดที่ปล่อยออกมาคอมไพล์ได้เฉพาะลินุกซ์เท่านั้น เพราะไลบรารีเสียงบางส่วนนั้นซื้อมาใช้จากภายนอก</p>\n<p>ที่มา - <a href=\"https://github.com/id-Software/DOOM/blob/master/README.TXT\">GitHub: id-Software</a></p>\n<p><img src=\"https://www.blognone.com/sites/default/files/externals/cd41e05913b1fba803fda03e8889bd18.jpg\" /></p>\n</div></div></div><div><div>Topics: </div><div><div><a href=\"/topics/doom\">Doom</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c8fe327053d36909a0000453bf1eeb50e4e6f6420c148bf5fff93ae0b5c73ce","category":"Thai"}