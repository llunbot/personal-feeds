{"title":"Roblox ไตรมาส 4/2024 รายได้รวมโต 32% จำนวนผู้เล่น 85.3 ล้านบัญชี","link":"https://www.blognone.com/node/144574","date":1739142720000,"content":"<div><div><div><p>Roblox รายงานผลการดำเนินงานของไตรมาสที่ 4 ปี 2024 มีรายได้รวม 988.2 ล้านดอลลาร์ เพิ่มขึ้น 32% จากช่วงเดียวกันในปีก่อน ขาดทุนสุทธิ 219.6 ล้านดอลลาร์ มีรายได้บุ๊คกิ้งที่บันทึกจากการซื้อของในเกม  ที่ยังไม่รับรู้เป็นรายได้ 1,361.6 ล้านดอลลาร์ เพิ่มขึ้น 21%</p>\n<p>จำนวนผู้เล่นเป็นประจำทุกวันหรือ DAUs 85.3 ล้านบัญชี เพิ่มขึ้น 19% มีจำนวนผู้เล่นที่จ่ายเงินเฉลี่ย 18.9 ล้านบัญชีต่อเดือน เพิ่มขึ้น 19% และจำนวนชั่วโมงการเล่นรวมในไตรมาส 18.7 พันล้านชั่วโมง เพิ่มขึ้น 21%</p>\n<p>David Baszucki ซีอีโอและผู้ก่อตั้ง Roblox กล่าวว่าปี 2024 เป็นปีที่แข็งแกร่งของบริษัททั้งจากนวัตกรรมและชุมชนผู้ใช้งาน แพลตฟอร์มนำหน้าไปกว่าเทคโนโลยีด้วยความแข็งแรงของชุมชนที่มีลักษณะเฉพาะตัว บริษัทยังมีเป้าหมายมีส่วนแบ่ง 10% ของการสร้างคอนเทนต์ในโลกวิดีโอเกม ตลอดจนเทคโนโลยีที่เกี่ยวข้องทั้งเงินเสมือน ประสิทธิภาพแอป และการนำ AI มาช่วยด้านต่าง ๆ เพื่อเพิ่มประสบการณ์ผู้ใช้งาน</p>\n<p>ที่มา: <a href=\"https://ir.roblox.com/news/news-details/2025/Roblox-Reports-Fourth-Quarter-and-Full-Year-2024-Financial-Results/default.aspx\">Roblox</a></p>\n<p><img src=\"https://www.blognone.com/sites/default/files/externals/81eb4d10198b57ad36d795ca264cbeb2.png\" alt=\"\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9153245de30080ac8e07ec4ac23db5833bbdfc5999498cca093fcd250a91f02","category":"Thai"}