{"title":"Threads เริ่มทดสอบระบบค้นหาโพสต์แล้ว เริ่มที่ออสเตรเลียและนิวซีแลนด์","link":"https://www.blognone.com/node/135535","date":1693489204000,"content":"<div><div><div><p>Threads ประกาศทดสอบอีกฟีเจอร์ที่ผู้ใช้งานเรียกร้องกันมาก หลังจากออก<a href=\"https://www.blognone.com/node/135435\">เวอร์ชันเว็บ</a>มาแล้วเมื่อต้นสัปดาห์ โดยฟีเจอร์นี้ก็คือ การค้นหาโพสต์ จากก่อนหน้านี้ระบบค้นหาทำได้เฉพาะการหาชื่อผู้ใช้งานเท่านั้น</p>\n<p>ฟีเจอร์นี้ทดสอบในสองประเทศคือออสเตรเลียและนิวซีแลนด์ก่อน โดยจะขยายเพิ่มเติมไปยังประเทศที่ใช้ภาษาอังกฤษในการสนทนา</p>\n<p>Mark Zuckerberg ซีอีโอ Meta ได้<a href=\"https://www.threads.net/@zuck/post/Cwm6qX_LL_M\">โพสต์</a>ถึงฟีเจอร์นี้สั้น ๆ พร้อมภาพประกอบว่าได้เวลาตื่นเต้นกันแล้ว เพราะ Threads กำลังจะมีระบบค้นหาข้อความ</p>\n<p>ที่มา: <a href=\"https://techcrunch.com/2023/08/31/threads-starts-testing-search-feature-in-australia-and-new-zealand/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e8d18021494ff1dd5aac5cfecb02ce25.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0334892221c9c347097233d52bee3b7c448bd88a4013c7df9cfeadbab11604bc","category":"Thai"}