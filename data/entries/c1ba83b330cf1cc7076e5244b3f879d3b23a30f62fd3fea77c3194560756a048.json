{"title":"ซีอีโอ Broadcom ชี้แจงการเปลี่ยนแปลงใน VMware ว่าทั้งหมดเป็นไปตามวิวัฒนาการของตลาด","link":"https://www.blognone.com/node/139284","date":1713443131000,"content":"<div><div><div><p>การเปลี่ยนแปลงใน<a href=\"https://www.blognone.com/node/137197\">รูปแบบการขาย</a>-<a href=\"https://www.blognone.com/node/138178\">ให้บริการ</a>ของ VMware หลังจาก <a href=\"https://www.blognone.com/node/136904\">Broadcom เข้าซื้อกิจการ</a> เป็นประเด็นที่ทำให้ลูกค้าและพาร์ตเนอร์ไม่สบายใจซึ่ง <a href=\"https://www.blognone.com/node/138725\">VMware ก็ออกมายอมรับ</a> ล่าสุด Hock Tan ซีอีโอ Broadcom โพสต์บล็อกชี้แจงเหตุผลของการเปลี่ยนแปลงใน VMware ว่าทั้งหมดเป็นไปตามวิวัฒนาการของตลาด และ VMware ก็ต้องปรับตัวตาม</p>\n<p>ประเด็นแรก Tan บอกว่า VMware ยังคงพัฒนาผลิตภัณฑ์ต่อเนื่อง ลดราคา VMware Cloud Foundation (VCF) เพื่อให้แข่งขันกับผู้ให้บริการพับลิกคลาวด์ได้ ทำให้เกิดการผลักดันลูกค้าให้ใช้งานในสองทางเลือกคือ VCF หรือ VMware vSphere Foundation (VVF) เท่านั้น ลดความซ้ำซ้อนของผลิตภัณฑ์</p>\n<p>ประเด็นที่สอง Tan พูดถึงการเปลี่ยนแปลงของพาร์ตเนอร์ผู้ให้บริการคลาวด์ ซึ่งย้ายจากระบบ VMware มาเป็นระบบของ Broadcom โดยใช้ระบบคิดราคาเป็นไลเซนส์ต่อคอร์ แบบเดียวกับที่ใช้ในการคิดราคาของ end-customer ลดปัญหาวิธีคำนวณที่ไม่ตรงกันเมื่อเกิดการย้ายเวิร์กโหลดระหว่างออนพรีมิสกับคลาวด์ ลูกค้าเองก็สามารถเปรียบเทียบราคาจากผู้ให้บริการง่ายขึ้นด้วย ซึ่งตอนนี้ Google Cloud เป็นผู้ให้บริการรายแรกที่รองรับการคิดไลเซนส์ VCF ตามแนวทางใหม่นี้</p>\n<p>สุดท้ายเขาพูดถึงการเปลี่ยนมาขายไลเซนส์แบบ Subscription อย่างเดียว ว่า VMware เพิ่มเริ่มขายไลเซนส์แบบนี้ในปี 2018 และเป็นบริษัทท้าย ๆ ของซอฟต์แวร์องค์กรที่ทำโมเดลนี้ ขณะที่ซอฟต์แวร์องค์กรปัจจุบันใช้วิธี Subscription กันอย่างแพร่หลาย เพราะสามารถควบคุมการใช้งานของลูกค้า ให้เป็นรุ่นล่าสุด เป็นเทคโนโลยีปัจจุบัน ได้แพตช์ความปลอดภัยสม่ำเสมอ ปิดช่องทางการบวกราคาเพิ่มที่ระบบการขายซอฟต์แวร์แบบเดิมใช้กันมานาน เขาย้ำว่าลูกค้าที่ใช้ไลเซนส์แบบขายขาด ยังสามารถใช้ซอฟต์แวร์เวอร์ชันเก่าต่อไปได้ และได้ซัพพอร์ตตามข้อตกลงในสัญญา</p>\n<p>ที่มา: <a href=\"https://www.broadcom.com/blog/a-changing-market-landscape-requires-constant-evolution-our-mission-for-vmware-customers\">Broadcom</a></p>\n<p><img src=\"https://www.blognone.com/sites/default/files/externals/4ba1ce9e72dc80276b052034c0eb365b.jpg\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/broadcom\">Broadcom</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1ba83b330cf1cc7076e5244b3f879d3b23a30f62fd3fea77c3194560756a048","category":"Thai"}