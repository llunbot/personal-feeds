{"title":"ข้อมูลเพิ่มเติมดีล Apple-Google นำ Gemini มาใส่ iPhone - ยังเป็นขั้นต้น - คุยกับบริษัท AI อื่นด้วย","link":"https://www.blognone.com/node/138802","date":1710895625000,"content":"<div><div><div><p>จากรายงาน<a href=\"https://www.blognone.com/node/138753\">ข่าวก่อนหน้านี้</a>ของ Bloomberg ว่าแอปเปิลกำลังเจรจากับกูเกิล รวมทั้งผู้พัฒนา AI รายอื่น เพื่อนำ Generative AI หรือ AI สร้างเนื้อหา มาใส่ใน iPhone ล่าสุด The New York Times ก็ร่วมยืนยันข่าวนี้จากแหล่งข่าวของตนเอง ว่าแอปเปิลกำลังเจรจากับกูเกิลจริง</p>\n<p>The New York Times อ้างแหล่งข่าว 3 ราย บอกว่าการเจรจาของสองฝ่ายตอนนี้ยังเป็นขั้นต้น รายละเอียดข้อตกลงยังไม่มีการกำหนดออกมา ขณะเดียวกันแอปเปิลก็พูดคุยกับบริษัท AI อื่นด้วยเช่นกัน เป้าหมายเพื่อนำโมเดลภาษาขนาดใหญ่หรือ LLM มาใช้เรียนรู้ข้อมูลใน iPhone แล้วจัดการกับสร้างเนื้อหาขึ้นมา</p>\n<p>แหล่งข่าวบอกว่าตอนแรกแอปเปิลก็พัฒนา LLM ขึ้นมาเองด้วยเช่นกัน แต่คุณภาพยังตามหลัง ChatGPT และ Gemini อยู่มาก การเจรจาร่วมมือกับกูเกิลจึงช่วยปิดช่องว่างที่แอปเปิลกำลังตามไม่ทันนี้ได้ ขณะเดียวกันกูเกิลก็ได้โอกาสขยายบริการ Gemini ไปยังผู้ใช้งานโดยตรงมากขึ้น เป็นการป้องกัน OpenAI ที่จะเจาะผู้ใช้ iPhone อีกทางหนึ่ง ดีลนี้จึงมีลักษณะวิน-วิน กับทั้งสองฝ่าย</p>\n<p>ที่มา: <a href=\"https://www.nytimes.com/2024/03/19/technology/apple-google-ai-iphone.html\">The New York Times</a></p>\n<p><img src=\"https://www.blognone.com/sites/default/files/externals/8141d75c1e3cdba6a154e95b95a8c1ac.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49cb15cbef8ce7e9adbaef1a85f38eb6ec3a028957fad33c708a0ecb3d9b885c","category":"Thai"}