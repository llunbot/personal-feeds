{"title":"Argonne National Laboratory เตรียมพัฒนา AI วิทยาศาสตร์ ขนาด 1 ล้านล้านพารามิเตอร์","link":"https://www.blognone.com/node/133944","date":1684778309000,"content":"<div><div><div><p>Argonne National Laboratory (ANL) ประกาศเตรียมพัฒนาปัญญาสร้างดิษฐ์สร้างคอนเทนต์ (generative AI) ด้านวิทยาศาสตร์โดยเฉพาะ ที่มีขนาดใหญ่มากถึง 1 ล้านล้านพารามิเตอร์</p>\n<p>ปัญญาประดิษฐ์ใหม่นี้จะฝึกด้วยข้อมูลทางวิทยาศาสตร์ทั้งหมด โดยมีข้อมูลหลายรูปแบบ ทั้งข้อความ, โค้ด, รายงานวิทยาศาสตร์ รวมถึงข้อมูลการทดลองด้านชีววิทยา, เคมี, วัสดุสาสตร์, ฟิสิกส์, การแพทย์, และข้อมูลอื่นๆ ผลที่ได้น่าจะช่วยในการออกแบบโมเลกุล สามารถแนะนำการทดลองใหม่ๆ ตั้งแต่การทดลองทางชีววิทยา, เคมี, ไปจนถึงการออกแบบยา</p>\n<p>ANL เตรียมใช้ปัญญาประดิษฐ์นี้เป็นโครงการที่แสดงพลังของ<a href=\"https://www.blognone.com/node/108718\">ซูเปอร์คอมพิวเตอร์ Aurora</a> ที่สร้างได้ช้ากว่ากำหนดมาหลายครั้งแต่มีกำหนดเปิดตัวเป็นทางการในปีนี้ โดยอินเทลส่งมอบเซิร์ฟเวอร์แล้วกว่า 10,000 ชุด (ข่าวไม่ระบุว่าเต็มระบบมีกี่ชุด) โดยระบบเต็มจะมี CPU 21,248 ชุด และ GPU 63,744 ชุด พลังประมวลผลรวม 2 exaflops ที่ double precision</p>\n<p>ยังไม่มีกำหนดว่าปัญญาประดิษฐ์ใหม่นี้จะสำเร็จเมื่อใด</p>\n<p>ที่มา - <a href=\"https://www.intc.com/news-events/press-releases/detail/1621/intels-broad-open-hpc-ai-portfolio-powers-performance\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/e8cf77907f3cebca9e3c2eab0fb2ef5d.jpg\" /></p>\n<p>ภาพ <a href=\"https://commons.wikimedia.org/wiki/File:Argonne_aerial.jpg\">Argonne National Laboratory เมื่อปี 2008</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/high-performance-computing\">High Performance Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c46f82910e1275ac40fbbc3ba508087b46d39bd79897be1c4a4a9793bc9301c","category":"Thai"}