{"title":"FTC ฟ้อง Microsoft รอบใหม่ระบุ Game Pass ขึ้นราคาเป็นความเสียหายต่อผู้บริโภคตามที่เคยเตือนไว้","link":"https://www.blognone.com/node/140980","date":1721390576000,"content":"<div><div><div><p>หลัง Microsoft ชนะ FTC ในชั้นศาล<a href=\"https://www.blognone.com/node/134787\">เมื่อปีที่แล้ว</a> ทำให้ Microsoft เข้าซื้อกิจการ Activision Blizzard ได้สำเร็จ ล่าสุด FTC กำลังยื่นอุทธรณ์ และยื่นฟ้องครั้งใหม่ (รอบที่ 9) ต่อศาลสหรัฐอเมริกาแล้ว</p>\n<p>จดหมายของ FTC คราวนี้กล่าวถึง<a href=\"https://www.blognone.com/node/140812\">การขึ้นราคา Game Pass</a> และการตัดเกมที่เล่นได้ตั้งแต่วันแรกที่วางขายออกจากสมาชิกระดับ Game Pass Console ว่าเป็นความเสียหายต่อผู้บริโภคจากการควบรวมกิจการตามที่ FTC <a href=\"https://www.blognone.com/node/131791\">เคยเตือน</a>ไว้</p>\n<p>FTC กล่าวว่าราคาสมาชิก Game Pass ที่เพิ่มขึ้นบวกกับการลงทุนด้านคุณภาพเกมที่น้อยลงของ Microsoft ผ่านการ<a href=\"https://www.blognone.com/node/137870\">เลิกจ้างพนักงาน</a> ถือว่าเป็นการใช้อำนาจทางการตลาดหลังการควบรวมกิจการ</p>\n<p>FTC กล่าวต่อว่าการกระทำครั้งนี้ของ Microsoft ขัดกับคำสัญญาที่เคยให้ไว้ว่าการซื้อกิจการ Activision Blizzard จะเป็นประโยชน์ต่อผู้บริโภคโดยการทำให้เกม Call of Duty พร้อมให้เล่นบน Game Pass (โดยไม่มีการเพิ่มราคาบริการตามหลังการควบกิจการเสร็จสิ้น)</p>\n<p><img alt=\"No Description\" src=\"https://www.blognone.com/sites/default/files/externals/a4ddd72ce01031698e03a09995fd6d8e.jpeg\" /></p>\n<p>ที่มา - <a href=\"https://www.theverge.com/2024/7/18/24201576/ftc-microsoft-xbox-game-pass-price-increases-standard-tier\">The Verge</a> และ  <a href=\"https://www.videogameschronicle.com/news/ftc-claims-xboxs-game-pass-price-hike-is-consumer-harm-it-warned-of/\">VGC</a></p>\n</div></div></div><div><div>Topics: </div><div><div><a href=\"/topics/ftc\">FTC</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf98b3a348507665a7974191758af9091cd976c9bd12d8de99beafc150a37212","category":"Thai"}