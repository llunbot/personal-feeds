{"title":"BMW เตรียมยกเลิก Subscription ระบบอุ่นที่นั่งรายเดือน บอกกระแสตอบรับไม่ดี","link":"https://www.blognone.com/node/135626","date":1694135294000,"content":"<div><div><div><p>BMW ใช้ระบบ subscription คิดค่าบริการรายเดือนในการเปิดใช้ฟีเจอร์ซอฟต์แวร์มาระยะหนึ่งแล้ว อย่างไรก็ตามเมื่อปีที่แล้ว BMW ขยายการคิดเงินมาส่วนของอุปกรณ์ในรถด้วยโดยเริ่มที่<a href=\"https://www.blognone.com/node/129346\">ระบบอุ่นที่นั่ง</a> (heated seat) ซึ่งเป็นประเด็นถกเถียงในกลุ่มผู้ใช้งาน BMW พอสมควร</p>\n<p>ล่าสุด Autocar ได้สัมภาษณ์ Pieter Nota ผู้บริหารส่วนฝ่ายขายและการตลาด บอกว่าจากนี้ BMW จะขยายบริการ Subscription ที่ต้องจ่ายเงินเพิ่มเติมสำหรับฟีเจอร์ด้านซอฟต์แวร์เท่านั้น เช่น ระบบช่วยขับขี่ ระบบช่วยจอดรถ ซึ่งซอฟต์แวร์เหล่านี้จะได้รับการอัพเดตต่อเนื่อง โดยส่วนที่เกี่ยวกับอุปกรณ์ในรถจะไม่เก็บเงินเพิ่มเติม</p>\n<p>เขาบอกว่า BMW เคยคิดว่าจะใช้แนวทางเปิดการทำงานอุปกรณ์โดยเก็บค่าใช้จ่ายเพิ่มจากลูกค้าได้ แต่การตอบรับไม่ดีนัก ลูกค้ารู้สึกว่าพวกเขาต้องจ่ายสองเท่าเพราะอุปกรณ์ก็ถูกติดตั้งมาในรถอยู่แล้ว แม้จริง ๆ ไม่ใช่แบบนั้น แต่เมื่อลูกค้ารู้สึกเช่นนั้น BMW ก็ต้องหยุดแนวทางดังกล่าว</p>\n<p>ที่มา: <a href=\"https://www.bmwblog.com/2023/09/07/bmw-no-more-heated-seat-subscription/\">BMW Blog</a></p>\n<p><img src=\"https://www.blognone.com/sites/default/files/externals/8cb8da5ce0ee9c9d08e6e7c20614857b.png\" alt /></p>\n</div></div></div><div><div>Topics: </div><div><div><a href=\"/topics/bmw\">BMW</a></div><div><a href=\"/topics/subscription\">Subscription</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"546d946d701f267726700d7e96271876e03af641ae378927e4f58f6986ebd1f1","category":"Thai"}