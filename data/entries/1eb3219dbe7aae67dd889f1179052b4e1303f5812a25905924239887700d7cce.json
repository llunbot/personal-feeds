{"title":"Luigi’s Mansion 3","link":"https://markpeak.net/luigis-mansion-3/","date":1687096788000,"content":"<p>เกมแรกบน Nintendo Switch ที่เล่นจบ (เพิ่งซื้อเครื่องเมื่อเดือนเมษายน 2023) มาบันทึกไว้สักหน่อย</p>\n<ul>\n<li>เกมพัฒนาโดย Next Level Games จากแคนาดา ที่เคยทำเกมภาค 2 มาก่อนแล้ว เกมภาค 3 ออกในปี 2019 แล้วประสบความสำเร็จดี  (คะแนนรีวิวเฉลี่ย 86/100, ยอดขายเกิน 12 ล้านชุด) ทำให้นินเทนโดซื้อกิจการเต็มรูปแบบในปี 2021</li>\n<li>ตัว core gameplay loop ของภาค 3 ยังเป็นหลุยจิใช้เครื่องดูดฝุ่นไล่ดูดผี เหมือนภาคก่อนๆ แต่ภาค 3 พัฒนาให้สมบูรณ์ขึ้นอีกมาก พัฒนาการสำคัญคือการมี Gooigi (หลุยจิตัวเขียว ที่สร้างจากของเหลว) มาเป็นผู้ช่วย ทำให้เกิดเกมเพลย์แบบ co-op สลับกันได้หลากหลายมากขึ้น</li>\n</ul>\n<p><img loading=\"lazy\" src=\"https://markpeak.net/wp-content/uploads/2023/06/luigi-kingboo.webp\" alt width=\"882\" height=\"496\" srcset=\"https://markpeak.net/wp-content/uploads/2023/06/luigi-kingboo.webp 882w, https://markpeak.net/wp-content/uploads/2023/06/luigi-kingboo-300x169.webp 300w, https://markpeak.net/wp-content/uploads/2023/06/luigi-kingboo-768x432.webp 768w, https://markpeak.net/wp-content/uploads/2023/06/luigi-kingboo-700x394.webp 700w\" /></p>\n<ul>\n<li>การออกแบบด่านของเกมก็น่าสนใจมาก ในเกมภาคแรกเป็น “แมนชั่น” ที่ต้องเดินสำรวจไปทีละส่วน (อารมณ์เหมือน Resident Evil ภาคแรก) ส่วนภาคสองเป็น “หมู่บ้าน” ที่มีบ้านหลายหลัง สำรวจทีละโซน กรณีของภาคสามเป็น “โรงแรม” ที่มีแนวคิดของชั้น ที่เข้าถึงได้ผ่านลิฟต์ แล้วเราต้องไปสู้กับผีเพื่อชิงปุ่มลิฟต์ของชั้นถัดๆ ไปมา ถือเป็นสิ่งที่แปลกใหม่ดี</li>\n<li>โรงแรมมีทั้งหมด 18 ชั้น (ชั้นปกติ 15 ชั้น + ใต้ดิน 2 ชั้น + ดาดฟ้าที่เป็นบอสใหญ่) หลายชั้นออกแบบมาได้สนุกและน่าดึงดูด เช่น ชั้นภัตตาคารเรือ, ชั้นห้องนอนธีมพีระมิดอียิปต์, หรือแม้แต่ชั้นที่เป็นพื้นฐานของโรงแรมทั่วไป เช่น ฟิตเนส ห้องอาหาร ก็ทำออกมาได้ดี มีการโยงข้ามไปมาระหว่างชั้นได้ด้วย</li>\n</ul>\n<p><img loading=\"lazy\" src=\"https://markpeak.net/wp-content/uploads/2023/06/luigi-egypt.webp\" alt width=\"882\" height=\"496\" srcset=\"https://markpeak.net/wp-content/uploads/2023/06/luigi-egypt.webp 882w, https://markpeak.net/wp-content/uploads/2023/06/luigi-egypt-300x169.webp 300w, https://markpeak.net/wp-content/uploads/2023/06/luigi-egypt-768x432.webp 768w, https://markpeak.net/wp-content/uploads/2023/06/luigi-egypt-700x394.webp 700w\" /></p>\n<ul>\n<li>ความยาวของแต่ละชั้นใช้เวลาไม่มาก ทุกชั้นมีบอส บางชั้นเข้ามาแล้วแทบสู้กับบอสเลยทันที แต่สิ่งที่ทำให้เกมยาวขึ้นมากคือ การเก็บไอเทมเพชร gems (มีชั้นละ 6 ชิ้น) ที่ซ่อนกันได้ลึกลับมาก (บางชิ้นถ้าไม่อ่าน walkthrough นี่แทบไม่มีทางหาเจอ) ช่วยเพิ่มมิติของการสำรวจความลับในเลเวลได้อีกมาก และเพิ่มอัตราการเล่นซ้ำ (playthrough) ได้เยอะเลย</li>\n<li>บอสตัวที่ยากที่สุด ยกให้ชั้น B2 เพราะต้องควบคุมเรือยางไปด้วย สู้ไปด้วย ลำบากมาก ตัวบอสน่ะไม่ยาก แต่ยากตรงควบคุม ส่วนบอสใหญ่ King Boo ก็ยากปานกลาง (สู้ชนะในการเล่นรอบที่สาม)</li>\n<li>ข้อเสียเดียวคือแอนิเมชันทำสวยแต่ไม่มีเสียงพากย์ ซึ่งเป็นวิถีนินเทนโดอยู่แล้ว ทำใจ</li>\n<li>เกมมี DLC เพิ่มเติม ซึ่งซื้อมาด้วยแต่ยังไม่ได้ลองเล่น</li>\n</ul>\n<p>โดยสรุปคือชอบและประทับใจ ให้คะแนน 9/10 อยากให้ทำภาคต่อด้วย ซึ่งไม่ง่ายเลยเพราะภาค 3 เซ็ตมาตรฐานไว้สูงมาก</p>\n<p></p>The post <a href=\"https://markpeak.net/luigis-mansion-3/\">Luigi’s Mansion 3</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"1eb3219dbe7aae67dd889f1179052b4e1303f5812a25905924239887700d7cce","category":"Thai"}