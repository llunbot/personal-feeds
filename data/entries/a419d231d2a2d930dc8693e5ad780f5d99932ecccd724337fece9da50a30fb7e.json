{"title":"Grindr แอปเดตติ้งสำหรับ LGBTQ+ ปิดฟีเจอร์บางส่วนในโอลิมปิกที่ปารีส เพื่อความปลอดภัยของนักกีฬา","link":"https://www.blognone.com/node/141089","date":1721920483000,"content":"<div><div><div><p>Grindr แอปเดตติ้งสำหรับ LGBTQ+ ประกาศแผนการให้บริการในช่วงการแข่งขันกีฬาโอลิมปิกฤดูร้อนที่ปารีส ประเทศฝรั่งเศส ซึ่งมีนักกีฬาเข้าร่วมจากทั่วโลกในพื้นที่หมู่บ้านนักกีฬาหรือ Olympic Village ในปารีส</p>\n<p>โดย Grindr จะปิดฟีเจอร์การระบุตำแหน่ง (Location-Based) มีผลกับการใช้งานในพื้นที่หมู่บ้านนักกีฬา ทำให้ไม่สามารถใช้ฟีเจอร์ค้นหาคนที่ต้องการพบปะอย่าง Explore, Roam และฟีเจอร์ระบุระยะห่าง</p>\n<p>เหตุผลที่ Grindr ปิดฟีเจอร์เหล่านี้ เป็นเหตุผลเดียวกับที่ปิดฟีเจอร์แบบเดียวกันในกีฬาโอลิมปิกฤดูหนาวเมื่อปี 2022 ที่ปักกิ่ง ประเทศจีน ระบุว่าเพราะบางคนอาจมาจากประเทศที่ LGBTQ+ เป็นเรื่องต้องห้ามหรือผิดกฎหมาย จึงเป็นความเสี่ยงหากพวกเขาใช้งานแอปและถูกระบุตัวตนได้ง่ายในพื้นที่หมู่บ้านนักกีฬา</p>\n<p>ที่มา: <a href=\"https://www.grindr.com/blog/grindr-and-enhanced-privacy-for-athletes-at-the-paris-olympics\">Grindr</a></p>\n<p><img alt=\"No Description\" src=\"https://www.blognone.com/sites/default/files/externals/20b6ccbee69825bd3b2eae3aeaeef081.jpg\" /></p>\n</div></div></div><div><div>Topics: </div><div><div><a href=\"/topics/grindr\">Grindr</a></div><div><a href=\"/topics/dating\">Dating</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a419d231d2a2d930dc8693e5ad780f5d99932ecccd724337fece9da50a30fb7e","category":"Thai"}