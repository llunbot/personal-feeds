{"title":"เปิดตัว Sunderfolk เกมจากบริษัทใหม่ของผู้ก่อตั้ง Blizzard แนว Turn-based RPG ใช้มือถือควบคุม","link":"https://www.blognone.com/node/142510","date":1728611642000,"content":"<div><div><div><p>เมื่อปี 2020 <a href=\"https://www.blognone.com/node/118601\">Mike Morhaime ผู้ร่วมก่อตั้งและอดีตซีอีโอของ Blizzard Entertainment ออกไปเปิดบริษัทใหม่ Dreamhaven</a> พร้อมขนทีมงาน Blizzard ไปด้วยจำนวนหนึ่ง เวลาผ่านมา 4 ปี ในที่สุด Dreamhaven ก็เปิดตัวเกมแรกของตัวเองชื่อ Sunderfolk</p>\n<p>Sunderfolk เป็นเกมแนว turn-based tactical RPG บนตารางแบบหกเหลี่ยม กราฟิกแนวแฟนตาซีกึ่งการ์ตูน (ดูจากภาพน่าจะได้อารมณ์ Warcraft ในอดีต) จุดเด่นของเกมเพลย์คือใช้มือถือเป็นคอนโทรลเลอร์ (ใช่ครับ กับเกมบนคอนโซล-พีซี) เพื่อให้เล่นแบบ couch co-op คือเล่นร่วมกับคนอื่นๆ โดยใช้หน้าจอทีวี-มอนิเตอร์เดียวกันได้ เกมถูกออกแบบให้มีบรรยากาศเหมือนการเล่นบอร์ดเกมหรือเกมแนว tabletop แบบดั้งเดิม แต่ย้ายมาอยู่ในโลกดิจิทัลแทน</p>\n<p>เนื้อเรื่องของเกมเป็นหมู่บ้าน Arden ที่มีสัตว์สายพันธุ์ต่างๆ ต้องช่วยกันปกป้องหมู่บ้านจากภัยคุกคามภายนอก เกมมีตัวละครให้เลือก 6 คลาส (Arcanist, Bard, Berserker, Pyromancer, Ranger, Rogue) มีระบบจัดการสิ่งปลูกสร้างในหมู่บ้าน และการออกไปผจญภัยนอกหมู่บ้านด้วย</p>\n<p>เกมพัฒนาโดยสตูดิโอ Secret Door ซึ่งเป็นสตูดิโอลูกของ Dreamhaven (มีสองสตูดิโอ) มีกำหนดขายคร่าวๆ ปี 2025 ลง PC, PS5, Xbox Series X|S, Switch</p>\n<p>ที่มา - <a href=\"https://venturebeat.com/games/sunderfolk-is-the-new-game-from-dreamhaven-and-secret-door/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/99e671a4a4f476b27e1d022fb6f8f347.jpg\" /></p>\n<blockquote>\n<p>Assemble your party in <a href=\"https://twitter.com/hashtag/Sunderfolk?src=hash&amp;ref_src=twsrc%5Etfw\">#Sunderfolk</a>—a new RPG created to bring players together in a shared-screen tale of tactics, survival, and triumph.The adventure begins in 2025 on Steam, Switch, PS5, and Xbox X|S!Learn more and wishlist @ <a href=\"https://t.co/1CiIy17NS1\">https://t.co/1CiIy17NS1</a> <a href=\"https://t.co/pzPqtDH9c1\">pic.twitter.com/pzPqtDH9c1</a></p>\n<p>— Sunderfolk (@sunderfolk) <a href=\"https://twitter.com/sunderfolk/status/1844410956966920432?ref_src=twsrc%5Etfw\">October 10, 2024</a></p></blockquote>\n</div></div></div><div><div>Topics: </div><div><div><a href=\"/topics/dreamhaven\">Dreamhaven</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99652027ee1c75f5247a86cb0a87c7e549ebc85f87f11c365bdff3477259a570","category":"Thai"}