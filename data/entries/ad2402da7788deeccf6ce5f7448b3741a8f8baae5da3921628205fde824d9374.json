{"title":"Valve เปิดตัว Steam Deck OLED ปรับปรุงหน้าจอและแบตเตอรี","link":"https://www.blognone.com/node/136670","date":1699554998000,"content":"<div><div><div><p>Valve เปิดตัว <strong>Steam Deck OLED</strong> เครื่องเกมพกพารุ่นใหม่<a href=\"https://www.blognone.com/node/136107\">ตามเอกสาร</a>ที่มีออกมาก่อนหน้านี้ ซึ่งเป็นการอัพเกรดเน้นไปที่ส่วนการแสดงผลตามชื่อ ไม่ได้เป็นการอัพสเป็กใหญ่<a href=\"https://www.blognone.com/node/135894\">ตามที่ผู้บริหารเคยให้ข้อมูล</a></p>\n<p>Steam Deck OLED ปรับปรุงหน้าจอจากเดิม LCD เป็น OLED ขอบจอเล็กลงทำให้หน้าจอใหญ่ขึ้นเป็น 7.4 นิ้ว โดยตัวเครื่องมีขนาดเท่าเดิม แบตเตอรีได้รับการปรับปรุงให้ใช้งานได้นานขึ้น 30-50% จากรุ่นก่อนหน้า การเชื่อมต่อปรับปรุงเป็น Wi-Fi 6E น้ำหนักเบาลง 30 กรัม</p>\n<p>ความจุของ Steam Deck OLED มี 2 ขนาดคือ 512GB และ 1TB ราคา 549 และ 649 ดอลลาร์ตามลำดับ และมีรุ่นพิเศษจำนวนจำกัด 1TB ที่ตัวเครื่องเป็นธีมสีเทาแบบโปร่งแสง ซึ่ง Valve บอกว่าเป็นการทดสอบตลาดเพื่อดูผลตอบรับก่อน สินค้าเริ่มจัดส่ง 16 พฤศจิกายนเป็นต้นไป</p>\n<p>ส่วน Steam Deck รุ่นเดิมจอ LCD มีการปรับลดราคาลง โดย Valve มีแผนยกเลิกการผลิตรุ่น 64GB กับ 512GB ให้เหลือเฉพาะรุ่น 256GB เท่านั้น</p>\n<p>ที่มา: <a href=\"https://www.ign.com/articles/steam-deck-oled-announced-release-date-price-specs\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/c96e45d0d6f31a9007978c6ea1c9613d.png\" /></p>\n</div></div></div><div><div>Topics: </div><div><div><a href=\"/topics/steam-deck\">Steam Deck</a></div><div><a href=\"/topics/steam\">Steam</a></div><div><a href=\"/topics/valve\">Valve</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad2402da7788deeccf6ce5f7448b3741a8f8baae5da3921628205fde824d9374","category":"Thai"}