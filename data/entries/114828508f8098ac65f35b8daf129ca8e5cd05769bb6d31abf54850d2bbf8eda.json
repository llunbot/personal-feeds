{"title":"[ไม่ยืนยัน] Spotify เตรียมขึ้นราคาค่าสมาชิกในอเมริกา อาจประกาศสัปดาห์หน้า","link":"https://www.blognone.com/node/134952","date":1689987440000,"content":"<div><div><div><p>Spotify มีแผนจะปรับขึ้นราคาค่าบริการสมาชิกรายเดือน ซึ่งคาดว่าจะประกาศเป็นทางการในสัปดาห์หน้า โดยในอเมริกาจะขึ้นราคาจาก 9.99 ดอลลาร์ เป็น 10.99 ดอลลาร์ต่อเดือน เพิ่มขึ้น 1 ดอลลาร์ ซึ่งเป็นรายงานจากแหล่งข่าวของ The Wall Street Journal</p>\n<p>รายงานยังบอกว่า Spotify มีแผนปรับขึ้นราคาค่าสมาชิกในอีกหลายประเทศทั่วโลก หลังจากนั้นด้วย</p>\n<p>ก่อนหน้านี้ Daniel Ek ซีอีโอ Spotify เคยให้ข้อมูลว่าบริการฟังเพลงสตรีมมิ่งนี้อาจปรับขึ้นราคาภายในปี 2023 เนื่องจากราคาค่าสมาชิกปัจจุบันเป็นราคาที่ไม่เปลี่ยนแปลงมากว่า 10 ปีแล้ว บวกกับต้นทุนลิขสิทธิ์เพลงที่เพิ่มขึ้น ซึ่งช่วงที่ผ่านมาบริการสตรีมมิ่งรายอื่นในอเมริกาก็ต่างปรับขึ้นค่าสมาชิก ทั้ง Apple Music, Amazon Prime และล่าสุดคือ <a href=\"https://www.blognone.com/node/134946\">YouTube</a></p>\n<p>ที่มา: <a href=\"https://www.wsj.com/articles/spotify-plans-to-raise-price-of-premium-plan-in-u-s-77c3f360\">The Wall Street Journal</a></p>\n<p><img src=\"https://www.blognone.com/sites/default/files/externals/bca338c8b03eb6a176a2d172b1c478ba.png\" alt /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"114828508f8098ac65f35b8daf129ca8e5cd05769bb6d31abf54850d2bbf8eda","category":"Thai"}