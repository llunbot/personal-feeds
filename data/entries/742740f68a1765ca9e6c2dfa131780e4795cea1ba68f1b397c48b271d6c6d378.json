{"title":"E3 ยืนยันงานปี 2024 ไม่จัดที่ Los Angeles Convention Center แต่ยังไม่ยกเลิก","link":"https://www.blognone.com/node/135624","date":1694131848000,"content":"<div><div><div><p>สถานการณ์ของงานนิทรรศการเกม E3 ในอนาคตดูคลุมเครือมากขึ้น ตั้งแต่การยกเลิกงานปี <a href=\"https://www.blognone.com/node/127875\">2022</a> และ <a href=\"https://www.blognone.com/node/133238\">2023</a> รวมถึง<a href=\"https://www.blognone.com/topics/e3\">มีรายงาน</a>ว่าเมือง Los Angeles รับแจ้งจาก The Entertainment Software Association หรือ ESA ผู้จัดงาน ว่ายกเลิกการจองใช้ Los Angeles Convention Center ซึ่งเป็นสถานที่จัดงาน E3 เป็นประจำ สำหรับปี 2024-2025 ซึ่งล่าสุด ESA ยืนยันการยกเลิกใช้สถานที่นี้ของปี 2024 แล้ว</p>\n<p>นอกจากนี้ ReedPop ผู้รับผิดชอบการจัดการอีเวนต์หรือออกาไนเซอร์ ก็แจ้งว่าบริษัทได้ตกลงร่วมกับ ESA ยุติความร่วมมือในการจัดงาน E3 ในอนาคตแล้วด้วย</p>\n<p>ตามรายงานระบุว่า ESA ยังไม่ล้มเลิกแผนจัดงาน E3 สำหรับปี 2024 เสียทีเดียว เพียงแต่จะไม่ใช้ Los Angeles Convention Center จัดงาน ส่วนแผนในปี 2025 จะเป็นการรื้อสร้างสรรค์รูปแบบงานขึ้นใหม่ทั้งหมด</p>\n<p>Stanley Pierre-Louis ซีอีโอและประธาน ESA บอกว่าตอนนี้รูปแบบงาน E3 ยังไม่สอดคล้องกับสิ่งที่อุตสาหกรรมเกมต้องการ ทั้งกำหนดการเปิดตัวเกมที่เลื่อนเป็นจำนวนมาก ซึ่งเป็นผลจากโควิด ภาพรวมเศรษฐกิจทำให้บริษัทเกมควบคุมค่าใช้จ่ายการออกอีเวนต์ รวมทั้งบริษัทเกมกำลังหาสมดุลในการเปิดตัวเกมระหว่างออนไลน์-ออฟไลน์ แต่บริษัทจะยังหาแนวทางเพื่อร่วมผลักดันกับอุตสาหกรรมเกมต่อไป</p>\n<p>ที่มา: <a href=\"https://www.gamesindustry.biz/reedpop-and-esa-part-ways-over-e3\">GameIndustry</a> และ <a href=\"https://www.ign.com/articles/e3-2024-definitely-wont-be-at-the-los-angeles-convention-center-may-not-happen-at-all\">IGN</a></p>\n<p><img src=\"https://www.blognone.com/sites/default/files/externals/a923f0ec141148675029e00b31fd06ce.jpg\" alt /></p>\n</div></div></div><div><div>Topics: </div><div><div><a href=\"/topics/e3\">E3</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"742740f68a1765ca9e6c2dfa131780e4795cea1ba68f1b397c48b271d6c6d378","category":"Thai"}