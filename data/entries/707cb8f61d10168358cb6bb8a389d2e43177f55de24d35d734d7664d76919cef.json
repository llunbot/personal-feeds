{"title":"Infinity Strash: Dragon Quest The Adventure of Dai ได้กำหนดขาย 28 กันยายน 2023","link":"https://www.blognone.com/node/134041","date":1685190914000,"content":"<div><div><div><p>Square Enix ประกาศวันวางขายเกม <strong>Infinity Strash: Dragon Quest The Adventure of Dai</strong> คือวันที่ 28 กันยายน 2023 พร้อมกันทั้งภาคภาษาอังกฤษและญี่ปุ่น</p>\n<p>Infinity Strash: Dragon Quest The Adventure of Dai เป็นเกมแนว action RPG ที่อิงจากการ์ตูนมังงะ-อนิเมะเรื่อง การผจญภัยของได (The Adventure of Dai / Dai no Daibōken) <a href=\"https://www.blognone.com/node/116632\">เกมเปิดตัวครั้งแรกในปี 2020</a> ตอนแรกมีกำหนดขายปี 2021 แต่ต้องเลื่อนจนมาออกในปี 2023 แทน</p>\n<p>เกมมีให้เล่น 2 โหมดคือโหมดเนื้อเรื่อง (ตั้งแต่ต้นจนถึงอนิเมะตอนที่ 41) และโหมด Temple of Recollection ที่เน้นตะลุยดันเจี้ยนซึ่งจะเปลี่ยนรูปแบบไปเรื่อยๆ ทุกครั้งที่เล่น เกมมีระบบเก็บไอเทม Bond Memories ที่ใช้ปลดล็อคฉากสำคัญๆ จากมังงะต้นฉบับด้วย</p>\n<p>Square Enix บอกว่าผู้เล่นไม่จำเป็นต้องเคยดูอนิเมะมาก่อนก็เล่นได้ แต่ถ้าเป็นแฟนซีรีส์นี้อยู่แล้วก็เหมาะกับการมาสวมบทตัวละครในเรื่องโดยตรง</p>\n<p>เนื่องจากเกมนี้ไม่มีสัญญาผูกขาดกับโซนี่ ก็ลงทุกแพลตฟอร์มคือ PS5, PS4, Switch, PC (Steam / Windows Store), Xbox Series X|S</p>\n<p><img alt=\"No Description\" src=\"https://www.blognone.com/sites/default/files/externals/2faabc7dff01315b4ced3ef55aa51559.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d24ab9b4f61d4ae12911de635733b5eb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d642ac9dca8f8975add67ff9612598a6.jpg\" /></p>\n<p>ที่มา - <a href=\"https://www.square-enix-games.com/en_EU/news/infinity-strash-dragon-quest-the-adventure-of-dai\">Square Enix</a></p>\n</div></div></div><div><div>Topics: </div><div><div><a href=\"/topics/dragon-quest\">Dragon Quest</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"707cb8f61d10168358cb6bb8a389d2e43177f55de24d35d734d7664d76919cef","category":"Thai"}