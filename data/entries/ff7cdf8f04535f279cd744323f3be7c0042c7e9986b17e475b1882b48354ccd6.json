{"title":"Starfield เตรียมอัปเดตใหญ่ ปรับแผนที่เป็น 3 มิติ, เพิ่มโหมด 60fps ให้ Xbox Series X","link":"https://www.blognone.com/node/139537","date":1714644165000,"content":"<div><div><div><p>Bethesda ผู้พัฒนาเกม Starfield เผยรายละเอียดของอัปเดตใหญ่ของตัวเกมที่ปล่อยในวันที่ 15 พฤษภาคมนี้ ปรับปรุงตัวเกมขนานใหญ่ไปจนถึงฟีเจอร์ใหม่ที่จะเพิ่มเข้ามาในเกมในอนาคต โดยรายละเอียดคร่าว ๆ ดังนี้</p>\n<ul>\n<li><strong>แผนที่ทั้งเกมถูกเปลี่ยนให้เป็นแบบ 3 มิติ</strong> มีเครื่องหมายสถานที่สำคัญ ๆ ในเมือง เช่น ร้านค้า สถานที่ทำภารกิจ และอื่น ๆ ได้ แถมแสดงให้เห็นในระบบการนำทางของเกมด้วย</li>\n<li><strong>ปรับแต่งประสบการณ์การเล่นของตนได้หลากหลายขึ้น</strong> เช่น ปรับน้ำหนักเพื่อพกพาของได้มากขึ้น หรือการปรับระดับความยากได้ โดยทีมงานเพิ่มความยากระดับ Extreme เข้ามา</li>\n<li><strong>ตกแต่งภายในของยานได้</strong>แบบการตกแต่ง Outpost บนดาวต่าง ๆ ในเกม</li>\n<li><strong>โหมด New Game Plus</strong> สามารถปรับแต่งคุณสมบัติ, เปลี่ยน DNA และรูปลักษณ์ของตัวละคร เพื่อให้ได้ประสบการณ์ที่ต่างจากการเล่นรอบที่แล้ว</li>\n<li><strong>เพิ่มโหมด 60fps, โหมดเน้นกราฟิก และ รองรับ VRR</strong> ใน Xbox Series X</li>\n</ul>\n<p><img alt=\"No Description\" src=\"https://www.blognone.com/sites/default/files/externals/9f438d95ee79b290f76a4686d6483dbf.png\" /><img alt=\"No Description\" src=\"https://www.blognone.com/sites/default/files/externals/1a034947b09b4eeb64c9204280ab748d.png\" /><img alt=\"No Description\" src=\"https://www.blognone.com/sites/default/files/externals/863bdff030a36bac82770e553e2db16e.png\" /><img alt=\"No Description\" src=\"https://www.blognone.com/sites/default/files/externals/9571f54f32ebd2b04ff30312dde5a5f4.png\" /></p>\n<p>Bethesda แง้มว่าตอนนี้ทีมงานกำลังเพิ่มยานพาหนะภาคพื้นดิน, ภารกิจใหม่ และพื้นที่ใหม่ ๆ เข้ามาในเกมในอนาคต แต่ยังไม่เผยรายละเอียดของ <a href=\"https://www.blognone.com/node/139492\">Shattered Space ส่วนเสริมใหญ่ตัวแรกของเกมที่จะปล่อยในช่วงฤดูใบไม้ผลิปลายปี 2024 นี้</a>แต่อย่างใด แต่อัปเดตของตัวเกมรอบนี้บน PC เปิดลองอัปเดตแบบเบต้าได้ใน Steam Beta แล้ว</p>\n<p>ที่มา - <a href=\"https://bethesda.net/en/game/starfield/article/174M0cdUyxhn9mI0AvkcN9/starfield-update-1-11-33-may-1-2024\">Bethesda</a> via <a href=\"https://www.videogameschronicle.com/news/starfields-next-update-includes-60fps-mode-for-xbox-series-x-detailed-surface-maps-and-more/\">VGC</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div><div><a href=\"/topics/xbox-series-x\">Xbox Series X</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff7cdf8f04535f279cd744323f3be7c0042c7e9986b17e475b1882b48354ccd6","category":"Thai"}