{"title":"Lenovo เปิดตัวโน้ตบุ๊กจอพับ Yoga Slim 7i (Intel) และ Yoga Pro 7 (AMD)","link":"https://www.blognone.com/node/141910","date":1725866196000,"content":"<div><div><div><p>เก็บตกสินค้าใหม่ของ Lenovo ในงาน IFA 2024 โดยกลุ่มโน้ตบุ๊กจอพับ Yoga มีสินค้าเด่นระดับพรีเมียม 2 ตัวคือ <strong>Lenovo Yoga Slim 7i Aura Edition</strong> ซีพียู Intel และ <strong>Lenovo Yoga Pro 7</strong> ที่ใช้ซีพียู AMD ทั้งสองตัวถือเป็นโน้ตบุ๊ก Yoga Gen 9 แล้ว</p>\n<p><strong>Lenovo Yoga Slim 7i Aura Edition</strong> เป็นความร่วมมือพิเศษระหว่าง Lenovo กับ Intel ที่ผนวกฟีเจอร์ AI เข้ามาในระดับซอฟต์แวร์ด้วย เช่นเดียวกับ <a href=\"https://www.blognone.com/node/141886\">ThinkPad X1 Carbon Gen 13 Aura Edition</a> โน้ตบุ๊กกลุ่มที่มีคำว่า Aura ติดมาด้วยจะได้ฟีเจอร์ 3 อย่างคือ</p>\n<ul>\n<li>Smart Modes ชุดฟีเจอร์ AI เช่น ปรับแต่งวิดีโอคอลล์, แจ้งเตือนให้พักเมื่อใช้คอมพิวเตอร์นานๆ</li>\n<li>Smart Share แชร์คอนเทนต์ระหว่างโน้ตบุ๊กกับมือถือ ผ่านแอพ Smart Share</li>\n<li>Smart Care บริการซัพพอร์ตแบบเรียลไทม์จาก Lenovo</li>\n</ul>\n<p>สเปกของ Yoga Slim 7i Aura Edition คือหน้าจอ 15.3\" 2.8K, ซีพียู Core Ultra 7 200V, แรมสูงสุด 32GB, สตอเรจสูงสุด 1TB, แบตเตอรี่ 70 Whr, น้ำหนัก 1.46 กิโลกรัม, ราคาเริ่มต้น 1,399 ยูโร</p>\n<p><img alt=\"No Description\" src=\"https://www.blognone.com/sites/default/files/externals/0a528c7a7dfb73beac94b1f2011145d9.png\" /></p>\n<p>ฝั่งของโน้ตบุ๊กซีพียู AMD มี <strong>Yoga Pro 7</strong> มีจุดเด่นที่ซีพียูตัวแรงสุด Ryzen AI 9 365 และหน้าจอ OLED</p>\n<p>สเปกของ Yoga Pro 7 คือหน้าจอ 14.5\" 2.8K OLED, ซีพียู Ryzen AI 9 365, จีพียู Radeon 880M, แรมสูงสุด 32GB, สตอเรจสูงสุด 1TB, แบตเตอรี่ 73 Whr, น้ำหนัก 1.54 กิโลกรัม, ราคาเริ่มต้น 1,699 ยูโร</p>\n<p><img alt=\"No Description\" src=\"https://www.blognone.com/sites/default/files/externals/6998d31dff4c10c8ea2774ddcec99908.png\" /></p>\n<p>ที่มา - <a href=\"https://news.lenovo.com/pressroom/press-releases/lenovo-unveils-new-yoga-and-ideapad-devices-at-innovation-world-2024-empowering-consumers-with-ai-technology/\">Lenovo</a></p>\n</div></div></div><div><div>Topics: </div><div><div><a href=\"/topics/yoga\">Yoga</a></div><div><a href=\"/topics/lenovo\">Lenovo</a></div><div><a href=\"/topics/laptop\">Laptop</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ea9026d7ba4df2a0951aafc19db52be1f050d3f05afa8f9729461cb225dfd59","category":"Thai"}