{"title":"กูเกิลออก MCP Toolbox for Databases ตัวเชื่อมต่อฐานข้อมูลกับโมเดล LLM","link":"https://www.blognone.com/node/146016","date":1745456419000,"content":"<div><div><div><p>หลังจาก <a href=\"https://www.blognone.com/node/145814\">กูเกิลประกาศรองรับโปรโตคอล Model Context Protocol (MCP)</a> ซึ่งเป็นโปรโตคอลที่เชื่อมต่อแหล่งข้อมูลภายนอกกับโมเดล LLM ที่เริ่มพัฒนาโดย Anthropic แต่ก็ถูกยอมรับกันแพร่หลายในวงการ</p>\n<p>ล่าสุดกูเกิลทยอยปล่อยของที่เกี่ยวกับ MCP อย่างรวดเร็ว คือ <strong>MCP Toolbox for Databases</strong> หรือเรียกสั้นๆ ว่า Toolbox เป็นเซิร์ฟเวอร์ MCP ที่อยู่ตรงกลางระหว่างโมเดล LLM กับฐานข้อมูลประเภทต่างๆ ทั้งฐานข้อมูล on-premise แบบดั้งเดิม MySQL, PostgreSQL, Neo4j, Dgraph และฐานข้อมูลบนคลาวด์ เช่น Cloud SQL, <a href=\"https://www.blognone.com/node/90073\">Spanner</a>, <a href=\"https://www.blognone.com/node/128484\">AlloyDB</a></p>\n<p>Toolbox ยังมีเครื่องมือเสริม เช่น ระบบยืนยันตัวตนผ่าน OAuth2 และ OIDC, การเชื่อมต่อกับ OpenTelemetry เพื่อเก็บข้อมูลมอนิเตอร์ ถือเป็นส่วนงานพื้นฐาน (scaffolding) สำหรับสร้างแอพเชื่อมฐานข้อมูลกับ LLM โดยไม่ต้องเขียนเองทั้งหมด แถมยังเชื่อมต่อกับ <a href=\"https://www.blognone.com/node/145766\">Agent Development Kit (ADK) เฟรมเวิร์คสำหรับพัฒนา AI Agent ของกูเกิล</a> ด้วย</p>\n<p><img alt=\"No Description\" src=\"https://www.blognone.com/sites/default/files/externals/d0e8ea1322cd5b1c10c9e2cd4bc52dd7.jpg\" /></p>\n<p>ที่มา - <a href=\"https://cloud.google.com/blog/products/ai-machine-learning/mcp-toolbox-for-databases-now-supports-model-context-protocol/\">Google Cloud</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/database\">Database</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69830b15ca4392c73ea2a35c82d9822ed78174ee2bba4152013bb6804dd0becb","category":"Thai"}