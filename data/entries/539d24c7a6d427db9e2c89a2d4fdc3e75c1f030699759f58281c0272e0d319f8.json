{"title":"Face Unlock บน Pixel 8 รองรับการสแกนแอปธนาคาร, Google Pay และอื่นๆ แล้ว","link":"https://www.blognone.com/node/136094","date":1696490103000,"content":"<div><div><div><p>Google เริ่มเอาระบบสแกนหน้ามาใช้ตั้งแต่ Pixel 4 โดยตอนนั้นใช้ <a href=\"https://www.blognone.com/node/112610\">เรดาร์ Soli</a> ที่พัฒนาเอง ก่อนจะเอาออกในรุ่นหลังจากนั้น และระบบสแกนหน้าบน Google Pixel ก็ทำได้แค่ปลดล็อคมือถือเท่านั้น ไม่สามารถใช้ยืนยันตัวตนเพื่อการทำธุรกรรมหรือใช้งานกับแอปอื่นๆ ได้</p>\n<p>ล่าสุดระบบสแกนหน้าใน Pixel 8 และ Pixle 8 Pro รองรับการยืนยันตัวตนในกรณีอื่นๆ นอกจากปลดล็อคเครื่องแล้ว โดยรวมถึงกรณีอย่างการทำธุรกรรมธนาคารหรือ Google Pay แล้วด้วย ซึ่ง Google บอกว่าระบบปลดล็อคนี้<a href=\"https://source.android.com/docs/security/features/biometric/measure\">ได้มาตรฐานความปลอดภัยสูงสุดบน Android (Class 3)</a></p>\n<p>ในงานเปิดตัวเมื่อคืน Google ก็ไม่ได้พูดถึงเรื่องนี้เลย ทำให้เดาได้ว่าในแง่ฮาร์ดแวร์ Pixel 8 น่าจะไม่แตกต่างจากเดิม คือใช้กล้องหน้าเหมือนเดิม ไม่มีเซ็นเซอร์ใดๆ แต่สิ่งที่เพิ่มเติมเข้ามาคือระบบ dual-pixel autofocus (DPAF) ที่ช่วยให้ตัวเครื่อง ตรวจจับความลึกของใบหน้าได้ดียิ่งขึ้น และทำงานร่วมกับอัลกอริทึม ML ที่ดีขึ้น และ<a href=\"https://www.blognone.com/node/136086\">ชิปเซ็ต Tensor G3</a> ที่ทำให้การประมวลผล ML ดีมากขึ้น</p>\n<p>ที่มา - <a href=\"https://9to5google.com/2023/10/04/pixel-8-face-unlock/\">9to5Google</a></p>\n<p><img src=\"https://www.blognone.com/sites/default/files/externals/ddf34434e8fdf370abfdf2d49664c6ae.png\" alt /></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/google\">Google</a></div><div><a href=\"/topics/biometric\">Biometric</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"539d24c7a6d427db9e2c89a2d4fdc3e75c1f030699759f58281c0272e0d319f8","category":"Thai"}