{"title":"OpenAI อัปเดตเครื่องมือเขียนโค้ด Codex - ChatGPT Plus ใช้งานได้แล้ว - เชื่อมต่อ Internet ได้","link":"https://www.blognone.com/node/146784","date":1749039077000,"content":"<span>OpenAI อัปเดตเครื่องมือเขียนโค้ด Codex - ChatGPT Plus ใช้งานได้แล้ว - เชื่อมต่อ Internet ได้</span>\n\n  <div>\n    <div>Body</div>\n              <div><p>OpenAI ประกาศอัปเดตความสามารถให้เครื่องมือช่วยเขียนโค้ด <a href=\"https://www.blognone.com/node/146445\">Codex ที่เปิดตัวเมื่อเดือนที่แล้ว</a> โดยขยายการใช้งานมาสู่กลุ่ม ChatGPT Plus และสามารถใช้งาน Codex แบบไม่จำกัดปริมาณ ยกเว้นช่วงเวลาที่มีการใช้งานสูง OpenAI อาจจำกัดใช้งานกลุ่มนี้ก่อน</p>\n<p>Codex ยังเพิ่มความสามารถเชื่อมต่ออินเทอร์เน็ตได้ เพื่อรองรับการทำงานบางอย่าง เช่น ดึงข้อมูลจากภายนอก, ลงแพ็คเกจเพิ่มเติม เป็นต้น การเชื่อมต่ออินเทอร์เน็ตจะถูกปิดไว้เป็นค่าเริ่มต้น ผู้ใช้งานสามารถเปิดใช้เฉพาะเวลาที่ต้องการได้ รวมทั้งตั้งค่าจำกัดโดเมนเนมในการเข้าถึงได้ด้วย การเชื่อมต่ออินเทอร์เน็ตรองรับทั้งผู้ใช้งานกลุ่ม Plus, Pro, Teams ส่วน Enterprise จะรองรับในอนาคต</p>\n<p>ยังฟีเจอร์อื่นที่เพิ่มเติมเช่น ลบหรือเปลี่ยนชื่อไฟล์เมื่อ pull request แต่ละครั้ง จากเดิมสร้างไฟล์ใหม่, ขยายข้อจำกัดการสร้าง script, ปรับปรุงข้อความ error, หากบัญชีใช้งานรองรับ SSO จะไม่บังคับเปิด 2-factor</p>\n<p>ที่มา: <a href=\"https://www.neowin.net/news/openai-announces-significant-updates-to-codex-and-voice-agent-tools/\">Neowin</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 04/06/2025 - 19:11</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12403b9f3b140a36ad18ee84093c69ffc31002125be8cdf613b8229f6f370cd9","category":"Thai"}