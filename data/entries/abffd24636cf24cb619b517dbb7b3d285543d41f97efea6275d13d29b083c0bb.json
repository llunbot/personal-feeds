{"title":"โรงงาน TSMC ในรัฐแอริโซนาเริ่มผลิตชิป S9 ของ Apple Watch เพิ่มอีกสินค้าแล้ว","link":"https://www.blognone.com/node/144000","date":1736380811000,"content":"<div><div><div><p>มีรายงานจากคอลัมนิสต์ทางเทคโนโลยี Tim Culpan บอกว่า<a href=\"https://www.blognone.com/node/141906\">โรงงาน TSMC ในรัฐแอริโซนา</a> สหรัฐอเมริกา ได้เริ่มผลิตชิป SiP S9 สำหรับสินค้าของแอปเปิลแล้วที่ Fab 21 ทำให้เป็นชิปสำหรับสินค้าแอปเปิลตัวที่สอง ที่ผลิตจากโรงงาน TSMC ในอเมริกา</p>\n<p>ชิปตัวแรกที่ผลิตจากโรงงาน TSMC แห่งนี้คือ A16 Bionic ที่จะใช้ใน <a href=\"https://www.blognone.com/node/135700\">iPhone 15 และ iPhone 15 Plus</a> เทคโนโลยี 4 นาโนเมตร ซึ่งกระบวนการผลิตของ S9 ก็ใช้รูปแบบเดียวกัน</p>\n<p>ชิป SiP S9 เปิดตัวเมื่อปี 2023 ใช้งานใน <a href=\"https://www.blognone.com/node/135704\">Apple Watch Series 9</a> ที่หยุดผลิตไปแล้ว กับ Apple Watch Ultra 2 ที่ยังมีขายอยู่ นอกจากนี้ AMD ยังเป็นลูกค้าของโรงงาน TSMC นี้ด้วย</p>\n<p>ที่มา: <a href=\"https://www.culpium.com/p/apple-doubles-down-with-second-chip\">Tim Culpan</a> ผ่าน <a href=\"https://9to5mac.com/2025/01/08/report-apples-us-chip-manufacturing-grows-by-adding-apple-watch-s9-sip/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/dad248641c3193969b7e552a962890bc.jpeg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/rumors\">Rumors</a></div><div><a href=\"/topics/chip\">Chip</a></div><div><a href=\"/topics/apple\">Apple</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abffd24636cf24cb619b517dbb7b3d285543d41f97efea6275d13d29b083c0bb","category":"Thai"}