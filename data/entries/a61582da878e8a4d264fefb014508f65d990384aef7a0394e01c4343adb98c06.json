{"title":"Adobe Illustrator เปิดตัวฟีเจอร์ Text to Vector Graphic ใช้ Gen AI สร้างภาพเวกเตอร์","link":"https://www.blognone.com/node/136184","date":1697015637000,"content":"<div><div><div><p>Adobe เปิดตัวฟีเจอร์ Text to Vector Graphic บน Adobe illustrator ที่ขับเคลื่อนด้วย Adobe Firefly ใช้ AI สร้างภาพเวกเตอร์เพียงพิมพ์ข้อความสั่ง<a href=\"https://www.blognone.com/node/134004\">ใช้งานเหมือน Generative fill บน Photoshop</a> โดย AI จะออกแบบภาพเวกเตอร์ให้และสามารถแก้ไขภาพได้ ซึ่งภาพเวกเตอร์เป็นภาพที่เทรนจาก Adobe Stock</p>\n<p><img alt=\"No Description\" src=\"https://www.blognone.com/sites/default/files/externals/ecfa98a02e333be7eb8e3e24d6eaa22b.jpeg\" /></p>\n<p>ไฮไลท์สำคัญของ Text to Vector Graphic</p>\n<ul>\n<li>Create gradients: แก้ไขภาพเวกเตอร์โดยสามารถไล่ระดับสีบนภาพเวกเตอร์ได้</li>\n<li>จัดระเบียบเครื่องมืออัตโนมัติ: เมื่อสร้างภาพเวกเตอร์หรือภาพ Elements ทั้งหมดจะถูกจัดกลุ่มและแบ่งเลเยอร์อย่างมีระบบ ยกตัวอย่างเช่น สั่งสร้างภาพเวกเตอร์รูปต้นไม้ ส่วนประกอบของต้นไม้จะถูกจัดกลุ่มเข้าด้วยกันอัตโนมัติ ช่วยให้ปรับแต่งหรือแก้ไขภาพง่ายขึ้น</li>\n<li>Text to Vector Graphic สามารถสร้างเวกเตอร์รูปทรงที่มีเส้นโค้งได้แม่นยำมากขึ้น</li>\n<li>Generative Recolor: เครื่องมือผสมสีภาพเวกเตอร์จากการพิมพ์คำสั่ง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5f248b3c9e43f64f93e56f38031fa3ca.jpg\" /></p>\n<p>Retype: เปลี่ยนข้อความในภาพได้ โดยการระบุฟอนต์ที่เหมือนกันจาก Adobe Fonts</p>\n<p><img alt=\"No Description\" src=\"https://www.blognone.com/sites/default/files/externals/69fec148b12f0844a396f98740a9a626.png\" /></p>\n<p>Mockup: จำลองการออกแบบภาพบนภาพวัตถุจาก Adobe Stock วางภาพกราฟิกที่เราออกแบบ โดยสามารถปรับแต่งหรือแก้ไขภาพเวกเตอร์บนภาพ Mockup ได้เลย</p>\n<p><img alt=\"No Description\" src=\"https://www.blognone.com/sites/default/files/externals/473a36a84dca745fe15c2c7c207442f2.jpeg\" /></p>\n<p>Adobe illustrator บนเบราว์เซอร์ (เบต้า): เปิดให้ใช้งานบนเบราว์เซอร์โดยไม่ต้องดาวน์โหลด มีอินเตอร์เฟชที่ปรับปรุงให้ใช้งานง่ายขึ้น เช่นเดียวกับ Adobe Photoshop เปิดให้ใช้งานบนเบราว์เซอร์เช่นกัน ขณะนี้มีให้บริการสำหรับผู้ใช้ที่สมัครสมาชิก และ <a href=\"https://blog.adobe.com/en/publish/2023/10/02/adobe-express-photoshop-google-chromebook-plus\">พร้อมใช้งานบน Google Chromebook Plus</a></p>\n<p><img alt=\"No Description\" src=\"https://www.blognone.com/sites/default/files/externals/c76615a121e37ca5764b33e2609ece6b.png\" /></p>\n<p>ที่มา: <a href=\"https://blog.adobe.com/en/publish/2023/10/10/revolutionizing-graphic-design-try-out-latest-innovative-adobe-illustrator-features\">Blog Adobe</a></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/illustrator\">Illustrator</a></div><div><a href=\"/topics/photoshop\">Photoshop</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a61582da878e8a4d264fefb014508f65d990384aef7a0394e01c4343adb98c06","category":"Thai"}