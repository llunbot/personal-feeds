{"title":"Apple อัพเดต iOS 17.4.1 และ iPadOS 17.4.1 แก้ไขช่องโหว่ความปลอดภัย และปัญหา iPad สแกนคิวอาร์โค้ดไม่ติด","link":"https://www.blognone.com/node/138852","date":1711084383000,"content":"<div><div><div><p>แอปเปิลออกอัพเดตระบบปฏิบัติการ iOS 17.4.1 สำหรับ iPhone, iPadOS 17.4.1 สำหรับ iPad และ visionOS 1.1.1 สำหรับ Vision Pro ซึ่งเป็นอัพเดตย่อย สองสัปดาห์หลังจากแอปเปิลออก<a href=\"https://www.blognone.com/node/138552\">อัพเดต iOS 17.4</a></p>\n<p>ในอัพเดตนี้แอปเปิลไม่ได้ระบุรายการเปลี่ยนแปลงที่สำคัญ บอกเพียงเป็นการแก้ไขช่องโหว่ความปลอดภัย และแก้ไขบั๊กทั่วไป โดยมี iPadOS 17.4.1 ที่แอปเปิล<a href=\"https://support.apple.com/en-us/118614\">อธิบายเพิ่มเติม</a>ว่าผู้ใช้ iPad 7th Gen, iPad 6th Gen, iPad Pro 12.9 นิ้ว 2nd Gen และ iPad Pro 10.5 นิ้ว ที่พบปัญหาแอปกล้องไม่สามารถสแกนคิวอาร์โค้ดได้ ปัญหานี้ได้แก้ไขแล้วใน iPadOS 17.4.1</p>\n<p>แอปเปิลยังออกอัพเดต iOS 16.7.7 และ iPadOS 16.7.7 ให้กับอุปกรณ์รุ่นเก่า เป็นการแก้ไขช่องโหว่ความปลอดภัยด้วย</p>\n<p>ที่มา: MacRumors <a href=\"https://www.macrumors.com/2024/03/21/apple-releases-ios-17-4-1/\">[1]</a>, <a href=\"https://www.macrumors.com/2024/03/21/ios-17-4-1-qr-code-scanning-bug/\">[2]</a>, <a href=\"https://www.macrumors.com/2024/03/21/apple-releases-visionos-1-1-1-with-bug-fixes/\">[3]</a></p>\n<p><img src=\"https://www.blognone.com/sites/default/files/externals/c3c878a34d229a4dae27348f20996a39.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div><div><a href=\"/topics/ipados-17\">iPadOS 17</a></div><div><a href=\"/topics/visionos\">visionOS</a></div><div><a href=\"/topics/ios-16\">iOS 16</a></div><div><a href=\"/topics/ipados-16\">iPadOS 16</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88ddd5b21930cb12bc83d96f8949829f6de9c07305f0a805e982419f041489cc","category":"Thai"}