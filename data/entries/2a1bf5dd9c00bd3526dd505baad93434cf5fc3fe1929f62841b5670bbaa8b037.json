{"title":"พบชาวอินเดียถูกหลอกไปทำงานแก๊งคอนเซ็นเตอร์ในกัมพูชากว่า 5,000 คน ครึ่งปีหลอกเงินได้สองพันล้านบาท","link":"https://www.blognone.com/node/139018","date":1712027063000,"content":"<div><div><div><p>รัฐบาลอินเดียแถลงถึงความสำเร็จในการช่วยเหลือชาวอินเดียที่ถูกหลอกให้ไปทำงานแก๊งคอลเซ็นเตอร์ในกัมพูชา โดยรวมแล้วสามารถช่วยเหลือได้ 250 คน โดย 75 นี้ช่วยออกมาได้ในช่วงสามเดือนที่ผ่านมา อย่างไรก็ดีมีตัวเลขรายงานว่ายอดรวมผู้ที่ถูกหลอกให้ไปทำงานแก๊งคอลเซ็นเตอร์ที่เป็นชาวอินเดียมีจำนวนถึง 5,000 คน และสามารถหลอกลวงเงินไปได้ถึง 60 ล้านดอลลาร์สหรัฐฯ หรือประมาณ 2,000 ล้านบาทในช่วงหกเดือนที่ผ่านมา</p>\n<p>ผู้ที่ถูกช่วยเหลือออกมาได้ระบุว่าถูกหลอกว่าจะให้ไปทำงานกรอกข้อมูล แต่กลับถูกจับไปทำงานแก๊งคอลเซ็นเตอร์ คนเหล่านี้จะถูกสั่งให้สร้างโปรไฟล์ใน social media เพื่อไปหลอกคนอินเดียอีกทีหนึ่ง โดยบทต่างๆ คล้ายที่คนไทยพบเจอ เช่น มีพัสดุผิดกฎหมายในชื่อของเหยื่อ หรือเป็นตำรวจโทรหา หากใครทำยอดไม่ถึงเป้าก็จะถูกทำร้ายร่างกาย</p>\n<p>เหยื่อที่ได้รับการช่วยเหลือออกมาระบุว่าคนสั่งการนั้นเป็นชาวจีน และมีผู้ช่วยชาวมาเลเซียคอยแปลคำสั่งให้</p>\n<p>ที่มา - <a href=\"https://www.indiatoday.in/technology/news/story/over-5000-indians-in-cambodia-are-being-forced-to-scam-fellow-indians-2521613-2024-04-01\">India Today</a></p>\n<p><img alt=\"No Description\" src=\"https://www.blognone.com/sites/default/files/externals/95d761561e176d538926b2f29a394f6a.jpg\" /></p>\n</div></div></div><div><div>Topics: </div><div><div><a href=\"/topics/cambodia\">Cambodia</a></div><div><a href=\"/topics/fraud\">Fraud</a></div><div><a href=\"/topics/india\">India</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a1bf5dd9c00bd3526dd505baad93434cf5fc3fe1929f62841b5670bbaa8b037","category":"Thai"}