{"title":"Apple อัปเดตเฟิร์มแวร์ AirPods ทุกรุ่น แก้ไขช่องโหว่ความปลอดภัย","link":"https://www.blognone.com/node/140613","date":1719465848000,"content":"<div><div><div><p>แอปเปิลออกอัปเดตเฟิร์มแวร์ของหูฟังไร้สายตระกูล AirPods อยู่เป็นระยะโดยตลอด แต่มักไม่ได้ลงรายละเอียดการเปลี่ยนแปลง มักบอกเพียงปรับปรุงการทำงานและแก้ไขบั๊ก อย่างไรก็ตามในเฟิร์มแวร์ล่าสุดนี้ แอปเปิลได้อธิบายเพิ่มเติมว่าเป็นการแก้ไขด้านความปลอดภัยด้วย ผู้ใช้งานจึงควรตรวจสอบว่าได้รับอัปเดตเป็นเวอร์ชันล่าสุด</p>\n<p>เฟิร์มแวร์ล่าสุดที่แก้ไขเรื่องความปลอดภัยนี้ มีอัปเดตในทุกรุ่นของ AirPods รายละเอียดดังนี้</p>\n<ul>\n<li>AirPods (รุ่น 2 ขึ้นไป) เวอร์ชัน 6A326</li>\n<li>AirPods Pro (ทุกรุ่น) เวอร์ชัน 6F8 หรือ 6A326</li>\n<li>AirPods Max เวอร์ชัน 6A326</li>\n<li>Powerbeats Pro เวอร์ชัน 6F8</li>\n<li>Beats Fit Pro เวอร์ชัน 6F8</li>\n</ul>\n<p>แอปเปิลบอกว่าเฟิร์มแวร์นี้แก้ไขช่องโหว่ CVE-2024-27867 ที่ผู้โจมตีซึ่งอยู่ในระยะของบลูทูธสามารถเลียนแบบข้อมูล เป็นอุปกรณ์ที่หูฟังนั้นเคยเชื่อมต่อ และสามารถเข้าถึงเชื่อมต่อกับหูฟังได้</p>\n<p>เฟิร์มแวร์ของ AirPods และ Beats ไม่สามารถสั่งอัปเดตได้ วิธีการคือเชื่อมต่อหูฟังกับ iPhone, iPad หรือ Mac และอุปกรณ์จะถูกอัปเดตเฟิร์มแวร์เองอัตโนมัติ</p>\n<p>ที่มา: <a href=\"https://www.macrumors.com/2024/06/25/airpods-beats-firmware-security-issue/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/fa2c8303a03b2386a9fb6d83a48ada69.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpods\">AirPods</a></div><div><a href=\"/topics/beats\">Beats</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af33ea0be03692fabec9d358b11b78cf01ba3ee37838654a8952abe6d07a0245","category":"Thai"}