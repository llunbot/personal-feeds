{"title":"OpenAI ออก Deep Research รุ่น Lightweight เรียกใช้เมื่อตัวหลักครบโควต้า - ลูกค้า ChatGPT แบบฟรีได้ใช้ด้วย","link":"https://www.blognone.com/node/146062","date":1745579927000,"content":"<div><div><div><p>OpenAI ประกาศว่าเครื่องมือสำหรับค้นหาวิเคราะห์ข้อมูลเชิงลึก <a href=\"https://www.blognone.com/node/144472\">Deep Research</a> ซึ่งตอนนี้<a href=\"https://www.blognone.com/node/144919\">ผู้ใช้งานแบบเสียเงินทุกกลุ่ม</a>สามารถใช้งานได้แบบจำกัดจำนวน ได้รับการตอบรับที่ดีมากจากผู้ใช้งาน OpenAI จึงหาแนวทางให้ทุกคนสามารถใช้งาน Deep Research ได้มากขึ้นด้วยการออกเวอร์ชันใหม่มาเสริม</p>\n<p>OpenAI เรียก Deep Research เวอร์ชันใหม่นี้ว่า lightweight ทำงานบนโมเดล o4-mini สามารถค้นหาข้อมูลได้แบบ Deep Research เวอร์ชันปกติ แต่ใช้ต้นทุนที่ต่ำลง เพราะคำตอบจะมีขนาดสั้นลง ผลทดสอบความแม่นยำได้คะแนนน้อยกว่า Deep Research เวอร์ชันเต็มไม่มากนัก</p>\n<p>Deep Research แบบ lightweight เปิดให้สำหรับผู้ใช้งานแบบเสียเงินทุกคน โดยจะเรียกใช้งานเมื่อใช้ Deep Research เวอร์ชันปกติครบโควต้า แต่ไม่ได้บอกว่า lightweight มีการจำกัดโควต้าเท่าใด นอกจากนี้ OpenAI ยังเปิดให้ผู้ใช้งาน ChatGPT แบบฟรี ใช้งาน Deep Research แบบ lightweight ได้แล้วด้วยตั้งแต่วันนี้</p>\n<p>ที่มา: OpenAI <a href=\"https://x.com/openai/status/1915505959931437178\">[1]</a>, <a href=\"https://x.com/openai/status/1915505964142514321\">[2]</a>, <a href=\"https://x.com/openai/status/1915505961500070245\">[3]</a></p>\n<p><img src=\"https://www.blognone.com/sites/default/files/externals/be50eddf2849a76d874db526e89b8605.png\" alt=\"\" /></p>\n<p>ผลทดสอบ Deep Research แบบ lightweight</p>\n<p><img alt=\"No Description\" src=\"https://www.blognone.com/sites/default/files/externals/39fa9ac85f801be82da84917a40c1bdf.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/research\">Research</a></div><div><a href=\"/topics/chatgpt\">ChatGPT</a></div><div><a href=\"/topics/llm\">LLM</a></div><div><a href=\"/topics/search-engine\">Search Engine</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed35ba9b2f97e76c45fd4a430da4bd20b3532d03be4b38ab7ea13c04e6b4c5aa","category":"Thai"}