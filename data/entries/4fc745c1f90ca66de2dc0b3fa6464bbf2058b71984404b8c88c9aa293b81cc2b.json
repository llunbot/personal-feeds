{"title":"Epic Games ยื่นข้อเสนอให้ศาลสั่ง Google เปิดอิสระในการลงแอป และวิธีจ่ายเงิน","link":"https://www.blognone.com/node/139213","date":1713002465000,"content":"<div><div><div><p>เมื่อเดือนธันวาคมปีที่แล้ว คณะลูกขุนได้<a href=\"https://www.blognone.com/node/137188\">ตัดสิน</a>ให้ Epic Games ชนะคดีที่<a href=\"https://www.blognone.com/node/136585\">ฟ้องกูเกิล</a>ข้อหาผูกขาดระบบสโตร์บน Android ซึ่งขั้นตอนถัดมาคือผู้พิพากษาจะกำหนดบทลงโทษ เพราะการฟ้องร้องนี้ไม่ได้เรียกค่าเสียหาย แต่เป็นการเรียกร้องให้กูเกิลเปิดอิสระกับนักพัฒนาในการเผยแพร่แอปผ่านช่องทางต่าง ๆ</p>\n<p>Epic Games ออกแถลงการณ์ว่าศาลได้ให้บริษัทยื่นข้อเสนอที่ต้องการ เพื่อพิจารณากำหนดคำสั่งจากคำตัดสินนี้ ข้อเสนอของ Epic Games มีหลายอย่าง แต่ประเด็นสำคัญมีดังนี้</p>\n<ul>\n<li>กูเกิลต้องไม่แสดงข้อความเตือนหรือขัดขวางผู้ใช้งาน หากดาวน์โหลดแอปจากช่องทางอื่นที่ไม่ใช่ Play Store ไม่ว่าจะเป็นสโตร์อื่น หรือผ่านเว็บไซต์</li>\n<li>กูเกิลต้องเปิดให้ลูกค้าและนักพัฒนาเลือกวิธีจ่ายเงินได้อย่างอิสระ ไม่มีการคิดค่าธรรมเนียมหรือเพิ่มข้อจำกัด</li>\n<li>กูเกิลไม่สามารถขัดขวางหรือดึงเวลา ถ้า Epic ส่งแอปลงสโตร์ ต้องปฏิบัติตามวิธีเหมือนแอปอื่น</li>\n</ul>\n<p>ตัวแทนของกูเกิลชี้แจงว่าบริษัทเตรียมยื่นอุทธรณ์แน่นอนหลังศาลมีคำสั่งตามคำตัดสินออกมา เพราะสิ่งที่ Epic ต้องการคือใช้ประโยชน์จาก Google Play โดยไม่ต้องจ่ายเงินเลย</p>\n<p>คาดว่าศาลจะออกคำตัดสินช่วงเดือนพฤษภาคม</p>\n<p>ที่มา: <a href=\"https://www.epicgames.com/site/en-US/news/epics-remedy-following-google-case-jury-verdict\">Epic Games</a> และ <a href=\"https://arstechnica.com/tech-policy/2024/04/epic-submits-wish-list-of-google-reforms-ahead-of-games-store-android-launch/\">ArsTechnica</a></p>\n<p><img src=\"https://www.blognone.com/sites/default/files/externals/09cb86e98f8d17311000f738758a8d1f.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/lawsuits\">Lawsuits</a></div><div><a href=\"/topics/google-play\">Google Play</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fc745c1f90ca66de2dc0b3fa6464bbf2058b71984404b8c88c9aa293b81cc2b","category":"Thai"}