{"title":"Tencent รายงานผลประกอบการ เติบโตดีจากธุรกิจเกมนอกจีน และธุรกิจโฆษณา","link":"https://www.blognone.com/node/135310","date":1692199421000,"content":"<div><div><div><p>Tencent รายงานผลประกอบการประจำไตรมาสที่ 2 ของปี 2023 รายได้รวม 1.49 แสนล้านหยวน เพิ่มขึ้น 11% เมื่อเทียบกับ<a href=\"https://www.blognone.com/node/129881\">ไตรมาสเดียวกันในปีก่อน</a> และมีกำไรสุทธิ 3.75 หมื่นล้านหยวน</p>\n<p>Ma Huateng ซีอีโอ Tencent กล่าวว่าในไตรมาสที่ผ่านมา บริษัทยังรักษาระดับการเติบโตได้ดี พร้อมกับการสร้างรายได้ใหม่ ๆ ที่มีอัตรากำไรสูง เมื่อรวมกับการบริหารจัดการต้นทุนที่ดีขึ้นมาตั้งแต่ปีก่อน ทำให้กำไรสุทธิเติบโตด้วยอัตราที่สูงกว่ารายได้ การเติบโตสูงมาจากทั้งธุรกิจโฆษณา บริการวิดีโอออนไลน์</p>\n<p>ไฮไลท์แยกตามกลุ่มธุรกิจของ Tencent มีดังนี้</p>\n<ul>\n<li>เกมออนไลน์ในจีน รายได้ 3.18 หมื่นล้านหยวน คงที่จากปีก่อน เป็นผลจากการออกคอนเทนต์ที่ไม่ได้เน้นทำเงินเท่ากับไตรมาสก่อน ๆ</li>\n<li>เกมออนไลน์ต่างประเทศ 1.27 หมื่นล้านหยวน เพิ่มขึ้น 19% ยังเติบโตดีจาก VALORANT และ PUBG MOBILE</li>\n<li>โฆษณาออนไลน์ 2.50 หมื่นล้านหยวน เพิ่มขึ้น 34% จากโฆษณาแบบวิดีโอที่มากขึ้น และผลจากแพลตฟอร์มที่ใช้ Machine Learning มาช่วยจัดการ</li>\n</ul>\n<p>ที่มา: <a href=\"https://static.www.tencent.com/uploads/2023/08/16/f283f2dfd05151ae7659e7a8e3d667ef.pdf\">Tencent</a> (pdf)</p>\n<p><img src=\"https://www.blognone.com/sites/default/files/externals/fdd75775cd6b8348f4db9f4ca5fd8c39.jpg\" alt /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8b19b742ad07c78975c70c72b83f752e95ce5e064cfccedcefa07f78d30a119","category":"Thai"}