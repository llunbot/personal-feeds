{"title":"บริษัทการลงทุน HongShan เข้าถือหุ้นใหญ่ Marshall ที่มูลค่ากิจการ 1.15 พันล้านดอลลาร์","link":"https://www.blognone.com/node/144340","date":1737980193000,"content":"<div><div><div><p>HongShan Capital Group หรือ HSG ประกาศบรรลุข้อตกลงซื้อหุ้นส่วนใหญ่ของ Marshall Group บริษัทผู้พัฒนาสินค้าเทคโนโลยีอุปกรณ์เครื่องเสียง โดย Telia บริษัทด้านโทรคมนาคมของสวีเดนจะขายหุ้น 9.6% ใน Marshall ให้ HongShan เป็นมูลค่าประมาณ 105 ล้านดอลลาร์ ที่มูลค่ากิจการ 1.15 พันล้านดอลลาร์ ขณะที่หุ้นส่วนรายใหญ่อื่นก็จะขายหุ้นให้กับ HongShan ด้วยเช่นกัน</p>\n<p>หลังการซื้อขายหุ้นเสร็จสิ้น ตระกูล Marshall ที่เป็นผู้ก่อตั้งบริษัทจะยังคงถือหุ้นอยู่ประมาณ 20%</p>\n<p>Taro Niggemann ผู้จัดการกองทุนของ HongShan ในยุโรปบอกว่าบริษัทจะร่วมมือกับครอบครัว Marshall เพื่อขยายสินค้าไปยังลูกค้าทั่วโลกให้มากขึ้น จากปัจจุบันมีการทำตลาดใน 90 ประเทศ</p>\n<p>ที่มา: <a href=\"https://www.reuters.com/markets/deals/chinas-hongshan-buys-majority-stake-marshall-group-115-bln-deal-2025-01-24/\">Reuters</a> และ <a href=\"https://group.marshall.com/2025/01/24/marshall-to-turn-up-the-volume-with-hsg-as-new-majority-shareholder/\">Marshall Group</a></p>\n<p><img alt=\"No Description\" src=\"https://www.blognone.com/sites/default/files/externals/21ff19e53f33ba7bb99498cee6f64a17.jpg\" /></p>\n</div></div></div><div><div>Topics: </div><div><div><a href=\"/topics/marshall\">Marshall</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60b66f720efe563e69d1220c93873482e4d52af9b81d001d5e74874d4598d1f7","category":"Thai"}