{"title":"Plants vs. Zombies 3 มาแล้ว ทยอยเปิดให้เล่นก่อนในบางประเทศ","link":"https://www.blognone.com/node/137740","date":1705578599000,"content":"<div><div><div><p>หลังจากปล่อยให้รอมา<a href=\"https://www.blognone.com/node/110979\">เกือบ 5 ปี</a> จนหลายคนอาจลืมไปแล้ว EA ก็ประกาศว่า Plants vs. Zombies 3: Welcome to Zomburbia จะเปิดให้เล่นแล้วแบบ soft launch ในบางประเทศ ได้แก่ สหราชอาณาจักร, เนเธอร์แลนด์, ออสเตรเลีย, ฟิลิปปินส์ และไอร์แลนด์ และจะเพิ่มประเทศต่อไป</p>\n<p>EA บอกว่า Plants vs. Zombies 3 จะมีทั้งตัวละครใหม่ และตัวละครเดิมที่กลับมาอีกครั้ง ส่วนรูปแบบการเล่นจะให้บรรยากาศของการต่อสู้เหมือนในภาคแรก เกมเป็นแบบ Free to Play และมีการจ่ายเงิน In-App</p>\n<p>Plants vs. Zombies ภาคแรกออกมาในปี 2009 บนพีซีและ Mac จากนั้นจึงขยายมาในสมาร์ทโฟน ปี 2011 เกมมาเป็นของค่าย EA จากการ<a href=\"https://www.blognone.com/node/24919/\">ซื้อกิจการ PopCap</a> เมื่อปี 2011 และเกมภาค 2 <a href=\"https://www.blognone.com/node/47494\">ออกมาในปี 2013</a></p>\n<p>ที่มา: <a href=\"https://www.theverge.com/2024/1/17/24042133/ea-plants-vs-zombies-3-soft-launch\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/956cb485e21ada8ade0673f47af26a4c.jpg\" /></p>\n</div></div></div><div><div>Topics: </div><div><div><a href=\"/topics/plants-vs-zombies\">Plants vs. Zombies</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/popcap\">PopCap</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c1a21d9b9add1417cca639675e6770d26f0830aa1b0496c16640936b040af5a","category":"Thai"}