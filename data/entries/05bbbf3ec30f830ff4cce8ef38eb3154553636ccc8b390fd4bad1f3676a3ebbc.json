{"title":"ปีนี้ไม่เอาแล้ว Cyberpunk 2077 เลื่อนอัพเดตทุกอย่างไปออกปีหน้า 2022","link":"https://www.blognone.com/node/125572","date":1635574536000,"content":"<div><div><div><p>เราเพิ่งเห็นข่าว <a href=\"https://www.blognone.com/node/125403\">CD Projekt Red เลื่อนการออกอัพเดต next-gen ของเกม Cyberpunk 2077 ไปเป็นปีหน้า 2022</a> กันหมาดๆ</p>\n<p>ล่าสุด CD Projekt Red อัพเดตแผนการ roadmap ของเกมอีกรอบ โดยเลื่อนอัพเดตทุกอย่างไปเป็นปี 2022 ทั้งหมดแล้ว (รวมอัพเดตย่อยด้วย) เท่ากับว่าปีนี้ 2021 ผู้เล่นจะได้อัพเดตแพตช์เวอร์ชัน 1.31 ที่ออกในเดือนกันยายนเป็นตัวสุดท้าย แล้วต้องรออีกทีไตรมาส 1 ปีหน้าเลย (ไม่ระบุเดือนด้วย)</p>\n<p><a href=\"https://www.blognone.com/node/120074\">เกม Cyberpunk วางขายเมื่อเดือนธันวาคม 2020</a> หลังจากวางขายก็<a href=\"https://www.blognone.com/node/120147\">เจอปัญหามากมาย</a> ตอนนี้เวลาผ่านมาเกือบ 1 ปีแล้ว ยังมีแต่อัพเดตแก้บั๊ก (ที่บางครั้งก็สร้างบั๊กใหม่) มีเพียงแค่<a href=\"https://www.blognone.com/node/124282\">แพตช์เวอร์ชัน 1.3 เพียงตัวเดียวที่เพิ่มเนื้อหา DLC แต่จริงๆ แล้วก็มีเพียงแค่ไอเทม 3 ชิ้น ชุดตัวละคร และรถ 1 คัน</a> เท่านั้น</p>\n<p>การประกาศเลื่อนแพตช์ของ CD Projekt Red เท่ากับว่าหนึ่งปีที่ผ่านไป ผู้เล่นก็ได้เนื้อหาเพิ่มมาเพียงไอเทมไม่กี่ชิ้น ยังไม่มี next-gen update, ยังไม่มี DLC เนื้อเรื่อง และยังไม่มีโหมดมัลติเพลเยอร์ตามที่สัญญาไว้</p>\n<p><img src=\"https://www.blognone.com/sites/default/files/externals/4454cf9692ed1a72ac291859ddd6ad9c.jpg\" /></p>\n<p><img src=\"https://www.blognone.com/sites/default/files/externals/0597650afba821658735a2c8f5e1854a.jpg\" /></p>\n<p>ที่มา - <a href=\"https://www.eurogamer.net/articles/2021-10-29-cd-projekt-pushes-all-cyberpunk-2077-updates-and-dlc-into-next-year\">Eurogamer</a></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/cd-projekt-red\">CD Projekt RED</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05bbbf3ec30f830ff4cce8ef38eb3154553636ccc8b390fd4bad1f3676a3ebbc","category":"Thai"}