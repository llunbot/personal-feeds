{"title":"Apple เปิดตัว AirPods 4 มีปุ่มบนก้าน, USB-C, Head Gesture พร้อมตัวเลือก ANC","link":"https://www.blognone.com/node/141919","date":1725906550000,"content":"<div><div><div><p>แอปเปิลเปิดตัว <strong>AirPods 4</strong> ในงาน It's Glowtime โดยจะมาในชิป H2 ช่วยให้เสียงที่ดีขึ้นทั้งเบสที่นุ่มอิ่มและเสียงย่านสูงที่เคลียร์ใสมากขึ้น ช่วยตัดเสียงรบกวนพื้นหลังได้ดีขึ้น มาพร้อมปุ่มสั่งการบนก้านหูฟัง</p>\n<p>AirPods 4 ให้พอร์ต USB-C ใช้งานได้ 30 ชั่วโมงต่อการชาร์จหนึ่งครั้ง มาพร้อมฟีเจอร์การชาร์จไร้สายและลำโพงในตัวสำหรับฟังก์ชัน Find My นอกจากนี้ยังมาพร้อมกับฟีเจอร์สั่งงานด้วยการเคลื่อนไหวศีรษะ (ส่ายหัวหรือพยักหน้า) เพื่อออกคำสั่ง</p>\n<p><img alt=\"alt=&quot;AirPods4&quot;\" src=\"https://www.blognone.com/sites/default/files/externals/c3ee12a1f106a385d6ff5ad176275c76.jpeg\" /></p>\n<p>AirPods 4 จะวางจำหน่ายด้วยกันสองรุ่น ได้แก่</p>\n<ul>\n<li>รุ่นพื้นฐานราคา 4,990 บาท</li>\n<li>รุ่นที่มี Active Noise-Cancelling ราคา 6,490 บาท</li>\n</ul>\n<p>โดยจะเปิดให้สั่งจองล่วงหน้าตั้งแต่วันเปิดตัว และเริ่มจัดส่งในวันที่ 20 กันยายน 2024 สำหรับในอเมริกา ส่วนประเทศไทยจะขายเร็ว ๆ นี้</p>\n<p><img alt=\"alt=&quot;AirPods4&quot;\" src=\"https://www.blognone.com/sites/default/files/externals/77853c13828c3ec3fd411ead841fc99e.png\" /></p>\n<p>นอกจาก AirPods 4 แล้ว ยังเพิ่มเติมพอร์ต USB-C ให้กับ AirPods Max พร้อมสีใหม่ ได้แก่ Midnight, Blue, Purple, Orange และ Starlight และเพิ่มฟีเจอร์ช่วยเหลือด้านการได้ยินสำหรับ AirPods Pro</p>\n<p><img alt=\"alt=&quot;Apple&quot;\" src=\"https://www.blognone.com/sites/default/files/externals/0151406f0268363441c09186408d3329.png\" /></p>\n<p>อ้างอิง: <a href=\"https://www.youtube.com/watch?v=uarNiSl_uh4\">Apple</a></p>\n</div></div></div><div><div>Topics: </div><div><div><a href=\"/topics/airpods\">AirPods</a></div><div><a href=\"/topics/apple\">Apple</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"920852680fbd1ad0b2bb35c077277be6fd094f672bb9ac6d9c011675a470dcde","category":"Thai"}