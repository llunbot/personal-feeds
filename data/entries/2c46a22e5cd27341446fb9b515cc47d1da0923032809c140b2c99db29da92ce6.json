{"title":"Vivaldi ออกเวอร์ชัน 7.0 ปรับหน้าตาเบราว์เซอร์ใหม่หมด, เพิ่ม Dashboard รวม Widget","link":"https://www.blognone.com/node/142759","date":1729821060000,"content":"<div><div><div><p>เว็บเบราว์เซอร์ Vivaldi ออกเวอร์ชัน 7.0 <a href=\"https://www.blognone.com/node/133472\">ทิ้งช่วงห่างจากเวอร์ชัน 6.0 ประมาณครึ่งปี</a></p>\n<p>การเปลี่ยนแปลงสำคัญของ Vivaldi 7.0 คือหน้าตาใหม่หมด สังเกตได้ชัดจากแท็บแบบ \"เกาะ\" ลอยจากพื้นหลัง (floating tabs) ภาพรวมดีไซน์ดูกว้าง มีพื้นที่ระหว่างปุ่มมากขึ้น (ปรับค่าเป็น compact เองได้ถ้าต้องการ) วาดไอคอนปุ่มต่างๆ ใหม่ทั้งหมด</p>\n<p>นอกจากหน้าตาใหม่แล้ว Vivaldi 7.0 ยังเพิ่มฟีเจอร์ Dashboard รวบรวมข้อมูลทุกอย่างของเบราว์เซอร์ลง widget จัดไว้ในหน้าเดียวกัน เช่น ปฏิทิน ตารางนัดหมาย โน้ตและงานที่จดไว้ รวมถึงข่าวจาก Feed Reader ด้วย widget ทั้งหมดสามารถจัดตำแหน่งได้ตามใจชอบ</p>\n<p>ฟีเจอร์อื่นของเวอร์ชัน 7.0 คือ</p>\n<ul>\n<li>ปรับหน้าตาของ Feed Reader ใหม่ เพิ่มระบบโฟลเดอร์แยก และติดตามช่อง YouTube ได้แบบไม่ต้องล็อกอินแล้ว</li>\n<li>Vivaldi Mail เพิ่มฟีเจอร์ Jump to Latest Mail กดคลิกเดียวกลับไปยังอีเมลฉบับใหม่ล่าสุดที่กำลังไหลเข้ามา</li>\n<li>Instant sync ซิงก์ข้อมูลระหว่างเครื่องแบบเรียลไทม์ ไม่ต้องรออีกแล้ว</li>\n</ul>\n<p>ที่มา - <a href=\"https://vivaldi.com/blog/vivaldi-on-desktop-7-0/\">Vivaldi</a></p>\n<p><img alt=\"No Description\" src=\"https://www.blognone.com/sites/default/files/externals/c115f3c7a766b50e29bd22724c40c8b7.png\" /></p>\n<p><img alt=\"No Description\" src=\"https://www.blognone.com/sites/default/files/externals/abcb4766c363bae69e00995aa149d0a6.png\" /></p>\n</div></div></div><div><div>Topics: </div><div><div><a href=\"/topics/vivaldi\">Vivaldi</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c46a22e5cd27341446fb9b515cc47d1da0923032809c140b2c99db29da92ce6","category":"Thai"}