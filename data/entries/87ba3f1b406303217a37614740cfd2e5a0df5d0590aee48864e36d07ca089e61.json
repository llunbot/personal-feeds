{"title":"Haunted Chocolatier เกมใหม่ของผู้พัฒนา Stardew Valley เปลี่ยนมาสร้างโรงงานช็อคโกแลต","link":"https://www.blognone.com/node/125413","date":1634871416000,"content":"<div><div><div><p>ConcernedApe สตูดิโอผู้พัฒนาเกมปลูกผักชื่อดัง Stardew Valley (ซึ่งมีนักพัฒนาเพียงคนเดียวคือ Eric Barone) เปิดตัวเกมใหม่เป็นนักทำช็อคโกแกต Haunted Chocolatier</p>\n<p>Haunted Chocolatier ยังเป็นเกม 2D simulation ใช้กราฟิกแบบพิกเซลเหมือน Stardew Vallery แต่เปลี่ยนฉากมาเป็นโรงงานช็อคโกแลตหลอน ในปรสาทที่มีผีและเวทย์มนตร์แทน จากคลิปตัวอย่างเกมจะเห็นว่าเราสามารถทะลุมิติจากโรงงานช็อคโกแลตไปยังสถานที่ต่างๆ เพื่อเก็บวัตถุดิบมาทำช็อคโกแลตขาย รวมถึงมีปฏิสัมพันธ์กับคนอื่นๆ ในเมืองได้</p>\n<p>เกมยังไม่ประกาศวันวางขาย โดย ConcernedApe บอกว่ายังมีสิ่งที่ต้องพัฒนาอีกมาก และต่อให้ Stardew Valley โด่งดังแค่ไหน เขาก็ยังทำงานคนเดียวอยู่เหมือนเดิม โดยพัฒนา Stardew Valley เป็นหลัก และพัฒนา Haunted Chocolatier ช่วงเย็นหรือวันหยุดมาประมาณ 1 ปีแล้ว</p>\n<p><img src=\"https://www.blognone.com/sites/default/files/externals/fc5497127265fe67df2981a992248edb.png\" /></p>\n<p><img src=\"https://www.blognone.com/sites/default/files/externals/011830845ac56bd192936f56d2a2f18b.png\" /></p>\n<p><img src=\"https://www.blognone.com/sites/default/files/externals/ec269713179be45a79410ac8a79417c0.png\" /></p>\n<p>ที่มา - <a href=\"https://www.hauntedchocolatier.net/\">ConcernedApe</a></p>\n</div></div></div><div><div>Topics: </div><div><div><a href=\"/topics/stardew-valley\">Stardew Valley</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87ba3f1b406303217a37614740cfd2e5a0df5d0590aee48864e36d07ca089e61","category":"Thai"}