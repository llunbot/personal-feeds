{"title":"Project Kuiper โครงการอินเทอร์เน็ตดาวเทียมของ Amazon รายงานผลทดสอบสร้าง mesh network ในอวกาศ","link":"https://www.blognone.com/node/137242","date":1702601017000,"content":"<div><div><div><p>Amazon ประกาศความก้าวหน้าของ Project Kuiper โครงการอินเทอร์เน็ตดาวเทียม โดยประสบความสำเร็จในการทดสอบสร้าง optical mesh network ด้วยเทคโนโลยีการติดต่อระหว่างดาวเทียมผ่าน optical inter-satellite links หรือ OISL</p>\n<p>เดิมการติดต่อระหว่างดาวเทียมด้วย OISL ต้องจับคู่ดาวเทียมและส่งข้อมูลกลับภาคพื้น จึงมีข้อจำกัดด้านความเร็วและความหน่วง แต่ด้วยการออกแบบใหม่ของ Kuiper ทำให้ดาวเทียมสามารถติดต่อหากันได้พร้อมกันจำนวนมากเป็นเครือข่าย mesh จึงได้ throughput ที่มากขึ้น และลดความหน่วงลง ผลทดสอบพบว่าเครือข่ายสามารถให้บริการที่ระดับความเร็ว 100Gbps บนระยะทางที่ห่างไกลถึง 1,000 กิโลเมตร เป็นเวลาต่อเนื่อง 1 ชั่วโมง</p>\n<p>Amazon คาดว่าจะเปิดตัว Kuiper สำหรับการใช้งานทั่วไปได้ภายในครึ่งแรกของปี 2024 โดย Amazon มี<a href=\"https://www.blognone.com/node/133030\">แผนส่งดาวเทียม</a>สำหรับโครงการนี้รวม 3,236 ดวง</p>\n<p>ที่มา: <a href=\"https://www.aboutamazon.com/news/innovation-at-amazon/amazon-project-kuiper-oisl-space-laser-december-2023-update\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/satellite\">Satellite</a></div><div><a href=\"/topics/project-kuiper\">Project Kuiper</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"afad90b21d33638eb3e1ff97e752c618bf6d7bb4fd2262cb907bf94468547fe4","category":"Thai"}