{"title":"ซัมซุงเผลอปล่อยขึ้นเว็บเอง ยืนยัน Galaxy Watch Ultra นาฬิการุ่นท็อปตัวใหม่","link":"https://www.blognone.com/node/140552","date":1719219480000,"content":"<div><div><div><p>เมื่อต้นเดือนมีภาพหลุดของ Galaxy Watch Ultra หรือบ้างก็เรียก Galaxy Watch 7 Ultra นาฬิกาอัจฉริยะรุ่นใหม่ของซัมซุงหลุดออกมาผ่าน @OnLeaks นักปล่อยภาพหลุดชื่อดัง แสดงให้เห็นตัวเรือนรูปทรงสี่เหลี่ยมมุมโค้ง แต่หน้าปัดยังเป็นวงกลมแบบเดิมอยู่</p>\n<p>ล่าสุดซัมซุงเผลอยืนยันการมีอยู่ของนาฬิการุ่นนี้เองแล้ว โดยเว็บไซต์ของซัมซุงแคนาดา เผลอเอาหน้าเว็บซัพพอร์ตของ Galaxy Ultra ขึ้นออนไลน์ ทำให้เรารู้ว่ามันจะใช้แบรนด์ Galaxy Watch Ultra (ไม่มีเลขรุ่น 7 ทำตลาดเหมือนนาฬิการุ่นอื่น) และมีรุ่น LTE ขนาดหน้าปัด 47mm ให้เลือก</p>\n<p>หลังจากมีข่าวนี้ออกมา ซัมซุงถอดหน้าเว็บออกเรียบร้อย คาดว่า Galaxy Watch Ultra จะเปิดตัวพร้อมกับ Galaxy Z Fold/Flip 6 และ Galaxy Watch 7 ซีรีส์อื่นๆ ในงานแถลงข่าวรอบครึ่งหลังของปี วันที่ 10 กรกฎาคมนี้</p>\n<p>ที่มา - <a href=\"https://www.smartprix.com/bytes/exclusive-samsung-galaxy-watch7-ultra-5k-renders-say-hello-to-squarish-design/\">SmartPrix</a>, <a href=\"https://www.91mobiles.com/hub/samsung-galaxy-watch-ultra-moniker-confirmed-via-official-support-pages/\">91mobiles</a> via <a href=\"https://9to5google.com/2024/06/21/samsung-galaxy-watch-ultra-support-page-leak-lte/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/85e6556a4aec31bf3488925cdea51371.jpg\" /></p>\n</div></div></div><div><div>Topics: </div><div><div><a href=\"/topics/galaxy-watch\">Galaxy Watch</a></div><div><a href=\"/topics/samsung\">Samsung</a></div><div><a href=\"/topics/leaks\">Leaks</a></div><div><a href=\"/topics/smart-watch\">Smart Watch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d5a240fd9e65d700f1b1a77a0c76a03a2737c8e75d527b5b0f82244648d7118","category":"Thai"}