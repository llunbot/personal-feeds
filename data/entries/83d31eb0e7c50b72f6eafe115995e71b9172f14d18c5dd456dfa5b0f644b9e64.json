{"title":"Nexon เปิดตัวเกมยิงไซไฟอวกาศ The First Descendant เล่น Co-Op ข้ามแพลตฟอร์มได้","link":"https://www.blognone.com/node/135413","date":1692805837000,"content":"<div><div><div><p>Nexon บริษัทเกมจากเกาหลีใต้ เปิดตัวเกมใหม่ The First Descendant เป็นเกมยิงแนวไซไฟอวกาศแบบ 3rd person co-op เล่นออนไลน์แบบ free-to-play</p>\n<p>เนื้อเรื่องของเกม The First Descendant เป็นการต่อสู้ระหว่างเผ่ามนุษย์ Descendant ที่ใส่ชุดเกราะ (คล้ายกับเกม Destiny) กับเผ่าเอเลี่ยน Vulgus ที่ข้ามมิติมารุกรานที่อยู่ของมนุษย์ จากเทรลเลอร์เราเห็นการต่อสู้กับบอสขนาดใหญ่ด้วย เกมพัฒนาโดยใช้เอนจิน Unreal 5.2</p>\n<p>The First Descendant ยังเป็นเกมแรกที่รองรับเทคโนโลยี HDR10+ ของค่ายซัมซุงด้วย หากใช้จีพียู NVIDIA และมอนิเตอร์ซัมซุงรุ่นที่รองรับ HDR10+ ก็จะได้ภาพแบบ HDR10+ โดยอัตโนมัติ</p>\n<p>เกมลงทั้งพีซี, PS4, PS5, Xbox One, Xbox Series X|S โดยรองรับการเล่นแบบ crossplay ข้ามแพลตฟอร์มด้วย  บริการแบบ open beta เปิดวันที่ 19-25 กันยายนนี้</p>\n<p>ที่มา - <a href=\"https://tfd.nexon.com/en/main\">Nexon</a>, <a href=\"https://www.gematsu.com/2023/08/the-first-descendant-gamescom-2023-opening-night-live-trailer\">Gematsu</a>, <a href=\"https://www.extremetech.com/gaming/automatic-hdr10-plus-finally-arrives-for-pc-gamers\">ExtremeTech</a></p>\n<p><img alt=\"No Description\" src=\"https://www.blognone.com/sites/default/files/externals/577906eb95877a50bfbd3c5696b58046.jpg\" /></p>\n</div></div></div><div><div>Topics: </div><div><div><a href=\"/topics/nexon\">Nexon</a></div><div><a href=\"/topics/games\">Games</a></div><div><a href=\"/topics/hdr\">HDR</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83d31eb0e7c50b72f6eafe115995e71b9172f14d18c5dd456dfa5b0f644b9e64","category":"Thai"}