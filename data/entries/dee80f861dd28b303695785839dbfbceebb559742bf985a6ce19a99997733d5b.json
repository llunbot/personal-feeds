{"title":"CD Projekt ปฏิเสธข่าวลือ Sony สนใจซื้อกิจการ","link":"https://www.blognone.com/node/134064","date":1685404136000,"content":"<div><div><div><p>ในช่วงสุดสัปดาห์ที่ผ่านมามีข่าวลือว่าโซนี่สนใจซื้อกิจการ CD Projekt ผู้พัฒนาเกม The Witcher และ Cyberpunk 2077 ซึ่งเป็นบริษัทโปแลนด์ อย่างไรก็ตามซีอีโอได้ปฏิเสธข่าวนี้</p>\n<p>โดย Adam Kicinski ชี้แจงข่าวลือนี้ในช่วงแถลงผลประกอบการบริษัท บอกว่าเรื่องนี้มีการพูดถึงมาหลายปี และเขายืนยันว่าไม่มีความคิดจะขายกิจการ CD Projekt ให้กับใคร บริษัทยังต้องการเป็นผู้พัฒนาอิสระ</p>\n<p>CD Projekt รายงานผลประกอบการประจำไตรมาส มีกำไรสุทธิ 69.7 ล้านซวอตือ (573 ล้านบาท) ส่วนรายได้อยู่ที่ 174.8 ล้านซวอตือ (1,438 ล้านบาท) ส่วนเกมใหม่ที่เตรียมเปิดตัวในปีนี้คือ ภาคเสริม Phantom Liberty ของ Cyberpunk 2077</p>\n<p>ที่มา: <a href=\"https://www.reuters.com/technology/cd-projekts-first-quarter-profit-rises-1-yy-2023-05-29/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/38dec12d6d40e7fc60c335ce3a04c39f.jpg\" /></p>\n</div></div></div><div><div>Topics: </div><div><div><a href=\"/topics/cd-projekt\">CD Projekt</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dee80f861dd28b303695785839dbfbceebb559742bf985a6ce19a99997733d5b","category":"Thai"}