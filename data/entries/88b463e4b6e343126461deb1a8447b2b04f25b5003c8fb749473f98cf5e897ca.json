{"title":"ไมโครซอฟท์ตั้ง Mustafa Suleyman ผู้ร่วมก่อตั้ง DeepMind, Inflection AI เป็นซีอีโอ Microsoft AI","link":"https://www.blognone.com/node/138795","date":1710876471000,"content":"<div><div><div><p>ไมโครซอฟท์ตั้ง Mustafa Suleyman ผู้ร่วมก่อตั้ง DeepMind และซีอีโอ Inflection AI เป็นซีอีโอ Microsoft AI ดูแลสินค้าด้าน AI ทุกตัวที่ให้บริการลูกค้าคอนซูมเมอร์ รวมถึง Copilot, Bing, และ Edge</p>\n<p>Suleyman เป็นผู้ร่วมก่อตั้ง DeepMind เมื่อปี 2010 ก่อนจะถูกกูเกิลซื้่อบริษัทเมื่อปี 2014 และเป็นผู้บริหารกูเกิลจนถึงปี 2022 หลังจากนั้น<a href=\"https://www.blognone.com/node/133700\">ออกมาตั้งบริษัท Inflection AI</a></p>\n<p>ทางด้านบริษัท Inflection AI นั้นตั้งซีอีโอใหม่คือ Sean White อดีตผู้บริหารฝ่ายวิจัย Mozilla แม้ว่าการที่อดีตซีอีโอย้ายไปอยู่ไมโครซอฟท์จะยังไม่มีการประกาศพันธมิตรกับบริษัทชัดเจน แต่ Inflection AI ก็ประกาศว่าจะเปิดให้บริการ API ของโมเดล Inflection-2.5 บน Azure เร็วๆ นี้</p>\n<p>ที่มา - <a href=\"https://twitter.com/mustafasuleyman/status/1770123596121432351\">@mustafasuleyman</a>, <a href=\"https://inflection.ai/the-new-inflection\">Inflection AI</a></p>\n<p><img src=\"https://www.blognone.com/sites/default/files/externals/538472de2aeb8259a30ee9cd9354ebfb.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/inflection-ai\">Inflection AI</a></div><div><a href=\"/topics/person\">Person</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88b463e4b6e343126461deb1a8447b2b04f25b5003c8fb749473f98cf5e897ca","category":"Thai"}