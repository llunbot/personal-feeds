{"title":"Reddit ปรับกฎความเป็นส่วนตัว เลือก opt-out จาก personalised ads ไม่ได้แล้ว","link":"https://www.blognone.com/node/136009","date":1696048829000,"content":"<div><div><div><p>Reddit ประกาศการเปลี่ยนแปลงเกี่ยวกับการตั้งค่าความเป็นส่วนตัวในการใช้งาน โดยหนึ่งในประเด็นสำคัญคือผู้ใช้งานไม่สามารถ opt-out สำหรับการเก็บข้อมูล เพื่อนำไปยิงโฆษณาแบบ personalised แล้ว</p>\n<p>Jutta Williams หัวหน้าทีมความเป็นส่วนตัวของ Reddit ให้เหตุผลว่า ปกติ Reddit แทบไม่เก็บข้อมูลส่วนตัวของผู้ใช้งานมากมายเท่าไหร่อยู่แล้ว และการทำแบบนี้ทำให้ประสบการณ์โฆษณาบนแพลตฟอร์มของผู้ใช้ดีขึ้น</p>\n<p>อย่างไรก็ตาม Reddit ยืนยันว่าการเปลี่ยนแปลงนี้ ไม่ได้เกี่ยวข้องกับวิธีการเก็บหรือแบ่งปันข้อมูลผู้ใช้งานใดๆ ผู้ใช้งานจะไม่เห็นการเปลี่ยนแปลงใดๆ เกี่ยวกับโฆษณา รวมถึงคนที่เคยเลือก opt-out ก่อนหน้านี้ ก็ไม่ได้หมายความว่าจะเห็นโฆษณามากขึ้น หรือข้อมูลโปรไฟล์ถูกนำไปขายให้กับนักโฆษณา</p>\n<p>ทั้งนี้ การปรับตัวเลือกห้าม opt-out ครั้งนี้ ยังมียกเว้นอยู่แค่บางภูมิภาคที่ยังสามารถเลือกได้ ซึ่ง Reddit ไม่ได้ระบุว่าเป็นภูมิภาคใด แต่ก็คาดว่าน่าจะเป็นยุโรป ที่มีกฎหมาย GDPR ที่ต้องให้ผู้ใช้งานอนุญาตอย่างชัดเจน ในการเก็บและใช้ข้อมูลโปรไฟล์เพื่อการโฆษณา</p>\n<p>ที่มา - <a href=\"https://www.reddit.com/r/reddit/comments/16tqihd/settings_updateschanges_to_ad_personalization/\">Reddit</a>, <a href=\"https://www.theverge.com/2023/9/28/23894023/reddit-opt-out-personalized-ads-privacy-update\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/47bed53dd1e7577654f661cdd4288d69.png\" /><em>ตั้วเลือกเดิม</em></p>\n<p><img alt=\"No Description\" src=\"https://www.blognone.com/sites/default/files/externals/3334cbdc44587d82d462b06ad983de96.png\" /><em>ตัวเลือกใหม่</em></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/privacy\">Privacy</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53ee1e69ebd000daf4fd8c31f9b6b322beeff3b66fc405df8fc3e1e59b387130","category":"Thai"}