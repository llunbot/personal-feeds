{"title":"[ลือ] กูเกิลจะเปิดตัวแบรนด์ Chromebook X ตราสัญลักษณ์ Chromebook รุ่นพรีเมียม","link":"https://www.blognone.com/node/134531","date":1687687288000,"content":"<div><div><div><p>9to5Google รายงานข่าวว่ากูเกิลกำลังทำโครงการ Chromebook X เป็นแบรนด์สำหรับ Chromebook ประสิทธิภาพสูงของผู้ผลิตฮาร์ดแวร์ OEM ลักษณะคล้ายแบรนด์ <a href=\"https://www.blognone.com/node/118255\">Intel Evo</a> หรือ <a href=\"https://www.blognone.com/node/122951\">AMD Advantage</a> ในปัจจุบัน</p>\n<p>แบรนด์ Chromebook X จะแปะบนสินค้าโน้ตบุ๊กที่ผ่านมาตรฐาน และอาจมีโลโก้ตอนบูตเครื่องที่ต่างจาก Chromebook ทั่วไปที่ขายในปัจจุบันด้วย ส่วนเงื่อนไขว่าโน้ตบุ๊กรุ่นใดจึงจะได้แปะตรา Chromebook X จำเป็นต้องใช้ซีพียูรุ่นใหม่คือ</p>\n<ul>\n<li>AMD Zen 2+</li>\n<li>AMD Zen 3</li>\n<li>Intel Core 12th Gen โดยแยกเป็นรุ่นซีพียูเกรดปกติ และ<a href=\"https://www.blognone.com/node/132094\">ซีพียู N-Series (Pentium เดิม)</a></li>\n</ul>\n<p>นอกจากซีพียูแล้ว กูเกิลยังบังคับสเปกกล้องเว็บแคมความละเอียดสูง เพื่อการันตีว่าใช้งานวิดีโอคอลล์ได้ดี ฝั่งซอฟต์แวร์จะมีฟีเจอร์ Live Caption, Portrait Blur และฟีเจอร์ตัดเสียงรบกวน (voice isolation)</p>\n<p><img alt=\"No Description\" src=\"https://www.blognone.com/sites/default/files/externals/ed188b76fee38efe208ab41bf8f1f14d.jpg\" /></p>\n<p><em>ภาพ Chromebook ในปัจจุบันจากเว็บกูเกิล (ยังไม่ใช่ Chromebook X)</em></p>\n<p>ส่วนฟีเจอร์อื่นๆ ของ OS สำหรับ Chromebook X จะมีการเปลี่ยนภาพ wallpaper ตามช่วงเวลาของวัน (เหมือนของ macOS), ปักหมุดไฟล์จาก Google Drive เพื่อใช้ออฟไลน์, รองรับ virtual desktop สูงสุด 16 จอ เป็นต้น</p>\n<p>9to5Google รายงานว่ากูเกิลจะยังไม่สนใจทำ Chromebook แบรนด์ตัวเอง (<a href=\"https://www.blognone.com/node/112547\">Pixelbook Go ที่ออกปี 2019 เป็นรุ่นสุดท้าย</a>, <a href=\"https://www.blognone.com/node/130363\">ยุบทีมทิ้งไปเมื่อปี 2022</a>) ส่วนโครงการ Chromebook X คาดว่าจะเปิดตัวช่วงสิ้นปีนี้</p>\n<p>ที่มา - <a href=\"https://9to5google.com/2023/06/20/chromebook-x/\">9to5Google</a></p>\n</div></div></div><div><div>Topics: </div><div><div><a href=\"/topics/chromebook\">Chromebook</a></div><div><a href=\"/topics/rumors\">Rumors</a></div><div><a href=\"/topics/google\">Google</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3c8226988ce912cbd833c8e395c4a164e35ba73ac4c2ceecf76a9b3aefba6fd","category":"Thai"}