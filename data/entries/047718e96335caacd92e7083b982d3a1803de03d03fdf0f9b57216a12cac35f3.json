{"title":"จีนออกคำสั่ง ธุรกิจกวดวิชาต้องจดทะเบียนไม่แสวงหากำไร กระทบบริษัทและสตาร์ทอัพสาย EdTech","link":"https://www.blognone.com/node/123891","date":1627284919000,"content":"<div><div><div><p>ทางการจีนได้ออกคำสั่ง กำหนดให้ธุรกิจการศึกษาแบบกวดวิชา ที่เป็นวิชาหลักในหลักสูตรการศึกษา ต้องจดทะเบียนเป็นองค์กรไม่แสวงหากำไร และไม่มีการออกใบอนุญาตใหม่เพิ่มเติม คำสั่งนี้ส่งผลกระทบต่อกลุ่มธุรกิจเทคโนโลยีการศึกษาหรือ EdTech ซึ่งเป็นสตาร์ทอัพหมวดที่มาแรงโดยเฉพาะในจีน โดยในคำสั่งมีรายละเอียดหลายประเด็น เช่น ห้ามนำบริษัทจดทะเบียนเข้าตลาดหุ้น ห้ามระดมทุนจากนักลงทุนต่างประเทศเพิ่มเติม ไปจนถึงการกำหนดค่าธรรมเนียมการสอน</p>\n<p>เหตุผลของคำสั่งดังกล่าว เพื่อลดภาระค่าใช้จ่ายในการเรียนกวดวิชาของผู้ปกครองในจีน</p>\n<p>คำสั่งนี้ทำให้ราคาหุ้นของบริษัทด้าน EdTech ของจีน ทั้งที่จดทะเบียนในตลาดหุ้นฮ่องกงและสหรัฐ ปรับลดลงในช่วงที่ผ่านมา อาทิ New Oriental, Scholar Education, Koolearn Technology, TAL Education และ Gaotu Techedu</p>\n<p>ที่มา: Reuters <a href=\"https://www.reuters.com/world/china/china-bars-for-profit-tutoring-core-school-subjects-document-2021-07-23/\">[1]</a>, <a href=\"https://www.reuters.com/world/china/china-confirms-for-profit-tutoring-core-school-subjects-is-barred-xinhua-2021-07-24/\">[2]</a> ภาพ <a href=\"https://files.genshuixue.com/1270232044_0k2sepq0.pdf\">Gaotu Techedu</a></p>\n<p><img src=\"https://www.blognone.com/sites/default/files/externals/584fe0659f6624e78d710768a867e6fa.png\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/edtech\">EdTech</a></div><div><a href=\"/topics/education\">Education</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"047718e96335caacd92e7083b982d3a1803de03d03fdf0f9b57216a12cac35f3","category":"Thai"}