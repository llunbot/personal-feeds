{"title":"Apple อัพเดต Xcode 15.2 และ TestFlight 3.5 รองรับ Apple Vision Pro‌ App Store","link":"https://www.blognone.com/node/137561","date":1704782284000,"content":"<div><div><div><p>แอปเปิลออกอัพเดต Xcode 15.2 และ TestFlight 3.5 ซึ่งเป็นอัพเดตเพื่อรองรับเฮดเซต Vision Pro ที่แอปเปิล<a href=\"https://www.blognone.com/node/137543\">เพิ่งประกาศวันจำหน่ายวันแรก</a>ในอเมริกา คือวันที่ 2 กุมภาพันธ์นี้</p>\n<p>Xcode 15.2 เปิดให้นักพัฒนาสามารถสร้างแอปบน visionOS ระบบปฏิบัติการของ Vision Pro ได้ รวมทั้ง SDK ของ iOS 17.2, iPadOS 17.2, tvOS 17.2, watchOS 10.2 และ macOS Sonoma 14.2 ส่วน TestFlight 3.5 เปิดให้นักพัฒนาสามารถทำแอปเวอร์ชันทดสอบเบต้าได้ รองทั้งรองรับการใช้แอป iOS และ iPadOS บน Vision Pro</p>\n<p>นักพัฒนาสามารถส่งแอปบน visionOS เพื่อขึ้น ‌Apple Vision Pro‌ App Store ได้ตั้งแต่วันนี้เป็นต้นไป แอปส่วนใหญ่ใน iPhone และ iPad จะ<a href=\"https://www.blognone.com/node/135619\">รองรับการใช้งานบน Vision Pro</a> ได้เลย ไม่ต้องแก้ไขเพิ่มเติม แต่นักพัฒนาอาจปรับแต่งได้ รวมถึงสามารถเลือกไม่ส่งแอปขึ้น Apple Vision Pro Store ได้ (opt-out) ผ่าน ‌App Store‌ Connect</p>\n<p>ที่มา: <a href=\"https://www.macrumors.com/2024/01/08/apple-releases-vision-pro-updates-testflight-xcode/\">MacRumors</a></p>\n<p><img src=\"https://www.blognone.com/sites/default/files/externals/3aba9865b5fafbe108c53a7a6ad8d318.jpg\" /></p>\n</div></div></div><div><div>Topics: </div><div><div><a href=\"/topics/xcode\">Xcode</a></div><div><a href=\"/topics/apple\">Apple</a></div><div><a href=\"/topics/development\">Development</a></div><div><a href=\"/topics/visionos\">visionOS</a></div><div><a href=\"/topics/apple-vision-pro\">Apple Vision Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d0c27e810bf47b2cf57ab7601c94d2d9f84e783f283ed7b7830759f39169c0a","category":"Thai"}