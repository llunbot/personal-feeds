{"title":"Unity ซื้อบริษัท OTO ใช้ AI วิเคราะห์น้ำเสียงใน Voice Chat แก้ปัญหา Toxic ในหมู่เกมเมอร์","link":"https://www.blognone.com/node/124395","date":1629818395000,"content":"<div><div><div><p>Unity ยังเดินหน้าซื้อกิจการอย่างต่อเนื่อง หลัง<a href=\"https://www.blognone.com/node/123879\">ซื้อซอฟต์แวร์สร้างต้นไม้ SpeedTree</a> และ<a href=\"https://www.blognone.com/node/124170\">รีโมทเดสก์ท็อป Parsec</a> ล่าสุดประกาศซื้อ OTO บริษัทวิเคราะห์เสียงคุยแชทด้วย AI เพื่อแก้ปัญหาการกลั่นแกล้ง ดูถูกเหยียดหยามในหมู่เกมเมอร์</p>\n<p>Unity บอกว่าวงการเกมมัลติเพลเยอร์มีปัญหาพฤติกรรมของผู้เล่นมานานแล้ว โดยอ้างสถิติว่า 68% ของผู้เล่นเกมมัลติเพลเยอร์เคยพบปัญหาเหล่านี้ โซลูชันของบริษัท OTO เรียกว่า acoustic analysis เป็นการวิเคราะห์น้ำเสียง (acoustic intonation) ที่ไม่ขึ้นกับภาษา และทำงานได้เร็วกว่า speech recognition ถึง 100 เท่า (<a href=\"https://demo.oto.ai/?_ga=2.162824255.224009513.1629818201-772295525.1629818201\">หน้าเดโมเผื่อใครอยากลองเล่น</a>)</p>\n<p>เทคโนโลยีของ OTO จะถูกผนวกเข้ากับบริการ Unity Vivox สำหรับแชท-คุยเสียงในเกม ที่ Unity ขายเป็นบริการให้นักพัฒนาเกมอีกที (PUBG, LoL, Valorant เป็นลูกค้าที่ใช้ Vivox) โดย Unity ระบุว่าจะเปิดให้นักพัฒนาเกมเข้าถึงเทคโนโลยีของ OTO เพื่อวิเคราะห์เสียงของเกมเมอร์ได้</p>\n<p>ที่มา - <a href=\"https://investors.unity.com/news/news-details/2021/Unity-Acquires-OTO-to-Foster-Safer-Gaming-Environments/default.aspx\">Unity</a></p>\n<p><img src=\"https://www.blognone.com/sites/default/files/externals/30d854485271f9b699901e2c3626a4ad.jpg\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/acquisition\">Acquisition</a></div><div><a href=\"/topics/voice-recognition\">Voice Recognition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dde2d5c479161d36963d97ec544693757c93ed17683cd97d9e232cd5de0c06c","category":"Thai"}