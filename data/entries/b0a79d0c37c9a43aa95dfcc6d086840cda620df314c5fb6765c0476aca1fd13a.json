{"title":"[IFPI] อุตสาหกรรมดนตรีโลก รายได้รวมโต 4.8% ปัจจัยหลักจากสตรีมมิ่งแบบจ่ายเงินค่าสมาชิก","link":"https://www.blognone.com/node/145430","date":1742773014000,"content":"<div><div><div><p>IFPI หรือสมาพันธ์ผู้ผลิตสิ่งบันทึกเสียงระหว่างประเทศ รายงานข้อมูลอุตสาหกรรมดนตรีทั่วโลกในปี 2024 ภาพรวมมีรายได้รวม 2.96 หมื่นล้านดอลลาร์ เพิ่มขึ้น 4.8% จากปี 2023 เป็นแนวโน้มที่เติบโตติดต่อกันเป็นปีที่สิบ การเติบโตเกิดขึ้นในทุกภูมิภาค อเมริกา-แคนาดาโต 2.1%, ยุโรปโต 8.3%, เอเชียโต 1.3%, ลาตินอเมริกาโต 22.5%</p>\n<p>บริการฟังเพลงสตรีมมิ่งแบบจ่ายเงินค่าสมาชิก เป็นปัจจัยสำคัญของการเติบโต จำนวนบัญชีประเภทจ่ายเงินเพิ่มขึ้น 9.5% จากบัญชีทั้งหมดที่เพิ่มขึ้น 10.6% เป็น 752 ล้านบัญชีทั่วโลก</p>\n<p>โครงสร้างรายได้ของสิ่งบันทึกเสียง 51.2% มาจากค่าสมาชิกสตรีมมิ่ง, 17.1% มาจากโฆษณาบนสตรีมมิ่ง, 16.4% มาจากการขายสื่อบันทึกแบบ Physical</p>\n<p>ข้อมูลอื่นที่น่าสนใจมีดังนี้</p>\n<ul>\n<li>รายได้รวมส่วนสื่อ Physical ลดลง 3.1% แต่เฉพาะแผ่นเสียงไวนิลเติบโต 4.6% ติดต่อกันเป็นปีที่ 18</li>\n<li>รายได้ลิขสิทธิ์บันทึกการแสดงสดเพิ่มขึ้น 5.9% เป็น 2.9 พันล้านดอลลาร์ โตติดต่อกันเป็นปีที่ 4</li>\n<li>เอเชียยังเป็นตลาดที่ยอดขาย Physical สูงสุดในโลก ส่วนแบ่ง 45.1%</li>\n<li>ญี่ปุ่นที่มีส่วนแบ่งตลาดอันดับ 2 ของโลก รายได้รวมลดลง 0.2% เป็นผลจากยอดขาย Physical ที่ลดลง</li>\n<li>จีนรายได้โต 9.6% ส่วนแบ่งตลาดเป็นอันดับ 5 ของโลก</li>\n</ul>\n<p>ที่มา: <a href=\"https://www.ifpi.org/ifpi-amidst-highly-competitive-market-global-recorded-music-revenues-grew-4-8-in-2024/\">IFPI</a></p>\n<p><img alt=\"No Description\" src=\"https://www.blognone.com/sites/default/files/externals/825c2ffbf789add8fa80f6150fb1275e.png\" /></p>\n</div></div></div><div><div>Topics: </div><div><div><a href=\"/topics/music\">Music</a></div><div><a href=\"/topics/ifpi\">IFPI</a></div><div><a href=\"/topics/market-research\">Market Research</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0a79d0c37c9a43aa95dfcc6d086840cda620df314c5fb6765c0476aca1fd13a","category":"Thai"}