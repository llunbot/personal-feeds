{"title":"เปิดตัว Microsoft Fabric ชุดเครื่องมือจัดการข้อมูลครบวงจร ร่างขยายของ Power BI","link":"https://www.blognone.com/node/133983","date":1684897049000,"content":"<div><div><div><p>ไมโครซอฟท์เปิดตัวผลิตภัณฑ์ใหม่ชื่อ Microsoft Fabric เป็นการรวมผลิตภัณฑ์ด้านวิเคราะห์ข้อมูลที่กระจัดกระจายหลายแบรนด์ (Power BI, <a href=\"https://www.blognone.com/node/121020\">Azure Synapse</a>) เข้ามาด้วยกันเป็นตัวเดียว</p>\n<p>Microsoft Fabric รองรับงานข้อมูลทั้งหมด 7 ประเภท ได้แก่</p>\n<ul>\n<li><strong>Data Factory</strong> การเก็บข้อมูล โดยเชื่อมกับแหล่งข้อมูลต่างๆ 150 ประเภท รองรับการแปลงข้อมูลแบบลากแล้ววาง</li>\n<li><strong>Synapse Data Engineering</strong> สำหรับการจัดการ Apache Spark</li>\n<li><strong>Synapse Data Science</strong> งานสำหรับนักวิทยาศาสตร์ข้อมูล จัดการข้อมูลเพื่อเทรนโมเดล</li>\n<li><strong>Synapse Data Warehousing</strong> จัดการคลังข้อมูล data lake และ data warehouse</li>\n<li><strong>Synapse Real-Time Analytics</strong> วิเคราะห์ข้อมูลแบบเรียลไทม์ จากข้อมูลในอุปกรณ์ IoT, telemetry, logs</li>\n<li><strong>Power BI</strong> ทำเรื่อง visualization และ analytics สำหรับภาคธุรกิจ</li>\n<li><strong>Data Activator</strong> เรื่องการตรวจจับ (detection) และมอนิเตอร์ข้อมูล</li>\n</ul>\n<p>นอกจากนี้ยังมีชิ้นส่วนที่เรียกว่า OneLake ซึ่งไมโครซอฟท์นิยามว่ามันคือ OneDrive for data เป็นวิธีเก็บข้อมูลร่วมกันของบริการทุกตัวใน Fabric แบบเดียวกับที่แอพทุกตัวใน Microsoft 365 เก็บข้อมูลลง OneDrive ข้อดีของมันคือสามารถแชร์ข้อมูลชุดเดียวกันข้ามบริการ โดยไม่ต้องทำซ้ำ (duplicate) ตัวข้อมูลขึ้นมาอีกชุด</p>\n<p>ข้างใต้ของ OneLake เป็นวิธีเก็บข้อมูลเดียวกับ Azure Data Lake Storage Gen2 (ADLSg2) ที่ใช้กันแพร่หลายอยู่แล้ว และสามารถเชื่อมต่อเพื่อดึงข้อมูลจาก Amazon S3 และ Google Storage ได้ด้วย ตัวอินเทอร์เฟซยังสามารถใช้ Excel เข้ามาแก้ไขหรือวิเคราะห์ข้อมูลใน OneLake ได้โดยตรง</p>\n<p>Fabric ยังมีฟีเจอร์ Copilot ตามธรรมเนียมไมโครซอฟท์ยุคนี้ ใช้ AI จาก Azure OpenAI Service มาช่วยสั่งงาน สรุปข้อมูล ผ่านการแชทใน sidebar ได้เหมือนกับฟีเจอร์ Copilot ในแอพตัวอื่นๆ</p>\n<p><img alt=\"No Description\" src=\"https://www.blognone.com/sites/default/files/externals/bb19a8e0eba56a8155ea68ee0b20b346.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e640f385de09ab986dfedb0994abcef0.webp\" /></p>\n<p><img alt=\"No Description\" src=\"https://www.blognone.com/sites/default/files/externals/eab5e9f72ba151244f59f8396381cedd.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ee4c8ef0c002bd4f1a4596663255c59d.jpg\" /></p>\n<p>ที่มา - <a href=\"https://azure.microsoft.com/en-us/blog/introducing-microsoft-fabric-data-analytics-for-the-era-of-ai/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/power-bi\">Power BI</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cba4ee6be3f0df395a6cd7683fb73943b1271505ec17d815143d8b64305e6773","category":"Thai"}