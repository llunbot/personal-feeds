{"title":"Elon Musk ประกาศเตรียมโอเพนซอร์สแชทบอต Grok ภายในสัปดาห์นี้","link":"https://www.blognone.com/node/138629","date":1710151594000,"content":"<div><div><div><p>ข่าวสั้นจาก Elon Musk ในฐานะเจ้าของ xAI สตาร์ทอัพด้าน AI ที่มี<a href=\"https://www.blognone.com/node/136578\">แชทบอตถามตอบ Grok</a> ให้บริการ โดยเขา<a href=\"https://twitter.com/elonmusk/status/1767108624038449405\">โพสต์ข้อความ</a>ใน X ว่า xAI จะโอเพนซอร์ส Grok ภายในสัปดาห์นี้</p>\n<p>Musk เปิดตัว Grok เมื่อพฤศจิกายนปีที่แล้ว และชูจุดเด่นว่า Grok เรียนรู้ข้อมูลจาก X แบบเรียลไทม์ โดยจะเปิดให้ใช้งานกับผู้สมัคร X Premium</p>\n<p>การประกาศโอเพนซอร์ส Grok นั้นมีประเด็นสำคัญ เนื่องจาก<a href=\"https://www.blognone.com/node/138492\">เขาเพิ่งประกาศฟ้อง</a> OpenAI และซีอีโอ Sam Altman โดยให้เหตุผลว่า มูลนิธิถูกนำไปใช้แสวงหากำไร และแนวทางของ OpenAI ในระยะหลังก็ปิดข้อมูลมากขึ้น ไม่ได้เปิดเผยสมกับชื่อว่า Open (ซึ่ง OpenAI ก็ชี้แจงเรื่องนี้แล้ว)</p>\n<p>ที่มา: <a href=\"https://www.wsj.com/tech/elon-musks-xai-will-open-source-openai-rival-grok-this-week-b8ab0ded\">The Wall Street Journal</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/elon-musk\">Elon Musk</a></div><div><a href=\"/topics/open-source\">Open Source</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d173bf160052eb49091cc341cf7006625aceb146e6a393157b5ee18cd7ab9af","category":"Thai"}