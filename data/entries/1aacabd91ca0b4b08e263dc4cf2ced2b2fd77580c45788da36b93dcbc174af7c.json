{"title":"Disney+ อัพเกรดหนัง Marvel 13 เรื่องให้เป็นสัดส่วน IMAX เพิ่มพื้นที่หนัง ลดแถบจอดำ","link":"https://www.blognone.com/node/125742","date":1636425067000,"content":"<div><div><div><p>ดิสนีย์ และ IMAX ร่วมกันปรับปรุงคุณภาพหนัง Marvel บนแพลตฟอร์ม Disney+ ให้มีคุณภาพระดับ IMAX Expanded Aspect Ratio พื้นที่หน้าจอกว้างขึ้น มีผลในวันที่ 12 พ.ย. ซึ่งเป็นวัน Disney+ Day</p>\n<p>ตัวหนังที่คนดูจะได้รับชมในคุณภาพ IMAX แบบ Expanded Aspect Ratio คือ Ant-Man and the Wasp, Avengers: Endgame, Avengers: Infinity War, Black Panther, Black Widow, Captain America: Civil War, Captain Marvel, Doctor Strange, Iron Man, Guardians of the Galaxy, Guardians of the Galaxy Vol. 2, Shang-Chi and the Legend of the Ten Rings, Thor: Ragnarok</p>\n<p>สัดส่วนจอภาพของ IMAX Expanded Aspect Ratio คือ 1:90:1 ทางบริษัทกล่าวว่าเป็นสัดส่วนที่ให้พื้นที่ภาพเพิ่มขึ้นถึง 26% และยังมีสัดส่วนใกล้เคียงกับทีวี 16:9 ด้วย โดยผู้ชมจะเห็นสัญลักษณ์ IMAX Expanded Aspect Ratio ที่ตัวหนังก่อนที่กดเล่น ทาง Disney+ ระบุด้วยว่า อนาคตจะขยายตัวหนังคุณภาพ  IMAX Expanded Aspect Ratio ให้มากขึ้น</p>\n<p><img src=\"https://www.blognone.com/sites/default/files/externals/9d87b202823c67535bcfb05bb8ce71b6.png\" /></p>\n<p>ที่มา - <a href=\"https://techcrunch.com/2021/11/08/disney-is-launching-a-special-imax-format-for-13-marvel-movies/\">TechCrunch</a>, <a href=\"https://dmedmedia.disney.com/news/imax-enhanced-on-disney-plus-launches-november-12-disney-plus-day\">ดิสนีย์</a></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/marvel\">Marvel</a></div><div><a href=\"/topics/movie-0\">Movie</a></div><div><a href=\"/topics/imax\">IMAX</a></div><div><a href=\"/topics/disney\">Disney</a></div><div><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1aacabd91ca0b4b08e263dc4cf2ced2b2fd77580c45788da36b93dcbc174af7c","category":"Thai"}