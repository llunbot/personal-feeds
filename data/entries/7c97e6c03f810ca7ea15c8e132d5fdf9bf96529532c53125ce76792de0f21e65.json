{"title":"IBM ขยายบริการ Watsonx ช่วยเขียนโค้ดภาษา Java เพิ่ม, เปิดให้รันโมเดลจากบริษัทอื่น","link":"https://www.blognone.com/node/139889","date":1716338514000,"content":"<div><div><div><p>IBM ประกาศขยาย<a href=\"https://www.blognone.com/node/133768\">บริการปัญญาประดิษฐ์ Watsonx ที่เปิดตัวในปี 2023</a> จากเดิมมีเฉพาะ <a href=\"https://www.blognone.com/node/135397\">Watsonx Code Assistant for Z ตัวช่วยแปลงโค้ดภาษา COBOL บนเมนเฟรม</a> และ <a href=\"https://www.blognone.com/node/139714\">Red Hat Ansible Lightspeed</a> มาสู่บริการข้างเคียงอื่นๆ</p>\n<ul>\n<li><strong>Watsonx Code Assistant for Enterprise Java Applications</strong> ตัวช่วยปรับปรุงโค้ดภาษา Java โดยเฉพาะแอพฝั่งองค์กรที่เป็นลูกค้าของ IBM อยู่แล้ว ตัวอย่างการใช้งานคือแปลงแอพ IBM WebSphere มาเป็น IBM WebSphere Liberty</li>\n<li><strong>Watsonx Orchestrate</strong> งานที่ไม่ใช่โปรแกรมมิ่งโดยตรง แต่เป็นการเขียนคำสั่งแบบ low-code เพื่อทำงาน workflow ภายในองค์กร โดยใช้โมเดล LLM มาช่วยให้สั่งงานง่ายขึ้น ตอนนี้มีบริการเฉพาะทางแยกย่อยได้ 2 ตัวคือ\n<ul>\n<li><strong>Watsonx Assistant for Z</strong> แชทบอทสำหรับตอบคำถามผู้ใช้เมนเฟรม Z ให้ฝึกใช้งานคำสั่งและระบบต่างๆ บนเมนเฟรมได้ง่ายขึ้น</li>\n<li><strong>D&amp;B Ask Procurement</strong> แชทบอทสำหรับช่วยงานฝ่ายจัดซื้อ (procurement) วิเคราะห์ข้อมูลซัพพลายเชน</li>\n</ul>\n</li>\n</ul>\n<p>แพลตฟอร์ม Watsonx ยังเปิดให้มีโมเดล LLM จากบริษัทอื่นๆ เข้ามารันได้ด้วย นอกเหนือจาก<a href=\"https://www.blognone.com/node/139887\">โมเดล Granite ของ IBM เอง</a> ที่ประกาศชื่อมาแล้วคือ Mistral AI, Allam โมเดล LLM ภาษาอารบิก, Meta Llama 3</p>\n<p>ที่มา - <a href=\"https://newsroom.ibm.com/2024-05-21-IBM-Unveils-Next-Chapter-of-watsonx-with-Open-Source,-Product-Ecosystem-Innovations-to-Drive-Enterprise-AI-at-Scale\">IBM</a>, <a href=\"https://www.ibm.com/blog/announcement/enterprise-grade-model-choices/\">IBM</a></p>\n<p><img alt=\"No Description\" src=\"https://www.blognone.com/sites/default/files/externals/4d56963210ee33eb715001cf96742636.jpeg\" /></p>\n</div></div></div><div><div>Topics: </div><div><div><a href=\"/topics/watson\">Watson</a></div><div><a href=\"/topics/ibm\">IBM</a></div><div><a href=\"/topics/java\">Java</a></div><div><a href=\"/topics/programming\">Programming</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c97e6c03f810ca7ea15c8e132d5fdf9bf96529532c53125ce76792de0f21e65","category":"Thai"}