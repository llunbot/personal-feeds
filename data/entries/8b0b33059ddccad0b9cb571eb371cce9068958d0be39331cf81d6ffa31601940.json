{"title":"Premier Pro ออกฟีเจอร์ Text-Based Editing แก้วิดีโอได้เหมือนแก้สคริปต์ในไฟล์ Word","link":"https://www.blognone.com/node/133470","date":1681802010000,"content":"<div><div><div><p>Adobe เปิดตัวฟีเจอร์ใหม่ของโปรแกรมตัดต่อวิดีโอ Premier Pro เรียกว่า Text-Based Editing ใช้สำหรับการตัดต่อวิดีโอที่มีคนพูด (เช่น สัมภาษณ์) ได้ง่ายขึ้นด้วย<a href=\"https://www.blognone.com/node/86894\">พลัง AI ของแพลตฟอร์ม Adobe Sensei</a></p>\n<p>การทำงานของมันคือ Premier Pro ใช้ AI ช่วยถอดเสียงพูดของฟุตเตจทั้งหมดออกมาเป็นข้อความ และซอยฟุตเตจตามข้อความแต่ละช่วงแสดงเป็น timeline จากนั้นเราสามารถจิ้มเลือกข้อความที่ต้องการไปใส่ในวิดีโอ กดปุ่ม insert แล้วก็จะได้ฟุตเตจช่วงนั้นแทรกเข้าไปในโปรเจควิดีโอที่กำลังตัดต่ออยู่เลย ไม่ต้องมานั่งฟังเสียงแล้วเลือกช่วงเวลาที่ต้องการเหมือนที่แล้วๆ มา</p>\n<p>การแปลงวิดีโอเป็นข้อความ ยังทำให้เราสามารถสลับตำแหน่งของช่วงในวิดีโอได้เหมือนกับการ cut &amp; paste ข้อความในโปรแกรมพิมพ์งานทั่วไป, ลบช่วงว่างที่คนไม่พูดออกด้วยปุ่ม delete ข้อความ [...] ออก แล้วจะได้ผลลัพธ์ออกมาเป็นวิดีโอฉบับร่าง (rough cut) เพื่อให้มนุษย์ไปเก็บรายละเอียดอีกทีหนึ่ง นอกจากนี้ Premier Pro ยังสามารถแปลง text ออกมาเป็น caption หรือซับไตเติลให้ได้ทันทีด้วย</p>\n<p>Adobe ใช้คำโฆษณาว่า no more paper cut คือไม่ต้องถอดเสียงเป็นไฟล์สคริปต์ แล้ววางแผนการตัดในสคริปต์อีกแล้ว แค่นำไฟล์เข้าไปใน Premier Pro แล้วแก้ไขเล็กน้อยก็จะได้ rough cut ออกมาได้อย่างรวดเร็ว</p>\n<p>Text-Based Editing จะเปิดให้ใช้งานแบบ open Beta ช่วงเดือนพฤษภาคม</p>\n<p><img alt=\"No Description\" src=\"https://www.blognone.com/sites/default/files/externals/5bb50d64bc9b870a4d84fe86fdb6c4e9.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d72d729fb8073282d1338c31a6a6afe8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3da04f8d4dd49e025809bc61ab8d4dc1.jpeg\" /></p>\n<p>ที่มา - <a href=\"https://blog.adobe.com/en/publish/2023/04/13/nab-2023-introducing-text-based-editing-premiere-pro-properties-panel-after-effects-more\">Adobe</a></p>\n</div></div></div><div><div>Topics: </div><div><div><a href=\"/topics/premiere-pro\">Premiere Pro</a></div><div><a href=\"/topics/adobe\">Adobe</a></div><div><a href=\"/topics/video-editing\">Video Editing</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b0b33059ddccad0b9cb571eb371cce9068958d0be39331cf81d6ffa31601940","category":"Thai"}