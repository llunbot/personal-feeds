{"title":"ธนาคาร DBS ในสิงคโปร์ระบบล่มทั้งวัน แบงค์ชาติออกมาแสดงความไม่พอใจในวันเดียวกัน","link":"https://www.blognone.com/node/133230","date":1680167881000,"content":"<div><div><div><p>เมื่อวานนี้ธนาคาร DBS ในสิงคโปร์ระบบออนไลน์มีปัญหาตั้งแต่เช้า 7.30 นาฬิกาตามเวลาสิงคโปร์จนถึงช่วงเย็น รวมเวลาระบบล่มนานสิบชั่วโมง ทำให้กระทบผู้ใช้เป็นวงกว้างเนื่องจากไม่สามารถใช้งานได้ทั้งบริการธนาคารและบริการซื้อขายหุ้น และทางแบงค์ชาติสิงคโปร์ (MAS) ก็ออกมาแสดงท่าทีในวันเดียวกันว่าเหตุการณ์ล่มแบบนี้เป็นเรื่องที่รับไม่ได้ และจะมีมาตรการออกมาหลังจากสอบสวนเรื่องทั้งหมดเสร็จสิ้นแล้ว</p>\n<p>DBS เคยทำระบบล่มยาวๆ เช่นนี้เมื่อปี 2021 โดยมีปัญหานานถึงสองวันเต็ม และ<a href=\"https://www.blognone.com/node/127054\">ทาง MAS ก็ลงโทษด้วยการสั่งเพิ่มเงินกองทุน</a> ระยะเวลาจากวันเกิดเหตุถึงวันสั่งลงโทษเป็นเวลานานประมาณสองเดือน</p>\n<p>มาตรฐานของ MAS ห้ามไม่ให้ระบบออนไลน์ของธนาคารในสิงคโปร์มีปัญหาเกิน 4 ชั่วโมงในห้วง 12 เดือน เหตุการณ์ครั้งนี้ครั้งเดียวเกินมาตรฐานไปแล้ว</p>\n<p>ที่มา - <a href=\"https://www.todayonline.com/singapore/dbs-second-outage-16-months-unacceptable-bank-has-fallen-short-expectations-mas-2140346\">Today Online</a></p>\n<p><img src=\"https://www.blognone.com/sites/default/files/externals/b4ba98ef27bba21b37eb48267b403f59.jpeg\" alt /></p>\n</div></div></div><div><div>Topics: </div><div><div><a href=\"/topics/mas\">MAS</a></div><div><a href=\"/topics/singapore\">Singapore</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"945abc5dace146190a18f6eb970e3efcf57897b69949754416b1c069fa2f44d0","category":"Thai"}