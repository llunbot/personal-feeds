{"title":"[ไม่ยืนยัน] Apple สั่งลดการผลิต iPhone 16 รุ่นที่ไม่ใช่ Pro ลง ประมาณ 10 ล้านเครื่อง","link":"https://www.blognone.com/node/142732","date":1729730533000,"content":"<div><div><div><p>Ming-Chi Kuo นักวิเคราะห์สายซัพพลายเชน ที่ให้ข้อมูลสินค้าแอปเปิลเป็นประจำ เผยแพร่การสำรวจในอุตสาหกรรมระบุว่า แอปเปิลได้สั่งลดการผลิต iPhone 16 ลง ประมาณ 10 ล้านเครื่อง สำหรับเครื่องที่จะขายในไตรมาส 4/2024 ถึงครึ่งแรกของปี 2025 โดยกระทบกับรุ่นที่ไม่ใช่ Pro</p>\n<p>เขาให้ตัวเลขรวมคำสั่งผลิต โดยในครึ่งหลังปี 2024 ลดลงจากเดิม 88 ล้านเครื่องเป็น 84 ล้านเครื่อง ส่วนครึ่งแรกปี 2025 ลดลงจาก 89 ล้านเครื่องเป็น 84 ล้านเครื่อง</p>\n<p>เขาบอกว่าคำสั่งลดการผลิตนี้ไม่มีผลกระทบชัดเจนต่อรายได้แอปเปิล เพราะได้ยอดขายรุ่น Pro Max ที่เพิ่มสูงขึ้นมาชดเชย โดยแอปเปิลสั่งผลิตรุ่นดังกล่าวเพิ่มในช่วงเดือนกันยายน-ตุลาคม ตัวเลขที่ออกมาทำให้ Kuo มองว่า Apple Intelligence อาจไม่ได้เร่งยอดขาย iPhone อย่างที่หลายคนคาดไว้ในตอนนี้ แต่เขายังเชื่อว่าในระยะยาวเกมของ AI ประมวลผลที่ระดับอุปกรณ์ แอปเปิลยังคงได้เปรียบกว่าคู่แข่ง</p>\n<p>สุดท้าย Kuo ให้ข้อมูลตัวเลขการผลิต iPhone SE4 ซึ่งจะเริ่มผลิตในเดือนธันวาคมนี้ จำนวนอยู่ที่ราว 8.6 ล้านเครื่อง จนถึงไตรมาส 1/2025</p>\n<p>ที่มา: <a href=\"https://medium.com/@mingchikuo/iphone-16-orders-cut-by-around-10-million-units-for-4q24-1h25-no-evidence-yet-that-apple-48c126a33bc6\">Ming-Chi Kuo</a></p>\n<p><img src=\"https://www.blognone.com/sites/default/files/externals/d384eb9b0094cf2ac93edd4c9f9ed179.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/rumors\">Rumors</a></div><div><a href=\"/topics/iphone-se\">iPhone SE</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a0a3d564fb13884ec5e21444b70a91b64ee4df260105d2f9391d0e473412611","category":"Thai"}