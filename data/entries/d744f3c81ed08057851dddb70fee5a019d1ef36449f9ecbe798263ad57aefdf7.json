{"title":"เป็นกันไหม? พบปัญหา iPhone ปิดเครื่องเองในตอนกลางคืน ในผู้ใช้งานบางคน","link":"https://www.blognone.com/node/136214","date":1697166193000,"content":"<div><div><div><p>มีรายงานจากผู้ใช้งาน iPhone บางคนพบว่า iPhone ปิดเครื่องเองในตอนกลางคืน แต่อาจเปิดเองในเวลาต่อมา ซึ่งอาการดังกล่าวนั้นทราบได้ทั้งจากนาฬิกาปลุกไม่ทำงาน (เนื่องจากเครื่องปิดอยู่) หรือในตอนเช้า iPhone บังคับให้ปลดล็อกด้วยการใส่รหัสเท่านั้น ซึ่งจะเกิดขึ้นเมื่อเครื่องรีบูท</p>\n<p>ผู้ใช้งานสามารถตรวจสอบได้เองว่าเมื่อคืนนี้ iPhone ปิดเครื่องหรือรีบูทหรือไม่ โดยไปที่ Settings &gt; Battery และดูสถานะแบตเตอรี่ย้อนหลัง 24 ชั่วโมง หากมีช่องว่างในช่วงกลางคืน นั่นแปลว่าเวลานั้น iPhone ปิดอยู่ (ตัวอย่างตามภาพด้านล่าง)</p>\n<p>กลุ่มผู้ใช้ที่รายงานปัญหาพบใน iPhone หลายรุ่น ไม่ได้จำกัดที่รุ่นล่าสุด iPhone 15 แต่เนื่องจากไม่ได้เกิดขึ้นกับทุกคน จึงยังสรุปได้ยากว่าปัญหาเกิดจากอะไรกันแน่ ส่วนแอปเปิลก็ยังไม่ได้ออกมาให้ข้อมูลตอนนี้</p>\n<p>ที่มา: <a href=\"https://sea.mashable.com/mobile/27777/some-iphones-are-shutting-down-at-night-for-no-good-reason\">Mashable</a> ภาพ <a href=\"https://twitter.com/ifrnb/status/1711708859402723644\">X/@ifrnb</a></p>\n<p><img alt=\"No Description\" src=\"https://www.blognone.com/sites/default/files/externals/9747ae03d3ebca830590bed7453c523d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d744f3c81ed08057851dddb70fee5a019d1ef36449f9ecbe798263ad57aefdf7","category":"Thai"}