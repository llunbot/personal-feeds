{"title":"Fish Shell เวอร์ชั่น 4.0 พอร์ตฟังก์ชั่นแกนกลางเป็น Rust ระบุเหตุผล \"ไม่มีใครชอบ C++/CMake จริงๆ หรอก\"","link":"https://www.blognone.com/node/143858","date":1735494247000,"content":"<div><div><div><p>Fish Shell ซอฟต์แวร์ shell กลุ่มเดียวกับ Bash และ PowerShell ออกเวอร์ชั่น 4.0 Beta 1 เป็นเวอร์ชั่นแรกที่พอร์ตฟังก์ชั่นแกนกลางไปยังภาษา Rust นับเป็นความเปลี่ยนแปลงขนาดใหญ่ในเวอร์ชั่นหลักครั้งนี้ ฟีเจอร์เดียวแก้ไข 126 ไฟล์ มีการ commit ใน pull request ถึง 50 รายการ รวมเวอร์ชั่น 4.0 มีการแก้ไขไฟล์ 1155 ไฟล์ เพิ่ม 110,247 บรรทัด ลบ 88,941 บรรทัด</p>\n<p>ridiculousfish หนึ่งในนักพัฒนาหลักของ Fish เสนอแนวทางนี้เมื่อต้นปี 2023 ระบุเหตุผลว่า \"ไม่มีใครชอบ C++ หรือ CMake จริงๆ หรอก\" เพราะกระบวนการเซ็ตอัพยุ่งยาก การใช้ C++ ทำให้นักพัฒนาใหม่ๆ เข้าร่วมได้ยาก และ Rust ยังเปิดทางให้สามารถรันงานแบบ concurrent ได้อย่างปลอดภัยขึ้นในอนาคต</p>\n<p>Fish เป็น shell ที่เน้นฟีเจอร์ช่วยเหลือผู้ใช้อย่างหนักเพื่อให้เป็นมิตรกับผู้ใช้ที่สุดเท่าที่เป็นไปได้ ตัว shell มีความสามารถ syntaxhighlight และ autosuggest ในตัว ที่ผ่านมาฟีเจอร์เหล่านี้ไม่ลดประสิทธิภาพ shell ลงเพราะรันใน thread แยกออกไป แต่พอทีมงานต้องการรันงานเป็น multithread จริงๆ กลับพบว่ายากมาก ฟังก์ชั่นในภาษา C++ จำนวนมากไม่เป็น thread-safe การพอร์ตไปใช้ Rust จะทำให้การอิมพลีเมนต์ฟีเจอร์เหล่านี้ได้ง่ายขึ้น แถม Rust มีแนวทางพยายามทำ error message ให้อ่านง่าย ซึ่งตรงกับ Fish</p>\n<p>ที่มา - <a href=\"https://fishshell.com/blog/rustport/\">Fish Shell Blog</a></p>\n<p><img alt=\"No Description\" src=\"https://www.blognone.com/sites/default/files/externals/2ff4c9fde9b881f6ebb6f3884660c360.png\" /></p>\n</div></div></div><div><div>Topics: </div><div><div><a href=\"/topics/open-source\">Open Source</a></div><div><a href=\"/topics/rust\">Rust</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8628120660f4c94644e3a73ad33be9881f528cdf855ee2e9cc137e7b465c74a7","category":"Thai"}