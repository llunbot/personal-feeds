{"title":"จีนทดสอบลูกปืนใหญ่มีปัญญาประดิษฐ์ในตัว แม่นยำสูงแม้ยิงไกล 16 กิโลเมตร","link":"https://www.blognone.com/node/133467","date":1681789000000,"content":"<div><div><div><p>กองทัพจีนร่วมกับ Beijing Institute of Technology พัฒนาลูกปืนใหญ่อัจฉริยะที่สามารถปรับทิศทางระหว่างที่ถูกยิงไปยังเป้าหมายได้ ทำให้ลูกปืนใหญ่มีความแม่นยำสูง เข้ายิงเข้าเป้าขนาดเท่าคนได้ในระยะ 16 กิโลเมตรเมื่อใช้เลเซอร์ชี้เป้า</p>\n<p>แม้ว่าช่วงหลังการใช้ปัญญาประดิษฐ์มักถูกพูดถึงระบบขนาดใหญ่ที่ต้องการพลังประมวลผลสูงมาก แต่การใช้งานโมเดลขนาดเล็กมากในชิปไมโครคอนโทรลเลอร์ก็มากขึ้นเรื่อยๆ โครงการอย่าง tinyML นำเสนอการใช้โมเดลปัญญาประดิษฐ์ขนาดเล็กประมาณ 100kB ทำงานบนหน่วยประมวลผลขนาดเล็กที่กินไฟในระดับมิลลิวัตต์เท่านั้น และมีการใช้งานในอุตสาหกรรมมากขึ้นเรื่อยๆ</p>\n<p>นักวิจัยเก็บข้อมูลจากการทดลองและการยิงปืนใหญ่จริงมาสร้างโมเดลปรับทิศทางของปืนใหญ่เพื่อให้ความแม่นยำสูงขึ้นแทนที่การคำนวณจากอินพุตทั้งหมดซึ่งต้องใช้พลังประมวลผลสูง ก่อนหน้านี้กองทัพจีนเคยระบุว่าสามารถยิงปืนครกด้วยลูกปืนอัจฉริยะที่ความแม่นยำระดับเซนติเมตรได้สำเร็จ</p>\n<p>ที่มา - <a href=\"https://www.scmp.com/news/china/science/article/3217334/china-tests-ai-powered-long-range-artillery-can-hit-person-16km-away\">SCMP</a></p>\n<p><img alt=\"No Description\" src=\"https://www.blognone.com/sites/default/files/externals/73c996db59ee366cf731cbbddf56d699.jpg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1e9a6c6aef004797e0a161cc679a01e0f6eff72b23d054f5085621ef70776e3","category":"Thai"}