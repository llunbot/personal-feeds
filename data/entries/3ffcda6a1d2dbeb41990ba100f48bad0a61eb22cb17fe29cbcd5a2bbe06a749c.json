{"title":"สภารัฐนิวยอร์กผ่านกฎหมายห้ามโซเชียลใช้อัลกอริทึม \"เสพติด\" กับผู้ใช้อายุต่ำกว่า 18 ปี","link":"https://www.blognone.com/node/140243","date":1717893293000,"content":"<div><div><div><p>สภาของรัฐนิวยอร์กผ่านกฎหมายฉบับใหม่ Stop Addictive Feeds Exploitation (SAFE) for Kids Act กำหนดให้บริษัทโซเชียลมีเดียต้องจำกัดอัลกอริทึมแนะนำเนื้อหาของ feed ที่ทำให้ผู้ใช้ \"เสพติด\" สำหรับผู้ใช้ที่อายุต่ำกว่า 18 ปี และห้ามส่งการแจ้งเตือนไปยังผู้ใช้เหล่านี้ระหว่าง 0.00-6.00 น. โดยไม่ได้รับอนุญาตจากผู้ปกครอง</p>\n<p>กฎหมายฉบับนี้ยังให้อำนาจกับสำนักงานอัยการของรัฐนิวยอร์ก เอาผิดกับบริษัทได้ด้วยโทษปรับสูงสุด 5,000 ดอลลาร์ต่อการทำผิดหนึ่งครั้ง</p>\n<p>ขั้นถัดไปคือผู้ว่าการรัฐนิวยอร์ก Kathy Hochul ต้องลงนามเพื่อให้กฎหมายมีผลบังคับใช้ ซึ่งเธอออกมาประกาศชัดเจนว่า นิวยอร์กจะเป็นรัฐต้นแบบในการปกป้องเด็กๆ จากโซเชียลที่ทำให้เสพติด จนเกิดเป็นปัญหาสุขภาพจิตตามมา</p>\n<p>นิวยอร์กถือเป็นรัฐแรกที่ผ่านกฎหมายท้องถิ่นลักษณะนี้ โดยรัฐอื่นๆ อย่างแคลิฟอร์เนียก็มีร่างกฎหมายแบบเดียวกัน และในระดับรัฐบาลกลางของสหรัฐมีร่างกฎหมายชื่อ Kids Online Safety Act ที่กำลังผลักดันในระดับสภา</p>\n<blockquote><p>NEW: New York just passed nation-leading legislation to combat addictive social media feeds and protect kids online.Grateful to <a href=\"https://twitter.com/NewYorkStateAG?ref_src=twsrc%5Etfw\">@NewYorkStateAG</a> and our partners in the Legislature for working with us to advance the SAFE for Kids Act and the New York Child Data Protection Act.</p>\n<p>— Governor Kathy Hochul (@GovKathyHochul) <a href=\"https://twitter.com/GovKathyHochul/status/1799170221825249660?ref_src=twsrc%5Etfw\">June 7, 2024</a></p></blockquote>\n<p>ที่มา - <a href=\"https://www.governor.ny.gov/news/governor-hochul-celebrates-legislative-passage-nation-leading-bills-combat-addictive-social\">New York Governor</a>, <a href=\"https://www.nbcnews.com/tech/social-media/new-york-passes-legislation-ban-addictive-social-media-algorithms-kids-rcna155470\">NBC</a></p>\n<p><img alt=\"No Description\" src=\"https://www.blognone.com/sites/default/files/externals/aff6d597d547131cd622d9916ce3460f.jpeg\" /></p>\n</div></div></div><div><div>Topics: </div><div><div><a href=\"/topics/new-york\">New York</a></div><div><a href=\"/topics/usa\">USA</a></div><div><a href=\"/topics/social-network\">Social Network</a></div><div><a href=\"/topics/law\">Law</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ffcda6a1d2dbeb41990ba100f48bad0a61eb22cb17fe29cbcd5a2bbe06a749c","category":"Thai"}