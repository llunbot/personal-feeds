{"title":"เมื่อ URL บนป้ายทะเบียนรถรัฐแมริแลนด์ ดันนำไปสู่เว็บคาสิโนออนไลน์ฟิลิปปินส์","link":"https://www.blognone.com/node/134120","date":1685616116000,"content":"<div><div><div><p>จะเกิดอะไรขึ้นเมื่อยานพาหนะหลายแสนคันในรัฐแมริแลนด์กลายเป็นโฆษณาคาสิโนฟิลิปปินส์โดยไม่รู้ตัว!</p>\n<p>Vice รายงานว่าในปี 2012 รัฐแมริแลนด์ เปิดตัวป้ายทะเบียนรถใหม่เพื่อฉลองครบรอบ 200 ปีของสงครามปี 1812 และใช้เป็นป้ายทะเบียนมาตรฐานของรัฐระหว่างปี 2012-2016 โดยข้างใต้เลขทะเบียนในทุกป้ายมี URL www.Starspangled200.org ที่นำพาไปยังเว็บเกี่ยวกับเส้นทางประวัติศาสตร์แห่งชาติ Star-Spangled Banner ป้ายเหล่านี้ถูกใช้งานในรถยนต์ 768,000 คัน</p>\n<p>แต่ก็เกิดเรื่องไม่คาดฝันขึ้น ในช่วงปีที่แล้ว URL ดังกล่าวกลับนำพาไปยังหน้า<a href=\"https://www.globeinternational.info/\">เว็บคาสิโนออนไลน์ของฟิลิปปินส์</a> ที่มีผู้หญิงนุ่งน้อยห่มน้อยพร้อมคำโฆษณาว่า “เว็บไซต์เดิมพันที่ดีที่สุดของฟิลิปปินส์” ซะงั้น</p>\n<p>เมื่อสองวันก่อนผู้ใช้งาน Reddit ท่านหนึ่งสังเกตถึงความผิดปกตินี้ จึง<a href=\"https://www.reddit.com/r/maryland/comments/13vcr5p/maryland_war_of_1812_license_plates/\">โพสต์ใน subreddit ของรัฐแมริแลนด์</a> รวมถึงหลักฐานที่ว่าโดเมนมีการเปลี่ยนมือ 2-3 ครั้ง แต่หน้าเว็บเหล่านั้นล้วนเชื่อมโยงกับองค์กรของรัฐ เช่น หน่วยงานระดับรัฐหรือกรมอุทยานของสหรัฐ (National Park Service)</p>\n<p>ตอนนี้เรายังไม่ทราบสาเหตุว่าโดเมนเนมนี้เปลี่ยนมือไปอยู่กับกลุ่มคาสิโนได้อย่างไร จาก<a href=\"https://web.archive.org/web/20220815000000*/www.starspangled200.org\">หลักฐานทาง Wayback Machine</a> ทำให้ทราบว่า การเปลี่ยนเส้นทางของ URL เกิดขึ้นระหว่างเดือนสิงหาคม-ธันวาคม ปี 2022 โดยสำนักข่าวท้องถิ่นได้รายงานว่า “หน่วยงานขนส่งของรัฐแมรี่แลนด์รับทราบถึงปัญหานี้แล้วและกำลังพยายามกู้คืน URL กลับมา”</p>\n<p>ที่มา : <a href=\"https://www.globeinternational.info/\">เว็บคาสิโนออนไลน์ของฟิลิปปินส์</a>, <a href=\"https://www.reddit.com/r/maryland/comments/13vcr5p/maryland_war_of_1812_license_plates/\">โพสต์ subreddit ของรัฐแมรี่แลนด์</a>, <a href=\"https://web.archive.org/web/20220815000000*/www.starspangled200.org\">หลักฐานทาง Wayback Machine</a> via  <a href=\"https://gizmodo.com/online-casino-maryland-license-plates-reddit-1850491013\">Gizmodo</a></p>\n<p><a href=\"https://www.flickr.com/photos/7119320@N05/7490782196/\"><img alt=\"alt=&quot;Maryland Plate&quot;\" src=\"https://www.blognone.com/sites/default/files/externals/c14283c6778807b07e0476a11f9f717c.jpg\" /></a></p>\n<p>ภาพโดย Sean Marshall / Flickr</p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/domain-name\">Domain Name</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e4f872f8e9acbad56ce62274977db3c4ad08a984a8ab6e3fb24b78c819cabc0","category":"Thai"}