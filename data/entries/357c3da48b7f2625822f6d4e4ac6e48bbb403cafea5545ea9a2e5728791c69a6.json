{"title":"Diablo IV ลงขายใน Steam แล้ว ตามนโยบายใหม่ Blizzard ที่ขยายจาก Battle.net ด้วย","link":"https://www.blognone.com/node/136098","date":1696499266000,"content":"<div><div><div><p>Blizzard นำเกม Diablo IV มาลงขายใน Steam โดยตอนนี้<a href=\"https://store.steampowered.com/app/2344520/Diablo_IV/\">มีหน้าเพจบน Steam แล้ว</a> เริ่มขายวันที่ 18 ตุลาคม 2023 ตามเวลาบ้านเรา ส่วนราคาบน Steam (โดยเฉพาะราคาไทยที่มักถูกกว่าราคาต่างประเทศ) ยังไม่ประกาศ</p>\n<p>Blizzard เพิ่งเปลี่ยนนโยบายการขายเกมพีซีของตัวเอง จากเดิมที่ขายเฉพาะบน Battle.net เพียงอย่างเดียว ก็ขยับขยายมาลง Steam ด้วย โดย<a href=\"https://www.blognone.com/node/134913\">เกมแรกที่นำร่องไปก่อนแล้วคือ Overwatch 2</a> ซึ่งก็<a href=\"https://www.blognone.com/node/135253\">โดนรีวิวถล่มยับจากความไม่พอใจในทิศทางของเกม</a></p>\n<p>ถึงแม้เกมไม่ได้ขายบน Battle.net โดยตรง แต่การซื้อ Diablo IV บน Steam ก็ยังจำเป็นต้องใช้บัญชี Battle.net ในการเล่นอยู่ดี ซึ่งเป็นนโยบายที่ใช้กับเกมของ Blizzard ทุกแพลตฟอร์มอยู่แล้ว</p>\n<p>ที่มา - <a href=\"https://news.blizzard.com/en-us/diablo4/24009153/diablo-iv-coming-to-steam-on-october-17\">Blizzard</a></p>\n<p><img alt=\"No Description\" src=\"https://www.blognone.com/sites/default/files/externals/601a05db0e779de10964ae8ea04d024c.jpg\" /></p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/blizzard\">Blizzard</a></div><div><a href=\"/topics/games\">Games</a></div><div><a href=\"/topics/steam\">Steam</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"357c3da48b7f2625822f6d4e4ac6e48bbb403cafea5545ea9a2e5728791c69a6","category":"Thai"}