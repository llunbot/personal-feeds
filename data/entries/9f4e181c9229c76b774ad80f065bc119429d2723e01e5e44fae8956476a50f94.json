{"title":"โปรดิวเซอร์ FFVII Rebirth เผยถ้าทีมอยากทำ FFVI แบบ 2D-HD ก็ทำได้ อยากเห็นเหมือนกัน","link":"https://www.blognone.com/node/138082","date":1707294857000,"content":"<div><div><div><p>Yoshinori Kitase ให้สัมภาษณ์กับ Eurogamer ถึงเกม Final Fantasy VII Rebirth ที่กำลังจะวางจำหน่าย ส่วนนึงของการสัมภาษณ์พูดถึงประเด็นก่อนหน้าที่ Kitase เคยสัมภาษณ์กับยูทูบชาวฝรั่งเศสว่า <a href=\"https://www.blognone.com/node/137925\">หากจะรีเมค FFVI อาจต้องใช้เวลาเป็น 2 เท่าของ FFVII ถึงจะสร้างเสร็จครบทุกพาร์ท</a> โดยทาง Eurogamer ถาม Kitase ว่าเป็นไปได้ไหมที่จะรีเมค Final Fantasy VI เป็นเกมขนาดเล็กกว่า เช่น การใช้สไตล์ภาพ 2D-HD จาก Octopath Traveller ?</p>\n<p>Kitase ตอบว่าถ้ามีนักพัฒนาภายในบริษัทต้องการใช้สไตล์นั้น (2D-HD) หรือสไตล์อื่นที่รู้สึกว่าเหมาะสมกับเกมที่จะรีเมค และเป็นสไตล์ที่แฟน ๆ อยากเห็น Kitase คิดว่าเป็นไปได้ และตัวเขาก็อยากเห็นเช่นกัน</p>\n<p>ทั้งนี้ทั้งนั้น Kitase อธิบายเพิ่มเติมว่าการรีเมค FFVII ถูกแยกออกจากเกมซีรีส์หลักอย่างสิ้นเชิง แม้ไตรภาค FFVII จะประสบความสำเร็จแต่ไม่ได้หมายความว่า Square Enix จะหยิบเกมในซีรี่ส์มารีเมคต่อควบคู่ไปกับเกมภาคใหม่</p>\n<p><img alt=\"No Description\" src=\"https://www.blognone.com/sites/default/files/externals/8eef88e254d5180232bd940f7fd0aeff.png\" /><em>ภาพจาก Final Fantasy VI Pixel Remaster</em></p>\n<p>ที่มา - <a href=\"https://www.eurogamer.net/final-fantasy-is-a-toy-box-says-series-producer-yoshinori-kitase\">Eurogamer</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f4e181c9229c76b774ad80f065bc119429d2723e01e5e44fae8956476a50f94","category":"Thai"}