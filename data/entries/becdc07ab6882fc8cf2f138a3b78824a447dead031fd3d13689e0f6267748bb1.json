{"title":"Chrome เปิดให้ Unsubscribe ข้อความแจ้งเตือนของเว็บไซต์ง่ายขึ้น, เพิ่มการให้สิทธิ One-Time Permission","link":"https://www.blognone.com/node/141984","date":1726199432000,"content":"<div><div><div><p>กูเกิลประกาศเพิ่มฟีเจอร์ใหม่ให้ Chrome เรื่องสิทธิการใช้งาน (permission) ของเว็บไซต์ที่ขอจากเบราว์เซอร์</p>\n<ul>\n<li>เว็บไซต์ที่ขอสิทธิการแจ้งเตือน (notification) แล้วส่งการแจ้งเตือนอัพเดตจนอาจทำให้ผู้ใช้รำคาญ ตอนนี้ Chrome for Android เพิ่มปุ่ม \"Unsubscribe\" ให้กดยกเลิกการแจ้งเตือนได้จากแถบ Notification ของ Android ได้โดยตรง เริ่มใช้แล้วบนมือถือตระกูล Pixel ส่วน Android รุ่นอื่นๆ จะตามมาภายหลัง</li>\n<li>Chrome จะสามารถอนุญาตให้สิทธิการเข้าถึงครั้งเดียว (one-time permission) เช่น การเข้าถึงไมโครโฟนหรือกล้อง เพื่อให้ใช้งานเว็บไซต์ได้ตอนนั้น แต่ไม่ได้จำค่านี้เก็บไว้เพื่อยังรักษาความเป็นส่วนตัวของผู้ใช้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/b4586905e500f7fb0e7c907256925e09.png\" /></p>\n<p>ฟีเจอร์ตัวแจ้งเตือนความปลอดภัย Safety Check ของ Chrome จะทำงานแบบเบื้องหลัง และจะแนะนำให้ผู้ใช้ถอนสิทธิ (revoking permission) ของเว็บไซต์ที่เคยให้สิทธิไปแต่เราไม่ได้ใช้งานอีกแล้ว รวมถึงเตือนให้ทราบถึงเว็บไซต์ที่มีพฤติกรรมใช้ notification พร่ำเพรื่อด้วย</p>\n<p><img alt=\"No Description\" src=\"https://www.blognone.com/sites/default/files/externals/67458271e3eeee959302401a9a99cbbf.png\" /></p>\n<p>ที่มา - <a href=\"https://blog.google/products/chrome/google-chrome-safety-update-september-2024/\">Google</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"becdc07ab6882fc8cf2f138a3b78824a447dead031fd3d13689e0f6267748bb1","category":"Thai"}