{"title":"Google ประกาศแผนลดค่าใช้จ่ายรอบใหม่ พนักงานที่ไม่อยู่ฝ่าย Engineering จะได้แล็ปท็อปใหม่เป็น Chromebook","link":"https://www.blognone.com/node/133288","date":1680569262000,"content":"<div><div><div><p>CNBC อ้างอีเมลภายในกูเกิลที่พบซึ่งส่งโดย Ruth Porat ซีเอฟโอถึงพนักงานทุกคน พูดถึงแผนการลดค่าใช้จ่ายบริษัท โดยบอกว่าจะเป็นแผนงานที่ทำต่อเนื่องอีกหลายปี และรวมอยู่ใน OKR ของบริษัทด้วย</p>\n<p>Porat บอกว่าการลดค่าใช้จ่ายไม่ได้เป็นเรื่องใหม่ของกูเกิล บริษัทเคยควบคุมการใช้จ่ายส่วนนี้มาแล้ว<a href=\"https://www.blognone.com/news/9714/%E0%B8%81%E0%B8%B9%E0%B9%80%E0%B8%81%E0%B8%B4%E0%B8%A5%E0%B9%80%E0%B8%95%E0%B8%A3%E0%B8%B5%E0%B8%A2%E0%B8%A1%E0%B9%80%E0%B8%A5%E0%B8%B4%E0%B8%81%E0%B8%88%E0%B9%89%E0%B8%B2%E0%B8%87%E0%B8%9E%E0%B8%99%E0%B8%B1%E0%B8%81%E0%B8%87%E0%B8%B2%E0%B8%99%E0%B8%8A%E0%B8%B1%E0%B9%88%E0%B8%A7%E0%B8%84%E0%B8%A3%E0%B8%B2%E0%B8%A7-10000-%E0%B8%95%E0%B8%B3%E0%B9%81%E0%B8%AB%E0%B8%99%E0%B9%88%E0%B8%87\">เมื่อปี 2008</a> เพื่อตัดรายการที่ไม่จำเป็นออกไป โดยเวลานั้นการเพิ่มขึ้นของค่าใช้จ่ายเป็นอัตราที่สูงกว่ารายได้</p>\n<p>ตัวอย่างการลดค่าใช้จ่ายในอีเมลนี้ เช่น งดการอัพเกรดแล็ปท็อปและเดสก์ท็อป ตลอดจนหน้าจอคอมพิวเตอร์ โดยจะขยายระยะเวลาอายุการใช้งานออกไป ส่วนพนักงานที่ไม่ได้อยู่ในฝ่ายวิศวกรรม จะได้แล็ปท็อปเครื่องใหม่เป็น Chromebook จากเดิมที่สามารถเลือกรุ่น-ระบบปฏิบัติการได้</p>\n<p>นอกจากนี้สวัสดิการในสำนักงานบางส่วนจะถูกยกเลิก เนื่องจากพนักงานมีการทำงานไฮบริดจึงเข้าสำนักงานกันน้อยลง โดยส่วนคาเฟ่อาจปิดให้บริการขนมและเครื่องดื่ม เฉพาะวันจันทร์และวันศุกร์ ส่วนคลาสฟิตเนสจะลดจำนวนลงให้เหมาะสมมากขึ้น</p>\n<p>ที่มา: <a href=\"https://www.cnbc.com/2023/04/03/google-to-cut-down-on-employee-laptops-services-and-staplers-to-save.html\">CNBC</a></p>\n<p><img src=\"https://www.blognone.com/sites/default/files/externals/fdd711209151663d6ed51a23475fe45b.jpg\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/chromebook\">Chromebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a12964573a5830100a507add7989d79c95e4da5db8e828ead13a0c941041e5f1","category":"Thai"}