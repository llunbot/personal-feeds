{"title":"Google Cloud ประกาศไม่คิดค่าย้ายข้อมูลออก (egress) กรณีเลิกใช้งาน ย้ายออกจากระบบ","link":"https://www.blognone.com/node/137636","date":1705028627000,"content":"<div><div><div><p>Google Cloud ประกาศยกเลิกค่าถ่ายข้อมูลออก (egress) ในกรณีย้ายออกจาก Google Cloud ไปยังผู้ให้บริการคลาวด์เจ้าอื่น หรือแม้แต่ย้ายไปยังเซิร์ฟเวอร์แบบ on premise ก็ตาม</p>\n<p>ค่าถ่ายข้อมูลออก (egress) ถูกวิจารณ์มายาวนานว่าเป็นความพยายามล็อคให้ลูกค้าอยู่กับผู้ให้บริการ (vendor lock-in) โดยใช้วิธีคิดค่า egress ราคาแพงๆ เพื่อให้ลูกค้าต้องทบทวนซ้ำหากตัดสินใจย้ายออก</p>\n<p>กูเกิลบอกว่าตัดสินใจยกเลิกค่า egress เพื่อให้ลูกค้าเปลี่ยนผู้ให้บริการคลาวด์ได้ง่ายขึ้น แต่ก็ยังวิจารณ์ว่าผู้ให้บริการคลาวด์บางรายยังใช้วิธีจำกัดลูกค้าด้วยไลเซนส์ (<a href=\"https://www.blognone.com/node/137103\">แม้ไม่ได้ระบุชื่อแต่ก็รู้กันว่าหมายถึง Azure</a>) ซึ่งกูเกิลจะเดินหน้าผลักดันให้เกิดการเปลี่ยนแปลงเรื่องนี้ต่อไป</p>\n<p>ผู้ใช้ Google Cloud ที่ต้องการย้ายออก และเข้าโครงการ free data transfer จำเป็นต้อง<a href=\"https://cloud.google.com/exit-cloud\">กรอกฟอร์มบนหน้าเว็บของกูเกิลก่อน</a> และมีเงื่อนไขว่าต้องย้ายข้อมูลออกภายใน 60 วันหลังกูเกิลอนุมัติแล้ว</p>\n<p>ที่มา - <a href=\"https://cloud.google.com/blog/products/networking/eliminating-data-transfer-fees-when-migrating-off-google-cloud\">Google</a></p>\n<p><img alt=\"No Description\" src=\"https://www.blognone.com/sites/default/files/externals/c1668ebc3996eebd251cd80a2fecefac.jpg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/cloud-computing\">Cloud Computing</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44bf4172aa73ee9aa5def26a5a34562a9f01471812767519e3bf848e3221b6c3","category":"Thai"}