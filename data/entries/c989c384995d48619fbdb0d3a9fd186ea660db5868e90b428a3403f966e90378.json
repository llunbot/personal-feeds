{"title":"Apple กำลังพัฒนาสินค้าใหม่: Apple TV รุ่นใหม่ที่มีกล้องในตัว, หน้าจออัจฉริยะควบคุมอุปกรณ์ในบ้าน","link":"https://www.blognone.com/node/139116","date":1712532292000,"content":"<div><div><div><p>รายงานจากจดหมายข่าวประจำสัปดาห์ของ Mark Gurman แห่ง Bloomberg ตอนล่าสุด เขาพูดถึงแผนการพัฒนาสินค้าใหม่แอปเปิล ว่าด้วยอุปกรณ์ที่ใช้งานในบ้าน รายละเอียดดังนี้</p>\n<ul>\n<li><strong>Apple TV</strong> รุ่นใหม่ มีกล้อง FaceTime สำหรับการประชุมทางวิดีโอ และสั่งการด้วยท่าทางของมือได้ ใช้งานร่วมกับ iPhone และ Vision Pro ได้</li>\n<li><strong>หน้าจออัจฉริยะ</strong> ซึ่งมี<a href=\"https://www.blognone.com/node/132301\">ข่าวลือ</a>มา<a href=\"https://www.blognone.com/node/132967\">ก่อนหน้า</a> สามารถติดตั้งตามจุดต่าง ๆ ในบ้าน หรืออาจมีในรูปของ<a href=\"https://www.blognone.com/node/139052\">หุ่นยนต์เคลื่อนที่</a>ตามที่เพิ่งมีข่าวออกมา</li>\n</ul>\n<p>Gurman บอกว่าการหาหมวดสินค้าใหม่เพื่อสร้างการเติบโต เป็นเรื่องที่ท้าทายแอปเปิลมากตอนนี้ iPhone มีรายได้เกินครึ่งหนึ่งของบริษัท แต่การเติบโตน้อยลง ฮาร์ดแวร์ยังเป็นรายได้หลักบริษัทมากกว่า 80% โครงการใหม่อย่าง<a href=\"https://www.blognone.com/node/138432\">รถยนต์ไฟฟ้า</a> หรือพัฒนา<a href=\"https://www.blognone.com/node/138872\">จอสำหรับ Apple Watch</a> ก็ถูกยกเลิกไป ขณะที่ AI ที่บริษัทอื่นโดดเด่นมาก แอปเปิลยังดูตามไม่ทัน ฮาร์ดแวร์อุปกรณ์ในบ้านจึงอาจเป็นโอกาสใหม่ที่แอปเปิลคาดหวังไว้</p>\n<p>ที่มา: <a href=\"https://www.bloomberg.com/news/newsletters/2024-04-07/apple-aapl-future-products-could-include-robots-and-smart-home-push-lupinmna\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/8d8b28591db065a33a702bd909638dec.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/smart-home\">Smart Home</a></div><div><a href=\"/topics/apple-tv\">Apple TV</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c989c384995d48619fbdb0d3a9fd186ea660db5868e90b428a3403f966e90378","category":"Thai"}