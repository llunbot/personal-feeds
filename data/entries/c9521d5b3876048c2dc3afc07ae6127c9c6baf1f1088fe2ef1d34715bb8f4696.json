{"title":"Arduino เปิดตัวบอร์ด UNO R4 เปลี่ยนซีพียูเป็น Cortex-M4 พร้อม ESP32-S3","link":"https://www.blognone.com/node/134563","date":1687887325000,"content":"<div><div><div><p>Arduino เปิดตัวบอร์ด R4 โดยเปลี่ยนซีพียูไปเป็น Renesas R4M1 ที่ภายในเป็น Cortex-M4 ในรุ่น Wi-Fi จะมีโมดูล ESP32-S3 มาให้ด้วย นับเป็นการอัพเกรดใหญ่สำหรับบอร์ด Arduino ตัวหลัก ที่ก่อนหน้านี้เคยใช้ชิป ATmega  ที่เป็นซีพียู 8 บิตมาโดยตลอด</p>\n<p>ความพิเศษของบอร์ด R4 คือยังคงทำงานที่ไฟ 5V เหมือนเดิม และอินพุตรองรับไฟเข้าถึง 24V ทำให้ต่อตรงกับอุปกรณ์ความต่างศักดิ์สูงๆ ได้ทันที บนบอร์ดมี LED ตาราง 12x8 ทำให้แสดงเอาท์พุตได้โดยไม่ต้องต่อจอเพิ่ม พอร์ต USB ก็ปรับเป็น USB Type-C แล้ว</p>\n<p>ตัวบอร์ดมี 2 รุ่นย่อย คือ Arduino UNO R4 Minima ทำงานคล้าย Arduino UNO รุ่นก่อนๆ โดยไม่มี Wi-Fi หรือจอ LED ราคา 20 ดอลลาร์ และ Arduino UNO R4 WiFi ราคา 27.5 ดอลลาร์</p>\n<p>ที่มา - <a href=\"https://blog.arduino.cc/2023/06/26/uno-r4-the-new-dimension-of-making/\">Arduino</a></p>\n<p><img alt=\"No Description\" src=\"https://www.blognone.com/sites/default/files/externals/627eac5a05b82bc73b31c5001d564d3e.jpg\" /></p>\n</div></div></div><div><div>Topics: </div><div><div><a href=\"/topics/arduino\">Arduino</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9521d5b3876048c2dc3afc07ae6127c9c6baf1f1088fe2ef1d34715bb8f4696","category":"Thai"}