{"title":"ตั๋วเข้าห้อง Spaces มาแล้ว ทวิตเตอร์ให้โฮสต์ขายบัตร Ticketed Spaces เริ่ม iOS ก่อน","link":"https://www.blognone.com/node/124452","date":1630032838000,"content":"<div><div><div><p>ทวิตเตอร์เปิดตัวฟีเจอร์ให้โฮสต์ขายตั๋วเพื่อเข้าห้อง Spaces แบบเอ็กซ์คลูซีฟ หรือ Ticketed Spaces เป็นการหารายได้เพิ่มเติมมาตั้งแต่เดือนมิถุนายน ล่าสุด เริ่มเปิดใช้งานในฝั่ง iOS แล้ว</p>\n<p>โฮสต์ที่เปิดขายตั๋วได้ ต้องมีผู้ติดตาม 1,000 คนขึ้นไป, มีอายุ 18 ปีขึ้นไป และต้องสร้างห้อง Spaces มาแล้ว 3 ครั้งในรอบ 30 วันที่ผ่านมา ยังไม่ชัดเจนว่าตอนนี้มีโฮสต์กี่รายที่เปิดขายตั๋วได้ แต่ผู้ใช้งานฝั่ง iOS สามารถซื้อตั๋วได้แล้ว</p>\n<p><img src=\"https://www.blognone.com/sites/default/files/externals/37b8a6622cac9f80f1542524c97e29e6.jpg\" /></p>\n<p>อีกประเด็นที่ต้องติดตามคือ ทวิตเตอร์บอกก่อนหน้านี้ว่าจะหักรายได้ครีเอเตอร์ 3% แต่ถ้าเป็นผู้ใช้งานฝั่ง iOS อาจต้องถูกหักส่วนแบ่งเพิ่มจากนโยบายร้านค้าแอปของแอปเปิล</p>\n<p>Clubhouse และ Instagram มีฟังก์ชั่นให้จ่ายทิปผ่านไลฟ์พูดคุย การเปิดขายตั๋วของ Spaces จึงมีความแตกต่างจากแพลตฟอร์มอื่นๆ</p>\n<blockquote><p>we want to help people creating cool Spaces make $$$. today, some Hosts will be able create Ticketed Spaces! we’re experimenting on iOS only for now but we hope to get it to everyone soon. know it’s taking us a little time, but we want to get this right for you! <a href=\"https://t.co/xc68yWkOim\">https://t.co/xc68yWkOim</a></p>\n<p>— Spaces (@TwitterSpaces) <a href=\"https://twitter.com/TwitterSpaces/status/1430965572326526990?ref_src=twsrc%5Etfw\">August 26, 2021</a></p></blockquote>\n<p>ที่มา - <a href=\"https://techcrunch.com/2021/08/26/twitter-starts-to-roll-out-paid-ticketed-spaces-on-ios/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/spaces\">Spaces</a></div><div><a href=\"/topics/twitter\">Twitter</a></div><div><a href=\"/topics/ios\">iOS</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"990802eef940baa7db4bf054617bb519984b24856dac62effb725d93acccaf2d","category":"Thai"}