{"title":"Canonical ออกคอนเทนเนอร์ Chiselled Ubuntu เวอร์ชันเล็กจิ๋ว","link":"https://www.blognone.com/node/136905","date":1700715016000,"content":"<div><div><div><p>Canonical ประกาศออกคอนเทนเนอร์ Ubuntu ขนาดเล็กพิเศษที่เรียกว่า \"chiselled\" เข้าสถานะ GA (general availability) อย่างเป็นทางการ</p>\n<p>แนวคิดของ chiselled container คือการสกัดส่วนที่ไม่จำเป็นออกจากคอนเทนเนอร์ (ตามความหมายของคำว่า chisel ที่แปลว่าสิ่ว แต่ในที่นี้คือชื่อตัวจัดการแพ็กเกจของ Canonical) เหลือแค่ตัวแอพพลิเคชันและรันไทม์ที่เกี่ยวข้องเท่านั้น ไม่ต้องมีส่วนแพ็กเกจ ไลบรารี และซอฟต์แวร์อื่นของระบบปฏิบัติการติดมาด้วย ทำให้คอนเทนเนอร์มีขนาดเล็กลงมาก นำไปใช้ข้ามดิสโทรได้ และปลอดภัยกว่าเดิมเพราะลดพื้นที่การถูกโจมตีลง</p>\n<p><a href=\"https://www.blognone.com/node/129874\">Canonical เริ่มทำคอนเทนเนอร์แบบนี้กับ .NET 6 มาตั้งแต่ปี 2022</a> และตอนนี้ทดสอบจนมั่นใจในระดับ GA จึงออกคอนเทนเนอร์สำหรับแอพพลิเคชันยอดนิยมมา 3 แพลตฟอร์ม ได้แก่ Python, Java และ .NET (มีทั้ง .NET 6/7/8 ให้เลือก)</p>\n<p>ตัวเลขของ Canonical บอกว่าคอนเทนเนอร์ Java มีขนาดเล็กลง 51% ในขณะที่คอนเทนเนอร์ .NET ก็ลดขนาดลงเหลือ 116MB เทียบกับ 219MB ในคอนเทนเนอร์ปกติ</p>\n<p><img alt=\"No Description\" src=\"https://www.blognone.com/sites/default/files/externals/8fe40ae73f99e14f656f45708fab6d40.png\" /></p>\n<p><img alt=\"No Description\" src=\"https://www.blognone.com/sites/default/files/externals/192493331f47b3bd51d3c35eb38d669d.png\" /></p>\n<p>ที่มา - <a href=\"https://canonical.com/blog/chiselled-ubuntu-ga\">Canonical</a></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/container\">Container</a></div><div><a href=\"/topics/canonical\">Canonical</a></div><div><a href=\"/topics/net\">.NET</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e6476201ef8380f2e6630bf914579103b38b1e8814f738425404a58f035e647","category":"Thai"}