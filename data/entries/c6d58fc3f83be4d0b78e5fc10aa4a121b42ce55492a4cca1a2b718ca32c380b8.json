{"title":"ผลประกอบการ EA ไตรมาส 2/2021 ออกมาดี FIFA และ Apex Legends ยังเป็นตัวทำเงิน","link":"https://www.blognone.com/node/124087","date":1628168343000,"content":"<div><div><div><p>EA ประกาศผลประกอบการประจำไตรมาส 2/2021 (ตัวเลขตามปีการเงินคือ 1/2022) ยังออกมาสวยงาม รายได้รวม 1,551 ล้านดอลลาร์ สูงกว่าที่คาด และสูงกว่าตัวเลขของปีที่แล้วที่ทำไว้ 1,459 ล้านดอลลาร์ หักค่าใช้จ่ายแล้วมีกำไร 204 ล้านดอลลาร์</p>\n<p>เกมเด่นของ EA ยังเป็นกลุ่มเกมกีฬาเช่นเคย โดย FIFA 21 มีผู้เล่นรวม 31 ล้านคน (<a href=\"https://www.blognone.com/node/122692\">ไตรมาสที่แล้ว 25 ล้านคน</a>), FIFA Online 4 ในจีนก็ทำลายสถิติผู้เล่นสูงสุด ส่วนอีกเกมที่ยิ่งใหญ่ขึ้นเรื่อยๆ จนกลายเป็นกำลังสำคัญของ EA ไปแล้วคือ Apex Legends มีผู้เล่นต่อสัปดาห์ 13 ล้านคน (ไตรมาสที่แล้ว 12 ล้านคน)</p>\n<p>ฝั่งเกมแบบขายขาดที่วางขายในไตรมาสที่ผ่านมาคือ <a href=\"https://www.blognone.com/node/120997\">Mass Effect Legendary Edition</a> และ Knockout City ซึ่งทำรายได้ตามเป้า และไตรมาส 3/2021 เราจะเห็นเกมใหญ่ๆ คือ <a href=\"https://www.blognone.com/node/123691\">FIFA 22</a>, Madden NFL 22, <a href=\"https://www.blognone.com/node/123862\">Lost in Random</a> และ F1 2021 ของ Codemasters ออกวางขาย ส่วนไตรมาสสุดท้ายของปีจะเป็นคิวของ Battlefield 2042 ที่แฟนๆ รอกันมานาน</p>\n<p><img src=\"https://www.blognone.com/sites/default/files/externals/e5e891c11bbbdfb1852fdc82bcbe6ca1.jpg\" /></p>\n<p>ที่มา - <a href=\"https://s22.q4cdn.com/894350492/files/doc_financials/2022/q1/Q1-FY22-Earnings-Slides-Final.pdf\">EA</a></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/financial-report\">Financial Report</a></div><div><a href=\"/topics/apex-legends\">Apex Legends</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6d58fc3f83be4d0b78e5fc10aa4a121b42ce55492a4cca1a2b718ca32c380b8","category":"Thai"}