{"title":"บอร์ด EU มองแพลตฟอร์มควรมีทางเลือกอื่นด้วย มากกว่าใช้ฟรีเก็บข้อมูล หรือจ่ายเงินแล้วไม่มีโฆษณาเจาะจง","link":"https://www.blognone.com/node/139281","date":1713439459000,"content":"<div><div><div><p>บอร์ดด้านการปกป้องข้อมูลในยุโรป (EDPB - European Data Protection Board) ซึ่งเป็นหน่วยงานใน EU เผยแพร่ความเห็นต่อแนวทางที่แพลตฟอร์มออนไลน์ขนาดใหญ่ใช้ สำหรับประเด็นการนำข้อมูลส่วนตัวผู้ใช้งานในการแสดงผลโฆษณาแบบเจาะจง ซึ่งหากผู้ใช้งานไม่ต้องการให้ข้อมูลถูกใช้ ก็ต้องเลือกจ่ายเงินค่าบริการรายเดือนแทน โดย EDPB เรียกวิธีการนี้ Consent or Pay</p>\n<p>ตัวอย่างแพลตฟอร์มขนาดใหญ่ที่ใช้วิธีการนี้ในกลุ่มประเทศ EU คือ Meta (Facebook และ Instagram) ซึ่ง<a href=\"https://www.blognone.com/node/136469\">มีแพ็คเกจราคา 9.99 ยูโรต่อเดือน</a> แลกกับการไม่แสดงผลโฆษณาบนแพลตฟอร์ม</p>\n<p>EDPB มองว่าวิธีการนี้ไม่ได้สอดคล้องกับแนวทางให้ความยินยอมในการใช้ข้อมูลส่วนตัวของผู้ใช้งาน GDPR ที่ EU ต้องการให้ผู้ใช้งานเลือกได้อย่างแท้จริง แต่ทางเลือกที่แพลตฟอร์มขนาดใหญ่ทำตอนนี้มีแค่ผู้ใช้งานต้องยิมยอมให้ใช้ข้อมูลทั้งหมด หรือไม่ให้เลยแล้วจ่ายเงิน แพลตฟอร์มควรมีทางเลือกอื่น ที่ไม่ต้องจ่ายเงิน แต่ยังสามารถควบคุมข้อมูลส่วนตัวได้ในลักษณะคล้ายกัน</p>\n<p>ข้อเสนอ EDPB คือควรมีการควบคุมไม่ให้แพลตฟอร์มสร้างทางเลือกแค่สองวิธีแบบนี้ แต่ควรมีทางเลือกอื่น เช่น แสดงโฆษณาแบบไม่เจาะจงกับข้อมูลส่วนตัวผู้ใช้งาน หรือวิธีการอื่นที่คล้ายกันด้วย แบบนี้จึงจะสอดคล้องกับแนวทางของ GDPR แต่ทั้งนี้สิ่งที่ EDPB เผยแพร่เป็นข้อเสนอเท่านั้น ยังไม่มีผลบังคับใช้ใด ๆ</p>\n<p>ที่มา: <a href=\"https://www.edpb.europa.eu/news/news/2024/edpb-consent-or-pay-models-should-offer-real-choice_en\">EDPB</a> ผ่าน <a href=\"https://techcrunch.com/2024/04/17/edpb-consent-or-pay-opinion/\">TechCrunch</a></p>\n<p><img src=\"https://www.blognone.com/sites/default/files/externals/4d7c617f8b9effacadea9075ea556673.jpg\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/meta\">Meta</a></div><div><a href=\"/topics/advertising\">Advertising</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a18e9902dbffb5f39b04a3a590ec0db3d837f9ece3df6259dcb2282a2e871f1","category":"Thai"}