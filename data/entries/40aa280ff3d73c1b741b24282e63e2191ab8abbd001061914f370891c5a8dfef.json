{"title":"Hideki Kamiya เชื่อถ้าตนได้ทำเกมกับ Hideo Kojima หรือ Yako Taro เกมนั้นน่าจะเป็นหายนะ","link":"https://www.blognone.com/node/136929","date":1700825388000,"content":"<div><div><div><p>Hideki Kamiya ผู้ให้กำเนิด Bayonetta และ Devil May Cry ได้กล่าวในยูทูปช่องของตนว่า ถ้าหากเขาได้ร่วมพัฒนาเกมกับนักพัฒนาเกมแถวหน้าของญี่ปุ่นอย่าง Hideo Kojima หรือ Yako Taro เกมที่ออกมาน่าจะเป็นหายนะอย่างอย่างแน่นอน</p>\n<p>Kamiya ได้เปรียบเทียบกับการรวมร่างใน Dragon Ball ว่าชีวิตจริงมันน่าจะไม่ได้ผลลัพท์แบบในการ์ตูน เพราะแต่ละคนก็มีบุคลิกและแนวคิดของตัวเอง ถ้ามาทำงานในโปรเจ็กต์เดียวกันจะขัดแย้งกันเอง และเกมที่ออกมาน่าจะดูไม่ดี</p>\n<p>Kamiya หยิบยกคำพูดภาษาญี่ปุ่นที่คล้ายกับสุภาษิตโบราณที่ว่า ถ้าในเรือมีกัปตันมากเกินไปเรือจะขึ้นภูเขา เพราะงั้นควรมีกัปตันแค่คนเดียว โดยระบุว่าเขาเชื่อว่าการพัฒนาเกมควรไปในทิศทางและวิสัยทัศน์ไปที่ตรงกัน แทนที่จะตีกันเอง</p>\n<p>นอกจากนี้เขาพูดถึงอนาคตของแฟรนไชส์ ​​Bayonetta ในการตอบคำถามของแฟน ๆ ด้วยว่าเขามีวิสัยทัศน์สำหรับ Bayonetta โดยคิดเกมที่แตกต่างกันถึง 9 เกมไว้ ซึ่งปัจจุบันตัวเขาไม่น่าจะได้ทำแล้ว อย่างไรก็ตาม เขาคาดหวังว่าแฟรนไชส์นี้จะถูก PlatinumGames สานต่อโดยที่ไม่มีเขา</p>\n<p><img src=\"https://www.blognone.com/sites/default/files/externals/068649abdccc806159bae2ae831c94e3.jpg\" /></p>\n<p>ที่มา - <a href=\"https://gamingbolt.com/bayonetta-creator-believes-that-working-together-with-hideo-kojima-or-yoko-taro-would-be-a-disaster\">Gaming Bolt</a></p>\n</div></div></div><div><div>Topics: </div><div><div><a href=\"/topics/hideki-kamiya\">Hideki Kamiya</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40aa280ff3d73c1b741b24282e63e2191ab8abbd001061914f370891c5a8dfef","category":"Thai"}