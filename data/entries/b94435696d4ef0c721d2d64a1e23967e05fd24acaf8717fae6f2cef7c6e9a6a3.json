{"title":"อัพเดตข่าว Threads: ผู้สมัครเกิน 70 ล้าน, จะไม่เน้นเรื่องการเมือง, จำนวนดาวน์โหลดทำสถิติ","link":"https://www.blognone.com/node/134736","date":1688772133000,"content":"<div><div><div><p>รวมข่าวย่อยของโซเชียล Threads ล่าสุดประจำวัน มีรายละเอียดดังนี้</p>\n<ul>\n<li>ซีอีโอ Mark Zuckerberg <a href=\"https://www.threads.net/t/CuZsgfWLyiI/\">ประกาศ</a>จำนวนผู้สมัครใช้งาน เพิ่มเป็น 70 ล้านบัญชีแล้ว</li>\n</ul>\n<p>ตัวเลขนี้มีความสำคัญมาก เพราะเท่ากับ Threads ใช้เวลา 2 วัน สามารถสร้างจำนวนผู้ใช้งานได้เกือบ 1 ใน 3 ของจำนวนผู้ใช้งาน Twitter ทั้งหมด อ้างอิงจาก<a href=\"https://www.blognone.com/node/128234\">รายงานครั้งสุดท้ายในปี 2022</a></p>\n<ul>\n<li>Adam Mosseri หัวหน้าฝ่าย Instagram บอก Threads ไม่เน้นเรื่องการเมือง และประเด็นข่าวหนัก ๆ</li>\n</ul>\n<p>โดยเขา<a href=\"https://www.threads.net/t/CuZ3LjhNl0m/\">ตอบโพสต์</a>ของ Alex Heath จาก The Verge ซึ่งตั้งคำถามต่อทิศทางของ Threads กับสำนักข่าวต่าง ๆ เนื่องจากที่ผ่านมา Meta มีประเด็นหลายอย่างกับสำนักข่าวต่าง ๆ ทั่วโลก โดย Mosseri บอกว่าเป้าหมายของ Threads ไม่ใช่การมาแทนที่ Twitter แต่เป็นการสร้างพื้นที่กลาง เป็นชุมชนพูดคุยของคนใน Instagram ซึ่งจะมีรูปแบบที่ไม่เหมือนกับ Twitter และแพลตฟอร์มอื่น (Mosseri ใช้คำว่า less angry place) จึงทำให้หัวข้อการเมืองและข่าวหนัก ๆ จะไม่ใช่สิ่งที่แพลตฟอร์มเน้นนัก แต่คงไม่ถึงกับไม่มีเลย เพราะ Instagram ก็มีการคุยเรื่องแบบนี้อยู่บ้าง</p>\n<ul>\n<li>Threads อาจเป็นแอปที่ไม่ใช่เกม ที่ทำสถิติจำนวนดาวน์โหลดวันแรกสูงสุด</li>\n</ul>\n<p>มีข้อมูลจาก Data.ai หรือ App Annie เดิม ซึ่งไม่ใช่ตัวเลขทางการจาก Meta พบว่าจำนวนดาวน์โหลด Threads ในวันแรก อยู่ที่ 30 ล้านครั้ง รวมทั้ง iOS และ Android โดยตัวเลขนี้เป็นจำนวนสูงสุดอันดับ 2 ตลอดกาลรองจาก Mario Kart Tour (38.6 ล้านครั้ง) ทำให้ Threads เป็นแอปที่ไม่ใช่เกม ซึ่งมีจำนวนดาวน์โหลดมากที่สุดในวันแรกที่เปิดตัว</p>\n<p>ที่มา: <a href=\"https://www.theverge.com/2023/7/7/23787334/instagram-threads-news-politics-adam-mosseri-meta-facebook\">The Verge</a>, <a href=\"https://themessenger.com/news/metas-threads-might-be-the-most-downloaded-app-on-launch-day-in-history-analysts\">The Messenger</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" alt /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b94435696d4ef0c721d2d64a1e23967e05fd24acaf8717fae6f2cef7c6e9a6a3","category":"Thai"}