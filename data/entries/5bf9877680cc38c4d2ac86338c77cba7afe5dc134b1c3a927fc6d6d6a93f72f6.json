{"title":"Diablo Immortal เปิดตัว Blood Knight คลาสใหม่ของเกม Diablo ในรอบเกือบสิบปี","link":"https://www.blognone.com/node/134723","date":1688709803000,"content":"<div><div><div><p>Blizzard เปิดตัวคลาสใหม่ของเกม Diablo Immortal คืออัศวินเลือด <strong>Blood Knight</strong> ซึ่งถือเป็นคลาสใหม่ของซีรีส์ Diablo ในรอบเกือบสิบปี (คลาสสุดท้ายก่อนหน้านี้คือ Crusader ออกเมื่อปี 2014)</p>\n<p>เนื้อเรื่องของ Blood Knight เกิดจากอัศวิน Fernam ถูกโจมตีโดยแวมไพร์ ระหว่างที่กำลังจะกลายร่างเป็นแวมไพร์ได้รับการช่วยเหลือจากพ่อมดคนหนึ่งช่วยหยุดสถานะแวมไพร์เอาไว้ ทำให้เขากลายเป็นแวมไพร์ครึ่งตัว สามารถแปลงร่างเป็นแวมไพร์ได้ชั่วเวลาหนึ่ง ซึ่งหลังจากนั้นเขาได้สร้างโรงเรียนฝึกฝน Blood Knight รุ่นหลังสืบต่อมา</p>\n<p>Blood Knight เป็นคลาสที่มีระยะโจมตีระดับกลาง (mid-range) เลือกได้ทั้งอาวุธยาวและอาวุธสั้นระยะประชิดตัว จุดเด่นของคลาสนี้คือสามารถแปลงร่างโหมดบ้าคลั่ง Abomination ที่เน้นโจมตีระยะสั้นต่อเนื่องได้นาน 15 วินาที รายละเอียดอื่นๆ อ่านได้จากที่มา</p>\n<p>คลาสใหม่จะเปิดให้เล่นในวันที่ 13 กรกฎาคมนี้ และยังไม่มีข้อมูลว่าจะโผล่เข้ามาใน Diablo 4 ด้วยหรือไม่</p>\n<p>ที่มา - <a href=\"https://news.blizzard.com/en-us/diablo-immortal/23967323/introducing-the-newest-diablo-immortal-class-blood-knight\">Diablo</a></p>\n<p><img alt=\"No Description\" src=\"https://www.blognone.com/sites/default/files/externals/24de8299c1b24418ef7255874e7ddf27.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1aa819278379b3b76178d3d3d995f449.jpg\" /></p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bf9877680cc38c4d2ac86338c77cba7afe5dc134b1c3a927fc6d6d6a93f72f6","category":"Thai"}