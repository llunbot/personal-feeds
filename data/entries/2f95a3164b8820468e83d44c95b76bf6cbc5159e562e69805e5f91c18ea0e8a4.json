{"title":"Counterpoint คาดจำนวนส่งมอบสมาร์ทโฟนทั่วโลกปีนี้ จะต่ำที่สุดในรอบ 10 ปี","link":"https://www.blognone.com/node/135330","date":1692283170000,"content":"<div><div><div><p>บริษัทวิจัยตลาด Counterpoint Research <strong>คาดการณ์</strong>จำนวนส่งมอบสมาร์ทโฟนทั่วโลกประจำปี 2023 จะอยู่ที่ 1,147 ล้านเครื่อง ลดลง 6% จากปี 2022 ซึ่งมีประเด็นสำคัญคือเป็นตัวเลขที่น้อยที่สุดในรอบ 10 ปี</p>\n<p>ปัจจัยที่ส่งผลมีหลายส่วน ทั้งตลาดเอเชียที่เติบโตสูง ทำให้ภาพรวมเติบโตดีมาโดยตลอด ในปีนี้ผลกระทบทางเศรษฐกิจทำให้ยอดขายชะลอตัวหรือลดลง โดยเฉพาะในจีน ส่วนอเมริกาก็ถดถอยในระดับเลขสองหลักจากปัญหาเงินเฟ้อ นอกจากนี้ Jeff Fieldhack ยังพบว่าจำนวนการอัพเกรดโทรศัพท์ในปีนี้ก็ลดน้อยลงในรอบหลายปีเช่นกัน</p>\n<p>สถานการณ์ที่เกิดขึ้นทำให้ Counterpoint มองว่าเป็นโอกาสของแอปเปิล เนื่องจากขายสมาร์ทโฟนในตลาดพรีเมียมที่ได้รับผลกระทบน้อยกว่าตลาดอื่น ซึ่งตัวเลขจะเห็นชัดเจนในไตรมาสที่ 4 ปีนี้</p>\n<p>ที่มา: <a href=\"https://www.counterpointresearch.com/global-smartphone-shipments-2023-hit-decade-low/\">Counterpoint Research</a></p>\n<p><img alt=\"No Description\" src=\"https://www.blognone.com/sites/default/files/externals/773f312b9cc48479ca6680fa73c569fc.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/smartphone\">Smartphone</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f95a3164b8820468e83d44c95b76bf6cbc5159e562e69805e5f91c18ea0e8a4","category":"Thai"}