{"title":"AMD เปิดตัวซีพียู EPYC โค้ดเนม Venice ผลิตด้วยเทคโนโลยี 2 นาโนเมตร โดย TSMC","link":"https://www.blognone.com/node/145851","date":1744680795000,"content":"<div><div><div><p>AMD ประกาศว่าซีพียู EPYC รุ่นใหม่โค้ดเนม <strong>\"Venice\"</strong> โดยเป็นสินค้ากลุ่ม HPC ตัวแรกของ AMD ที่ผลิตด้วยกระบวนการ 2 นาโนเมตร (N2) โดย TSMC โดย Venice มีกำหนดเริ่มขายในปีหน้า</p>\n<p>AMD ยังประกาศว่าบริษัทได้นำซีพียู <a href=\"https://www.blognone.com/node/140111\">EPYC 5th Gen</a> มาผลิตในโรงงาน <a href=\"https://www.blognone.com/node/141906\">TSMC ที่รัฐแอริโซนา</a> เพื่อสนับสนุนตามแนวทางนำการผลิตสินค้าอิเล็กทรอนิกส์กลับสู่สหรัฐอเมริกา</p>\n<p>Dr. Lisa Su ซีอีโอ AMD กล่าวว่า TSMC เป็นพาร์ตเนอร์สำคัญของ AMD มานานหลายปี ซึ่งมีความร่วมมือทั้งการวิจัยพัฒนา และกระบวนการผลิต เพื่อให้ AMD มีสินค้าที่เป็นผู้นำตลาดออกมาต่อเนื่องในกลุ่ม HPC ซึ่งทั้งซีพียูกระบวนการ N2 และการผลิตซีพียูจากโรงงานในรัฐแอริโซนา ก็สะท้อนถึงความร่วมมือระหว่างสองบริษัทได้อย่างดี</p>\n<p>ที่มา: <a href=\"https://ir.amd.com/news-events/press-releases/detail/1245/amd-achieves-first-tsmc-n2-product-silicon-milestone\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/85a520c1cfb872b995fa3bf7a98b2fd5.jpeg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/epyc\">EPYC</a></div><div><a href=\"/topics/tsmc\">TSMC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9232f647b2226161f811d213f1837a338fbaa0890fa0510ccd648b765aa3f50","category":"Thai"}