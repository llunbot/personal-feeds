{"title":"Netflix ได้ลิขสิทธิ์ถ่ายทอดสดมวยปล้ำ WWE Raw ในสหรัฐอเมริกา ตั้งแต่ปี 2025","link":"https://www.blognone.com/node/137821","date":1706019872000,"content":"<div><div><div><p>Netflix เพิ่มคอนเทนต์การถ่ายทอดสดมากขึ้น โดยประกาศได้ลิขสิทธิ์ถ่ายทอดสดมวยปล้ำ WWE Raw ซึ่งเริ่มถ่ายทอดสดตั้งแต่เดือนมกราคมปี 2025 เป็นต้นไป โดยสามารถรับชมได้ในสหรัฐอเมริกา แคนาดา ลาตินอเมริกา และสหราชอาณาจักร ทั้งนี้ Netflix บอกว่าจะเพิ่มประเทศที่รับชมได้ในอนาคตหากสัญญาถ่ายทอดสดปัจจุบันหมดลง</p>\n<p>ในข้อตกลงระหว่าง Netflix กับ WWE นี้ ยังได้ลิขสิทธิ์ในรายการแข่งขันอื่น สำหรับนอกสหรัฐอเมริกา เช่น SmackDown และ NXT รวมถึงโปรแกรมพิเศษอาทิ WrestleMania, SummerSlam และ Royal Rumble ซึ่งทั้งหมดมีผลตั้งแต่ปี 2025 เป็นต้นไป เช่นกัน</p>\n<p>Netflix ไม่ได้เปิดเผยมูลค่าของดีลนี้ แต่สามารถประเมินได้จากลิขสิทธิ์ถ่ายทอดสด Raw ปัจจุบันที่เป็นของช่อง USA Network ในเครือ NBCUniversal ซึ่งสัญญาล่าสุดมีระยะเวลา 5 ปี มูลค่ารวม 1,325 ล้านดอลลาร์ หรือคิดเป็นปีละ 265 ล้านดอลลาร์ ดังนั้น Netflix น่าจะจ่ายเงินสูงกว่าราคานี้</p>\n<p>ที่มา: <a href=\"https://about.netflix.com/en/news/netflix-to-become-new-home-of-wwe-raw-beginning-2025\">Netflix</a> ผ่าน <a href=\"https://www.wsj.com/business/media/netflix-wins-wwe-raw-rights-in-livestreaming-push-a0a73542\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/bfaf620a9e8cf9a3dbb87d958c2d8ea4.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/sport\">Sport</a></div><div><a href=\"/topics/wwe\">WWE</a></div><div><a href=\"/topics/live-streaming\">Live Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6da123de8f1728737eaf63d2fc6b8433592fff9a8f38f4599c13560f9376db7","category":"Thai"}