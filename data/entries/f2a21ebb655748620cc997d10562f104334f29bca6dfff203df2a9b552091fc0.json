{"title":"Google ปรับนโยบายให้ Google Play รองรับแอปที่มี  NFT เริ่มใช้งานภายในสิ้นปี","link":"https://www.blognone.com/node/134817","date":1689239187000,"content":"<div><div><div><p>เมื่อวานนี้ Google ได้ประกาศปรับเปลี่ยนนโยบาย โดยอนุญาตให้นักพัฒนาแอปพลิเคชันสามารถใส่สินทรัพย์ดิจิทัล เช่น NFT ลงในแอปพลิเคชันและเกมของตนภายใน Google Play ได้ พร้อมกำหนดให้นักพัฒนาต้องระบุให้ชัดเจนว่า แอปดังกล่าวมีองค์ประกอบของบล็อคเชน</p>\n<p>อย่างไรก็ตาม Joseph Mills ผู้จัดการผลิตภัณฑ์กลุ่มของ Google Play ได้ระบุว่า เนื่องด้วย<a href=\"https://support.google.com/googleplay/android-developer/answer/9877032?sjid=13037129325093892331-AP\">นโยบายการแข่งขันพนันและเกมของ Google Play</a> นักพัฒนาจะไม่สามารถโปรโมทการหารายได้จากกิจกรรมซื้อขายสินทรัพย์ภายในแอป หากแอปใดฝ่าฝืนนโยบายดังกล่าว จะไม่สามารถโปรโมทการซื้อไอเทมในเกม เช่น การสุ่มไอเทมแบบ loot box เพื่อลุ้นรับ NFT ได้ ซึ่งข้อจำกัดนี้อาจมีเพื่อป้องกันไม่ให้ผู้ใช้ NFT หน้าใหม่ถูกหลอกเกี่ยวกับกำไรจากการซื้อสินทรัพย์ดิจิทัลภายในแอป</p>\n<p>ก่อนหน้านี้ Google มักจะกีดกันแอปที่เกี่ยวข้องกับบล็อคเชน การปรับปรุงนโยบายของ Google Play ครั้งนี้จึงถือส่วนหนึ่งของการเปลี่ยนแปลงทัศนคติของบริษัทที่มีต่อเทคโนโลยีบล็อคเชน โดยบริษัทคาดว่าผู้ใช้จะได้ทดลองใช้นโยบายใหม่ในช่วงปลายฤดูร้อนนี้ และจะเปิดใช้อย่างสมบูรณ์ในช่วงสิ้นปีนี้</p>\n<p>ที่มา : <a href=\"https://www.coindesk.com/web3/2023/07/12/google-play-changes-policy-on-tokenized-digital-assets-allowing-nfts-in-apps-and-games/\">CoinDesk</a>, <a href=\"https://techcrunch.com/2023/07/12/google-play-policy-blockchain-apps-gaming-nfts-digital-assets/\">Tech Crunch</a></p>\n<p><img src=\"https://www.blognone.com/sites/default/files/externals/4d3579d3dd0791ffa746ecb74d460700.jpg\" alt /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/google\">Google</a></div><div><a href=\"/topics/nft\">NFT</a></div><div><a href=\"/topics/blockchain\">Blockchain</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2a21ebb655748620cc997d10562f104334f29bca6dfff203df2a9b552091fc0","category":"Thai"}