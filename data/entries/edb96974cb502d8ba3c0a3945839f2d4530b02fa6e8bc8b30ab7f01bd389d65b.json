{"title":"เอกสาร Square Enix ยืนยันชัด FF16 และ FF7 Rebirth ทำกำไรพลาดเป้า","link":"https://www.blognone.com/node/142081","date":1726736559000,"content":"<div><div><div><p>มีเอกสารเก่าของ Square Enix ที่พูดคุยกับนักลงทุนในงานแถลงผลประกอบการเดือนพฤษภาคม 2024 (<a href=\"https://www.blognone.com/node/139728\">อันเดียวกับที่แถลงว่าจะหันมาทำเกมมัลติแพลตฟอร์ม</a>) แต่เพิ่งเผยแพร่บนหน้าเว็บเมื่อวานนี้ 18 กันยายน 2024</p>\n<p>เอกสารฉบับนี้มีความเห็นของ Takashi Kiryu ประธาน Square Enix ที่ยอมรับตามตรงว่า Final Fantasy XVI และ Final Fantasy VII Rebirth มีกำไรพลาดเป้า</p>\n<blockquote><p>In the HD Games sub-segment, we released multiple new titles, including major titles such as “FINAL FANTASY XVI” and “FINAL FANTASY VII REBIRTH,” but profits unfortunately did not meet our expectations.</p>\n</blockquote>\n<p>นอกจากนี้ Kiruy ยังพูดถึงเกมยิงโฟม Foamstars ว่ายอดขายไม่เป็นไปตามที่หวัง (<a href=\"https://www.blognone.com/node/141678\">ล่าสุดเพิ่งปรับเกมเป็น free-to-play เมื่อเดือนที่แล้ว</a>)</p>\n<p>ตอนนี้ยังไม่มีคำอธิบายว่าทำไม Square Enix เพิ่งนำเอกสารชิ้นนี้มาเผยแพร่บนหน้าเว็บนักลงทุน หลังจากเวลาผ่านมาอีกหลายเดือน แต่ตอนนี้เรารู้กันแล้วว่าบริษัทปรับยุทธศาสตร์ใหม่มาเน้นมัลติแพลตฟอร์ม และยอมรับอย่างเป็นทางการว่า FF16 และ FF7 Rebirth ไม่เป็นไปตามที่หวังไว้ แม้ไม่ได้เผยตัวเลขยอดขายว่าเป็นเท่าไร</p>\n<p>ที่มา - <a href=\"https://www.hd.square-enix.com/eng/ir/library/pdf/24q4outline.pdf\">Square Enix (PDF)</a> via <a href=\"https://www.eurogamer.net/square-enix-admits-final-fantasy-7-rebirth-and-final-fantasy-16-profits-did-not-meet-expectations\">Eurogamer</a></p>\n<p><img src=\"https://www.blognone.com/sites/default/files/externals/5362f2e56d1f102a6441edaf7adf4f9c.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edb96974cb502d8ba3c0a3945839f2d4530b02fa6e8bc8b30ab7f01bd389d65b","category":"Thai"}