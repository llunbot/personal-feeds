{"title":"Alibaba ไตรมาสล่าสุด รายได้รวมโต 34%","link":"https://www.blognone.com/node/124049","date":1628013375000,"content":"<div><div><div><p>Alibaba รายงานผลประกอบการของไตรมาสเดือนเมษายน-มิถุนายน 2021 มีรายได้รวมเพิ่มขึ้น 34% เทียบกับช่วงเดียวกันในปีก่อนเป็น 31,865 ล้านดอลลาร์ และมีกำไรสุทธิ 6,991 ล้านดอลลาร์ ตามบัญชีแบบ GAAP</p>\n<p>Alibaba มีจำนวนลูกค้าที่มีการใช้งานบนแพลตฟอร์มรวม 1.18 พันล้านคน ในช่วง 12 เดือนที่ผ่านมา เพิ่มขึ้นจากไตรมาสก่อนหน้านี้ 45 ล้านคน</p>\n<p>ข้อมูลในส่วนธุรกิจการค้า เทศกาลลดราคา 6.18 ที่ผ่านมา Alibaba กล่าวว่ามีร้านค้าเข้ารวมเพิ่มมากกว่าเท่าตัวจากปีก่อน, ไฮเปอร์มาร์เก็ต Sun Art มีคำสั่งซื้อออนไลน์เพิ่มขึ้น 28% บริการ O2O Ele.me มีคำสั่งซื้อเพิ่มขึ้น 50% และ Lazada มีคำสั่งซื้อเพิ่มขึ้น 90%</p>\n<p>ธุรกิจคลาวด์ของ Alibaba มีรายได้เพิ่มขึ้น 29% เป็น 2,486 ล้านดอลลาร์ ส่วนธุรกิจสื่อดิจิทัลและความบันเทิง รายได้เพิ่มขึ้น 15% เป็น 1,250 ล้านดอลลาร์</p>\n<p>ที่มา: <a href=\"https://www.alibabagroup.com/en/news/press_pdf/p210803.pdf\">Alibaba</a> (pdf)</p>\n<p><img src=\"https://www.blognone.com/sites/default/files/externals/78cd199e4b102e0e76e73162d66201b0.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2663974bda8b927214c62c7ba5c348dc66199ecaea6b7e049c0733e9ad3f3b1","category":"Thai"}