{"title":"Android 12 (Go edition) เปิดตัว เรียกแอพเร็วขึ้น 30%, มีระบบแยก Profile บนมือถือ","link":"https://www.blognone.com/node/126320","date":1639531856000,"content":"<div><div><div><p>กูเกิลเปิดตัว Android 12 (Go edition) สำหรับมือถือราคาถูก ทรัพยากรน้อย มีฟีเจอร์ที่ต่างจาก Android 12 รุ่นปกติดังนี้</p>\n<ul>\n<li>แอพเปิดเร็วขึ้น 30% เมื่อเทียบกับ Android 11, Android 12 ยังเพิ่ม SplashScreen API ให้แอพสามารถแสดงภาพตอนเริ่มทำงานได้</li>\n<li>มีฟีเจอร์ Hibernate ลบแอพที่ไม่ได้ใช้งานนานๆ เพื่อประหยัดทรัพยากรและสตอเรจ, แอพ Files Go รองรับการกู้ไฟล์ที่ลบไปแล้วไม่เกิน 30 วัน</li>\n<li>หน้า Recent Apps เพิ่มฟีเจอร์แปลภาษา (Translate) และอ่านออกเสียง (Listen) ในภาษาที่ต้องการ ซึ่งเป็นฟีเจอร์ที่กูเกิลเน้นการใช้งานในอินเดีย</li>\n<li>App sharing การแชร์ไฟล์ของแอพแบบ P2P ระหว่างเครื่องผ่าน Nearby Share โดยไม่ต้องเสียค่าเน็ตเพื่อดาวน์โหลด</li>\n<li>เพิ่มระบบ Profile บนมือถือเครื่องเดียวกัน (สลับได้จากหน้าล็อคสกรีน) เพื่อแชร์มือถือระหว่างคนในครอบครัว โดยไม่เสียความเป็นส่วนตัว</li>\n</ul>\n<p>กูเกิลบอกว่ามือถือที่ใช้ Android 12 (Go edition) จะเริ่มเปิดตัวในปี 2022</p>\n<p><img src=\"https://www.blognone.com/sites/default/files/externals/e4cc90e4c7627c7f59295dbae4cd8056.png\" /></p>\n<p>ที่มา - <a href=\"https://blog.google/products/android/introducing-android-12-go-edition/\">Google</a></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div><div><a href=\"/topics/android-go\">Android Go</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80ab8e97c281880b8742fc3559c1ff1a221f5a5dbc9cc44a76ef86e949e4358c","category":"Thai"}