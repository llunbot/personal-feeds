{"title":"ดีล Microsoft-Activision คืบหน้า หลังศาลตัดสินปฏิเสธคำร้องของ FTC ให้ขวางดีล","link":"https://www.blognone.com/node/134787","date":1689116613000,"content":"<div><div><div><p>ศาลซานฟรานซิสโกออกคำตัดสินปฏิเสธคำร้องขอจาก FTC ที่ให้<a href=\"https://www.blognone.com/node/131791\">ขัดขวางดีล</a>ไมโครซอฟท์ซื้อกิจการ Activision Blizzard ซึ่งทั้งสองบริษัทมีข้อตกลงต้องปิดดีลภายใน 18 กรกฎาคมนี้ ส่งผลให้ดีลมีความคืบหน้ามากขึ้น</p>\n<p>ผู้พิพากษา Jacqueline Scott Corley อธิบายในรายละเอียดคำตัดสินว่าประเด็น Call of Duty นั้น ไมโครซอฟท์ได้แสดงแนวทางชัดเจนว่าเกมจะยังอยู่ใน PlayStation ไปอีก 10 ปี ควบคู่กับใน Xbox รวมทั้งมีแผนนำลง Nintendo Switch ด้วย จึงมองว่าข้อมูลที่ FTC บอกหากดีลนี้เกิดขึ้นการแข่งขันในตลาดจะลดลง ยังไม่ชัดเจนมากพอให้ศาลร่วมยับยั้งดีลนี้</p>\n<p>อย่างไรก็ตาม FTC ยังสามารถใช้สิทธิ์อุทธรณ์คำร้องนี้ได้ รวมทั้งไมโครซอฟท์กับ Activision Blizzard ยังมีประเด็นที่สหราชอาณาจักร เนื่องจากหน่วยงานท้องถิ่น <a href=\"https://www.blognone.com/node/133571\">CMA มีคำตัดสินขัดขวางดีล</a>ดังกล่าว ซึ่งทั้งสองบริษัทกำลังหารือเพื่อแก้ปัญหาดังกล่าวอยู่</p>\n<p>ที่มา: <a href=\"https://www.cnbc.com/2023/07/11/microsoft-activision-deal-moves-closer-as-judge-denies-ftc-injunction.html\">CNBC</a></p>\n<p><img src=\"https://www.blognone.com/sites/default/files/externals/ed5ce8f279c9466ca9842ee9b5d32ca1.jpg\" alt /></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div><div><a href=\"/topics/lawsuits\">Lawsuits</a></div><div><a href=\"/topics/ftc\">FTC</a></div><div><a href=\"/topics/antitrust\">Antitrust</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"596634bc7bacf784a3ebad8e87e305f2e629560707d12212ef7e11a2b36a355a","category":"Thai"}