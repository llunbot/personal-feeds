{"title":"เลิกหวัง, Nintendo ยืนยัน ปีนี้ไม่มี Nintendo Switch รุ่นใหม่","link":"https://www.blognone.com/node/133766","date":1683704824000,"content":"<div><div><div><p>ในการประชุมผู้ถือหุ้น<a href=\"https://www.blognone.com/node/133749\">หลังจากรายงานผลดำเนินงานล่าสุดของ Nintendo</a> ทาง Shuntaro Furukawa ประธานของ Nintendo ยืนยันกลบข่าวลือที่มีมาซักพักว่า จะไม่มี Nintendo Switch รุ่นใหม่ออกมาแน่นอน (\"no new or upgraded hardware\") ในปีงบประมาณนี้ (เมษายน 2023 - มีนาคม 2024)</p>\n<p>Furukawa ยอมรับด้วยว่าตอนนี้น่าจะเป็นขาลงของ Switch แล้วหลังยอดขายลดลงเป็นปีที่ 2 ติดต่อกัน โดยปีงบประมาณที่ผ่านมาขายได้ 18 ล้านเครื่อง ลดลงจากปีก่อนหน้าที่ขายได้ 23.1 ล้านเครื่อง ขณะที่ยอดขายรวมตอนนี้อยู่ที่ 125 ล้านเครื่อง เป็นอันดับ 3 ของคอนโซลที่มียอดขายดีที่สุดตลอดกาลตามหลัง Nintendo DS (154 ล้านเครื่อง) และ PlayStation 2 (155 ล้านเครื่อง)</p>\n<p>ที่มา - <a href=\"https://www.bloomberg.com/news/articles/2023-05-09/nintendo-warns-switch-console-sales-to-slow-further-this-year\">Bloomberg</a></p>\n<p><img src=\"https://www.blognone.com/sites/default/files/externals/f3a80baec9fd3e26949897b8bb309dce.jpg\" alt /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a0a036428560764260711b8f047acb58d472bea2c2d186759c73aca83902f1d","category":"Thai"}