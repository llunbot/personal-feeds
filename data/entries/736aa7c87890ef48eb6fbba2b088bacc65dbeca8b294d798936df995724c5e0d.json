{"title":"Apple อัพเดต macOS Sonoma สำหรับผู้ใช้ทุกคนแล้ว","link":"https://www.blognone.com/node/135941","date":1695767464000,"content":"<div><div><div><p>แอปเปิลออกอัพเดต macOS 14 Sonoma ระบบปฏิบัติการเวอร์ชันใหม่ประจำปี สำหรับผู้ใช้งาน Mac ทุกคนแล้ว ผู้ใช้งานสามารถอัพเดตได้ผ่านหัวข้อ Software Update ใน System Settings</p>\n<ul>\n<li><a href=\"https://www.blognone.com/node/134177\">ดูรุ่นของ Mac ที่สามารถอัพเกรดเป็น macOS Sonoma ได้ที่นี่</a></li>\n</ul>\n<p>ของใหม่ใน Sonoma มีหลายอย่าง เช่น วิดเจ็ตแบบโต้ตอบ (interactive widget) ทำให้ควบคุมสั่งงานได้เลยผ่านวิดเจ็ต, สกรีนเซฟเวอร์แบบใหม่, ระบบ Presenter Overlay สำหรับการประชุมผ่านวิดีโอ, Safari รองรับการล็อกเฉพาะหน้าการเข้าเว็บแบบส่วนตัว และสลับสองบัญชีได้</p>\n<p>Sonoma ยังมีโหมดเกม เพื่อให้ลำดับความสำคัญของซีพียู-จีพียูสำหรับเกมสูงสุด ปรับค่าเฟรมการแสดงผล ลดความหน่วงของเสียงและการทำงานกับอุปกรณ์ เพื่อให้ได้ประสบการณ์ดีที่สุด</p>\n<p>นอกจากนี้แอปเปิลยังอัพเดตเฟิร์มแวร์ Studio Display 17 สำหรับจอ Studio Display มีรายการปรับปรุงทั่วไปเกี่ยวกับกล้องหน้า</p>\n<p>ที่มา: <a href=\"https://www.macrumors.com/2023/09/26/apple-releases-macos-sonoma/\">MacRumors</a>, <a href=\"https://www.macrumors.com/2023/09/26/apple-studio-display-firmware-17/\">[2]</a></p>\n<p><img alt=\"No Description\" src=\"https://www.blognone.com/sites/default/files/externals/3bd6eb9fafe003cfe1ebd3e79e893571.png\" /></p>\n</div></div></div><div><div>Topics: </div><div><div><a href=\"/topics/sonoma\">Sonoma</a></div><div><a href=\"/topics/macos\">macOS</a></div><div><a href=\"/topics/operating-system\">Operating System</a></div><div><a href=\"/topics/apple\">Apple</a></div><div><a href=\"/topics/studio-display\">Studio Display</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"736aa7c87890ef48eb6fbba2b088bacc65dbeca8b294d798936df995724c5e0d","category":"Thai"}