{"title":"Reddit รายงานผลประกอบการไตรมาส รายได้รวมโต 61%","link":"https://www.blognone.com/node/146199","date":1746160145000,"content":"<div><div><div><p>Reddit รายงานผลประกอบการของไตรมาสที่ 1 ปี 2025 รายได้รวมเพิ่มขึ้น 61% จากช่วงเดียวกันในปีก่อนเป็น 392.4 ล้านดอลลาร์ กำไรสุทธิอยู่ที่ 26.2 ล้านดอลลาร์ จำนวนผู้ใช้งานบนแพลตฟอร์มแบบ DAUs เพิ่มขึ้นเป็น 108.1 ล้านบัญชี</p>\n<p>Steve Huffman ซีอีโอ Reddit กล่าวในแถลงผลประกอบการว่ามีผู้ใช้งานเข้ามาที่ Reddit เฉลี่ยกว่า 400 ล้านบัญชีต่อสัปดาห์ เพราะเมื่อคนต้องการความคิดเห็นจริง ๆ ก็ต้องมาในพื้นที่ซึ่งมีคนจริง ๆ อยู่ในนั้น</p>\n<p>Huffman ให้ข้อมูลเพิ่มเติมว่าการปรับอัลกอริทึมของกูเกิลในเดือนกุมภาพันธ์ ส่งผลกระทบต่อทราฟิกของ Reddit แต่หลังการนั้นก็กลับมาดีขึ้น ในอนาคตอาจมีความผันผวนแบบนี้ได้อีก ส่วนผลกระทบจากบริการค้นหาพลัง AI ที่มีการเขียนข้อมูลสรุปนั้น Reddit ก็พัฒนาเครื่องมือคล้ายกันเรียกว่า Reddit Answers แต่เขามองว่าคำตอบของ AI เป็นรูปแบบความเห็นหนึ่ง ขณะที่ความเห็นบนชุมชนจะให้มุมมองที่หลากหลายมากกว่า</p>\n<p>ที่มา: <a href=\"https://investor.redditinc.com/news-events/news-releases/news-details/2025/Reddit-Announces-First-Quarter-2025-Results/\">Reddit</a> และ <a href=\"https://www.cnbc.com/2025/05/01/reddit-rddt-q1-2025.html\">CNBC</a></p>\n<p><img src=\"https://www.blognone.com/sites/default/files/externals/8b53e426e0e0d3e47a41b9c008dd8efd.png\" alt=\"\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b953cc57076e31ed58f08c8a0c46453c4f147b2d518d61b824964e8592ca7cb","category":"Thai"}