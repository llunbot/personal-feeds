{"title":"ASUS เปิดตัว NUC Gen 14 รุ่นแรกที่ออกแบบเอง, ROG NUC การ์ดจอ 4060/4070","link":"https://www.blognone.com/node/137658","date":1705202450000,"content":"<div><div><div><p>เก็บตกสินค้าใหม่จากงาน CES 2024 ในรอบสัปดาห์ที่ผ่านมา <a href=\"https://www.blognone.com/node/136045\">ASUS ในฐานะผู้สืบทอดตำนาน NUC จากอินเทล</a> เปิดตัวสินค้ากลุ่มพีซีขนาดเล็กและ NUC ที่นับเป็น Gen 14 (นับเลขต่อจากอินเทล) และถือเป็น NUC ชุดแรกที่ออกใต้แบรนด์ ASUS โดยตรง (<a href=\"https://www.blognone.com/node/135587\">ก่อนหน้านี้ขาย NUC Gen 13 ที่ยังเป็นเครื่องอินเทลออกแบบ</a>)</p>\n<p>สินค้ากลุ่ม NUC Gen 14 มีทั้งหมด 3 รุ่น ใช้ซีพียู Core Ultra ตัวใหม่ล่าสุด ได้แก่</p>\n<ul>\n<li><strong>ASUS NUC 14 Pro</strong> ซีพียู Core Ultra 3/5/7 บอกว่าเป็นพีซีเดสก์ท็อปพลัง AI ตัวแรกสำหรับตลาดองค์กร มีขนาดเล็กที่เรียกว่า ultra-small-form-factor (USFF) PC ต่อจอนอกได้ 4 จอ</li>\n<li><strong>ASUS NUC 14 Pro+</strong> ซีพียู Core Ultra 9 พลังสูง เคสอะลูมิเนียมทรงแบนขนาด 5x4\" และมีพอร์ต I/O เชื่อมต่อที่หลากหลาย USB-C x3, USB-A x4, HDMI x2</li>\n<li><strong>ROG NUC</strong> ซีพียู Core Ultra 7/9 พร้อมการ์ดจอ RTX 4060/4070 สำหรับตลาดเกมมิ่ง เคสแนวตั้งปริมาตร 2.5 ลิตร อัพเกรดชิ้นส่วนได้ง่าย ทำความสะอาดง่าย</li>\n</ul>\n<p>นอกจากนี้ ASUS ยังมีพีซีขนาดเล็กอีก 2 รุ่นที่เปิดตัวพร้อมกัน คือ</p>\n<ul>\n<li><strong>ASUS Fanless Chromebox CF40</strong> ระบบปฏิบัติการ Chrome Enterprise พร้อมระบบจัดการจากระยะไกล เหมาะสำหรับทำป้ายดิจิทัลหรือตู้ kiosk</li>\n<li><strong>ASUS ExpertCenter PN65</strong> ซีพียู <a href=\"https://www.blognone.com/node/137562\">Core Mobile ตัวใหม่</a>, จีพียู Intel Arc, สล็อต PCIe 4.0 x4 สองช่อง สำหรับงานทั่วๆ ไป</li>\n</ul>\n<p>ที่มา - <a href=\"https://press.asus.com/news/asus-ultracompact-pcs-ces-2024/\">ASUS</a></p>\n<p><img alt=\"No Description\" src=\"https://www.blognone.com/sites/default/files/externals/35a302f83c9b41145e8108c08ed33f64.png\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/rog\">ROG</a></div><div><a href=\"/topics/nuc\">NUC</a></div><div><a href=\"/topics/mini-pc\">Mini PC</a></div><div><a href=\"/topics/ces-2024\">CES 2024</a></div><div><a href=\"/topics/chromebox\">Chromebox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64b4de8a08df9f809d5370e118d9c4c8222e7a42cca6a1d1d32569a1f9627e68","category":"Thai"}