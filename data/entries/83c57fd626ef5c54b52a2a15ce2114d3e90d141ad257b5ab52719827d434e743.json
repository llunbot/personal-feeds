{"title":"Square Enix ประกาศทบทวนกระบวนการพัฒนาเกมเพื่อยกระดับคุณภาพเกมของบริษัท","link":"https://www.blognone.com/node/138085","date":1707305083000,"content":"<div><div><div><p>จากการรายงานของ Bloomberg ญี่ปุ่น Takashi Kiryu ประธานบริษัท Square Enix ประกาศทบทวนระบบการพัฒนาเกมโดยรวมเพื่อยกระดับคุณภาพเกมของบริษัท ระหว่างการแถลงผลประกอบการล่าสุด</p>\n<p>Kiryu กล่าวว่าจะลดการพัฒนาเกมโดยใช้ outsource ลง และมุ่งเน้นไปที่เกมขนาดใหญ่ที่พัฒนาภายในบริษัทมากขึ้น เพื่อส่งเสริมทั้งคุณภาพของเกม และกำไรให้บริษัท</p>\n<p>ระบบการพัฒนาเกมใหม่คาดว่าจะเปิดเผยรายละเอียดเพิ่มเติมในช่วงฤดูใบไม้ผลิ และมีผลบังคับใช้ในเดือนเมษายน 2024 ซึ่งตรงกับปีงบประมาณใหม่ของบริษัท</p>\n<p>ในรายงานทางการเงินของบริษัท ยอดขายสุทธิ และรายได้จากธุรกิจประเภทดิจิทัลลดลง 2.6% เมื่อเทียบเป็นรายปี (นับจากเดือนเมษายน ถึง 31 ธันวาคมปี 2023) โดยแบ่งดังนี้</p>\n<ul>\n<li><strong>เกม HD</strong> รายได้พิ่มขึ้นจากการวางขายเกม Final Fantasy XVI, Dragon Quest Monsters: The Dark Prince และ Final Fantasy Pixel Remaster</li>\n<li><strong>เกม MMO</strong> รายได้ลดลงเนื่องจากคนสนใจ Final Fantasy XIV น้อยลงเพราะ Expansion ใหม่อย่าง Dawntrail ยังไม่วางขาย</li>\n<li><strong>เกมมือถือ</strong> รายได้ลดลงแม้ว่าจะมีเกมอย่าง Final Fantasy VII Ever Crisis ก็ตาม</li>\n</ul>\n<p><img alt=\"No Description\" src=\"https://www.blognone.com/sites/default/files/externals/92119972d3af05e27c4229c00397f1fd.png\" /></p>\n<p>ที่มา - <a href=\"https://www.bloomberg.co.jp/news/articles/2024-02-06/S8FCLCT0AFB400\">Bloomberg</a> via <a href=\"https://www.eurogamer.net/square-enix-reviewing-overall-game-development-to-improve-quality\">eurogamer</a></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83c57fd626ef5c54b52a2a15ce2114d3e90d141ad257b5ab52719827d434e743","category":"Thai"}