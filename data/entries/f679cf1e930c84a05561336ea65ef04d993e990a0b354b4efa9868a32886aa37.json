{"title":"Elon Musk ตอบนักวิเคราะห์ ประเด็นเป็นซีอีโอหลายบริษัท ยืนยันโฟกัสหลักคือ Tesla","link":"https://www.blognone.com/node/139377","date":1713916113000,"content":"<div><div><div><p>Elon Musk ในฐานะซีอีโอ Tesla ตอบคำถามกับนักวิเคราะห์หลายประเด็น หลังจากบริษัท<a href=\"https://www.blognone.com/node/139374\">รายงานผลประกอบการไตรมาสล่าสุด</a> มีรายได้ลดลงและกำไรลดลง จากจำนวนส่งมอบรถที่ลดลงครั้งแรกในรอบหลายปี</p>\n<p>Musk ตอบคำถามที่นักวิเคราะห์มองว่าเขาเป็นซีอีโอหลายบริษัทเกินไป (Tesla, SpaceX, xAI และเป็นซีทีโอ X/Twitter) จนอาจไม่สามารถทุ่มเทเวลาให้ Tesla ในสถานการณ์นี้ได้ว่า เขาใช้เวลาทำงานส่วนใหญ่กับ Tesla และแทบไม่มีวันหยุดเลย เพราะเขาเชื่อว่า Tesla ยังเติบโตได้มากกว่านี้</p>\n<p>Musk ยังตอบคำถามอื่นของนักวิเคราะห์ มีประเด็นน่าสนใจดังนี้</p>\n<ul>\n<li>เขาเชื่อว่าเมื่อซอฟต์แวร์ขับเคลื่อนอัตโนมัติ FSD ได้รับการอนุมัติ จะมีรถแท็กซี่อัตโนมัติ Tesla วิ่งมากกว่า 10 ล้านคัน</li>\n<li>Tesla กำลังเจรจาขายไลเซนส์ FSD ให้ผู้ผลิตรถยนต์รายหนึ่ง</li>\n<li>ต้นทุนแบตเตอรียังคงลดลงต่อเนื่อง</li>\n<li>รถยนต์รุ่นราคาถูกลง มีออกมาแน่ แต่ยังไม่มีกำหนดช่วงเวลา</li>\n<li>ตอบคำถามเรื่องปลดพนักงานว่า บริษัทก็เหมือนสิ่งมีชีวิตที่เมื่อเติบโตขึ้น ต้องมีการปรับเปลี่ยนตามเวลา บริษัทไม่สามารถคงโครงสร้างแบบเดิมได้ไปตลอด</li>\n<li>Musk บอกว่านักลงทุนที่สงสัยในราคาหุ้น Tesla แนะนำให้ทดลองใช้ FSD เวอร์ชันล่าสุด จะเข้าใจสิ่งที่ Tesla เป็นมากขึ้น</li>\n</ul>\n<p>ที่มา: <a href=\"https://www.businessinsider.com/tesla-stock-tsla-quarterly-earnings-call-report-live-updates-2024-4\">Business Insider</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f679cf1e930c84a05561336ea65ef04d993e990a0b354b4efa9868a32886aa37","category":"Thai"}