{"title":"นักวิจัยเบลเยี่ยมสร้างโมเดล AI แนะนำวิธีปรับปรุงสูตรเบียร์ให้ดียิ่งขึ้น","link":"https://www.blognone.com/node/138950","date":1711633043000,"content":"<div><div><div><p>เบียร์กับ AI ไม่ใช่เรื่องใหม่ Blognone เคยรายงานการพัฒนาสูตรเบียร์ด้วย AI ตั้งแต่<a href=\"https://www.blognone.com/node/83166\">การทำระบบปรับปรุง</a>ต่อเนื่อง หรือให้ <a href=\"https://www.blognone.com/node/104070\">AI คิดเบียร์สูตรใหม่</a> คราวนี้เป็นอีกการนำ AI มาใช้กับเบียร์</p>\n<p>อาจารย์ Kevin Verstrepen จากมหาวิทยาลัย KU Leuven ประเทศเบลเยี่ยม เผยแพร่งานวิจัยในวารสาร Nature Communications โดยวิเคราะห์องค์ประกอบของเบียร์ที่ขายในเบลเยี่ยม 250 ตัว ที่มีกระบวนการผลิตแตกต่างกันไป เก็บข้อมูลเช่น ระดับแอลกอฮอล์, ค่า pH, ปริมาณน้ำตาล และส่วนประกอบปลีกย่อย จากนั้นใช้กลุ่มตัวอย่างชิมและให้คะแนนในด้านต่าง ๆ ซึ่งขั้นตอนกินเวลาถึง 3 ปี งานวิจัยยังเก็บข้อมูลรีวิวจากออนไลน์มากกว่า 1.8 แสนรีวิวด้วย</p>\n<p>จากข้อมูลที่ได้ ทีมนักวิจัยได้นำมาประมวลผลและสร้างโมเดล AI ที่สามารถบอกได้ว่าเบียร์ที่มีค่าองค์ประกอบต่าง ๆ ที่กำหนด จะมีรสชาติอย่างไร และคะแนนรีวิวจะเป็นไปในทิศทางใด</p>\n<p>อย่างไรก็ตามงานวิจัยนี้ไม่ได้มีเป้าหมายเพื่อให้ AI คิดสูตรเบียร์ขึ้นมาใหม่แทนคน แต่ต้องการใช้ AI เพื่อเสนอแนะการปรับปรุงสูตรให้คนกินพึงพอใจมากขึ้น ในงานวิจัยยังทดลองนำเบียร์ที่มีขายอยู่มาเพิ่มสารบางอย่างไปตามที่โมเดล AI เสนอ ทำให้คะแนนความพอใจเพิ่มขึ้น</p>\n<p>ที่มา: <a href=\"https://www.theguardian.com/technology/2024/mar/26/ai-beer-taste-better-belgium-scientists\">The Guardian</a> ภาพ <a href=\"https://pixabay.com/photos/belgian-beer-wheat-on-tap-alcohol-5230582/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/cf16382bd1e3ec835228ddb33f1de4e4.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/beer\">beer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3542e87a365fd33624941eef1ead189fbbe1bf4e49e1c3ea76430bf50e8f77f","category":"Thai"}