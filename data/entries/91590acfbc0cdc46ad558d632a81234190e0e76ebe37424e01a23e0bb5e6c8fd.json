{"title":"[ลือ] ภาพจำลอง iOS 19 เปลี่ยนมาใช้ดีไซน์แบบ Glassy คล้ายกับ visionOS","link":"https://www.blognone.com/node/145473","date":1742951226000,"content":"<div><div><div><p>Jon Prosser ยูทูบเบอร์เจ้าของช่อง fpt. ที่มักปล่อยภาพหลุดสินค้าใหม่อยู่เรื่อย ๆ ล่าสุดเขาเปิดเผยรายละเอียดเพิ่มเติมของ iOS 19 ระบบปฏิบัติสำหรับ iPhone ที่แอปเปิลจะเปิดตัวในงาน WWDC เดือนมิถุนายนนี้</p>\n<p>ก่อนหน้านี้ Prosser เคย<a href=\"https://www.blognone.com/node/144192\">นำเสนอวิดีโอจำลอง</a>ขึ้นมาโดยอ้างจาก iOS 19 รุ่นทดสอบที่เขาได้เห็น ซึ่งตอนนั้นไฮไลท์คือดีไซน์ที่อิงจาก visionOS ระบบปฏิบัติการของ Vision Pro และไอคอนหน้าโฮมที่เป็นวงกลม ข้อมูลเพิ่มเติมนี้ Prosser บอกว่า iOS 19 มีดีไซน์รูปแบบเรียกว่า Glassy หรือแนวกระจก ที่วัตถุต่าง ๆ จะลอยขึ้นมาแบบโปร่งแสงเป็นสามมิติ</p>\n<p>รูปแบบที่ Prosser นำเสนอ ส่วนต่าง ๆ ไม่ว่าจะเป็นเมนู คีย์บอร์ด ข้อความเตือน มีรูปทรงโค้งกลมมากขึ้น โปร่งแสงเล็กน้อย ซึ่งทั้งหมดคล้ายกับ visionOS อย่างไรก็ตาม Prosser ปิดการนำเสนอว่าหน้าโฮมอาจไม่ได้ใช้ไอคอนทรงกลมอย่างที่เคยบอกก่อนหน้านี้ก็ได้</p>\n<p>Mark Gurman แห่ง Bloomberg ให้<a href=\"https://www.threads.net/@markgurman/post/DHpAnVRpd3g\">ความเห็น</a>กับคลิปของ Prosser ว่า รูปที่เขานำเสนอนั้นยังไม่ตรงกับ iOS 19 ที่จะออกมาจริง ส่วนใหญ่ตรงกับเวอร์ชันทดสอบรุ่นเก่าซึ่งตอนนี้เปลี่ยนไปหลายอย่างแล้ว</p>\n<p>ที่มา: <a href=\"https://www.macrumors.com/2025/03/25/ios-19-visionos-like-design-rumors/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/273bb6500bea2719d22311a0a5d06230.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ios-19\">iOS 19</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91590acfbc0cdc46ad558d632a81234190e0e76ebe37424e01a23e0bb5e6c8fd","category":"Thai"}