{"title":"ไมโครซอฟท์คาด โซนี่ออก PS5 Slim ภายในปีนี้ ตั้งราคา 399.99 ดอลลาร์","link":"https://www.blognone.com/node/134685","date":1688524023000,"content":"<div><div><div><p>ในเอกสารคดี FTC เรื่องไมโครซอฟท์ซื้อ Activision Blizzard (ตอนนี้ไต่สวนเสร็จแล้ว รอผลตัดสินของศาล) มีเอกสารฝั่งไมโครซอฟท์ที่<strong>คาดการณ์</strong>ว่าโซนี่จะออก PlayStation 5 Slim ในปีนี้ ตั้งราคาที่ 399.99 ดอลลาร์</p>\n<p>ข้อความต้นฉบับ</p>\n<blockquote><p>“PlayStation likewise sells a less expensive Digital Edition for $399.99, and is expected to release a PlayStation 5 Slim later this year at the same reduced price point,”</p>\n</blockquote>\n<p>ไมโครซอฟท์ยังประเมินว่าโซนี่จะออกเครื่องเล่น PS5 พกพา ที่ตอนนี้เปิดตัวแล้วในชื่อ <a href=\"https://www.blognone.com/node/133999\">Project Q</a> ภายในปีนี้เช่นกัน โดยคาดว่าจะตั้งราคาถูกกว่า 300 ดอลลาร์</p>\n<p>การคาดการณ์ของไมโครซอฟท์คงไม่ใช่เรื่องเหนือความคาดหมาย เพราะโซนี่มีธรรมเนียมการออกคอนโซลรุ่น Slim หลังออกคอนโซลใหม่ไปราว 3 ปีเป็นปกติอยู่แล้ว แต่การที่ได้เห็นข้อความจากคู่แข่งแบบตรงๆ ก็อาจเป็นเรื่องแปลกใหม่ของวงการอยู่พอสมควร</p>\n<p>ฝั่งของไมโครซอฟท์เองเคยออก Xbox One S ในเจนที่แล้วเหมือนกัน แต่เมื่อไม่นานมานี้ Phil Spencer เพิ่งให้สัมภาษณ์ว่ารอบนี้คงไม่ต้องออกคอนโซลรุ่นอัพเกรดกลางเจน เพราะไมโครซอฟท์มีทั้ง Xbox Series X และ S แยกกันอยู่แล้ว</p>\n<p><img src=\"https://www.blognone.com/sites/default/files/externals/c83b8b7c547eb0e72340896cd7dcd180.jpg\" alt /></p>\n<p>ที่มา - <a href=\"https://www.ign.com/articles/sony-expected-to-release-a-playstation-5-slim-later-this-year-priced-39999-microsoft-says\">IGN</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/microsoft\">Microsoft</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/ftc\">FTC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98e98c213a35db960a1095526255fd96344f34c3190499f106d17a0cd4ca6567","category":"Thai"}