{"title":"LINE OpenChat ประเทศไทย มอบรางวัลให้ 5 ด้อมที่โดดเด่น ฉลองครบรอบ 5 ปี","link":"https://www.blognone.com/node/144445","date":1738327118000,"content":"<div><div><div><p>LINE OpenChat แพลตฟอร์มห้องแชทแบบกลุ่มในแอป LINE ประกาศรางวัล LINE OpenChat Admin Recognition เพื่อเป็นการขอบคุณให้แอดมินของห้องสนทนาต่าง ๆ ใน OpenChat ประเทศไทย ที่มีส่วนร่วมการสร้างสรรค์ชุมชน</p>\n<p>รางวัล LINE OpenChat Admin Recognition นี้มอบให้ทั้งหมด 5 รางวัลแก่ 5 ด้อม เพื่อฉลองครบรอบ 5 ปี <a href=\"https://www.blognone.com/node/110722\">บริการ OpenChat</a> มีรายละเอียดดังนี้</p>\n<ul>\n<li><strong>ด้อมยอดนิยม</strong> มอบให้ \"ด้อมน้องเนย\" โดยมีสมาชิกในห้องแชทหลักสูงสุดมากกว่า 38,000 ราย</li>\n<li><strong>ด้อมฟีเวอร์</strong> มอบให้ \"ด้อมหมูเด้ง\" เพราะความเด้งเป็นขวัญใจโซเชียล จึงทำสถิติมีสมาชิกในห้องแชทเพิ่มขึ้นจาก 5,000 เป็น 10,000 ราย ภายในเวลา 10 นาที</li>\n<li><strong>ด้อมแห่งความเหนียวแน่น</strong> มอบให้ \"ด้อม Cherosquare\" ที่รวมแฟนคลับเฌอปราง อารีย์กุล อดีตสมาชิกและกัปตันวง BNK48 ซึ่งปัจจุบันมีตำแหน่งเป็นผู้จัดการวง เนื่องจากเป็นด้อมที่อยู่คู่ LINE OpenChat ตั้งแต่วันแรก ๆ ที่เริ่มให้บริการ มาจนถึงปัจจุบัน</li>\n<li><strong>ด้อมฮิตเด็กมหาลัย</strong> มอบให้ \"ด้อม Thammasat Square\" ที่รายงานความเคลื่อนไหวในมหาวิทยาลัยธรรมศาสตร์ เป็นด้อมที่มีการพูดคุยสูงสุดในหมวดมหาวิทยาลัย</li>\n<li><strong>ด้อมฮีลกายฮีลใจ</strong> มอบให้ \"ด้อม Mali คลับคุณแม่มือใหม่\" เป็นด้อมที่มีการพูดคุยสูงสุดในหมวดสุขภาพ ซึ่งเป็นด้อมที่ต่อยอดจากแอป \"Mali แม่มือใหม่และการตั้งครรภ์\" เป็นการพูดคุยแชร์ประสบการณ์ของคุณแม่คุณพ่อมือใหม่ ซึ่งหัวข้อที่คุยกันมากคือ ภาวะซึมเศร้าก่อนและหลังคลอด, การเตรียมตัวเป็นพ่อแม่มือใหม่ และการปรึกษาเรื่องอาการต่าง ๆ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/d55b1c8d45efe7600b397a89f2c240bb.jpeg\" /></p>\n<p>สำหรับห้องสนทนา OpenChat ในหมวดอื่นที่มีการใช้งานสูงสุด ซึ่ง LINE OpenChat ประกาศด้วยเช่นกันมีดังนี้</p>\n<ul>\n<li>หมวดช่วยเหลือสังคม - ศูนย์วิทยุพระราม 99</li>\n<li>หมวดท่องเที่ยว - Go!Graph Japan ชวนคุยเที่ยวญี่ปุ่น</li>\n<li>หมวดการศึกษา - TCAS68 TCAS69 dek68 dek69 รับตรง ทุน และค่าย</li>\n<li>หมวดการเงิน - ทองคำ | ทองคำแท่ง | Forexmonday</li>\n<li>หมวดข่าวสาร - ฝนตก-น้ำท่วม บอกด้วย</li>\n</ul>\n<p>ที่มา: <a href=\"https://today.line.me/th/v2/article/zNn3ZDK\">LINE ประเทศไทย</a></p>\n</div></div></div><div><div>Topics: </div><div><div><a href=\"/topics/line\">LINE</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36654f6774a9c34b5bd59ef7f7bcf7b285f08fe28c3cf67389099c354e82a9e8","category":"Thai"}