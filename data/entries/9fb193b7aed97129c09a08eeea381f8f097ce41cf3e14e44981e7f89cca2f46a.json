{"title":"LG เปิดบริการเล่นเกมผ่านคลาวด์ Stadia บนสมาร์ททีวี webOS","link":"https://www.blognone.com/node/126213","date":1638945510000,"content":"<div><div><div><p>LG ประกาศรองรับการเล่นเกมผ่านคลาวด์ Google Stadia บนสมาร์ททีวีที่ใช้ระบบปฏิบัติการ webOS ของตัวเองแล้ว</p>\n<p>วิธีการเล่นจำเป็นต้องมีคอนโทรลเลอร์ที่ Stadia รองรับ ซึ่งจะเป็น Stadia Controller โดยตรง หรือจะใช้คอนโทรลเลอร์จากคอนโซลอื่น ทั้ง DualShock 4, Xbox One Controller, Switch Pro Controller หากไม่มีจริงๆ จะใช้ virtual controller บนหน้าจอสมาร์ทโฟนก็ได้เช่นกัน</p>\n<p>โมเดลการคิดเงินเป็นไปตามมาตรฐานของ Stadia ทุกประการ คือมีบัญชีแบบฟรีที่มีเกมให้เล่นเล็กน้อย (เช่น Destiny 2), บัญชีแบบ Pro ที่มีเกมฟรีให้เล่นประมาณ 30 เกม หรือจะจ่ายเงินซื้อเป็นรายเกมบน Stadia</p>\n<p>ทีวีของ LG ที่รองรับต้องใช้ระบบปฏิบัติการ webOS 5.0 หรือ 6.0 ซึ่งต้องเป็นรุ่นที่เริ่มวางขายในปี 2020 หรือใหม่กว่านั้น ตอนนี้เปิดบริการแล้วใน <a href=\"https://support.google.com/stadia/answer/9338852\">22 ประเทศที่ Stadia มีให้บริการ</a> (ไม่มีไทย)</p>\n<p><img src=\"https://www.blognone.com/sites/default/files/externals/ce19359b73f051b2e9d864106adac79a.jpg\" /></p>\n<p>ที่มา - <a href=\"https://www.lgnewsroom.com/2021/12/google-stadia-cloud-gaming-now-on-latest-lg-smart-tvs/\">LG</a></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/stadia\">Stadia</a></div><div><a href=\"/topics/cloud-gaming\">Cloud Gaming</a></div><div><a href=\"/topics/google\">Google</a></div><div><a href=\"/topics/webos\">webOS</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fb193b7aed97129c09a08eeea381f8f097ce41cf3e14e44981e7f89cca2f46a","category":"Thai"}