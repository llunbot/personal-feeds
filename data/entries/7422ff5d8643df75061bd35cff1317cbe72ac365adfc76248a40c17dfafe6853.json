{"title":"ประธาน Foxconn บอกว่า Generative AI แทนที่มนุษย์ได้แค่ 80% ยังต้องอาศัยทักษะคนเมื่อต้องทำงานซับซ้อน","link":"https://www.blognone.com/node/146505","date":1747735315000,"content":"<span>ประธาน Foxconn บอกว่า Generative AI แทนที่มนุษย์ได้แค่ 80% ยังต้องอาศัยทักษะคนเมื่อต้องทำงานซับซ้อน</span>\n\n  <div>\n    <div>Body</div>\n              <div><p>Young Liu ประธาน Foxconn บอกว่า Generative AI ยังไม่สามารถแทนที่แรงงานมนุษย์ในโรงงานได้ทั้งหมด จากการทดลองภายในบริษัทพบว่า AI รับมือกับงานในสายการผลิตได้ประมาณ 80% เช่น แก้ปัญหาความบกพร่องของเครื่องจักร หรือปรับแต่งอุปกรณ์ให้ทำงานได้ดีขึ้น แต่อีก 20% ที่เหลือยังต้องอาศัยคนที่มีทักษะจริง ๆ มาทำ</p>\n<p>ก่อนหน้านี้ Foxconn เคยคิดว่าอาจจะใช้ AI แทนคนได้ทั้งหมด แต่พอลองจริงก็พบว่า มนุษย์ยังเก่งกว่า AI อยู่ในหลายด้าน โดยเฉพาะงานซับซ้อน หรืองานที่ต้องตัดสินใจหน้างาน จึงสรุปได้ว่า “แรงงานฝีมือก็ยังจำเป็นอยู่”</p>\n<p>อย่างไรก็ตาม Foxconn ยังเดินหน้าลงทุนโรงงานอัจฉริยะเต็มที่ โดยใช้เทคโนโลยีจาก NVIDIA เช่น Isaac และ Omniverse เพื่อฝึกหุ่นยนต์ให้พร้อมใช้งานจริงจากการจำลองในระบบดิจิทัล และยังร่วมมือกับ NVIDIA, TSMC, และรัฐบาลไต้หวัน เพื่อสร้างซูเปอร์คอมพิวเตอร์ด้าน AI ขนาดใหญ่ชื่อว่า “AI Factory” ซึ่งจะขับเคลื่อนด้วย ชิป Blackwell ของ Nvidia ถึง 10,000 ตัว</p>\n<p>ที่มา: <a href=\"https://asia.nikkei.com/Business/Technology/Generative-AI-won-t-replace-all-human-factory-workers-Foxconn-chairman\">Nikkei Asia</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Tue, 05/20/2025 - 17:01</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7422ff5d8643df75061bd35cff1317cbe72ac365adfc76248a40c17dfafe6853","category":"Thai"}