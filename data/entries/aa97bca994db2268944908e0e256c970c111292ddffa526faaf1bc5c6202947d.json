{"title":"ASML แต่งตั้ง Christophe Fouquet ขึ้นเป็นซีอีโอคนใหม่ มีผลเมษายนปีหน้า","link":"https://www.blognone.com/node/137028","date":1701388050000,"content":"<div><div><div><p>ASML บริษัทผู้ผลิตเครื่องจักรสำหรับการผลิตชิปจากเนเธอร์แลนด์ ประกาศแต่งตั้ง Christophe Fouquet เป็นประธานและซีอีโอคนใหม่ของบริษัท โดยปัจจุบันเขามีตำแหน่งเป็นหัวหน้าฝ่ายธุรกิจของ ASML</p>\n<p>ทั้งนี้ Peter Wennink ซีอีโอและประธานคนปัจจุบันจะเกษียณจากตำแหน่งในวันที่ 24 เมษายน 2024 โดยเขาบอกว่ายินดีที่ ASML มีผู้รับตำแหน่งต่อที่แข็งแกร่ง Christophe ทำงานกับ ASML มา 15 ปี เข้าใจดีในเทคโนโลยี สินค้า และลูกค้าของบริษัท เคยดูแลทั้งส่วน DUV และสองธุรกิจเติบโตสูงคือ แอพพลิเคชัน และ EUV</p>\n<p>ในประกาศนี้ ASML ยังแต่งตั้ง Jim Koonmen มารับตำแหน่งใหม่ของบริษัท หัวหน้าฝ่ายดูแลลูกค้า เพื่อรับผิดชอบการสื่อสารติดต่อกับลูกค้าและพัฒนาผลิตภัณฑ์โดยตรง</p>\n<p>ที่มา: <a href=\"https://www.asml.com/en/news/press-releases/2023/asml-board-of-management-changes\">ASML</a></p>\n<p><img alt=\"No Description\" src=\"https://www.blognone.com/sites/default/files/externals/65b6185cbc5646a17c2f961340271856.jpg\" /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa97bca994db2268944908e0e256c970c111292ddffa526faaf1bc5c6202947d","category":"Thai"}