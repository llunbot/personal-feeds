{"title":"Nintendo ตอบสื่อเรื่องรูปหลุด Switch 2 แล้ว บอกที่เห็นกัน \"ไม่ใช่ของทางการ\"","link":"https://www.blognone.com/node/144053","date":1736566304000,"content":"<div><div><div><p>ในช่วงที่ผ่านมามี<a href=\"https://www.blognone.com/node/143722\">ภาพหลุด คลิปหลุด</a> Nintendo Switch 2 ออกมาเรื่อย ๆ แต่ทางนินเทนโดก็ไม่ได้ออกมาแสดงความเห็นสักครั้ง ในงาน CES 2025 บริษัท<a href=\"https://www.genkithings.com/pages/ns2_accessories\">ผู้ผลิตอุปกรณ์เสริม Genki</a> ได้นำหน้าไปอีกขั้น เพราะนำเครื่องต้นแบบที่ขึ้นรูปจากเครื่องพิมพ์ 3D มาแสดงเลย เหมือนบอกเป็นนัยว่ามีข้อมูลดีไซน์ของ Switch 2 แล้ว</p>\n<p>คราวนี้ตัวแทนของนินเทนโดเลยให้สัมภาษณ์กับสื่อญี่ปุ่น <a href=\"https://www.sankei.com/article/20250110-XHI3U6QWZ5CZ7IFGTGUGJUVH4A/\">Sankei Shimbun</a> บอกว่าภาพและคลิปหลุดทั้งหมดของเครื่องเกมคอนโซลรุ่นถัดไปที่ออกมาทั้งหลายนั้น \"ไม่ใช่ของที่เป็นทางการ\" (not official - 公式のものではない)</p>\n<p>ตัวแทนของ Genki ยืนยันว่าบริษัทได้ข้อมูลรายละเอียด Switch 2 ของจริง สำหรับผู้ผลิตอุปกรณ์เสริม แต่ยังไม่เคยเห็นเครื่องของจริง</p>\n<p>ที่มา: <a href=\"https://www.ign.com/articles/nintendo-breaks-silence-on-switch-2-mockups-and-photos-leaks\">IGN</a></p>\n<p><img src=\"https://www.blognone.com/sites/default/files/externals/5108e75aa854e0a04f6ab8e70eac2e1b.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/leak\">Leak</a></div><div><a href=\"/topics/games\">Games</a></div><div><a href=\"/topics/ces-2025\">CES 2025</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97051ab3ba478f725142ac0bb7513a3e1d0000e873908b134c427741514915f5","category":"Thai"}