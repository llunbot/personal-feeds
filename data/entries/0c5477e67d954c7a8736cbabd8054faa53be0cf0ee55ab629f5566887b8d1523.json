{"title":"รู้จัก Mozi โซเชียลตัวใหม่ของ Evan Williams ผู้ก่อตั้ง Twitter, ดูว่าเพื่อนออกไปทำอะไรในโลกจริง","link":"https://www.blognone.com/node/145961","date":1745164216000,"content":"<div><div><div><p>Evan Williams <a href=\"https://www.blognone.com/news/19006/twitter-%E0%B9%80%E0%B8%9B%E0%B8%A5%E0%B8%B5%E0%B9%88%E0%B8%A2%E0%B8%99%E0%B8%95%E0%B8%B1%E0%B8%A7%E0%B8%8B%E0%B8%B5%E0%B8%AD%E0%B8%B5%E0%B9%82%E0%B8%AD%E0%B9%80%E0%B8%9B%E0%B9%87%E0%B8%99-dick-costolo\">ผู้ร่วมก่อตั้งและอดีตซีอีโอ Twitter</a> ที่<a href=\"https://www.blognone.com/node/35080\">หลังจากนั้นมาเปิด Medium ในปี 2012</a> แล้ว<a href=\"https://www.blognone.com/node/129352\">ลงจากตำแหน่งซีอีโอในปี 2022</a></p>\n<p>ล่าสุดเขากลับมาพร้อมโซเชียลเน็ตเวิร์คตัวใหม่ชื่อ <a href=\"https://www.mozi.app/\">Mozi</a> ที่ไม่เกี่ยวข้องอะไรกับ Mozilla (แค่ชื่อคล้าย)</p>\n<p>แนวคิดของ Mozi เข้ากับยุคสมัยแห่งความเปลี่ยวเหงาหลังหน้าจอโทรศัพท์ ไอเดียของมันคือเป็นโซเชียลที่ช่วยให้เรารู้ว่าเพื่อนและคนรอบตัว (อิงจาก contact ในสมาร์ทโฟน) มีแผนจะออกไปทำอะไรนอกบ้านกันบ้าง เผื่อว่าเราจะออกไปร่วมแจมด้วยได้</p>\n<blockquote><p>I launched a new social app<a href=\"https://t.co/xJDNXnewZk\">https://t.co/xJDNXnewZk</a></p>\n<p>— Ev (@ev) <a href=\"https://twitter.com/ev/status/1867257752822985137?ref_src=twsrc%5Etfw\">December 12, 2024</a></p></blockquote>\n<p>วิธีใช้งาน Mozi คือลงทะเบียนเปิดบัญชี กรอกเมืองที่อยู่ ซิงก์ contact แล้วตั้งค่าว่าอยากให้เพื่อนคนไหนเห็นแผนการชีวิตของเราบ้าง จากนั้นเรากรอกในแอพว่าจะไปเที่ยวที่เมืองไหน หรือไปทำอะไรในละแวกใกล้เคียง เมื่อ Mozi จุดติด มีคนใช้งานมากพอ เปิดแอพขึ้นมาเราจะรู้ว่าเพื่อนของเราออกไปทำอะไรกันบ้าง</p>\n<p>Williams ร่วมสร้าง Mozi กับ Molly DeWolf Swenson เพื่อนนักการตลาดและโปรดิวเซอร์ ซึ่งมารับตำแหน่งซีอีโอของ Mozi ด้วย ตัวของ Swenson บอกว่าไอเดียของ Mozi เกิดจากเธอเดินทางบ่อย จึงต้องทำไฟล์สเปรดชีทจดชื่อคนที่ควรรู้จัก 450 คนที่อยู่ตามเมืองต่างๆ เพื่อว่าเวลาไปเมืองไหนจะได้นัดพบเจอ นี่จึงกลายมาเป็นไอเดียของ Mozi ในภายหลัง</p>\n<p><img alt=\"No Description\" src=\"https://www.blognone.com/sites/default/files/externals/152babbf88e91b19e7f2c59e957e0484.jpeg\" /></p>\n<p>กลุ่มเป้าหมายของ Mozi ไม่ใช่วัยรุ่น เป็นกลุ่มคนที่อายุเกินวัยรุ่น อยากได้แอพที่ช่วยรักษาความสัมพันธ์กับเพื่อนๆ โมเดลธุรกิจของแอพจะเป็นฟีเจอร์พรีเมียม ไม่ใช่โฆษณา เพราะมองว่าลูกค้าของ Mozi มีกำลังจ่าย หากฟีเจอร์เหล่านั้นช่วยให้ความสัมพันธ์กับเพื่อนๆ หรือคนสำคัญแข็งแรงขึ้น โดย Williams มองว่าแอพ Mozi ควรจัดอยู่ในหมวด utility ด้วยซ้ำ ผู้ใช้แอพไม่ได้เปิดใช้บ่อยๆ แต่เปิดใช้เมื่อจำเป็น</p>\n<p>Williams บอกว่าในฐานะผู้ก่อตั้ง Twitter เขาแทบไม่ได้ใช้โซเชียลมีเดียสักเท่าไรแล้วในยุคนี้ เขามองว่าได้ประโยชน์ไม่คุ้มกับเวลาที่เสียไป และเป็นผลเสียต่อสุขภาพจิตด้วย ทุกวันนี้เขาใช้เวลากับการอ่านหนังสือและพบเจอเพื่อนๆ ในชีวิตจริงมากกว่า</p>\n<p>ตอนนี้ <a href=\"https://apps.apple.com/us/app/mozi-a-place-for-your-people/id6482482498\">Mozi ยังมีแอพเฉพาะบน iPhone</a></p>\n<p>ที่มา - <a href=\"https://ev.medium.com/making-social-social-again-0126fa5c6ce8\">Evan Williams</a>, <a href=\"https://www.fastcompany.com/91319194/ev-williams-molly-dewolf-swenson-mozi-interview\">Fast Company</a></p>\n</div></div></div><div><div>Topics: </div><div><div><a href=\"/topics/evan-williams\">Evan Williams</a></div><div><a href=\"/topics/social-network\">Social Network</a></div><div><a href=\"/topics/mobile-app\">Mobile App</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c5477e67d954c7a8736cbabd8054faa53be0cf0ee55ab629f5566887b8d1523","category":"Thai"}