{"title":"Renesas บริษัทผู้ผลิตชิปของญี่ปุ่น ซื้อกิจการ Altium บริษัทออกแบบวงจรจากออสเตรเลีย","link":"https://www.blognone.com/node/138239","date":1708081192000,"content":"<div><div><div><p>Renesas Electronics บริษัทผู้ผลิตชิปจากญี่ปุ่น ประกาศแผนซื้อกิจการ Altium บริษัทออกแบบอิเล็กทรอนิกส์จากออสเตรเลีย ที่มูลค่าดีล 9,100 ล้านดอลลาร์ออสเตรเลีย หรือประมาณ 2.1 แสนล้านบาท ซึ่งเป็นดีลซื้อกิจการบริษัทในออสเตรเลียที่ใหญ่ที่สุด จากบริษัทญี่ปุ่น</p>\n<p>Hidetoshi Shibata ซีอีโอ Renesas กล่าวว่าเนื่องจาก Altium มีความเชี่ยวชาญการออกแบบ PCB ดีลนี้จะทำให้กระบวนการออกแบบสินค้าอิเล็กทรอนิกส์สำหรับลูกค้ามีความคล่องตัวและรวดเร็วมากขึ้น ทั้งนี้ดีลดังกล่าวจะต้องได้รับการอนุมัติจากหน่วยงานกำกับดูแลในออสเตรเลียด้วย</p>\n<p>Renesas เป็นบริษัทเซมิคอนดักเตอร์ที่โดดเด่นด้านการผลิตชิ้นส่วนให้กับผู้ผลิตรถยนต์ทั้ง Toyota, Nissan และ Honda แต่เริ่มขยายมาสู่ธุรกิจหน่วยประมวลผลแบบ embedded ที่มีกำไรมากกว่า</p>\n<p>Altium เคยถูกเสนอซื้อกิจการครั้งหนึ่งในปี 2021 จาก Autodesk แต่ได้ปฏิเสธข้อเสนอไปโดยบอกว่ามูลค่าดีลต่ำเกินไป</p>\n<p>ที่มา: <a href=\"https://www.japantimes.co.jp/business/2024/02/15/companies/renesas-buys-altium/\">Japan Times</a> และ <a href=\"https://www.renesas.com/us/en/about/press-room/renesas-acquire-pcb-design-software-leader-altium-make-electronics-design-accessible-broader-market\">Renesas</a></p>\n<p><img alt=\"No Description\" src=\"https://www.blognone.com/sites/default/files/externals/eaccb86d31e1c8614082373f7219c43b.png\" /></p>\n</div></div></div><div><div>Topics: </div><div><div><a href=\"/topics/renesas\">Renesas</a></div><div><a href=\"/topics/acquisition\">Acquisition</a></div><div><a href=\"/topics/semiconductor\">Semiconductor</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a62aa498f79d699f73b161667e10a149221c4f1622f21f4b1f2e3c8be349cc6d","category":"Thai"}