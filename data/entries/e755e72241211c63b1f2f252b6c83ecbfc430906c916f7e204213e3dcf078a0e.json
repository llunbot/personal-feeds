{"title":"Phil Spencer บอกไมโครซอฟท์อาจทำสโตร์เกมบนมือถือปี 2024 หลังกฎหมาย EU บังคับใช้","link":"https://www.blognone.com/node/133100","date":1679387758000,"content":"<div><div><div><p>Phil Spencer ซีอีโอของ Microsoft Gaming ให้สัมภาษณ์กับ Financial Times ยืนยันว่าเตรียมจะเปิดร้านขายเกมบนมือถือ (ที่ยังไม่มีชื่อทางการ แต่เราเรียกกันเล่นๆ ว่า Xbox Game Store หรือ Xbox Mobile Store) ในปีหน้า 2024 หากดีลการซื้อ Activision Blizzard ได้รับการอนุมัติ</p>\n<p>เหตุผลหนึ่งที่ไมโครซอฟท์สนใจทำ Xbox Mobile Store เป็นเพราะสหภาพยุโรปมี<a href=\"https://www.blognone.com/node/129250\">กฎหมายใหม่ Digital Markets Act</a> ที่ EU สามารถบังคับให้เจ้าของแพลตฟอร์มอย่างแอปเปิล/กูเกิลต้องเปิดโอกาสให้มีสโตร์รายอื่นได้ กฎหมายนี้จะมีผลบังคับใช้ในเดือนมีนาคม 2024</p>\n<p>Spencer บอกว่าต้องการใช้โอกาสนี้นำเกมของ Xbox และพาร์ทเนอร์ไปให้ \"ทุกคนที่ต้องการเล่น\" ไม่ว่าจะจากหน้าจอไหน ซึ่งตอนนี้ยังทำบนมือถือไม่ได้ (<a href=\"https://www.blognone.com/node/117856\">แอปเปิลบล็อค xCloud</a>) แต่หากกฎหมายมีผลบังคับใช้ และ EU สั่งให้แอปเปิล/กูเกิลยอม ก็ถือเป็นโอกาสสำคัญของบริษัท</p>\n<p>Spencer ยังย้ำว่าดีลการซื้อ Activision Blizzard จะช่วยแก้ปัญหาการผูกขาดสโตร์เกมบนมือถือ เพราะไมโครซอฟท์จะกลายเป็นผู้เล่นหน้าใหม่ เป็นทางเลือกของผู้บริโภคในตลาดเกมมือถือนอกเหนือจากการซื้อผ่านสโตร์ของแอปเปิล/กูเกิลนั่นเอง</p>\n<p>ที่มา - <a href=\"https://www.ft.com/content/7707705e-b288-4531-b30d-7fa993325018\">Financial Times</a></p>\n<p><img src=\"https://www.blognone.com/sites/default/files/externals/803da44ee3dbb34cd3a88af5eb8dd557.jpg\" alt /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/mobile\">Mobile</a></div><div><a href=\"/topics/phil-schiller\">Phil Schiller</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e755e72241211c63b1f2f252b6c83ecbfc430906c916f7e204213e3dcf078a0e","category":"Thai"}