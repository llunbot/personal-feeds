{"title":"aCommerce อาศัย Generative AI บน AWS เปิดให้ลูกค้าถามข้อมูลธุรกิจด้วยตัวเอง","link":"https://www.blognone.com/node/140144","date":1717520716000,"content":"<div><div><div><p>ในงาน AWS Summit ที่กรุงเทพสัปดาห์ที่ผ่านมา aCommerce ผู้ให้บริการอีคอมเมิร์ชกับแบรนด์ต่างๆ เปิดตัวบริการในชุดโปรแกรม Market Insight ที่เปิดให้ลูกค้าสามารถสำรวจข้อมูลเชิงลึกทางธุรกิจได้ตามมุมมองที่ตนเองต้องการ</p>\n<p>Market Insight เป็นการรวบรวมข้อมูลอีคอมเมิร์ชจากแหล่งต่างๆ รวมกว่าแสนล้านชุดข้อมูล เปิดทางให้ธุรกิจสามารถวิเคราะห์การแข่งขัน เช่น ราคาคู่แข่ง, เทรนด์สินค้าใหม่ๆ, หรือกระทั่งมอนิเตอร์ว่าสินค้าของแบรนด์ตนเองว่ามีการขายในราคาที่ผิดปกติหรือไม่ โดยบริการนี้มีมาก่อนหน้านี้แล้ว แต่ในงานครั้งนี้ทาง aCommerce เปิดฟีเจอร์ AskIQ ที่เปิดให้ผู้ใช้ถามข้อมูลได้โดยตรง โดยระบบสามารถออกรายงานจากข้อมูลที่มีทันที</p>\n<p>ทาง aCommerce ไม่ได้ระบุโมเดล LLM ที่ใช้พัฒนาโดยตรงแต่ระบุว่าใช้เทคโนโลยี Generative AI ของ AWS โดยที่ผ่านมาบริษัทก็ใช้งานเทคโนโลยีของ AWS อยู่แล้วหลายตัว เช่น Amazon Redshift สำหรับทำ Data Warehouse หรือ Amazon Q in QuickSight สำหรับการแดชบอร์ด</p>\n<p>ที่มา - จดหมายข่าว AWS</p>\n<p><img alt=\"No Description\" src=\"https://www.blognone.com/sites/default/files/externals/f64f81e2425e7136a3dec25027a6387c.jpeg\" /></p>\n</div></div></div><div><div>Topics: </div><div><div><a href=\"/topics/acommerce\">aCommerce</a></div><div><a href=\"/topics/aws\">AWS</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1e7a95891331d3ba6accf20ff54131cd0be528bdb301d383fb2e6a79399adb3","category":"Thai"}