{"title":"Dell Technologies รายงานผลประกอบการ บอกคำสั่งซื้อเซิร์ฟเวอร์สำหรับ AI ยังคงเพิ่มขึ้น","link":"https://www.blognone.com/node/138478","date":1709249334000,"content":"<div><div><div><p>Dell Technologies รายงานผลประกอบการของไตรมาสที่ 4 ตามปีการเงินบริษัท 2024 สิ้นสุดวันที่ 2 กุมภาพันธ์ รายได้รวม 22,318 ล้านดอลลาร์ ลดลง 11% เมื่อเทียบกับไตรมาสเดียวกันในปีก่อน และมีกำไรสุทธิ 1,158 ล้านดอลลาร์</p>\n<p>รายได้จากกลุ่ม Infrastructure ลดลง 6% จากปีก่อน แต่เพิ่มขึ้น 10% ถ้าเทียบกับไตรมาสก่อนหน้านี้เป็น 9,332 ล้านดอลลาร์ โดย 4,857 ล้านดอลลาร์ มาจากเซิร์ฟเวอร์และอุปกรณ์เครือข่าย ที่ส่วนใหญ่มาจากความต้องการสินค้าสำหรับงาน AI ส่วนรายได้ของกลุ่ม Consumer ลดลง 12% จากปีก่อน เป็น 11,715 ล้านดอลลาร์</p>\n<p>Jeff Clarke ซีโอโอ Dell Technologies กล่าวว่าสินค้ากลุ่มเซิร์ฟเวอร์ที่ปรับแต่งสำหรับงาน AI ยังคงมีทิศทางเติบโตต่อเนื่อง คำสั่งซื้อเพิ่มขึ้นถึง 40% จากไตรมาสก่อนหน้านี้ และแบ็คล็อกเพิ่มขึ้นเกือบเท่าตัว ตอนนี้เรายังอยู่ในช่วงเริ่มต้นของการมองหาโอกาสจาก AI และ Dell ก็เชื่อว่าผลิตภัณฑ์ที่มีจะสนับสนุนโซลูชัน GenAI สำหรับลูกค้าทั้งประสิทธิภาพ ราคา และความปลอดภัย</p>\n<p>Yvonne McGill ซีเอฟโอของ Dell Technologies กล่าวว่าบริษัทประกาศปรับเพิ่มเงินปันผลกับผู้ถือหุ้นเป็น 1.78 ดอลลาร์ต่อหุ้น เพื่อสะท้อนความเชื่อมั่นของบริษัทที่ยังสามารถสร้างกระแสเงินสดได้อย่างดี</p>\n<p>ที่มา: <a href=\"https://investors.delltechnologies.com/news-releases/news-release-details/dell-technologies-delivers-fourth-quarter-and-full-year-fiscal-1\">Dell Technologies</a></p>\n<p><img src=\"https://www.blognone.com/sites/default/files/externals/68a1a70b4c8d2e27d8b03af70be37781.jpg\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c479f761717cdf081eb640e05a69eb39b4108d37bd9f59a83938e5d5408b735d","category":"Thai"}