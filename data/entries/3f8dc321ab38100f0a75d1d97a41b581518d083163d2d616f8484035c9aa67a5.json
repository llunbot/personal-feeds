{"title":"เครื่องของคุณแรมไม่พอใช่ไหม AWS เปิดบริการให้เช่าเครื่อง EC2 U7i ที่มีแรม 32 TB","link":"https://www.blognone.com/node/140017","date":1716948883000,"content":"<div><div><div><p>AWS เปิดบริการ Amazon EC2 High Memory instance เครื่องชนิด U7i ที่สามารถใส่แรมได้เยอะถึง 32 TiB ถือว่าเป็นเครื่องที่มีแรมเยอะที่สุดของ AWS ในปัจจุบัน</p>\n<p>หลายคนอาจสงสัยว่าเอาเครื่องที่แรมเยอะขนาดนี้มาทำอะไร คำตอบคือ <strong><span>เอามารัน Chrome</span></strong> งานจำพวก in-memory database ที่มีข้อมูลขนาดใหญ่มากๆ ไม่ว่าจะเป็นฐานข้อมูล SAP HANA, Oracle หรือ SQL Server ก็ตาม</p>\n<p>เครื่อง U7i ใช้ซีพียู Intel Xeon Scalable 4th Gen (Sapphire Rapids) แบบคัสตอม มีซีพียูเสมือน (vCPU) จำนวน 896 คอร์, ส่วนแรมเลือกได้ตั้งแต่ 12, 16, 24, 32 TiB เป็นแรมประเภท DDR5 และสามารถเชื่อมต่อกับสตอเรจประเภท Elastic Block Store (EBS) ได้เพียงอย่างเดียว</p>\n<p>AWS บอกว่าเครื่องเหล่านี้ผ่านการรับรองจาก SAP สำหรับรันแอพพลิเคชันยอดนิยม Business Suite on HANA, Business Suite S/4HANA, Business Warehouse on HANA (BW), SAP BW/4HANA ในระดับโปรดักชันแล้ว เรียกว่าขอเพียงแค่มีเงินก็มาเช่าเครื่องรันงานได้เลย</p>\n<p><img alt=\"No Description\" src=\"https://www.blognone.com/sites/default/files/externals/898b7ee35b76be260e6e20dbd8607e33.png\" /></p>\n<p>แรม 32 TiB หน้าตาเป็นเช่นนี้เอง</p>\n<p><img alt=\"No Description\" src=\"https://www.blognone.com/sites/default/files/externals/4d8e26ca82113504dc9b28746bcae7e8.png\" /></p>\n<p>AWS ยังบอกว่าไม่พอใจแค่นี้ และกำลังเตรียมออกเครื่องที่ขนาดใหญ่กว่านี้อีก เพราะลูกค้าเรียกร้องเข้ามา โดยจะเปิดบริการภายในปีนี้</p>\n<p>ที่มา - <a href=\"https://aws.amazon.com/blogs/aws/amazon-ec2-high-memory-u7i-instances-for-large-in-memory-databases/\">AWS Blog</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon-ec2\">Amazon EC2</a></div><div><a href=\"/topics/cloud-computing\">Cloud Computing</a></div><div><a href=\"/topics/sap\">SAP</a></div><div><a href=\"/topics/amazon\">Amazon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f8dc321ab38100f0a75d1d97a41b581518d083163d2d616f8484035c9aa67a5","category":"Thai"}