{"title":"พบโค้ดใน APK YouTube Music บอกใช้ฟีเจอร์ AI ‘Ask for Music’","link":"https://www.blognone.com/node/140521","date":1718947485000,"content":"<div><div><div><p>หลังกูเกิลพึ่งเพิ่มให้ฟีเจอร์ส่วนขยายของ Gemini สามารถค้นหาเพลงผ่าน YouTube Music ได้ โดยยังเปิดให้ใช้บริการฟรีอยู่ตอนนี้ (ยกเว้นฟีเจอร์สร้างปกเพลย์ลิสต์โดย AI) กูเกิลก็ดูเหมือนกำลังพัฒนาฟีเจอร์ที่อาจจะใช้ชื่อว่า ‘Ask for Music’ ฟีเจอร์ค้นหาเพลงด้วยเสียง คาดว่าเพื่อเข้ามาแทนที่ฟีเจอร์สั่งการด้วยเสียงอันปัจจุบันของ YouTube Music</p>\n<p>หลักฐานคือ string ในไฟล์ conversational_text_input.xml ที่บนแอปพลิเคชัน YouTube Music เวอร์ชัน 7.06.53 ใน Android</p>\n<p><code>&lt;string name=\"ask_for_music_prompt\"&gt;Ask for music&lt;/string&gt;<br />\n&lt;string name=\"ask_music_submit_button\"&gt;Submit&lt;/string&gt;<br />\n&lt;string name=\"ai_feature_input_disclaimer\"&gt;AI-generated responses are experimental. Quality and accuracy may vary. Please don’t enter confidential or personal information regarding yourself or others.&lt;/string&gt;</code></p>\n<p>คาดว่าฟีเจอร์นี้อาจมีความแตกต่างกับระบบสั่งการด้วยเสียงในแอป YouTube Music ตรงเข้ามาช่วยให้ผู้ใช้งานค้นหาเพลงได้หลากหลายมากขึ้น จากตอนนี้ที่สามารถค้นหาเพลงได้จากชื่อเพลงเท่านั้น เช่น อาจจะหาเพลงให้ได้แค่อธิบายลักษณะของมิวสิควิดีโอ หรือ อาจช่วยแนะนำเพลงที่มีลักษณะคล้ายกับเพลงที่ผู้ใช้งานชอบก็ได้</p>\n<p>ตอนนี้ยังไม่มีรายละเอียดเพิ่มเติมเกี่ยวกับฟีเจอร์นี้ออกมา แต่คาดว่าฟีเจอร์นี้น่าจะออกมาอย่างเป็นทางการในไม่กี่เดือนข้างหน้า คงต้องรอดูว่าฟีเจอร์นี้จะสามารถเข้ามาอำนวยความสะดวกให้กับผู้ใข้งานได้อย่างไรบ้าง</p>\n<p>ที่มา: <a href=\"https://www.androidauthority.com/youtube-music-ask-for-music-3452779/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/c75f6f495a69ffc80b631f2a3bf563c6.png\" /></p>\n</div></div></div><div><div>Topics: </div><div><div><a href=\"/topics/youtube-music\">YouTube Music</a></div><div><a href=\"/topics/artificial-intelligence\">Artificial Intelligence</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38383c880d19be62eff74ef6385a9f617ee90b22b62965122cddaf2b1c958860","category":"Thai"}