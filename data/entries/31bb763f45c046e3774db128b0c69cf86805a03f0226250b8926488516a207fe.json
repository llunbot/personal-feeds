{"title":"PyPI ปิดรับผู้ใช้ใหม่ชั่วคราว หลังโดนโจมตีสร้างแพ็กเกจปลอมฝังมัลแวร์ หวังดักคนสะกดชื่อแพ็กเกจผิด","link":"https://www.blognone.com/node/138961","date":1711678476000,"content":"<div><div><div><p>Python Package Index หรือ PyPI คลังซอฟต์แวร์ภาษา Python ยัง<a href=\"https://www.blognone.com/node/129130\">ตกเป็นเป้าโจมตีของแฮ็กเกอร์อย่างต่อเนื่อง</a> ตามกระแสการโจมตี supply chain attack คลังแพ็กเกจยี่ห้อต่างๆ เพราะสามารถกระจายมัลแวร์ได้ในวงกว้าง</p>\n<p>ล่าสุด PyPI ต้องประกาศปิดรับสมัครบัญชีผู้ใช้ใหม่ และการสร้างโครงการในระบบใหม่เป็นเวลาราว 10 ชั่วโมง โดยระบุคร่าวๆ ว่าเป็นเพราะโดนโจมตีด้วยการสร้างบัญชีผู้ใช้จำนวนมากเพื่ออัพโหลดมัลแวร์เข้าระบบ</p>\n<p>บริษัทความปลอดภัย Checkmarx รายงานข้อมูลว่าการโจมตีครั้งนี้เป็นขบวนการที่ตั้งใจทำมาอย่างดี โดยกลุ่มแฮ็กเกอร์พยายามอัพโหลดแพ็กเกจซอฟต์แวร์ที่ชื่อคล้ายๆ กัน ต่างกันที่การสะกดเล็กน้อย (เช่น requiremetstx requiremntstx requiremetnstxt) เพื่อหวังดักผู้ใช้ที่สะกดชื่อแพ็กเกจผิดให้ดาวน์โหลดแพ็กเกจที่ฝังมัลแวร์ไปใช้งาน (เทคนิคนี้เรียกว่า Typosquatting)</p>\n<p>การโจมตีแบบนี้ไม่ได้เกิดกับ PyPI เพียงอย่างเดียว เพราะก่อนหน้านี้ <a href=\"https://www.blognone.com/node/138465\">GitHub เพิ่งโดนโจมตีในลักษณะคล้ายๆ กัน</a> รวมถึงแหล่งซอฟต์แวร์แบบเดียวกันของภาษาอื่นๆ เช่น RubyGems และ npm ด้วย</p>\n<p>ที่มา - <a href=\"https://status.python.org/incidents/dc9zsqzrs0bv\">PyPI</a> <a href=\"https://checkmarx.com/blog/pypi-is-under-attack-project-creation-and-user-registration-suspended/\">Checkmarx</a>, <a href=\"https://arstechnica.com/security/2024/03/pypi-halted-new-users-and-projects-while-it-fended-off-supply-chain-attack/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/3b02e778505a530dbc563adbb9ad446b.png\" /></p>\n<p><img alt=\"No Description\" src=\"https://www.blognone.com/sites/default/files/externals/97e781007f6f1e3d4b9e9b71096518ae.png\" /></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/security\">Security</a></div><div><a href=\"/topics/malware\">Malware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31bb763f45c046e3774db128b0c69cf86805a03f0226250b8926488516a207fe","category":"Thai"}