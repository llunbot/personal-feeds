{"title":"Google ระงับการก่อสร้างแคมปัสแห่งใหม่ในเมือง San José ออกไปไม่มีกำหนด","link":"https://www.blognone.com/node/133520","date":1682123033000,"content":"<div><div><div><p>มีรายงานว่ากูเกิลได้สั่งระงับโครงการก่อสร้างพื้นที่สำนักงานใหม่ ที่มีชื่อเรียกว่าแคมปัส Downtown West ตั้งอยู่ในเมือง San José รัฐแคลิฟอร์เนีย ซึ่งอยู่บนที่ดินขนาดประมาณ 202 ไร่ (80 เอเคอร์) ออกไปอย่างไม่มีกำหนด</p>\n<p>โครงการดังกล่าวเป็นการสร้างเมืองใหม่ของกูเกิล โดยมีพื้นที่อาคารสำนักงานขนาดใหญ่ บ้านพัก 4,000 ยูนิต พื้นที่ร้านค้า พื้นที่สาธารณะสำหรับทำกิจกรรม และสวนสาธารณะอีก 38 ไร่ โดยในขั้นตอนการนำเสนอแผนต่อเมือง San José กูเกิลบอกว่าโครงการนี้จะสร้างมูลค่ามากกว่า 1.9 หมื่นล้านดอลลาร์ และสร้างงานมากกว่า 20,000 ตำแหน่ง โครงการดังกล่าวได้รับการอนุมัติให้ดำเนินงานในปี 2021</p>\n<p>ตัวแทนของกูเกิลชี้แจงต่อรายงานข่าวนี้ว่าผลจากการทำงานแบบไฮบริด ทำให้บริษัทจำเป็นต้องปรับแผนการลงทุนด้านอสังหาริมทรัพย์ใหม่ ให้มีความเหมาะสมกับธุรกิจมากขึ้น โดยยืนยันว่ายังคงการลงทุนและพัฒนาพื้นที่ ซึ่งเป็นประโยชน์ต่อชุมชมในเมือง San José</p>\n<p>ที่มา: <a href=\"https://www.theverge.com/2023/4/21/23693474/google-san-jose-downtown-west-camps\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/b65575086d92ccccf726f968342e3145.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/real-estate\">Real Estate</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7cc809095f4719308157d73fa6a4f64cc0763723817e7ed79b89b0c98822e3c","category":"Thai"}