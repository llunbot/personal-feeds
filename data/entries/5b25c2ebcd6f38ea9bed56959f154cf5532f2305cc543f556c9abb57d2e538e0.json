{"title":"ไมโครซอฟท์เพิ่ม Core 7th Gen บางรุ่น ที่ใช้กับ Windows 11 ได้, AMD Zen 1 ไม่ได้ไปต่อ","link":"https://www.blognone.com/node/124466","date":1630111895000,"content":"<div><div><div><p>ไมโครซอฟท์ประกาศเพิ่มรายชื่อซีพียูที่รองรับ Windows 11 <a href=\"https://www.blognone.com/node/123469\">ตามที่เคยสัญญาไว้ว่าจะกลับไปทบทวนและทดสอบเพิ่ม</a></p>\n<p>อย่างไรก็ตาม ซีพียูรุ่นที่ซัพพอร์ตเพิ่มเติมมีเพียงไม่กี่รุ่นเท่านั้นคือ</p>\n<ul>\n<li>Intel Core X-series (กลุ่มที่เป็น 7th Gen และลงท้ายด้วย X ตั้งแต่ i5-7640X จนถึง i9-7980XE)</li>\n<li>Intel Core 7820HQ แต่จำกัดเฉพาะเครื่องที่มีไดรเวอร์แบบ <a href=\"https://docs.microsoft.com/en-us/windows-hardware/drivers/develop/dch-principles-best-practices#dch-design-principles\">DCH</a> เท่านั้น (เช่น Surface Studio 2)</li>\n<li>Intel Xeon W-series</li>\n</ul>\n<p>ข่าวร้ายคือผู้ที่ใช้ AMD Zen 1 จะไม่ได้อัพเกรดเป็น Windows 11 ทั้งหมด หลังไมโครซอฟท์ร่วมกับ AMD ประเมินความเข้ากันได้เพิ่ม และพบว่าไม่สามารถรองรับได้ตามที่คาดไว้ (<a href=\"https://docs.microsoft.com/en-us/windows-hardware/design/minimum/supported/windows-11-supported-amd-processors\">รายชื่อซีพียู AMD ที่รองรับ</a>, <a href=\"https://docs.microsoft.com/en-us/windows-hardware/design/minimum/supported/windows-11-supported-intel-processors\">รายชื่อซีพียู Intel</a>)</p>\n<p>อย่างไรก็ตาม ไมโครซอฟท์ก็ประกาศมาพร้อมกันว่า<a href=\"https://www.blognone.com/node/124468\">จะอนุญาตให้ติดตั้ง Windows 11 บนเครื่องที่ไม่ผ่านเกณฑ์สเปกขั้นต่ำได้</a> หากติดตั้งแบบไฟล์ ISO โดยผู้ใช้ต้องแบกรับความเสี่ยงกันเอง</p>\n<p>ไมโครซอฟท์ยังอัพเดตแอพ  PC Health Check เจ้าปัญหาให้แสดงข้อมูลฮาร์ดแวร์ให้ละเอียดขึ้น พร้อมลิงก์ไปยังบทความอธิบายรายละเอียดในแต่ละหัวข้อด้วย</p>\n<p><img src=\"https://www.blognone.com/sites/default/files/externals/21aa2cf19ad5842e6372aee28c2f1370.png\" /></p>\n<p>ที่มา - <a href=\"https://blogs.windows.com/windows-insider/2021/08/27/update-on-windows-11-minimum-system-requirements-and-the-pc-health-check-app/\">Microsoft</a> via <a href=\"https://www.pcgamer.com/microsoft-adds-a-few-more-cpus-to-windows-11-compatibility-list-but-the-upgrade-process-still-seems-like-a-mess/\">PCGamer</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/cpu\">CPU</a></div><div><a href=\"/topics/intel\">Intel</a></div><div><a href=\"/topics/amd\">AMD</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b25c2ebcd6f38ea9bed56959f154cf5532f2305cc543f556c9abb57d2e538e0","category":"Thai"}