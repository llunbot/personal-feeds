{"title":"Raspberry Pi 4 รุ่น 8GB เพิ่มความเร็วโหมดเทอร์โบเมื่อใช้ระบบปฎิบัติการรุ่นใหม่","link":"https://www.blognone.com/node/125812","date":1636694376000,"content":"<div><div><div><p>Raspberry Pi เพิ่งออกระบบปฎิบัติการใหม่ที่พัฒนาต่อจาก Debian Bulleye แต่นอกจากการอัพเดตซอฟต์แวร์ตามปกติแล้ว ความพิเศษของการอัพเดตนี้คือผู้ใช้ RPi 4 รุ่นแรม 8GB จะได้สัญญาณนาฬิกาสูงสุด 1.8GHz แทนที่จะเป็น 1.5GHz เท่าเดิม</p>\n<p>ชิปของ Raspberry Pi 4 นั้นรองรับสัญญาณนาฬิกา 1.8GHz อยู่แล้ว และเปิดใช้งานเป็นปกติใน <a href=\"https://www.blognone.com/node/119371\">Raspberry Pi 400</a> โดยนอกจากการออกแบบเพื่อระบายความร้อนแล้ว จุดที่จำกัดการเพิ่มสัญญาณนาฬิกายังมีตัวจ่ายไฟที่อาจจะจ่ายได้ไม่เสถียรพอ แต่ในรุ่นแรม 8GB ทาง Raspberry Pi ได้เปลี่ยนวงจรจ่ายไฟเพื่อให้เพียงพอต่อแรม และเมื่อตรวจสอบซ้ำก็พบว่าจ่ายไฟให้ซีพียูที่ 1.8GHz ได้ด้วย</p>\n<p>สำหรับคนใช้รุ่นแรม 2GB หรือ 4GB สามารถเข้าไปคอนฟิกสัญญาณนาฬิกาสูงสุดได้เอง แต่ควรตรวจสอบว่ายังทำงานเสถียรหรือไม่ ถ้าไม่เสถียรก็สามารถค่อยๆ ปรับลดลงมาได้</p>\n<p>ที่มา - <a href=\"https://www.raspberrypi.com/news/bullseye-bonus-1-8ghz-raspberry-pi-4/\">Raspberry Pi Blog</a></p>\n<p><img src=\"https://www.blognone.com/sites/default/files/externals/49952a4d0e26b3edb3440a20081c453d.png\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc74a90d7a3f03a39fe8c30e8b23ea595a750fea32360331f18634aacbb46777","category":"Thai"}