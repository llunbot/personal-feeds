{"title":"Instagram และ Facebook Messenger เตรียมปิดฟังก์ชัน DM หากันข้ามแอป","link":"https://www.blognone.com/node/137083","date":1701732531000,"content":"<div><div><div><p>Facebook Messenger และ Instagram สามารถส่ง<a href=\"https://www.blognone.com/node/118742\">ข้อความ DM ข้ามแอป</a>กันได้มาตั้งแต่ปี 2020 โดยตอนนั้น Facebook (ยังไม่ได้เปลี่ยนเป็นชื่อ Meta) บอกว่าเพื่อให้ผู้ใช้ Instagram ได้ประสบการณ์ใช้งาน Messenger บนระบบส่งข้อความ Instagram</p>\n<p>ผ่านไป 3 ปี เปลี่ยนใจแล้ว</p>\n<p>ข้อมูล<a href=\"https://help.instagram.com/654906392080948\">ในหน้าซัพพอร์ต</a>ของ Instagram ปรับปรุงล่าสุดระบุว่า การแชทข้ามแอประหว่าง Instagram กับ Facebooke Messenger จะไม่สามารถทำได้อีกต่อไป มีผลตั้งแต่ช่วง<strong>กลางเดือนธันวาคม 2023</strong> เป็นต้นไป</p>\n<p>สิ่งที่เกิดขึ้นคือผู้ใช้งาน ไม่สามารถสร้างบทสนทนาใหม่หรือโทรหาบัญชี Facebook จาก Instagram ได้, แชทข้ามแพลตฟอร์มเดิมที่เคยมีจะอ่านได้เพียงอย่างเดียว ไม่สามารถส่งข้อความใหม่เพิ่มเติมได้, บัญชี Facebook จะดูสถานะกำลังใช้งานใน Instagram ไม่ได้ และแชทเดิมข้ามแอปจะไม่ย้ายไปที่กล่องบัญชี Facebook Messenger ทั้งหมดนี้เป็นเช่นเดียวในทางกลับกันสำหรับ Facebook Messenger</p>\n<p>Meta ไม่ได้ให้เหตุผลของการเปลี่ยนแปลงนี้ แต่คาดว่าอาจเกี่ยวกับประเด็น gatekeeper ในกฎหมาย Digital Markets Act ของยุโรป ที่แพลตฟอร์มซึ่งมีผู้ใช้งานจำนวนมาก ต้องเปิดให้แพลตฟอร์มอื่นเชื่อมต่อกับบริการได้ การแยกแชทกันน่าจะทำให้จำนวนรวมผู้ใช้งานของ Facebook Messenger และ Instagram นับแล้วจำนวนลดลงนั่นเอง</p>\n<p>ที่มา: <a href=\"https://9to5google.com/2023/12/04/instagram-facebook-messenger-chats-disconnected/\">9to5Google</a></p>\n<p><img src=\"https://www.blognone.com/sites/default/files/externals/b7a918530f7accb1da54370c9700cfe9.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/facebook-messenger\">Facebook Messenger</a></div><div><a href=\"/topics/facebook\">Facebook</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15a9d01664abd48fca2d1d760dd119889bfb2f77d024d250b9a510db75f67e08","category":"Thai"}