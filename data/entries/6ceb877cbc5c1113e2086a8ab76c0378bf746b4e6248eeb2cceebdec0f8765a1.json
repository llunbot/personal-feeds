{"title":"Dell เปิดตัว XPS 13 เวอร์ชัน Core Ultra 200V โฆษณาแบตอึดกว่าเวอร์ชัน Snapdragon","link":"https://www.blognone.com/node/141899","date":1725841125000,"content":"<div><div><div><p>สัปดาห์ที่แล้ว Dell เปิดตัวโน้ตบุ๊กคอนซูเมอร์รุ่นเรือธง XPS 13 ที่ใช้<a href=\"https://www.blognone.com/node/141895\">ซีพียู Intel Core Ultra 200V ตัวใหม่</a> ซึ่งถือเป็น Copilot+ PC ตามนิยามไมโครซอฟท์ ได้ฟีเจอร์พลัง AI กับเขาแล้ว</p>\n<p>Dell XPS 13 รุ่นนี้ใช้รหัสรุ่น 9350 ใช้บอดี้ตัวเดียวกับ <a href=\"https://www.blognone.com/node/137495\">XPS 13 9340 ที่ออกเมื่อต้นปี ใช้ชิป Core Ultra 100</a> และ <a href=\"https://www.blognone.com/node/139857\">XPS 13 9345 ที่เปิดตัวเดือนพฤษภาคม ใช้ชิป Snapdragon X Elite</a> ดังนั้นจุดต่างสำคัญจึงอยู่ที่ตัวซีพียูที่เปลี่ยนมาใช้ Lunar Lake Core Ultra 7 256V</p>\n<p>Dell ชูจุดเด่นของ XPS 13 รุ่นนี้ว่าแบตเตอรี่อยู่ได้นานถึง 26 ชั่วโมง (ทดสอบจากการสตรีมหนัง Netflix ต่อเนื่อง) โดยตัวเลขนี้เยอะกว่า XPS 13 เวอร์ชัน Snapdragon ด้วยซ้ำ หากทดสอบโดยสื่อหรือหน่วยงานภาคนอกแล้วทำได้จริงๆ ตามโฆษณา ก็ต้องถือว่า XPS 13 เป็นตัวเลือกที่น่าสนใจ เพราะแบตอึดกว่า (หรืออย่างน้อยก็เทียบเท่า) เวอร์ชัน Arm แต่ยังคงความเข้ากันได้กับแอพเดิมๆ ที่เป็น x86 ทั้งหมด</p>\n<p>สเปกอย่างอื่นคือหน้าจอ 13.4\" FHD+, แรม 16GB, สตอเรจ 512GB, พอร์ต USB-C x2, แบตเตอรี่ 55 Wh ราคาเริ่มต้น 1,399 ดอลลาร์</p>\n<p>ที่มา - <a href=\"https://www.dell.com/en-us/shop/dell-computer-laptops/xps-13-laptop/spd/xps-13-9350-intel-laptop/\">Dell</a>, <a href=\"https://blogs.windows.com/windowsexperience/2024/09/05/dell-adds-xps-13-inspiron-14-and-latitude-5455-to-copilot-pc-lineup/\">Microsoft</a>, <a href=\"https://www.tomsguide.com/computing/laptops/the-new-dell-xps-13-promises-the-longest-laptop-battery-life-ever-what-we-know\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/d0d274227291e2c68a90238ba756d0f6.jpeg\" /></p>\n</div></div></div><div><div>Topics: </div><div><div><a href=\"/topics/dell\">Dell</a></div><div><a href=\"/topics/xps\">XPS</a></div><div><a href=\"/topics/core-ultra\">Core Ultra</a></div><div><a href=\"/topics/laptop\">Laptop</a></div><div><a href=\"/topics/notebook\">Notebook</a></div><div><a href=\"/topics/lunar-lake\">Lunar Lake</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ceb877cbc5c1113e2086a8ab76c0378bf746b4e6248eeb2cceebdec0f8765a1","category":"Thai"}