{"title":"ยืนยันแล้ว Pixel 9 มาพร้อม Android 14 ยังไม่ใช่ Android 15","link":"https://www.blognone.com/node/141406","date":1723602117000,"content":"<div><div><div><p>การเปิดตัว Google Pixel 9 เมื่อคืนนี้ ยืนยันแล้วว่ามือถือซีรีส์ Pixel 9 ทุกตัว (Pixel 9, 9 Pro, 9 Pro XL, 9 Pro Fold) <a href=\"https://www.blognone.com/node/141196\">มาพร้อมกับระบบปฏิบัติการ Android 14</a> เพราะ Android 15 เสร็จไม่ทัน เนื่องจากกูเกิลขยับช่วงเวลาเปิดตัว Pixel 9 เร็วขึ้นกว่าปกติ 2 เดือน</p>\n<p>เว็บไซต์ 9to5google ยืนยันว่ามือถือซีรีส์ Pixel 9 จะได้อัพเกรดเป็น Android 15 ผ่านอัพเดต \"Pixel Drop\" แต่ยังไม่ระบุช่วงเวลาว่าจะได้อัพเดตเมื่อใด</p>\n<p>ตอนนี้ยังไม่ชัดเจนว่า Pixel 9 จะได้อัพเกรดระบบปฏิบัติการรวมทั้งหมดกี่รุ่น โดยนโยบายของกูเกิลระบุไว้กว้างๆ ว่า \"อัพเดตให้นาน 7 ปี\" ซึ่งหากนับตามกำหนดเป๊ะๆ คือ 7 ปีจากวันที่วางขาย (สิงหาคม 2031) จะสิ้นสุดที่ Android 21 โดยจะไม่ได้อัพเกรดเป็น Android 22 ซึ่งจะออกห่างจากนั้นเพียงไม่กี่เดือน (หากกูเกิลยังใช้ระบบออกรุ่นแบบเดิมอยู่)</p>\n<p>ที่มา - <a href=\"https://9to5google.com/2024/08/13/pixel-9-android-14-launch/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/853b9654b9aab9839144983ff177a8d2.png\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/android-14\">Android 14</a></div><div><a href=\"/topics/android-15\">Android 15</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a41e09fad00a5630f3861de816d6b36fcaef1883eb5e1f04e1dd1edc070da851","category":"Thai"}