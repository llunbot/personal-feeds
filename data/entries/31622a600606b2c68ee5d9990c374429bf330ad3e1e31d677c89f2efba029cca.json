{"title":"iFixit แกะ iPhone 16 แล้ว พบการถอดแบตเตอรีโดยใช้ไฟฟ้าต่ำ ทำให้การซ่อมแซมง่ายขึ้นมาก","link":"https://www.blognone.com/node/142158","date":1727166540000,"content":"<div><div><div><p>iFixit ได้แกะ iPhone 16 แล้ว โดยมีสิ่งสำคัญที่ iFixit มองว่าเป็นการสนับสนุนให้การซ่อม iPhone ทำได้ง่ายขึ้น นั่นคือตัดยึดแบตเตอรีของโทรศัพท์ ซึ่งเปลี่ยนมาใช้แถบกาวที่ลอกได้ด้วยการไฟฟ้าต่ำ 9 โวลต์ ตามที่แอปเปิล<a href=\"https://www.blognone.com/node/142108\">เผยแพร่เอกสาร</a>ไปก่อนหน้านี้</p>\n<p>ในวิดีโอที่ iFixit ทดสอบ พบว่าเมื่อต่อขั้วไฟฟ้าบริเวณแถบยึดแบตเตอรี จะใช้เวลาประมาณ 90 วินาที แบตเตอรีก็หลุดออกมาได้ ซึ่งวิธีดังกล่าวสะดวกมากกว่าการยึดด้วยแถบกาว 4 แผ่น ที่ใช้ก่อนหน้านี้ ซึ่งอาจทำให้แบตเตอรีได้รับความเสียหาย หรือเสี่ยงต่อการเกิดประกายไฟได้</p>\n<p>แอปเปิลเปลี่ยนรูปแบบการยึดแบตเตอรีมีผลกับ iPhone 16 และ iPhone 16 Plus เท่านั้น ส่วนรุ่น Pro ยังใช้แถบกาวแบบเดิมยึดไว้ ซึ่งคาดว่าแอปเปิลน่าจะเปลี่ยนมาเป็นแบบลอกด้วยไฟฟ้าทั้งหมดในรุ่นถัดไป</p>\n<p>ผลจากการเปลี่ยนวิธีแกะแบตเตอรีที่ง่ายขึ้น iFixit จึงให้คะแนนการซ่อมแซม iPhone 16 ที่ 7 เต็ม 10 โดยยังไม่ได้คำนึงถึงประเด็นการใช้อะไหล่ภายนอก ที่ต้องรอการทดสอบเพิ่มเติม</p>\n<p>ที่มา: <a href=\"https://www.ifixit.com/News/100352/we-hot-wired-the-iphone-16\">iFixit</a></p>\n</div></div></div><div><div>Topics: </div><div><div><a href=\"/topics/ifixit\">iFixit</a></div><div><a href=\"/topics/iphone-16\">iPhone 16</a></div><div><a href=\"/topics/battery\">Battery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31622a600606b2c68ee5d9990c374429bf330ad3e1e31d677c89f2efba029cca","category":"Thai"}