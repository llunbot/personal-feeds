{"title":"Alan Wake 2 เปิดตัวเนื้อหาเสริมแรก Night Springs มีตัวเอกจากเกม Control ร่วมแจม","link":"https://www.blognone.com/node/140227","date":1717813466000,"content":"<div><div><div><p>Remedy Entertainment เปิดตัวเนื้อหาเสริมของเกม Alan Wake 2 <a href=\"https://www.blognone.com/node/140163\">ตามที่ประกาศไว้</a> โดยใช้ชื่อว่า Night Springs Expansion เกมจะเปิดให้เล่นเลยทันทีในวันนี้ 8 มิถุนายน</p>\n<p>เหตุการณ์ในภาคนี้เกิดขึ้นที่ Night Springs เมืองสมมติที่ตัวเอก Alan Wake เคยเขียนขึ้นมาเป็นสคริปต์ของรายการทีวี (ในเกม) แต่เกมภาคนี้เราจะได้เล่นเป็นตัวละครอื่น 3 คน ใน 3 เรื่องราวที่แตกต่างกัน (episode) โดยตัวละครหนึ่งในนั้นคือ \"The Sibiling\" ที่หน้าตาเหมือนกับ Jesse Faden นางเอกของเกม Control จากค่ายเดียวกันมาร่วมแจมด้วย</p>\n<p>Alan Wake 2 ยังจะมีเนื้อหาเสริมอีกตัวชื่อ The Lake House ตามมาภายในปีนี้ เนื้อหาเสริมทั้งสองชุดขายรวมกันในราคา 20 ดอลลาร์</p>\n<p>ส่วนเกมภาคหลักของ Alan Wake 2 ยังจะได้อัพเดตฟรี Photo Mode ที่มีฟิลเตอร์แต่งภาพสไตล์ต่างๆ นอกเหนือจากการถ่ายภาพในเกมตามปกติด้วย</p>\n<p>ที่มา - <a href=\"https://blog.playstation.com/2024/06/07/new-alan-wake-2-night-springs-expansion-launches-june-8-first-details/\">PlayStation Blog</a>, <a href=\"https://www.ign.com/articles/alan-wake-2-night-springs-expansion-announced-releasing-tomorrow-sgf-2024\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/4897aa0e59b1d89e733ba2fca94469d8.jpg\" /></p>\n<blockquote><p>Step into the surreal and experience the world of Alan Wake as never before in… Night Springs. Will you break free from the loop, or become another echo lost in the shadows? The first Alan Wake 2 expansion is available June 8th, exclusive to the Deluxe Edition. <a href=\"https://t.co/QBlOlPwLT6\">pic.twitter.com/QBlOlPwLT6</a></p>\n<p>— Poison Pill Entertainment (@remedygames) <a href=\"https://twitter.com/remedygames/status/1799218530757611873?ref_src=twsrc%5Etfw\">June 7, 2024</a></p></blockquote>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/control\">Control</a></div><div><a href=\"/topics/games\">Games</a></div><div><a href=\"/topics/remedy-entertainment\">Remedy Entertainment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ce95a9cc3a39d868a0d258093fa1c602e77d3fb3b25c6f100f640d9c3934a2f","category":"Thai"}