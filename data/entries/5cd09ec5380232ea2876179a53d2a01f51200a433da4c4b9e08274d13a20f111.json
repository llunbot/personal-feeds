{"title":"TCL หยุดขายสมาร์ททีวีที่ใช้ Google TV ชั่วคราว หลังลูกค้าบ่นปัญหาซอฟต์แวร์ทำงานช้า","link":"https://www.blognone.com/node/126259","date":1639185199000,"content":"<div><div><div><p>เมื่อกลางปีนี้ <a href=\"https://www.blognone.com/node/124163\">TCL เปิดตัวสมาร์ททีวีรุ่นกลางที่เปลี่ยนมาใช้ระบบปฏิบัติการ Google TV</a> คือ 5-Series และ 6-Series แทนทีวีรุ่นเดิมที่ใช้ระบบปฏิบัติการ Roku TV</p>\n<p>แต่การเปลี่ยนผ่านมาสู่ระบบปฏิบัติการใหม่กลับไม่ใช่เรื่องง่าย ล่าสุด TCL ต้องหยุดขายทีวีสองรุ่นนี้ชั่วคราว หลังจากร้าน Best Buy ซึ่งเป็นผู้ขายทีวีของ TCL เพียงรายเดียวในสหรัฐพบว่าลูกค้าที่ซื้อไปแล้วเจอปัญหามากมาย ทั้งเรื่องประสิทธิภาพในการทำงาน และบั๊กอื่นๆ ซึ่งล้วนแต่เป็นปัญหาซอฟต์แวร์ทั้งสิ้น</p>\n<p>โฆษกของ TCL ให้ข้อมูลกับ 9to5google ว่าบริษัทกำลังเร่งแก้ปัญหาซอฟต์แวร์อยู่ โดยจะออกอัพเดตให้ผู้ใช้เดิมในอีกไม่กี่สัปดาห์ข้างหน้า และจะกลับไปขายทีวีสองรุ่นนี้กับ Best Buy ต่อด้วยเช่นกัน</p>\n<p><img src=\"https://www.blognone.com/sites/default/files/externals/2288c03ce44ede4c7678547f6dc76787.png\" /></p>\n<p>ที่มา - <a href=\"https://9to5google.com/2021/12/09/tcl-google-tv-line-performance-best-buy/\">9to5google</a></p>\n</div></div></div><div><div>Topics: </div><div><div><a href=\"/topics/tcl\">TCL</a></div><div><a href=\"/topics/smart-tv\">Smart TV</a></div><div><a href=\"/topics/google-tv\">Google TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cd09ec5380232ea2876179a53d2a01f51200a433da4c4b9e08274d13a20f111","category":"Thai"}