{"title":"1Password 8 for Mac ออกแล้ว ปรับดีไซน์ใหม่ พร้อมเปิดให้ทดสอบแบบ Early Access แล้ววันนี้","link":"https://www.blognone.com/node/124189","date":1628741900000,"content":"<div><div><div><p>1Password บริการบริหารจัดการรหัสผ่านเผยโฉม 1Password 8 เวอร์ชัน Mac อย่างเป็นทางการ ตามหลัง <a href=\"https://blog.1password.com/1password-8-for-windows-is-now-in-early-access/\">1Password 8 for Windows</a> ราว 2 เดือน</p>\n<p>จุดเด่นหลักของ 1Password 8 คือการปรับดีไซน์ครั้งใหญ่ เน้นให้ข้อมูลชัดเจนว่าข้อมูลที่ถืออยู่มีอะไรที่แชร์บ้าง ใครที่แชร์ด้วย, ช่องค้นหาพร้อมระบบแนะนำ และ Watchover แดชบอร์ดแสดงข้อมูลความปลอดภัยของรหัสผ่านแบบก็อัพเดตใหม่เช่นกัน</p>\n<p>1Password 8 for Mac ตอนนี้เปิดให้ทดสอบแบบ Early Access แล้ว ผู้ใช้สามารถเข้าไปดูรายละเอียดได้ที่ <a href=\"https://1password.community/discussion/122136/\">1Password Support Community</a> โดยผู้ใช้จะต้องถอนการติดตั้ง 1Password 7 ออกก่อนที่จะติดตั้งเวอร์ชันใหม่ลงไป และเตือนว่าตอนนี้ 1Password 8 ยังเป็นเวอร์ชันทดสอบเท่านั้น</p>\n<p>ที่มา - <a href=\"https://blog.1password.com/1password-8-for-mac-is-now-in-early-access/\">1Password</a></p>\n<p><img src=\"https://www.blognone.com/sites/default/files/externals/9b2054b074750ac71a4718bfe91accc9.png\" /></p>\n</div></div></div><div><div>Topics: </div><div><div><a href=\"/topics/1password\">1Password</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6419e6ab02684eaacd3cd491b2db18f4e49beb32579a25daa570bd07f1a0a863","category":"Thai"}