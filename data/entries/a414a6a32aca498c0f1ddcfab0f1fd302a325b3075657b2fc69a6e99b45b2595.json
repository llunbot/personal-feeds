{"title":"Forza Horizon 4 ประกาศเลิกขายผ่านดิจิทัลเพราะหมดสัญญาค่ายรถ เกมยังเล่นได้ปกติ","link":"https://www.blognone.com/node/140592","date":1719369789000,"content":"<div><div><div><p>สตูดิโอ Playground Games ในเครือไมโครซอฟท์ ผู้พัฒนาเกมแข่งรถซีรีส์ Forza Horizon ประกาศว่าเกมภาคที่แล้วคือ Forza Horizon 4 จะหยุดวางขายผ่านช่องทางดิจิทัลต่างๆ ในวันที่ 15 ธันวาคม 2024</p>\n<p>เหตุผลที่เกมต้องหยุดขายเป็นเพราะ Forza Horizon 4 ซื้อไลเซนส์จากแบรนด์รถยนต์ต่างๆ มาแบบจำกัดเวลา เมื่อหมดสัญญาแล้วจึงไม่สามารถขายเกมต่อไปได้ แต่ลูกค้าที่ซื้อเกมไปแล้ว ยังสามารถเล่นเกมได้ตามปกติทั้งแบบออฟไลน์และออนไลน์ ส่วนเกมแบบแผ่นยังขายต่อไป และสามารถเล่นได้ตามปกติเช่นกัน</p>\n<p>ในช่วงนี้ สตูดิโอยังปรับลดราคาเกมลงเพื่อเป็นโอกาสให้ผู้เล่นหน้าใหม่ สามารถเข้าถึงเกมได้ในราคาประหยัดด้วย (<a href=\"https://store.steampowered.com/app/1293830/Forza_Horizon_4/\">ใน Steam ลด 80%</a> Standard Edition เหลือ 139.80 บาท, Ultimate Edition มีรถยนต์ครบ เหลือ 239.80 บาท)</p>\n<p>ในกรณีที่ผู้เล่นเคยเล่นเกมภาคหลักผ่าน Xbox Game Pass แล้วซื้อ DLC เพิ่ม ทางสตูดิโอก็ใจป้ำคือจะมอบสิทธิความเป็นเจ้าของเกมภาคหลักให้ด้วยเลย โดยจะส่งโค้ดให้ผ่านข้อความในระบบ Xbox ต่อไป</p>\n<p>ที่มา - <a href=\"https://forza.net/news/forza-horizon-4-delisting\">Forza</a></p>\n<p><img alt=\"No Description\" src=\"https://www.blognone.com/sites/default/files/externals/014f1046d148ab9cbecbd0fc1a0485b5.jpeg\" /></p>\n</div></div></div><div><div>Topics: </div><div><div><a href=\"/topics/forza\">Forza</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/playground-games\">Playground Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a414a6a32aca498c0f1ddcfab0f1fd302a325b3075657b2fc69a6e99b45b2595","category":"Thai"}