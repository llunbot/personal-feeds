{"title":"Waymo เริ่มให้บริการเต็มรูปแบบในเมือง Austin ผ่านแอป Uber","link":"https://www.blognone.com/node/145095","date":1741179416000,"content":"<div><div><div><p>Waymo ประกาศเริ่มให้บริการแล้วในเมืองออสติน โดยต้องเรียกรถผ่านแอป Uber เท่านั้น ตามแผนงานที่ Waymo ประกาศเมื่อกันยายนปีที่แล้ว</p>\n<p>อย่างไรก็ตามการเรียกรถในออสตินผ่าน Uber เพื่อให้ได้เป็นรถ Waymo นั้นยังไม่สามารถเลือกได้เอง โดยผู้ใช้งานต้องเปิดอนุญาต (opt-in) ตัวเลือกรถ Waymo ก่อน จากนั้นเมื่อต้องการเรียกรถให้ใช้ตัวเลือก UberX, Uber Green, Comfort หรือ Comfort Electric ซึ่งหากมี Waymo อยู่ใกล้ก็จะได้รถเคลื่อนที่อัตโนมัตินี้มารับพาไปยังจุดหมาย ส่วนการสั่งปลดล็อกรถหรือสั่งให้รถเคลื่อนที่นั้นสามารถทำได้ผ่านแอป Uber เหมือนกับแอป Waymo One</p>\n<p>Waymo ผ่านระบบเรียกรถของ Uber จะให้บริการครอบคลุมพื้นที่ 37 ตารางไมล์ในออสติน รวมทั้งพื้นที่จัดงานสัมมนาใหญ่ประจำปี SXSW ซึ่งจะเริ่มในสุดสัปดาห์นี้</p>\n<p>ที่มา: <a href=\"https://www.uber.com/newsroom/waymo-on-uber-austin/\">Uber</a></p>\n<p><img alt=\"No Description\" src=\"https://www.blognone.com/sites/default/files/externals/9999d0837a96038ae3fcde571215ffdf.jpg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/uber\">Uber</a></div><div><a href=\"/topics/robotaxi\">Robotaxi</a></div><div><a href=\"/topics/self-driving-car\">Self-Driving Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34a1b8889327fba47ea01a7b35823a4cdb229b2496f698a357667fb1d9ca2724","category":"Thai"}