{"title":"Help me write ใน Gmail เพิ่มคำสั่งใหม่ Polish ปรับแต่งข้อความอีเมลให้สวยงามขึ้น","link":"https://www.blognone.com/node/141535","date":1724204323000,"content":"<div><div><div><p>กูเกิลปรับปรุงความสามารถของฟีเจอร์ <a href=\"https://www.blognone.com/node/133792\">\"Help me write\"</a> ที่ใช้ Gemini AI ช่วยเขียนอีเมลใน Gmail โดยมีของใหม่ดังนี้</p>\n<p>เดิม Help me write มีตัวเลือกในการปรับแก้ไขอีเมลที่เขียนไว้ได้แก่ Formalize (ทางการ), Elaborate (ขยายความ) และ Shorten (ย่อความ) ในอัปเดตนี้กูเกิลเพิ่มตัวเลือกใหม่คือ Polish ที่เป็นการปรับแต่งข้อความที่ใช้ให้สวยงามขึ้น</p>\n<p>นอกจากนี้กูเกิลยังเพิ่มทางลัดในการเรียกใช้ Help me write สำหรับ Gmail บน iOS และ Android โดยมีปุ่มให้เลือกในหน้าร่างจดหมาย และเมื่อเริ่มพิมพ์ร่างจดหมายไปอย่างน้อย 12 คำ จะปรากฏแท็บ Refine my draft เพื่อเรียกใช้คำสั่งปรับแก้ไขอีเมลในรูปแบบต่าง ๆ ที่ต้องการ</p>\n<p>Help me write ใน Gmail ที่อัปเดตใหม่นี้ เริ่มเปิดใช้งานแล้วกับลูกค้า Google Workspace ที่สมัครตัวเสริม Gemini รวมทั้งลูกค้าบุคคลที่สมัครแผน Google One AI Premium</p>\n<p>ที่มา: <a href=\"https://workspaceupdates.googleblog.com/2024/08/refine-emails-faster-with-help-me-write-gmail.html\">กูเกิล</a></p>\n<p><img src=\"https://www.blognone.com/sites/default/files/externals/50aadc8cb04a515d994ef5317a9d5d75.png\" /></p>\n<p><img alt=\"No Description\" src=\"https://www.blognone.com/sites/default/files/externals/d2e86079141596495ee2e0cd014c36db.gif\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/google-workspace\">Google Workspace</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7a0a4845175fd1969aa7e71f314bc933e1baafe3f95756083af56a9c16e43d3","category":"Thai"}