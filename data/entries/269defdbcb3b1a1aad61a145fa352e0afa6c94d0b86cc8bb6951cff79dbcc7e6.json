{"title":"แบงค์ชาติเปิดรับฟังความเห็นแนวทางใช้งานข้อมูลผู้ใช้ เปิดทางรวมข้อมูลการเงินจากผู้ให้บริการหลายราย","link":"https://www.blognone.com/node/137014","date":1701323154000,"content":"<div><div><div><p>ธนาคารแห่งประเทศไทยประกาศรับฟังความเห็นแนวนโยบาย “การเปิดกว้างให้ใช้ประโยชน์จากข้อมูลตามสิทธิของผู้ใช้บริการ (Open Data for Consumer Empowerment)” ที่จะเปิดให้ประชาชนสามารถส่งข้อมูลที่อยู่กับผู้ให้บริการแต่ละรายไปยังผู้ให้บริการรายอื่นๆ ได้สะดวก</p>\n<p>แนวนโยบายนี้ยังเป็นการขอความเห็นในภาพกว้างเท่านั้น หลังจากกระบวนการนี้เสร็จแล้ว ทางธนาคารแห่งประเทศไทยจะมีการทำงานอีกหลายอย่าง ได้แก่ 1) ออกเกณฑ์และแรงจูงใจให้สถาบันการเงินเปิดให้ผู้ใช้สามารถเรียกใช้หรือส่งข้อมูลทางการเงินไปยังผู้ให้บริการรรายอื่นๆ ได้สะดวก 2) กำหนดมาตรฐานกลางในการรับส่งข้อมูลเพื่อให้ผู้ให้บริการแต่ละรายใช้ข้อมูลที่ตรงกัน 3) พิจารณาการสสร้างโครงสร้างพื้นฐานกลางให้สามารถใช้งานได้อย่างมีประสิทธิภาพ</p>\n<p>ตอนนี้กระบวนการยังอยู่ระหว่างการรับฟังความเห็นจนถึงวันที่ 31 ธันวาคมนี้ และจะมีการหารือแนวทางกับหน่วยงานต่างๆ ในช่วงครึ่งแรกของปี 2024 ต่อไป</p>\n<p>ที่มา - <a href=\"https://www.bot.or.th/th/news-and-media/news/news-20231130.html\">Bank of Thailand</a></p>\n<p><img alt=\"No Description\" src=\"https://www.blognone.com/sites/default/files/externals/736c421e8a8e1e055a272c9e69dd53a4.jpg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/open-data\">Open Data</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"269defdbcb3b1a1aad61a145fa352e0afa6c94d0b86cc8bb6951cff79dbcc7e6","category":"Thai"}