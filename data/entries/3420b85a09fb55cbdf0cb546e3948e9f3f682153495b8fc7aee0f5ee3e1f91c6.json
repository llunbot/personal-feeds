{"title":"รัฐบาลอังกฤษและสหรัฐฯ โวยกลุ่มแฮกเกอร์จีนแฮกอีเมลรัฐสภา, แฮกระบบเลือกตั้ง","link":"https://www.blognone.com/node/138909","date":1711445989000,"content":"<div><div><div><p>หน่วยงานข่าวกรองสหราชอาณาจักร หรือ GCHQ รายงานถึงการสอบสวนเหตุการณ์ระบบรัฐบาลถูกแฮกสองครั้งในช่วงปี 2021-2022 พบว่าเป็นกลุ่มแฮกเกอร์จากจีนทั้งสองครั้ง</p>\n<p>การแฮกครั้งแรกเป็นระบบอีเมลของสมาชิกรัฐสภาสหราชอาณาจักรเมื่อปี 2021 โดยกลุ่ม APT31 ที่มีความเกี่ยวข้องกับรัฐบาลจีน และอีกครั้งหนึ่งคือการแฮกระบบคอมพิวเตอร์ของคณะกรรมการการเลือกตั้งในช่วงปี 2021-2022 โดยกลุ่มแฮกเกอร์ที่เกี่ยวข้องกับรัฐบาลจีนเช่นกัน</p>\n<p>ทางด้านกระทรวงการคลังสหรัฐฯ ออกมาระบุว่า APT31 คือบริษัท Wuhan Xiaoruizhi Science and Technology Company, Limited หรือ Wuhan XRZ ซึ่งเป็นบริษัทที่บังหน้ากระทรวงความมั่นคงรัฐบาลจีน พร้อมกับระบุว่ากลุ่มนี้แฮกหน่วยงานสหรัฐฯ มาแล้วหลายครั้ง จึงนำชื่อเข้าสู่รายชื่อบริษัทที่ถูกคว่ำบาตร และยังตั้งรางวัลนำจับบุคคลที่เกี่ยวข้อง 7 ราย</p>\n<p>ที่มา - <a href=\"https://www.ncsc.gov.uk/news/china-state-affiliated-actors-target-uk-democratic-institutions-parliamentarians\">NCSC.gov.uk</a>, <a href=\"https://home.treasury.gov/news/press-releases/jy2205\">treasury.gov</a></p>\n<p><img alt=\"No Description\" src=\"https://www.blognone.com/sites/default/files/externals/c4809cd75c6596717cc5052c1cc11fdf.jpeg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/usa\">USA</a></div><div><a href=\"/topics/united-kingdom\">United Kingdom</a></div><div><a href=\"/topics/hacking\">Hacking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3420b85a09fb55cbdf0cb546e3948e9f3f682153495b8fc7aee0f5ee3e1f91c6","category":"Thai"}