{"title":"เวเนซุเอลาสั่งปรับ TikTok 10 ล้านดอลลาร์ เหตุปล่อยให้มีการทำชาเลนจ์อันตรายจนมีเด็กเสียชีวิต 3 คน","link":"https://www.blognone.com/node/143873","date":1735701617000,"content":"<div><div><div><p>ศาลสูงสุดของเวเนซุเอลาสั่งปรับเงิน TikTok 10 ล้านดอลลาร์ โดยให้เหตุผลว่าแพลตฟอร์มปล่อยให้มีการทำชาเลนจ์ดมสารเคมีจนมีเยาวชนเข้าโรงพยาบาลมากกว่า 200 คน และมี 3 คน เสียชีวิต ทั้งนี้ศาลเวเนซุเอลาบอกว่า TikTok มีเวลา 8 วัน ในการจ่ายเงินค่าปรับ หากไม่จ่ายเงินจะมีมาตรการขั้นถัดไป แต่ไม่ได้บอกว่าคืออะไร</p>\n<p>ทางการเวเนซุเอลาบอกว่าจะนำเงินค่าปรับนี้มาตั้งกองทุนเยียวยาเหยื่อจากกิจกรรมดังกล่าวทั้งร่างกายและจิตใจ และเรียกร้องให้ TikTok ตั้งสำนักงานสาขาในประเทศ เพื่อให้มีกระบวนการประสานงานที่รวดเร็วขึ้น</p>\n<p>ก่อนหน้านี้เวเนซุเอลาเคยออกคำสั่งบล็อก X แต่เป็น<a href=\"https://www.blognone.com/node/141351\">เหตุผลที่ Elon Musk ร่วมผสมโรงตำหนิประธานาธิบดีของประเทศว่าโกงการเลือกตั้ง</a></p>\n<p>ที่มา: <a href=\"https://www.voanews.com/a/venezuela-fines-tiktok-10-million-over-viral-challenge-deaths-/7919020.html\">VOA News</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/venezuela\">Venezuela</a></div><div><a href=\"/topics/tiktok\">TikTok</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f13ac81173db55ed717f503662280e158a4faab15304eef500fa9a5013dce9ab","category":"Thai"}