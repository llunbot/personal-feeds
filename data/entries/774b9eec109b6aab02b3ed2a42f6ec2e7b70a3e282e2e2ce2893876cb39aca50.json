{"title":"Airbnb รายงานผลประกอบการไตรมาส เติบโตเลขหลักเดียว แนวโน้มการเดินทางภายในภูมิภาคยังดี","link":"https://www.blognone.com/node/146204","date":1746181860000,"content":"<div><div><div><p>Airbnb รายงานผลประกอบการของไตรมาสที่ 1 ปี 2025 รายได้รวม 2,272 ล้านดอลลาร์ เพิ่มขึ้น 6% จากช่วงเดียวกันในปีก่อน มีกำไรสุทธิตามบัญชี GAAP 154 ล้านดอลลาร์</p>\n<p>ตัวเลขวัดประสิทธิภาพทางธุรกิจของ Airbnb เป็นดังนี้ มูลค่าการจองที่พักและกิจกรรมบนแพลตฟอร์ม (GMV) 24.5 พันล้านดอลลาร์ เพิ่มขึ้น 7% และจำนวนคืนที่เข้าพัก-กิจกรรม 143.1 ล้านครั้ง เพิ่มขึ้น 8%</p>\n<p>Airbnb บอกว่าแนวโน้มการเข้าพักในทวีปอเมริกาเหนือยังเพิ่มขึ้น แม้ภาพรวมเศรษฐกิจมีความไม่แน่นอน โดยส่วนใหญ่เป็นการเดินทางของคนในภูมิภาคเอง ส่วนในญี่ปุ่นซึ่ง Airbnb เริ่มทำการตลาดมากขึ้น พบการเข้าพักจากคนญี่ปุ่นเองเพิ่มขึ้น 20%</p>\n<p>Airbnb บอกว่าจะมีการยกเครื่องแอปครั้งใหญ่ Summer Release ในวันที่ 13 พฤษภาคมนี้</p>\n<p>ที่มา: <a href=\"https://s26.q4cdn.com/656283129/files/doc_financials/2025/q1/Airbnb_Q1-2025-Shareholder-Letter_Final.pdf\">Airbnb</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/cc225abce50ba86ce3027b33e882ead3.png\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"774b9eec109b6aab02b3ed2a42f6ec2e7b70a3e282e2e2ce2893876cb39aca50","category":"Thai"}