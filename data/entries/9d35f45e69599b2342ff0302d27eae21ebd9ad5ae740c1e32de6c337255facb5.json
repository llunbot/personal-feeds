{"title":"Pinterest เตรียมติดป้ายกำกับคอนเทนต์ที่สร้างจาก AI","link":"https://www.blognone.com/node/145011","date":1740889098000,"content":"<div><div><div><p>Pinterest เปิดเผยกับ Futurism ว่าบริษัทเตรียมเพิ่มระบบใส่ป้ายกำกับอัตโนมัติในคอนเทนต์ที่สร้างจาก AI หรือในรูปแบบที่เกี่ยวข้อง เพื่อให้ผู้ใช้งานรับทราบรายละเอียดของสิ่งที่กำลังดูอยู่ โดยคาดว่าจะมีผลในอีกไม่กี่เดือนข้างหน้า</p>\n<p>การยืนยันนี้เกิดขึ้นหลังจาก Futurism พบว่าคอนเทนต์ที่ถูกแสดงเป็นอันดับต้น ๆ บน Pinterest เป็นการสร้างด้วย AI จำนวนมากขึ้น และกระจายไปในทุกหมวดแม้แต่หมวดไอเดียแต่งบ้าน, DIY หรือแม้แต่สูตรอาหาร ทั้งหมดเพื่อให้ผู้โพสต์ได้เงินส่วนแบ่งจากโฆษณามากขึ้น ทำให้เกิดความกังวลต่อคุณภาพของเนื้อหาบนแพลตฟอร์ม</p>\n<p>เมื่อปีที่แล้ว Meta ก็เริ่มใช้ระบบ<a href=\"https://www.blognone.com/node/139091\">ติดป้ายกำกับ</a>คอนเทนต์ที่สร้างด้วย AI ทั้งบน Facebook และ Instagram</p>\n<p>ที่มา: <a href=\"https://www.socialmediatoday.com/news/pinterest-to-label-ai-generated-content/741333/\">Social Media Today</a></p>\n<p><img src=\"https://www.blognone.com/sites/default/files/externals/a13bc3cee0fb319e6b2f66df05f16fa7.png\" alt=\"\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d35f45e69599b2342ff0302d27eae21ebd9ad5ae740c1e32de6c337255facb5","category":"Thai"}