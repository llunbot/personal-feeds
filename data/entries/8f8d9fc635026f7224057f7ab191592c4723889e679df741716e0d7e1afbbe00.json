{"title":"รัฐบาลเนเธอร์แลนด์ขีดเส้นตาย เน็ตเวิร์ครัฐบาลต้องใช้ RPKI ป้องกันการขโมยทราฟิกภายในปี 2024","link":"https://www.blognone.com/node/133359","date":1681054718000,"content":"<div><div><div><p>รัฐบาลเนเธอร์แลนด์ประกาศขีดเตรียมบังคับหน่วยงานรัฐบาลทั้งหมดต้องรองรับกระบวนการยืนยันเส้นทางเน็ตเวิร์ค หรือ Resource Public Key Infrastructure (RPKI) ภายในสิ้นปี 2024 ทำให้ตอนนี้หน่วยงานต่างๆ ที่กำลังทำเรื่องจัดซื้อต้องเพิ่มเงื่อนไขนี้เข้าไปในการจัดซื้อแล้ว</p>\n<p>ที่ผ่านมาทราฟิกเชื่อมต่อของรัฐบาลเคยถูกประกาศเส้นทางโดย ISP รายอื่นทำให้ทราฟิกถูกดึงมาแล้วหลายครั้ง แม้จะเป็นการคอนฟิกผิดพลาดแต่การเปิดช่องทางให้คนร้ายสามารถดึงทราฟิกไปได้ก็เป็นความเสี่ยง เน็ตเวิร์คกระทรวงต่างประเทศของเนเธอร์แลนด์เคยถูกดึงทราฟิกไปเมื่อปี 2014 หรือข่าวใหญ่เช่นกูเกิลเองเคย<a href=\"https://www.blognone.com/node/106461\">ถูกดึงทราฟิกจนเว็บดับในปี 2018</a></p>\n<p>RPKI ทำให้เราท์เตอร์ของ ISP อื่นๆ สามารถยืนยันได้ว่าเส้นทางที่ประกาศมานั้นถูกต้องหรือไม่ ที่ผ่านมา Cloudflare พยายามเรียกร้องให้ ISP ทั่วโลกประกาศ RPKI ให้ถูกต้องจะได้ยืนยันได้ว่าจะเชื่อ RPKI เท่านั้น ISP อื่นไม่สามารถประกาศเส้นทางมั่วๆ ได้</p>\n<p>ที่มา - <a href=\"https://forumstandaardisatie.nl/nieuws/beter-beveiligde-internetroutering-overheid-voor-eind-2024\">Forum Standardization</a></p>\n<p><img alt=\"No Description\" src=\"https://www.blognone.com/sites/default/files/externals/24319f1879aa3e3e8598f8d2946d80f5.jpg\" /></p>\n<p>ภาพโดย <a href=\"https://pixabay.com/photos/cyberspace-data-wire-electronic-2784907/\">jarmoluk</a></p>\n</div></div></div><div><div>Topics: </div><div><div><a href=\"/topics/internet\">Internet</a></div><div><a href=\"/topics/netherlands\">Netherlands</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f8d9fc635026f7224057f7ab191592c4723889e679df741716e0d7e1afbbe00","category":"Thai"}