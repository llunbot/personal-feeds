{"title":"Gemini เพิ่มความสามารถจดจำข้อมูลพื้นฐานตามที่ผู้ใช้งานกำหนด ได้เฉพาะ Advanced ภาษาอังกฤษ ก่อน","link":"https://www.blognone.com/node/143240","date":1732091082000,"content":"<div><div><div><p>กูเกิลเพิ่มความสามารถให้ Gemini Advanced สามารถจดจำข้อมูลพื้นฐานที่ผู้ใช้งานต้องการได้แล้ว เช่น อาชีพ ความสนใจ หรืองานอดิเรก เพื่อให้ Gemini สามารถให้คำตอบที่ตรงกับความต้องการมากยิ่งขึ้น</p>\n<p>ในการใช้งานให้ไปที่ Settings &gt; Saved info แล้วเพิ่มข้อมูลที่ต้องการ Gemini จดจำอ้างอิงในการให้คำตอบ ในระหว่างการสนทนาผู้ใช้งานยังสามารถสั่งให้ Gemini เพิ่มข้อมูลใน Saved info ได้ด้วย ข้อมูลนี้สามารถปรับเปลี่ยนแก้ไขได้ตามที่ต้องการ</p>\n<p>ฟีเจอร์ Saved info รองรับเฉพาะผู้ใช้งาน Gemini Advanced บัญชีบุคคลเท่านั้น ไม่รองรับในบัญชีองค์กรหรือการศึกษา ตอนนี้รองรับเฉพาะภาษาอังกฤษ และยังไม่สามารถใช้งานกับ Gemini Live ได้</p>\n<p>ที่มา: <a href=\"https://9to5google.com/2024/11/19/gemini-remember-saved-info/\">9to5Google</a></p>\n<p><img src=\"https://www.blognone.com/sites/default/files/externals/064c1494c3bb7e6d32f02df74ae84256.jpg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d974c60073b2b6d74e5623a5119e9918d1b228be7e9c6b010be3b98d11b407a7","category":"Thai"}