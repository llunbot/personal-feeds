{"title":"อินเทลเปิดตัว Core Series 1 ซีพียูโน้ตบุ๊กสถาปัตยกรรม Meteor Lake แต่ถูกกว่า Core Ultra","link":"https://www.blognone.com/node/137562","date":1704782775000,"content":"<div><div><div><p>อินเทลเปิดตัวซีพียูโน้ตบุ๊กระดับล่างแบรนด์ Core (ไม่ใช่ Core Ultra) Series 1 โดยใช้สถาปัตยกรรม Meteor Lake (มีผสม P+E Core) เปิดตัวเฉพาะชิปรหัส U กินไฟต่ำ 15-55 วัตต์ เน้นจับกลุ่มโน้ตบุ๊กสายบางเบา (thin-and-light) ราคาถูกกว่า<a href=\"https://www.blognone.com/node/137237\">กลุ่ม Core Ultra ที่มีชิปรหัส U ด้วยเช่นกัน</a></p>\n<p>Core Series-1 ใช้ระบบเลขรุ่น 3 หลักแบบเดียวกับ Core Ultra มีให้เลือก 3 รุ่นย่อยคือ</p>\n<ul>\n<li><strong>Core 7 150U</strong> 10 คอร์ (2P+8E) 12 เธร็ด แคช 12MB, คล็อค 5.4GHz (P) และ 4.0GHz (E)</li>\n<li><strong>Core 5 120U</strong> 10 คอร์ (2P+8E) 12 เธร็ด แคช 12MB, คล็อค 5.0GHz (P) และ 3.8GHz (E)</li>\n<li><strong>Core 3 100U</strong> 6 คอร์ (2P+4E) 8 เธร็ด แคช 10MB, คล็อค 4.7GHz (P) และ 3.3GHz (E)</li>\n</ul>\n<p>ชิปทั้งสามตัวมีจีพียู Intel Graphics มาให้พร้อม รองรับแรมสูงสุด 96GB, รองรับทั้ง PCIe Gen 3 และ Gen 4</p>\n<p><img alt=\"No Description\" src=\"https://www.blognone.com/sites/default/files/externals/ae6b6cadb723cf5abefa0fb659528487.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3ab45a0c61755493d4f2906c444ae4e0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e4f3cac960529d80a568db4f16d44ac5.jpg\" /></p>\n<p>การเปิดตัว Core Series 1 ทำให้ตอนนี้อินเทลมีซีพียูโน้ตบุ๊กทั้งหมด 3 แบรนด์ ที่น่าจะสร้างความสับสนให้ผู้บริโภคไม่น้อย ได้แก่</p>\n<ul>\n<li><a href=\"https://www.blognone.com/node/137553\">Core 14th Gen</a> (Raptor Lake Refresh) มีเฉพาะรหัส H</li>\n<li>Core Ultra (Meteor Lake) มีทั้งรหัส H และ U</li>\n<li>Core Series 1 (Meteor Lake) มีเฉพาะรหัส U</li>\n</ul>\n<p>จุดสังเกตง่ายๆ ในตอนนี้คือ Core Ultra ใช้ชิปที่ลงท้ายด้วยเลข 5 หรือ 4 ส่วน Core Series 1 ตัวล่างจะใช้ชิปลงท้ายด้วยเลข 0</p>\n<p>ที่มา - <a href=\"https://www.intel.com/content/www/us/en/newsroom/news/ces-2024-client-processor-news.html#gs.2s9cbn\">Intel</a>, <a href=\"https://download.intel.com/newsroom/2024/client-computing/Product-Brief-Intel-Core-Processor-Series-1.pdf\">Intel (PDF)</a></p>\n</div></div></div><div><div>Topics: </div><div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/meteor-lake\">Meteor Lake</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02e2cc149b50ef0d07a59a05f18f9afbeb20d9642d0c134507bb23741d74cf9a","category":"Thai"}