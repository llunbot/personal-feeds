{"title":"Microsofot ยืนยัน Copilot แก้ไขให้ใช้งานได้ทั้งหมดแล้ว รวมเวลาที่มีปัญหามากกว่า 24 ชั่วโมง","link":"https://www.blognone.com/node/139958","date":1716615186000,"content":"<div><div><div><p>ไมโครซอฟท์อัปเดตว่าปัญหา Bing, Copilot และ Copilot บน Windows ไม่สามารถใช้งานได้ ซึ่งมีรายงานตั้งแต่ช่วงบ่ายวันพฤหัสบดีที่ 23 พฤษภาคม ที่ผ่านมาตามเวลาในไทย ตอนนี้ปัญหาทั้งหมดได้รับการแก้ไขและกลับมาใช้งานได้ตามปกติแล้ว</p>\n<p>บัญชี Microsoft 365 Status <a href=\"https://x.com/MSFT365Status/status/1794059335565295954\">โพสต์รายงานสถานะ</a>ครั้งสุดท้ายเมื่อเวลาเที่ยงคืนที่ผ่านมาว่าฟีเจอร์ Copilot ทั้งหมด กลับมาทำงานได้ตามปกติ สามารถดูรายละเอียดได้ที่ Admin Center หมายเลข CP795190 ซึ่งระบุว่ากลับมาเป็นปกติตั้งแต่ 21:55น. วันศุกร์ที่ 24 พฤษภาคม</p>\n<p>ผลกระทบจากปัญหา Copilot ที่เกิดขึ้น ทำให้บริการออนไลน์อื่นที่มาเชื่อมต่อได้รับผลกระทบ เช่น เสิร์ชของ DuckDuckGo หรือระบบค้นหาข้อมูลบนเว็บของ ChatGPT แต่ไมโครซอฟท์ได้ย้ายการเชื่อมต่อชั่วคราวเพื่อให้ระบบส่วนเชื่อมต่อนี้กลับมาใช้งานได้ก่อน</p>\n<p>ไมโครซอฟท์ยังไม่ได้เปิดเผยรายละเอียดของปัญหาที่เกิดขึ้น แต่ให้ข้อมูลเบื้องต้นว่าเป็นปัญหาการเรียกคุยกันของ Service ภายในระบบ ส่งผลต่อการทำงานของ Copilot และ Bing ไม่สามารถจัดการกับรีเควสที่เข้ามาได้</p>\n<p>ที่มา: <a href=\"https://www.bleepingcomputer.com/news/microsoft/microsoft-copilot-fixed-worldwide-after-24-hour-outage/\">BleepingComputer</a></p>\n<p><img src=\"https://www.blognone.com/sites/default/files/externals/f6e893459fecb1c676417cda47e87a2f.png\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft-365\">Microsoft 365</a></div><div><a href=\"/topics/bing\">Bing</a></div><div><a href=\"/topics/service-outage\">Service Outage</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6ca7908fb3309ae875699158c1b3fd71a81094f5ae235cfea5e842f60af2329","category":"Thai"}