{"title":"ซีอีโอ Embracer Group ยอมรับ ยังต้องปลดพนักงาน ปิดสตูดิโอ ขายสตูดิโอเกมเพิ่มอีก","link":"https://www.blognone.com/node/135889","date":1695439385000,"content":"<div><div><div><p>Embracer Group บริษัทเกมยักษ์ใหญ่จากสวีเดน<a href=\"https://www.blognone.com/node/134346\">ที่กำลังประสบปัญหาการเงิน</a> จนต้องปลดพนักงาน <a href=\"https://www.blognone.com/node/135541\">ปิดสตูดิโอ</a> และ<a href=\"https://www.blognone.com/node/135678\">อาจขายสตูดิโอบางส่วนออกไป</a> ยอมรับว่าสถานการณ์ของบริษัทยังไม่ดีขึ้น และจำเป็นต้องปลดพนักงาน-ปิดสตูดิโอเพิ่มอีก</p>\n<p>Lars Wingefors ซีอีโอของ Embracer ตอบคำถามในที่ประชุมผู้ถือหุ้นสามัญประจำปี เขายอมรับว่าการปิดสตูดิโอเป็นการตัดสินใจที่ยากลำบากแต่ก็ต้องทำ ตอนนี้บริษัทกำลังวางแผนปรับโครงสร้าง ปรับลดกำลังคนในบางทีมลง และอาจต้องมีปิดสตูดิโออีกบ้าง (there will be a few cases of closures) ซึ่งเขามั่นใจว่าจะเสร็จสิ้นตามกรอบเวลาช่วงจบปีการเงินปัจจุบันของบริษัท</p>\n<p>ส่วนเรื่องการขายสตูดิโอบางส่วนออกไป Wingefors บอกว่ามีผู้สนใจทั้งค่ายเกมยักษ์ใหญ่ค่ายอื่น และกลุ่มบริษัทลงทุน โดยการขายสตูดิโอขนาดใหญ่ย่อมทำได้ง่ายกว่าสตูดิโอขนาดเล็ก</p>\n<p>ถึงแม้ Embracer ยังไม่เปิดเผยแผนการแบบเจาะจงว่าจะปลด จะปิด จะขายสตูดิโอใดออกไปบ้าง แต่ด้วยสถานการณ์การเงินของบริษัท เราน่าจะเห็นความชัดเจนในอีกไม่ช้า</p>\n<p>ตัวเลขจากหน้าเว็บของ Embracer Group บอกว่ามีสตูดิโอในเครือ 139 แห่ง แบ่งเป็น 12 กลุ่มงาน (operative groups) มีพนักงานรวมเกิน 16,500 คน</p>\n<p><img alt=\"No Description\" src=\"https://www.blognone.com/sites/default/files/externals/73bf9ce1f99ed3d8347e9d6bdc17d7bd.png\" /></p>\n<p>ที่มา - <a href=\"https://www.gamedeveloper.com/business/embracer-open-to-divesting-studios-confirms-more-closures-on-the-horizon\">Game Developer</a></p>\n</div></div></div><div><div>Topics: </div><div><div><a href=\"/topics/embracer-group\">Embracer Group</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19841194c7c23d9826cbe73ee88f3fd99e32230022e5dd95b56a355a118f7871","category":"Thai"}