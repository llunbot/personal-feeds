{"title":"HPE ซื้อกิจการ OpsRamp สตาร์ทอัพแพลตฟอร์ม IT Operations Management","link":"https://www.blognone.com/node/133089","date":1679359621000,"content":"<div><div><div><p>HPE หรือ Hewlett Packard Enterprise ประกาศซื้อกิจการ OpsRamp สตาร์ทอัพผู้พัฒนาแพลตฟอร์ม IT operations management (ITOM) ที่ช่วยตรวจสอบและจัดการ Infrastructure, Workload และแอป ที่ทำงานบนไฮบริดคลาวด์ ตลอดจนมัลติคลาวด์</p>\n<p>Fidelma Russo ซีทีโอ HPE พูดถึงดีลดังกล่าวว่า ปัจจุบันลูกค้าของ HPE รันและบริหารจัดการบนคลาวด์ที่หลากหลายรูปแบบ ซึ่งแต่ละคลาวด์ก็จะมีเครื่องมือจัดการเฉพาะตัว ทำให้นอกจากพบปัญหาความซับซ้อนแล้ว ต้นทุนไลเซนส์เครื่องมือจัดการก็แพงขึ้นตามมาด้วย การรวมกันของ OpsRamp และ HPE จะช่วยลดปัญหานี้ เนื่องจากรองรับตั้งแต่ระดับ Edge จนถึงคลาวด์ รวมถึงรองรับการทำงานแบบมัลติคลาวด์</p>\n<p>ดีลดังกล่าวไม่ได้เปิดเผยมูลค่า โดย HPE จะนำเครื่องมือของ OpsRamps เข้ามาเป็นส่วนหนึ่งของแพลตฟอร์ม GreenLake ตลอดจนโซลูชันต่าง ๆ ของบริษัท ส่วนบริการ OpsRamps ยังคงให้บริการแบบ as-a-service แยกเฉพาะต่อไปด้วย</p>\n<p>ที่มา: <a href=\"https://www.hpe.com/us/en/newsroom/press-release/2023/03/hewlett-packard-enterprise-to-acquire-opsramp-advancing-hybrid-cloud-leadership-and-expanding-hpe-greenlake-into-it-operations-management.html\">HPE</a></p>\n<p><img alt=\"No Description\" src=\"https://www.blognone.com/sites/default/files/externals/21601e1226a1ef1db1c81dfcb7976df0.jpg\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/acquisition\">Acquisition</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1516b679f141a77e7d63056edd3c86876d8c918ce1d4158f3b7ec0fa4f5bed7b","category":"Thai"}