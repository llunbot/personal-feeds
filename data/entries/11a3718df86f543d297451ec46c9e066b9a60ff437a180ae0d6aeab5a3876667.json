{"title":"Bobby Kotick ซีอีโอของ Activision Blizzard ประกาศลงจากตำแหน่งหลังควบกิจการเสร็จ","link":"https://www.blognone.com/node/137333","date":1703116474000,"content":"<div><div><div><p>Bobby Kotick ซีอีโอของ Activision Blizzard ประกาศลงจากตำแหน่งในวันที่ 29 ธันวาคม 2023 <a href=\"https://www.blognone.com/node/136227\">ตามที่ประกาศไว้ก่อนหน้านี้</a></p>\n<p>ในอีเมลที่ Kotick ส่งให้พนักงาน เขาย้อนความว่าเล่นเกมมาตั้งแต่ยุค Atari 2600 แต่เกมที่ประทับใจที่สุดในวัยเด็กคือ Mystery House เกมผจญภัยยุคแรกๆ ที่สร้างโดย Roberta และ Ken Williams สองสามีภรรยาผู้ก่อตั้งบริษัท Sierra On Line</p>\n<p>สี่สิบปีหลังจากนั้น เขาได้นำพาทีมงานของ Activision Blizzard สร้างสื่อที่เป็นแรงบันดาลใจให้คนทั่วโลก เขาภูมิใจในตัวพนักงาน และมั่นใจว่า Phil Spencer กับทีมงานไมโครซอฟท์จะนำพา Activision Blizzard ไปสู่ยุคใหม่ได้เป็นอย่างดี</p>\n<p>นอกจาก Kotick แล้ว ผู้บริหารระดับสูงของ Activision Blizzard บางคนยังประกาศลงจากตำแหน่ง โดยส่วนใหญ่มีกำหนดลงจากตำแหน่งในช่วงเดือนมีนาคม 2024 เพื่อให้การเปลี่ยนผ่านและผ่องถ่ายงานราบรื่นด้วย</p>\n<p>ไมโครซอฟท์ไม่ได้ตั้งซีอีโอคนใหม่มาแทน Kotick โดยตรง แต่ใช้วิธีกระจายงานให้ผู้บริหารของ Activision Blizzard จำนวน 4 คนใน 4 ฝ่าย (Activision, Blizzard, King, Activision Publishing) แต่ละคนไปขึ้นตรงกับ Matt Booty ประธานฝ่ายสตูดิโอเกมของ Xbox ที่รับผิดชอบงานฝั่งสตูดิโอทั้งหมด (Bethesda, Activision Blizzard, Xbox Game Studio)</p>\n<p>ที่มา - <a href=\"https://newsroom.activisionblizzard.com/p/bobby-kotick-december-note\">Activision Blizzard</a>, <a href=\"https://www.theverge.com/2023/12/20/24009129/microsoft-gaming-xbox-phil-spencer-bobby-kotick-activision-leadership-changes\">The Verge</a></p>\n<p><img src=\"https://www.blognone.com/sites/default/files/externals/5a7defae16f3fb8bf16e7f599c0a2a46.jpg\" /></p>\n<blockquote><p>As <a href=\"https://twitter.com/XboxP3?ref_src=twsrc%5Etfw\">@XboxP3</a> shared with the Microsoft and Activision Blizzard teams earlier, I’ll be departing the company next month. My last day as CCO will be Jan. 31.People have asked how I'm feeling and above all I'm overwhelmed with gratitude, so please forgive me for some unvarnished… <a href=\"https://t.co/1O02JZOc6i\">pic.twitter.com/1O02JZOc6i</a></p>\n<p>— Lulu Cheng Meservey (@lulumeservey) <a href=\"https://twitter.com/lulumeservey/status/1737527306405462527?ref_src=twsrc%5Etfw\">December 20, 2023</a></p></blockquote>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/ceo\">CEO</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11a3718df86f543d297451ec46c9e066b9a60ff437a180ae0d6aeab5a3876667","category":"Thai"}