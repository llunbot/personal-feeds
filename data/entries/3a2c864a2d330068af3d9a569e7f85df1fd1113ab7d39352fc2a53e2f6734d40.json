{"title":"Paytm ขายหุ้น 5.4% ใน PayPay แพลตฟอร์มจ่ายเงินในญี่ปุ่นให้กับ SoftBank","link":"https://www.blognone.com/node/143525","date":1733624424000,"content":"<div><div><div><p>Paytm ผู้ให้บริการจ่ายเงินดิจิทัลรายใหญ่ในอินเดีย ประกาศทำข้อตกลงขายหุ้น 5.4% ที่ถือใน PayPay แพลตฟอร์มจ่ายเงินดิจิทัลในญี่ปุ่นให้กับ SoftBank คิดเป็นมูลค่า 23,640 ล้านรูปี หรือประมาณ 9,500 ล้านบาท คาดว่าการซื้อขายจะเสร็จสิ้นในเดือนนี้</p>\n<p>การขายหุ้นของ PayPay ส่วนนี้ออกมา เป็นไปตามกลยุทธ์การขายสินทรัพย์ที่ไม่ใช่ธุรกิจหลักของ Paytm ออกไป และเพิ่มสินทรัพย์ที่เป็นเงินสดให้บริษัท ก่อนหน้านี้บริษัทก็<a href=\"https://www.blognone.com/topics/paytm\">ขายธุรกิจขายบัตรชมคอนเสิร์ต-กีฬา</a>ให้ Zomato แพลตฟอร์มเดลิเวอรีในอินเดีย</p>\n<p>Paytm บอกว่าบริษัทยังคงความร่วมมือสนับสนุนด้านผลิตภัณฑ์และเทคโนโลยีของ PayPay ในญี่ปุ่นต่อไปในอนาคต</p>\n<p>ที่มา: <a href=\"https://www.ndtvprofit.com/business/paytm-to-sell-stake-in-japans-paypay-to-softbank-for-250-million\">NDTV</a></p>\n<p><img src=\"https://www.blognone.com/sites/default/files/externals/9c8b2b470e3da1f1bb96c9d1464f4624.png\" /></p>\n</div></div></div><div><div>Topics: </div><div><div><a href=\"/topics/paytm\">Paytm</a></div><div><a href=\"/topics/paypay\">PayPay</a></div><div><a href=\"/topics/softbank\">SoftBank</a></div><div><a href=\"/topics/india\">India</a></div><div><a href=\"/topics/mobile-payment\">Mobile Payment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a2c864a2d330068af3d9a569e7f85df1fd1113ab7d39352fc2a53e2f6734d40","category":"Thai"}