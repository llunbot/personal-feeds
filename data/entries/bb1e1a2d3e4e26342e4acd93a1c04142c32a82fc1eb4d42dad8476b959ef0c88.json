{"title":"มาตรฐาน Matter 1.4 เพิ่มระบบ Multi-Admin ข้ามแพลตฟอร์ม, รองรับอุปกรณ์พลังงานแสงอาทิตย์","link":"https://www.blognone.com/node/143010","date":1731068830000,"content":"<div><div><div><p>CSA ประกาศมาตรฐานอุปกรณ์สมาร์ทโฮมรุ่นล่าสุด <strong>Matter 1.4</strong> เพิ่มเติมอุปกรณ์ที่รองรับส่วนใหญ่เกี่ยวกับระบบจัดการพลังงาน ได้แก่ อุปกรณ์พลังงานแสงอาทิตย์, แบตเตอรี, ปั๊มความร้อน, เครื่องทำน้ำอุ่น และปรับปรุงรายละเอียดอุปกรณ์อื่นเพิ่มเติม เช่น แผงสวิตช์ติดผนังควบคุมแสงไฟ, พัดลม ถูกจัดหมวดแยกออกมาต่างหาก จากมาตรฐานเวอร์ชันก่อนหน้านี้ที่มองอุปกรณ์นี้เป็นสวิตช์หลอดไฟอย่างเดียว</p>\n<p>ของใหม่ที่สำคัญใน Matter 1.4 คือระบบ Multi-Admin ให้ผู้ใช้งานสามารถเพิ่มแพลตฟอร์มตัวกลางควบคุมอุปกรณ์ได้มากกว่า 1 แพลตฟอร์มสะดวกขึ้น ไม่ต้องตั้งค่าใหม่ทั้งหมด เช่น ใช้ เมื่อเพิ่มอุปกรณ์ใน Apple HomeKit ก็เพิ่มต่อใน Google Home ได้สะดวกขึ้น</p>\n<p>ส่วนอื่นที่ Matter 1.4 เพิ่มเติมมาไว้สำหรับอนาคตคือการรองรับเราเตอร์ในบ้าน เพื่อควบคุมการเชื่อมต่อได้ดีขึ้น และระบบจัดการอุปกรณ์ที่ใช้แบตเตอรีเป็นแหล่งพลังงาน ให้มีการจัดการพลังงานที่มีประสิทธิภาพมากขึ้น</p>\n<p>อย่างไรก็ตามผู้ผลิตและแพลตฟอร์มสมาร์ทโฮมอาจต้องใช้เวลาอีกระยะหนึ่งจึงจะเริ่มรองรับ Matter 1.4 นี้</p>\n<p>ที่มา: <a href=\"https://csa-iot.org/newsroom/matter-1-4-enables-more-capable-smart-homes/\">CSA</a></p>\n<p><img alt=\"No Description\" src=\"https://www.blognone.com/sites/default/files/externals/c0e3e9959c17fe04d409fdcaaa924bba.jpeg\" /></p>\n</div></div></div><div><div>Topics: </div><div><div><a href=\"/topics/matter\">Matter</a></div><div><a href=\"/topics/csa\">CSA</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb1e1a2d3e4e26342e4acd93a1c04142c32a82fc1eb4d42dad8476b959ef0c88","category":"Thai"}