{"title":"Go 1.24 รองรับการแปลงโค้ด Go เป็น WebAssembly ได้ดีชึ้น รองรับ WASI","link":"https://www.blognone.com/node/144719","date":1739673819000,"content":"<div><div><div><p>ภาษา Go ออกเวอร์ชัน 1.24 มีฟีเจอร์ใหม่ที่น่าสนใจคือปรับปรุงการแปลงโค้ด Go เป็น WebAssembly (Wasm) ให้สามารถแปลงโค้ดได้โดยตรงแล้ว</p>\n<p>Go เริ่มรองรับการแปลงโค้ดเป็น Wasm มาตั้งแต่เวอร์ชัน 1.11 แต่ต้องผ่าน js/wasm อีกชั้น ภายหลังเมื่อโลกของ WebAssembly มีมาตรฐาน API กลางที่เรียกว่า <a href=\"https://wasi.dev/\">WebAssembly System Interface (WASI)</a> ภายใต้การกำกับดูแลของ W3C เกิดขึ้นเพื่อให้ภาษาต่างๆ แปลงเป็น Wasm ได้ง่ายขึ้น ทำให้ Go เริ่มหันมารองรับ WASI แบบพรีวิวมาตั้งแต่เวอร์ชัน 1.21</p>\n<p>ใน Go 1.24 เพิ่มคำสั่ง go:wasmexport ตอนคอมไพล์ นักพัฒนาสามารถแปลงฟังก์ชันของ Go ให้ถูกเรียกใช้โดยแอพ Wasm ตัวอื่นได้ ลักษณะเดียวกับที่ Go เคยมี cgo export แปลงฟังก์ชัน Go ให้ถูกเรียได้จากแอพที่เขียนด้วย C</p>\n<p>ของใหม่อย่างอื่นใน Go 1.24 มีการรองรับ generic type alias ที่ระดับภาษา, ปรับปรุงประสิทธิภาพ ใช้ซีพียูลดลงเฉลี่ย 2-3%, เพิ่มไลบรารีมาตรฐานของภาษาอีกหลายอย่าง เป็นต้น</p>\n<p>ที่มา - <a href=\"https://go.dev/blog/wasmexport\">Golang</a>, <a href=\"https://go.dev/blog/go1.24\">Golang</a></p>\n<p><img alt=\"No Description\" src=\"https://www.blognone.com/sites/default/files/externals/e64b78c007a22cd2cb00ace874ada48d.png\" /></p>\n</div></div></div><div><div>Topics: </div><div><div><a href=\"/topics/go\">Go</a></div><div><a href=\"/topics/programming\">Programming</a></div><div><a href=\"/topics/webassembly\">WebAssembly</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0be2be086b945fc8cdcd896d163a9d39ae6233246b9e00eb0cf20a973259da58","category":"Thai"}