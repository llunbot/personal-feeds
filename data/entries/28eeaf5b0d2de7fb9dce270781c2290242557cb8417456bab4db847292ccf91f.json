{"title":"[ลือ] TSMC จะตั้งบริษัทร่วมทุนกับ Intel เพื่อดำเนินการโรงงานผลิตชิปในอเมริกา, TSMC ถือหุ้น 20%","link":"https://www.blognone.com/node/145665","date":1743726108000,"content":"<div><div><div><p>มีรายงานจาก The Information อ้างแหล่งข่าวที่เกี่ยวข้องสองรายบอกว่าอินเทลและ TSMC ได้ทำข้อตกลงเบื้องต้น จัดตั้งบริษัทร่วมทุน (Joint Venture) สำหรับดำเนินการโรงงานผลิตชิปของอินเทลในสหรัฐอเมริกา โดย TSMC จะร่วมลงทุน 20% ในบริษัทใหม่นี้</p>\n<p>ก่อนหน้านี้มีข่าวว่า<a href=\"https://www.blognone.com/node/144693\">รัฐบาลสหรัฐได้หารือ</a>กับ TSMC และต้องการให้ TSMC ซื้อหุ้นโรงงานผลิตชิปของอินเทล ซึ่งเบื้องต้น TSMC ตอบรับข้อเสนอนี้ ข้อมูลที่ออกมาล่าสุดจึงน่าจะเป็นความคืบหน้าของแผนงานดังกล่าว</p>\n<p>ตัวแทนของ TSMC, อินเทล และกระทรวงพาณิชย์สหรัฐ ปฏิเสธที่จะให้ความเห็นต่อรายงานนี้</p>\n<p>ในช่วงที่ผ่านมา TSMC ได้<a href=\"https://www.blognone.com/node/145048\">ประกาศแผนการลงทุน 1 แสนล้านดอลลาร์</a>ในสหรัฐอเมริกา และยังมีข่าวเรื่องซื้อหุ้นโรงงานชิปของอินเทล ว่าได้<a href=\"https://www.blognone.com/node/145219\">ชักชวน</a> NVIDIA, AMD, Broadcom และ Qualcomm มาร่วมลงทุนด้วย ซึ่งกรณีของ NVIDIA นั้น Jensen Huang ได้<a href=\"https://www.blognone.com/node/145363\">ปฏิเสธข่าวไป</a></p>\n<p>ที่มา: <a href=\"https://www.theinformation.com/articles/intel-tsmc-tentatively-agree-form-chipmaking-joint-venture\">The Information</a></p>\n<p><img src=\"https://www.blognone.com/sites/default/files/externals/0daae4d0253dfa3fe233d64bddb799a7.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/intel\">Intel</a></div><div><a href=\"/topics/chip\">Chip</a></div><div><a href=\"/topics/usa\">USA</a></div><div><a href=\"/topics/rumors\">Rumors</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28eeaf5b0d2de7fb9dce270781c2290242557cb8417456bab4db847292ccf91f","category":"Thai"}