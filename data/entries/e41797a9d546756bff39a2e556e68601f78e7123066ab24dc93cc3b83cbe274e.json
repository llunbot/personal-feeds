{"title":"Apple เปิดให้นักพัฒนาเข้าถึง NFC ใน iPhone ได้แล้ว มีผลตั้งแต่ iOS 18.1 - ในไทยยังไม่ได้","link":"https://www.blognone.com/node/141420","date":1723671243000,"content":"<div><div><div><p>แอปเปิลประกาศว่านักพัฒนาแอป 3rd Party จะสามารถเข้าถึง NFC ใน iPhone เพื่อใช้สำหรับการทำธุรกรรมแบบไร้สัมผัส (Contactless) มีผลตั้งแต่ iOS 18.1 เป็นต้นไป</p>\n<p>ก่อนหน้านี้แอปเปิลประกาศให้นักพัฒนาภายนอกสามารถเข้าถึง NFC ใน iPhone เพื่อพัฒนาแอปได้ แต่<a href=\"https://www.blognone.com/node/140851\">จำกัดเฉพาะกลุ่มประเทศสหภาพยุโรป</a> ในประกาศนี้แอปเปิลขยายประเทศที่รองรับเพิ่มเติมได้แก่ ออสเตรเลีย บราซิล แคนาดา ญี่ปุ่น นิวซีแลนด์ สหราชอาณาจักร และสหรัฐอเมริกา</p>\n<p>การเข้าถึง NFC ใน iPhone นี้ แอปเปิลบอกว่าจะทำผ่าน API ใหม่ของ NFC และ Secure Element ซึ่งแยกส่วนจาก Apple Pay และ Apple Wallet สามารถปรับใช้งานได้ทั้งการใช้จ่ายในร้านค้า, ระบบกุญแจรถ, บัตรโดยสาร, บัตรพนักงาน, บัตรนักศึกษา, กุญแจบ้าน, กุญแจโรงแรม, ระบบรีวอร์ดสะสมคะแนนร้านค้า, บัตรเข้าร่วมกิจกรรม และอื่น ๆ</p>\n<p>นักพัฒนาที่ต้องการใช้โซลูชันนี้ต้องส่งคำร้องขอในสิทธิ์ใน NFC และ Secure Element และทำข้อตกลงทางการค้ากับแอปเปิล ซึ่งมีค่าธรรมเนียมที่เกี่ยวข้อง และต้องปฏิบัติตามมาตรฐานความปลอดภัยของแอปเปิลอย่างต่อเนื่อง <a href=\"https://developer.apple.com/support/nfc-se-platform/\">ดูรายละเอียดเพิ่มเติมที่นี่</a></p>\n<p>ที่มา: <a href=\"https://nr.apple.com/dN9S3v5Wt1\">แอปเปิล</a></p>\n<p><img src=\"https://www.blognone.com/sites/default/files/externals/e619650e44da9a522bdd333b87ac63a1.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/nfc\">NFC</a></div><div><a href=\"/topics/iphone\">iPhone</a></div><div><a href=\"/topics/contactless-payment\">Contactless Payment</a></div><div><a href=\"/topics/developer\">Developer</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e41797a9d546756bff39a2e556e68601f78e7123066ab24dc93cc3b83cbe274e","category":"Thai"}