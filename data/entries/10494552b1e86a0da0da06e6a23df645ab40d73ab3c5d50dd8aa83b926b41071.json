{"title":"Surface Duo รุ่นแรกสิ้นสุดระยะซัพพอร์ต 3 ปี ไม่ได้แพตช์ความปลอดภัยต่อแล้ว","link":"https://www.blognone.com/node/135665","date":1694402185000,"content":"<div><div><div><p>Surface Duo รุ่นแรกสิ้น<a href=\"https://www.blognone.com/node/117982\">ระยะซัพพอร์ต 3 ปีตามที่สัญญาไว้</a> (<a href=\"https://www.blognone.com/node/117922\">ออกขายเดือนกันยายน 2020</a>, สิ้นอายุเดือนกันยายน 2023) ตัวฮาร์ดแวร์มาพร้อม Android 10 และได้อัพเกรดระบบปฏิบัติการสองเวอร์ชัน หยุดอยู่ที่ <a href=\"https://www.blognone.com/node/131184\">Android 12L</a> ไม่ได้อัพเกรดครบ 3 เวอร์ชันตามที่สัญญาไว้</p>\n<p>ไมโครซอฟท์ออกแพตช์ความปลอดภัยตัวสุดท้ายรอบเดือนกันยายน 2023 ให้ Surface Duo แล้วหลังจากนี้ก็ไม่มีแพตช์อีก ส่วน Surface Duo 2 ที่ออกหลังจากนั้นหนึ่งปี ยังได้อัพเดตแพตช์ไปจนถึงเดือนตุลาคม 2024 แต่คาดว่าจะหยุดอยู่ที่ Android 12L เช่นกัน ท่ามกลาง<a href=\"https://www.blognone.com/node/135005\">ข่าวลือว่าไมโครซอฟท์ไม่ทำต่อแล้ว โยกทีมพัฒนาซอฟต์แวร์ไปทำงานอื่นแทน</a></p>\n<p><img src=\"https://www.blognone.com/sites/default/files/externals/3ad35a4bb49122960df94637ebbfc258.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/2ebf686e9e9b59f63b43d802eec653fa.png\" /></p>\n<p>ที่มา - <a href=\"https://www.neowin.net/news/the-original-surface-duo-is-now-officially-dead/\">Neowin</a></p>\n</div></div></div><div><div>Topics: </div><div><div><a href=\"/topics/surface-duo\">Surface Duo</a></div><div><a href=\"/topics/microsoft\">Microsoft</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10494552b1e86a0da0da06e6a23df645ab40d73ab3c5d50dd8aa83b926b41071","category":"Thai"}