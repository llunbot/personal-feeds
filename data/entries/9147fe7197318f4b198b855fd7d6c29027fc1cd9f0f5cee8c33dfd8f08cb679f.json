{"title":"[ไม่ยืนยัน] OpenAI กำลังเจรจากับรับเงินลงทุน 4 หมื่นล้านดอลลาร์ นำโดย SoftBank ที่มูลค่ากิจการ 3 แสนล้านดอลลาร์","link":"https://www.blognone.com/node/144448","date":1738329388000,"content":"<div><div><div><p>The Wall Street Journal อ้างแหล่งข่าวที่เกี่ยวข้องบอกว่า OpenAI กำลังเจรจาเพื่อรับเงินลงทุนรอบใหม่สูงถึง 40,000 ล้านดอลลาร์ ที่มูลค่ากิจการประมาณ 300,000 ล้านดอลลาร์ โดยมี SoftBank เป็นแกนนำในการลงทุนรอบนี้</p>\n<p>ตัวเลขเบื้องต้นส่วนที่ SoftBank จะลงทุนอยู่ที่ราว 15,000-25,000 ล้านดอลลาร์ ซึ่งแหล่งข่าวบอกว่าตัวเลขมูลค่ากิจการที่คุยกันครั้งแรกนั้นอยู่ที่ 340,000 ล้านดอลลาร์ แต่มีการปรับลดลงมา</p>\n<p>มูลค่ากิจการปัจจุบันของ OpenAI อยู่ที่ 157,000 ล้านดอลลาร์ จากการ<a href=\"https://www.blognone.com/node/142340\">รับเงินลงทุนเมื่อเดือนตุลาคม</a> 6,600 ล้านดอลลาร์ ซึ่ง SoftBank ก็ร่วมลงทุนด้วยเช่นกัน</p>\n<p>ต้องไม่ลืมว่าความสัมพันธ์ของสองบริษัทนี้ดูจะใกล้ชิดกันมากขึ้น เพราะ OpenAI และ SoftBank เป็นหนึ่งในบริษัทร่วมลงทุนบุกเบิกใน<a href=\"https://www.blognone.com/node/144241\">โครงการ Stargate</a> ที่จะสร้างศูนย์ข้อมูล AI ขนาดใหญ่มูลค่า 500,000 ล้านดอลลาร์</p>\n<p>ที่มา: <a href=\"https://www.wsj.com/tech/ai/openaiin-talks-for-huge-investment-round-valuing-it-up-to-300-billion-2a2d4327\">The Wall Street Journal</a></p>\n<p><img src=\"https://www.blognone.com/sites/default/files/externals/c2b7b838a9324443475a29de01ce822e.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/softbank\">SoftBank</a></div><div><a href=\"/topics/rumors\">Rumors</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9147fe7197318f4b198b855fd7d6c29027fc1cd9f0f5cee8c33dfd8f08cb679f","category":"Thai"}