{"title":"หลุดข้อมูล Gummy Bears โครงการเกม MOBA ของ Bungie ที่ตอนนี้แยกเป็นสตูดิโอใหม่","link":"https://www.blognone.com/node/144077","date":1736735194000,"content":"<div><div><div><p>ช่วงกลางปี 2024 <a href=\"https://www.blognone.com/node/141182\">สตูดิโอ Bungie ปลดพนักงาน 17%, โอนพนักงาน 15% ไปอยู่กับบริษัทแม่ SIE และ \"แยกโครงการพัฒนาเกมอันหนึ่ง ออกเป็นสตูดิโอใหม่ภายใต้ SIE โดยเกมนี้บอกว่าเป็นแนวแอคชั่นในโลกไซไฟ-แฟนตาซี\"</a> ตอนนี้เริ่มมีรายละเอียดของโครงการเกมนี้ออกมา</p>\n<p>โครงการเกมของ Bungie ชื่อว่า \"Gummy Bears\" (ยังไม่ชัดเจนว่าเป็นชื่อเกมจริงๆ หรือโค้ดเนม) เป็นเกมแนว MOBA สไตล์การ์ตูนสีสันสดใส เน้นจับตลาดผู้เล่นอายุน้อย แตกต่างจากเกมอื่นของ Bungie ที่เป็นไซไฟ และเคยมีภาพคอนเซปต์ของเกมที่ Bungie ปล่อยออกมาเองจำนวนหนึ่งด้วย (เกมจริงอาจไม่ได้ใช้ภาพคอนเซปต์เหล่านี้)</p>\n<p>แหล่งข่าวของเว็บไซต์ Game Post ระบุว่าได้แรงบันดาลใจบางส่วนมาจากซีรีส์ Super Smash Bros. ของนินเทนโด เช่น ระบบแถบพลังชีวิตตัวละครที่แสดงเป็นเปอร์เซนต์ หรือ การอัดผู้เล่นฝ่ายตรงข้ามให้ตกจากแผนที่ไปเลย</p>\n<p>Game Post บอกว่าทีมพัฒนาเกม Gummy Bears มีประมาณ 40 คน ตอนนี้ยังเดินหน้าพัฒนาเกมนี้อยู่ภายใต้โครงสร้างใหม่ที่เป็นอีกสตูดิโอของ PlayStation ไปเลย</p>\n<p>ตอนนี้ Bungie มีเกมภายใต้ชื่อตัวเอง 2 โครงการคือ Destiny 2 ที่ให้บริการอยู่แล้ว และ <a href=\"https://www.blognone.com/node/142827\">Marathon ที่บอกว่าจะเปิดทดสอบภายในปี 2025</a></p>\n<p>ที่มา - <a href=\"https://thegamepost.com/exclusive-details-bungie-moba-smash-bros-gummybears/\">Game Post</a> via <a href=\"https://www.videogameschronicle.com/news/bungies-moba-will-take-inspiration-from-smash-bros-its-claimed/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/ada0c3b86c35962554232842f7dc6be7.jpg\" /></p>\n</div></div></div><div><div>Topics: </div><div><div><a href=\"/topics/bungie\">Bungie</a></div><div><a href=\"/topics/games\">Games</a></div><div><a href=\"/topics/rumors\">Rumors</a></div><div><a href=\"/topics/moba\">MOBA</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eafb5125f0dcbb9ad7d9ac4041b64d385a8632c86337384e59b977233ed41051","category":"Thai"}