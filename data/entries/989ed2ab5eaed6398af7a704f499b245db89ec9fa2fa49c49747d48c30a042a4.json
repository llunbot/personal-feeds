{"title":"MLPerf ประกาศผลทดสอบการฝึก AI ภาพรวมเร็วขึ้น 1.54 เท่าตัว เริ่มทดสอบฝึก LLM ครั้งแรก","link":"https://www.blognone.com/node/134564","date":1687889472000,"content":"<div><div><div><p>MLCommons หน่วยงานกลางสำหรับการจัดอันดับประสิทธิภาพคอมพิวเตอร์ในงานด้าน machine learning ประกาศผล MLPerf Training 3.0 แสดงประสิทธิภาพของการฝึกโมเดลปัญญาประดิษฐ์รูปแบบต่างๆ มีผู้ส่งระบบเข้าร่วม 250 ระบบ จากผู้ผลิตหรือคลาวด์รวม 16 ราย ภาพรวมแล้วระบบต่างๆ เร็วขึ้นกว่าการทดสอบรอบก่อนหน้านี้ 1.54 เท่าตัว ความพิเศษของรอบนี้คือมีการทดสอบฝึก GPT-3 เข้ามาด้วย เพื่อดูประสิทธิภาพของการฝึก LLM และรอบนี้มีเฉพาะ NVIDIA และ Intel เท่านั้นที่ส่งผลเข้ามา</p>\n<p>ผลทดสอบอันดับหนึ่งในหมวด LLM เป็นของ NVIDIA และ CoreWeave ที่ทดสอบด้วยระบบที่ใช้ Xeon Platinum 8462Y+ จำนวน 896 ตัว ร่วมกับ NVIDIA H100-SXM5-80GB อีก 3,584 ใบ ใช้ซอฟต์แวร์     NVIDIA NeMo Megatron Release 23.04 สามารถทำเวลาการฝึก GPT-3 ได้ในเวลา 10.9 นาทีเท่านั้น ทาง NVIDIA ระบุว่าผลทดสอบนี้จะสร้างมาตรฐาน และชิป NVIDIA ก็สามารถส่งผลทดสอบทุกชุดทดสอบได้หมด</p>\n<p>ผู้ผลิตอีกรายที่ส่งผลทดสอบ LLM มาด้วยคือ Intel ที่ใช้ Xeon Platinum 8380 จำนวน 96 ตัวร่วมกับชิป Habana Gaudi2 จำนวน 384 ตัว ใช้เวลาฝึก GPT-3 รวม 311.9 นาที โดยอินเทลโชว์ว่าชิป Gaudi2 นั้นทำงานเป็นคลัสเตอร์ขนาดใหญ่ได้จริง ประสิทธิภาพต่อชิปแทบไม่ตกเลยแม้จะเพิ่มจาก 256 ชิปเป็น 384 ชิป ต้นทุนการฝึกปัญญาประดิษฐ์ก็ต่ำกว่ามากเมื่อเทียบกับคลัสเตอร์ของ NVIDIA</p>\n<p>ที่มา - <a href=\"https://mlcommons.org/en/news/mlperf-training-tiny-2q2023/\">MLCommons</a>, <a href=\"https://blogs.nvidia.com/blog/2023/06/27/generative-ai-debut-mlperf/\">NVIDIA</a>, <a href=\"https://www.intel.com/content/www/us/en/newsroom/news/new-mlcommons-results-ai-gains-intel.html\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/ff806ab896d9c1aaf6e71f0b6b17e02f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e960769b516d97ad7dcc226bf750307d.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/nvidia\">NVIDIA</a></div><div><a href=\"/topics/intel\">Intel</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"989ed2ab5eaed6398af7a704f499b245db89ec9fa2fa49c49747d48c30a042a4","category":"Thai"}