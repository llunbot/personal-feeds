{"title":"กสทช. ดึงเอกชน, สตาร์ทอัพกระตุ้นการใช้งาน Mobile ID หลังมียอดลงทะเบียนเพียง 1.5 แสนราย","link":"https://www.blognone.com/node/142225","date":1727347431000,"content":"<div><div><div><p>หลัง กสทช. เปิดตัวระบบ <a href=\"https://www.blognone.com/node/126149\">Mobile ID</a> ใช้เบอร์มือถือเป็นการยืนยันตัวตนแทนบัตรประชาชนมาเกือบๆ 3 ปี ปรากฎว่ามีผู้ลงทะเบียนเพียง 150,000 รายเท่านั้น</p>\n<p>ทำให้ กสทช. จัดประกวด Mobile ID Innovation Award เพื่อหานวัตกรรมที่จะช่วยกระตุ้นการใช้งาน Mobile ID ให้มากขึ้น โดยผู้ชนะคือบริษัท นายเน็ต จำกัด ที่ดูแลระบบหลังบ้านของคลินิกทันตกรรมกว่า 2,000 แห่งทั่วประเทศและ ให้เชื่อมต่อกับระบบ Mobile ID รวมถึงพัฒนาระบบ Mobile Hotel สำหรับโรงแรมที่ลงทะเบียนเข้าร่วม จะสามารถตรวจสอบผู้เข้าพักได้ทันทีจากเบอร์โทรศัพท์</p>\n<p>ส่วนรองชนะเลิศคือ บริษัท เออเบิ้น รูม จำกัด ที่พัฒนาแพลตฟอร์ม<a href=\"https://www.mevote.org/\">มีโหวต (mevote)</a> โดยใช้ Mobile ID เป็นกระบวนการยืนยันตัวตนคนที่ตอบแบบสอบถามหรือผลโหวต เพื่อยืนยันว่ากระบวนการโหวตหรือตอบแบบสอบถามมีความโปร่งใส</p>\n<p><img alt=\"No Description\" src=\"https://www.blognone.com/sites/default/files/externals/7e837d0d4638df34a69b4d8baf3a8550.jpeg\" /><em>น.ส.พูลศิริ นิลกิจศรานนท์ ผู้ช่วยเลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.)</em></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/telecom\">Telecom</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65b1ce17e43a1254077e9dc44cdbc06c78c5d151dd8fcbca058b122ccfea5e25","category":"Thai"}