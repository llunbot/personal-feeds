{"title":"Nokia เตรียมส่งสัญญาณอินเทอร์เน็ต 4G ขึ้นสู่ดวงจันทร์","link":"https://www.blognone.com/node/133251","date":1680265002000,"content":"<div><div><div><p>Nokia บริษัทที่เป็นภาพจำสมาร์ตโฟนยุคบุกเบิกที่เราคุ้นเคยกันเป็นอย่างดี ซึ่งอีกหนึ่งในธุรกิจของ Nokia คือ ให้บริการสัญญาณคมนาคม โดย CNBN ได้รายงานว่า Nokia เตรียมเปิดตัวเครือข่ายสัญญาณอินเทอร์เน็ต 4G บนดวงจันทร์ภายในปีนี้ เพื่อการพัฒนาและศึกษาด้านอวกาศบนดวงจันทร์</p>\n<p>สัญญาณเครือข่ายนี้จะได้รับพลังงานเพื่อขับเคลื่อนด้วยสถานีติดตั้งเสาอากาศที่อยู่ในยานที่จะลงจอดบนดวงจันทร์ชื่อว่า Nova-C และทาง Nokia ได้บอกว่าเทคโนโลยีนี้ถูกออกแบบมาเพื่อทนต่อสภาวะอากาศโดยรอบที่รุนแรงของชั้นบรรยากาศ โดยเครือข่ายนี้จะถูกนำไปใช้ในภารกิจ Artemis 1 ของ NASA ในการพามนุษย์ไปสู่ดวงจันทร์อีกครั้ง</p>\n<p>Nokia ตั้งเป้าหมายเพื่อให้เครือข่ายนี้ใช้ในภารกิจสำรวจอวกาศในอนาคต จะช่วยให้นักบินสามารถติดต่อสื่อสารกันได้ นอกจากนี้ยังสามารถควบคุมโรเวอร์จากระยะไกลได้ รวมไปถึงส่งข้อมูลและคลิปวิดีโอกลับมาสู่โลกได้ ซึ่งถ้าตรวจสอบแล้วไม่เกิดปัญหาในเรื่องของระบบฮาร์ดแวร์หรือความผิดพลาดในการร่วมมือกับพาร์ทเนอร์ก็มีโอกาสสูงที่จะเกิดขึ้นจริงในปี 2023</p>\n<p>อีกหนึ่งปัจจัยสำคัญในการสร้างเครือข่ายสัญญาณอินเทอร์เน็ตบนดวงจันทร์คือ การหาค้นหาน้ำแข็งบนดวงจันทร์ เนื่องจากในปัจจุบันพื้นผิวของดวงจันทร์แห้งแล้วก็ตาม แต่ภารกิจสำรวจดวงจันทร์ที่ผ่านมาได้ค้นพบซากน้ำแข็งบนดวงจันทร์ ซึ่งน้ำที่พบจะถูกนำมาใช้เป็นน้ำดื่ม และยังสามารถแยกเป็นไฮโดรเจนและออกซิเจนเพื่อใช้เป็นเชื้อเพลิงสำหรับร็อกเก็ตได้แล้ว ก็สามารถใช้เป็นออกซิเจนให้นักบินอวกาศใช้หายใจได้ด้วยเช่นกัน</p>\n<p>นอกจากการเชื่อมต่ออินเทอร์เน็ตบนดวงจันทร์แล้ว ยังมีบริษัท Rolls-Royce กำลังพัฒนาเกี่ยวกับเครื่องปฏิกรณ์นิวเคลียร์ขนาดเล็กไว้ใช้ในฐานปฏิบัติการบนดวงจันทร์ เพื่อผลิตพลังงานให้กับผู้ที่อาศัยบนดวงจันทร์และนักสำรวจในอนาคต</p>\n<p><img alt=\"alt=&quot;Nokia&quot;\" src=\"https://www.blognone.com/sites/default/files/externals/07bdc0c651f58e0424139ba56870c2ec.jpg\" /></p>\n<p>ที่มา: <a href=\"https://www.cnbc.com/2023/03/28/nokia-set-to-launch-4g-internet-on-the-moon-later-this-year.html\">CNBC</a></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/nasa\">NASA</a></div><div><a href=\"/topics/4g\">4G</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c6992cae880c320983cb202603ddf091a5f2f418462800628da9ada70757c51","category":"Thai"}