{"title":"Diablo IV เผยแผนการอัพเดตคอนเทนต์ปี 2025, ภาคเสริมใหม่มาปี 2026","link":"https://www.blognone.com/node/145746","date":1744163172000,"content":"<div><div><div><p>Blizzard เผยแผนการอัพเดตคอนเทนต์ของเกม Diablo IV ในช่วงปี 2025-2026 โดยปี 2025 จะไม่มีภาคเสริม (expansion) ใหม่ต่อจาก Vessel of Hatred ต้องรอปี 2026 เลย <a href=\"https://www.blognone.com/node/144659\">ตรงตามที่เคยประกาศไว้</a></p>\n<p>ส่วนปี 2025 มีเนื้อหาอัพเดตเป็น Season ทุกไตรมาสเหมือนเดิม ตอนนี้มีประกาศชื่อทุก Season ของปี 2025 แล้ว</p>\n<ul>\n<li>ไตรมาส 2 Belial’s Return - การกลับมาของ Belial, Lord of Lies หนึ่งในเจ็ดปีศาจนรก ที่เคยโผล่มาใน Diablo III</li>\n<li>ไตรมาส 3 Sins of the Horadrim - กลับไปสู่ Nightmare Dungeons</li>\n<li>ไตรมาส 4 Infernal Chaos - การกลับมาอีกครั้งของโหมด Infernal Hordes</li>\n</ul>\n<p>อัพเดตปี 2026 นอกจากมีภาคเสริมใหม่แล้ว ระบบเกมยังเพิ่ม ranking system แบบใหม่ และระบบ leaderboard ที่แฟนๆ เรียกร้องกันมานานด้วย</p>\n<p>ที่มา - <a href=\"https://news.blizzard.com/en-us/article/24189529/the-age-of-hatred-persists-diablo-iv-2025-roadmap\">Blizzard</a>, <a href=\"https://www.ign.com/articles/exclusive-blizzard-tells-ign-whats-coming-to-diablo-4-in-2025-and-2026-including-new-expansion-new-ranking-system-and-finally-leaderboards\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/052290f80f22a8016971592590d57390.jpg\" /></p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41b5e3be5111c7f8d9523c6f56f6c397a702df11228f84ae1340f5f7f6c2b6e9","category":"Thai"}