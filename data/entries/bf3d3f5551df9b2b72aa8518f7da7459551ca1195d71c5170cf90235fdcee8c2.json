{"title":"Sergey Brin กลับมาออกงาน ยอมรับ Gemini ทำงานผิดพลาด เป็นเพราะทดสอบไม่ดีพอ","link":"https://www.blognone.com/node/138570","date":1709728201000,"content":"<div><div><div><p>Sergey Brin ผู้ร่วมก่อตั้งกูเกิลหายหน้าไปนานหลายปี ก่อนที่ปีที่แล้ว<a href=\"https://www.blognone.com/node/134957\">มีข่าวว่าเขากลับมาร่วมโครงการพัฒนา Gemini ด้วยตัวเอง</a></p>\n<p>ล่าสุด Brin กลับมาปรากฏตัวในงานสัมมนา AGI House ในแคลิฟอร์เนีย และตอบคำถามนักพัฒนา ผู้ก่อตั้งสตาร์ตอัพที่เข้าร่วมงานในเรื่องต่างๆ โดยเฉพาะ<a href=\"https://www.blognone.com/node/138377\">กรณี Gemini ทำงานผิดพลาดเรื่องการสร้างภาพคน</a></p>\n<p>Brin ยอมรับว่ากูเกิลทำงานพลาด (We definitely messed up) เขาคิดว่าเหตุผลหลักมาจากการทดสอบที่ไม่เพียงพอ และความผิดพลาดของกูเกิลก็ทำให้คนจำนวนมากไม่พอใจ</p>\n<p>เขายังพูดถึง AI ในภาพรวมว่าพัฒนาไปเร็วมากจนน่าทึ่ง และยอมรับว่าบางครั้งทีมพัฒนาเองก็ไม่เข้าใจว่าทำไมผลลัพธ์ของ AI ถึงออกมาเป็นแบบนั้น (หมายถึงการให้คำตอบที่เป็นฝ่ายซ้ายทางการเมือง) ซึ่งไม่ใช่สิ่งที่กูเกิลตั้งใจให้เป็น และปัญหาความเพ้อเจ้อของ AI (hallucinations) เป็นสิ่งที่ทั้งอุตสาหกรรมต้องร่วมกันแก้ไข ถึงแม้กูเกิลพยายามทำให้การตอบผิดพลาดลดลงเรื่อยๆ แต่เขาก็อยากเห็นการเปลี่ยนแปลงบางอย่างที่ทำให้ความผิดพลาดเข้าใกล้ศูนย์</p>\n<p>ที่มา - <a href=\"https://www.cnbc.com/2024/03/04/sergey-brin-says-google-definitely-messed-up-with-gemini-launch-.html\">CNBC</a></p>\n<blockquote><p>Sergey Brin being spotted IRL again and apparently he's working on Gemini at GoogleAny day now and he takes back the CEO role from Sundar to save the company he built with his own handsI think <a href=\"https://t.co/cCG9SBd84d\">https://t.co/cCG9SBd84d</a> <a href=\"https://t.co/xLdAYpUZHy\">pic.twitter.com/xLdAYpUZHy</a></p>\n<p>— @levelsio (@levelsio) <a href=\"https://twitter.com/levelsio/status/1764100109325791561?ref_src=twsrc%5Etfw\">March 3, 2024</a></p></blockquote>\n<blockquote><p>Sergey Brin — “you know we definitely messed up on the image generation” <a href=\"https://t.co/m8T4wjDUzt\">pic.twitter.com/m8T4wjDUzt</a></p>\n<p>— Kumar Abhirup (@kumareth) <a href=\"https://twitter.com/kumareth/status/1764208970116551018?ref_src=twsrc%5Etfw\">March 3, 2024</a></p></blockquote>\n<p>ภาพ Sergey Brin จาก <a href=\"https://www.youtube.com/watch?v=t4-JswHBIbU&amp;pp=ygULc2VyZ2V5IGJyaW4%3D\">YouTube X</a></p>\n<p><img alt=\"No Description\" src=\"https://www.blognone.com/sites/default/files/externals/c6d4188fe7ce76a6c403ccdd55f8ff18.jpg\" /></p>\n</div></div></div><div><div>Topics: </div><div><div><a href=\"/topics/sergey-brin\">Sergey Brin</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf3d3f5551df9b2b72aa8518f7da7459551ca1195d71c5170cf90235fdcee8c2","category":"Thai"}