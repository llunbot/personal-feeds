{"title":"AMD เปิดตัวซีพียู Ryzen AI PRO 300 สำหรับ Copilot+ PC มี NPU ประสิทธิภาพสูงสุด 55 TOPS","link":"https://www.blognone.com/node/142501","date":1728585651000,"content":"<div><div><div><p>AMD เปิดตัวซีพียูโน้ตบุ๊กสำหรับ AI รุ่นที่ 3 ในชื่อแบรนด์ <strong>Ryzen AI PRO 300</strong> สถาปัตยกรรม Zen 5 มีจีพียูแกน RDNA 3.5 และชิป NPU XDNA 2 ที่ประสิทธิภาพตั้งแต่ 50-55 TOPS จำนวนสูงที่สุดในบรรดาซีพียูที่มี NPU ด้วยกัน</p>\n<p>ซีพียูผลิตด้วยเทคโนโลยี 4 นาโนเมตร ทุกรุ่นรองรับ Copilot+ PC บน Windows 11 ของไมโครซอฟท์</p>\n<p>ซีพียูตระกูล Ryzen AI PRO 300 มีออกมา 3 รุ่นย่อยได้แก่</p>\n<ul>\n<li><strong>Ryzen AI 9 HX PRO 375</strong> 12 คอร์ 24 เธรด, คล็อกสูงสุด 5.1GHz, แคช 36MB, จีพียู Radeon 890M TOPS สูงสุด 55</li>\n<li><strong>Ryzen AI 9 HX PRO 370</strong> 12 คอร์ 24 เธรด, คล็อกสูงสุด 5.1GHz, แคช 36MB, จีพียู Radeon 890M TOPS สูงสุด 50</li>\n<li><strong>Ryzen AI 7 PRO 360</strong> 8 คอร์ 16 เธรด, คล็อกสูงสุด 5.0GHz, แคช 24MB, จีพียู Radeon 880M TOPS สูงสุด 50</li>\n</ul>\n<p>พาร์ตเนอร์ที่ประกาศมีโน้ตบุ๊กซีพียู Ryzen AI PRO 300 ในช่วงแรกได้แก่ HP EliteBook X และ ThinkPad T14s Gen 6 AMD โดย AMD มีแผนออกโน้ตบุ๊ก Copilot+ PC บนซีพียูตระกูลนี้มากกว่า 100 รุ่น ไปตลอดปี 2025</p>\n<p>ที่มา: <a href=\"https://www.youtube.com/watch?v=vJ8aEO6ggOs\">งานแถลงข่าว AMD</a></p>\n<p><img alt=\"No Description\" src=\"https://www.blognone.com/sites/default/files/externals/fc957d6eea86287928f6150525430c59.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4984dfea8096ed8ff9271113f3dda3a0.png\" /></p>\n<p><img alt=\"No Description\" src=\"https://www.blognone.com/sites/default/files/externals/db89831d97d3392e89e654e2cc88ba43.png\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/zen\">Zen</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5257c537dbfc3162bfdf10b830e802835a90231a441d18dd709ac8337df335c","category":"Thai"}