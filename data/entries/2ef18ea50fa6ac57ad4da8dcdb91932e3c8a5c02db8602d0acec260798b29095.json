{"title":"Airbnb ห้ามติดกล้องในที่พัก ห้องรับแขกหรือทางเดินก็ไม่ได้","link":"https://www.blognone.com/node/138637","date":1710176828000,"content":"<div><div><div><p>Airbnb ประกาศกฏใหม่บังคับว่าที่พักจะต้องไม่ติดกล้องวงจรปิดภายในที่พักอีกต่อไป จากเดิมที่ห้ามเฉพาะบริเวณห้องนอนและห้องน้ำ และเจ้าของที่พักต้องระบุไว้ชัดเจนก่อนจองว่ามีกล้อง</p>\n<p>นอกจากนี้กฏใหม่ไม่ให้ติดกล้องในพื้นที่ภายในทั้งหมดแม้จะประกาศล่วงหน้า และยังบังคับกล้องติดตั้งภายนอก ต้องไม่ถ่ายไปยังพื้นที่ที่ต้องการความเป็นส่วนตัวเช่นจุดอาบน้ำกลางแจ้งหรือซาวน่า และหากมีการบันทึกเสียงจะบันทึกได้เพียงระดับความดังเท่านั้น ห้ามบันทึกเสียงตรงๆ ยกเว้นเพียงพื้นที่ส่วนกลางของที่พัก</p>\n<p>กฏใหม่มีผลบังคับ 30 เมษายนนี้ เจ้าของห้องที่ไม่ทำตามมีโทษสูงสุดถึงปิดบัญชี</p>\n<p>ที่มา - <a href=\"https://news.airbnb.com/an-update-on-our-policy-on-security-cameras/\">Airbnb</a></p>\n<p><img src=\"https://www.blognone.com/sites/default/files/externals/9c8e66de24c9ceae79959837e47327bc.jpg\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ef18ea50fa6ac57ad4da8dcdb91932e3c8a5c02db8602d0acec260798b29095","category":"Thai"}