{"title":"Didi แอปเรียกรถแท็กซี่รายใหญ่ของจีน เตรียมกลับเข้าตลาดหุ้นฮ่องกง ภายในปี 2024","link":"https://www.blognone.com/node/136229","date":1697330269000,"content":"<div><div><div><p>มีรายงานจาก Bloomberg ว่า Didi Global ผู้ให้บริการแอปเรียกรถแท็กซี่รายใหญ่ในจีน เตรียมนำบริษัทเข้าซื้อขายในตลาดหุ้นฮ่องกงภายในปี 2024 หลังจากบริษัท<a href=\"https://www.blognone.com/node/123511\">ไอพีโอ</a>เข้าตลาดหุ้นนิวยอร์กเมื่อปี 2021 แต่ถูกทางการจีน<a href=\"https://www.blognone.com/node/126021\">สอบสวน</a> และทำให้ Didi <a href=\"https://www.blognone.com/node/126133\">ถอนบริษัท</a>ออกจากตลาดหุ้นนิวยอร์กในเวลาต่อมา</p>\n<p>ในช่วงที่ Didi ออกจากตลาดหุ้นนั้น บริษัทได้<a href=\"https://www.blognone.com/node/132246\">ให้ความร่วมมือ</a>กับหน่วยงานกำกับดูแลของจีนเพื่อสอบสวนในประเด็นต่าง ๆ โดยเฉพาะการผูกขาดตลาด ซึ่งบริษัทถูกสั่งปรับราว 8 พันล้านหยวน เมื่อปีที่แล้ว และปรับโครงสร้างโดยปัจจุบันบริษัทมีส่วนแบ่งตลาดในจีนที่ 70% ลดลงจากก่อนหน้านี้ซึ่งอยู่ราว 90% ขณะที่มูลค่ากิจการในฐานะสตาร์ทอัพ ที่มีการซื้อขายหุ้นนอกตลาดก็ลดลงมาจาก 8 หมื่นล้านดอลลาร์ อยู่ที่ราว 1.6 หมื่นล้านดอลลาร์</p>\n<p>ที่มา: <a href=\"https://www.reuters.com/technology/chinas-didi-plans-2024-hong-kong-listing-bloomberg-news-2023-10-13/\">Reuters</a></p>\n<p><img src=\"https://www.blognone.com/sites/default/files/externals/8c7bc025a32ccf365f3041ef2d03d59c.jpg\" alt /></p>\n</div></div></div><div><div>Topics: </div><div><div><a href=\"/topics/didi-chuxing\">Didi Chuxing</a></div><div><a href=\"/topics/china\">China</a></div><div><a href=\"/topics/stock-exchange\">Stock Exchange</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9646793ee97e152e6297955751ce41fea5ec62e042d83866a240468001cd6cc","category":"Thai"}