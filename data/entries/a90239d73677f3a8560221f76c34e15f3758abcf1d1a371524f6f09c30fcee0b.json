{"title":"Wix เพิ่มเครื่องมือสร้างแอปมือถือด้วย AI เพียงแชทอธิบายสิ่งที่ต้องการ","link":"https://www.blognone.com/node/140203","date":1717719237000,"content":"<div><div><div><p>Wix แพลตฟอร์มเครื่องมือสำหรับสร้างเว็บไซต์ เปิดตัวความสามารถด้าน AI สำหรับเครื่องมือสร้างแอปมือถือ Mobile App Builder ซึ่งผู้ใช้งานสามารถป้อนข้อความกับแชทบอต อธิบายรายละเอียดแอปสมาร์ทโฟนที่ต้องการ ระบบจะสร้างแอปมาให้ รองรับทั้ง iOS และ Android</p>\n<p>รูปแบบการทำงานนั้น แชทบอตจะสอบถามในรายละเอียดเพื่อให้เข้าใจสิ่งที่ต้องการของแอป หน้าตาการใช้งาน ฟังก์ชัน ดีไซน์ นอกจากนี้ยังสามารถใส่สัญลักษณ์เฉพาะเช่นโลโก้ของแบรนด์เข้าไปได้ด้วย หากต้องการปรับแต่งในรายละเอียดสามารถใช้เครื่องมือ Mobile App Editor แก้ไขเพิ่มเติมได้</p>\n<p>ฟีเจอร์แชท AI สำหรับ Mobile App Builder เปิดให้ใช้งานแล้วสำหรับผู้ใช้งาน Wix ที่สมัครแผนพรีเมียม Branded App ราคา 99 ดอลลาร์ต่อเดือน รองรับเฉพาะภาษาอังกฤษ</p>\n<p>ที่มา: <a href=\"https://www.prnewswire.com/news-releases/wix-announces-users-can-create-professional-native-mobile-applications-with-ai-302157948.html\">Wix</a></p>\n<p><img alt=\"No Description\" src=\"https://www.blognone.com/sites/default/files/externals/3b66e599fe8c845401b9f21a6fa20ba3.jpeg\" /></p>\n</div></div></div><div><div>Topics: </div><div><div><a href=\"/topics/wix\">Wix</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/mobile-app\">Mobile App</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a90239d73677f3a8560221f76c34e15f3758abcf1d1a371524f6f09c30fcee0b","category":"Thai"}