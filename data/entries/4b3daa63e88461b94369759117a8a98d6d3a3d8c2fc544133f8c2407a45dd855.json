{"title":"Office 2021 เปิดตัวทางการ ราคาเท่าเดิม, เพิ่ม Teams, ปรับเป็น UI ใหม่สีพาสเทล","link":"https://www.blognone.com/node/125053","date":1633143691000,"content":"<div><div><div><p>ไมโครซอฟท์เปิดตัว Office 2021 อย่างเป็นทางการ พร้อมวางจำหน่าย 5 ตุลาคม 2021 (พร้อม Windows 11) โดยเวอร์ชันสำหรับผู้ใช้ตามบ้านแบ่งเป็น 2 รุ่นย่อย วางขายในราคาเดิมเท่ากับ Office รุ่นก่อนๆ คือ</p>\n<ul>\n<li><strong>Office Home and Student 2021</strong> ราคา 149.99 ดอลลาร์ ได้ Word, Excel, PowerPoint, OneNote, Teams</li>\n<li><strong>Office Home and Business 2021</strong> ราคา 249.99 ดอลลาร์ เพิ่ม Outlook และสิทธิการใช้งานเชิงธุรกิจ</li>\n</ul>\n<p>Microsoft Office แบบไลเซนส์ซื้อขาดในช่วงหลังๆ เป็นการรวมฟีเจอร์จาก Microsoft 365 เวอร์ชันจ่ายรายเดือนอีกที ของใหม่ใน Office 2021 เทียบจาก Office 2019 รุ่นเดิมคือ</p>\n<ul>\n<li><a href=\"https://www.blognone.com/node/123487\">อินเทอร์เฟซใหม่สีพาสเทล ขอบโค้งรับดีไซน์ Windows 11</a></li>\n<li>เพิ่ม Microsoft Teams เข้ามาในชุด ตามนโยบายผลักดัน Teams สุดตัว</li>\n<li><a href=\"https://www.blognone.com/node/123308\">ฟีเจอร์การแก้ไขเอกสารร่วมกันแบบเรียลไทม์</a> จาก<a href=\"https://www.blognone.com/node/116489\">เอนจิน Fluid Framework</a></li>\n<li>ฟีเจอร์เฉพาะแอพแต่ละตัว เช่น <a href=\"https://www.blognone.com/node/113023\">XLOOKUP ใน Excel</a>, ฟีเจอร์บันทึกการนำเสนอใน PowerPoint เป็นวิดีโอ, ปรับปรุงการใช้ปากกา, รองรับฟอร์แมตเอกสาร ODF 1.3 เป็นต้น <a href=\"https://support.microsoft.com/en-us/office/what-s-new-in-office-2021-43848c29-665d-4b1b-bc12-acd2bfb3910a\">รายการฟีเจอร์ทั้งหมด</a></li>\n</ul>\n<p>ไมโครซอฟท์ยังบอกว่า Office 2013 ไม่ซัพพอร์ต Windows 11 แล้ว จึงแนะนำให้ผู้ใช้เตรียมอัพเกรดเป็น Office 2021 แบบซื้อขาด หรือจะเป็น Microsoft 365 แบบจ่ายรายเดือนก็ได้เช่นกัน</p>\n<p><img src=\"https://www.blognone.com/sites/default/files/externals/abd4ee8cf7c5dcbc622dc338f6337476.jpg\" /></p>\n<p>ที่มา - <a href=\"https://www.microsoft.com/en-us/microsoft-365/blog/2021/10/01/its-easier-to-create-together-with-microsoft-365-and-office-2021/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/office-2021\">Office 2021</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b3daa63e88461b94369759117a8a98d6d3a3d8c2fc544133f8c2407a45dd855","category":"Thai"}