{"title":"Apple จะหยุดซัพพอร์ตการซิงก์ Bookmark ของ Safari ใน iOS 10 หรือเก่ากว่า, macOS Sierra 10.12.5 หรือเก่ากว่า","link":"https://www.blognone.com/node/143241","date":1732101464000,"content":"<div><div><div><p>แอปเปิลเพิ่มข้อมูลใน<a href=\"https://support.apple.com/th-th/117827\">เอกสารซัพพอร์ต</a>ว่าการซิงก์ Bookmark ของ Safari ผ่าน iCloud จะหยุดการทำงานใน iOS 10 หรือรุ่นก่อนหน้า และ macOS Sierra 10.12.5 หรือรุ่นก่อนหน้า มีผลตั้งแต่วันที่ 18 ธันวาคม 2024 เป็นต้นไป</p>\n<p>Bookmark ของ Safari บนอุปกรณ์รุ่นเก่าจะยังเข้าถึงได้ผ่านอุปกรณ์นั้น แต่จะไม่ซิงก์ไปอุปกรณ์อื่น และไม่สามารถกู้คืนได้บน iCloud.com</p>\n<p>คำแนะนำของแอปเปิลก็เหมือนกับประกาศเรื่อง <a href=\"https://www.blognone.com/node/143193\">iCloud Backup</a> ก่อนหน้านี้ นั่นคือให้ผู้ใช้งานอัปเดตอุปกรณ์เป็นเวอร์ชันใหม่กว่าที่กำหนดนั่นคือ iOS 11 ขึ้นไป และ macOS Sierra 10.12.6 ขึ้นไป หากไม่สามารถอัปเดตอุปกรณ์ได้ แอปเปิลก็เปิดให้ Export ข้อมูลออกมาได้โดยบน iPhone, iPad ให้เลือกโฟลเดอร์ Bookmark ใน Safari แล้ว Copy ไปวางที่ Notes หรือ Files ส่วนบน Mac เลือก File &gt; Export &gt; Bookmarks ใน Safari เพื่อส่งออกไฟล์</p>\n<p>ที่มา: <a href=\"https://www.macrumors.com/2024/11/19/apple-ending-safari-bookmark-syncing-below-ios-11/\">MacRumors</a></p>\n<p><img src=\"https://www.blognone.com/sites/default/files/externals/6a4b914e2998abd8f3a7516651ad880b.png\" /></p>\n</div></div></div><div><div>Topics: </div><div><div><a href=\"/topics/icloud\">iCloud</a></div><div><a href=\"/topics/ios-10\">iOS 10</a></div><div><a href=\"/topics/ios-11\">iOS 11</a></div><div><a href=\"/topics/apple\">Apple</a></div><div><a href=\"/topics/macos\">macOS</a></div><div><a href=\"/topics/safari\">Safari</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"011ba50b1dd35ce4c3a29db3505c1d27de79746be1d7763c98ec2d4662a3da7f","category":"Thai"}