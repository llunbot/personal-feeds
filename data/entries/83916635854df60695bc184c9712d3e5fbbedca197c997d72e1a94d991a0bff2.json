{"title":"Figma เลิกใช้ภาษา Skew ของตัวเอง หันมาใช้ TypeScript ทั้งหมดแล้ว","link":"https://www.blognone.com/node/139580","date":1714823253000,"content":"<div><div><div><p>Figma รายงานถึงกระบวนการย้ายโค้ดของตัวเอง จากเดิมที่ใช้ภาษา Skew ที่เริ่มใช้งานมาตั้งแต่เริ่มต้นบริษัท (ปล่อยเวอร์ชั่นแรกๆ ปี 2016 เหมือนกัน) โดยเงื่อนไขสำคัญคือการใช้ภาษา Skew เพื่อคอมไพล์โค้ดกลางไปใช้งานได้ทั้งเว็บและโทรศัพท์มือถือ โดยตอนนั้นภาษา TypeScript ยังซัพพอร์ตกันไม่มากนัก ทำให้ใช้ Skew เรื่อยมา แต่สุดท้ายก็พบว่าสร้างความลำบากเพราะใช้งานโค้ดหรือเครื่องมือภายนอกไม่ได้ ตลอดจนเสียเวลาฝึกพนักงานใหม่</p>\n<p>ทาง Figma ระบุสาเหตุที่เปลี่ยนใจมาใช้ TypeScript ช้าเพราะ Skew เองมีกระบวนการออปติไมซ์ประสิทธิภาพดี ก่อนหน้านี้เคยทดสอบใช้ TypeScript แทน Skew แล้วพบว่าประสิทธิภาพใน Safari กลับลดลงเท่าตัว ซึ่งยอมรับไม่ได้เพราะ iOS ใช้ได้เฉพาะ Safari เท่านั้น</p>\n<p>เงื่อนไขตอนนี้เปลี่ยนไปเพราะเบราว์เซอร์ต่างๆ รองรับ WebAssembly มากขึ้น ทำให้สามารถย้ายส่วนที่ต้องการออปติไมซ์ประสิทธิภาพไปเขียนด้วย C++ แล้วคอมไพล์เป็น WebAssembly ส่วนโค้ดที่เหลือไปใช้ TypeScript ได้โดยไม่เสียประสิทธิภาพรวมมากนัก</p>\n<p>กระบวนการย้ายโค้ดนั้นอาศัยการสร้าง transpiler ขึ้นมาแปลงโค้ด Skew เดิมเป็น TypeScript ไปก่อนจากนั้นค่อย build จากทั้งฝั่ง Skew และ TypeScript คู่กัน แล้วค่อยๆ ปล่อยย้ายผู้ใช้ไปฝั่ง Skew และสุดท้ายมีวันตัดจบที่โปรแกรมเมอร์จะเลิกเขียน Skew แล้วหันไปแก้ TypeScript ที่ transpile มา</p>\n<p>ที่มา - <a href=\"https://www.figma.com/blog/figmas-journey-to-typescript-compiling-away-our-custom-programming-language/\">Figma</a></p>\n<p><img alt=\"No Description\" src=\"https://www.blognone.com/sites/default/files/externals/224aa6b4f6291a83ed4fb52edc2c840e.png\" /></p>\n</div></div></div><div><div>Topics: </div><div><div><a href=\"/topics/figma\">Figma</a></div><div><a href=\"/topics/programming\">Programming</a></div><div><a href=\"/topics/typescript\">TypeScript</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83916635854df60695bc184c9712d3e5fbbedca197c997d72e1a94d991a0bff2","category":"Thai"}