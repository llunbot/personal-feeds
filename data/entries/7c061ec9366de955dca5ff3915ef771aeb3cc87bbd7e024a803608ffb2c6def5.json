{"title":"Disney+ ได้วันเปิดตัวในเกาหลีเป็น 12 พ.ย. เป็นตัวเต็ม ไม่ใช่ Hotstar","link":"https://www.blognone.com/node/124650","date":1631148070000,"content":"<div><div><div><p>Disney+ ได้วันเปิดตัวในเกาหลีเป็น 12 พ.ย. นี้ ราคาอยู่ที่ ราคา 9,900 วอน (278 บาท) ต่อเดือนหรือ 99,000 วอน (2,773 บาท) ต่อปี มีเนื้อหาแบบเต็มทั้งจาก Disney, Pixar, Marvel, Star Wars, National Geographic และ Star โดยเปิดตัวเป็น Disney+ ไม่มีแบรนด์ Hot Star ห้อยท้ายแบบที่เปิดตัวในไทย</p>\n<p>สำหรับเนื้อหาของแบรนด์ Star ประกอบด้วยเนื้อหาที่ผลิตโดย Disney Television Studios (ABC Signature and 20th Television), FX Productions, 20th Century Studios, Searchlight Pictures เป็นต้น และจะมีเนื้อหาที่ผลิตจากเกาหลีรวมอยู่ด้วย</p>\n<p><img src=\"https://www.blognone.com/sites/default/files/externals/368bbab6853c56161e65ab9b0aee442d.jpg\" /><br />\nภาพจาก Loki Official Twitter</p>\n<p>ราคา Disney+ เมื่อเทียบกับคู่แข่งในเกาหลีที่มีอยู่แล้วอย่าง Netflix ถือว่าสูงกว่าเล็กน้อย โดย Netflix ราคารายเดือนอยู่ที่  9,500 วอน หรือ266 บาท มีผู้ใช้งาน 7.8 ล้านราย และยังมีคู่แข่งในพื้นที่อย่าง Wavve สร้างโดยบริษัทสื่อใหญ่เกาหลี KBS, MBC และ SBS ตอนนี้มียอดผู้ใช้  3.88 ล้านรายตามข้อมูลของ Nielsen Koreanclick</p>\n<p>ที่มา - <a href=\"https://www.hollywoodreporter.com/business/business-news/disney-sets-launch-date-for-south-korea-1235009684/\">Hollywood Reporter</a>, <a href=\"http://koreabizwire.com/disney-to-launch-in-s-korea-on-nov-12/198647\">Korea Bizwire</a></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/south-korea\">South Korea</a></div><div><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c061ec9366de955dca5ff3915ef771aeb3cc87bbd7e024a803608ffb2c6def5","category":"Thai"}