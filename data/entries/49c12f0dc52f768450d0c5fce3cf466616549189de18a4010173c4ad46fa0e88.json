{"title":"อินโดนีเซียยกเลิกคำสั่งแบน iPhone 16 แล้ว หลัง Apple ตกลงเพิ่มการลงทุนในประเทศ","link":"https://www.blognone.com/node/144945","date":1740586906000,"content":"<div><div><div><p>เป็นไปตามรายงาน<a href=\"https://www.blognone.com/node/144907\">ข่าวที่ออกมาเมื่อวาน</a> แอปเปิลได้ลงนามข้อตกลงกับรัฐบาลอินโดนีเซียที่จะลงทุนเพิ่มเติมในประเทศ ทำให้บริษัทสามารถขาย iPhone 16 ในประเทศได้ หลังจาก<a href=\"https://www.blognone.com/node/142799\">ถูกแบนหลายเดือน</a>ก่อนหน้านี้</p>\n<p>Agus Gumiwang Kartasasmita รัฐมนตรีกระทรวงอุตสาหกรรมของอินโดนีเซียแถลงว่า ทางการกำลังออกใบอนุญาตเพื่อให้แอปเปิลสามารถขายสมาร์ทโฟนรุ่นใหม่ในประเทศได้ จากก่อนหน้านี้อินโดนีเซีย<a href=\"https://www.blognone.com/node/142799\">สั่งแบน iPhone 16 ในประเทศ</a> เนื่องจากต้องการให้แอปเปิลเพิ่มการลงทุนในประเทศ ซึ่ง<a href=\"https://www.blognone.com/node/144907\">มีข่าวว่า</a>ทั้งสองฝ่ายหาข้อตกลงได้แล้วเมื่อวานนี้</p>\n<p>แอปเปิลแถลงว่าบริษัทมีความยินดีที่จะขยายการลงทุนในอินโดนีเซีย และนำสินค้านวัตกรรมรวมทั้งสมาร์ทโฟนในตระกูล iPhone 16 ตลอดจน iPhone 16e รุ่นล่าสุด มาขายให้กับลูกค้าในอินโดนีเซีย</p>\n<p>ข้อตกลงของแอปเปิลมีการลงทุนในประเทศหลายอย่าง รวมทั้งการตั้งโรงงาน AirTag ที่เกาะบาตัม ซึ่งคาดว่าแอปเปิลจะให้ Luxshare ที่เป็นพาร์ตเนอร์รับผิดชอบการผลิตสินค้านี้้ดำเนินการ</p>\n<p>ที่มา: <a href=\"https://www.bloomberg.com/news/articles/2025-02-26/indonesia-reaches-pact-with-apple-signaling-end-for-iphone-ban\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/fc1ceb2d740e2d000e0709f0c22c2c50.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/indonesia\">Indonesia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49c12f0dc52f768450d0c5fce3cf466616549189de18a4010173c4ad46fa0e88","category":"Thai"}