{"title":"Microsoft Teams แก้ปัญหาประชุมข้ามกันระหว่างเวอร์ชันฟรี-องค์กร, เพิ่ม Light Theme","link":"https://www.blognone.com/node/137810","date":1705981558000,"content":"<div><div><div><p>ไมโครซอฟท์ประกาศแผนการอัพเดตชุดใหญ่ให้ Microsoft Teams ประเด็นสำคัญที่สุดคงเป็นการแก้ปัญหาการประชุมข้ามกันระหว่าง Microsoft Teams (free) แบบใช้ส่วนตัว และ Microsoft Teams เวอร์ชันองค์กร ที่เป็นปัญหามายาวนานและสร้างความสับสนให้ผู้ใช้</p>\n<p>ในอัพเดตรอบเดือนกุมภาพันธ์ ผู้ใช้ Microsoft Teams ทั้งสองแบบจะสามารถประชุมร่วมกันในไคลเอนต์ Teams ที่ตัวเองใช้อยู่ได้แล้ว แก้ปัญหาการประชุมข้ามเวอร์ชันผ่านไคลเอนต์ไม่ได้ แล้วต้องไปเข้าผ่านเว็บเบราว์เซอร์เป็น guest แทน</p>\n<p>ฟีเจอร์ใหม่อย่างอื่นที่ Teams จะได้อัพเดตคือ</p>\n<ul>\n<li>Light Theme สีสว่างเป็นทางเลือกสำหรับคนที่ไม่ชอบ Dark Theme</li>\n<li>ปรับการแสดงผลแบบ Gallery ให้ผู้เข้าร่วมประชุมทุกคนมีขนาดช่องเท่ากันหมด เลือกได้ว่าต้องการขนาดกริด 4, 9, 16, 49 ช่อง (ค่าดีฟอลต์คือ 16)</li>\n<li>ผู้เข้าร่วมประชุมที่ยกมือ หรือกำลังพูดอยู่ตอนนั้น จะมีไฮไลท์เป็นกรอบสีให้เห็นเด่นชัดขึ้น</li>\n<li>สั่งซ่อนวิดีโอช่องของตัวเราเองไม่ให้แสดงบนหน้าจอ เพื่อไม่ให้สนใจหรือเสียสมาธิกับการดูหน้าตัวเองได้แล้ว (มีเมนู Hide me เพิ่มเข้ามา) โดยคนอื่นยังเห็นวิดีโอของเราอยู่</li>\n<li>ลิงก์เชิญเข้าประชุมมีความยาวสั้นลง แชร์ได้ง่ายขึ้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/1cb50009769e237ce80ac91b43223456.jpg\" /></p>\n<p>ในกรณีที่มีผู้เข้าประชุมผ่านอุปกรณ์ Teams Room ที่เป็นเว็บแคมมองเห็นทั้งห้องประชุม ช่องกริดของห้องประชุมนั้นจะขยายใหญ่ขึ้นให้อัตโนมัติ เพื่อให้คนที่ประชุมแบบรีโมทมองเห็นคนในห้องประชุมได้ชัดเจนขึ้น (สามารถปรับเปลี่ยนขนาดได้ตามต้องการ)</p>\n<p><img alt=\"No Description\" src=\"https://www.blognone.com/sites/default/files/externals/83a1b847875548e6503373c3016a4683.jpg\" /></p>\n<p>หากเป็นการประชุมที่มีทั้งคนที่เปิดกล้อง-ปิดกล้อง เราสามารถลดขนาดของช่องคนที่ปิดกล้องให้เล็กลงได้ โดย Teams แสดงเป็น 2 โซนแยกกัน</p>\n<p><img alt=\"No Description\" src=\"https://www.blognone.com/sites/default/files/externals/5637be6f77efeae0a2f2b51e1104a1fc.jpg\" /></p>\n<p>ปรับหน้าจอตั้งค่าไมโครโฟน ลำโพง และกล้อง ขณะกำลังประชุม มีเมนูแบบ drop-down ลงมาให้ตั้งค่าได้ง่ายขึ้น</p>\n<p><img alt=\"No Description\" src=\"https://www.blognone.com/sites/default/files/externals/aaa5e4e7bbd32ed746e01fc7a3f62c45.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f847de103203a7d0f0992c0726ae2eb4.jpg\" /></p>\n<p>ที่มา - <a href=\"https://techcommunity.microsoft.com/t5/microsoft-teams-blog/new-year-new-meeting-enhancements-in-microsoft-teams/ba-p/4034799\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"611b7235f08b0c27a7b996437ed7a3dcdcce104f5391446b46904f1bd9a97141","category":"Thai"}