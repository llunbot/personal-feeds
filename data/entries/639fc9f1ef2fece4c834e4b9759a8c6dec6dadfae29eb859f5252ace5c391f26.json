{"title":"Spotify ยุติการชำระค่าบริการผ่าน App Store สำหรับสมาชิก Premium เดิมแล้ว","link":"https://www.blognone.com/node/134707","date":1688630022000,"content":"<div><div><div><p>Spotify ยุติไม่ให้สมาชิก Spotify Premium รายใหม่ชำระค่าบริการผ่าน App Store มาตั้งแต่ปี 2016 เพื่อ<a href=\"https://www.blognone.com/node/70185\">หลีกเลี่ยงส่วนแบ่งรายได้ 30% ให้กับ Apple</a> และล่าสุด Spotify ก็ประกาศ ไม่รองรับวิธีชำระเงินค่าสมาชิกผ่าน App Store สำหรับสมาชิกเดิมอีกต่อไป</p>\n<p>สำนักข่าว Variety รายงานว่า Spotify แจ้งกับสมาชิก Spotify Premium เดิมที่ยังชำระค่าสมาชิกผ่าน App Store ทางอีเมลว่า บริษัทจะไม่รองรับการชำระค่าสมาชิกผ่าน App Store โดยบัญชีของสมาชิกที่ชำระผ่านช่องทางดังกล่าว จะถูกปรับเป็นบัญชีแบบฟรีโดยอัตโนมัติเมื่อสิ้นสุดการเรียกเก็บเงินรอบปัจจุบัน  ผู้ใช้จะสามารถสมัครบัญชีพรีเมียมใหม่ได้ทางเว็บไซต์ของ Spotify และชำระค่าสมาชิกผ่านบัตรเครดิต หรือ PayPal แทน</p>\n<p>อย่างไรก็ตามสมาชิกเดิมที่ยังชำระค่าสมาชิกผ่าน App Store นั้นนับเป็นส่วนน้อยจากผู้ใช้ทั้งหมด ในปี 2019 Apple ได้ระบุว่า มีสมาชิก Spotify ที่จ่ายค่าสมาชิกผ่าน App Store ประมาณ 680,000 รายหรือเพียง 0.5% ของสมาชิกพรีเมียมของ Spotify ทั้งหมด</p>\n<p>Apple และ Google มีการเรียกเก็บส่วนแบ่งรายได้ทั้งคู่ แต่เมื่อปีที่แล้ว <a href=\"https://www.blognone.com/node/127766\">Spotify ได้ร่วมมือกับ Google</a> ให้ผู้ใช้สามารถเลือกชำระค่าสมาชิกโดยตรงกับ Spotify หรือจ่ายผ่าน Google Play Billing</p>\n<p>ที่มา : <a href=\"https://variety.com/2023/digital/news/spotify-cuts-off-apple-in-app-purchase-app-store-1235662082/\">Variety</a>, via <a href=\"https://www.engadget.com/spotify-reportedly-wants-to-add-full-length-music-videos-to-its-app-210427926.html?src=rss\">Engadget</a></p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" alt /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/apple\">Apple</a></div><div><a href=\"/topics/appstore\">AppStore</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"639fc9f1ef2fece4c834e4b9759a8c6dec6dadfae29eb859f5252ace5c391f26","category":"Thai"}