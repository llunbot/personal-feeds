{"title":"IBM ซื้อกิจการ StreamSets และ WebMethods จาก Software AG มูลค่าดีล 2.13 พันล้านยูโร","link":"https://www.blognone.com/node/137294","date":1702909226000,"content":"<div><div><div><p>ไอบีเอ็มประกาศบรรลุข้อตกลง เพื่อซื้อกิจการ StreamSets และ WebMethods ซึ่งเป็นแพลตฟอร์ม iPaaS (integration platform-as-a-service) จากบริษัทแม่ Software AG มูลค่าดีลรวมสองกิจการ 2,130 ล้านยูโร</p>\n<p>StreamSets เป็นแพลตฟอร์มรวบรวมข้อมูล (Data Integration) บนคลาวด์ สำหรับลูกค้าองค์กรใช้ในการสร้าง pipeline ของข้อมูล ส่วน WebMethods เป็นแพลตฟอร์มรวมและจัดการ API ที่รองรับการรันทั้งบนคลาวด์ ออนพรีมิส ไฮบริด และมัลติคลาวด์</p>\n<p>ไอบีเอ็มบอกว่าดีลนี้เป็นการลงทุนของบริษัทเพื่อเพิ่มโฟกัสด้าน AI และไฮบริดคลาวด์ให้มากขึ้น โดย StreamSets จะรองรับการทำงานร่วมกับ watsonx ที่เป็นแพลตฟอร์มข้อมูลและ AI ของไอบีเอ็ม และ webMethods จะเป็นเครื่องมือสำหรับลูกค้าในการจัดการข้อมูลบนสภาพแวดล้อมมัลติคลาวด์</p>\n<p>ปัจจุบัน StreamSets และ WebMethods และมีลูกค้าองค์กรอยู่มากกว่า 1,500 แห่งทั่วโลก</p>\n<p>ที่มา: <a href=\"https://newsroom.ibm.com/2023-12-18-IBM-to-Acquire-StreamSets-and-webMethods-Platforms-from-Software-AG\">ไอบีเอ็ม</a></p>\n<p><img alt=\"No Description\" src=\"https://www.blognone.com/sites/default/files/externals/02179116fdfcf4318162a6015c6776e8.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/acquisition\">Acquisition</a></div><div><a href=\"/topics/software-ag\">Software AG</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/hybrid-cloud\">Hybrid Cloud</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9dc90eb64a607b62debe9380d0168c821ae4e927b53367bc79cbff127b9e9782","category":"Thai"}