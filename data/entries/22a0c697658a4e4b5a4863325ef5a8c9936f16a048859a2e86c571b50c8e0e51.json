{"title":"ซีอีโอ Spotify บอกเอง แพ็คเกจระบบเสียง HiFi และมีฟีเจอร์เสริม จะมาเร็ว ๆ นี้","link":"https://www.blognone.com/node/141047","date":1721777647000,"content":"<div><div><div><p>Daniel Ek ซีอีโอ Spotify ให้ข้อมูลในช่วงแถลง<a href=\"https://www.blognone.com/node/141043\">ผลประกอบการไตรมาสล่าสุด</a>เกี่ยวกับแพ็คเกจสมาชิก ที่ได้ระบบเสียงคุณภาพสูง HiFi ยืนยันว่ามีออกมาแน่ ตอนนี้อยู่ในขั้นตอนดำเนินงาน</p>\n<p>เขาบอกว่าแพ็คเกจนี้จะตั้งราคาสูงกว่าแพ็คเกจพรีเมียมปัจจุบันประมาณ 5 ดอลลาร์ สำหรับในอเมริกา สิ่งที่มีคือเพลงระบบเสียงคุณภาพสูงแน่นอน แต่มีฟีเจอร์อื่นอีกซึ่งยังไม่เปิดเผยในตอนนี้</p>\n<p>อย่างไรก็ตามเป็นอีกครั้งที่ Ek ไม่ได้บอกว่าบริการดังกล่าวจะมีออกมาเมื่อใด เพราะแพ็คเกจ HiFi นั้นถูกพูดถึงครั้งแรกคือ <a href=\"https://www.blognone.com/node/121322\">3 ปีที่แล้ว</a> จากนั้นก็<a href=\"https://www.blognone.com/node/133013\">มีข่าว</a>มาเรื่อย ๆ แต่ก็ยัง<a href=\"https://www.blognone.com/node/140318\">ไม่มีออกมา</a>สักที</p>\n<p>ที่มา: <a href=\"https://www.theverge.com/2024/7/23/24204520/spotify-ceo-hifi-audio-deluxe-plan-confirmed\">The Verge</a></p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22a0c697658a4e4b5a4863325ef5a8c9936f16a048859a2e86c571b50c8e0e51","category":"Thai"}