{"title":"Gboard ออกฟีเจอร์ Proofread ใช้ Generative AI ช่วยตรวจคำผิด","link":"https://www.blognone.com/node/135635","date":1694167659000,"content":"<div><div><div><p>Google เป็นอีกหนึ่งเจ้าที่นำ Generative AI มาใช้กับบริการของตัวเอง ล่าสุดประกาศนำมาใช้กับคีย์บอร์ดของตัวเองอย่าง Gboard แล้ว โดยเป็นการนำ Generative AI มาใช้พิสูจน์อักษรในชื่อฟีเจอร์ Proofread ซึ่งปล่อยบน Gboard เวอร์ชันเบต้า 13.4</p>\n<p><img alt=\"No Description\" src=\"https://www.blognone.com/sites/default/files/externals/2d63102d543b15bf7d9e94255a683ea8.jpg\" /><em>รูปภาพจาก 9to5google</em></p>\n<p>ฟีเจอร์ Proofread ใช้ AI เพื่อช่วยให้เราเขียนข้อความที่สะกดได้อย่างถูกต้อง เพียงแตะปุ่ม <strong>Proofread</strong> ในแถบเครื่องมือ จากนั้น AI จะสแกนข้อความเพื่อหาข้อผิดพลาด และแนะนำการแก้ไข หรือปุ่ม <strong>Fix it</strong> ที่ปรากฏขึ้นข้างคำแนะนำ ซึ่งเราสามารถแตะเพื่อแก้ไขคำผิดโดยอัตโนมัติแทนที่ข้อความต้นฉบับ</p>\n<p><img alt=\"No Description\" src=\"https://www.blognone.com/sites/default/files/externals/ace989fc6e6356212a5d0fe017665925.png\" /></p>\n<p>นอกจากนี้เรายังสามารถให้คะแนนคำแนะนำแต่ละข้อของ Proofread ว่ามีประโยชน์หรือไม่ เพื่อช่วยปรับปรุงความแม่นยำของเครื่องมือนี้ในอนาคต</p>\n<p>Google จะอธิบายในข้อความป๊อปอัปว่าข้อความที่เราให้ตรวจทานจะถูกส่งไปยังเซิร์ฟเวอร์ของ Google เพื่อทำการสแกนอย่างรวดเร็ว เพื่อช่วยให้ AI ให้คำแนะนำด้านไวยากรณ์ และการเขียนที่ดีขึ้น โดยข้อความจะใช้การประมวลผลเพียงชั่วคราวเท่านั้น</p>\n<p>ปกติการแก้ไขอัตโนมัติ และการตรวจการสะกดของ Gboard นั้นค่อนข้างดีอยู่แล้ว แต่ Proofread ของ Gboard จะพาคีย์บอร์ดนี้ไปสู่อีกระดับ เพราะเป็นการใช้ AI สแกนข้อความทั้งหมดเพื่อหาข้อผิดพลาด และแนะนำการแก้ไข ไม่ใช่แค่การตรวจทีละคำ</p>\n<p>ที่มา - <a href=\"https://9to5google.com/2023/09/06/gboard-proofread-beta-update/\">9to5google</a> via <a href=\"https://www.androidcentral.com/apps-software/gboard-rolling-out-proofreading-generative-ai\">Android central</a></p>\n</div></div></div><div><div>Topics: </div><div><div><a href=\"/topics/gboard\">Gboard</a></div><div><a href=\"/topics/google\">Google</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fdf71fa0942cd7f8deafd4ab12171791ed454c88bc449b9f0ac2b6d56f854bc7","category":"Thai"}