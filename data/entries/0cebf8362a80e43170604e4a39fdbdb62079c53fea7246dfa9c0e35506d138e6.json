{"title":"ไมโครซอฟท์ฉลอง Patch Tuesday มีอายุครบรอบ 20 ปีแล้ว","link":"https://www.blognone.com/node/136697","date":1699710771000,"content":"<div><div><div><p>Patch Tuesday หรือธรรมเนียมการออกแพตช์ความปลอดภัยรายเดือน ทุกวันอังคารที่ 2 ของเดือน มีอายุครบ 20 ปีแล้ว หลังออกแพตช์ครั้งแรกในเดือนพฤศจิกายน 2003</p>\n<p>ไมโครซอฟท์เริ่มแนวคิดการอัพเดตแพตช์ความปลอดภัยรายเดือนให้ระบบปฏิบัติการ จากบันทึกของบิล เกตส์ ชื่อ  <a href=\"https://www.microsoft.com/en-us/security/blog/2022/01/21/celebrating-20-years-of-trustworthy-computing/\">Trustworthy Computing</a> ช่วงต้นปี 2002 ที่เขียนขึ้นเพื่อรับมือปัญหาช่องโหว่ความปลอดภัยระบาดบนวินโดวส์ (ในยุคนั้น)</p>\n<p>หลังจากเกตส์เขียนบันทึกฉบับนี้ ทีมภายในไมโครซอฟท์หันมาสนใจปัญหาความปลอดภัยกันมากขึ้น มีโครงการปรับปรุงแก้ไขหลายอย่าง หนึ่งในนั้นคือการรวมแพตช์ชุดต่างๆ เข้าด้วยกันแล้วออกตามกำหนดเดิมทุกเดือน เพื่อให้ง่ายต่อการจัดการ ปล่อยผ่านกระบวนการที่ชัดเจนคือ Windows Update และ Microsoft Update services</p>\n<p>นอกจากนั้นไมโครซอฟท์ยังเพิ่มเครื่องมือป้องกันภัยไซเบอร์อีกหลายอย่าง เช่น User Account Control (UAC), Windows Defender, Windows Server Update Services (WSUS), Microsoft Baseline Security Analyzer (MBSA), Secure Boot, Windows Hello, Windows Update for Business เป็นต้น</p>\n<p>ไมโครซอฟท์บอกว่าตอนนี้ยึดหลัก 4 ประการในการออกอัพเดตรายเดือน ได้แก่</p>\n<ul>\n<li>Predictability คาดเดาได้ว่าจะออกแพตช์ทุกวันอังคารที่สองของเดือน</li>\n<li>Simplicity เรียบง่าย ใครๆ ก็อัพเดตแพตช์ได้ ไม่ว่าจะเป็นผู้ใช้ทั่วไป หรือแอดมินองค์กรขนาดใหญ่</li>\n<li>Agility รวดเร็ว ตอบสนองต่อภัยคุกคามใหม่ๆ โดยยังรักษาคุณภาพของแพตช์ไว้</li>\n<li>Transparency อธิบายชัดเจนว่าแพตช์ทำอะไร มีเครื่องมือช่วยให้ข้อมูลของแพตช์เพื่อให้ประเมินสถานการณ์ได้เหมาะสม</li>\n</ul>\n<p><img alt=\"No Description\" src=\"https://www.blognone.com/sites/default/files/externals/43323658487845794d1ef3a29ab06d2c.png\" /></p>\n<p>ที่มา - <a href=\"https://blogs.windows.com/windowsexperience/2023/11/09/reflecting-on-20-years-of-windows-patch-tuesday/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/windows\">Windows</a></div><div><a href=\"/topics/security\">Security</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0cebf8362a80e43170604e4a39fdbdb62079c53fea7246dfa9c0e35506d138e6","category":"Thai"}