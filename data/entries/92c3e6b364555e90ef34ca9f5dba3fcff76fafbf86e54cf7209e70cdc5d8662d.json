{"title":"เผยรายละเอียดชิป Tensor G3 ใช้ซีพียู ARM รุ่นล่าสุด รันโมเดลระดับเดียวกับเซิร์ฟเวอร์ได้","link":"https://www.blognone.com/node/136086","date":1696470881000,"content":"<div><div><div><p>กูเกิลให้รายละเอียดของชิป Tensor G3 ที่ใช้ใน <a href=\"https://www.blognone.com/node/136078\">Pixel 8/8 Pro</a> ว่าเน้นที่สมรรถนะการประมวลผล AI มากขึ้น หากเทียบกับ Tensor G1 ที่ใช้ใน Pixel 6 แล้วมีประสิทธิภาพการรันโมเดล machine learning เพิ่มมากกว่า 2 เท่า</p>\n<p>กูเกิลบอกว่าแนวทางของชิป Tensor นั้นไม่ได้สนใจเรื่องความเร็ว หรือประสิทธิภาพในแบบดั้งเดิมมาตั้งแต่แรก แต่เน้นการสร้างประสบการณ์ของการประมวลผลบนอุปกรณ์พกพาไปข้างหน้าต่างหาก ตอนนี้ยังไม่มีข้อมูลสเปกละเอียดของ Tensor G3 บอกเพียงแค่ว่าทุกส่วนในชิป SoC ถูกอัพเกรด ตัวซีพียูเป็น ARM รุ่นล่าสุด, จีพียูใหม่, ISP/DSP ใหม่ และที่สำคัญคือ TPU รุ่นใหม่ที่ออกแบบร่วมกับ Google DeepMind เพื่อปรับแต่งให้รันโมเดล AI ของกูเกิลได้เป็นพิเศษด้วย</p>\n<p>การที่กูเกิลสนใจผลักเรื่อง AI ทำให้ตอนนี้ Tensor G3 สามารถนำโมเดล text-to-speech บางตัวที่เคยต้องรันแต่ในเซิร์ฟเวอร์ มารันในมือถือได้แล้ว ตัวอย่างที่กูเกิลนำมาโชว์คือ การให้ Pixel อ่านข้อความบนเว็บเพจเป็นเสียงพูด และแปลเป็นภาษาต่างๆ ได้เลย</p>\n<p><img alt=\"No Description\" src=\"https://www.blognone.com/sites/default/files/externals/fd02f2b936fcfc5792b16569a8463e49.jpg\" /></p>\n<p>ส่วนงานด้านภาพและวิดีโอก็เป็นไปตามที่โฆษณาใน Pixel 8 เช่น Magic Eraser ลบวัตถุในภาพออก โดยใช้วิธีประมวลผลภายในเครื่อง (on-device) เพื่อพยากรณ์ว่าพื้นหลังตรงไหนควรเป็นอย่างไร หรือ <a href=\"https://www.blognone.com/node/135917\">Best Take ที่ตัดต่อภาพใบหน้าคนจากหลายๆ รูปภาพมารวมกันให้อัตโนมัติ</a></p>\n<p><img alt=\"No Description\" src=\"https://www.blognone.com/sites/default/files/externals/6ecc59d4b15b3254ca18a8187ffbfa03.jpg\" /></p>\n<p>ก่อนหน้านี้เคยมี<a href=\"https://www.blognone.com/node/134162\">ข่าวลือ</a> ว่า Tensor G3 ใช้ซีพียูเรียงคอร์แบบ 1+4+4 โดยเป็น<a href=\"https://www.blognone.com/node/129149\">คอร์รุ่นใหม่ปี 2022 ของ Arm คือ Cortex-X3, Cortex-A715, Cortex-A510</a> ส่วนจีพียูเป็น Mali Immortalis-G715 ที่ออกพร้อมกัน (<a href=\"https://www.blognone.com/node/134054\">ชิป ARM รุ่นของปี 2023 เพิ่งเปิดตัวในเดือนพฤษภาคม 2023</a> และยังไม่มีชิปจริงออกสู่ตลาด) ซึ่งกูเกิลยังไม่คอนเฟิร์มข้อมูลเหล่านี้ตรงๆ บอกแค่ว่าอัพเกรดมาใช้สถาปัตยกรรม Arm รุ่นใหม่ล่าสุดเท่านั้น</p>\n<p>ที่มา - <a href=\"https://blog.google/products/pixel/google-tensor-g3-pixel-8/\">Google</a></p>\n</div></div></div><div><div>Topics: </div><div><div><a href=\"/topics/google-tensor\">Google Tensor</a></div><div><a href=\"/topics/google-pixel-8\">Google Pixel 8</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/soc\">SoC</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92c3e6b364555e90ef34ca9f5dba3fcff76fafbf86e54cf7209e70cdc5d8662d","category":"Thai"}