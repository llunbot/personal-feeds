{"title":"รีวิว Lenovo ThinkPad Universal USB-C Dock ตัวจบสำหรับคนหลายจอ","link":"https://www.blognone.com/node/144034","date":1736852439000,"content":"<div><div><div><p>ในสังคมของการทำงานนั้น ไม่ว่าจะผ่านไปกี่ปีมีหนึ่งเทรนด์ที่ไม่เคยตกยุคไปไหนแม้ว่าตอนนี้จะเป็นยุคของ AI แล้วก็ตาม นั่นก็คือ การทำงานแบบ Multi-tasking นั่นเอง ยิ่งในปี 2025 นี้ว่ากันว่าทุกวันนี้การเก่งเฉพาะทางอาจไม่ใช่ตัวเลือกเบอร์ 1 ของการทำงานอีกต่อไป</p>\n<p>และในแง่ของการทำงานแบบ Multi-tasking โดยเฉพาะกับการทำงานบน Laptop นั้นจอเดียวอาจไม่เพียงพออีกต่อไป ครั้นจะต่อจอแยกก็อาจมีข้อจำกัดต่าง ๆ มากมาย วันนี้ทีมงาน Blognone ขอนำเสนอ และรีวิว <strong>ThinkPad Smart Docking Station</strong> ตัวช่วยตัวจบสำหรับคนที่ต้องการทำงานแบบ Multi-tasking ที่ต้องใช้จอมอนิเตอร์หลายจอในคราวเดียว</p>\n<p><img alt=\"No Description\" src=\"https://www.blognone.com/sites/default/files/externals/f7323a8ace5bfb2f93205c6077c47941.jpeg\" /></p>\n<p>Lenovo ThinkPad Universal USB-C Dock นั้นเป็น Docking ตัวกลางที่เหมาะกับการเชื่อมต่อระหว่างแล็บท็อปกับจอมอนิเตอร์ ตัวเครื่องนั้นมีขนาดกระทัดรัด มาพร้อมอแดปเตอร์ไฟ 90 วัตต์ ทำให้มั่นใจได้ว่าระหว่างที่เชื่อมต่ออยู่นั้นการใช้งานจะไม่สะดุด และใช้งานได้อย่างลื่นไหล โดยไฟที่เข้ามาเลี้ยงตัว Docking จะชาร์จไฟให้กับ Laptop ที่เชื่อมต่อด้วย</p>\n<p><img alt=\"No Description\" src=\"https://www.blognone.com/sites/default/files/externals/dc92cbcba4a25c9f958df4d0ddcfd4a8.png\" /></p>\n<p>ด้านพอร์ตการเชื่อมต่อนั้นหน้าจอมีช่อง Display Port 1.4 จำนวน 2 ช่อง และ HDMI 2.0 อีก 1 ช่อง ส่วนช่อง USB นั้นให้มาเป็น USB-A ที่รองรับความเร็ว 10Gbps ถึง 3 ช่อง, USB-A แบบ 2.0 จำนวน 2 ช่องไว้สำหรับต่อคีย์บอร์ด, เมาส์ และ USB-C อีก 1 ช่องไว้เป็นตัวกลางระหว่างแล็ปท็อป และ Docking นอกจากนี้ยังมีช่องเสียบสาย Ethernet แบบ RJ 45 และช่องเสียบหูฟัง 3.5mm มาให้ด้วย</p>\n<p><img alt=\"No Description\" src=\"https://www.blognone.com/sites/default/files/externals/903468a75eb841b776be2bb3e157ec7d.png\" /></p>\n<p><img alt=\"No Description\" src=\"https://www.blognone.com/sites/default/files/externals/cff2bbec2137337a42a53aba6f133bcf.png\" /></p>\n<p>ในแง่ของการใช้งาน <strong>Lenovo ThinkPad Universal USB-C Dock</strong> ถือว่าทำหน้าที่ของมันได้อย่างเต็มที่ โดยเฉพาะกับจุดเด่นที่สามารถต่อจอเสริมได้มากสุดถึง 4 จอพร้อมกันในทีเดียวแม้ว่าตัว Docking จะมีช่องต่อจอมาให้เพียง 3 ช่อง นอกจากนี้ปุ่มเปิดปิดของ ThinkPad Smart Docking Station หากเรากดปิดจะเป็นการปิดหน้าจอมอนิเตอร์ทั้งหมด รวมไปถึงคอมพิวเตอร์ที่เชื่อมต่อจะเข้าสถานะ Sleep ทันทีด้วย</p>\n<p><img alt=\"No Description\" src=\"https://www.blognone.com/sites/default/files/externals/072e022843702e163927a1e26115ede7.png\" /></p>\n<p>การใช้งานรูปแบบนี้เหมาะมากกับงานเฉพาะทางที่ต้องการใช้งานหน้าจอเยอะ ๆ เช่นการเทรดหุ้นที่ต้องดูกราฟหลาย ๆ ตัว, การทำงานด้านกราฟิกขนาดใหญ่ที่ต้องใช้พื้นที่แสดงข้อมูลบนหลายหน้าจอ หรือในแง่ของการตัดต่อภาพยนตร์ที่มีรายละเอียดที่ซับซ้อนตัว <strong>Lenovo ThinkPad Universal USB-C Dock</strong> ก็ถือว่าตอบโจทย์การใช้งานเช่นกัน แต่ส่วนตัวผู้รีวิวนั้นชอบการใช้งานแบบ Mirror เปิดงานกราฟิกให้เพื่อนร่วมหลายคนมาช่วยกันตรวจงาน</p>\n<p><img alt=\"No Description\" src=\"https://www.blognone.com/sites/default/files/externals/2eb7ba0bfd282a060ab7b7e81aec94e9.png\" /></p>\n<p>ข้อสังเกตของ <strong>Lenovo ThinkPad Universal USB-C Dock</strong> นั้นคือแล็ปท็อปที่นำมาเชื่อมต่อสเปคที่ใช้ต้องแรงระดับนึงเลย ถึงจะใช้งานได้ลื่นไหล หากเครื่องที่นำมาเชื่อมต่อเป็นสเปคบ้าน ๆ ทั่วไปอาจมีกระตุก และสร้างความหงุดหงิดในการใช้งานมากกว่าประสบการณ์แบบภาพยนตร์ The Matrix ที่มีหน้าจอหลายจอให้ดูภายในยาน Hovercraft</p>\n<p><img alt=\"No Description\" src=\"https://www.blognone.com/sites/default/files/externals/dc5e18cf06279f9df30c2926df0a557f.png\" /></p>\n<p>โดยรวม <strong>Lenovo ThinkPad Universal USB-C Dock</strong> เป็น Docking Station ที่เหมาะกับการทำงานเฉพาะทางที่ต้องการต่อมอนิเตอร์หลายจอพร้อมกันที่มีความเสถียร แต่เป็นความเสถียรที่ตัวคอมพิวเตอร์ที่นำมาเชื่อมต่อต้องมีสเปคที่แรงประมาณนึงด้วย หากใครสนใจสามารถดูข้อมูลเพิ่มเติมได้ที่ <a href=\"https://techtoday.lenovo.com/th/th/smart-docks\">https://techtoday.lenovo.com/th/th/smart-docks</a></p>\n<p><img alt=\"No Description\" src=\"https://www.blognone.com/sites/default/files/externals/46b5a2c604ca04731017ee0da0bce21e.png\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/lenovo-thinkpad\">Lenovo ThinkPad</a></div><div><a href=\"/topics/laptop\">Laptop</a></div><div><a href=\"/topics/gadget\">Gadget</a></div><div><a href=\"/topics/docking-station\">Docking Station</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7aab0023c11a158e9e4434ec33e7b418f62e069f3e604ac1f7bbc348f695afc4","category":"Thai"}