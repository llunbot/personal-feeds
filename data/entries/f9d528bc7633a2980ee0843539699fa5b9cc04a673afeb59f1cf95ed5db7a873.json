{"title":"Steam Deck ใช้แกน Arch Linux + KDE, สามารถติดตั้งระบบปฏิบัติการอื่นได้อิสระ","link":"https://www.blognone.com/node/123755","date":1626447162000,"content":"<div><div><div><p>ข่าวเด่นที่สุดในรอบวันที่ผ่านมาคงไม่มีใครเกิน <a href=\"https://www.blognone.com/node/123743\">Steam Deck เครื่องเล่นเกมพกพาจาก Valve</a> โดยเป็นซีพียู x86 ที่ใช้ระบบปฏิบัติการ SteamOS (ข้างในเป็นลินุกซ์) และมีซอฟต์แวร์ Proton ช่วยให้เล่นเกมจากฝั่งวินโดวส์ได้</p>\n<p>Valve ทำ SteamOS มานานแล้ว โดยใช้กับ<a href=\"https://www.blognone.com/node/101354\">ฮาร์ดแวร์ Steam Machine ที่เปิดตัวปี 2015 และเลิกไปในปี 2018</a> แต่<a href=\"https://www.blognone.com/node/101395\">ตัว SteamOS ยังถูกพัฒนาต่อ</a></p>\n<p>ข้อมูลใหม่ที่ Valve เปิดเผยคือฐานของ SteamOS เวอร์ชันใหม่ 3.0 ถูกเปลี่ยนจากเดิมที่ใช้ Debian มาเป็น Arch Linux แทน ระบบจัดการเดสก์ท็อปเป็น KDE Plasma ที่ปรับหน้า UI ให้เหมาะกับอุปกรณ์พกพา ส่วนตัว Proton เองก็พัฒนาให้ทำงานกับเกมจากวินโดวส์ได้ดีขึ้นมาก (ยังไม่บอกว่าแค่ไหน)</p>\n<p>นอกจากนี้ Valve ยังบอกว่าผู้ใช้สามารถติดตั้งระบบปฏิบัติการใดก็ได้ลง Steam Deck เพราะมันก็คือพีซีดีๆ นี่เอง และ Valve จะไม่ปิดกั้นใดๆ ซึ่งแปลว่าเราสามารถซื้อแล้วนำมาลง Windows ได้เอง รวมถึงเล่นเกมจากร้านคู่แข่งอย่าง Epic Games Store ได้ด้วย</p>\n<p><img src=\"https://www.blognone.com/sites/default/files/externals/f4fbb0a1cda8ee258b7b96c00740fef7.jpg\" /></p>\n<p>ภาพจาก Valve เอง โชว์ Steam Deck คู่กับลินุกซ์บนจอ CRT ยุคเก่า พร้อมรูปภาพคนที่หน้าคุ้นๆ</p>\n<p>ที่มา - <a href=\"https://partner.steamgames.com/doc/steamdeck/faq\">Steam</a>, <a href=\"https://www.zdnet.com/article/steam-deck-is-an-amd-powered-handheld-pc-from-valve-that-runs-kde-on-arch-linux/\">ZDNet</a>, <a href=\"https://9to5linux.com/valve-unveils-steam-deck-gaming-handheld-powered-by-arch-linux-and-kde-plasma\">9to5linux</a></p>\n<blockquote><p>KDE Plasma powers the desktop of the <a href=\"https://twitter.com/valvesoftware?ref_src=twsrc%5Etfw\">@valvesoftware</a> <a href=\"https://twitter.com/hashtag/SteamDeck?src=hash&amp;ref_src=twsrc%5Etfw\">#SteamDeck</a>. <a href=\"https://t.co/UHBQM5Rsn9\">https://t.co/UHBQM5Rsn9</a> <a href=\"https://t.co/zhPYx8ooq8\">https://t.co/zhPYx8ooq8</a></p>\n<p>— KDE Community (@kdecommunity) <a href=\"https://twitter.com/kdecommunity/status/1415753367939424265?ref_src=twsrc%5Etfw\">July 15, 2021</a></p></blockquote>\n</div></div></div><div><div>Topics: </div><div><div><a href=\"/topics/steam-deck\">Steam Deck</a></div><div><a href=\"/topics/steamos\">SteamOS</a></div><div><a href=\"/topics/linux\">Linux</a></div><div><a href=\"/topics/kde\">KDE</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9d528bc7633a2980ee0843539699fa5b9cc04a673afeb59f1cf95ed5db7a873","category":"Thai"}