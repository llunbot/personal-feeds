{"title":"รายละเอียดใหม่ของ Monster Hunter Wilds ไม่มีอาวุธใหม่แต่มีท่าใหม่, สลับอาวุธระหว่างล่าได้","link":"https://www.blognone.com/node/140063","date":1717149180000,"content":"<div><div><div><p>Capcom เปิดเผยรายละเอียดเพิ่มเติมเกี่ยวกับ Monster Hunter Wilds ในงาน State of Play ที่ผ่านมาพร้อมปล่อยตัวอย่างใหม่ของเกมมีรายละเอียดใหม่ ๆ ดังนี้</p>\n<p><img alt=\"No Description\" src=\"https://www.blognone.com/sites/default/files/externals/4a30043ac475a27fe911266c437c2f8e.jpeg\" /></p>\n<ul>\n<li>โลกของเกมจะมีการเปลี่ยนแปลงของภูมิอากาศตลอดเวลา</li>\n<li>มอนสเตอร์พัฒนาระบบชีวนิเวศตามภูมิอากาศ มีพฤติกรรมและการกระทำที่เปลี่ยนแปลงตลอด</li>\n<li>ตัวเอกไม่เป็นใบ้แล้วมีเสียงพากย์เต็มรูปแบบ</li>\n<li>มีสัตว์ขี่ชนิดใหม่ชื่อ Seikret รูปร่างคล้ายกิ้งก่าผสมนก พาผู้เล่นไปยังเป้าหมายที่ระบุไว้บนแผนที่ได้อัตโนมัติ</li>\n<li>สามารถเก็บอาวุธสำรอง 1 อย่างไว้กับ Seikret ทำให้สลับอาวุธในระหว่างการล่าได้</li>\n<li>อาวุธมีทั้งหมด 14 ประเภท ไม่มีอาวุธรูปแบบใหม่ แต่จะมีท่าการเคลื่อนไหวใหม่ ๆ เข้ามาแทน</li>\n<li>Focus Mode ระบบเล็งเป้าที่จะทำให้ผู้เล่น เล็งและโจมตีจุดอ่อนของมอนสเตอร์</li>\n<li>Hook Slinger สลิงเกอร์แบบใหม่ที่สามารถเก็บไอเท็มจากระยะไกลได้</li>\n<li>เมื่อเจอมอนสเตอร์ขนาดใหญ่ระหว่างออกสำรวจ เริ่มรับภารกิจตรงนั้นได้เลยไม่ต้องย้อนกลับไปหมู่บ้านเพื่อรับภารกิจแล้ว</li>\n<li>หากมีเซฟเกมจากภาค World หรือ Iceborne จะได้ชุดและอาวุธพิเศษให้กับ Palico (แมว)</li>\n<li>มอนสเตอร์เปิดเผยมาแล้ว 4 ตัว คือ Doshaguma, Chatacabra, Ceratonoth และ Dalthydon</li>\n</ul>\n<p>Monster Hunter Wilds ใช้ Re Engine ในการพัฒนามีแผนวางจำหน่ายในปี 2025 ลงให้กับเครื่อง PS5, Xbox Series X/S และ PC</p>\n<p><img alt=\"No Description\" src=\"https://www.blognone.com/sites/default/files/externals/e6e57ccbb1024daf0ea776c7cc17cab3.jpeg\" /><img alt=\"No Description\" src=\"https://www.blognone.com/sites/default/files/externals/c970a7c5774839f35da6094afdd85d6d.jpeg\" /><img alt=\"No Description\" src=\"https://www.blognone.com/sites/default/files/externals/0663c1a7a6b90af47d5bd5ce4753b12f.jpeg\" /></p>\n<p>ที่มา - <a href=\"https://blog.playstation.com/2024/05/30/monster-hunter-wilds-new-gameplay-details-from-todays-state-of-play/\">PlayStation Blog</a></p>\n</div></div></div><div><div>Topics: </div><div><div><a href=\"/topics/monster-hunter\">Monster Hunter</a></div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54b17a0e3bcc02644b2c90fffb115b954a2b5f3181896b6f501e4d415348ef32","category":"Thai"}