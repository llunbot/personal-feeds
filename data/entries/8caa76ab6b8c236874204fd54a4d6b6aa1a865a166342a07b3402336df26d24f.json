{"title":"ถูกเวลา? Threads โซเชียลตัวใหม่สไตล์ Twitter ของ Meta ลง Play Store แต่แอปหายไปแล้ว","link":"https://www.blognone.com/node/134641","date":1688272846000,"content":"<div><div><div><p>Alessandro Paluzzi นักพัฒนาสายแกะโค้ดแอป <a href=\"https://twitter.com/alex193a/status/1675060648579854336\">ทวีต</a>ว่า <strong>Threads</strong> แอปโซเชียลตัวใหม่ของ Meta ที่มีรูปแบบใช้งานคล้ายกับ Twitter ได้ปรากฏใน Google Play Store หลายประเทศ แต่คาดว่าเป็นความผิดพลาด เพราะตอนนี้แอปได้หายไปแล้ว</p>\n<p>Paluzzi ได้แคปภาพบางส่วนทำให้เห็นภาพการใช้งานทั้งการล็อกอินใช้บัญชี Instagram มีระบบค้นหาและติดตามผู้ใช้งานคนอื่น โพสต์มีทั้งข้อความ วิดีโอ รูปภาพ เป็นต้น</p>\n<p>รายงานข่าวเรื่อง Meta พัฒนาแอป Threads <a href=\"https://www.blognone.com/node/133915\">มีออกมาระยะหนึ่ง</a>แล้ว โดยมีโค้ดเนมภายในว่า Project 92 ทาง Meta ก็พรีวิวแอปไปแล้วกับภายในบริษัท รวมทั้งพูดคุยกับครีเอเตอร์จำนวนหนึ่งให้มาใช้งานบนแพลตฟอร์มใหม่นี้ รายงานล่าสุดระบุว่า Threads <a href=\"https://www.blognone.com/node/134516\">กำหนดเปิดตัวภายในเดือนนี้</a> ซึ่งน่าจะมีประกาศทางการกันต่อไป อย่างไรก็ตามการมาของ Threads ในจังหวะเวลานี้ ก็อาจถูกที่ถูกเวลา เพราะ Twitter เพิ่งประกาศ<a href=\"https://www.blognone.com/node/134636\">จำกัดจำนวนข้อความ</a>ที่สามารถอ่านได้ต่อวันพอดี แถมยังมี<a href=\"https://www.blognone.com/node/134530\">มวยกรง</a>ของสองผู้บริหารที่ยังต้องรอต่อไปก่อน</p>\n<p>ที่มา: <a href=\"https://www.theverge.com/2023/7/1/23781271/instagram-threads-twitter-leak-android-google-play\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/5ec11fb422f75c1fdd82ce47542e3955.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7e3f0eff69e766bed5c0966aaa448a34.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/twitter\">Twitter</a></div><div><a href=\"/topics/microblogging\">Microblogging</a></div><div><a href=\"/topics/social-media\">Social Media</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8caa76ab6b8c236874204fd54a4d6b6aa1a865a166342a07b3402336df26d24f","category":"Thai"}