{"title":"หน่วยงานกำกับดูแลของแคลิฟอร์เนีย สั่งปิดธนาคาร Silicon Valley Bank แล้ว","link":"https://www.blognone.com/node/132966","date":1678480005000,"content":"<div><div><div><p>หน่วยงานกำกับดูแลด้านการเงินแห่งรัฐแคลิฟอร์เนีย ออกคำสั่งปิดธนาคาร Silicon Valley Bank หรือ SVB ซึ่งเป็นธนาคารที่เน้นบริการทางการเงินกับสตาร์ทอัพ หลังจากพบปัญหาสภาพคล่อง และ<a href=\"https://www.blognone.com/node/132956\">พยายามขายหุ้นเพิ่มทุน</a> จนทำให้ลูกค้าเริ่มแห่กันมาถอนเงิน</p>\n<p>FDIC ซึ่งเป็นสถาบันคุ้มครองเงินฝากให้กับผู้ฝากเงินในสหรัฐ ได้รับการแต่งตั้งให้เข้ามาดูแลสินทรัพย์ของ SVB โดยทาง FDIC ชี้แจงว่าผู้ฝากเงินไว้ในส่วนที่ได้รับการคุ้มครอง 250,000 ดอลลาร์แรกต่อบัญชีต่อธนาคาร จะสามารถเข้ามาจัดการบัญชีต่อได้ไม่เกินวันจันทร์ที่ 13 มีนาคม 2023 และจะจ่ายดอกเบี้ยเงินฝากส่วนที่ไม่ได้รับการคุ้มครองล่วงหน้าภายในสัปดาห์หน้า</p>\n<p>ข้อมูล ณ สิ้นปี 2022 SVB มีสินทรัพย์รวม 2.09 แสนล้านดอลลาร์ เป็นเงินฝาก 1.754 แสนล้านดอลลาร์</p>\n<p>SVB เป็นธนาคารที่ได้รับผลกระทบจากนโยบายปรับขึ้นดอกเบี้ยของธนาคารกลางสหรัฐหรือ Fed ซึ่งส่งผลให้เงินฝากในธนาคารถูกถอนออกไปในช่วงที่ผ่านมา ด้วยอัตราที่เร็วกว่าที่ธนาคารประเมินไว้</p>\n<p>ที่มา: <a href=\"https://www.fdic.gov/news/press-releases/2023/pr23016.html\">FDIC</a> และ <a href=\"https://www.wsj.com/articles/svb-financial-pulls-capital-raise-explores-alternatives-including-possible-sale-sources-say-11de7522\">The Wall Street Journal</a> ภาพ <a href=\"https://www.instagram.com/p/BK64HTRDknw/\">Instagram: @siliconvalleybank</a></p>\n<p><img alt=\"No Description\" src=\"https://www.blognone.com/sites/default/files/externals/4f78fd40b4ac5179f9082356886eee14.jpg\" /></p>\n</div></div></div><div><div>Topics: </div><div><div><a href=\"/topics/bank\">Bank</a></div><div><a href=\"/topics/silicon-valley\">Silicon Valley</a></div><div><a href=\"/topics/startup\">Startup</a></div><div><a href=\"/topics/california\">California</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"90b16e384eb5782e726fde6159220878bbb9ea9e8cbb7647ac025d","category":"Thai"}