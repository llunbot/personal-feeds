{"title":"AirPods เพิ่มความสามารถ Adaptive Audio ฟังเสียงภายนอกได้ พร้อมกับตัดเสียงรบกวน","link":"https://www.blognone.com/node/134172","date":1685994348000,"content":"<div><div><div><p>แอปเปิลไม่ได้เปิดตัวหูฟังรุ่นใหม่ในงาน WWDC23 แต่หูฟังไร้สาย AirPods ก็มีอัพเดตของใหม่เช่นกัน โดยเพิ่มความสามารถเรียกชื่อว่า Adaptive Audio ที่ทำงานกับเสียงโดยรอบแบบไดนามิก ให้ประสบการณ์ที่ดีที่สุดในการใช้งาน</p>\n<p>Adaptive Audio จะควบคุมเสียงที่เข้ามาใน AirPods โดยเรียนรู้ทั้งเสียงภายนอกที่เข้ามาและควรได้ยิน (เช่น เพื่อนเดินมาทัก) ขณะเดียวกันก็ตัดเสียงที่รบกวนออกไประหว่างการสนทนาพร้อมกัน</p>\n<p>AirPods จะเรียนรู้พฤติกรรมผู้ใช้งานนี้ผ่าน Personalized Volume ซึ่งจะปรับปรุงความสามารถมากขึ้นตามประสบการณ์ที่ระบบเรียนรู้ ส่วนการสนทนากับคนที่เดินผ่านมาทักทำได้ผ่าน Conversation Awareness ซึ่งจะลดระดับเสียงในหูฟังลง และเพิ่มเสียงพูดคนตรงหน้าเข้ามา</p>\n<p><img alt=\"No Description\" src=\"https://www.blognone.com/sites/default/files/externals/d12e741545b6267b8a74153bb4b09339.png\" /></p>\n<p>นอกจากนี้ AirPods ยังเพิ่มความสามารถ Mute และ Unmute ที่รวดเร็วขณะสนทนาเสียง โดยกดที่ก้านหูฟัง หรือกด Digital Crown สำหรับ AirPods Max</p>\n<p><img alt=\"No Description\" src=\"https://www.blognone.com/sites/default/files/externals/8990615c0fd77cc71ff72a6dd6404b7e.jpg\" /></p>\n<p>คุณสมบัติด้าน Adaptive Audio และการปรับแต่งเสียง จะรองรับใน AirPods Pro 2nd Gen ส่วนทางลัด Mute/Unmute รองรับใน AirPods Pro ทุกรุ่น, AirPods 3rd Gen และ AirPods Max</p>\n<p>ที่มา: <a href=\"https://www.apple.com/newsroom/2023/06/airpods-redefine-the-personal-audio-experience/\">แอปเปิล</a></p>\n</div></div></div><div><div>Topics: </div><div><div><a href=\"/topics/airpods\">AirPods</a></div><div><a href=\"/topics/apple\">Apple</a></div><div><a href=\"/topics/wwdc23\">WWDC23</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a942ffaf9abb6b7d2049580903cd886a64186d043335231667bf33853b360ab","category":"Thai"}