{"title":"Overwatch 2 เตรียมกลับมาทดสอบเกมแบบ 6v6 ตามเสียงเรียกร้อง บอกเป็นไปได้ที่จะมีทั้ง 5v5 และ 6v6","link":"https://www.blognone.com/node/142756","date":1729818275000,"content":"<div><div><div><p>ประเด็นถกเถียงที่ยิ่งใหญ่ที่สุดของ Overwatch คงหนีไม่พ้นเรื่อง<a href=\"https://www.blognone.com/node/122787\">เกมเพลย์แบบทีม 6v6 (ภาค 1) หรือ 5v5 (ภาค 2)</a> ซึ่งความเห็นแยกเป็น 2 ฝั่งชัดเจน</p>\n<p>แม้ว่า Overwatch 2 ปรับรูปแบบเกมมาเป็น 5v5 ตามสมัยนิยม แต่ก็มีแฟนรุ่นเก่าๆ เรียกร้องให้กลับมาทำ 6v6 อยู่เสมอ จนเมื่อไม่นานมานี้ <a href=\"https://overwatch.blizzard.com/en-us/news/24104605/\">Aaron Keller ผู้กำกับเกมได้ออกมาเขียนโพสต์อธิบายเหตุผลที่ตัดสินใจทำ 5v5</a> ว่าช่วยให้เกมกระชับขึ้น คุณภาพของแมตช์ไม่แกว่งมากเท่า 6v6 แถมผู้ชมยังติดตามดูได้ง่ายกว่า เพราะจำนวนผู้เล่นในแมตช์น้อยกว่า แต่เขาก็บอกว่ายินดีกลับมาทดสอบเกมแบบ 6v6 ว่าจะได้ผลออกมาเป็นอย่างไร</p>\n<p>ล่าสุด Overwatch 2 ประกาศทดสอบเกมแบบ 6v6 ในอัพเดต Season 14 โดยจะแบ่งการทดสอบเป็น 2 ชุด ชุดแรกเรียกว่า \"Min 1, Max 3\" กำหนดให้ทีมต้องมีผู้เล่นตำแหน่งละอย่างน้อย 1 คน สูงสุดได้ 3 คน เพื่อต้องการดูส่วนผสมของทีม (team composition) ว่าเป็นอย่างไร ส่วนการทดสอบบชุดที่สองเป็นส่วนผสมแบบ 2-2-2 แบบเกมต้นฉบับคลาสสิค</p>\n<p>Blizzard บอกว่าจะเฝ้าดูข้อมูลในการทดสอบ 6v6 แล้วค่อยตัดสินใจว่าจะทำอย่างไรต่อไป อาจเป็นการทดสอบเพิ่มเติมอีก และยอมรับว่าอนาคตของ Overwatch ที่มีทั้งเกมแบบ 5v5 และ 6v6 ให้เลือกนั้น \"เป็นไปได้\"</p>\n<p>ที่มา - <a href=\"https://overwatch.blizzard.com/en-us/news/24151413/director-s-take-continuing-the-6v6-discussion/\">Overwatch</a></p>\n<p><img alt=\"No Description\" src=\"https://www.blognone.com/sites/default/files/externals/807610738b863d67646999769d3f9dc3.jpeg\" /></p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21f494c996c2ca7c32b7253461bde505b910fbfca3064df21c502bb30e0d2418","category":"Thai"}