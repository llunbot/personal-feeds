{"title":"[ลือ] Apple พัฒนา Vision Pro ใหม่ เบาและถูกลง กับอีกรุ่น เชื่อมต่อสายให้ low-latency","link":"https://www.blognone.com/node/145834","date":1744555214000,"content":"<div><div><div><p>วันอาทิตย์พบกับข่าวลือสินค้าใหม่แอปเปิลโดย Mark Gurman แห่ง Bloomberg คนเดิม คราวนี้ว่าด้วยเฮดเซต Apple Vision Pro และ iPadOS 19</p>\n<p>เริ่มที่ Vision Pro ก่อน ข้อมูลของ Gurman บอกว่าแอปเปิลกำลังพัฒนา Vision Pro ใหม่อย่างน้อยสองรุ่น โดยมีสองแนวทางที่ต่างกัน รุ่นแรกจะมีน้ำหนักเบาลง ราคาถูกลง เพื่อให้เข้าถึงผู้ใช้งานมากขึ้น ส่วนอีกรุ่นเน้นขายตลาดลูกค้าองค์กร ที่ไม่ต้องการดีเลย์ จึงเชื่อมต่อผ่านสายกับ Mac สำหรับงานเช่น การผ่าตัด หรือ จำลองการบิน (Flight Simulation) เป็นต้น</p>\n<p>Gurman ยังมีข้อมูลว่าแอปเปิลกำลังพัฒนาแว่นตาอัจฉริยะ เป็นรูปแบบสินค้าตัวใหม่แนวเดียวกับแว่นตาของ Meta สินค้านี้ Tim Cook ซีอีโอแอปเปิลกำหนดให้มีความสำคัญลำดับสูงสุด แนวทางคือสเป็กฮาร์ดแวร์สูง แบตเตอรีใช้ได้นาน และราคาไม่สูง แต่คาดว่าอาจใช้เวลาอีกพอสมควรจึงจะออกสู่ตลาด</p>\n<p>ปิดท้ายด้วย iPadOS 19 ระบบปฏิบัติการเวอร์ชันใหม่ของ iPad ที่แอปเปิลจะเปิดตัวในปีนี้ ซึ่ง Gurman บอกว่าจะมีการเปลี่ยนแปลงใหญ่ เน้นสามหัวข้อคือ เพิ่ม Productivity, มัลติทาสก์ดีขึ้น และแสดงหลายหน้าต่างได้ดีขึ้น ซึ่งทำให้ iPadOS มีความสามารถดีขึ้นเหมือนกับการใช้ Mac</p>\n<p>ที่มา: <a href=\"https://www.bloomberg.com/news/newsletters/2025-04-13/apple-vision-pro-2-details-low-latency-headset-ar-glasses-ipados-19-details-m9flf1fd\">Bloomberg</a></p>\n<p><img src=\"https://www.blognone.com/sites/default/files/externals/1eaba18d09d09d16e460f4917129202f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/ipados-19\">iPadOS 19</a></div><div><a href=\"/topics/rumors\">Rumors</a></div><div><a href=\"/topics/smartglass\">SmartGlass</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd25ce0ec82bf856d3bf7ca65bfab25cca6363228ab911ab2b7d41a970823e65","category":"Thai"}