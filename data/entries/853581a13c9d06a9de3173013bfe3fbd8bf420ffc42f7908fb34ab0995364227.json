{"title":"ก.ยุติธรรมสหรัฐ ฟ้อง Visa ข้อหาผูกขาดเครือข่ายบัตรเดบิต กีดกันผู้เล่นรายอื่น","link":"https://www.blognone.com/node/142190","date":1727248217000,"content":"<div><div><div><p>กระทรวงยุติธรรมสหรัฐ ยื่นฟ้อง Visa ด้วยข้อหาผูกขาดเครือข่ายการชำระเงินของบัตรเดบิตในสหรัฐ</p>\n<p>ในคำฟ้องของกระทรวงยุติธรรม ระบุว่าธุรกรรมบัตรเดบิต 60% ของสหรัฐอยู่บนเครือข่ายชำระเงินของ Visa สร้างรายได้จากค่าธรรมเนียมปีละ 7 พันล้านดอลลาร์ ความผิดของ Visa คือกีดกันคู่แข่งรายที่เล็กกว่า เช่น PayPal, Square ผ่านสัญญากับธนาคารและร้านค้า ถ้าคู่ค้าเหล่านี้ไปใช้เครือข่ายเดบิตหรือระบบชำระเงินรายอื่น ก็จะถูกลงโทษจาก Visa ด้วยค่าธรรมเนียมที่สูงขึ้น</p>\n<p>กระทรวงยุติธรรม สรุปว่าพฤติกรรมของ Visa กีดกันการแข่งขัน และสร้างต้นทุนที่เพิ่มขึ้นให้ธนาคารหรือร้านค้า ซึ่งจะส่งต่อต้นทุนเหล่านี้มายังผู้บริโภคผ่านราคาสินค้าที่แพงขึ้น</p>\n<p>กระบวนการถัดไปเป็นกระบวนการของศาล ซึ่งกระทรวงยุติธรรมยื่นฟ้องต่อศาลเขตนิวยอร์กใต้ ส่วนตัวแทนของฝั่ง Visa บอกว่าบริษัทจะสู้คดี</p>\n<p>ที่มา - <a href=\"https://www.justice.gov/opa/pr/justice-department-sues-visa-monopolizing-debit-markets\">Department of Justice</a>, <a href=\"https://www.axios.com/2024/09/24/visa-antitrust-debit-card-monopoly-lawsuit\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/129f8bda23bfbe7db7f566166bfa3b90.jpg\" /></p>\n<p>ภาพจาก <a href=\"https://www.visa.co.th/dam/VCOM/regional/ap/images/credit-cards-800x450.jpg\">Visa</a></p>\n</div></div></div><div><div>Topics: </div><div><div><a href=\"/topics/visa\">Visa</a></div><div><a href=\"/topics/doj\">DoJ</a></div><div><a href=\"/topics/antitrust\">Antitrust</a></div><div><a href=\"/topics/lawsuits\">Lawsuits</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"853581a13c9d06a9de3173013bfe3fbd8bf420ffc42f7908fb34ab0995364227","category":"Thai"}