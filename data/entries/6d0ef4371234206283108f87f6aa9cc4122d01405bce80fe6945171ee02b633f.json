{"title":"OpenSSF เตือนแฮกเกอร์หลอกขอสิทธิ์ส่งโค้ดเคยพยายามโจมตีโครงการอื่นนอกจาก XZ","link":"https://www.blognone.com/node/139621","date":1715095502000,"content":"<div><div><div><p><a href=\"https://www.blognone.com/node/139040\">หลังจากเหตุการณ์คนร้ายส่งโค้ดมุ่งร้ายเข้าโครงการ XZ</a> โดยคนร้ายแฝงตัวเป็นนักพัฒนาไปช่วยส่งโค้ดเล็กๆ น้อยสร้างความไว้วางใจให้กับผู้ดูแลโครงการเพื่อให้ยกสิทธิ์ส่งโค้ดให้คนร้าย ทาง OpenSSF และ OpenJS ก็ออกมาเตือนว่ามีคนร้ายใช้วิธีการแบบนี้กับโครงการอื่นๆ เหมือนกัน</p>\n<p>รูปแบบการโจมตีเหมือนกับที่คนร้ายทำกับโครงการ XZ อย่างมาก ได้แก่ส่งโค้ดเข้ามาเล็กๆ น้อยๆ แม้จะดูเป็นมิตรแต่ก็พยายามเร่งให้โค้ดได้เข้าโครงการเร็วๆ จากนั้นจะมีบัญชีอื่นๆ ช่วยกันโวยวายว่าโค้ดเข้าโครงการช้า โดยโค้ดที่ส่งเข้ามามักจะอ่านยาก, มีไบนารีเป็นก้อนถูกส่งเข้ามาด้วย, หรือบางครั้งก็พยายามเปลี่ยนกระบวนการคอมไพล์โครงการ</p>\n<p>OpenSSF ดูแลโครงการสำคัญๆ อยู่หลายโครงการ เช่น jQuery, Node.js, Electron, webpack, ESLint รายงานครั้งนี้ไม่ได้ระบุชัดเจนว่ามีการโจมตีโครงการใด</p>\n<p>รายงานนี้แนะนำโครงการโอเพนซอร์สอื่นๆ ขอให้เพิ่มความระมัดระวัง ตั้งแต่ความปลอดภัยพื้นฐานเช่นการเปิด 2FA, ใช้รหัสผ่านปลอดภัยไม่ใช้รหัสซ้ำ ไปจนถึงกระบวนการพัฒนาอย่างปลอดภัย ให้มีการรีวิวโค้ดเสมอ และไม่ยอมรับโค้ดหากเป็นโค้ดอ่านยากเกินจำเป็น ไปจนถึงรีวิวเป็นครั้งคราวว่ารู้จักนักพัฒนาในโครงการจริงหรือไม่ เคยเจอกันตามงานบ้างหรือเปล่า</p>\n<p>ที่มา - <a href=\"https://openssf.org/blog/2024/04/15/open-source-security-openssf-and-openjs-foundations-issue-alert-for-social-engineering-takeovers-of-open-source-projects/\">OpenSSF</a></p>\n<p><img alt=\"No Description\" src=\"https://www.blognone.com/sites/default/files/externals/a41596569587fcf25f837318cd9ae3a9.png\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d0ef4371234206283108f87f6aa9cc4122d01405bce80fe6945171ee02b633f","category":"Thai"}