{"title":"เคลียร์พื้นที่ด้วย - Apple Intelligence ต้องการพื้นที่ 7GB และมีแนวโน้มเพิ่มขึ้นอีก","link":"https://www.blognone.com/node/143924","date":1736046374000,"content":"<div><div><div><p>แอปเปิลเริ่มปล่อยฟีเจอร์ปัญญาประดิษฐ์ Apple Intelligence มา<a href=\"https://www.blognone.com/node/142812\">ตั้งแต่ iOS 18.1, iPadOS 18.1 และ macOS Sequoia 15.1</a> ในเดือนตุลาคม ซึ่งมาพร้อมเงื่อนไขหลายอย่างของอุปกรณ์ที่รองรับ แต่มีข้อสังเกตน่าสนใจคือพื้นที่ว่างในอุปกรณ์ที่ต้องมีเผื่อไว้รองรับ</p>\n<p>ในเวอร์ชันแรกของ iOS 18.1 นั้น แอปเปิลระบุในหน้าซัพพอร์ตว่า Apple Intelligence ต้องการพื้นที่ 4GB เพราะปัญญาประดิษฐ์นี้เน้นการทำงานระดับอุปกรณ์ (On-device) ผู้ใช้งานจึงต้องดาวน์โหลดโมเดลมาติดตั้งในเครื่องด้วย</p>\n<p>อย่างไรก็ตามใน iOS 18.2 ซึ่งแอปเปิล<a href=\"https://www.blognone.com/node/143588\">เพิ่มความสามารถ Apple Intelligence</a> หลายอย่าง เช่น Image Playground, Genmoji, Writing Tools <a href=\"https://support.apple.com/th-th/121115\">หน้าซัพพอร์ตของแอปเปิล</a>ก็ปรับปรุงเงื่อนไขด้วย โดยบอกว่า Apple Intelligence ต้องการพื้นที่ 7GB หรือเพิ่มมา 75% หากผู้ใช้งานมีทั้ง iPhone, iPad และ Mac ก็ต้องเตรียมพื้นที่ให้แต่ละอุปกรณ์ด้วย</p>\n<p>iOS 18.3 ตอนนี้ออกเวอร์ชันทดสอบสำหรับนักพัฒนาแล้ว โดยยังไม่มีฟีเจอร์ใหม่ของ Apple Intelligence แต่คาดว่าแอปเปิลจะ<a href=\"https://www.blognone.com/node/142133\">ปรับปรุงฟีเจอร์เพิ่มเติมใน iOS 18.4</a> ก็รอดูว่าตัวเลขพื้นที่ว่างที่ต้องการจะทะลุ 10GB หรือไม่</p>\n<p>ที่มา: <a href=\"https://9to5mac.com/2025/01/03/apple-intelligence-now-requires-almost-double-iphone-storage/\">9to5Mac</a></p>\n<p><img src=\"https://www.blognone.com/sites/default/files/externals/a6f644758f8de2df5ce0bd65b130c97c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd1448b482ea5e860ef4a4b348480cd49b76d97db022bde9dbc44b9ebb0f9c97","category":"Thai"}