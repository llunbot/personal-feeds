{"title":"Cloudflare ปลอด CAPTCHA อย่างสมบูรณ์แล้ว เปลี่ยนมาใช้ระบบใหม่ Turnstile แทน 100%","link":"https://www.blognone.com/node/136023","date":1696211331000,"content":"<div><div><div><p>Cloudflare มี<a href=\"https://www.blognone.com/node/122682\">นโยบายลดการใช้ CAPTCHA ตรวจสอบว่าเป็นมนุษย์หรือบ็อตมาตั้งแต่ปี 2021</a> โดย<a href=\"https://www.blognone.com/node/127892\">ใช้วิธีตรวจสอบความเป็นมนุษย์แบบอื่นๆ หลายอย่างประกอบกันแทน มีชื่อเรียกว่า Managed Challenge</a></p>\n<p>ในปี 2022 <a href=\"https://www.blognone.com/node/130658\">บริษัทเปิดบริการตรวจสอบความเป็นมนุษย์ชื่อ Turnstile ที่นำเอาเทคนิค Managed Challenge เปิดให้เว็บไซต์ต่างๆ ใช้งานได้ฟรี</a> ซึ่งหลายคนก็อาจเริ่มเห็นกันแล้วเวลาเข้าเว็บไซต์บางแห่งแล้วมีปุ่ม Verify you are human พร้อมโลโก้ของ Cloudflare ขึ้นมาให้ติ๊ก</p>\n<p>ล่าสุด Cloudflare บอกว่าแทนที่ CAPTCHA เดิมของตัวเองเป็น Turnstile ทั้งหมดแล้ว 100% ดังนั้นบริการทั้งหมดของ Cloudflare ไม่มี CAPTCHA อีกต่อไป ตัวบริการ Turnstile จึงเข้าสถานะ GA เปิดให้ใช้งานทั่วไป ยังเปิดให้ใช้งานฟรีและไม่มีข้อจำกัดใดๆ ด้วย</p>\n<p>Cloudflare ยังชักชวนให้เว็บไซต์ที่ใช้ CAPTCHA ของบริษัทอื่นๆ (เช่น reCAPTCHA ของกูเกิล) เปลี่ยนมาใช้ Turnstile โดยแก้โค้ดแค่ไม่กี่บรรทัดเท่านั้น และตอนนี้มีเฟรมเวิร์คหรือ CMS หลายตัวเริ่มรองรับ Turnstile แล้ว เช่น WordPress, Angular, Vue</p>\n<p><img alt=\"No Description\" src=\"https://www.blognone.com/sites/default/files/externals/d1bbe29a8445ec61bd86d3648ba2449f.png\" /></p>\n<p>การทำงานของ Managed Challenge</p>\n<p><img src=\"https://blog.cloudflare.com/content/images/2022/04/image3.png\" alt /></p>\n<p>ที่มา - <a href=\"https://blog.cloudflare.com/turnstile-ga/\">Cloudflare</a></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/captcha\">CAPTCHA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d718faee1387f0d6263c55518988e8ec0f96c6c5d64393f87159b09644d9b083","category":"Thai"}