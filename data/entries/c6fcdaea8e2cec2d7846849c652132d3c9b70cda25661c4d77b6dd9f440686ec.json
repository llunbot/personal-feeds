{"title":"Trump บอกเขาไม่ขัดข้องหาก Elon Musk หรือ Larry Ellison จะซื้อกิจการ TikTok ในอเมริกา","link":"https://www.blognone.com/node/144250","date":1737553344000,"content":"<div><div><div><p>ประธานาธิบดี Donald Trump ตอบคำถามนักข่าวในช่วงแถลง<a href=\"https://www.blognone.com/node/144241\">โครงการลงทุนโครงสร้างพื้นฐาน AI มูลค่า 5 แสนล้านดอลลาร์</a> โดยนักข่าวถามความเห็นของ Trump หาก <a href=\"https://www.blognone.com/node/144095\">Elon Musk จะซื้อกิจการ TikTok</a></p>\n<p>Trump ตอบว่าถ้า Musk ต้องการซื้อ เขาก็ให้ซื้อ และเขาอยากให้ Larry Ellison ซีอีโอ Oracle ร่วมซื้อด้วยเช่นกัน (Ellison อยู่ในการแถลงข่าวนี้ด้วย)</p>\n<p>เขาอธิบายเพิ่มว่ามูลค่ากิจการของ TikTok จะสูงมากกว่านี้ถ้ายังสามารถดำเนินการในสหรัฐอเมริกาต่อไปได้ ที่เขาคิดคือการให้สักคนซื้อกิจการแล้วแบ่งหุ้นครึ่งหนึ่งให้บริษัทสหรัฐอเมริกา แบบนี้เขาก็จะอนุมัติ ByteDance บริษัทแม่ของ TikTok ต้องมีพันธมิตรทางธุรกิจที่สุดยอด ดีลแบบนี้จะเป็นประโยชน์กับทุกฝ่าย</p>\n<p>ถึงตอนนี้ Trump ได้<a href=\"https://www.blognone.com/node/144231\">เลื่อนการบังคับใช้กฎหมายแบน TikTok ออกไป 75 วัน</a> แม้ท่าทีของ ByteDance จะแสดงออกมาตลอดว่าไม่ต้องการขายธุรกิจ TikTok ในอเมริกา แต่ล่าสุด<a href=\"https://www.blognone.com/node/144225\">ทางการจีนบอกว่า</a>ให้อำนาจการตัดสินใจเป็นของบริษัทเอง ส่วน Elon Musk ยังไม่เคยออกมาให้ความเห็นในข่าวนี้</p>\n<p>ที่มา: <a href=\"https://www.cnbc.com/2025/01/21/trump-says-hes-open-to-tiktok-sale-to-elon-musk-or-larry-ellison-.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/8b3cc66829a68241b6aa18a0d6535d19.jpeg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/donald-trump\">Donald Trump</a></div><div><a href=\"/topics/elon-musk\">Elon Musk</a></div><div><a href=\"/topics/larry-ellison\">Larry Ellison</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6fcdaea8e2cec2d7846849c652132d3c9b70cda25661c4d77b6dd9f440686ec","category":"Thai"}