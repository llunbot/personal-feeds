{"title":"เกมออนไลน์ Dauntless ประกาศปิดตัว 25 พ.ค. 2025 หลังบริษัทเจอปัญหาการเงิน","link":"https://www.blognone.com/node/144897","date":1740452283000,"content":"<div><div><div><p>เกมออนไลน์ประกาศปิดตัวอีกเกม คราวนี้คือ <a href=\"https://www.blognone.com/node/87830\">เกม Dauntless ของ Phoenix Labs</a> สตูดิโอเกมจากแคนาดาที่ก่อตั้งโดยอดีตพนักงานของ Riot Games มาตั้งแต่ปี 2014 ส่วนเกม Dauntless เปิดตัวปี 2016 และให้บริการจริงในปี 2019</p>\n<p><a href=\"https://www.blognone.com/node/114392\">Garena เข้าซื้อกิจการ Phoenix Labs ในปี 2020</a> แต่ภายหลังในปี 2023 กลุ่มผู้บริหารของบริษัทตัดสินใจซื้อกิจการคืน ช่วงเวลาหลังจากนั้น Phoenix Labs ประสบปัญหาการเงินจนต้องปลดพนักงานออกหลายรอบในช่วง 2 ปีที่ผ่านมา (ตอนนี้แทบไม่มีพนักงานส่วนพัฒนาเกมเหลือแล้ว) ล่าสุดคือประกาศปิดเซิร์ฟเวอร์เกม Dauntless ในวันที่ 29 พฤษภาคม 2025</p>\n<p>Dauntless เป็นเกมออนไลน์ RPG ล่ามอนสเตอร์แนวเดียวกับ Monster Hunter เปิดให้เล่นฟรีทั้งบนพีซีและคอนโซล</p>\n<p>ที่มา - <a href=\"https://www.gamespot.com/articles/another-live-service-game-is-shutting-down-with-dauntless-going-offline-soon/1100-6529683/?ftag=CAD-01-10abi2f\">Gamespot</a></p>\n<p><img alt=\"No Description\" src=\"https://www.blognone.com/sites/default/files/externals/2e0a8a2192286996daf5bc301c2ccdf4.jpeg\" /></p>\n</div></div></div><div><div>Topics: </div><div><div><a href=\"/topics/dauntless\">Dauntless</a></div><div><a href=\"/topics/games\">Games</a></div><div><a href=\"/topics/phoenix-labs\">Phoenix Labs</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5076c26ba87369005c1e6dda6fa151c0f04de056b895619fd1265062a1253f8","category":"Thai"}