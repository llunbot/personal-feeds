{"title":"X ขยายฟีเจอร์ Audio และ Video Call ให้ผู้ใช้งานทุกคนแล้ว ไม่ต้องเป็น Premium","link":"https://www.blognone.com/node/138373","date":1708730444000,"content":"<div><div><div><p>X มีฟีเจอร์โทรเสียงและวิดีโอคอลให้ใช้งานมาหลายเดือนแล้วทั้งใน <a href=\"https://www.blognone.com/node/136403\">iOS</a> และ <a href=\"https://www.blognone.com/node/137762\">Android</a> แต่จำกัดเฉพาะผู้ใช้งานแบบ X Premium ที่สามารถโทรออกได้</p>\n<p>ล่าสุด Enrique Barragan วิศวกรของ X ได้โพสต์อัพเดตว่าฟีเจอร์โทรเสียงและวิดีโอคอลนี้ จะเริ่มทยอยเปิดให้ใช้งานสำหรับผู้ใช้งานทุกคน ที่ไม่ได้เป็นลูกค้า Premium นอกจากนี้ยังสามารถตั้งค่าความเป็นส่วนตัวเพิ่มเติม โดยเลือกอนุญาตให้ทุกคนสามารถติดต่อได้ (Everyone) จากเดิมต้องเป็นคนที่ติดตาม หรือเป็นบัญชี Verified</p>\n<p>Linda Yaccarino ซีอีโอ X ก็แชร์โพสต์นี้และเปิดด้วยคำถามว่า คุณอยากลองโทรหาใครก่อนเป็นคนแรก</p>\n<p>ที่มา: <a href=\"https://9to5mac.com/2024/02/23/x-audio-video-calls-non-subscribers/\">9to5Mac</a></p>\n<p><img src=\"https://www.blognone.com/sites/default/files/externals/d4052c38549faab834937bc601ccd290.jpg\" /></p>\n<blockquote><p>X goes vocal! Who are you calling first? <a href=\"https://t.co/OHz5DZX0eJ\">https://t.co/OHz5DZX0eJ</a></p>\n<p>— Linda Yaccarino (@lindayaX) <a href=\"https://twitter.com/lindayaX/status/1761121033883460062?ref_src=twsrc%5Etfw\">February 23, 2024</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e271704e855a3ade43f6d4795eef903c04406fe92dc56e621e9adab200db21ab","category":"Thai"}