{"title":"Volvo จะอัพเกรดระบบความบันเทิงในรถตัวใหม่ ย้อนให้กับรถรุ่นเก่าตั้งแต่ปี 2020","link":"https://www.blognone.com/node/141836","date":1725505531000,"content":"<div><div><div><p>Volvo Cars ประกาศอัพเดตระบบความบันเทิงภายในรถยนต์ (infotainment) เวอร์ชันใหม่ให้กับรถยนต์รุ่นเก่า ย้อนไปถึงปี 2020</p>\n<p>ระบบความบันเทิงในรถยนต์เวอร์ชันใหม่ ปรับปรุงให้ใช้งานง่ายขึ้น กดหน้าจอน้อยลง เริ่มใช้งานมาแล้วในรถยนต์ไฟฟ้ารุ่น EX90 และ EX30 และจะใช้กับ XC90 SUV รุ่นปี 2025 ที่อัพเกรดจอเป็นขนาดใหญ่ขึ้น 11.2\" และความละเอียดจอเพิ่มขึ้น 21% ด้วย</p>\n<p>หลังจากนั้น Volvo Cars จะทยอยอัพเกรดย้อนหลังให้กับรถยนต์ที่ใช้ระบบความบันเทิงในรถยนต์ Android Automotive (Google built-in) รุ่นที่วางขายตั้งแต่ปี 2020 เป็นต้นมา ที่ระบุชื่อรุ่นได้แก่ C40, XC40, EX40, EC40, S60, V60, V60 Cross Country, XC60, S90, V90, V90 Cross Country, XC90 แต่ยังไม่ระบุช่วงเวลาแน่ชัด</p>\n<p>ตามธรรมเนียมของวงการรถยนต์ มักไม่มีการอัพเกรดใหญ่ย้อนหลังให้กับรถยนต์รุ่นที่วางขายไปก่อนแล้ว ตัวอย่างของ Volvo Cars ที่อัพเกรดย้อนหลังให้ฟรี จึงเป็นกรณีที่น่าสนใจ และต้องรอดูกันว่าจะชวนให้บริษัทรถยนต์อื่นๆ ต้องปรับตัวสู้ด้วยมากน้อยแค่ไหน</p>\n<p>ที่มา - <a href=\"https://www.media.volvocars.com/global/en-gb/media/pressreleases/331729/new-generation-user-experience-comes-to-our-new-xc90-flagship-suv-and-millions-of-volvo-cars-worldwi\">Volvo Cars</a>, <a href=\"https://www.autoblog.com/2024/09/04/volvo-new-infotainment-old-cars/\">Autoblog</a></p>\n<p><img alt=\"No Description\" src=\"https://www.blognone.com/sites/default/files/externals/95c18f688baf8ec7ca6d2ed34d80fd45.jpeg\" /></p>\n</div></div></div><div><div>Topics: </div><div><div><a href=\"/topics/volvo\">Volvo</a></div><div><a href=\"/topics/android-automotive\">Android Automotive</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90305f7bfb57ccabff98918a1cfcf2677ec61686e32b3f60b096d95e1e6d820c","category":"Thai"}