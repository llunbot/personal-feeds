{"title":"Intel ประกาศแผนแยก Intel Foundry เป็นบริษัทย่อย, ขายหุ้น Altera, ชะลอการสร้างโรงงานที่เยอรมนี","link":"https://www.blognone.com/node/142025","date":1726524212000,"content":"<div><div><div><p>Pat Gelsinger ซีอีโออินเทล รายงานข้อมูลจากการประชุมบอร์ดบริษัทเมื่อสัปดาห์ที่ผ่านมา ซึ่งมี<a href=\"https://www.blognone.com/node/141788\">ข่าวลือ</a>ออกมาหลายอย่างก่อนหน้านี้ โดยทั้งหมดเพื่อปรับปรุงให้อินเทลมีประสิทธิภาพการดำเนินงานที่ดีขึ้น และสามารถแข่งขันกับตลาดได้</p>\n<p>ประเด็นสำคัญในรายงานนี้คือส่วนธุรกิจรับจ้างผลิตชิป Intel Foundry โดยอินเทลมีแผนปรับให้มีสถานะเป็นบริษัทย่อยภายใต้อินเทล เพื่อเพิ่มความเชื่อมั่นกับลูกค้า และให้เป็นอิสระจากอินเทลมากขึ้น รวมทั้งบริษัทย่อยนี้ยังสามารถรับเงินเพิ่มทุนจากภายนอกเพิ่มเติมได้ในอนาคต โดยก่อนหน้านี้อินเทลได้<a href=\"https://www.blognone.com/node/139035\">แยกรายงานส่วนธุรกิจ Intel Foundry</a> ออกมาในงบการเงินประจำไตรมาสแล้ว</p>\n<p>ถัดมาเป็นแผนการขยายโรงงานของ Intel Foundry โดยทวีปยุโรปจะโฟกัสที่โรงงานในไอร์แลนด์เท่านั้น ส่วนแผนสร้างโรงงานที่<a href=\"https://www.blognone.com/node/134420\">โปแลนด์</a>กับ<a href=\"https://www.blognone.com/node/127629\">เยอรมนี</a> จะชะลอออกไปอย่างน้อยสองปี, ทวีปเอเชีย โรงงานที่มาเลเซียยังเดินหน้าสร้างโรงงานแพ็คเกจจิ้งใหม่ต่อไป และทวีปอเมริกา แผนขยายโรงงานทั้งหมดดำเนินต่อไปตามเดิม</p>\n<p>ในรายงานของ Pat Gelsinger มีประเด็นอื่นเพิ่มเติมดังนี้</p>\n<ul>\n<li>ขยายความร่วมมือกับ AWS เพื่อผลิตชิป Xeon 6 คัสตอม บนเทคโนโลยีการผลิต Intel 18A</li>\n<li>รับเงินสนับสนุนตามกฎหมาย CHIPS Act จากรัฐบาลสหรัฐอีก 3 พันล้านดอลลาร์ เพื่อผลิตชิปความปลอดภัย Secure Enclave</li>\n<li>เตรียมขายหุ้น <a href=\"https://www.blognone.com/node/76264\">Altera</a> ออกมาบางส่วน รวมทั้งจะนำบริษัทไอพีโอเข้าตลาดหุ้น</li>\n<li>แผน<a href=\"https://www.blognone.com/node/141201\">ปลดพนักงาน</a>ประมาณ 15,000 คน จะเสร็จสิ้นภายในปีนี้</li>\n</ul>\n<p>ที่มา: <a href=\"https://www.intc.com/news-events/press-releases/detail/1710/a-message-from-intel-ceo-pat-gelsinger-to-employees\">อินเทล</a></p>\n<p><img src=\"https://www.blognone.com/sites/default/files/externals/ed39fe7a1d91ef6f0849fab4e0c3ce1f.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/pat-gelsinger\">Pat Gelsinger</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ff26da1a070e0677d0f86b115aa4c60b74c07c3ec944b1af60925beae14bc5b","category":"Thai"}