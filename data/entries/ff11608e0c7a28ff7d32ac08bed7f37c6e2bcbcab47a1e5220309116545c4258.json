{"title":"ไมโครซอฟท์โอเพนซอร์สระบบปฏิบัติการฝังตัว ThreadX ยกให้ Eclipse Foundation ดูแลต่อ","link":"https://www.blognone.com/node/136902","date":1700704657000,"content":"<div><div><div><p>ไมโครซอฟท์เป็นเจ้าของระบบปฏิบัติการฝังตัว ThreadX จาก<a href=\"https://www.blognone.com/node/109274\">การซื้อบริษัท Express Logic ในปี 2019</a> แล้วนำมาให้บริการกับลูกค้าองค์กรภายใต้ชื่อ <strong><a href=\"https://azure.microsoft.com/en-us/products/rtos\">Azure RTOS</a></strong> (real-time operating system)</p>\n<p>ล่าสุดไมโครซอฟท์ประกาศเปิด ThreadX เป็นโอเพนซอร์ส และยกให้มูลนิธิ Eclipse Foundation ดูแลต่อ ภายใต้ชื่อใหม่ว่า <a href=\"https://threadx.io/\">Eclipse ThreadX</a></p>\n<p>การเปิดเป็นโอเพนซอร์สครั้งนี้ทำให้โลกมีระบบปฏิบัติการฝังตัวแบบโอเพนซอร์สเพิ่มอีกตัว แถมเป็นตัวที่พัฒนามาจนเติบใหญ่ ใช้งานจริงได้อยู่แล้ว ใช้สัญญาอนุญาตแบบเปิดกว้างคือ MIT license และดูแลด้วยหน่วยงานอิสระไม่ขึ้นกับบริษัทใดอย่าง Eclipse Foundation ด้วย</p>\n<p>ThreadX เป็นระบบปฏิบัติการฝังตัวที่พัฒนามายาวนานตั้งแต่ปี 1997 รองรับไมโครคอนโทรลเลอร์เป็นจำนวนมาก ปัจจุบันมีอุปกรณ์ใช้งานมากกว่า 1.2 หมื่นล้านชิ้น</p>\n<p>โครงการ Eclipse ThreadX ประกอบด้วยชิ้นส่วนต่างๆ ของ Azure RTOS ทั้งตัวระบบปฏิบัติการ ThreadX และ  ซอฟต์แวร์ที่เกี่ยวข้องอื่นๆ ในชุด เช่น ระบบไฟล์ FileX, ซอฟต์แวร์เครือข่าย NetX, ส่วนติดต่อผู้ใช้ GUIX เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/fb12084b490e409eec20b569427b344f.jpg\" /></p>\n<p>ที่มา - <a href=\"https://techcommunity.microsoft.com/t5/internet-of-things-blog/microsoft-contributes-azure-rtos-to-open-source/ba-p/3986318\">Microsoft</a>, <a href=\"https://blogs.eclipse.org/post/mike-milinkovich/introducing-eclipse-threadx\">Eclipse Foundation</a></p>\n</div></div></div><div><div>Topics: </div><div><div><a href=\"/topics/eclipse\">Eclipse</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/embedded\">Embedded</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff11608e0c7a28ff7d32ac08bed7f37c6e2bcbcab47a1e5220309116545c4258","category":"Thai"}