{"title":"LinkedIn ระงับแผนย้ายระบบจากศูนย์ข้อมูลตนเองไป Azure ชั่วคราว","link":"https://www.blognone.com/node/137253","date":1702636478000,"content":"<div><div><div><p>CNBC อ้างแหล่งข่าวที่เกี่ยวข้องบอกว่า LinkedIn ได้สั่งหยุดโครงการย้ายระบบจากศูนย์ข้อมูลของตัวเอง ไปอยู่บนคลาวด์ Azure ของไมโครซอฟท์ โดยสถานะตอนนี้คือพักโครงการชั่วคราว แต่ยังไม่ได้ยกเลิกไปเลย</p>\n<p>LinkedIn เคยประกาศแผนย้ายระบบทั้งหมดไปอยู่บน Azure ภายใต้โครงการ Blueshift <a href=\"https://www.blognone.com/node/110996\">ในปี 2019</a> ซึ่งสามารถเข้าใจได้ไม่ยากเพราะ LinkedIn เป็นบริษัทในเครือไมโครซอฟท์มา<a href=\"https://www.blognone.com/node/88019\">ตั้งแต่ปี 2016</a> ตอนนั้น LinkedIn ก็บอกว่าโครงการจะใช้เวลาหลายปีจึงจะย้ายระบบทั้งหมดสำเร็จ</p>\n<p>ข้อมูลที่ CNBC มีเพิ่มเติมบอกว่า LinkedIn จะเลือกใช้บริการบางส่วนบน Azure ที่สามารถสเกลทรัพยากรต่อจากโครงสร้างออนพรีมิสเดิมที่มีอยู่เช่น Azure Front Door ส่วนทรัพยากรของ Azure ที่เดิมเตรียมไว้สำหรับ LinkedIn นั้น จะนำไปให้บริการกับลูกค้าภายนอกแทน เนื่องจากตอนนี้มีความต้องการใช้งานสูง ทางออกนี้จึงดีกว่ากับทั้ง LinkedIn และ Azure</p>\n<p>ที่มา: <a href=\"https://www.cnbc.com/2023/12/14/linkedin-shelved-plan-to-migrate-to-microsoft-azure-cloud.html\">CNBC</a></p>\n<p><img src=\"https://www.blognone.com/sites/default/files/externals/47fea9de2314b495226caaa9713b8d43.png\" /></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/microsoft\">Microsoft</a></div><div><a href=\"/topics/microsoft-azure\">Microsoft Azure</a></div><div><a href=\"/topics/cloud-computing\">Cloud Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c7ce40c9b6ebe324972410c44a46a7c3ed9aab34d9f3a43a280229fd73e1331","category":"Thai"}