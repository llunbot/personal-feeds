{"title":"Windows 11 แสดงตัวเลขวินาทีในนาฬิกาที่ทาสก์บาร์ได้แล้ว แต่จะเปลืองพลังงานมากขึ้น","link":"https://www.blognone.com/node/134887","date":1689687371000,"content":"<div><div><div><p>Windows 11 อัพเดตล่าสุดประจำรอบเดือนกรกฎาคม 2023 (KB5028185) ที่ออกเมื่อสัปดาห์ที่แล้ว มีฟีเจอร์ใหม่คือแสดง \"วินาที\" ในนาฬิกาที่ทาสก์บาร์ได้แล้ว หลังจาก<a href=\"https://www.blognone.com/node/131565\">ทดสอบเฉพาะกลุ่ม Insider มาตั้งแต่ปลายปี 2022</a></p>\n<p>วิธีการตั้งค่าให้เข้าไปที่ Settings &gt; Personalization &gt; Taskbar &gt; Taskbar behavior &gt; Show seconds in system try clock (use more power) ซึ่งไมโครซอฟท์เขียนอธิบายชัดว่าจะเปลืองพลังงานมากกว่าเดิม</p>\n<p>Raymond Chen วิศวกรของไมโครซอฟท์เคย<a href=\"https://devblogs.microsoft.com/oldnewthing/20220411-00/?p=106456\">เขียนอธิบายเรื่องนี้ในบล็อกของบริษัท</a>ว่ากิจกรรมใดๆ ที่มีความถี่มากกว่า 1 นาที จะต้องขออนุมัติจากทีมประสิทธิภาพของวินโดวส์ก่อน เพราะจะทำให้ซีพียูไม่สามารถเข้าสถานะหลับได้</p>\n<p>ส่วนเคสนี้ไมโครซอฟท์ไม่ได้อธิบายว่าทำไมถึงตัดสินใจเพิ่งมาทำตอนนี้ (หลังจากผู้ใช้เรียกร้องกันมานานมาก) แต่การปิดเป็นค่าดีฟอลต์ แล้วเปิดโอกาสให้คนที่ต้องการเลือกใช้ได้เอง ก็น่าจะเป็นทางเลือกที่รอมชอมทั้งสองฝ่าย</p>\n<p><img alt=\"No Description\" src=\"https://www.blognone.com/sites/default/files/externals/a8e4fff05e7cc80348f9ec3323b88e45.png\" /></p>\n<p>ที่มา - <a href=\"https://www.pcworld.com/article/1996440/windows-11-this-new-taskbar-function-breaks-with-old-windows-tradition.html\">PCWorld</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15c145701171600197072a2ebb4811ed3426e219984dcf231526e0510ccc0045","category":"Thai"}