{"title":"Supabase เปิดโครงการ pg_graphql ทำให้ PostgreSQL รองรับ GraphQL ในตัว ใช้แรมน้อย","link":"https://www.blognone.com/node/126160","date":1638776192000,"content":"<div><div><div><p>Supabase เปิดตัวโครงการ pg_graphql ส่วนขยายสำหรับ PostgreSQL แบบโอเพนซอร์ส เพื่อรองรับการคิวรีแบบ GraphQL ได้โดยตรง ใช้แรมน้อยกว่าเทคโนโลยี</p>\n<p>ซอฟต์แวร์สำหรับให้บริการ GraphQL บนฐานข้อมูลแบบ SQL นั้นมีอยู่หลายตัว หากนับเฉพาะที่รองรับ PostgreSQL และเป็นโครงการโอเพนซอร์สก็มี Graphile และ Hasura ได้รับความนิยมอย่างสูงอยู่แล้ว แต่ทาง Supabase ระบุว่าโครงการเหล่านี้อาศัยส่วนประกอบมากเกินไป ทำให้ใช้หน่วยความจำสูง จึงต้องสร้างโซลูชั่นแบบเบาขึ้นมาทดแทน</p>\n<p>ทาง Supabase เขียน pg_graphql ด้วย C และ SQL เพื่อแปลงการคิวรี GraphQL ให้เป็น SQL อยู่ในโปรเซสของ PostgreSQL เอง จากนั้นก็แปลงผลการคิวรีที่ได้กลับออกเป็น JSON โดยตัวส่วนขยายจริงๆ จะเพิ่มแค่ฟังก์ชั่นเดียวใน PostgreSQL เท่านั้น ส่วนการเชื่อมต่อกับไคลเอนต์ผ่านทาง HTTP นั้นอาศัย PostgREST</p>\n<p>โครงการเป็นสัญญาอนุญาตแบบ Apache 2.0</p>\n<p>ที่มา - <a href=\"https://supabase.com/blog/2021/12/03/pg-graphql\">Supabase</a></p>\n<p><img src=\"https://www.blognone.com/sites/default/files/externals/ae9e487d527c24d17ed1d76f52c62e71.png\" /></p>\n</div></div></div><div><div>Topics: </div><div><div><a href=\"/topics/graphql\">GraphQL</a></div><div><a href=\"/topics/supabase\">Supabase</a></div><div><a href=\"/topics/database\">Database</a></div><div><a href=\"/topics/postgresql\">PostgreSQL</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"622dedf39472a9e3b840458f405edbc2eb57a657d9c1970a09dff36d2f0b672a","category":"Thai"}