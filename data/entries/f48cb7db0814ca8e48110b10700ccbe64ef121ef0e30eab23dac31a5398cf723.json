{"title":"อยากลืมกลับจำ กูเกิลจัดแข่งขันวิจัย AI ที่สามารถลืมได้","link":"https://www.blognone.com/node/134751","date":1688924441000,"content":"<div><div><div><p>กูเกิลจัดการแข่งขันสร้างปัญญาประดิษฐ์ที่สามารถลืมข้อมูลบางส่วนที่จำไประหว่างการฝึก เพื่อให้ปัญญาเราสามารถลบข้อมูลที่ไม่ต้องการออกจากปัญญาประดิษฐ์ได้</p>\n<p>การฝึกปัญญาประดิษฐ์ในกลุ่ม deep learning นั้นมักใช้ข้อมูลปริมาณมหาศาล และหลายครั้งก็เป็นข้อมูลที่ได้มาอย่างไม่ถูกต้อง เช่น ภาพใบหน้าที่อาจจะละเมิดความเป็นส่วนตัว แนวทางที่ผ่านมาหากไม่ต้องการให้มีข้อมูลไม่พึงประสงค์ในปัญญาประดิษฐ์นั้นต้องอาศัยการฝึกปัญญาประดิษฐ์ใหม่ทั้งหมด</p>\n<p>การแข่งขันของกูเกิลครั้งนี้ จะให้ชุดข้อมูลและโมเดลปัญญาประดิษฐ์ที่ฝึกกับข้อมูลไปแล้วล่วงหน้า จากนั้นจะระบุว่าข้อมูลบางส่วนที่ใช้ฝึกไปแล้วนั้นเป็นข้อมูลที่ต้องการลืม (forget set) นักวิจัยที่ร่วมแข่งขันต้องสร้างอัลกอริทึมที่มีประสิทธิภาพเพื่อลบข้อมูลออกจากโมเดลที่ฝึกไว้ล่วงหน้าแล้วนั้น ผลที่ได้จะนำไปเทียบกับโมเดลที่ฝึกกับชุดข้อมูลที่ไม่มีข้อมูลที่ต้องการลืมตั้งแต่แรก</p>\n<p>กูเกิลให้<a href=\"https://github.com/unlearning-challenge/starting-kit/blob/main/unlearning-CIFAR10.ipynb\">ตัวอย่างการสร้างอัลกอริทึมเพื่อการลืม</a> โดยอาศัยชุดข้อมูล CIFAR10 ที่ใช้จัดหมวดหมู่ภาพ 10 ประเภท และลองแบ่งชุดข้อมูลออกมา 10% เพื่อให้ลืม</p>\n<p>การแข่งขันเริ่มไปแล้วตั้งแต่ปลายเดือนมิถุนายนที่ผ่านมา และจะจบการแข่งขันกลางเดือนกันยายนนี้</p>\n<p>ที่มา - <a href=\"https://ai.googleblog.com/2023/06/announcing-first-machine-unlearning.html\">Google AI Blog</a>, <a href=\"https://unlearning-challenge.github.io/\">Unlearning Challenge</a></p>\n<p><img alt=\"No Description\" src=\"https://www.blognone.com/sites/default/files/externals/13bbc0bedc1b0b2d9065c4657ffeee27.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f48cb7db0814ca8e48110b10700ccbe64ef121ef0e30eab23dac31a5398cf723","category":"Thai"}