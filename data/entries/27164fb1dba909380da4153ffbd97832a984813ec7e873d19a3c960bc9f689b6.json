{"title":"นักวิเคราะห์ J.P. Morgan คาด ผู้ใช้ Android กว่า 1.4 พันล้านคน อาจเปลี่ยนไปใช้ iPhone SE รุ่นปี 2022","link":"https://www.blognone.com/node/126328","date":1639546503000,"content":"<div><div><div><p>แม้ iPhone SE รุ่นปี 2022 ยังเป็นข่าวลือ อยู่ แต่ Samik Chatterjee นักวิเคราะห์จากสถาบันการเงิน J.P Morgan ก็ออกมาคาดการณ์ว่าหาก iPhone SE รุ่นปี 2022 รองรับ 5G และราคาถูกกว่า iPhone รุ่นหลัก ผู้ใช้ Android ที่ใช้มือถือรุ่นกลางถึงล่างกว่า 1.4 พันล้าน จากผู้ใช้ทั้งหมด 2.8 พันล้านคนที่ Google เคยระบุ อาจเปลี่ยนมาใช้ iPhone SE ได้</p>\n<p>อย่างไรก็ตาม การคาดการณ์นี้ไม่ได้มีพื้นฐานข้อมูลใดรองรับ เป็นเพียงความเห็นของ Chatterjee ที่มองว่าผู้ใช้ Android อาจเปลี่ยนไปใช้ iPhone SE ที่รองรับ 5G ได้ หากก่อนหน้านี้ยังไม่มีงบซื้อมือถือ 5G และก็ดูไม่น่าจะเป็นไปได้จริงนัก เพราะ iPhone SE สองรุ่นก่อนหน้านี้ที่มีราคาถูกกว่ารุ่นปกติ ก็ไม่ได้ทำให้ผู้ใช้ Android ย้ายค่ายได้มากมายขนาดนั้น</p>\n<p>คงต้องรอติดตามว่า iPhone SE รุ่นใหม่จะออกจริงในปีหน้าจริงหรือไม่ และจะดึงดูดผู้ใช้ฝั่ง Android ไปได้มากแค่ไหน</p>\n<p><img src=\"https://www.blognone.com/sites/default/files/externals/152c27969f48f62f9429bb1928534bd8.jpg\" /><em>ภาพ iPhone SE รุ่นปี 2020 จาก Apple</em></p>\n<p>ที่มา - <a href=\"https://www.reuters.com/markets/commodities/apples-upcoming-iphone-se-5g-could-help-attract-billion-plus-android-users-2021-12-13/\">Reuters</a></p>\n</div></div></div><div><div>Topics: </div><div><div><a href=\"/topics/jpmorgan\">JPMorgan</a></div><div><a href=\"/topics/iphone-se\">iPhone SE</a></div><div><a href=\"/topics/android\">Android</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27164fb1dba909380da4153ffbd97832a984813ec7e873d19a3c960bc9f689b6","category":"Thai"}