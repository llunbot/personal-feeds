{"title":"Android 12 เพิ่มฟีเจอร์ย้ายประวัติแชท WhatsApp ทั้งหมดจาก iPhone ไป Android","link":"https://www.blognone.com/node/125500","date":1635334523000,"content":"<div><div><div><p>ฟีเจอร์ใหม่อย่างหนึ่งของ Android 12 คือการถ่ายข้อมูลจาก iPhone มายัง Android ที่ง่ายขึ้น เพียงแค่เสียบสาย Android จะอ่านรายชื่อแอพใน iPhone แล้วดาวน์โหลดแอพตัวเดียวกันจาก Google Play ให้เลย และดึงข้อมูล SMS, iMessage, รูปภาพ, รายชื่อติดต่อ, ปฏิทินมาให้เสร็จสรรพ</p>\n<p>ล่าสุดกูเกิลประกาศฟีเจอร์เพิ่มเติมคือ Android สามารถย้ายประวัติการแชทใน WhatsApp ทั้งหมดมาให้ด้วย (ยังไม่มี LINE นะครับ) กูเกิลบอกว่าร่วมกับทีม WhatsApp พัฒนาฟีเจอร์นี้ เพียงแค่เสียบสาย USB-C to Lightning แล้วสแกน QR code เท่านั้นก็เรียบร้อย ข้อมูลทั้งหมดจะถูกเข้ารหัสระหว่างการย้าย</p>\n<p>ฟีเจอร์นี้สามารถใช้ได้แล้วกับมือถือซัมซุงและ Pixel ส่วนมือถือยี่ห้ออื่นๆ ที่มาพร้อม Android 12 จะใช้งานได้ทั้งหมด</p>\n<p>ที่มา - <a href=\"https://blog.google/products/android/whatsapp-chat-history/\">Google</a></p>\n<p><img src=\"https://www.blognone.com/sites/default/files/externals/a3773fddb6d750f2bbf6a1e7076b5e05.jpg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/android-12\">Android 12</a></div><div><a href=\"/topics/iphone\">iPhone</a></div><div><a href=\"/topics/mobile\">Mobile</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60062db622ab294ebd02e5091da7a96b63a1ee8823a86d87c845a18411802211","category":"Thai"}