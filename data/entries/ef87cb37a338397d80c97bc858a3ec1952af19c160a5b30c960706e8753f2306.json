{"title":"ทางการจีนให้ความเห็นล่าสุดประเด็น TikTok ในอเมริกา - เป็นอำนาจตัดสินใจของบริษัท","link":"https://www.blognone.com/node/144225","date":1737415854000,"content":"<div><div><div><p>กระทรวงการต่างประเทศของจีนออกมาให้ความเห็นล่าสุดในประเด็น TikTok ถูกแบนในสหรัฐอเมริกา ซึ่งกฎหมายระบุว่า ByteDance ต้องขาย TikTok ในอเมริกาออกมา บอกว่าบริษัทสามารถตัดสินใจเรื่องการดำเนินงานและการควบรวมกิจการได้เอง ซึ่งต่างไปจากท่าทีก่อนหน้านี้ที่ไม่ต้องการให้เกิดการขายธุรกิจออกมา</p>\n<p>ประธานาธิบดี Donald Trump <a href=\"https://www.blognone.com/node/144213\">ให้ความเห็น</a>ก่อนหน้านี้ว่า อาจแก้ปัญหา TikTok โดยบริษัทร่วมทุนที่เป็นบริษัทจีนและอเมริกาถือหุ้นรายละ 50%</p>\n<p>Mao Ning โฆษกกระทรวงการต่างประเทศของจีนบอกว่า อย่างไรก็ตามการตัดสินใจใด ๆ ที่มีบริษัทจีนเข้ามาเกี่ยวข้อง ก็ต้องปฏิบัติตามกฎหมายและข้อกำหนดของจีนเช่นกัน รวมทั้งบอกว่าขอให้สหรัฐเปิดกว้าง และมีความยุติธรรมกับธุรกิจจากต่างประเทศที่ดำเนินการในสหรัฐ</p>\n<p>ที่มา: <a href=\"https://www.scmp.com/news/china/diplomacy/article/3295523/tiktok-ownership-china-says-acquisitions-should-be-decided-companies\">South China Morning Post</a></p>\n<p><img src=\"https://www.blognone.com/sites/default/files/externals/c340609cca6b67963d091149cdf35cf2.png\" alt=\"\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef87cb37a338397d80c97bc858a3ec1952af19c160a5b30c960706e8753f2306","category":"Thai"}