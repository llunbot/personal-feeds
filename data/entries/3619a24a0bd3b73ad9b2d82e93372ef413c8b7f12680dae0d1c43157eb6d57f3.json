{"title":"ไมโครซอฟท์ปล่อยชุดไลบรารีเขียนไดร์เวอร์สำหรับวินโดวส์ด้วยภาษา Rust","link":"https://www.blognone.com/node/135899","date":1695545333000,"content":"<div><div><div><p>ไมโครซอฟท์เปิดโครงการ windows-driver-rs ชุดไลบรารีสำหรับการพัฒนาไดร์เวอร์ฮาร์ดแวร์ในภาษา Rust พร้อมไดร์เวอร์ตัวอย่างอีกจำนวนหนึ่ง แม้ว่าไลบรารียังไม่พร้อมใช้งานจริงจัง แต่ก็นับเป็นก้าวแรกสำหรับบริษัทต่างๆ ที่สนใจเตรียมการย้ายไดร์เวอร์ไปเป็นภาษา Rust ในอนาคต</p>\n<p>ภายในไมโครซอฟท์เอง<a href=\"https://www.blognone.com/node/133635\">เริ่มเขียนโค้ดในวินโดวส์ด้วย Rust บางส่วนมาระยะหนึ่งแล้ว</a> แต่ยังไม่ได้ซัพพอร์ตสำหรับนักพัฒนาภายนอกนัก โดยความได้เปรียบของภาษา Rust คือการลดช่องโหว่หน่วยความจำลง</p>\n<p>โครงการชุดนี้โดยหลักๆ แล้วสร้าง binding สำหรับ Windows Development Kit (WDK) ในภาษา Rust ทำให้นักพัฒนาสามารถเขียนไดร์เวอร์ขึ้นมาโดยไม่ต้องไปเขียนภาษา C/C++ โดยตรง ตัวโครงการให้ไลเซนส์แบบ Apache และ  MIT ทำให้ใช้งานได้อิสระ</p>\n<p>ที่มา - <a href=\"https://github.com/microsoft/windows-drivers-rs\">GitHub: microsoft/windows-drivers-rs</a></p>\n<p><img alt=\"No Description\" src=\"https://www.blognone.com/sites/default/files/externals/f3f0563b5f4d5f979caf16f0da785a67.png\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/rust\">Rust</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3619a24a0bd3b73ad9b2d82e93372ef413c8b7f12680dae0d1c43157eb6d57f3","category":"Thai"}