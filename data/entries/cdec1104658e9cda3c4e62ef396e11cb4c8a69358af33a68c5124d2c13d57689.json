{"title":"Starfield มีผู้เล่นเกิน 10 ล้านคนแล้ว","link":"https://www.blognone.com/node/135840","date":1695216371000,"content":"<div><div><div><p>Bethesda เผยจำนวนผู้เล่น Starfield รวมทุกแพลตฟอร์มเกิน 10 ล้านคนแล้ว เพิ่มจาก <a href=\"https://www.blognone.com/node/135629\">6 ล้านคนเมื่อต้นเดือนกันยายน</a> และยังถือเป็นเกมเปิดตัวยอดเยี่ยมที่สุดของค่าย Bethesda เอง</p>\n<p>ยอดผู้เล่น Starfield ถือเป็นการเปิดตัวเกมที่ใหญ่ที่สุดของไมโครซอฟท์ นับจาก Halo Infinite ในปี 2021 อย่างไรก็ตาม บริษัทไม่ได้เปิดเผยยอดขายเป็นจำนวนเงิน ส่วนหนึ่งเป็นเพราะผู้เล่นส่วนหนึ่งมาจาก Game Pass ด้วย</p>\n<p>หากนับยอดผู้เล่นเฉพาะบน Steam แพลตฟอร์มเดียว ผู้เล่นพร้อมกันสูงสุดของ Starfield คือ 330,723 คน ยังแพ้กับ Fallout 4 ที่เคยทำไว้ 472,962 คน</p>\n<p><img alt=\"No Description\" src=\"https://www.blognone.com/sites/default/files/externals/710df47e72fd82ef3f69636f59016877.jpg\" /></p>\n<p>ส่วนยอดขายในยุโรปจากการเก็บสถิติของบริษัท GSD ยกให้ Starfield เป็นเกมขายดีอันดับ 5 ของปีนี้ โดยเป็นรอง Hogwarts Legacy, Diablo IV, The Legend of Zelda: Tears of the Kingdom, Star Wars Jedi: Survivor แต่ชนะ Final Fantasy 16 และ Resident Evil 4 - <a href=\"https://www.gamesindustry.biz/starfield-is-the-fifth-biggest-game-launch-in-europe-this-year-so-far\">GamesIndustry</a></p>\n<p>ใน<a href=\"https://www.blognone.com/node/135818\">เอกสารหลุดของไมโครซอฟท์</a> เคยประเมินเอาไว้ว่า Starfield จะทำเงิน 600 ล้านดอลลาร์ในปีแรกที่วางขาย ซึ่งอาจเป็นข้อมูลเก่า เพราะแผนเดิมคาดว่าจะวางขาย Starfield ในปีการเงิน 2021 ซึ่งสุดท้ายเลื่อนมาเป็นปี 2023 แทน</p>\n<blockquote><p>Thank you to more than 10 million <a href=\"https://twitter.com/hashtag/Starfield?src=hash&amp;ref_src=twsrc%5Etfw\">#Starfield</a> explorers for creating the biggest launch in Bethesda history. <a href=\"https://t.co/jklQotDC1N\">pic.twitter.com/jklQotDC1N</a></p>\n<p>— Starfield (@StarfieldGame) <a href=\"https://twitter.com/StarfieldGame/status/1704246689123492120?ref_src=twsrc%5Etfw\">September 19, 2023</a></p></blockquote>\n<p>ที่มา - <a href=\"https://www.ign.com/articles/starfield-hits-10-million-players-in-less-than-three-weeks\">IGN</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cdec1104658e9cda3c4e62ef396e11cb4c8a69358af33a68c5124d2c13d57689","category":"Thai"}