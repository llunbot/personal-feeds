{"title":"พบ ChatGPT บน macOS จัดเก็บข้อมูลสนทนาเป็น plain text - OpenAI ออกอัปเดตแก้ไขแล้ว","link":"https://www.blognone.com/node/140726","date":1720055662000,"content":"<div><div><div><p>มีรายงานจากนักพัฒนาชื่อ Pedro Vieito <a href=\"https://www.threads.net/@pvieito/post/C85NVV6hvF6/\">โพสต์เนื้อหาใน Threads</a> พบว่าแอป <a href=\"https://www.blognone.com/node/140595\">ChatGPT บน macOS</a> ไม่ได้ใช้ sandbox มาตรฐานของ macOS ในการเก็บข้อมูล ข้อมูลการสนทนาถูกเก็บเป็นแคชภายในแอปในรูปแบบ plain text ทำให้การเข้าถึงข้อมูลนี้โดยผู้ใช้งานคนอื่นสามารถทำได้ง่าย</p>\n<p>9to5Mac ยืนยันการทดสอบปัญหานี้ โดยทดลองเข้าถึงไฟล์นี้โดยตรง และพบว่าสามารถเปิดอ่านได้โดยไม่มีการขอสิทธิเข้าถึงเพิ่มเติมแบบการเก็บข้อมูลอื่น</p>\n<p>อย่างไรก็ตาม OpenAI ได้ออกอัปเดต ChatGPT บน macOS เวอร์ชันใหม่ ซึ่งได้แก้ไขการจัดเก็บข้อมูลการสนทนานี้ไปเรียบร้อยแล้ว ผู้ใช้งานควรอัปเดตเป็นเวอร์ชันล่าสุดทันที</p>\n<p>ที่มา: <a href=\"https://9to5mac.com/2024/07/03/chatgpt-macos-conversations-plain-text/\">9to5Mac</a></p>\n<p><img src=\"https://www.blognone.com/sites/default/files/externals/918cc173a4fe34cb9937b4d78d274fe3.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/macos\">macOS</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74b0c365ca2b9a926b4043f749238f3a277638a555e217156b6bfb7d71aac6a9","category":"Thai"}