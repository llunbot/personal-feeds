{"title":"รายละเอียด Call of Duty: Vanguard เล่นเป็นหน่วยพิเศษยุคสงครามโลก ขาย 5 พ.ย. 2021","link":"https://www.blognone.com/node/124318","date":1629418633000,"content":"<div><div><div><p>Activision เผยวันวางจำหน่ายและรายละเอียดของ Call of Duty: Vanguard ขายวันที่ 5 พฤศจิกายน บน PS4, PS5, Xbox One, Xbox Series X|S, PC</p>\n<p>โหมดแคมเปญของเกมภาคนี้พัฒนาโดย Sledgehammer Games ผู้เล่นจะรับบทเป็นหน่วยพิเศษ Task Force One (จุดกำเนิดของ Special Forces ในจักรวาล Call of Duty ด้วย) ที่มีตัวละคร 4 ตัวจาก 3 ชาติคือ อังกฤษ สหรัฐ รัสเซีย ที่แยกย้ายกันไปทำภารกิจพิเศษต่างๆ ในช่วงสงครามโลกครั้งที่สอง มีทั้งสมรภูมิยุโรปตะวันตก-ตะวันออก แปซิฟิก และแอฟริกาเหนือ</p>\n<p><img src=\"https://www.blognone.com/sites/default/files/externals/d228d292bb77953690d7b52a1abd849e.jpg\" /></p>\n<p><img src=\"https://www.blognone.com/sites/default/files/externals/848b309a77342fb29ab26bfebc3f69eb.jpg\" /></p>\n<p>โหมดมัลติเพลเยอร์ จะมาพร้อมกับแผนที่ 20 แบบที่เปิดให้เล่นครบตั้งแต่วันแรก เน้นการต่อสู้ที่รวดเร็วในสภาพแวดล้อมหลากหลาย โหมดนี้พัฒนาโดย Sledgehammer Games</p>\n<p><img src=\"https://www.blognone.com/sites/default/files/externals/4c75e230d613a67115d7dd03bd48a310.jpg\" /></p>\n<p>โหมดซอมบี้ตามธรรมเนียมของ Call of Duty พัฒนาโดย Treyarch Studios เน้นเกมเพลย์แบบ co-op โดยเชื่อมจักรวาลกับโหมดซอมบี้ของ Black Ops Cold War (ที่เหตุการณ์เกิดในยุคถัดมา)</p>\n<p><img src=\"https://www.blognone.com/sites/default/files/externals/e5082942b61d2131bebcf5f47fdc4f6b.jpg\" /></p>\n<p>ส่วนเกม Call of Duty: Warzone ที่พัฒนาโดย Raven Software ก็จะได้แผนที่ใหม่ที่เชื่อมโยงกับ Vanguard ด้วย รายละเอียดจะประกาศเพิ่มเติมในภายหลัง</p>\n<p><img src=\"https://www.blognone.com/sites/default/files/externals/efe20130537cf5d8173d5a9bd7a04b61.jpg\" /></p>\n<p>ในแง่เทคนิค เอนจินของ Vanguard เป็นตัวเดียวกับ Modern Warfare ที่เน้นรายละเอียดสมจริง รองรับ cross play, cross progression (ร่วมกับ Warzone) และ cross platform</p>\n<p><img src=\"https://www.blognone.com/sites/default/files/externals/82eb7afc3786b13ae749c83d46c1669b.jpg\" /></p>\n<p>Activision ยังให้ข้อมูลว่า Vanguard ต้องใช้สตูดิโอภายในถึง 8 สตูดิโอมาช่วยกันทำ ได้แก่</p>\n<ul>\n<li>Sledgehammer Games โหมดเนื้อเรื่อง-มัลติเพลเยอร์</li>\n<li>Treyarch โหมดซอมบี้</li>\n<li>Raven Software โหมด Warzone</li>\n<li>สตูดิโอสนับสนุนคือ Beenox, Demonware, High Moon Studios, Activision Shanghai Studio, Toys for Bob (พูดง่ายๆ คือมีสตูดิโอลูกแค่ Infinity Ward เท่านั้นที่ไม่มีเอี่ยวกับเกมภาคนี้)</li>\n</ul>\n<p>ที่มา - <a href=\"https://www.callofduty.com/blog/2021/08/Announcing-Call-of-Duty-Vanguard\">Call of Duty</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0dcde1af60d30bb18ab34fe719c2aca13b6a764d5825bb1cc627e2deb60563b9","category":"Thai"}