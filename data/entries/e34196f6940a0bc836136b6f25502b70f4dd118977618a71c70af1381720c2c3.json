{"title":"Game Porting Toolkit 2 เพิ่มความสามารถช่วยพอร์ตเกมลง iPhone และ iPad","link":"https://www.blognone.com/node/140734","date":1720089781000,"content":"<div><div><div><p>ในงาน WWDC 2024 ที่ผ่านมา แอปเปิลประกาศว่า Game Porting Toolkit 2 เครื่องมือสำหรับนักพัฒนาให้พอร์ตเกมมาลง macOS ก่อนจะนำเวอร์ชัน macOS ไปลงบน iPhone และ iPad จากเดิมที่ลงได้แค่ใน Mac เท่านั้น</p>\n<p>Game Porting Toolkit 2 ได้เปิดตัวไปพร้อม <a href=\"https://www.blognone.com/node/140284\">macOS  Sequoia</a> เมื่อเดินมิถุนายนที่ผ่านมา แอปเปิลได้พัฒนาให้ Game Porting Toolkit 2 ทำงานกับตัวเกม Windows ได้ดีมากขึ้น เช่น เพิ่มความคมชัดของกราฟิก และรองรับ Ray Tracing และชุดคำสั่ง AVX2 แต่ในการบรรยายแอปเปิลก็ระบุถึง<a href=\"https://www.youtube.com/watch?v=SgshkDg1QN8\">ความสามารถในการพอร์ตเกมจาก macOS ไปยัง iPhone และ iPad อีกทีหนึ่ง</a></p>\n<p>นอกจากนี้ ชุดพัฒนาซอฟต์แวร์ (Software Development Kit หรือ SDK) ของ Gaming Porting Toolkit 2 ยังช่วยนักพัฒนาแปลงเอฟเฟคต่าง ๆ จากเกมเวอร์ชันแรกลงสู่เวอร์ชัน macOS ได้ เช่น หากเกมมีเอฟเฟคสั่นบนคอนโทรลเลอร์ ก็จะแปลงมาใช้ระบบสั่นของ iPhone ที่มี API เดียวกันแทน</p>\n<p>ตอนนี้แอปเปิลได้เปิดเบต้าให้นักพัฒนาทดลองใช้ ก่อนจะเปิดให้ใช้อย่างเป็นทางการช่วงฤดูใบไม้ร่วง (fall) ที่จะถึงนี้</p>\n<p>ที่มา: <a href=\"https://9to5mac.com/2024/07/03/apple-game-porting-macos-games-ios/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/a05965d78717799986ad4bf0ffb5776f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macos\">macOS</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e34196f6940a0bc836136b6f25502b70f4dd118977618a71c70af1381720c2c3","category":"Thai"}