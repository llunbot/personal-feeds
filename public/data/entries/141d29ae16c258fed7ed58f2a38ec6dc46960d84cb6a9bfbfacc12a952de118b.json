{"title":"TikTok เปิดตัวระบบ paywall จ่ายเงินเพื่อดูคอนเทนต์ รองรับวิดีโอยาวสุด 20 นาที","link":"https://www.blognone.com/node/132927","date":1678251711000,"content":"<div><div><div><p>TikTok เปิดตัว TikTok Series ระบบคอนเทนต์แบบพรีเมียม ที่ต้องจ่ายเงินเพื่อดูคอนเทนต์ โดยที่เรียกเป็น Series เพราะคอนเทนต์เสียเงินจะถูกจัดกลุ่มเป็นคอลเล็คชัน ในหนึ่ง Series จะมีคลิปได้สูงสุด 80 คลิป แต่ละคลิปความยาวสูงสุด 20 นาที</p>\n<p>ราคาที่สามารถตั้งได้ก็มีตั้งแต่ 1 เหรียญไปจนถึง 190 เหรียญ เบื้องต้นระบบนี้จะเปิดใช้กับครีเอเตอร์บางคนก่อน โดยช่วงแรก TikTok ยังไม่หักค่าธรรมเนียม มีแค่หักค่าธุรกรรมธนาคารและค่าธรรมเนียมของ App Store หรือ Play Store</p>\n<p>แม้ระบบ paywall ของ TikTok จะมาทรงเดียวกับ Patreon หรือ OnlyFans แต่นโยบายของ TikTok ยังคงห้ามเรื่องคอนเทนต์โป๊เปลือยอยู่เหมือนเดิม</p>\n<p>ที่มา - <a href=\"https://newsroom.tiktok.com/en-us/introducing-a-new-way-for-creators-to-share-premium-content-with-series\">TikTok</a></p>\n<p><img alt=\"No Description\" src=\"https://www.blognone.com/sites/default/files/externals/7e19ebe8e1974adfa16f99c78a32ba53.jpeg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"141d29ae16c258fed7ed58f2a38ec6dc46960d84cb6a9bfbfacc12a952de118b","category":"Thai"}