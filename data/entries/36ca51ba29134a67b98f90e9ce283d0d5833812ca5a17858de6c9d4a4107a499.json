{"title":"Amazon ประกาศล้มแผนซื้อกิจการ iRobot เจ้าของ Roomba หลังติดปัญหา EU ไม่อนุมัติ","link":"https://www.blognone.com/node/137929","date":1706537067000,"content":"<div><div><div><p>Amazon และ iRobot ผู้ผลิตหุ่นยนต์ดูดฝุ่นแบรนด์ Roomba ประกาศว่าทั้งสองบริษัทได้ตกลงยกเลิก<a href=\"https://www.blognone.com/node/129691\">ดีลที่ Amazon จะซื้อกิจการ iRobot</a> ซึ่งประกาศมาตั้งแต่สิงหาคม 2022</p>\n<p>ในแถลงการณ์นี้ Amazon บอกว่าบริษัทรู้สึกผิดหวังที่ไม่สามารถดำเนินการซื้อกิจการได้ตามแผน แม้ดีลนี้จะเป็นประโยชน์ต่อทั้ง iRobot และอุตสาหกรรมการแข่งขันของผู้ผลิตหุ่นยนต์สำหรับงานในบ้าน แต่ในมุมมองของฝ่ายกำกับดูแลมองว่าไม่เป็นเช่นนั้นก็ตาม</p>\n<p>ก่อนหน้านี้มี<a href=\"https://www.blognone.com/node/137753\">ข่าวว่า</a>ดีลดังกล่าวจะไม่ได้รับการอนุมัติจากสหภาพยุโรปหรือ EU ซึ่งแม้ในแถลงการณ์ไม่ได้ระบุแต่ก็น่าจะเกี่ยวข้องกับประเด็นนี้นั่นเอง</p>\n<p>ผลของการยกเลิกดีลซื้อกิจการนี้ Amazon จะต้องจ่ายเงินชดเชยค่าเสียหายให้ iRobot 94 ล้านดอลลาร์ ตามข้อตกลง</p>\n<p>ที่มา: <a href=\"https://media.irobot.com/2024-01-29-Amazon-and-iRobot-agree-to-terminate-pending-acquisition\">iRobot</a></p>\n<p><img src=\"https://www.blognone.com/sites/default/files/externals/f222c04a300dd6dbe8f8d34c2f99c2ab.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/european-commission\">European Commission</a></div><div><a href=\"/topics/irobot\">iRobot</a></div><div><a href=\"/topics/roomba\">Roomba</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36ca51ba29134a67b98f90e9ce283d0d5833812ca5a17858de6c9d4a4107a499","category":"Thai"}