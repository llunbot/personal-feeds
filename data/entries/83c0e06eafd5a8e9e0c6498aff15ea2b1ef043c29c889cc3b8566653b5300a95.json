{"title":"TikTok ยื่นคำร้องสู้คดีแบนแอปในสหรัฐกับศาลฎีกาแล้ว - ซีอีโอเข้าพบ Donald Trump","link":"https://www.blognone.com/node/143690","date":1734397828000,"content":"<div><div><div><p>ความคืบหน้าของ<a href=\"https://www.blognone.com/node/139399\">คำสั่งแบนแอป TikTok ในสหรัฐอเมริกา</a> ซึ่งจะมีผลในวันที่ 19 มกราคม หลังจากที่ศาลอุทธรณ์สหรัฐ<a href=\"https://www.blognone.com/node/143653\">ปฏิเสธคำขอคุ้มครองฉุกเฉิน</a>ของ TikTok ทำให้ TikTok ยื่นอุทธรณ์ต่อศาลฎีการัฐบาลกลางสหรัฐแล้ว เพื่อต่อสู้คดีนี้ในศาลสูงสุด รวมทั้งขอให้คุ้มครองฉุกเฉินเพื่อเลื่อนการบังคับใช้คำสั่งนี้ออกไปด้วย</p>\n<p>มีรายงานว่าในวันเดียวกับที่ TikTok ยื่นอุทธรณ์ต่อศาลฎีกา Shou Zi Chew ซีอีโอ TikTok ก็เข้าพบว่าที่ประธานาธิบดีสหรัฐ Donald Trump ที่บ้านพักตากอากาศ Mar-a-Lago ด้วย</p>\n<p>ก่อนหน้านี้ Trump ถูกนักข่าวถามความคิดเห็นต่อคำสั่งแบน TikTok นี้ โดยเขาบอกว่าจะดูรายละเอียดเรื่องนี้ เพราะเขาประสบความสำเร็จในการทำแคมเปญหาเสียงบน TikTok โดยเฉพาะกลุ่มคนรุ่นใหม่ ทั้งนี้ Trump จะเข้าพิธีสาบานตนรับตำแหน่งประธานาธิบดีในวันที่ 20 มกราคม ทำให้ยังไม่มีอำนาจที่จะยับยั้งคำสั่งแบน TikTok ทันทีในวันที่ 19 มกราคม</p>\n<p>ที่มา: <a href=\"https://thehill.com/homenews/5043098-tiktok-ceo-meets-with-trump-at-mar-a-lago/\">The Hill</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/lawsuits\">Lawsuits</a></div><div><a href=\"/topics/usa\">USA</a></div><div><a href=\"/topics/donald-trump\">Donald Trump</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83c0e06eafd5a8e9e0c6498aff15ea2b1ef043c29c889cc3b8566653b5300a95","category":"Thai"}