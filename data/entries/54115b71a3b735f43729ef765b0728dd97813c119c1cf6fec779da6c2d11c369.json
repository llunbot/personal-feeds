{"title":"Xiaomi เปิดตัว YU7 รถยนต์ไฟฟ้า SUV ตัวแรก เน้นความหรูหราประสิทธิภาพสูงแบบ SU7","link":"https://www.blognone.com/node/146595","date":1748073638000,"content":"<span>Xiaomi เปิดตัว YU7 รถยนต์ไฟฟ้า SUV ตัวแรก เน้นความหรูหราประสิทธิภาพสูงแบบ SU7</span>\n\n  <div>\n    <div>Body</div>\n              <div><p>Xiaomi เปิดตัว <strong>Xiaomi YU7</strong> รถยนต์ไฟฟ้า SUV ตัวแรก โดยยังวางตำแหน่งรถยนต์หรูหราระดับบนแนวทางเดียวกับ <a href=\"https://www.blognone.com/node/137417\">SU7</a> ที่เป็นรถยนต์ไฟฟ้ารุ่นแรก นั่นคือการออกแบบสวยงาม ประสิทธิภาพสูง และให้ความสะดวกสบายในห้องโดยสาร</p>\n<p>Xiaomi YU7 เป็น SUV ขนาดกลาง-ใหญ่ ความยาว 4,999 มม. กว้าง 1,996 มม. และสูง 1,600 มม. ฐานล้อขนาด 3,000 มม.</p>\n<p><img src=\"https://i02.appmifile.com/615_operatorx_operatorx_uploadTiptapImage/22/05/2025/0b9ed9264fb39db41af618b1fad63775.png\" alt=\"\" /></p>\n<p>ภายในห้องโดยสาร Xiaomi บอกว่า YU7 ให้ประสบการณ์ 3 ด้านคือ เทคโนโลยี ความหรูหรา และความสบาย ด้านหน้าออกแบบคล้ายห้องนักบิน หน้าจอแสดงผลตรงกลางขนาด 16.1 นิ้ว และอีกสองจอด้านหลังสำหรับความบันเทิง ส่วนจอแสดงการทำงานของรถเป็น HyperVision Panoramic Display ที่ปรับการทำงานและแสดงผลตามสถานการณ์ใช้งานในเวลานั้น ระบบประมวลผลออกแบบใหม่เป็น Four-in-One Domain Control Module ลดการใช้พลังงาน ชิปห้องโดยสารเป็น Snapdragon 8 Gen 3 เทคโนโลยี 4 นาโนเมตร</p>\n<p><img src=\"https://i02.appmifile.com/653_operatorx_operatorx_uploadTiptapImage/22/05/2025/e12a7738017b3a50348ad8fbcb32cd5c.png\" alt=\"\" /></p>\n<p>ส่วนกำลังการขับเคลื่อนมี 3 รุ่นย่อย</p>\n<ul>\n<li><strong>YU7 Standard</strong> ขับเคลื่อนล้อหลัง (RWD) แบตเตอรี 96.3 kWh, ระยะทางต่อการชาร์จ 835 กิโลเมตร</li>\n<li><strong>YU7 Pro</strong> ขับเคลื่อนสี่ล้อ (AWD) แบตเตอรี 96.3 kWh, ระยะทางต่อการชาร์จ 770 กิโลเมตร</li>\n<li><strong>YU7 Max</strong> ขับเคลื่อนสี่ล้อ (AWD) แบตเตอรี 101.7 kWh, ระยะทางต่อการชาร์จ 760 กิโลเมตร</li>\n</ul>\n<p><img src=\"https://i02.appmifile.com/680_operatorx_operatorx_uploadTiptapImage/22/05/2025/9a308a9e19ba7604a9a6c7354193eb13.png\" alt=\"\" /></p>\n<p>Xiaomi YU7 กำหนดขายเดือนกรกฎาคม ราคายังไม่ประกาศ</p>\n<p>ที่มา: <a href=\"https://www.mi.com/global/discover/article?id=4925\">Xiaomi</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 24/05/2025 - 15:00</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54115b71a3b735f43729ef765b0728dd97813c119c1cf6fec779da6c2d11c369","category":"Thai"}