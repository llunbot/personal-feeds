{"title":"Amazon เปิดตัว SageMaker Canvas เครื่องมือสร้างโมเดล Machine Learning แบบไม่ต้องเขียนโค้ด","link":"https://www.blognone.com/node/126148","date":1638609688000,"content":"<div><div><div><p>AWS เปิดตัว Amazon SageMaker Canvas เครื่องมือสร้างโมเดล machine learning (ML) แบบลากแล้ววาง ไม่ต้องเขียนโค้ดเอง (no-code) เพื่อให้นักวิเคราะห์ข้อมูลธุรกิจสามารถสร้างโมเดลการพยากรณ์ได้ง่ายขึ้น</p>\n<p>SageMaker Canvas ใช้ฐานมาจาก <a href=\"https://www.blognone.com/node/101320\">Amazon SageMaker เครื่องมือสร้างโมเดล ML ที่ออกมาได้นานพอสมควร</a> และใช้งานกันอย่างแพร่หลาย</p>\n<p>วิธีการใช้งาน SageMaker Canvas คือนำเข้าข้อมูล (เช่น ไฟล์ CSV หรือเชื่อมต่อฐานข้อมูล) นำข้อมูลมาเชื่อมต่อกันเป็นชุดเดียว (join dataset) แล้วสร้างโมเดลจากตารางข้อมูลที่มี ก่อนเริ่มเทรนโมเดลจากข้อมูลจริง</p>\n<p><img src=\"https://www.blognone.com/sites/default/files/externals/7192cab283aeeede658a7cd01316f01e.png\" /></p>\n<p><img src=\"https://www.blognone.com/sites/default/files/externals/1740b8c175ae135642988073bd848bd2.png\" /></p>\n<p><img src=\"https://www.blognone.com/sites/default/files/externals/298a22dad4d8f310d32a4ab127ed9c78.png\" /></p>\n<p>จุดเด่นของ SageMaker Canvas คือการเชื่อมต่อกับเครื่องมือในชุด SageMaker อื่นๆ เช่น นำไปทำต่อใน <a href=\"https://www.blognone.com/node/113479\">SageMaker Studio ที่เป็น IDE ตัวเต็ม</a> ทำให้นักวิเคราะห์ข้อมูลสามารถลองสร้างโมเดลใน Canvas ได้ก่อน ถ้าอยากขยับไปอีกขั้นก็ให้นักวิทยาศาสตร์ข้อมูลช่วยทำต่อใน Studio ได้ เป็นต้น</p>\n<p>ที่มา - <a href=\"https://aws.amazon.com/blogs/aws/announcing-amazon-sagemaker-canvas-a-visual-no-code-machine-learning-capability-for-business-analysts/\">AWS Blog</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/machine-learning\">Machine Learning</a></div><div><a href=\"/topics/no-code\">No-Code</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91a9f82ce9953b4429722e1d57827779a8a6b2fd06a31dec3804b4d303f7739d","category":"Thai"}