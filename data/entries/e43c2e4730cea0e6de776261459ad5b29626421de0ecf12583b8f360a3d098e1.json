{"title":"ตำรวจเกาหลีใต้จับกุมผู้ใช้สคริปต์กดบัตรสำหรับขายต่อแล้ว 7 คน พบคนหนึ่งทำรายได้ขายตั๋วทำกำไร 2.5 ล้านบาท","link":"https://www.blognone.com/node/142416","date":1728231909000,"content":"<div><div><div><p>ตำรวจเกาหลีใต้รายงานถึงการจับกุมกลุ่มพ่อค้าแม่ค้าตั๋วการแสดงในเกาหลีรอบล่าสุด สามารถจับได้ 7 คน หลังจากมีการ<a href=\"https://elaw.klri.re.kr/eng_mobile/viewer.do?hseq=62504&amp;type=sogan&amp;key=8\">แก้กฎหมาย  Public Performance Act เมื่อปี 2023</a> ระบุให้การใช้ระบบอัตโนมัติซื้อตั๋วเพื่อนำไปขายต่อนั้นเป็นการกระทำผิดกฎหมาย</p>\n<p>ในบรรดากลุ่มผู้ต้องหาที่ถูกจับกุม หญิงอายุ 20-30 ปีรายหนึ่งมีประวัติการซื้อตั๋วไปขายต่อ 331 ใบ ทำกำไรได้ถึง 100 ล้านวอนหรือประมาณ 2.5 ล้านบาท โดยมุ่งการแสดงละครเวทีเรื่องดัง เช่น Dracula ส่วนคนอื่นๆ ทำรายได้ลดหลั่นกันไป</p>\n<p>ตำรวจเกาหลีใต้เตือนประชาชนว่ากฎหมายนี้มีโทษจำคุกไม่เกิน 1 ปี และปรับไม่เกิน 10 ล้านวอน นอกจากนี้ตำรวจยังอาจจะพิจารณาแจ้งขอหาตามกฎหมายด้านคอมพิวเตอร์เพิ่มเติม</p>\n<p>ที่มา - <a href=\"https://news.koreaherald.com/view.php?ud=20241002050614\">Korea Harald</a></p>\n<p><img alt=\"No Description\" src=\"https://www.blognone.com/sites/default/files/externals/8f05d0a03a17a26d4bf464ca65dd71ce.jpeg\" /></p>\n<p>ภาพโดย <a href=\"https://www.pexels.com/photo/a-ticket-on-the-lap-of-a-person-5801647/\">cottonbro studio</a></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e43c2e4730cea0e6de776261459ad5b29626421de0ecf12583b8f360a3d098e1","category":"Thai"}