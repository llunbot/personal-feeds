{"title":"MicroStrategy ซื้อ Bitcoin เพิ่มอีก 2,138 BTC ทุนเฉลี่ย 97,837 ดอลลาร์","link":"https://www.blognone.com/node/143868","date":1735575155000,"content":"<div><div><div><p>MicroStrategy ยังคงช้อปปิ้งบิตคอยน์กันแบบรายสัปดาห์ โดยส่งท้ายปีด้วยการรายงานว่าบริษัทซื้อบิตคอยน์ช่วง 23-29 ธันวาคม เพิ่มอีก 2,138 BTC ต้นทุนเฉลี่ย 97,837 ดอลลาร์ต่อ BTC มูลค่ารวมประมาณ 209 ล้านดอลลาร์</p>\n<p>มีข้อสังเกตว่าจำนวนบิตคอยน์ที่ MicroStrategy ซื้อในรอบนี้อยู่ที่ระดับหลักพัน <a href=\"https://www.blognone.com/node/143189\">จากช่วง</a>ที่<a href=\"https://www.blognone.com/node/143315\">ผ่านมา</a>การ<a href=\"https://www.blognone.com/node/143547\">ซื้อเป็น</a>ระดับ<a href=\"https://www.blognone.com/node/143686\">หลักหมื่น</a> สาเหตุเพราะ MicroStrategy ขายหุ้นเพิ่มทุนในช่วงเวลาดังกล่าวได้เงินสดเพิ่มมาอีก 209 ล้านดอลลาร์ โดยยังเหลือหุ้นเพิ่มทุนเสนอขายอีก 6.88 พันล้านดอลลาร์</p>\n<p>จำนวนบิตคอยน์สะสมล่าสุดของ MicroStrategy คือประมาณ 446,400 BTC ต้นทุนเฉลี่ย 62,428 ดอลลาร์ต่อ BTC</p>\n<p>ที่มา: <a href=\"https://www.microstrategy.com/press/microstrategy-acquires-2138-btc-achieves-btc-yield-of-47-qtd-74-ytd-now-holds-446400-btc_12-30-2024\">MicroStrategy</a></p>\n<p><img src=\"https://www.blognone.com/sites/default/files/externals/464797a99bb45bab6b774bb9bcef174d.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/microstrategy\">MicroStrategy</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"632dc1d686d6007829024da41928fcc6328d39b4e10073e41af80dedb6508a0e","category":"Thai"}