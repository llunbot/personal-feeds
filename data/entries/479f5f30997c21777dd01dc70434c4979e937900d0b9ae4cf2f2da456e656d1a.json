{"title":"Netflix เผย 10 หนังและซีรีส์ยอดนิยม วัดจากชั่วโมงที่ดู แชมป์คือ Bridgerton และ  Bird Box","link":"https://www.blognone.com/node/124973","date":1632794784000,"content":"<div><div><div><p>Netflix เผย 10 อันดับหนังและซีรีส์ที่ได้รับความนิยมสูงสุด โดยเป็นครั้งแรกที่นับยอดความนิยมจากชั่วโมงที่ดูเนื้อหาในช่วง 28 วันแรกของการเปิดตัว พบว่าแชมป์ฝั่งซีรีส์คือ Bridgerton คิดเป็น 625 ล้านชั่วโมง และแชมป์ฝั่งหนังคือ Bird Box คิดเป็น 282 ล้านชั่วโมง</p>\n<p>ที่ผ่านมา Netflix ใช้เกณฑ์วัดการดูผ่านการดู 2 นาทีแรกของเนื้อหา ซึ่งถูกวิจารณ์ว่าไม่สะท้อนความเป็นจริง ซึ่งเกณฑ์ใหม่สะท้อนได้มากกว่าเพราะนับจำนวนชั่วโมง ยกตัวอย่างเช่น Stranger Things ซีซั่นสาม เมื่อนับตามจำนวนบัญชีที่ดูอย่างน้อย 2 นาทีแรกของเนื้อหาพบว่าอยู่ในลำดับที่ 5 แต่ถ้านับตามจำนวนชั่วโมง พบว่าขึ้นมาอยู่ลำดับที่ 3</p>\n<p>อย่างไรก็ตาม การนับจำนวนชั่วโมงก็อาจเป็นข้อได้เปรียบสำหรับเนื้อหาที่ยาว อย่างเช่นหนังเรื่อง The Irishman ที่ยาวกว่า 3 ชั่วโมงครึ่ง</p>\n<p>ซีรีส์ 10 อันดับแรกของ Netflix ตามชั่วโมงการรับชมทั้งหมดใน 28 วันแรก</p>\n<ul>\n<li>Bridgerton ซีซั่น 1 : 625 ล้านชั่วโมง</li>\n<li>Money Heist ซีซั่น 4 : 619 ล้านชั่วโมง</li>\n<li>Stranger Things 3 : 582 ล้านชั่วโมง</li>\n<li>The Witcher, season 1 : 541 ล้านชั่วโมง</li>\n<li>13 Reasons Why ซีซั่น 2 : 496 ล้านชั่วโมง</li>\n<li>13 Reasons Why ซีซั่น 1 : 476 ล้านชั่วโมง</li>\n<li>You ซีซั่น 2 : 457 ล้านชั่วโมง</li>\n<li>Stranger Things 2 : 427 ล้านชั่วโมง</li>\n<li>Money Heist ซีซั่น 3 : 426 ล้านชั่วโมง</li>\n<li>Ginny &amp; Georgia ซีซั่น 1 : 381 ล้านชั่วโมง</li>\n</ul>\n<p>ภาพยนตร์ 10 อันดับแรกของ Netflix ตามชั่วโมงการรับชมทั้งหมดใน 28 วันแรก</p>\n<ul>\n<li>Bird Box : 282 ล้านชั่วโมง</li>\n<li>Extraction : 231 ล้านชั่วโมง</li>\n<li>The Irishman : 215 ล้านชั่วโมง</li>\n<li>The Kissing Booth 2 : 209 ล้านชั่วโมง</li>\n<li>6 Underground : 205 ล้านชั่วโมง</li>\n<li>Spenser Confidential : 197 ล้านชั่วโมง</li>\n<li>Enola Holmes : 190 ล้านชั่วโมง</li>\n<li>Army of the Dead : 187 ล้านชั่วโมง</li>\n<li>The Old Guard : 186 ล้านชั่วโมง</li>\n<li>Murder Mystery : 170 ล้านชั่วโมง</li>\n</ul>\n<p>ที่มา - <a href=\"https://www.cnet.com/news/netflix-spills-top-10-shows-and-movies-by-hours-watched-for-the-first-time/#ftag=CAD590a51e\">CNET</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/streaming\">Streaming</a></div><div><a href=\"/topics/movie-0\">Movie</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"479f5f30997c21777dd01dc70434c4979e937900d0b9ae4cf2f2da456e656d1a","category":"Thai"}