{"title":"Cainiao Network บริษัทลอจิสติกของ Alibaba เตรียมยื่นไฟลิ่งเข้าตลาดหุ้นฮ่องกง","link":"https://www.blognone.com/node/135886","date":1695435391000,"content":"<div><div><div><p>Bloomberg อ้างแหล่งข่าวที่เกี่ยวข้องเผยว่า Alibaba เตรียมนำบริษัทในเครือ Cainiao Network Technology ซึ่งดูแลธุรกิจขนส่งสินค้า ไอพีโอเข้าตลาดหุ้นฮ่องกง โดยจะยื่นเอกสารไฟลิ่งภายในสัปดาห์หน้า ทำให้ Cainiao อาจเป็นบริษัทย่อยของ Alibaba บริษัทแรกที่เข้าตลาดหุ้น ตามแผน<a href=\"https://www.blognone.com/node/133198\">แยกธุรกิจออกเป็น 6 บริษัท</a></p>\n<p>ก่อนหน้านี้ Alibaba มีแผนนำ Freshippo ที่เป็นธุรกิจซูเปอร์มาร์เก็ตเข้าตลาดหุ้นฮ่องกงก่อน แต่เนื่องจากตัวเลขการบริโภคในจีนไม่ดีนักจึงเลื่อนแผนออกไป</p>\n<p>Cainiao มี Alibaba เป็นหนึ่งในบริษัทร่วมก่อตั้งเมื่อปี 2013 ทำหน้าที่จัดส่งสินค้าให้กับอีคอมเมิร์ซรายต่าง ๆ ในจีน ต่อมา Alibaba เข้าซื้อกิจการทั้งหมด และ Cainiao ก็ขยายบริการส่งสินค้าไปทั่วโลกเพื่อรองรับทั้ง AliExpress และ Lazada ปัจจุบันมีเส้นทางจัดส่งสินค้าหลักทั่วโลกกว่า 300 เส้นทาง มีพาร์ตเนอร์ขนส่งมากกว่า 3 พันราย</p>\n<p>ที่มา: <a href=\"https://www.bloomberg.com/news/articles/2023-09-22/alibaba-s-cainiao-plans-to-file-for-1-billion-plus-hk-ipo-soon\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/d8e561f09701a583a7a3d5d987ef7f67.jpeg\" /></p>\n</div></div></div><div><div>Topics: </div><div><div><a href=\"/topics/cainiao\">Cainiao</a></div><div><a href=\"/topics/alibaba\">Alibaba</a></div><div><a href=\"/topics/ipo\">IPO</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24ccad3a86f2dc32ce39d78e47f5e1ae2f28c90ae8979b73c1d3412e0ef932fa","category":"Thai"}