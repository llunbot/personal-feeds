{"title":"Google Find My Devices รองรับการหาอุปกรณ์หายที่ไม่ต่อเน็ต เหมือน Apple Find My","link":"https://www.blognone.com/node/133786","date":1683771413000,"content":"<div><div><div><p>กูเกิลมีบริการตามหาอุปกรณ์ Find My Devices มานานพอสมควรแล้ว (<a href=\"https://www.blognone.com/node/47120\">เริ่มปี 2013 ชื่อเดิมคือ Android Device Manager</a>) แต่ช่วงหลังๆ อาจไม่ได้มีฟีเจอร์ใหม่มากนัก เมื่อเทียบกับ Find My ของฝั่งแอปเปิล<a href=\"https://www.blognone.com/node/110148\">ที่รองรับการหาอุปกรณ์แบบออฟไลน์มาตั้งแต่ปี 2019</a></p>\n<p>ปีนี้กูเกิลเพิ่มฟีเจอร์แบบเดียวกันให้ Find My Devices ดังนี้</p>\n<ul>\n<li>ตามหาอุปกรณ์ได้แม้ไม่ได้ต่อเน็ต โดยใช้เครือข่าย Bluetooth ของอุปกรณ์ Android กว่า 1 พันล้านชิ้นทั่วโลก ช่วยกันหาอุปกรณ์ที่สูญหายได้</li>\n<li>การมีเครือข่ายอุปกรณ์ที่เชื่อมต่อ Bluetooth ทำให้รองรับการติดตามแท็ก Bluetooth ด้วยเช่นกัน ถึงแม้กูเกิลยังไม่ออกแท็กยี่ห้อตัวเอง แต่ก็แนะนำให้ใช้แท็กยี่ห้ออื่น เช่น Tile, Chipolo, Pebblebee แปะติดกับสิ่งของที่เราอยากตามรอย เช่น กุญแจบ้าน กระเป๋าเดินทาง ได้</li>\n<li><a href=\"https://www.blognone.com/node/116059\">หูฟัง Pixel Buds ของกูเกิลรองรับ Find My Devices อยู่ก่อนแล้ว</a> จากนี้ไปจะสามารถตามหาหูฟังยี่ห้ออื่นได้ด้วย ที่ระบุชื่อคือ Sony และ JBL (<a href=\"https://www.blognone.com/node/122085\">แอปเปิลเริ่มเปิดรับการตามหาอุปกรณ์ยี่ห้ออื่นในปี 2021</a>)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/40f9f194e4abc102041513e7845adbd2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cf9a60120a6cbbddb9a0166234e5552e.jpg\" /></p>\n<p>ที่มา - <a href=\"https://blog.google/products/android/google-android-safety-features/\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/bluetooth\">Bluetooth</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a214f79424d41ae3f03a4900242155a8e6b35db75b663575a0eece0e92838d5","category":"Thai"}