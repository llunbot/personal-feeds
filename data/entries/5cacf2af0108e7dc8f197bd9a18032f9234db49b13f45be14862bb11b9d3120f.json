{"title":"New Outlook เข้าสถานะ GA ดาวน์โหลดจากสโตร์ได้แล้ว แต่ยังไม่บังคับเปลี่ยน","link":"https://www.blognone.com/node/135870","date":1695347277000,"content":"<div><div><div><p>ไมโครซอฟท์ประกาศ New Outlook for Windows เข้าสถานะ GA (general availability) มาพร้อมโลโก้ใหม่ด้วย สามารถดาวน์โหลดมาใช้งานได้แล้ววันนี้จาก <a href=\"https://apps.microsoft.com/store/detail/outlook-for-windows/9NRX63209R7B?ocid=cmmvxm26rjh\">Microsoft Store ของ Windows 11</a> โดยมาแทนแอพ Mail &amp; Calendar ของเดิม <a href=\"https://www.blognone.com/node/134937\">ตามที่ประกาศไว้และทดสอบในกลุ่ม Insider มาสักพักแล้ว</a></p>\n<p>New Outlook for Windows เขียนด้วยเทคโนโลยีเว็บแอพ ตัวเดียวกับ Outlook.com โดยสามารถใช้งานได้กับอีเมลค่ายอื่นๆ เช่น Yahoo, Gmail, iCloud หรือ IMAP ทั่วไปได้ด้วย มีฟีเจอร์เพิ่มเติมจากแอพ Mail &amp; Calendar เดิมหลายอย่าง เช่น ปักหมุดอีเมลสำคัญไว้ด้านบน, snooze เพื่อให้โผล่มาภายหลัง, ตั้งเวลาส่ง, ยกเลิกการส่งได้ภายใน 10 วินาทีหลังกดปุ่มส่ง, sweep กวาดอีเมลเก่าทิ้งพร้อมสร้างฟิลเตอร์ใหม่</p>\n<p>สำหรับผู้ที่ใช้ Microsoft 365 แบบเสียเงิน จะได้ใช้ New Outlook แบบไม่มีโฆษณา และมีฟีเจอร์เพิ่มเติม เช่น <a href=\"https://www.blognone.com/node/115535\">Microsoft Editor ช่วยตรวจสะกดและไวยากรณ์ ด้วยพลัง AI</a> และในอนาคตจะมีฟีเจอร์ Copilot เพิ่มเข้ามา</p>\n<p><img alt=\"No Description\" src=\"https://www.blognone.com/sites/default/files/externals/d8d7992eb2691e6e4fa19289e828da70.jpg\" /></p>\n<p>ไมโครซอฟท์ยังไม่บังคับเปลี่ยนเป็น New Outlook สำหรับผู้ใช้เดิม สามารถกดดาวน์โหลดเองได้จากสโตร์ หรือกดปุ่ม Try the new Outlook ในแอพ Mail &amp; Calendar เดิม ส่วนฮาร์ดแวร์ใหม่ที่เป็น Windows 11 จะได้ New Outlook พรีโหลดมาให้ด้วย แล้วใน<a href=\"https://www.blognone.com/node/134395\">ปีหน้า 2024 ถึงค่อยพยายามเปลี่ยนผ่านอย่างช้าๆ</a></p>\n<p>ส่วนผู้ที่ใช้ Outlook Win32 ตัวเดิมยังไม่มีความจำเป็นต้องเปลี่ยน และยังขาดฟีเจอร์สำคัญสำหรับลูกค้าองค์กรอีกหลายอย่าง เช่น การรองรับบัญชีแบบ POP, Exchange on-prem, การเปิดไฟล์ .pst ของ Outlook ตัวเก่า, S/MIME เป็นต้น (<a href=\"https://techcommunity.microsoft.com/t5/outlook-blog/the-new-outlook-for-windows-for-organization-admins/ba-p/3929169\">รายการฟีเจอร์ที่ยังขาด</a>)  โดย<a href=\"https://www.blognone.com/node/135590\">ไมโครซอฟท์บอกว่าจะให้เวลาเปลี่ยนผ่านประมาณ 2 ปีนับจากนี้</a></p>\n<p>ที่มา - <a href=\"https://techcommunity.microsoft.com/t5/outlook-blog/new-outlook-for-windows-now-available/ba-p/3932068\">Microsoft</a></p>\n</div></div></div><div><div>Topics: </div><div><div><a href=\"/topics/outlook\">Outlook</a></div><div><a href=\"/topics/microsoft\">Microsoft</a></div><div><a href=\"/topics/e-mail\">E-mail</a></div><div><a href=\"/topics/windows-11\">Windows 11</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cacf2af0108e7dc8f197bd9a18032f9234db49b13f45be14862bb11b9d3120f","category":"Thai"}