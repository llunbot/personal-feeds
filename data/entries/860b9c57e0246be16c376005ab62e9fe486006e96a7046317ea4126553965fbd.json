{"title":"ยานสำรวจดวงจันทร์ Luna-25 ของรัสเซีย ตกลงสู่พื้นผิว หลังขาดการติดต่อตั้งแต่เมื่อวาน","link":"https://www.blognone.com/node/135367","date":1692527412000,"content":"<div><div><div><p>Roscosmos องค์การด้านอวกาศของรัสเซียเปิดเผยว่า Luna-25 ยานสำรวจดวงจันทร์ ได้ขาดการติดต่อตั้งแต่เวลา 18:57น. เมื่อวันเสาร์ (11:57 GMT) ตามเวลาในไทย ซึ่งยานได้เคลื่อนที่ออกนอกวงโคจร และทำให้ยานตกลงสู่พื้นผิวดวงจันทร์ โดยทาง Roscosmos กำลังสอบสวนหาสาเหตุเพิ่มเติม</p>\n<p>Luna-25 เป็นโครงการส่งยานอวกาศไปดวงจันทร์ครั้งแรกของรัสเซียในรอบ 47 ปี โดยโครงการก่อนหน้านี้คือ Luna-24 ที่เก็บตัวอย่างพื้นผิวใน Mare Crisium และนำตัวอย่างกลับมาที่โลกในปี 1976 เป้าหมายของโครงการ Luna-25 คือการสำรวจบริเวณขั้วโลกใต้ของดวงจันทร์</p>\n<p>รัสเซียส่งยานสำรวจ Luna-25 ไปตั้งแต่วันที่ 11 สิงหาคม โดยมีกำหนดลงจอดประมาณวันที่ 21 สิงหาคม</p>\n<p>ที่มา: <a href=\"https://www.rt.com/russia/581531-russian-lunar-moon-probe/\">RT</a> และ <a href=\"https://www.bbc.com/news/world-europe-66562629\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/131d025043d562c036cfd15f0b408d87.jpg\" /></p>\n</div></div></div><div><div>Topics: </div><div><div><a href=\"/topics/russia\">Russia</a></div><div><a href=\"/topics/space\">Space</a></div><div><a href=\"/topics/moon\">Moon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"860b9c57e0246be16c376005ab62e9fe486006e96a7046317ea4126553965fbd","category":"Thai"}