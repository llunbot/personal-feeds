{"title":"NVIDIA ตั้งฝ่ายธุรกิจใหม่ รับคัสตอมชิปสำหรับลูกค้าคลาวด์และ AI โดยเฉพาะ","link":"https://www.blognone.com/node/138143","date":1707497217000,"content":"<div><div><div><p>Reuters รายงานว่า NVIDIA ได้ตั้งฝ่ายธุรกิจใหม่ในบริษัท เพื่อโฟกัสที่การออกแบบชิป ตามแบบที่ลูกค้ากลุ่มผู้ให้บริการคลาวด์กำหนดมา เน้นไปที่ชิปสำหรับการประมวลผล AI ขั้นสูง</p>\n<p>ที่ผ่านมาชิปประมวลผล AI ของ NVIDIA อย่าง H100 เป็นสินค้าที่ลูกค้าซึ่งเป็นบริษัทผู้ให้บริการด้าน AI และคลาวด์ ต่างใช้งานกันแพร่หลาย อย่างไรก็ตามบริษัทเหล่านี้ก็มีรายงานมาอยู่ตลอด ว่าได้ออกแบบและพัฒนาชิปใช้งานเองภายในด้วยเช่นกัน ซึ่งเหตุผลหลักคือเพื่อรองรับงานเฉพาะอย่างที่กำหนด และต้องการควบคุมการใช้พลังงานให้ดีขึ้น ข่าวนี้จึงบอกได้ว่า NVIDIA ก็ต้องการเข้ามาสู่พื้นที่นี้ และเป็นตัวเลือกของบริษัทคลาวด์นั่นเอง</p>\n<p>บริษัทวิจัย 650 Group คาดการณ์ว่าตลาดชิปแบบผลิตตามคำสั่งหรือคัสตอม สำหรับศูนย์ข้อมูล จะมีมูลค่าตลาดสูงถึง 10,000 ล้านดอลลาร์ในปีนี้ และจะเพิ่มขึ้นเท่าตัวในปี 2025</p>\n<p>ที่มา: <a href=\"https://www.reuters.com/technology/nvidia-chases-30-billion-custom-chip-market-with-new-unit-sources-2024-02-09/\">Reuters</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f22a3128c02f2d3d57b4e60009a4a821b00108a4fee558872074bda320158f6","category":"Thai"}