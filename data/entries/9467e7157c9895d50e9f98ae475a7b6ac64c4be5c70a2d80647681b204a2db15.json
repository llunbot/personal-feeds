{"title":"คนผิดอยู่นี่ กูเกิลไม่ได้ตั้งใจทำให้ YouTube ช้า แต่เป็นบั๊กของ AdBlock และ AdBlock Plus","link":"https://www.blognone.com/node/137702","date":1705448344000,"content":"<div><div><div><p><a href=\"https://www.blognone.com/node/137656\">เหตุการณ์ YouTube หน้าเว็บช้าหากใช้ตัวบล็อคโฆษณา</a> ตอนนี้เฉลยแล้วว่าไม่เกี่ยวข้องกับฝั่ง YouTube แต่อย่างใด เพราะสาเหตุกลับมาจาก AdBlock ตัวบล็อคโฆษณายอดนิยมมีบั๊กแทน</p>\n<p>AdBlock และ AdBlock Plus (ซึ่งใช้ฐานโค้ดเดียวกัน มีเจ้าของเดียวกันคือบริษัท <a href=\"https://eyeo.com/\">Eyeo GmbH จากเยอรมนี</a>) แจ้งกับ 9to5google ว่าพบบั๊กการใช้งานซีพียูพุ่งสูงหากเข้า YouTube และเว็บไซต์อื่นๆ อีกจำนวนหนึ่ง ตอนนี้ทีมงานแก้ปัญหาและออกอัพเดตให้เรียบร้อยแล้ว ผู้ใช้งานควรจะไม่เจอบั๊กแบบเดียวกันนี้อีก</p>\n<p>ส่วน YouTube ก็ยืนยันว่าไม่ได้ยุ่งเกี่ยวกับปัญหาหน้าเว็บโหลดช้า มาตรการตรวจจับตัวบล็อคโฆษณาของ YouTube ไม่ได้มีแนวทางในลักษณะนี้</p>\n<p>ที่มา - <a href=\"https://resources.eyeo.com/real-story-ad-blockers-slowdowns-youtube\">Eyeo</a>, <a href=\"https://9to5google.com/2024/01/16/youtube-browser-slowdown-adblock-bug/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/ca8f030d76b16dbf0fdf1d3039358dae.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/adblock-plus\">AdBlock Plus</a></div><div><a href=\"/topics/ad-blocking\">Ad Blocking</a></div><div><a href=\"/topics/bug\">Bug</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9467e7157c9895d50e9f98ae475a7b6ac64c4be5c70a2d80647681b204a2db15","category":"Thai"}