{"title":"กูเกิลเปิดตัว JioPhone Next มือถือสำหรับอินเดีย ราคา 2,900 บาท ใช้แอนดรอยด์รุ่นพิเศษ Pragati OS","link":"https://www.blognone.com/node/125571","date":1635566719000,"content":"<div><div><div><p>กูเกิลเปิดตัว JioPhone Next มือถือราคาถูกสำหรับตลาดอินเดียอย่างเป็นทางการ หลัง<a href=\"https://www.blognone.com/node/123391\">โชว์ข้อมูลเบื้องต้นเมื่อกลางปี</a></p>\n<p>JioPhone Next เป็นมือถือที่กูเกิลร่วมกับ Reliance Jio โอเปอเรเตอร์ยักษ์ใหญ่ของอินเดียพัฒนาขึ้นเพื่อตลาดอินเดียโดยเฉพาะ มันใช้ระบบปฏิบัติการ Android เวอร์ชันพิเศษที่เรียกว่า Pragati OS (เป็นภาษาฮินดี แปลว่าก้าวหน้า) มีฟีเจอร์เด่นดังนี้</p>\n<ul>\n<li>ฟีเจอร์ด้านภาษาท้องถิ่น เช่น อ่านข้อความออกเป็นเสียง (read-aloud) การแปลภาษาข้อความที่เห็นจากกล้อง การสั่งงานด้วยเสียงเป็นภาษาถิ่น</li>\n<li>ทำงานออฟไลน์ แชร์รูปภาพ วิดีโอ เพลง แม้กระทั่งไฟล์ของแอพในเครื่องให้เพื่อนได้ โดยไม่ต้องต่ออินเทอร์เน็ต (ใช้วิธีแชร์ผ่าน Nearby Share ของ Android)</li>\n<li>กล้องคุณภาพสูง (เมื่อเทียบกับราคา) มีโหมด HDR และถ่ายภาพตอนกลางคืน โดยใช้อัลกอริทึมของกูเกิล มีฟีเจอร์ Snapchat Lens พิเศษสำหรับตลาดอินเดียภายในตัวแอพกล้อง Camera Go</li>\n<li>การันตีเพิ่มฟีเจอร์ซอฟต์แวร์ในอนาคต ผ่าน Android feature drops</li>\n</ul>\n<p><img src=\"https://www.blognone.com/sites/default/files/externals/f207ef958e565a1b0efd9c773e0945e0.png\" /></p>\n<p>สเปกของ JioPhone Next มีดังนี้</p>\n<ul>\n<li>หน้าจอ 5.45\" HD+ 720x1440</li>\n<li>หน่วยประมวลผล Qualcomm Snapdragon QM215 ซีพียู 4 คอร์, จีพียู Adreno 308</li>\n<li>แรม 2GB, สตอเรจ 32GB ใส่ Micro SD ได้ (เหนือกว่า Pixel!)</li>\n<li>กล้องหลัง 13MP f 1/3\"</li>\n<li>กล้องหน้า 8MP</li>\n<li>เครือข่าย 4G LTE Dual SIM แต่บังคับล็อคเฉพาะเครือข่าย Jio</li>\n<li>แบตเตอรี่ 3500 mAh</li>\n</ul>\n<p>JioPhone Next จะวางขายในอินเดียวันที่ 4 พฤศจิกายนนี้ ราคา 6,499 รูปี (2,900 บาท) หรือถ้าซื้อแบบมีแพ็กเกจเน็ตของ Jio ก็จะได้ราคาถูกลงไปอีก</p>\n<p><img src=\"https://www.blognone.com/sites/default/files/externals/8c7d54cdd9ba5ec2c761f13e09e7e723.jpg\" /></p>\n<p>ที่มา - <a href=\"https://www.jio.com/next\">Jio</a>, <a href=\"https://blog.google/intl/en-in/company-news/outreach-initiatives/introducing-jiophone-next-made-india-smartphone/\">Google</a>, <a href=\"https://www.xda-developers.com/jiophone-next-pricing-revealed/\">xda</a></p>\n</div></div></div><div><div>Topics: </div><div><div><a href=\"/topics/jio\">Jio</a></div><div><a href=\"/topics/india\">India</a></div><div><a href=\"/topics/google\">Google</a></div><div><a href=\"/topics/mobile\">Mobile</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c326f57316ecab94aeb7bfdf792c3c283a1de47ae21b0565ad767087be49c7d1","category":"Thai"}