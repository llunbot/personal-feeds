{"title":"Discord ปล่อย Family Center เครื่องมือที่ให้ผู้ปกครองติดตามการใช้งานของเด็กได้ง่ายขึ้น","link":"https://www.blognone.com/node/134810","date":1689219580000,"content":"<div><div><div><p>Discord เปิดตัวเครื่องมือใหม่ในชื่อ <strong>Family Center</strong> ที่ทำให้เหล่าครอบครัวของเด็ก ๆ เข้าใจสิ่งเด็กในวัยนี้กำลังอินในแพลตฟอร์มนี้ และอนุญาตให้ผู้ใหญ่ดูได้ว่าเด็ก ๆ กำลังทำอะไรอยู่ได้ด้วย</p>\n<p>โดยผู้ปกครองจะสามารถดูกิจกรรมล่าสุดของเด็กได้ ไม่ว่าจะเป็นการเพิ่มเพื่อน, เซิฟเวอร์ที่เด็กเข้าร่วม, ชื่อและรูปภาพของผู้ใช้งานที่เด็ก ๆ ส่งข้อความไปหาทั้งแบบส่วนตัว และแบบกลุ่ม โดยข้อมูลทั้งหมดจะแสดงใน Family Center Dashboard ที่จะแสดงกิจกรรมย้อนหลังของเด็กได้มากกว่า 7 วัน และทางผู้ปกครองจะได้รับข้อมูลการใช้งานแบบสรุปในแต่ละสัปดาห์ผ่านทางอีเมล์อีกด้วย แต่ทว่าเหล่าผู้ปกครองจะไม่สามารถดูได้ว่าเด็ก ๆ ของพวกเขาพิมพ์ หรือพูดอะไรไว้บ้าง</p>\n<p><img alt=\"No Description\" src=\"https://www.blognone.com/sites/default/files/externals/5fc0792f883d8d015119130db4badc23.jpg\" /></p>\n<p>สำหรับการใช้งานฟีเจอร์นี้ ผู้ปกครองจะต้องเชื่อมต่อเข้ากับบัญชีของเด็ก ซึ่งเด็กจะได้รับ QR Code แบบพิเศษให้ผู้ปกครองสแกนเพื่อใช้งานใน Discord และเด็กต้องกดยินยอมขอการเชื่อมต่อจากผู้ปกครองก่อน ซึ่งการที่มีหลายขั้นตอนจะทำให้ผู้ปกครอง และเด็กได้คุยและตกลงกันเกี่ยวกับสิ่งที่เหล่าเด็ก ๆ กำลังทำในแพลตฟอร์มก่อนที่ผู้ปกครองจะเข้าถึงข้อมูลได้</p>\n<p>Discord ไม่ใช่บริษัทเดียวที่เข้ามาผลักดันเรื่องนี้ เมื่อปีที่แล้วทีมสร้างเกม Fortnite อย่าง Epic Games ได้เปิดตัวบัญชีแบบใหม่สำหรับเด็กที่มีอายุต่ำกว่า 13 ปี ซึ่งจะกำจัดฟีเจอร์บางอย่างภายในเกม อย่างเช่น การส่งข้อความ และเสียง จนกว่าจะได้รับอนุญาตจากผู้ปกครองของเด็ก</p>\n<p>ที่มา - <a href=\"https://www.theverge.com/2023/7/11/23790503/discord-family-center-parents-teen-data-activity-tracking\">The Verge</a></p>\n</div></div></div><div><div>Topics: </div><div><div><a href=\"/topics/discord\">Discord</a></div><div><a href=\"/topics/parental-control\">Parental Control</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffb0bea3290eb1ecd63c7ac746731d17b364496fd14a385f537b6e7fd8952902","category":"Thai"}