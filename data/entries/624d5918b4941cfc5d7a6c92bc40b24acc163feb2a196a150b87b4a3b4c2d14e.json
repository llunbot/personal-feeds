{"title":"แทบไม่มีอะไรตื่นเต้น เปิดตัว Google Pixel 8 และ 8 Pro ตรงตามหลุด ชูจุดเด่นด้าน AI","link":"https://www.blognone.com/node/136078","date":1696436187000,"content":"<div><div><div><p>งาน Made by Google 2023 ที่เพิ่งจบไป Google ได้เปิดตัวสมาร์ทโฟนรุ่นใหม่ของค่ายจำนวน 2 รุ่นได้แก่ Google Pixel 8 และ 8 Pro ตรงตามที่หลุดมาเกือบหมด โดยมีการชูจุดเด่นด้าน AI ที่เข้ามาช่วยประมวลผลแบบจัดเต็ม <a href=\"https://www.blognone.com/node/136075\">พร้อมรองรับการอัพเดตซอฟแวร์ และความปลอดภัยจาก Google นาน 7 ปี</a></p>\n<p><img alt=\"No Description\" src=\"https://www.blognone.com/sites/default/files/externals/ddf34434e8fdf370abfdf2d49664c6ae.png\" /></p>\n<p>สเปคคร่าว ๆ ของ Google Pixel 8 มีดังนี้</p>\n<ul>\n<li>หน้าจอ Actua Display ขนาด 6.2 นิ้ว</li>\n<li>ความละเอียด 1080 x 2400 อัตตราส่วน 20:9</li>\n<li>รองรับ Smooth Display 60 - 120Hz</li>\n<li>ความสว่างสูงสุด 2000 nits</li>\n<li>น้ำหนัก 187 กรัม</li>\n<li>แบตเตอรี่ขนาด 4,575 mAh</li>\n<li>รองรับ Fast Charge 50% ใน 30 นาที</li>\n<li>แรม 8GB LPDDR5X</li>\n<li>ความจุ 128GB / 256GB แบบ UFS 3.0</li>\n<li>ชิปประมวลผล Google Tensor G3 และ Titan M2</li>\n<li>รองรับ VPN ในตัวเครื่อง</li>\n<li>กล้องหลัก 50MP เซนเซอร์ขนาด 1/1.31 นิ้ว f1.68 สามารถซูม ได้ 8 เท่า มุมภาพ 82 องศา</li>\n<li>กล้อง Ultrawide 12 MP พร้อม Autofocus f2.2 มุมภาพ 125.8 องศา</li>\n<li>กล้องหน้า 10.5 MP f/2.2 มุมภาพ 95 องศา</li>\n<li>รองรับ Wi-Fi 7, Bluetooth 5.3, 5G Sub 6GHz</li>\n</ul>\n<p><img alt=\"No Description\" src=\"https://www.blognone.com/sites/default/files/externals/04d1bbbb78b460611d74846d2f0858a7.png\" /></p>\n<p>Google Pixel 8 ชูจุดเด่นด้านการถ่ายภาพโดยใช้ AI ช่วยประมวลผลเป็นหลักจึงทำให้มี 2 ฟีเจอร์ใหม่ ๆ อย่าง Best Take และ Magic Editor โดย Best Take คือการใช้ AI เพื่อเปลี่ยนใบหน้าของผู้คนเพื่อสร้างช็อตที่ต้องการได้ โดยใช้ช็อตที่คล้ายกันหลายช็อตเพื่อสร้างรูปถ่ายที่ดีที่สุดออกมา ส่วน Magic Editor คือฟีเจอร์เดียวกับที่ Google เคยแสดงในงาน I/O สามารถย้ายวัตถุ หรือจัดองค์ประกอบต่าง ๆ ภายในภาพได้</p>\n<p><img alt=\"No Description\" src=\"https://www.blognone.com/sites/default/files/externals/651e10557f55cfa508d605b197405399.png\" /></p>\n<p>อีกของใหม่คือแอปอัดเสียงที่เพิ่มฟีเจอร์ Audio Magic Eraser ที่สามารถจัดการกับ Noise ต่าง ๆ ของเสียงวิดีโอ หรือเสียงที่อัดมาได้โดยแบ่งโหมดเป็น Speech, Crowd, Noise, Wind และ Music ที่ในวิดีโอสาธิตมีการนำคลิปเด็กพูดที่มีเสียงหมาเห่าแทรกเป็นพัก ๆ แล้ว Google ก็หลบเสียงหมาออกโดยการกดที่ Noise แล้วปรับไปที่ -77</p>\n<p><img alt=\"No Description\" src=\"https://www.blognone.com/sites/default/files/externals/68596bb0367105e362af0f516c4fdeb9.png\" /></p>\n<p>ส่วน Google Pixel 8 Pro มีสเปคคร่าว ๆ ดังนี้</p>\n<ul>\n<li>หน้าจอ Super Actua Display ขนาด 6.7 นิ้ว</li>\n<li>ความละเอียด 1344 x 2992 อัตตราส่วน 20:9</li>\n<li>รองรับ Smooth Display 1 - 120Hz</li>\n<li>ความสว่างสูงสุด 2400 nits</li>\n<li>น้ำหนัก 213 กรัม</li>\n<li>แบตเตอรี่ขนาด 5,050 mAh</li>\n<li>รองรับ Fast Charge 50% ใน 30 นาที</li>\n<li>แรม 12GB LPDDR5X</li>\n<li>ความจุ 128GB / 256GB / 512 GB / 1 TB แบบ UFS 3.1</li>\n<li>ชิปประมวลผล Google Tensor G3 และ Titan M2</li>\n<li>รองรับ VPN ในตัวเครื่อง</li>\n<li>กล้องหลัก 50MP เซนเซอร์ขนาด 1/1.31 นิ้ว f1.68 มุมภาพ 82 องศา</li>\n<li>กล้อง Ultrawide 48 MP พร้อม Autofocus f1.95 มุมภาพ 125.8 องศา</li>\n<li>กล้อง Telephoto 48 MP f2.8 มุมภาพ 21.8 องศา ซูมได้ 5 เท่าถึง 30 เท่า</li>\n<li>กล้องหน้า 10.5 MP f2.2 มุมภาพ 95 องศา</li>\n<li>เซนเซอร์วัดอุณหภูมิ</li>\n<li>รองรับ Wi-Fi 7, Bluetooth 5.3, 5G Sub 6GHz</li>\n</ul>\n<p><img alt=\"No Description\" src=\"https://www.blognone.com/sites/default/files/externals/c1a527a32cade4fd9c30ff18d2629436.png\" /></p>\n<p>Google Pixel 8 Pro มีส่วนที่เพิ่มขึ้นมาจาก Pixel 8 โดยจะเน้นไปที่การถ่ายวิดีโอที่ฟีเจอร์เด่น ๆ อยู่ 2 อย่างได้แก่ Video Boost และ Night Sight Video</p>\n<p>Video Boost คือการเร่งสีของตัววิดีโอทำให้วิดีโอที่ผู้ใช้งานถ่ายสีจะสดขึ้นโดยที่ยังมีความเป็นธรรมชาติอยู่เช่นเดิม ส่วน Night Sight Video คือการใช้ AI ช่วยประมวลผลในการถ่ายวิดีโอในพื้นที่แสงน้อยทำให้วิดีโอที่ได้มีความสว่างเพิ่มขึ้นโดยที่คุณภาพของภาพยังดีอยู่</p>\n<p><img alt=\"No Description\" src=\"https://www.blognone.com/sites/default/files/externals/c0e74e0940fba3287bc0f534cf641931.png\" /><img alt=\"No Description\" src=\"https://www.blognone.com/sites/default/files/externals/b7e1ffc24a9a26b9577de42664439e50.png\" /></p>\n<p>ส่วนด้านการถ่ายภาพ Google ได้เพิ่ม Pro Control เข้ามาทำให้สามารถปรับ ISO, Shutter Speed และอื่น ๆ ได้ ส่วนในการถ่ายแบบซูมจะมี AI เข้ามาช่วยประมวลผลภาพทำให้ภาพในระยะซูม 30 เท่าชัดกว่าการซูมของโทรศัพท์ค่ายอื่น ๆ</p>\n<p>สำหรับราคา Google Pixel 8 เริ่มต้นที่ 699 ดอลลาร์ ส่วน Pixel 8 Pro ราคาเริ่มต้นที่ 999 ดอลลาร์ และยังไม่ขายในไทยเช่นเดิม</p>\n<p>ที่มา - <a href=\"https://blog.google/products/pixel/google-pixel-8-pro/\">Google</a></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/google-pixel\">Google Pixel</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"624d5918b4941cfc5d7a6c92bc40b24acc163feb2a196a150b87b4a3b4c2d14e","category":"Thai"}