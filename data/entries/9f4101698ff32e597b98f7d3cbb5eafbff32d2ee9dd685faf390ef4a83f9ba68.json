{"title":"Adobe เปิดตัว AI Assistant ตัวช่วยอัจฉริยะใน Acrobat สำหรับเอกสาร PDF","link":"https://www.blognone.com/node/138305","date":1708454744000,"content":"<div><div><div><p>Adobe เปิดตัว AI Assistant ที่ตอนนี้มีสถานะเบต้า โดยเป็น Generative AI สำหรับไฟล์ PDF ในสองโปรแกรมของ Adobe คือ Reader และ Acrobat รองรับการสรุปเนื้อหา, ตอบคำถาม และจัดฟอร์แมตสำหรับใช้ส่งอีเมล ทำรายงาน หรือการนำเสนอ</p>\n<p>Adobe บอกว่าความสามารถของ AI Assistant จะช่วยปลดล็อกคุณค่าของข้อมูลในเอกสาร PDF ที่มีประมาณ 3 ล้านล้านชุดในโลก</p>\n<p>AI Assistant ทำงานบน AI และ Machine Learning บนพื้นฐานเดียวกับ <a href=\"https://www.blognone.com/node/118606\">Acrobat Liquid Mode</a> ฟีเจอร์ที่ใช้ปรับปรุงการแสดงผลของเอกสาร PDF ให้เหมาะกับการอ่านบนหน้าจอมือถือ</p>\n<p>ฟีเจอร์ใน AI Assistant ที่มีในตอนนี้ได้แก่ ระบบผู้ช่วย ที่สามารถตอบจากเอกสารข้อมูลตามคำถามที่เราสงสัย, ระบบสรุปเนื้อหา สำหรับเอกสารที่มีขนาดยาว, ระบบค้นหาแหล่งอ้างอิงในเอกสาร, จัดฟอร์แมตไฟล์ PDF ตามความต้องการนำไปใช้งาน นอกจากนี้ยังรองรับเอกสารฟอร์แมตอื่นนอกเหนือจาก PDF เช่น Word, PowerPoint, ไฟล์บันทึกการประชุม เป็นต้น</p>\n<p>AI Assistant สามารถใช้งานได้แล้วสำหรับลูกค้า Acrobat Individual, Acrobat Pro และ Acrobat Teams ส่วน Adobe Reader จะได้ใช้งานฟีเจอร์ใหม่นี้ในภายหลัง</p>\n<p>ที่มา: <a href=\"https://news.adobe.com/news/news-details/2024/Adobe-Brings-Conversational-AI-to-Trillions-of-PDFs-with-the-New-AI-Assistant-in-Reader-and-Acrobat/default.aspx\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/ca5105ad6b4749f58b3811fb9902a339.png\" /></p>\n</div></div></div><div><div>Topics: </div><div><div><a href=\"/topics/acrobat\">Acrobat</a></div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/pdf\">PDF</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f4101698ff32e597b98f7d3cbb5eafbff32d2ee9dd685faf390ef4a83f9ba68","category":"Thai"}