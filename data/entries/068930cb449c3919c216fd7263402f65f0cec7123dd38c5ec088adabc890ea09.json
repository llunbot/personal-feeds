{"title":"The Second Coming of Donald Trump","link":"https://markpeak.net/the-second-coming-of-donald-trump/","date":1730963817000,"content":"<p>ชัยชนะของ Donald Trump ในการเลือกตั้งประธานาธิบดีสหรัฐปี 2024 (ถือเป็นการลงเลือกตั้งครั้งที่สามของ Trump ด้วย) สร้างบทสนทนาขึ้นมากมาย แต่น่าจะพอแยกคำถามได้เป็น 2 ส่วนหลักๆ</p>\n<ol>\n<li>ทำไม Trump ถึงชนะ (ค้นหาสาเหตุในอดีต)</li>\n<li>รัฐบาล Trump จะส่งผลกระทบอย่างไรต่อโลก (มองถึงอนาคต)</li>\n</ol>\n<p>ตอนนี้เดือนพฤศจิกายน 2024 เพิ่งเลือกตั้งเสร็จหมาดๆ ยังห่างไกลกับวันรับตำแหน่ง (inauguration day) ในเดือนมกราคมอยู่พอสมควร ดังนั้นเรามาสนใจเรื่องสาเหตุและปัจจัยที่ทำให้ Trump ชนะกันก่อน</p>\n<p>ในฐานะผู้สนใจการเมืองสหรัฐ ช่วงเดือนก่อนเลือกตั้งนั้นผมกลับยุ่งมากไม่มีเวลาตามข่าวเลือกตั้งสักเท่าไรนัก ดังนั้นคำตอบแบบสรุปคงต้องเอาจากสื่อในสหรัฐมาวิเคราะห์อีกที</p>\n<p>คำถามเรื่องชัยชนะของ Trump คงต้องแยกย่อยเป็นอีก 2 ข้อคือ ชนะอย่างไร (how) และทำไมถึงชนะ (why)</p>\n<p></p>\n<h2>How Trump Won</h2>\n<p>ผมคิดว่าคลิปสรุปของ BBC อันนี้อธิบายไว้ดีทีเดียว</p>\n<p>ระบบการเมืองอเมริกาที่ใช้ Electoral College ในการโหวต ทำให้การชี้ขาดไปอยู่ที่ <a href=\"https://www.abc.net.au/news/2024-11-06/us-election-2024-swing-states-results/104566604\">swing states ซึ่งรอบนี้มีด้วยกัน 7 รัฐ</a> และ Trump ชนะทั้งหมด (แม้เป็นการชนะแบบเฉือนๆ แนว 51%:49% แต่นี่เป็นธรรมชาติของ swing states อยู่แล้ว)</p>\n<ul>\n<li>Arizona</li>\n<li>Georgia</li>\n<li>Michigan</li>\n<li>Nevada</li>\n<li>North Carolina</li>\n<li>Pennsylvania</li>\n<li>Wisconsin</li>\n</ul>\n<p>กลับทิศกันกับการเลือกตั้งปี 2020 ที่ Biden ชนะในรัฐส่วนใหญ่ของ swing states นั่นคือ Trump สามารถพลิก (flipped) กลับมาได้ถึง 5 รัฐ (แผนที่รัฐสีแดงเข้มในภาพ) ในขณะที่ Democrats ไม่สามารถพลิกรัฐสีแดงมาเป็นสีฟ้าได้เลยแม้แต่รัฐเดียว</p>\n<div><img loading=\"lazy\" src=\"https://markpeak.net/wp-content/uploads/2024/11/election-maps-2024-1024x642.jpg\" width=\"700\" height=\"439\" srcset=\"https://markpeak.net/wp-content/uploads/2024/11/election-maps-2024-1024x642.jpg 1024w, https://markpeak.net/wp-content/uploads/2024/11/election-maps-2024-300x188.jpg 300w, https://markpeak.net/wp-content/uploads/2024/11/election-maps-2024-768x482.jpg 768w, https://markpeak.net/wp-content/uploads/2024/11/election-maps-2024-1536x964.jpg 1536w, https://markpeak.net/wp-content/uploads/2024/11/election-maps-2024-700x439.jpg 700w, https://markpeak.net/wp-content/uploads/2024/11/election-maps-2024.jpg 1905w\" /><p>Source: <a href=\"https://www.nytimes.com/interactive/2024/11/05/us/elections/results-president.html\">New York Times</a></p></div>\n<p>หากเราซูมดูให้ชัดขึ้นหน่อยในระดับ county จะเห็นแพทเทิร์นคล้ายๆ กันคือ Democrats ชนะในเมืองใหญ่ เมืองหลวงของรัฐ ส่วน Republican ชนะโซนนอกเมือง ที่มีประชากรเบาบางกว่า แต่พื้นที่กว้างกว่า</p>\n<p>เมื่อรวมคะแนนทั้งรัฐแล้ว ฝ่ายของ Republican กลับสามารถเอาชนะคะแนนรวมได้ในทุกรัฐ ทำให้ Trump ชนะ Electoral College ได้อย่างง่ายดาย</p>\n<p><img loading=\"lazy\" src=\"https://markpeak.net/wp-content/uploads/2024/11/georgia-2024.jpg\" width=\"1492\" height=\"1118\" srcset=\"https://markpeak.net/wp-content/uploads/2024/11/georgia-2024.jpg 1492w, https://markpeak.net/wp-content/uploads/2024/11/georgia-2024-300x225.jpg 300w, https://markpeak.net/wp-content/uploads/2024/11/georgia-2024-1024x767.jpg 1024w, https://markpeak.net/wp-content/uploads/2024/11/georgia-2024-768x575.jpg 768w, https://markpeak.net/wp-content/uploads/2024/11/georgia-2024-700x525.jpg 700w\" /> <img loading=\"lazy\" src=\"https://markpeak.net/wp-content/uploads/2024/11/penn-2024.jpg\" width=\"1793\" height=\"1102\" srcset=\"https://markpeak.net/wp-content/uploads/2024/11/penn-2024.jpg 1793w, https://markpeak.net/wp-content/uploads/2024/11/penn-2024-300x184.jpg 300w, https://markpeak.net/wp-content/uploads/2024/11/penn-2024-1024x629.jpg 1024w, https://markpeak.net/wp-content/uploads/2024/11/penn-2024-768x472.jpg 768w, https://markpeak.net/wp-content/uploads/2024/11/penn-2024-1536x944.jpg 1536w, https://markpeak.net/wp-content/uploads/2024/11/penn-2024-700x430.jpg 700w\" /> <img loading=\"lazy\" src=\"https://markpeak.net/wp-content/uploads/2024/11/michigan-2024.jpg\" width=\"1678\" height=\"1053\" srcset=\"https://markpeak.net/wp-content/uploads/2024/11/michigan-2024.jpg 1678w, https://markpeak.net/wp-content/uploads/2024/11/michigan-2024-300x188.jpg 300w, https://markpeak.net/wp-content/uploads/2024/11/michigan-2024-1024x643.jpg 1024w, https://markpeak.net/wp-content/uploads/2024/11/michigan-2024-768x482.jpg 768w, https://markpeak.net/wp-content/uploads/2024/11/michigan-2024-1536x964.jpg 1536w, https://markpeak.net/wp-content/uploads/2024/11/michigan-2024-700x439.jpg 700w\" /></p>\n<p>เรื่องนี้ไม่ใช่ของใหม่ในการเมืองสหรัฐ เพราะมีสภาพเป็น “สองนคราประชาธิปไตย” มานานแล้ว คนเมืองใหญ่นิยม Democrats ส่วนรอบนอกนิยม Republican</p>\n<p>เพียงแต่รอบนี้คะแนน swing votes ที่เคยเทให้ฝั่ง Democrats ในปี 2020 กลับข้างมาอยู่ Republican ในรอบนี้ ซึ่งไม่ใช่แค่คนในชนบทเท่านั้น แต่ยังรวมถึงคนเมือง (บางส่วน) ด้วย</p>\n<p>ถ้าใครสนใจรายละเอียดเรื่องนี้ ใน <a href=\"https://www.theguardian.com/us-news/ng-interactive/2024/nov/06/the-key-swings-that-handed-trump-the-white-house-a-visual-analysis\">The Guardian มีทำ visualization ไว้ละเอียดดีมากๆ</a></p>\n<p><img loading=\"lazy\" src=\"https://markpeak.net/wp-content/uploads/2024/11/guardian-election-2024-1024x543.jpg\" width=\"700\" height=\"371\" srcset=\"https://markpeak.net/wp-content/uploads/2024/11/guardian-election-2024-1024x543.jpg 1024w, https://markpeak.net/wp-content/uploads/2024/11/guardian-election-2024-300x159.jpg 300w, https://markpeak.net/wp-content/uploads/2024/11/guardian-election-2024-768x407.jpg 768w, https://markpeak.net/wp-content/uploads/2024/11/guardian-election-2024-700x371.jpg 700w, https://markpeak.net/wp-content/uploads/2024/11/guardian-election-2024.jpg 1373w\" /></p>\n<p>ตัวอย่างการโหวตของ county ในรัฐ Pennsylvania จะเห็นทิศทางอย่างชัดเจนว่า สวิงจากปี 2020 กลับมา แม้ไม่ได้ชนะขาดเหมือนปี 2016</p>\n<p><img loading=\"lazy\" src=\"https://markpeak.net/wp-content/uploads/2024/11/guardian-penn-2024.jpg\" width=\"831\" height=\"901\" srcset=\"https://markpeak.net/wp-content/uploads/2024/11/guardian-penn-2024.jpg 831w, https://markpeak.net/wp-content/uploads/2024/11/guardian-penn-2024-277x300.jpg 277w, https://markpeak.net/wp-content/uploads/2024/11/guardian-penn-2024-768x833.jpg 768w, https://markpeak.net/wp-content/uploads/2024/11/guardian-penn-2024-646x700.jpg 646w\" /></p>\n<p>คำถามต่อมาจึงเป็นว่า เพราะเหตุใดจึงเป็นเช่นนั้น ทำไมคนจำนวนมากถึงกลับไปเลือก Trump</p>\n<h2>Why Trump Won</h2>\n<p>ประเด็นนี้คงเป็นที่ถกเถียงต่อกันไปอีกนานหลายปี (และเป็นคำถามสำคัญที่ Democrats ต้องเผชิญ แบบเดียวกับหลังเลือกตั้งปี 2016) แต่เนื่องในโอกาสที่ผ่านมาจากเลือกตั้งแค่ 1 วันก็อยากเขียนความคิดแบบสดๆ ดิบๆ เอาไว้ก่อน</p>\n<p>คลิปที่ผมดูแล้วคิดว่าเก็บประเด็นได้ครบถ้วน คือ คลิปของ WSJ และ Vox</p>\n<p></p>\n<p></p>\n<p>แน่นอนว่าความคิดของนักวิเคราะห์แต่ละคนย่อมหลากหลาย ถ้าให้ลองจับประเด็นบ้าง (เราเป็นพวกเก่งหลังเกม) ผมคิดว่านโยบายการหาเสียงของ Trump ที่ประสบความสำเร็จในรอบนี้เป็นเรื่อง ผู้อพยพ (immigration) และเรื่องการครองอำนาจเดิม (establishment)</p>\n<p>ภาพที่ทรงพลังที่สุดในการหาเสียงรอบนี้ น่าจะเป็นกราฟแสดงสถิติผู้อพยพข้ามประเทศจากเม็กซิโก (Build That Wall!) ที่พุ่งสูงในช่วงรัฐบาล Biden</p>\n<p> </p>\n<div><img loading=\"lazy\" src=\"https://markpeak.net/wp-content/uploads/2024/11/us-immigration.png\" width=\"981\" height=\"552\" srcset=\"https://markpeak.net/wp-content/uploads/2024/11/us-immigration.png 981w, https://markpeak.net/wp-content/uploads/2024/11/us-immigration-300x169.png 300w, https://markpeak.net/wp-content/uploads/2024/11/us-immigration-768x432.png 768w, https://markpeak.net/wp-content/uploads/2024/11/us-immigration-700x394.png 700w\" /><p>source: Vox</p></div>\n<p>ในการดีเบทระหว่าง Trump vs Harris ซึ่งเกิดขึ้นเพียงครั้งเดียวในรอบนี้ เราได้เห็น Trump พูดอะไรตลกๆ เพี้ยนๆ อย่างเรื่องผู้อพยพกินหมากินแมว ซึ่งกลายเป็นมีมล้อเลียนไปทั่ว ฝั่ง Democrats อาจมองว่าเป็นวิธีโจมตีไร้สาระ แต่ผมคิดว่ามัน stick เข้าไปในใจคน (เก่งหลังเกมอีกแล้ว) ว่าผู้อพยพเหล่านี้เข้ามาสร้างความวุ่นวาย ความไม่สงบ มาเบียดเบียนชาวอเมริกันเดิม</p>\n<p>หากเราไปดูข้อมูลนโยบายของ Trump ใน<a href=\"https://www.donaldjtrump.com/platform\">หน้าเว็บของเขาเอง</a> ก็จะเห็นว่า 2 ข้อแรกเป็นเรื่อง immigration &amp; deportation</p>\n<p><img loading=\"lazy\" src=\"https://markpeak.net/wp-content/uploads/2024/11/trump-policy-1024x472.png\" width=\"700\" height=\"323\" srcset=\"https://markpeak.net/wp-content/uploads/2024/11/trump-policy-1024x472.png 1024w, https://markpeak.net/wp-content/uploads/2024/11/trump-policy-300x138.png 300w, https://markpeak.net/wp-content/uploads/2024/11/trump-policy-768x354.png 768w, https://markpeak.net/wp-content/uploads/2024/11/trump-policy-700x323.png 700w, https://markpeak.net/wp-content/uploads/2024/11/trump-policy.png 1146w\" /></p>\n<p>ส่วนเรื่อง establishment หรือบ้างก็เรียก status quo นั้นพูดกันมานานตั้งแต่ปี 2016 เช่นกัน เพียงแต่คราวนั้นคือ Clinton establishment ในขณะที่รอบนี้เป็น Obama establishment (มองในแง่ รัฐบาล Biden คือส่วนต่อขยายของรัฐบาล Obama)</p>\n<p>Trump นั้นวางตัวเองเป็นผู้เข้ามาเปลี่ยนแปลง เป็น challenger เป็น game changer อยู่ตลอดเวลา เมื่อแนวทางการหาเสียงของ Harris ไม่ได้ฉีกตัวเองจากรัฐบาล Biden มากนัก (ซึ่งเป็นปกติของผู้สมัครประธานาธิบดีที่สืบทอดอำนาจจากรัฐบาลก่อน) จึงโดน Trump โจมตีเรื่องนี้เข้าตรงๆ ตัวอย่างที่ชัดเจนคือการไปทอด McDonald’s ให้เห็นชัดๆ เพื่อ “โฆษณา” ว่าทำงานแรงงานเป็นระยะเวลานานกว่าที่ Harris เคยทำในอดีต</p>\n<p>อันนี้ต้องชมว่าคนคิดแคมเปญแต่ละอันออกมาได้เจ๋งจริงๆ ถึงดูห่ามๆ ไม่ค่อยสง่างาม แต่ก็ได้ผล effectiveness สูงมาก ตามสไตล์ Trump อย่างแท้จริง</p>\n<p><img loading=\"lazy\" src=\"https://markpeak.net/wp-content/uploads/2024/11/trump-mcdonalds-1024x1024.jpg\" width=\"700\" height=\"700\" srcset=\"https://markpeak.net/wp-content/uploads/2024/11/trump-mcdonalds-1024x1024.jpg 1024w, https://markpeak.net/wp-content/uploads/2024/11/trump-mcdonalds-300x300.jpg 300w, https://markpeak.net/wp-content/uploads/2024/11/trump-mcdonalds-150x150.jpg 150w, https://markpeak.net/wp-content/uploads/2024/11/trump-mcdonalds-768x768.jpg 768w, https://markpeak.net/wp-content/uploads/2024/11/trump-mcdonalds-700x700.jpg 700w, https://markpeak.net/wp-content/uploads/2024/11/trump-mcdonalds.jpg 1080w\" /></p>\n<p>อดีตผู้สมัครอย่าง Bernie Sanders ที่รอบนี้ไม่ได้มีบทบาทมากนัก ก็ออกมาโพสต์ในประเด็นเรื่อง status quo</p>\n<blockquote>\n<p>It should come as no great surprise that a Democratic Party which has abandoned working class people would find that the working class has abandoned them.</p>\n<p>While the Democratic leadership defends the status quo, the American people are angry and want change.</p>\n<p>And they’re right. <a href=\"https://t.co/lM2gSJmQFL\">pic.twitter.com/lM2gSJmQFL</a></p>\n<p>— Bernie Sanders (@BernieSanders) <a href=\"https://twitter.com/BernieSanders/status/1854271157135941698?ref_src=twsrc%5Etfw\">November 6, 2024</a></p></blockquote>\n<p> </p>\n<p>ผลกระทบของรัฐบาล Trump รอบที่สองจะเป็นอย่างไรต่อไปคงเป็นเรื่องที่ต้องติดตาม ระหว่างนี้คงต้องขอตัวไปอ่าน <a href=\"https://www.project2025.org/\">Project 2025</a> อีกรอบแบบละเอียดๆ ก่อน ตอนมันออกมาครั้งแรกดูเหมือนแผนลับยึดอเมริกาแบบที่เราเห็นในหนัง แต่ตอนนี้มันกำลังจะเกิดขึ้นจริงๆ แล้ว</p>The post <a href=\"https://markpeak.net/the-second-coming-of-donald-trump/\">The Second Coming of Donald Trump</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"068930cb449c3919c216fd7263402f65f0cec7123dd38c5ec088adabc890ea09","category":"Thai"}