{"title":"รีวิว Samsung Galaxy Tab S9 FE แท็บเล็ตที่ใช่สำหรับนักเรียน นักศึกษา พร้อมส่วนลดรับเปิดเทอม","link":"https://www.blognone.com/node/140204","date":1717729200000,"content":"<div><div><div><p>ปัจจุบันแท็บเล็ตก็เป็นอีกหนึ่งอุปกรณ์ที่เป็นที่นิยมมาก โดยเฉพาะในหมู่น้อง ๆ นักศึกษาและนักเรียน วันนี้ทีมงาน blognone จึงหยิบ Samsung Galaxy Tab S9 FE และแท็บเล็ตตัวอื่น ๆ จาก Samsung ที่มีสเปค และราคาที่คุ้มค่ามารีวิวพร้อมการใช้งานจริงจากน้องนักศึกษาฝึกงานของ blognone ที่เหมาะเหม็งกับช่วง Back to School พอดิบพอดี<br />\n<img alt=\"alt=&quot;enter image description here&quot;\" src=\"https://www.blognone.com/sites/default/files/externals/047bc21c63cd9ff41c43a79b92965e57.jpeg\" /></p>\n<p>Samsung Galaxy Tab S9 FE  แท็บเล็ตที่กันน้ำกันฝุ่นในระดับ IP68 พร้อมหน้าจอ 10.9 นิ้ว หน้าจอพอเหมาะ พร้อมสบายใจหายห่วง พกออกไปข้างนอก จอ LCD กับรีเฟรชเรต 90Hz ความละเอียด 1440x2304 ใช้งานได้ลื่นไหล  ให้สีกำลังดีครอบคลุมการใช้งานหลายอย่าง แถมมี Vision booster ช่วยให้ดันความสว่างหน้าจอได้ถึง 600 nits สู้กับแสงแดดกลางแจ้งได้ในระดับหนึ่ง ลำโพงที่จูนโดย AKG ให้เสียงดังกระฮึ่มสะใจ จนบางทีก็ตกใจเวลามีเสียงแจ้งเตือน</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/0a87519ac99253d5528c0579ff67643f.png\" /></p>\n<p>การจับถือในกิริยาบทต่าง ๆ ถือจับได้ค่อนข้างสะดวก เหมาะกับการใช้งานในแนวนอนสอดคล้องกับกล้องหน้าที่ถูกวางไว้บริเวณแนวนอนที่เหมาะกับการใช้งานประชุมหรือคุยงานกับเพื่อน ๆ ผ่าน VDO Call น้ำหนักตัวเครื่องอยู่ที่ 524 กรัม ถือว่ากำลังดีไม่หนักไปไม่เบาไปจนกลัวทำหลุด แบตเตอรี่ความจุ 8000 mAh จากการใช้งานจริงพบว่าอึดใช้งานได้จนจบวัน</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/730800a236a50aa5fbdfac974c166432.png\" /></p>\n<p>อีกหนึ่งจุดเด่นที่ไม่พูดถึงคงไม่ได้คือ S Pen ซึ่งความเจ๋งอย่างแรกก็คือ Samsung แถมมาให้เลยไม่ต้องซื้อเพิ่มทำให้สึกว่าได้เข้าถึงอุปกรณ์ได้ 100% ตั้งแต่จับครั้งแรก น้ำหนักและขนาดของ S Pen ค่อนข้างดีคล้ายกับปากกาจริง ๆ ตอบสนองไว ไม่หน่วง มีพรีวิวให้เห็นก่อนวาดด้วยว่าตอนนี้เป็นลายเส้นแบบไหนอยู่</p>\n<p>ตัว S Pen มีปุ่มให้กดที่เราสามารถเลือกได้ว่าจะให้เป็นฟังก์ชันใด ซึ่งผู้รีวิวได้ลองใช้ฟังก์ชัน Translate Real Time ชี้คำแล้วแปลภาษาได้มากถึง 37  ภาษา* ทำได้ดี จะแปลเป็นคำๆก็ได้ หรือจะแปลหมดทั้งประโยคก็ได้ ไม่ได้แปลได้เฉพาะบน PDF แต่แปลบน YouTube ก็ได้เหมือนกัน ฟีเจอร์การจดโน้ตด่วนก็ใช้งานได้ทันใจสมชื่อเพียงแค่ใช้ S Pen เคาะที่หน้าจอ 2 ครั้งก็เรียกใช้งานได้ทันที แถมยังสามารถจดโน้ตพร้อมอัดเสียงของเราโดยไม่ต้องลงแอปเพิ่มได้ด้วย</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/aaf6938208779c46fee0dc3f59fe23ef.png\" /></p>\n<p>S Pen ที่แถมมาให้รู้สึกว่าเป็นประโยชน์สำคัญสำหรับ Galaxy Tab S9 FE และใช้งานได้จริงมาก ๆ โดยเฉพาะในสถานการณ์อย่างการทำ Presentation ที่ต้องการปากกาจะได้ทำงานได้ง่ายๆก็ใช้ S Pen ใช้วาด เขียนได้เลย ทำงานได้เร็วขึ้นสุดๆ หรืออย่างการจดสรุปข้อมูลที่เรียนมาทั้งเทอมก่อนเข้าสอบที่สามารถนำภาพต่าง ๆ มาใส่ในโน้ต ได้อย่างง่ายดายผ่านการแบ่งหน้าจอ และจิ้มภาพลากเข้ามาอยู่ในโน้ต หรือวาดขึ้นมาเอง ก่อนจัดเรียงข้อมูลทั้งหมดให้น่ารักน่าอ่าน แถมเราสามารถจดโน้ตไปด้วยอัดเสียงไปได้ด้วยนะ กลายเป็นสบายใจหายห่วง ถ้าต้องกลับมาฟังเลคเซอร์ที่อาจารย์พูดในห้องเรียน</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/dac221d337903a064fec1b7b987b4d6b.png\" /></p>\n<p>รวม ๆ แล้ว Samsung Galaxy Tab S9 FE ถือว่าเป็นแท็บเล็ตตัวหนึ่งที่คุ้มค่าสำหรับน้อง ๆ วัยเรียนมาก ทั้งในแง่ของการทำ Presentation, จดเลคเชอร์ หรือทำ Creative Content สรุปเนื้อหาก่อนสอบ, หาข้อมูลต่าง ๆ ประกอบการทำรายงาน และการจดบันทึกต่าง ๆ อีกทั้งสามารถใช้งานสำหรับการดูหนัง, ดูซีรี่ส์ หรือดูวิดีโอต่าง ๆ ได้ดีด้วย ราคาเริ่มต้นของ Galaxy Tab S9 FE นั้นอยู่ที่ 16,990 บาท แรม 6GB ความจุ 128GB</p>\n<p>หาก Tab S9 FE ยังรู้สึกว่าไม่จุใจทาง Samsung ก็ยังมีแท็บเล็ตอีกหลายรุ่นไม่ว่าเป็น</p>\n<ul>\n<li>Galaxy Tab A9 และ A9+ อีกหนึ่งแท็บเล็ตสเปกคุ้มค่า ขนาดพอดีมือหน้าจอ 8.7 นิ้ว และ 11 นิ้ว ใช้เรียนออนไลน์สะดวก สามารถใส่ซิม เล่นเน็ต โทรเข้าออก และส่ง SMS ใส่ microSD Card ได้สูงสุด 1TB ระบบเสียงแบบ Dolby Atmos ราคาเริ่มต้น 5,990 บาท</li>\n<li>Galaxy Tab S6 Lite 2024 แท็บเล็ตอีกหนึ่งตัวที่มี S Pen ให้มาในกล่อง วาด, เขียน และจดได้โดยไม่ต้องชาร์จ ขนาดหน้าจอ 10.4 นิ้ว ชิปประมวลผล Exynos 1280 แรม 4GB ความจุ 128GB ใส่ microSD Card ได้สูงสุด 1TB ราคาเริ่มต้น 12,990 บาท</li>\n</ul>\n<p>หรือหากมองหาตัวจบอาจจะลองดู Galaxy Tab S9, S9+, S9 Ultra ที่มี Galaxy AI ให้ในตัวเพิ่มความสะดวกสบายในการใช้เรียนไปอีกระดับเช่นการใช้ Browsing Assist ในแอป Samsung Internet สามารถย่อบทความขนาดยาวให้มันสั้นลง, สรุปเป็นข้อ ๆ แถมแปลภาษาได้ โดยไม่ต้องกดอ่านเพิ่มเติม หรือ กดข้าม Ads เพราะ AI ช่วยให้มองข้ามโฆษณาให้ ช่วยทำรายงานง่ายขึ้น เสร็จเร็วขึ้น นอกจากนี้ยังมีฟีเจอร์ที่ยกมาจาก Galaxy S24 Series ทั้ง Circle to Search อยากรู้อะไร วงปุ๊บ รู้ปั๊บ, Note Assist จัดระเบียบโน้ตให้สวยงาม, Transcript Assist ถอดเสียงเป็นบทความ, Interpreter แปลภาษา  Photo Assist แต่งรูปให้เนียน และมาพร้อมชิป Snapdragon 8 Gen 2 การกันน้ำ และกันฝุ่นระดับ IP68 และปากกา S Pen ราคาเริ่มต้น 28,900 บาท</p>\n<p>ทั้งหมดทั้งมวลนี้ Samsung จัดโปรโมชัน Back to School สำหรับนักเรียน นักศึกษา(รวมป.โท และ ป.เอก) และบุคลากรทางการศึกษาตั้งแต่วันนี้ ถึง 30 มิถุนายน 2567 มีส่วนลดมากมายดังนี้</p>\n<ul>\n<li>Galaxy Tab S9 FE รับส่วนลดสูงสุด 1,950 บาท เหลือ 15,191 บาท สำหรับรุ่น Wi-Fi และ 18,041 บาท สำหรับรุ่น 5G</li>\n<li>Galaxy Tab S9 FE+ รับส่วนลดสูงสุด 5,195 บาท เหลือ 18,905 บาท สำหรับรุ่น Wi-Fi และ 22,705 บาท สำ หรับรุ่น 5G</li>\n<li>Galaxy Tab A9+ 5G (8/128GB) รับส่วนลด 550 บาท เหลือ 10,441 บาท</li>\n<li>Galaxy Tab A9+ Wi-Fi (8/128GB) รับส่วนลด 450 บาท เหลือ 8,541 บาท</li>\n<li>Galaxy Tab A9 LTE (8/128GB) รับส่วนลด 350 บาท เหลือ 6,641 บาท</li>\n<li>Galaxy Tab A9 LTE (4/64GB) รับส่วนลด 300 บาท เหลือ 5,691 บาท</li>\n<li>Galaxy Tab S6 Lite 2024 LTE รับส่วนลด 1,599 บาท เหลือ 11,391 บาท</li>\n<li>Galaxy Tab S9 รับส่วนลดสูงสุด 5,445 บาท เหลือ 23,655 บาท สำหรับรุ่น Wi-Fi และ 27,455 บาท สำหรับรุ่น 5G</li>\n<li>Galaxy Tab S9+ รับส่วนลดสูงสุด 5,795 บาท เหลือ 30,305 บาท รุ่น Wi-Fi และ 34,105 บาท สำหรับรุ่น 5G</li>\n<li>Galaxy Tab S9 Ultra 5G รับส่วนลดสูงสุด 7,245 บาท เหลือ 42,655 บาท</li>\n</ul>\n<p>สามารถซื้อได้ที่ Samsung Experience Store และร้านค้าที่ร่วมรายการ</p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/review\">Review</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ed6b8d8eb8c6208a8db0b050fcbb5a3eca72e6b467984b1e952d033e4868407","category":"Thai"}