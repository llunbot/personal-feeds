{"title":"Apple เปิดแอป Apple Store เป็นมินิแอปบน WeChat ขยายธุรกิจค้าปลีกออนไลน์ในประเทศจีน","link":"https://www.blognone.com/node/134793","date":1689138979000,"content":"<div><div><div><p>หลังจากที่ Apple เปิดร้านค้าทางการบน Tmall เว็บไซต์อีคอมเมิร์ซรายใหญ่ของจีน ล่าสุดเมื่อวันอังคาร Apple ประกาศเปิดตัวแอป Apple Store ใหม่ในรูปแบบ “มินิแอป” บน WeChat แอปรับส่งข้อความที่ได้รับความนิยมในจีน ให้ลูกค้าสามารถซื้อสินค้าของ Apple  เช่น iPhone, iPads และ Macs ได้</p>\n<p>“<a href=\"https://www.blognone.com/node/114887\">มินิโปรแกรม</a>” ดังกล่าวคือร้านค้าแอปที่ผู้ใช้สามารถซื้อสินค้าและบริการต่าง ๆ ได้โดยตรงผ่าน WeChat ด้วยความสะดวกสบายของมินิโปรแกรมนี้ จึงทำให้ธุรกิจส่วนใหญ่ในจีนใช้ช่องทางดังกล่าวเพื่อดำเนินธุรกิจ</p>\n<p>อย่างไรก็ตาม แม้ Apple จะไม่ได้เปิดเผยยอดขาย  แต่จากรายงานผลประกอบการประจำไตรมาสล่าสุด รายได้ในจีนของ Apple นั้นลดลง 3% เมื่อเทียบกับปีที่แล้ว การ<a href=\"https://www.blognone.com/node/134610\">ไลฟ์สดขายของ</a> และการทำมินิแอปบน WeChat น่าจะเป็นการหาทางกลับมาเพิ่มยอดขายของ Apple</p>\n<p>ที่มา : <a href=\"https://9to5mac.com/2023/07/11/apple-store-launches-wechat/\">9to5Mac</a>, <a href=\"https://www.cnbc.com/2023/07/11/apple-launches-wechat-store-in-china.html\">cnbc</a></p>\n<p><img alt=\"No Description\" src=\"https://www.blognone.com/sites/default/files/externals/917ad41f926073448f0215e45300f2e8.jpg\" /></p>\n<p>ภาพประกอบจาก Shutterstock</p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-store\">Apple Store</a></div><div><a href=\"/topics/wechat\">WeChat</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec093d2e29b1151f94fa67927315a26bdd3bf09887c40a3029980a2ddcf3c31a","category":"Thai"}