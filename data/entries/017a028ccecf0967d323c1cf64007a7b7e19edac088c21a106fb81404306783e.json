{"title":"ยืนยันแล้ว EA กำลังทำเกม Star Wars Jedi ภาค 3 แม้ผู้กำกับลาออกไปแล้ว","link":"https://www.blognone.com/node/135912","date":1695617918000,"content":"<div><div><div><p>Cameron Monaghan ผู้ให้เสียงตัวละคร Cal Kestis ตัวเอกของเกมซีรีส์ Star Wars Jedi ให้สัมภาษณ์ว่าเขากำลังพากย์เสียงให้กับเกมภาค 3 อยู่ ถือเป็นการยืนยันครั้งแรกว่าเกมภาค 3 มีอยู่จริง (แม้ทุกคนรู้ว่า EA ทำแน่ๆ ก็ตาม)</p>\n<p>เกม Star Wars Jedi ภาค 3 ยังมีประเด็นเรื่อง Stig Asmussen ผู้กำกับเกมสองภาคแรก (Jedi Fallen Order และ Jedi Survivor) เพิ่งลาออกจากค่าย Respawn Entertainment ทำให้ตอนนี้ยังไม่ชัดเจนว่าจะได้ใครมาเป็นผู้กำกับเกมภาค 3 โดยทาง EA แถลงแค่ว่าจะโปรโมทผู้บริหารของ Respawn ขึ้นมารับตำแหน่งแทน</p>\n<p>เกม Star Wars Jedi ทั้งสองภาคประสบความสำเร็จอย่างสูงทั้งรายได้และเสียงวิจารณ์ เกมภาคแรกได้คะแนนรีวิวเฉลี่ย 81/00 มียอดขายเกิน 10 ล้านชุด, เกมภาคสองได้คะแนนใกล้เคียงกันคือ 78/100</p>\n<p>ที่มา - <a href=\"https://www.videogameschronicle.com/news/cal-kestis-actor-confirms-star-wars-jedi-3-during-comic-con-panel/\">VGC</a></p>\n<p><img src=\"https://www.blognone.com/sites/default/files/externals/36ced8f9f607e5225b966e3a801df3c8.jpg\" alt /></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/respawn\">Respawn</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"017a028ccecf0967d323c1cf64007a7b7e19edac088c21a106fb81404306783e","category":"Thai"}