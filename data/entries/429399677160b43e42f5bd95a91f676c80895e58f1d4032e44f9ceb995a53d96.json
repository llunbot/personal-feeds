{"title":"SpaceX ส่งดาวเทียมชุดแรก เพื่อให้บริการเชื่อมต่อตรงไปยังโทรศัพท์มือถือ","link":"https://www.blognone.com/node/137479","date":1704322472000,"content":"<div><div><div><p>T-Mobile บริษัทผู้ให้บริการเครือข่ายโทรศัพท์มือถือในสหรัฐ ประกาศว่าจรวด Falcon 9 ของ SpaceX ได้ส่งดาวเทียม 6 ดวง ขึ้นสู่วงโคจร ซึ่งเป็นดาวเทียมชุดแรกที่ทำหน้าที่ส่งสัญญาณโทรศัพท์ตรงสู่พื้นโลกไปที่อุปกรณ์สมาร์ทโฟน</p>\n<p>เป้าหมายคือการเชื่อมต่อผู้ใช้งานแบบ Direct to Cell (D2C) ให้ได้ทุกที่ในโลก แม้ในจุดที่ไม่มีสัญญาณ โดยนอกจาก T-Mobile แล้ว SpaceX ยังร่วมทดสอบบริการนี้กับผู้ให้บริการโทรศัพท์อีก 6 ราย ใน 6 ประเทศ ได้แก่ Optus (ออสเตรเลีย), Rogers (แคนาดา), One NZ (นิวซีแลนด์), KDDI (ญี่ปุ่น), Salt (สวิตเซอร์แลนด์) และ Entel (ชิลี)</p>\n<p>D2C ในช่วงแรกจะทดสอบด้วยการส่งข้อความตัวหนังสือก่อน จากนั้นจึงขยายมาทดสอบบริการคุยเสียง และการรับส่งข้อมูล ซึ่งจะต้องใช้เวลาอีกหลายปี</p>\n<p>Elon Musk ซีอีโอ SpaceX ให้ข้อมูลเพิ่มเติมว่า X ของเขาว่า การส่งลำแสงจากดาวเทียมแต่ละครั้งมีขนาดประมาณ 7Mb ทำให้เป็นทางออกที่ดีในพื้นที่ไม่มีสัญญาณโทรศัพท์มือถือ แต่ยังห่างไกลจากการเป็นคู่แข่งผู้ให้บริการเครือข่ายภาคพื้น</p>\n<p>ที่มา: <a href=\"https://www.reuters.com/technology/space/spacex-launches-first-set-satellites-with-direct-to-cell-capabilities-2024-01-03/\">Reuters</a>, <a href=\"https://www.businesswire.com/news/home/20231214061627/en/\">T-Mobile</a></p>\n<p><img alt=\"No Description\" src=\"https://www.blognone.com/sites/default/files/externals/b558a1038db8856eba4ec9381f8332b6.png\" /></p>\n<blockquote><p>This will allow for mobile phone connectivity anywhere on Earth.Note, this only supports ~7Mb per beam and the beams are very big, so while this is a great solution for locations with no cellular connectivity, it is not meaningfully competitive with existing terrestrial… <a href=\"https://t.co/ymHpw8XBHl\">https://t.co/ymHpw8XBHl</a></p>\n<p>— Elon Musk (@elonmusk) <a href=\"https://twitter.com/elonmusk/status/1742396904619581642?ref_src=twsrc%5Etfw\">January 3, 2024</a></p></blockquote>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/satellite\">Satellite</a></div><div><a href=\"/topics/starlink\">Starlink</a></div><div><a href=\"/topics/elon-musk\">Elon Musk</a></div><div><a href=\"/topics/communication\">Communication</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"429399677160b43e42f5bd95a91f676c80895e58f1d4032e44f9ceb995a53d96","category":"Thai"}