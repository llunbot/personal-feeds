{"title":"OpenAI ประกาศโครงการสร้าง Stargate ในสหรัฐอาหรับเอมิเรตส์ กำลังประมวลผล 1 กิกะวัตต์","link":"https://www.blognone.com/node/146582","date":1748004416000,"content":"<span>OpenAI ประกาศโครงการสร้าง Stargate ในสหรัฐอาหรับเอมิเรตส์ กำลังประมวลผล 1 กิกะวัตต์</span>\n\n  <div>\n    <div>Body</div>\n              <div><p>OpenAI เปิดตัว Stargate UAE โครงการสร้างโครงสร้างพื้นฐาน AI ขนาดใหญ่ในสหรัฐอาหรับเอมิเรตส์ ซึ่งเป็นความร่วมมือครั้งใหญ่กับกองทุน G42 ของเอมิเรตส์, OpenAI, Oracle, NVIDIA, SoftBank และ Cisco ซึ่งจะตั้งอยู่ในพื้นที่ AI Campus ขนาด 5 กิกะวัตต์ ในเมืองอาบูดาบี</p>\n<p>Stargate UAE มีกำลังประมวลผลขนาด 1 กิกะวัตต์ ใช้ระบบ Grace Blackwell GB300 จาก NVIDIA วางระบบเครือข่ายโดย Cisco คาดว่าเฟสแรกของโครงการขนาด 200 เมกะวัตต์ จะเริ่มใช้งานได้ในปี 2026</p>\n<p>โครงการนี้เป็นผลจากการที่กองทุน G42 ประกาศร่วมลงทุนในโครงการ <a href=\"https://www.blognone.com/node/144241\">Stargate ของสหรัฐอเมริกา</a> จึงออกมาเป็นความร่วมมือเพื่อขยายการสร้าง Stargate ในต่างประเทศเป็นครั้งแรก ซึ่ง OpenAI บอกว่าบริษัทตั้งเป้าหมายขยายความร่วมมือในรูปแบบเดียวกันนี้ให้ได้อย่างน้อย 10 ประเทศ</p>\n<p>ที่มา: <a href=\"https://www.businesswire.com/news/home/20250522084566/en/Global-Tech-Alliance-Launches-Stargate-UAE\">G42</a> และ <a href=\"https://openai.com/index/introducing-stargate-uae/\">OpenAI</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 23/05/2025 - 19:46</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09bbf6e6020850537f1c709fb1df78964c428883eaa079d5d63b52bb68f6ae90","category":"Thai"}