{"title":"JAXA เปิดตัวหุ่นยนต์สำรวจบนดวงจันทร์ ที่ร่วมพัฒนาโดยบริษัทของเล่น TOMY","link":"https://www.blognone.com/node/135777","date":1694946898000,"content":"<div><div><div><p>องค์การสำรวจอวกาศญี่ปุ่น หรือ JAXA ให้ข้อมูลของยานพาหนะสำรวจดวงจันทร์ ที่ส่งไปกับโครงการ Smart Lander for Investigating Moon (SLIM) ซึ่งเพิ่งปล่อยจรวด H2-A ไปเมื่อสัปดาห์ก่อน กำหนดลงสู่พื้นผิวดวงจันทร์ในอีก 3-4 เดือนข้างหน้า</p>\n<p>โครงการ SLIM มีเป้าหมายเพื่อสาธิตเทคนิคในการลงจอดดวงจันทร์ที่แม่นยำ ซึ่งติดตั้งเครื่องมือขนาดเล็กสำหรับการสำรวจพื้นผิวด้วย</p>\n<p>หุ่นยนต์สำรวจที่ส่งไปด้วยครั้งนี้ชื่อว่า LEV-2 ย่อมาจาก Lunar Excursion Vehicle 2 มีรูปทรงกลม เส้นผ่านศูนย์กลาง 8 เซนติเมตร น้ำหนัก 250 กรัม กล้อง 2 ตัว</p>\n<p>ไฮไลท์ของ LEV-2 คือหุ่นยนต์นี้สามารถแปลงร่างได้ ให้มีรูปร่างจากทรงกลม เป็นยานพาหนะที่เหมาะกับการเคลื่อนที่บนพื้นผิวดวงจันทร์ บนเงื่อนไขเพื่อลดขนาดพื้นที่ติดตั้งไปกับจรวด และใช้ชิ้นส่วนน้อยลดความซับซ้อน ทำให้ JAXA ร่วมมือกับบริษัทของเล่นชื่อดัง TOMY ร่วมพัฒนาและออกแบบกลไกแปลงร่างของหุ่นยนต์นี้ ดูตัวอย่างกลไกได้ในคลิปท้ายข่าว</p>\n<p>นอกจาก TOMY แล้ว LEV-2 ยังร่วมพัฒนาโดย Doshisha University และใช้เทคโนโลยีกล้องพลังงานต่ำจาก Sony</p>\n<p>ที่มา: <a href=\"https://global.jaxa.jp/activity/pr/jaxas/no088/03.html\">JAXA</a> ผ่าน <a href=\"https://futurism.com/the-byte/japanese-moon-mission-carrying-weird-rolling-robot\">Futurism</a></p>\n<p><img alt=\"No Description\" src=\"https://www.blognone.com/sites/default/files/externals/7d4bc7f5022138a5aceb5e021cd1e069.png\" /></p>\n<p>คลิปหุ่นยนต์<strong>ของเล่น</strong> SORA-Q ซึ่งเป็นต้นแบบกลไกที่ใช้ใน LEV-2</p>\n<p><img alt=\"No Description\" src=\"https://www.blognone.com/sites/default/files/externals/3a27dd0f1d62bb47d004c8e214e51668.png\" /></p>\n</div></div></div><div><div>Topics: </div><div><div><a href=\"/topics/takara-tomy\">Takara Tomy</a></div><div><a href=\"/topics/jaxa\">JAXA</a></div><div><a href=\"/topics/moon\">Moon</a></div><div><a href=\"/topics/space\">Space</a></div><div><a href=\"/topics/sony\">Sony</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92b586c248931d1c9fe2e5d9f6417632ad487e66434159adc68d769bb0cac781","category":"Thai"}