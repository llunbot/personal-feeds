{"title":"อินเทลบอกโรงงานที่เยอรมนี จะผลิตชิประดับ 1.5nm เมื่อสร้างเสร็จ เป็นโรงงานที่ก้าวหน้าที่สุดในโลก","link":"https://www.blognone.com/node/137774","date":1705808039000,"content":"<div><div><div><p>Pat Gelsinger ซีอีโอของอินเทล ให้สัมภาษณ์กับ CNBC ว่า<a href=\"https://www.blognone.com/node/127629\">โรงงานที่อินเทลกำลังสร้างในเมือง Madeburg ประเทศเยอรมนี</a> จะเป็นโรงงานที่มีกระบวนการผลิตชิปก้าวหน้าที่สุดในโลกเมื่อสร้างเสร็จ ผลิตชิปที่ความแม่นยำระดับ 1.5nm ซึ่งไปไกลกว่ากระบวนการผลิตชิป 18A (sub-2nm) ของอินเทลที่เคยประกาศเอาไว้</p>\n<p>Gelsinger ยังไม่เปิดเผยรายละเอียดของกระบวนการผลิตชิปยุคถัดจาก 18A ในตอนนี้ (เคยมีข่าวลือว่ามันจะเรียก 16A หรือ 14A) แต่ถ้าแผนการของอินเทลเป็นไปตามที่คิด โรงงานแห่งนี้จะทำให้ยุโรปกลายเป็นจุดผลิตชิปที่ก้าวหน้าที่สุดในโลกได้เป็นครั้งแรกในรอบหลายสิบปี</p>\n<p>ที่มา - <a href=\"https://www.youtube.com/watch?v=hw-kesm-ktI\">CNBC YouTube</a></p>\n<p><img src=\"https://www.blognone.com/sites/default/files/externals/d2a1fedc5e04cc3bb28fc932d2ad877f.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/germany\">Germany</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1270b4b4243ca19f0e94b826dcd2f532330cd7665cfb5e5ad13cfa5b3aff37e","category":"Thai"}