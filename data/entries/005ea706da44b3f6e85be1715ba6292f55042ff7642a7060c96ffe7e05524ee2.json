{"title":"Veeam ประกาศรองรับ Proxmox เริ่มซัพพอร์ตไตรมาสสามปีนี้","link":"https://www.blognone.com/node/139839","date":1716167373000,"content":"<div><div><div><p>Veeam ผู้พัฒนาซอฟต์แวร์สำรองข้อมูลระดับองค์กร ประกาศรองรับ Promox VE อย่างเป็นทางการ <a href=\"https://www.blognone.com/node/137848\">หลังเริ่มทดลองเมื่อต้นปีีที่ผ่านมา ตามเสียงเรียกร้องของผู้ใช้</a> นับเป็นระบบ virtualization ตัวที่สองที่เพิ่มขึ้นมา ต่อจาก Oracle Linux KVM อย่างไรก็ดีตอนนี้การซัพพอร์ต Promox ยังเป็นแค่ตัวทดสอบ โดยน่าจะเข้าสถานะ GA พร้อมใช้งานจริงภายในไตรมาสสาม</p>\n<p>ทาง Veeam ระบุว่าแพลตฟอร์มข้อมูลตนนั้นออกแบบเพื่อให้เข้ากับซอฟต์แวร์ virtualization, ระบบสตอเรจ, หรือคลาวด์ ได้หลายเจ้าอยู่แล้ว เพื่อให้ลูกค้าย้ายระบบไปมาได้ ไม่ว่าจะเพื่อประหยัดงบประมาณหรือต้องการฟีเจอร์ใหม่ก็ตาม</p>\n<p>ตัว Proxmox เองมีซอฟต์แวร์ Proxmox Backup Server อยู่แล้ว แต่ Martin Maurer ซีอีโอของ Proxmox ก็แสดงความยินดีที่ Veeam เข้ามาซัพพอร์ตแพลตฟอร์มของตัวเองครั้งนี้</p>\n<p>ที่มา - <a href=\"https://www.theregister.com/2024/05/15/veeam_adds_support_for_vmware/\">The Register</a>, <a href=\"https://www.veeam.com/blog/veeam-backup-for-proxmox.html\">Veeam</a></p>\n<p><img src=\"https://www.blognone.com/sites/default/files/externals/a43cee3b887450b4ee3ee01e34206ef8.jpg\" /></p>\n</div></div></div><div><div>Topics: </div><div><div><a href=\"/topics/veeam\">Veeam</a></div><div><a href=\"/topics/virtualization\">Virtualization</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"005ea706da44b3f6e85be1715ba6292f55042ff7642a7060c96ffe7e05524ee2","category":"Thai"}