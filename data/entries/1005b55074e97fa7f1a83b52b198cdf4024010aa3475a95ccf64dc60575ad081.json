{"title":"Apple Store เตรียมติดตั้งอุปกรณ์อัพเดต iOS ให้ iPhone เป็นเวอร์ชันล่าสุด โดยไม่ต้องแกะกล่อง","link":"https://www.blognone.com/node/136253","date":1697504585000,"content":"<div><div><div><p>ข้อมูลนี้มาจาก Mark Gurman แห่ง Bloomberg คนเดิม เขาบอกว่าแอปเปิลเตรียมสร้างระบบเพื่อใช้ใน Apple Store ที่สามารถอัพเดตซอฟต์แวร์ iOS เวอร์ชันล่าสุดให้กับ iPhone เครื่องใหม่โดยไม่ต้องแกะกล่องได้เลย อุปกรณ์นี้จะเป็นแผ่นรองที่เมื่อวางกล่อง iPhone จะสั่งเปิดเครื่องและอัพเดต iOS จากนั้นก็ปิดเครื่องให้</p>\n<p>รายงานบอกว่าแอปเปิลจะเริ่มติดตั้งอุปกรณ์ดังกล่าวและใช้งานใน Apple Store ให้ได้ภายในปีนี้</p>\n<p>คาดว่าแอปเปิลนำอุปกรณ์นี้มาใช้งาน เนื่องจาก<a href=\"https://www.blognone.com/node/135884\">ปัญหาใน iPhone 15</a> ซึ่งติดตั้งซอฟต์แวร์จากโรงงานมาเป็น iOS 17.0.0 แต่ก่อนสมาร์ทโฟนส่งมอบแอปเปิลพบบั๊กปัญหาการถ่ายโอนข้อมูล ทำให้ iPhone 15 ต้องอัพเดตให้เป็น iOS 17.0.2 ก่อน จึงจะใช้งานต่อเนื่องได้ แนวทางของแอปเปิลคือการส่งมอบ iPhone ที่ลงระบบปฏิบัติการล่าสุดให้ลูกค้าเลย โดยไม่ต้องไปทำเองนั่นเอง</p>\n<p>ที่มา: <a href=\"https://www.bloomberg.com/news/newsletters/2023-10-15/apple-october-2023-executive-promotions-new-vps-of-retail-software-operations-lnrh4t94\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/9a5df416e9666c2edb59ac0aaab07d4f.jpg\" /></p>\n</div></div></div><div><div>Topics: </div><div><div><a href=\"/topics/apple-store\">Apple Store</a></div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1005b55074e97fa7f1a83b52b198cdf4024010aa3475a95ccf64dc60575ad081","category":"Thai"}