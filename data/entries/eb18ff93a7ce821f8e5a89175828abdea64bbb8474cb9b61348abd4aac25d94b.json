{"title":"McAfee Enterprise และ FireEye เตรียมควบรวมเป็นบริษัทเดียว หลัง STG ซื้อกิจการเสร็จสิ้น","link":"https://www.blognone.com/node/125056","date":1633146299000,"content":"<div><div><div><p>Symphony Technology Group หรือ STG ประกาศแผนควบรวมกิจการบริษัทที่ซื้อมา ได้แก่ McAfee Enterprise และ FireEye โดยจะรวมเป็นบริษัทใหม่แห่งเดียว และแต่งตั้ง Bryan Palma อดีตผู้บริหาร BlackBerry และ Cisco ขึ้นเป็นซีอีโอของบริษัทใหม่นี้</p>\n<p>STG ซื้อส่วนธุรกิจ <a href=\"https://www.blognone.com/node/121589\">McAfee Enterprise</a> ที่ขายลูกค้าองค์กรจาก McAfee เมื่อต้นปีที่ 4,000 ล้านดอลลาร์ และ<a href=\"https://www.blognone.com/node/122999\">ซื้อ FireEye</a> ที่ 1,200 ล้านดอลลาร์ บริษัทบอกว่าการรวมสองกิจการนี้เข้าด้วยกัน จะทำให้บริษัทเป็นผู้นำตลาดความปลอดภัย สำหรับลูกค้าองค์กรที่มีอยู่มากกว่า 40,000 ราย และมีรายได้มากกว่า 2,000 ล้านดอลลาร์ต่อปี คาดว่าการควบรวมจะเสร็จสิ้นภายในไตรมาสที่ 4 ปี 2021</p>\n<p>ยังไม่มีข้อมูลว่าบริษัทใหม่ที่ควบรวมจะใช้ชื่อใด ทั้งนี้ดีลของ McAfee นั้น สิทธิของชื่อ McAfee ยังอยู่กับบริษัทเดิม (เปลี่ยนเน้นตลาดลูกค้าบุคคล) ส่วนกรณีของ FireEye เป็นการขายทั้งธุรกิจ และบริษัทเดิมเปลี่ยนชื่อเป็น Mandiant ตามผลิตภัณฑ์ที่ยังถือครองอยู่</p>\n<p>ที่มา: <a href=\"https://stgpartners.com/2021/09/30/__trashed/\">STG</a> ผ่าน <a href=\"https://www.crn.com/news/security/mcafee-enterprise-fireeye-products-to-merge-into-2b-titan\">CRN</a></p>\n<p><img src=\"https://www.blognone.com/sites/default/files/externals/7e2de1398733a791d6dd36abb550864a.jpg\" /></p>\n</div></div></div><div><div>Topics: </div><div><div><a href=\"/topics/fireeye\">FireEye</a></div><div><a href=\"/topics/acquisition\">Acquisition</a></div><div><a href=\"/topics/mcafee\">McAfee</a></div><div><a href=\"/topics/cybersecurity\">Cybersecurity</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb18ff93a7ce821f8e5a89175828abdea64bbb8474cb9b61348abd4aac25d94b","category":"Thai"}