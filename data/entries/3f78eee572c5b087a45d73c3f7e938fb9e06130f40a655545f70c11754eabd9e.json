{"title":"โปรดิวเซอร์ Zelda: Tears of the Kingdom ยืนยันเกมครบถ้วนสมบูรณ์แล้ว ไม่มีแผนทำภาคเสริมอีก","link":"https://www.blognone.com/node/135599","date":1694011901000,"content":"<div><div><div><p>Eiji Aonuma โปรดิวเซอร์ของเกม The Legend of Zelda: Tears of the Kingdom ให้สัมภาษณ์กับสื่อเกมญี่ปุ่น Famitsu ยืนยันว่าเกมไม่มีอัพเดตเนื้อหาภาคเสริมอีกแล้ว เพราะนำไอเดียทุกอย่างใส่ลงในเกมภาคหลักจนหมดแล้ว ไม่มีไอเดียเหลือมาทำภาคเสริมต่ออีก</p>\n<p>กรณีของเกมภาคก่อนหน้าคือ Breath of the Wild ทางทีมพัฒนามีไอเดียทำเนื้อหาเสริมให้ แต่ทำไปทำไม ขยายขอบเขต<a href=\"https://www.blognone.com/node/110290\">จนกลายเป็นภาคใหม่ Tears of the Kingdom แทน</a></p>\n<p>ในบทสัมภาษณ์ยังเล่าถึงวิสัยทัศน์ของเกมที่มองตั้งแต่เริ่มพัฒนาว่า ผู้เล่นจะเล่นเกมนี้เป็นเวลานาน เพราะมีอะไรในเกมให้ทำเยอะมาก, เส้นเวลาของเกมภาคนี้ต่อจาก Breath of the Wild แน่ๆ แต่ความเชื่อมโยงกับเกมภาคอื่นๆ นั้นทีมงานขอไม่บอกแน่ชัด และปล่อยไว้ให้เป็นจินตนาการของเกมเมอร์กันเองดีกว่า</p>\n<p>ที่มา - <a href=\"https://www.famitsu.com/news/202309/06314767.html\">Famitsu</a> via <a href=\"https://www.engadget.com/nintendo-has-no-plans-for-a-zelda-tears-of-the-kingdom-expansion-142513007.html?src=rss\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/039ec3a102b0520089baf5b4dffd835a.jpg\" /></p>\n</div></div></div><div><div>Topics: </div><div><div><a href=\"/topics/zelda\">Zelda</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f78eee572c5b087a45d73c3f7e938fb9e06130f40a655545f70c11754eabd9e","category":"Thai"}