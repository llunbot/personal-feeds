{"title":"Spotify หยุดเป็นผู้สนับสนุนเทศกาลดนตรีในฝรั่งเศส ประท้วงกฎหมายเก็บภาษีบริการสตรีมเพลง","link":"https://www.blognone.com/node/137367","date":1703267159000,"content":"<div><div><div><p>Antoine Monin ผู้บริหาร Spotify ในฝรั่งเศส<a href=\"https://twitter.com/ant1monin/status/1737406219361370233\">ประกาศ</a>ว่า บริษัทจะหยุดให้การสนับสนุนสองงานเทศกาลดนตรีใหญ่ของฝรั่งเศสคือ Francofolies de La Rochelle และ Printemps de Bourges ตั้งแต่ปี 2024 เป็นต้นไป เพื่อประท้วงกฎหมายภาษีใหม่ที่ออกมา</p>\n<p>Emmanuel Macron ประธานาธิบดีฝรั่งเศสประกาศเมื่อสัปดาห์ที่แล้ว ว่าฝรั่งเศสจะเริ่มเก็บภาษีผู้ให้บริการสตรีมเพลงเพิ่มเติม คิดจากรายได้เฉพาะในประเทศด้วยอัตราที่ต่ำคือ 1.2% และยกเว้นสำหรับแพลตฟอร์มที่รายได้น้อยกว่า 20 ล้านยูโร เพื่อนำเงินส่วนนี้มาใช้สนับสนุนศิลปินในฝรั่งเศส</p>\n<p>Spotify ซึ่งเป็นแพลตฟอร์มสตรีมเพลงที่มีผู้ใช้งานมากที่สุดในฝรั่งเศส แสดงออกว่าไม่เห็นด้วยกับแนวทางนี้ตั้งแต่แรก โดยบอกว่าการจ่ายเงินสนับสนุนกิจกรรมต่าง ๆ เป็นประโยชน์มากกว่า และบริษัทจะมีประกาศเพิ่มเติมต่อกฎหมายนี้ในปีหน้า</p>\n<p>ที่มา: <a href=\"https://www.euronews.com/culture/2023/12/21/spotify-pulls-out-of-french-festivals-in-response-to-new-tax-law\">Euro News</a></p>\n<p><img src=\"https://www.blognone.com/sites/default/files/externals/4257d814aedce35f6390cfe3a3ff1d42.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/france\">France</a></div><div><a href=\"/topics/law\">Law</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0b9d1b14498a8c5ad271b54dc5af849b550b720ca13df2db7359c5f234521a8","category":"Thai"}