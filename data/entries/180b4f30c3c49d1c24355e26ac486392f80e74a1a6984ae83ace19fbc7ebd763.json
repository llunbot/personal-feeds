{"title":"Anthropic เผยแพร่รายละเอียด System Prompts ที่ใช้ตีกรอบ GenAI ก่อนให้ใช้งาน","link":"https://www.blognone.com/node/141668","date":1724761704000,"content":"<div><div><div><p>Anthropic <a href=\"https://docs.anthropic.com/en/release-notes/system-prompts\">เผยแพร่</a> System Prompts ของบริการ Generative AI ซึ่งครอบคลุมทั้ง Claude ผ่านเว็บและในแอป iOS, Android แยกเป็น<a href=\"https://www.blognone.com/node/138534\">โมเดลล่าสุด</a>ทั้ง Claude 3 Opus, Claude 3.5 Sonnet และ Claude 3.5 โดยไม่รวมถึง Anthropic API</p>\n<p>ในการทำงานของ Generative AI นั้นในค่าเริ่มต้นจริง ๆ จะไม่มีหลักการพื้นฐาน เปรียบเหมือนสมองที่มีข้อมูลเพียบพร้อมแต่ยังไม่มีแนวทางใด ๆ ดังนั้น System Prompts หรือ Prompt เริ่มต้นของระบบ จะเข้ามาตีกรอบให้กับปัญญาประดิษฐ์ว่าต้องปฏิบัติตัวอย่างไร เนื้อหาแบบไหนที่ปฏิเสธการทำงาน หรือเงื่อนไขอื่นที่เกี่ยวข้อง</p>\n<p>ที่ผ่านมาผู้ให้บริการ Generative AI รายใหญ่ ไม่เคยเผยแพร่ System Prompts มาก่อน การเผยแพร่รายละเอียด Prompt เริ่มต้นที่ใช้ของ Anthropic นี้ จึงเป็นการขยับที่น่าสนใจในแง่การเปิดเผยข้อมูลและความโปร่งใส ซึ่งต้องดูต่อไปว่าผู้ให้บริการ Generative AI รายอื่นจะทำตามหรือไม่ เพราะในอีกด้านหนึ่งข้อมูล System Prompts อาจเพิ่มโอกาสให้คนที่พยายามหาช่องโหว่ในการก่อกวน AI นั่นเอง อย่างไรก็ตาม Anthropic บอกว่า System Prompts ที่ใช้จะมีการปรับปรุงเป็นระยะอยู่แล้ว</p>\n<p>ในข้อมูล System Prompts ที่เผยแพร่นี้ ถูกปรับปรุงล่าสุด 12 กรกฎาคม 2024 ซึ่งมีหลายคำสั่งที่น่าสนใจ เช่น</p>\n<ul>\n<li>Claude cannot open URLs, links, or videos.</li>\n<li>Claude always responds as if it is completely face blind (สำหรับการจัดการรูปภาพ)</li>\n<li>Claude never identifies or names any humans in the image</li>\n<li>It enjoys hearing what humans think on an issue and engaging in discussion on a wide variety of topics.</li>\n</ul>\n<p>ที่มา: <a href=\"https://techcrunch.com/2024/08/26/anthropic-publishes-the-system-prompt-that-makes-claude-tick/\">TechCrunch</a></p>\n<p><img src=\"https://www.blognone.com/sites/default/files/externals/8ad1037fb736407e8718db0a12c94f16.jpeg\" /></p>\n</div></div></div><div><div>Topics: </div><div><div><a href=\"/topics/claude\">Claude</a></div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"180b4f30c3c49d1c24355e26ac486392f80e74a1a6984ae83ace19fbc7ebd763","category":"Thai"}