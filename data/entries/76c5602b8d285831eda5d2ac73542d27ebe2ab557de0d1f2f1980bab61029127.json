{"title":"ทีม Day 1 โดนอีกแล้ว - Apple หยุดอัปเดต iPadOS 18 ให้ iPad Pro M4 หลังมีรายงานปัญหาเครื่องดับ เปิดไม่ได้","link":"https://www.blognone.com/node/142050","date":1726620255000,"content":"<div><div><div><p>แอปเปิลหยุดออกอัปเดต <a href=\"https://www.blognone.com/node/142023\">iPadOS 18</a> ระบบปฏิบัติการเวอร์ชันล่าสุด มีผลเฉพาะผู้ใช้งาน <a href=\"https://www.blognone.com/node/139619\">iPad Pro ชิป M4</a> ชั่วคราว หลังมีรายงานปัญหาอุปกรณ์ดับไม่สามารถใช้งานได้เมื่ออัปเดต (Bricked)</p>\n<p>ผู้ใช้งาน iPad Pro หลายคนรายงานปัญหานี้ใน <a href=\"https://www.reddit.com/r/iPadOS/comments/1figlrs/ipados_18_bricked_my_m4_ipad/\">Reddit</a> พบว่าอุปกรณ์ดับระหว่างขั้นตอนการติดตั้ง ไม่สามารถเปิดขึ้นมาได้ เมื่อติดต่อไปที่ Apple Store ก็ได้คำแนะนำให้นำเครื่องมาตรวจสอบแก้ไข พร้อมเสนอเปลี่ยนเครื่องให้ใหม่</p>\n<p>ตอนนี้หากผู้ใช้งาน iPad Pro M4 ที่ยังไม่ได้อัปเดต ตัวเลือกที่แสดงจะมีเฉพาะ <a href=\"https://www.blognone.com/node/142036\">iPadOS 17.7</a> เท่านั้น</p>\n<p>ตัวแทนของแอปเปิลยืนยันปัญหานี้ โดยบอกว่าได้หยุดปล่อยอัปเดต iPadOS 18 ให้ iPad Pro M4 ชั่วคราว จนกว่าจะแก้ไขปัญหาที่กระทบอุปกรณ์จำนวนเล็กน้อยนี้</p>\n<p>ที่มา: <a href=\"https://www.macrumors.com/2024/09/17/apple-pulls-ipados-18-m4-ipad-pro/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/fffd3cc9874a89c09a98eb6ba35cfb7c.jpg\" /></p>\n</div></div></div><div><div>Topics: </div><div><div><a href=\"/topics/ipad-pro\">iPad Pro</a></div><div><a href=\"/topics/ipados-18\">iPadOS 18</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76c5602b8d285831eda5d2ac73542d27ebe2ab557de0d1f2f1980bab61029127","category":"Thai"}