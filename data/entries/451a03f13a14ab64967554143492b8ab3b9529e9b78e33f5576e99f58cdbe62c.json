{"title":"HONOR เปิดตัว AI Deepfake Detection ตรวจจับการปลอมแปลงใบหน้าบนวิดีโอ","link":"https://www.blognone.com/node/140639","date":1719548632000,"content":"<div><div><div><p>นอกจาก HONOR จะเปิดตัวโทรศัพท์ <a href=\"https://www.blognone.com/node/140598\">HONOR 200 Series</a> ไป HONOR ยังได้นำเสนอฟีเจอร์ใหม่ที่เตรียมเพิ่มเข้ามาบนมือถือในอนาคต อย่าง AI Deepfake Detection ช่วยตรวจจับการปลอมแปลงใบหน้าบนวิดีโอ และฟีเจอร์ AI Defocus Eye Protection ช่วยถนอมสายตา</p>\n<p><img alt=\"No Description\" src=\"https://www.blognone.com/sites/default/files/externals/e1102e61cd661876d02ad22d6696f518.png\" /></p>\n<p>HONOR ระบุว่าฟีเจอร์ AI Deepfake Detection สามารถตรวจจับวิดีโอได้แบบเฟรมต่อเฟรม เช่น การสบตา, จุดบกพร่องของภาพที่มองไม่เห็นด้วยตาเปล่า และความคมชัดของภาพ โดยหากฟีเจอร์นี้ตรวจจับได้ถึงความผิดปกติก็จะมีการเด้งแจ้งเตือน ‘ระวังมิจฉาชีพ’ ขึ้นบนหน้าจอผู้ใช้งาน แต่ดูเหมือนตอนแรกฟีเจอร์นี้จะสามารถใช้ได้ระหว่างการวิดีโอคอลเท่านั้น แต่ก็เป็นไปได้ว่าฟีเจอร์จะถูกพัฒนาให้สามารถใช้งานได้บนแอปพลิเคชันอื่น ๆ ในอนาคต</p>\n<p><img alt=\"No Description\" src=\"https://www.blognone.com/sites/default/files/externals/8055a716e81cab27fc499e3a89fefb5c.png\" /></p>\n<p>ส่วนฟีเจอร์ AI Defocus Eye Protection จะช่วยถนอมสายตาของผู้ใช้ โดยตรวจจับดวงตาของผู้ใช้ว่ากำลังโฟกัสอยู่ตรวจส่วนไหนของหน้าจอแล้วเบลอส่วนอื่น ๆ ออกไป HONOR เสริมอีกว่าฟีเจอร์นี้ช่วยลดสภาวะสายตาสั้นของกลุ่มผู้ทดลองใช้ระหว่างอ่านหนังสือบนมือถือได้ 75 องศานาน 25 นาที</p>\n<p>ตอนนี้ HONOR ยังไม่ได้ให้รายละเอียดเพิ่มเติมว่าฟีเจอร์เหล่านี้จะถูกเพิ่มเข้ามาเมื่อไหร่ และใช้งานได้บนมือถือรุ่นใดบ้าง คงต้องรอประกาศเพิ่มเติมจาก HONOR ต่อไป</p>\n<p>ที่มา: <a href=\"https://www.honor.com/global/news/honor-shanghai-mwc-2024/#:~:text=Mitigating%20Fraud%20with%20AI%20Deepfake%20Detection&amp;text=To%20help%20prevent%20fraud%20and,imperceptible%20to%20the%20human%20eyes\">HONOR</a></p>\n</div></div></div><div><div>Topics: </div><div><div><a href=\"/topics/honor\">Honor</a></div><div><a href=\"/topics/artificial-intelligence\">Artificial Intelligence</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"451a03f13a14ab64967554143492b8ab3b9529e9b78e33f5576e99f58cdbe62c","category":"Thai"}