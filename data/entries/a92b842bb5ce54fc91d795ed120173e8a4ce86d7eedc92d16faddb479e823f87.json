{"title":"ปรับอีกรอบ - iOS 17 Beta 6 ย้ายปุ่มวางสายโทรศัพท์มาตรงกลางเหมือนเดิม","link":"https://www.blognone.com/node/135298","date":1692147531000,"content":"<div><div><div><p>ดูเหมือนแอปเปิลจะอยู่ในโหมดทดสอบว่าจะวางตำแหน่งปุ่มในหน้าโทรศัพท์อย่างไรดี โดยล่าสุด iOS 17 ได้ออกเวอร์ชันทดสอบสำหรับนักพัฒนา Beta 6 ซึ่งปรับหน้าจอขณะโทรศัพท์อีกครั้ง</p>\n<p>ก่อนหน้านี้ใน <a href=\"https://www.blognone.com/node/135219\">iOS 17 Beta 5</a> มีการเปลี่ยนแปลงที่สังเกตชัดเจน คือปุ่มต่าง ๆ ย้ายลงมาด้านล่างของจอทั้งหมด (แบบเดิม ทุกปุ่มอยู่ตรงกลาง ยกเว้นปุ่มวางสาย ที่อยู่ตรงกลางด้านล่างของจอ) และเป็นประเด็นเนื่องจากปุ่มวางสาย (End) ย้ายตำแหน่งมาที่มุมล่างขวา จึงอาจเกิดปัญหาสำหรับผู้ใช้งานที่คุ้นเคยกับตำแหน่งเดิม</p>\n<p>ใน iOS 17 Beta 6 นี้ ได้ปรับการวางปุ่มใหม่อีกครั้ง ปุ่มทั้งหมดรวมอยู่ที่ด้านล่างจอเหมือนเดิม แต่สลับให้ปุ่มวางสาย มาอยู่ตรงกลางแทน ทำให้ตำแหน่งปุ่มนี้ เหมือนเดิมสำหรับผู้ใช้งาน แต่มีเพื่อนปุ่มอื่นมาอยู่รอบ ๆ ด้วยนั่นเอง</p>\n<p>เหตุผลหนึ่งที่แอปเปิลย้ายปุ่มมาไว้แถบล่างจอ เพราะ iOS 17 มีฟีเจอร์ใหม่คือ <a href=\"https://www.blognone.com/node/134168\">โปสเตอร์ของรายชื่อผู้ติดต่อ</a> ที่แสดงภาพเต็มหน้าจอขณะโทรเข้า ปุ่มโทรศัพท์จึงย้ายลงมาแถบล่าง เพื่อให้แสดงรูปภาพได้โดยไม่มีอะไรซ้อนทับนั่นเอง</p>\n<p>ที่มา: <a href=\"https://www.theverge.com/2023/8/15/23833689/apple-ios-17-end-call-button-moved-again-beta\">The Verge</a></p>\n<p>ภาพ Phone ใน iOS 17 Beta 6 จาก <a href=\"https://www.macrumors.com/2023/08/15/apple-seeds-ios-17-beta-6-to-developers/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/c131cb85f14f21e9a90267e458b09fd3.png\" /></p>\n<p>ภาพ Phone แบบเต็มหน้าจอ จาก The Verge</p>\n<p><img alt=\"No Description\" src=\"https://www.blognone.com/sites/default/files/externals/a94e43e2c0f8fbce620e7d3e99c037e7.png\" /></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/apple\">Apple</a></div><div><a href=\"/topics/ux\">UX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a92b842bb5ce54fc91d795ed120173e8a4ce86d7eedc92d16faddb479e823f87","category":"Thai"}