{"title":"Anthropic เปิดบริการโมเดลขนาดเล็ก Claude 3 Haiku เน้นทำงานเร็ว ตอบเร็วกว่าคู่แข่ง 3 เท่า","link":"https://www.blognone.com/node/138693","date":1710386381000,"content":"<div><div><div><p>Anthropic เปิดให้บริการโมเดล Claude 3 Haiku ซึ่งเป็น<a href=\"https://www.blognone.com/node/138534\">โมเดลขนาดเล็กสุดในชุด Claude 3 ที่เปิดตัวไปเมื่อต้นเดือน</a></p>\n<p>จุดเด่นของ Claude 3 Haiku คือการเป็นโมเดลขนาดเล็ก ราคาถูก แต่ให้คำตอบคุณภาพดีกว่าโมเดลคู่แข่งในระดับเดียวกัน (GPT-3.5 และ Gemini 1.0 Pro) และออกแบบโครงสร้างราคาให้เหมาะกับการใช้งานองค์กร ที่ต้องการใส่ prompt ยาวกว่าผู้ใช้ทั่วไป (เช่น ยัดเอกสารขององค์กรเข้าไปทั้งก้อน) ทาง Anthropic ยกตัวอย่างการประมวลผลเอกสารคำตัดสินของศาลความยาว 400 ชิ้น ชินละประมาณ 10,000 โทเคน ในราคาเพียง 1 ดอลลาร์</p>\n<p>จุดต่างสำคัญของ Claude 3 Haiku คือการทำงานที่รวดเร็ว เน้นการใช้งานที่ต้องการระยะเวลาตอบสนองต่ำๆ เช่น การให้บริการแช็ทบ็อทตอบคำถามลูกค้า โดย Anthropic ชูว่าสามารถตอบผลลัพธ์ได้เร็วกว่าคู่แข่งในระดับเดียวกันถึง 3 เท่า</p>\n<p>ตอนนี้ Claude 3 Haiku ให้บริการแล้วใน 2 ช่องทางคือ ผ่านลูกค้า Claude Pro ของ Anthropic โดยตรง หรือผ่าน Amazon Bedrock ของ AWS (<a href=\"https://www.blognone.com/node/135916\">ที่ลงทุน 4 พันล้านดอลลาร์ใน Anthropic</a>)</p>\n<p>ที่มา - <a href=\"https://www.anthropic.com/news/claude-3-haiku\">Anthropic</a>, <a href=\"https://aws.amazon.com/blogs/aws/anthropics-claude-3-haiku-model-is-now-available-in-amazon-bedrock/\">AWS Blog</a></p>\n<p><img alt=\"No Description\" src=\"https://www.blognone.com/sites/default/files/externals/ba7413767ef5c444775eb4fc1d4e6d6b.png\" /></p>\n<p><img alt=\"No Description\" src=\"https://www.blognone.com/sites/default/files/externals/bf6abb965b7b43973be26580a1ff8d05.png\" /></p>\n<p><img alt=\"No Description\" src=\"https://www.blognone.com/sites/default/files/externals/e36d55b6878dda3a6fb26b848d7a0461.png\" /></p>\n<blockquote><p>Today we're releasing Claude 3 Haiku, the fastest and most affordable model in its intelligence class.Haiku is now available in the API and on <a href=\"https://t.co/uLbS2JNczH\">https://t.co/uLbS2JNczH</a> for Claude Pro subscribers. <a href=\"https://t.co/uy25DFujdI\">pic.twitter.com/uy25DFujdI</a></p>\n<p>— Anthropic (@AnthropicAI) <a href=\"https://twitter.com/AnthropicAI/status/1768018310615151002?ref_src=twsrc%5Etfw\">March 13, 2024</a></p></blockquote>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/aws\">AWS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cad1d680dc42fbdd04a30029cbf8c0577ce861ddfc1023556ab762354b3cb5b5","category":"Thai"}