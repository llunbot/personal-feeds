{"title":"Google Play ออกกฎ แอพที่มี Generative AI ต้องมีปุ่มรีพอร์ตปัญหาจากในแอพเลย","link":"https://www.blognone.com/node/136443","date":1698414432000,"content":"<div><div><div><p>Google Play ประกาศนโยบายใหม่ 3 ข้อที่จะบังคับใช้เพิ่มเติมกับแอพในระบบ</p>\n<ul>\n<li>แอพที่มีฟีเจอร์ Generative AI จะต้องมีวิธีการรายงานเนื้อหาที่ไม่เหมาะสมจากภายในแอพโดยตรง เช่น ปุ่ม report/flag โดยผู้ใช้ไม่จำเป็นต้องออกจากแอพ หรือสลับไปยังหน้าจออื่นนอกแอพ นโยบายนี้จะเริ่มบังคับใช้ต้นปีหน้า 2024</li>\n<li>แอพที่ขอสิทธิเต็มรูปแบบในการเข้าถึงและแก้ไขรูปภาพ-วิดีโอ จะต้องผ่านการอนุมัติของกูเกิลก่อน และตรวจเช็คว่าเกี่ยวข้องกับหน้าที่หลักของแอพจริงๆ เท่านั้น กฎข้อนี้มีขึ้นเพื่อคุ้มครองความเป็นส่วนตัวของผู้ใช้ เช่น ป้องกันแอพที่ตีเนียนขอสิทธิเข้าถึงรูปภาพ แล้วมีสิทธิเข้าถึงรูปภาพของเราไปอีกตลอดกาล</li>\n<li>แอพที่ขอสิทธิการแจ้งเตือนแบบเต็มหน้าจอ (full screen intent notifications) จะถูกจำกัดเหลือเฉพาะกลุ่มนาฬิกาปลุก และกลุ่มโทรศัพท์-วิดีโอคอลล์เท่านั้น เพื่อป้องกันแอพขอสิทธินี้ไปแสดงโฆษณาแบบเต็มหน้าจอ มีผลตั้งแต่ Android 14 เป็นต้นไป</li>\n</ul>\n<p>ที่มา - <a href=\"https://android-developers.googleblog.com/2023/10/announcing-policy-updates-to-support-app-quality-on-google-play.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/1dbc3e8cd71ebb1791288a8884f56a29.jpg\" /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/android\">Android</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b437f07ee204c18f8e65dce7b4f3dc368854a2c65e5906f1e35845b5b5d053d1","category":"Thai"}