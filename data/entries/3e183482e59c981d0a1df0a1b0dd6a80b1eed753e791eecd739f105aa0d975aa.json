{"title":"Gundam: the Witch from Mercury","link":"https://markpeak.net/gundam-the-witch-from-mercury/","date":1688396429000,"content":"<p>กันดั้มภาคล่าสุดของปี 2022-2023 ที่พลิกมาใช้แนวยูริตามสมัยนิยม แถมยังได้ Ichirō Ōkouchi คนเขียนบท Code Geass มาเขียนบทให้ด้วย เลยทำให้น่าสนใจว่าจะออกมาอย่างไร</p>\n<p>หลังดูจบครบ 24 ตอนแล้ว ค่อนข้างออกผิดหวังนิดหน่อยเพราะคิดว่าจะทำได้ดีกว่านี้</p>\n<p>ชอบ</p>\n<ul>\n<li>ชื่นชมในความกล้าทำกันดั้มยูริ ตัวเอกหญิง-หญิง (ส่วนตัวไม่แอนตี้) แถมทำออกมาได้ดีด้วย ในแง่ความสัมพันธ์ของตัวละครทำได้ดีเลย</li>\n<li>งานภาพดี ไม่มีเผา คุณภาพสูงทุกตอน เพลงก็ใช้ได้เลย</li>\n<li>plot twist เรื่องชาติกำเนิดของนางเอกทำได้โอเคดี</li>\n<li>การอิงกับชื่อหรือโครงเรื่องจาก The Tempest ของเชคสเปียร์ก็ดูแปลกใหม่</li>\n<li>ตอนจบ happy ending แบบพลิกความคาดหมาย ไม่น่าเชื่อ</li>\n</ul>\n<p><img loading=\"lazy\" src=\"https://markpeak.net/wp-content/uploads/2023/07/witch.jpg\" alt width=\"900\" height=\"582\" srcset=\"https://markpeak.net/wp-content/uploads/2023/07/witch.jpg 900w, https://markpeak.net/wp-content/uploads/2023/07/witch-300x194.jpg 300w, https://markpeak.net/wp-content/uploads/2023/07/witch-768x497.jpg 768w, https://markpeak.net/wp-content/uploads/2023/07/witch-700x453.jpg 700w\" /></p>\n<p>ไม่ชอบ</p>\n<ul>\n<li>ความสมจริงของ world setting คือแทบไม่มี (อย่างไม่ควรให้อภัย) ตั้งแต่ปมหลักของเรื่องที่ภาคนี้ไม่มีสงคราม แต่พูดถึงบทบาทของบริษัทขนาดใหญ่ (conglomerate) แทน ถือว่าแปลกใหม่พอสมควร แต่เรากลับเห็นรายละเอียดของตัวบริษัทน้อยมาก มี plot hole หลายจุดมาก เช่น ประธานบาดเจ็บสาหัสหรือตายแล้วบริษัทในเครือไม่มีใครดูแลแทนได้เลย ต้องมาให้เด็กมัธยมรับผิดชอบแทนงั้นเหรอ\n<ul>\n<li>ประเด็นความขัดแย้งระหว่างตัวบริษัท Benerit Group กับรัฐบาลโลก Space Assembly League ก็โผล่มาจับยัดในตอนสุดท้าย</li>\n<li>ตัวโรงเรียน Asticassia ก็ไม่มีครูโผล่มาเลย! ทุกอย่างรันโดยเด็กมัธยมเท่านั้น และตัวละครเด็กมัธยมก็เยอะเกินไป ชื่อยังจำแทบไม่ได้ หลายคนไม่สำคัญ ตัดออกไปได้แล้วเพิ่มเวลาให้ตัวสำคัญๆ ดีกว่า</li>\n<li>ตกลงบริษัท Gund-Arm ได้ทำธุรกิจจริงๆ หรือไม่ ตั้งแต่จดบริษัทมาแล้ว</li>\n<li>ฝ่ายกบฎ Dawn of Fold คือใคร สร้างกันดั้มได้อย่างไร ไม่มีคำอธิบาย โผล่มายิงๆ แอคชั่น แล้วก็ตายจากไป</li>\n</ul>\n</li>\n<li>พล็อตหลักเรื่องการล้างแค้นของ Prospera ก็ไม่ค่อยสมจริงอีก คือตกลงไม่รู้จริงๆ ว่าแค้นใคร จะสู้กับใคร พอทำ Quiet Zero (ซึ่งมันคืออะไรกันนะ? ดูจบแล้วก็ยังไม่เข้าใจ) แล้วแพ้ก็เลิกแค้นกันไปง่ายๆ เลย</li>\n<li>ความไม่สมดุลของหุ่นยนต์ ภาคนี้แปลกใหม่ตรงว่าหุ่นที่โผล่มาตอนแรกสุด (Aerial Gundam) คือหุ่นที่เก่งที่สุดในเรื่องอยู่แล้ว เลยไม่รู้ว่าหุ่นตัวนี้จะต้องไปสู้กับใคร เพราะสู้กับหุ่นตัวอื่นในเรื่องก็ชนะหมดแบบไม่ต้องลุ้น แล้วพอไม่กี่ตอนท้ายๆ ตัวเอกก็เสียหุ่นไป แล้วได้หุ่นใหม่ Caliban มาแทนแบบไม่มีปี่มีขลุ่ยเลย\n<ul>\n<li>หุ่นหลายตัวในเรื่องก็มาแบบไม่รู้จะใส่มาทำไม (ยกเว้นช่วยบันไดขายของ) เช่น Pharact หรือ Schwarzette ที่ไม่ควรต้องนับเป็นกันดั้มก็ได้มั้ง</li>\n</ul>\n</li>\n<li>นางเอก Suletta ขอโทษเยอะเกินไปจนน่ารำคาญ โดยเฉพาะช่วงกลางๆ เรื่อง ควรมีคนนับว่าพูด โกเมะนาไซ ทั้งหมดกี่รอบ</li>\n</ul>\n<p>อื่นๆ</p>\n<ul>\n<li>ดีไซน์หุ่นหลัก Aerial Gundam หน้าตาเหมือน 00 ผสมกับ GP-01 FB</li>\n<li>ชื่อภาคว่าดาวพุธ แต่ไม่มีซีนบนดาวพุธให้เห็นเลย</li>\n<li>ตกลงคำว่า witch คืออะไรก็ยังไม่มีบอกตรงๆ ได้แต่เดากันเอง</li>\n</ul>The post <a href=\"https://markpeak.net/gundam-the-witch-from-mercury/\">Gundam: the Witch from Mercury</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"3e183482e59c981d0a1df0a1b0dd6a80b1eed753e791eecd739f105aa0d975aa","category":"Thai"}