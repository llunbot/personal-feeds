{"title":"Klarna ฟินเทค Buy Now Pay Later จากสวีเดน เตรียมไอพีโอเข้าตลาดหุ้นสหรัฐ","link":"https://www.blognone.com/node/145285","date":1742027849000,"content":"<div><div><div><p>Klarna บริษัทฟินเทคที่ให้บริการซื้อสินค้าแบบผ่อนชำระแนว Buy Now Pay Later รายใหญ่ในยุโรป ยื่นเอกสารไฟลิ่งเพื่อเตรียมนำบริษัทเข้าซื้อขายในตลาดหุ้นนิวยอร์กด้วยตัวย่อ KLAR</p>\n<p>Klarna เป็นบริษัทจากสวีเดน ปัจจุบันให้บริการใน 26 ประเทศ ส่วนใหญ่อยู่ในทวีปยุโรป และให้บริการในสหรัฐอเมริกาด้วย มีจำนวนผู้ใช้งานมากกว่า 93 ล้านบัญชี มีร้านค้าที่รองรับ 6.75 แสนแห่ง ผลประกอบการในปี 2024 มีรายได้ 2,811 ล้านดอลลาร์ และมีกำไรสุทธิ 21 ล้านดอลลาร์ คู่แข่งในอเมริกาเช่น Affirm และ <a href=\"https://www.blognone.com/node/124013\">Afterpay ของ Block</a></p>\n<p>ในปี 2021 Klarna เคยมีมูลค่ากิจการถึง 4.6 หมื่นล้านดอลลาร์ แต่ปีต่อมามูลค่า<a href=\"https://www.blognone.com/node/129325\">ลดลงมา</a>เหลือ 6.7 พันล้านดอลลาร์ อย่างไรก็ตามแผนไอพีโอนี้คาดว่าบริษัทจะขายหุ้นเพิ่มทุนที่มูลค่ากิจการประมาณ 1.5 หมื่นล้านดอลลาร์</p>\n<p>ที่มา: <a href=\"https://www.cnbc.com/2025/03/14/buy-now-pay-later-lender-klarna-files-for-us-ipo.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/847ca4bd9fa802896f6247392a6c48e2.jpeg\" /></p>\n</div></div></div><div><div>Topics: </div><div><div><a href=\"/topics/klarna\">Klarna</a></div><div><a href=\"/topics/ipo\">IPO</a></div><div><a href=\"/topics/fintech\">FinTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc6fa239f30e5f8a66273fddb3606da49cc89e4d3ca0db3e0def1babc2048b3d","category":"Thai"}