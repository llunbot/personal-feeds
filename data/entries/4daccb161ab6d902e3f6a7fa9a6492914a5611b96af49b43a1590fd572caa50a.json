{"title":"American Express ร่วมมือกับ Opy ให้บริการ Buy Now, Pay Later สำหรับสินเชื่อก้อนใหญ่","link":"https://www.blognone.com/node/126116","date":1638459761000,"content":"<div><div><div><p>American Express ผู้ให้บริการบัตรเครดิตของสหรัฐฯ ประกาศร่วมเป็นพาร์ทเนอร์กับ Opy ผู้ให้บริการด้าน buy now, pay later (BNPL) อย่างเป็นทางการ เพื่อให้บริการสมาชิกบัตร Amex ในการผ่อนชำระสินค้า โดยเน้นในกลุ่มสุขภาพและยานยนต์</p>\n<p>Opy เป็นบริษัทลูกของในสหรัฐฯ Openpay บริษัทฟินเทคจากออสเตรเลีย โดย Opy เรียกตัวเองว่า buy now, pay smarter ซึ่งเป็น BNPL ที่พัฒนาขึ้นมาอีกขั้น Opy จะให้สินเชื่อสูงสุดถึง 20,000 ดอลลาร์ต่อครั้ง, คิดค่าธรรมเนียมคงที่, อัตราดอกเบี้ยสูงสุด 9.99% และให้ผ่อนชำระได้นานสุดถึง 24 เดือน ต่างกับ Affirm หรือ Klarna ที่มีระยะผ่อนชำระสั้นกว่า และกลุ่มลูกค้าของ Opy จะมีอายุราว 40 ปี ในขณะที่ BNPL ส่วนมากจะเป็นลูกค้าอายุราว 20 ต้น ๆ</p>\n<p>แม้ปัจจุบัน Amex จะมีบริการ BNPL อยู่แล้วในชื่อ Pay it Plan it ที่เปิดตัวตั้งแต่ปี 2017 ส่วนการร่วมมือกับ Opy จะเน้นสินเชื่อก้อนใหญ่และระยะเวลาผ่อนชำระนานขึ้น</p>\n<p>ที่มา - <a href=\"https://techcrunch.com/2021/12/01/american-express-taps-opy-for-its-first-third-party-bnpl-offering/\">TechCrunch</a></p>\n<p><img src=\"https://www.blognone.com/sites/default/files/externals/fdc393ce5624ae68331fdd42e9ea6086.jpg\" /><br />\nภาพจาก <a href=\"https://about.americanexpress.com/image/consumer-charge-cards/dining-internationally-american-express-gold-card-0\">American Express</a></p>\n</div></div></div><div><div>Topics: </div><div><div><a href=\"/topics/american-express\">American Express</a></div><div><a href=\"/topics/fintech\">FinTech</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4daccb161ab6d902e3f6a7fa9a6492914a5611b96af49b43a1590fd572caa50a","category":"Thai"}