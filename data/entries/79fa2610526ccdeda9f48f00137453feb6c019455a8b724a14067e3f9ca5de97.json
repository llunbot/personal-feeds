{"title":"Firefox ถอดฟีเจอร์ Do Not Track ออกจากเบราว์เซอร์เวอร์ชัน 135 เป็นต้นไป ระบุป้องกันไม่ได้ในทางปฏิบัติ","link":"https://www.blognone.com/node/143574","date":1733896801000,"content":"<div><div><div><p>Mozilla ได้ยกเลิกการตั้งค่าฟีเจอร์ป้องกันการตามรอยหรือ Do Not Track ของ Firefox มีผลในเวอร์ชัน 135 เป็นต้นไป ซึ่งตอนนี้ออกมาในสถานะ Nightly และแนะนำให้ผู้ใช้งานที่ต้องการป้องกันความเป็นส่วนตัวไปตั้งค่าที่ส่วน Global Privacy Control แทน</p>\n<p>Do Not Track เป็นฟังก์ชันของเบราว์เซอร์ที่เริ่มใช้งานมาตั้งแต่ปี 2009 โดยส่งสัญญาณไปที่เว็บไซต์ขอความร่วมมือไม่ให้เว็บไซต์ติดตามผู้ใช้งาน ซึ่งเป็นประเด็นเพราะไม่ได้บังคับใช้จริง เว็บไซต์จะทำตามหรือไม่ก็ได้ <a href=\"https://www.blognone.com/node/107998\">ผลสำรวจในปี 2019</a> ก็พบว่าผู้ใช้งานส่วนใหญ่ไม่เข้าใจว่า Do Not Track ไม่ใช่การป้องกันอย่างแท้จริง</p>\n<p>Mozilla ก็ใช้ประเด็นนี้เป็นเหตุผลในการยกเลิก Do Not Track ว่าไม่ได้ผลในทางปฏิบัติ และแนะนำให้เปลี่ยนมาใช้ Global Privacy Control (GPC) ในการตั้งค่าแทน เพราะ GPC มีผลบังคับใช้แล้วทางกฎหมายในหลายประเทศ เว็บไซต์ในภูมิภาคเหล่านั้นจึงต้องปฏิบัติตามหากมีการเปิด GPC ไว้</p>\n<p>ปัจจุบัน Microsoft Edge และ Google Chrome ยังมีการตั้งค่า Do Not Track อยู่ ส่วน <a href=\"https://www.blognone.com/node/108000\">Safari ของแอปเปิลนำออกไป</a>ตั้งแต่ปี 2019</p>\n<p>ที่มา: <a href=\"https://windowsreport.com/mozilla-firefox-removes-do-not-track-feature-support-heres-what-it-means-for-your-privacy/\">Windows Report</a></p>\n<p><img src=\"https://www.blognone.com/sites/default/files/externals/cce17087fe6b0f70efb44bc8858f4145.png\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/mozilla\">Mozilla</a></div><div><a href=\"/topics/privacy\">Privacy</a></div><div><a href=\"/topics/do-not-track\">Do Not Track</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79fa2610526ccdeda9f48f00137453feb6c019455a8b724a14067e3f9ca5de97","category":"Thai"}