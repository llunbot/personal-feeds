{"title":"TikTok ถูกหน่วยงานไอร์แลนด์สั่งปรับ 345 ล้านยูโร จากการจัดการข้อมูลผู้ใช้งานเด็กในปี 2020","link":"https://www.blognone.com/node/135765","date":1694807367000,"content":"<div><div><div><p>หน่วยงานกำกับดูแลด้านการปกป้องข้อมูลของไอร์แลนด์ (DPC) สั่งปรับ TikTok เป็นเงิน 345 ล้านยูโร หรือประมาณ 1.3 หมื่นล้านบาท โดยระบุสาเหตุว่าบริษัทไม่สามารถปฏิบัติตามข้อกำหนด GDPR ในด้านการจัดการข้อมูลของกลุ่มผู้ใช้งานที่เป็นเด็ก</p>\n<p>ในแถลงการณ์ของ DPC บอกว่า หน่วยงานตรวจสอบข้อมูลของ TikTok ช่วง 31 กรกฎาคม ถึง 31 ธันวาคม 2020 พบปัญหาหลายอย่างของผู้ใช้งานเด็ก ได้แก่ โปรไฟล์ถูกตั้งค่าสาธารณะเป็นค่าเริ่มต้น, ฟีเจอร์ Family Pairing ไม่มีขั้นตอนตรวจสอบความเป็น Family ที่รัดกุม และไม่เปิดเผยรายละเอียดคำเตือนมากพอเมื่อผู้ใช้งานโพสต์วิดีโอ</p>\n<p>ทั้งนี้ TikTok ได้<a href=\"https://www.blognone.com/node/120599\">ปรับนโยบาย</a>จำกัดการมองเห็น ในกลุ่มผู้ใช้งานเด็กมาตั้งแต่ปี 2021</p>\n<p>ที่มา: <a href=\"https://www.wsj.com/tech/tiktok-fined-by-irish-regulator-over-misuse-of-childrens-data-c767ed1d\">The Wall Street Journal</a></p>\n<p><img src=\"https://www.blognone.com/sites/default/files/externals/f72a3c6e02d1ed8f82bd43d8fe806ab1.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/a00b684eda01eb9491acd0a726d67c55.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/ireland\">Ireland</a></div><div><a href=\"/topics/gdpr\">GDPR</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38576b8e019f1a1f6488315c417dfda43f2e2f157007d63118d355c252dd2e13","category":"Thai"}