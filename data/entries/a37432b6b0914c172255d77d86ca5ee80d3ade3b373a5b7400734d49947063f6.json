{"title":"MediaTek ผลิตชิป 3nm TSMC ได้แล้ว เริ่มเดินสายผลิตจำนวนมากปีหน้า 2024","link":"https://www.blognone.com/node/135645","date":1694227224000,"content":"<div><div><div><p>MediaTek ประกาศความสำเร็จว่าสามารถผลิตชิป Dimensity ด้วยกระบวนการผลิต 3nm ของ TSMC สำเร็จแล้ว โดยจะเริ่มผลิตเป็นจำนวนมากในปีหน้า</p>\n<p>ตอนนี้ยังไม่มีรายละเอียดของชิป Dimensity ตัวใหม่นี้ (คงต้องรอเปิดตัวทางการอีกที) บอกแค่ว่าชิปจะเริ่มถูกนำไปใช้งานจริงในช่วงครึ่งหลังของปี 2024</p>\n<p>กระบวนการผลิต 3nm ของ TSMC ช่วยให้วงจรทรานซิสเตอร์หนาแน่นขึ้น 60% เทียบกับแบบ 5nm ช่วยให้ใช้พลังงานน้อยลง 32% ในระดับการทำงานเท่าเดิม</p>\n<p><a href=\"https://www.blognone.com/node/132020\">TSMC เริ่มเดินสายการผลิตชิป 3nm เมื่อปลายปี 2022</a> และคาดว่าลูกค้ากลุ่มแรกๆ คือแอปเปิลที่จะใช้กับชิป A17 Bionic (iPhone 15) และ M3</p>\n<p>ที่มา - <a href=\"https://corp.mediatek.com/news-events/press-releases/mediatek-successfully-develops-first-chip-using-tsmcs-3nm-process-set-for-volume-production-in-2024\">MediaTek</a></p>\n<p><img alt=\"No Description\" src=\"https://www.blognone.com/sites/default/files/externals/ae9a80c13aa4fb87b0ac09265ba80396.jpg\" /></p>\n</div></div></div><div><div>Topics: </div><div><div><a href=\"/topics/mediatek\">MediaTek</a></div><div><a href=\"/topics/tsmc\">TSMC</a></div><div><a href=\"/topics/soc\">SoC</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a37432b6b0914c172255d77d86ca5ee80d3ade3b373a5b7400734d49947063f6","category":"Thai"}