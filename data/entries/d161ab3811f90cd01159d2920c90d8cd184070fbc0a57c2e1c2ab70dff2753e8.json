{"title":"[ไม่ยืนยัน] Samsung ให้ผู้บริหารระดับสูง ทำงาน 6 วันต่อสัปดาห์ เป็น Emergency Mode","link":"https://www.blognone.com/node/139319","date":1713614357000,"content":"<div><div><div><p>มีรายงานจาก The Korea Economic Daily ระบุว่ากลุ่มบริษัทซัมซุง ได้เริ่มกำหนดให้พนักงานตำแหน่งผู้บริหารระดับสูง (Executive) ในทุกฝ่าย ต้องทำงานแบบ 6 วันต่อสัปดาห์ (6-day workweek) มีผลเร็วที่สุดตั้งแต่สัปดาห์นี้ โดยให้สาเหตุว่าตอนนี้สถานการณ์ของบริษัทอยู่ในภาวะฉุกเฉิน (Emergency) ทั้งจากปัจจัยภายใน และภายนอกที่เป็นปัญหาเศรษฐกิจโลกเวลานี้</p>\n<p>ผู้บริหารระดับสูงคนหนึ่งของซัมซุงบอกว่า ผลการดำเนินงานของบริษัทในปี 2023 ที่ผ่านมา ออกมาน้อยกว่าที่คาดการณ์ไว้ ทำให้บริษัทเลือกเปิดใช้แผนทำงาน 6 วันต่อสัปดาห์ มีผลกับผู้บริหารระดับสูง เพื่อให้เกิดความตื่นตัว และร่วมแรงกันผ่านวิกฤตครั้งนี้ไปให้ได้</p>\n<p>ถึงตรงนี้อาจมีคำถามว่าแล้ววันหยุด 1 วัน เป็นวันใดในสัปดาห์ รายงานบอกว่าผู้บริหารสามารถเลือกได้ว่าต้องการหยุดวันเสาร์หรือวันอาทิตย์ และคำสั่งนี้มีผลเฉพาะผู้บริหารระดับสูงเท่านั้น พนักงานในระดับลงมายังคงทำงานแบบ 5 วันต่อสัปดาห์</p>\n<p>ทั้งนี้ซัมซุงยังไม่ได้ยืนยันหรือปฏิเสธข่าวดังกล่าว</p>\n<p>ที่มา: <a href=\"https://www.kedglobal.com/corporate-strategy/newsView/ked202404180009\">The Korea Economic Daily</a></p>\n<p><img src=\"https://www.blognone.com/sites/default/files/externals/cfc2b9d411cd880a8108e3ba0bd38bc6.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/rumors\">Rumors</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d161ab3811f90cd01159d2920c90d8cd184070fbc0a57c2e1c2ab70dff2753e8","category":"Thai"}