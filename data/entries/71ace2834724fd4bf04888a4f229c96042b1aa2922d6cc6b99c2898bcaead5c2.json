{"title":"AMD เปิดตัว Radeon RX 7600 จีพียูระดับกลางของซีรีส์ 7000 ราคา 269 ดอลลาร์","link":"https://www.blognone.com/node/133993","date":1684936694000,"content":"<div><div><div><p>AMD เปิดตัวจีพียูระดับกลาง Radeon RX 7600 อย่างเป็นทางการ ในราคา 269 ดอลลาร์ ถูกกว่าที่คาดกันไว้เล็กน้อย และถูกกว่า<a href=\"https://www.blognone.com/node/133898\">การ์ดระดับเดียวกันของคู่แข่งคือ GeForce RTX 4060 ที่ตั้งราคา 299 ดอลลาร์</a> เริ่มวางขายวันพรุ่งนี้ 25 พฤษภาคม</p>\n<p>สเปกของ Radeon RX 7600 คือสถาปัตยกรรม RDNA 3, หน่วยประมวลผล 32 CU, 2048 คอร์, คล็อค 2250/2625MHz, แรม 8GB GDDR6, บัสขนาด 128 บิท, แบนด์วิดท์แรม 288 GB/s, อัตราการใช้พลังงาน 165W, ตัวเลขเบนช์มาร์คของ AMD ระบุว่าแรงกว่า 6600 รุ่นเดียวกันของเจนที่แล้วราว 29%</p>\n<p>สเปกนี้ค่อนข้างใกล้เคียงกับ <a href=\"https://www.blognone.com/node/128419\">Radeon RX 6650 XT ของเจนก่อน</a> ซึ่งตั้งราคาเปิดตัว 399 ดอลลาร์ แต่ปัจจุบันก็สามารถหาได้ที่ราคาถูกกว่านั้นแล้ว</p>\n<p><img alt=\"No Description\" src=\"https://www.blognone.com/sites/default/files/externals/01d8dcd0fc84373f7c5eeb2900c08392.jpg\" /></p>\n<p>ที่มา - <a href=\"https://videocardz.com/newz/amd-announces-269-radeon-rx-7600-rdna3-graphics-card\">Videocardz</a>, <a href=\"https://www.xda-developers.com/amd-radeon-rx-7600-launch-270/\">XDA</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71ace2834724fd4bf04888a4f229c96042b1aa2922d6cc6b99c2898bcaead5c2","category":"Thai"}