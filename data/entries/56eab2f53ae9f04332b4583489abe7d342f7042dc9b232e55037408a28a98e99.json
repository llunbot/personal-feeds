{"title":"Mobile Guardian แอปจัดการอุปกรณ์สำหรับนักเรียนถูกแฮก เครื่องนักเรียนถูกล้าง สิงคโปร์สั่งถอนแอปออกทั้งประเทศ","link":"https://www.blognone.com/node/141269","date":1722945841000,"content":"<div><div><div><p>เซิร์ฟเวอร์ของบริษัท Mobile Guardian ผู้ให้บริการ  mobile device management (MDM) เน้นลูกค้ากลุ่มโรงเรียนถูกแฮก โดยเครื่องคอมพิวเตอร์ของนักเรียนบางส่วนถูกสั่ง remote wipe จนข้อมูลหายทั้งหมดและไม่สามารถใช้อุปกรณ์ได้</p>\n<p>แอป MDM นั้นสอดส่องการใช้งานอุปกรณ์ได้อย่างละเอียด ตัว Mobile Guardian มีความสามารถในการบันทึกการใช้งานอุปกรณ์, เปิดให้ครูเข้ามาดูหน้าจออุปกรณ์, สั่งล็อกการใช้งานเฉพาะแอปเมื่ออยู่ในห้องเรียน, จำกัดอายุเนื้อหาที่เข้าชม, ล็อกหน้าจอเครื่อง, ตลอดจนล็อกไม่ให้ใช้งานอุปกรณ์นอกพื้นที่ได้</p>\n<p>ทางกระทรวงศึกษาธิการสิงคโปร์ออกมาระบุว่ามีโรงเรียนในสิงคโปร์ 26 แห่งใช้งาน Mobile Guardian อยู่และสั่งถอดแอปชั่วคราวออกทั้งหมดแล้ว</p>\n<p>ที่มา - <a href=\"https://www.mobileguardian.com/security-incident-august-2024/\">Mobile Guardian</a>, <a href=\"https://www.moe.gov.sg/news/press-releases/20240805-mobile-guardian-device-management-application-to-be-removed-from-personal-learning-devices\">Ministry of Education</a></p>\n<p><img alt=\"No Description\" src=\"https://www.blognone.com/sites/default/files/externals/9f7cf4d8aec7408ee98192259ec2cf3d.png\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/education\">Education</a></div><div><a href=\"/topics/mdm\">MDM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56eab2f53ae9f04332b4583489abe7d342f7042dc9b232e55037408a28a98e99","category":"Thai"}