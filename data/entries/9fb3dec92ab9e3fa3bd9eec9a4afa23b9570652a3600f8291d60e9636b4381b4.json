{"title":"ไมโครซอฟท์เพิ่ม API ใช้จีพียูเข้ารหัสวิดีโอ เร่งความเร็วแอพตัดต่อวิดีโอบนวินโดวส์","link":"https://www.blognone.com/node/126266","date":1639230702000,"content":"<div><div><div><p>ไมโครซอฟท์ประกาศฟีเจอร์ใหม่ของ DirectX 12 คือ Video Encoder เปิด API ให้ใช้จีพียูช่วยเร่งความเร็วการเข้ารหัสวิดีโอได้แล้ว ส่งผลให้แอพจำพวกตัดต่อหรือแปลงไฟล์วิดีโอทำงานได้เร็วขึ้น</p>\n<p>DirectX 12 มี API สำหรับถอดรหัสวิดีโอ (Video Decoder) อยู่ก่อนแล้ว การเพิ่ม API สำหรับเข้ารหัสวิดีโอด้วยจีพียูมา ย้ายงานประมวลผลไปที่ฮาร์ดแวร์ ย่อมช่วยทำให้ประสิทธิภาพของแอพเพิ่มขึ้น</p>\n<p>เบื้องต้นยังรองรับ codec สองตัวคือ H264 และ HEVC ใช้งานได้กับจีพียู 2 ค่ายคือ Intel (Ice Lake ขึ้นไป) และ NVIDIA (GeForce GTX 10 ขึ้นไป) ส่วนจีพียูฝั่ง AMD จะตามมาในไตรมาส 2/2022</p>\n<p>API ตัวนี้จะมาเป็นมาตรฐานใน Windows 11 ส่วน Windows 10 จะต้องติดตั้ง <a href=\"https://www.blognone.com/node/122307\">DirectX Agility SDK</a> เพิ่มเติม</p>\n<p>เว็บไซต์ Tom's Hardware ชี้ว่าแอพตัดต่อวิดีโอบางตัวอาจมีฟีเจอร์ใช้ GPU ช่วย encoding ที่เขียนเองอยู่ก่อนแล้ว แต่การที่ระบบปฏิบัติการมี API มาตรฐานให้เรียกใช้โดยตรง ช่วยให้แอพเข้าถึงฟีเจอร์ของ GPU ได้ละเอียดขึ้น ง่ายขึ้น ในภาพรวม ประสบการณ์ของการตัดต่อวิดีโอบนวินโดวส์ย่อมดีขึ้นด้วย ที่เหลือคือรอบรรดาแอพปรับมาเรียกใช้ API ตัวนี้เท่านั้น</p>\n<p><img src=\"https://www.blognone.com/sites/default/files/externals/c604e9702d10252376fc3d064ed619de.png\" /></p>\n<p>ที่มา - <a href=\"https://devblogs.microsoft.com/directx/announcing-new-directx-12-feature-video-encoding/\">DirectX Blog</a>, <a href=\"https://www.tomshardware.com/news/microsoft-direct-x-12-video-encode-api\">Tom's Hardware</a></p>\n</div></div></div><div><div>Topics: </div><div><div><a href=\"/topics/directx\">DirectX</a></div><div><a href=\"/topics/microsoft\">Microsoft</a></div><div><a href=\"/topics/video-editing\">Video Editing</a></div><div><a href=\"/topics/gpu\">GPU</a></div><div><a href=\"/topics/windows-11\">Windows 11</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fb3dec92ab9e3fa3bd9eec9a4afa23b9570652a3600f8291d60e9636b4381b4","category":"Thai"}