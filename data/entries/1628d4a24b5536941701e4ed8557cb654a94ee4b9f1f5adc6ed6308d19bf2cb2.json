{"title":"ทุนจีนปลอมตัวมา พบ Bondee ไม่ใช่แอปฯ สิงคโปร์แต่เป็นแอปฯจีน !?","link":"https://www.blognone.com/node/133608","date":1682668289000,"content":"<div><div><div><p>ช่วงต้นปีที่ผ่านมาโลกได้รู้จักกับ <strong>Bondee</strong> แอปพลิเคชั่น Social Network ตัวใหม่ที่ยอดดาวน์โหลดทะลุล้าน<a href=\"https://www.blognone.com/node/132381\">และขึ้นเป็นที่ 1 ในไทยอยู่ช่วงหนึ่ง</a> แต่ก็เป็นแอปฯ มาไวไปไว กระแสอยู่ไม่นานตำนานก็ไม่มี ยอดดาวน์โหลดในเดือนมีนาคมกลับตกตกไปมากอย่างเช่น ประเทศไทยเราในเดือนกุมภาพันธ์ยอดดาวน์โหลดแอปฯ อยู่ที่อันดับ 8 แต่พอมาเดือนมีนาคม กลับตกไปอยู่อันดับที่ 23 ก็เหมือนจะไม่ได้มีเรื่องพิเศษใด ๆ แต่จู่ ๆ กลับมีกลิ่นตุ ๆ ซะงั้น เมื่อมีข่าวลือมาว่า แอปฯ Bondee ได้แอบปล่อยข้อมูลบัตรเครดิตที่ผู้ใช้งานได้ผูกไว้ในแอปฯ ซึ่งทางผู้พัฒนาแอปฯ อย่าง Metadream Tech ก็ได้ตอบปฏิเสธ</p>\n<p>แต่ในทางฝั่งของผู้ใช้งานบางคนก็เริ่มจับสังเกตได้ว่า Bondee มีความคล้ายคลึงอย่างน่าประหลาดกับแอป <strong>Zheli (หรือรู้จักกันในอีกชื่อว่า Jelly)</strong> ของจีนที่เคยเป็น แอปฯ Social Network เคยเป็นกระแสที่จีนในช่วงปี 2022 ซึ่ง Jelly เป็นแอปฯ ที่ถอดออกจากใน App Store ของทางจีน เพราะมีรายงานว่าตัวแอปฯ นั้น มีบั๊คร้ายแรงเกี่ยวกับความเป็นส่วนตัวของผู้ใช้งาน</p>\n<p><img src=\"https://www.blognone.com/sites/default/files/externals/79d3416eb5eae7f48e665cb8ae8600f1.png\" alt /></p>\n<p>เรื่องเริ่มฉาวขึ้นไปอีกเมื่อนับสืบโซเชี่ยลในเกาหลีใต้ที่เคยวิจารณ์ว่า ตัวแอปฯ Bondee นั้น<strong>เรียกเก็บข้อมูลส่วนตัวมากเกินไปจนผิดสังเกต</strong> จึงได้ตามสืบกันจนพบว่าบริษัท Metadream ได้จดทะเบียนบริษัทที่เกาหลีใต้ในฐานะของชาวจีน โดยทาง Metadream ได้ออกมาโต้ตอบว่าบริษัทแม่ของพวกเขาตั้งอยู่ที่สิงคโปร์ และได้รับสิทธิ์มาจากบริษัท True.ly ที่เป็นเจ้าของแอปฯ Jelly อีกทีนึง</p>\n<p>ถึงแม้ว่า Metadream จะจดทะเบียนในสิงคโปร์ แต่พนักงานของบริษัทส่วนใหญ่กลับอยู่ในประเทศจีน แถมในเดือนกุมภาพันธ์ Metadream ยังใช้เจ้าหน้าที่ด้านกฎหมาย และการเงิน เดียวกับบริษัท Ture.ly อีกด้วย ซึ่งข้อมูลนี้ได้มาจากผู้ที่ไม่ประสงค์ออกนาม</p>\n<p>Metadream เป็นบริษัทที่นำโดย นาย Yang Yuxiang ซึ่งเป็นนักการเงินที่มีชื่อเสียงในจีน ที่ใช้เวลากว่า 20 ปี ในการทำงานกับบริษัทที่เกี่ยวกับการลงทุนที่ได้รับการสนับสนุนจากสาธารณรัฐประชาชนจีน โดยนาย Yang Yuxiang ได้รับการระบุว่าเป็นผู้อำนวยการในเอกสารของ Metadream ที่ยื่นต่อทางสิงคโปร์ ก่อนที่จะถูกถอดชื่อออกไป</p>\n<p>ที่มา - <a href=\"https://www.bloomberg.com/news/articles/2023-04-26/bondee-app-downloads-plummet-as-china-ties-come-to-light?leadSource=uverify%20wall\">Bloomberg</a></p>\n</div></div></div><div><div>Topics: </div><div><div><a href=\"/topics/bondee\">Bondee</a></div><div><a href=\"/topics/privacy\">Privacy</a></div><div><a href=\"/topics/social-network\">Social Network</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1628d4a24b5536941701e4ed8557cb654a94ee4b9f1f5adc6ed6308d19bf2cb2","category":"Thai"}