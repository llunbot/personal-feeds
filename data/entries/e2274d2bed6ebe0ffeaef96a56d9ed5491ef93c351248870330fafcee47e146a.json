{"title":"[IDC] Xiaomi ขึ้นเป็นสมาร์ทโฟนขายดีอันดับ 1 ในจีน ไตรมาส 1/2025 ครั้งแรกในรอบสิบปี","link":"https://www.blognone.com/node/145931","date":1744977614000,"content":"<div><div><div><p>บริษัทวิจัยตลาด IDC เผยแพร่รายงานตลาดสมาร์ทโฟนในประเทศจีน ของไตรมาสที่ 1 ปี 2025 มีการส่งมอบรวม 71.6 ล้านเครื่อง เพิ่มขึ้น 3.3% เทียบกับไตรมาสที่ 1 ปี 2024 สูงกว่าการเติบโต<a href=\"https://www.blognone.com/node/145858\">ภาพรวมของตลาดโลก</a> โดยมีปัจจัยสำคัญคือเงินสนับสนุนของรัฐบาลในเดือนมกราคมที่ผ่านมา ซึ่งครอบคลุมถึงการซื้อสมาร์ทโฟนด้วย</p>\n<p>Xiaomi ขึ้นมาเป็นสมาร์ทโฟนยอดขายอันดับ 1 ในจีนอีกครั้งในรอบเกือบสิบปี ด้วยส่วนแบ่งตลาด 18.6% เพิ่มขึ้น 39.9% โดย Will Wong ผู้จัดการฝ่ายวิจัยของ IDC บอกว่า การให้เงินสนับสนุนของรัฐบาล ทำให้คนมองหาตัวเลือกสมาร์ทโฟนที่ราคาสูงและคุ้มค่าขึ้น Xiaomi จึงเป็นคำตอบและมีส่วนแบ่งอันดับ 1</p>\n<p>Huawei, OPPO และ vivo อยู่ในลำดับที่ 2-4 ที่ 18.0%, 15.7% และ 14.4% ตามลำดับ ส่วน Apple อยู่อันดับที่ 5 มีส่วนแบ่ง 13.7%</p>\n<p>ที่มา: <a href=\"https://my.idc.com/getdoc.jsp?containerId=prUS53329125\">IDC</a></p>\n<p><img alt=\"No Description\" src=\"https://www.blognone.com/sites/default/files/externals/cf48133a1be5c0f420d85fba0088ceb3.png\" /></p>\n<p><img alt=\"No Description\" src=\"https://www.blognone.com/sites/default/files/externals/34899fb8985bb5f5a01eddb5fb57160d.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/xiaomi\">Xiaomi</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2274d2bed6ebe0ffeaef96a56d9ed5491ef93c351248870330fafcee47e146a","category":"Thai"}