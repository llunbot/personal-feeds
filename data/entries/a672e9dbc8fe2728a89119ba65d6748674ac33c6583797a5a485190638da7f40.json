{"title":"IBM จับมือไมโครซอฟท์ นำ Copilot ไปช่วยงานลูกค้าองค์กรของ IBM Consulting","link":"https://www.blognone.com/node/139679","date":1715330741000,"content":"<div><div><div><p>IBM ประกาศความร่วมมือกับไมโครซอฟท์ เปิดตัว <strong>IBM Copilot Runway</strong> ที่นำเอาเทคโนโลยี Microsoft Copilot ไปช่วยประยุกต์กับกระบวนการภายในของลูกค้าองค์กร โดยธุรกิจฝั่งที่ปรึกษา IBM Consulting จะเข้าไปช่วยทำระบบ Copilot ให้ลูกค้า</p>\n<p>IBM Consulting เป็นธุรกิจที่ปรึกษาด้านไอทีของ IBM ที่รับงานพัฒนาระบบไอทีให้ลูกค้าองค์กรอยู่แล้ว ข่าวนี้คือ IBM Consulting จะนำ Microsoft Copilot เข้าไปใช้กับฐานลูกค้าของตัวเอง ในฐานะเครื่องมือ AI ตัวใหม่ที่ช่วยให้ประสิทธิภาพการทำงานดีขึ้น ตัวอย่างการใช้งานที่ IBM นำมาให้ดูคืองานด้านการจัดซื้อ การเงิน การบริการลูกค้า และการสร้างปฏิสัมพันธ์กับพนักงานภายในเอง (employee engagement) ตัวอย่างลูกค้าที่ใช้บริการแล้วคือ  Virgin Money ที่สร้างแช็ทบ็อทสำหรับลูกค้าบัตรเครดิต เป็นต้น</p>\n<p>ที่มา - <a href=\"https://newsroom.ibm.com/2024-05-09-IBM-Introduces-New-Microsoft-Copilot-Capabilities-to-Fuel-AI-Powered-Business-Transformation\">IBM</a></p>\n<p><img alt=\"No Description\" src=\"https://www.blognone.com/sites/default/files/externals/67765e40e9586e3620742981de17cc12.jpeg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a672e9dbc8fe2728a89119ba65d6748674ac33c6583797a5a485190638da7f40","category":"Thai"}