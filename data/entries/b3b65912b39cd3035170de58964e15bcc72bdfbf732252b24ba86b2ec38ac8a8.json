{"title":"งานหยาบ","link":"https://iannnnn.com/2024/3135","date":1727587199000,"content":"<p>ที่จริงเขียนเป็นเสียงมาแล้ว แต่เมื่อคืนเจ็บคอแล้วพูดวนไปวนมา 55555 มานึกดูเราบันทึกเป็นตัวอักษรดีกว่า เขียนวนแล้วเนียนกว่า</p>\n\n\n\n<figure><img width=\"1024\" height=\"768\" src=\"https://iannnnn.com/wordpress/wp-content/uploads/2024/09/1000058403924773977816504869-1024x768.jpg\" srcset=\"https://iannnnn.com/wordpress/wp-content/uploads/2024/09/1000058403924773977816504869-1024x768.jpg 1024w, https://iannnnn.com/wordpress/wp-content/uploads/2024/09/1000058403924773977816504869-300x225.jpg 300w, https://iannnnn.com/wordpress/wp-content/uploads/2024/09/1000058403924773977816504869-768x576.jpg 768w, https://iannnnn.com/wordpress/wp-content/uploads/2024/09/1000058403924773977816504869.jpg 1200w\" /></figure>\n\n\n\n<p>เมื่อวานไป “<a href=\"https://www.facebook.com/share/p/vK7CeUGbWs2kEQio/?mibextid=xfxF2i\" target=\"_blank\">งานหยาบ</a>” — stand-up comedy ของเบียร์ บัฟแก๊ก (ศรัญญู เพียรทำดี) แถวสามย่านมา เป็นอีกครั้งที่เราเอาตัวเองไปนั่งเป็นส่วนหนึ่งของอีเวนต์ที่เป็นรสนิยมเฉพาะของเราจริงๆ คุยกับใครไม่รู้เรื่องแน่ 55555</p>\n\n\n\n<p>ทีนี้ถ้ามองสังคม stand-up comedy ในบ้านเรา ที่ไม่ใช่ระดับซูเปอร์สตาร์อย่างอุดม แต้พานิชแล้ว คนที่ทำให้เรารู้จักวงการนี้ในสายอินดี้ ก็คือยู (กตัญญู สว่างศรี) ที่ตอนนี้ไปโด่งดัง (ดังเปล่าวะ เดี๋ยวนี้ความดังมันคืออะไร) กับรายการ<a href=\"https://youtube.com/@katanyutonight?si=RVAUBipGnWybIyIG\" target=\"_blank\">กตัญญูทูไนท์</a>ไปแล้ว กับกลุ่ม<a href=\"https://youtube.com/@yuendeaw?si=5UxLXrt7BRCyyloP\" target=\"_blank\">ยืนเดี่ยว</a> ที่เป็นคอมมูนิตี้ของคนรักความฮาเหมือนกัน มีจัดโชว์และอีเวนต์ต่างๆ เป็นระยะ เราพอจะเรียกได้แล้วว่ากลุ่มคนหนุ่มสาวเหล่านี้เป็นศิลปินยืนเดี่ยว ที่ค่อยๆ เติบโตอย่างน่าสนใจ</p>\n\n\n\n<p>คนอื่นสนใจหรือเปล่าไม่รู้ เรานี่แหละสนใจ 55555</p>\n\n\n\n<p>ตัดภาพมาที่เรื่องของเรา การจะเข้าเมืองมาดูงานนี้ก็ต้องใช้ความพยายามประมาณหนึ่ง เพราะบ้านไกล และบวกลบเวลาเดินทางสาธารณะเที่ยวนึงก็ล่อไป 2-3 ชั่วโมง ไปกลับคูณสองก็ยิ่งหมดพลังกันพอดี ทั้งนี้ก็บ่นไปงั้นแหละ เพราะคราวนี้เอารถมา ก็มาบ่นเรื่องรถติดในเมืองแทน </p>\n\n\n\n<p>แต่นั่นก็เป็นแค่ปัญหาส่วนตัว ที่ไม่ส่วนตัวคือการเสี่ยงว่าเราจะพาคนอื่นมาดูแล้วรอดไหม เพราะรสนิยมเฉพาะแบบนี้มันไม่ใช่ว่าทุกคนที่จะชอบ งานของ comedian อีกคนก่อนหน้านี้เราพาเมียมาดูเป็นเพื่อนด้วย แล้วก็อย่างที่คิดเลย ดูจบเมียก็บ่น ประมาณว่าไม่ถูกจริต 55555 เช่นเดียวกับเพื่อนที่โดนลากมาดูด้วยแบบงงๆ (ใช่แล้ว เราหมายถึงอีถลอก) ก็อดนอนมาก่อน เห็นว่านั่งฝืนถ่างตาตลอดงาน ก็เสือกนั่งแถวหน้าสุดกันน่ะสิ…</p>\n\n\n\n<p>แถมสเกลงานคราวก่อนที่ใหญ่มาก กลับกลายเป็นทำให้สูญเสียความใกล้ชิดระหว่างคนพูดกับคนฟังไปอีก สิ่งนี้คนที่มีอาชีพโชว์บนเวทีอย่างนักร้อง นักดนตรี พิธีกร จะเข้าใจกันดี เพราะการขึ้นไปโชว์แล้วเห็น reaction ของผู้ชมแบบ 3 เมตร เต็มๆ ตา เทียบกับ 100 เมตรเป็นพิกเซลจิ๋วๆ มันต่างกันมาก</p>\n\n\n\n<p>และการออกแบบโชว์ ออกแบบสคริปต์ โทนเรื่อง วิธีเล่า มุกสดต่างๆ มันแทบจะเป็นคนละศาสตร์กันเลย</p>\n\n\n\n<p>เขียนยาวแล้วขอคั่นด้วยภาพหน่อย จอดรถตรงนี้ วิวสวย มีห้องน้ำด้วย ส้วมสะอาด ขี้สบายมาก</p>\n\n\n\n<figure><img width=\"768\" height=\"1024\" src=\"https://iannnnn.com/wordpress/wp-content/uploads/2024/09/10000584041031773428984710450-768x1024.jpg\" srcset=\"https://iannnnn.com/wordpress/wp-content/uploads/2024/09/10000584041031773428984710450-768x1024.jpg 768w, https://iannnnn.com/wordpress/wp-content/uploads/2024/09/10000584041031773428984710450-225x300.jpg 225w, https://iannnnn.com/wordpress/wp-content/uploads/2024/09/10000584041031773428984710450-1152x1536.jpg 1152w, https://iannnnn.com/wordpress/wp-content/uploads/2024/09/10000584041031773428984710450.jpg 1200w\" /></figure>\n\n\n\n<p>“งานหยาบ” ที่ไปมานี้จัดขึ้นที่ <a href=\"https://maps.app.goo.gl/6NsyHGBcwjsG7yvM8\" target=\"_blank\">House No.18</a> สามย่าน บนชั้นสามมีพื้นที่สวยๆ ขนาดกะทัดรัด (เบียร์บอกว่าจุได้ไม่เกิน 70 ที่นั่ง) ซึ่งเป็นสเกลที่ดีมากกกกกก สำหรับการนั่งดูโชว์แนวนี้ ถ้าให้นึกภาพก็คงเป็นขนาดประมาณห้องเลกเชอร์ แต่ผนังด้านหลังเวทีเป็นจอภาพขนาดใหญ่ อันนี้เซอร์ไพรส์ไม่น้อย ทำไมมันหรูจังวะ</p>\n\n\n\n<figure><img width=\"1024\" height=\"768\" src=\"https://iannnnn.com/wordpress/wp-content/uploads/2024/09/10000584027967116419727146456-1024x768.jpg\" srcset=\"https://iannnnn.com/wordpress/wp-content/uploads/2024/09/10000584027967116419727146456-1024x768.jpg 1024w, https://iannnnn.com/wordpress/wp-content/uploads/2024/09/10000584027967116419727146456-300x225.jpg 300w, https://iannnnn.com/wordpress/wp-content/uploads/2024/09/10000584027967116419727146456-768x576.jpg 768w, https://iannnnn.com/wordpress/wp-content/uploads/2024/09/10000584027967116419727146456.jpg 1200w\" /></figure>\n\n\n\n<p>เปิดเวทีด้วยโนะ นนทบุเรี่ยน คนนี้เราชอบแหละ เป็นหนึ่งใน comedian ฝีปากดี ความสามารถด้านอื่นๆ ก็สูง คราวนี้มาแนวร้องเพลงล้อ ล้ออะไรเล่าไม่ได้จริงๆ เพราะนี่คืองาน underground เดี๋ยวเล่าไปก็จะเดือดร้อนทั้งคนพูดคนฟัง</p>\n\n\n\n<p>เออ! ลืมบอกไปเลยว่านี่มันคืองาน underground!</p>\n\n\n\n<p>underground stand-up comedy ก็คืองานที่เจ้าของโชว์ออกแบบเนื้อหามาให้ดิบเถื่อนกว่าโชว์ปกติ ไม่สามารถออกอากาศได้ ซึ่งในบ้านเราก็มีเรื่องที่เข้าข่ายนี้เยอะเหลือเกิน …..</p>\n\n\n\n<p>เนี่ยแค่จะบอกว่าจะพูดเรื่องอะไรบ้างก็พิมพ์ไม่ได้แล้ว แต่เดาไม่ยากหรอกเนอะ</p>\n\n\n\n<figure><img loading=\"lazy\" width=\"768\" height=\"1024\" src=\"https://iannnnn.com/wordpress/wp-content/uploads/2024/09/resize_20240929_115536_62739189195864546717595-768x1024.jpg\" srcset=\"https://iannnnn.com/wordpress/wp-content/uploads/2024/09/resize_20240929_115536_62739189195864546717595-768x1024.jpg 768w, https://iannnnn.com/wordpress/wp-content/uploads/2024/09/resize_20240929_115536_62739189195864546717595-225x300.jpg 225w, https://iannnnn.com/wordpress/wp-content/uploads/2024/09/resize_20240929_115536_62739189195864546717595-1152x1536.jpg 1152w, https://iannnnn.com/wordpress/wp-content/uploads/2024/09/resize_20240929_115536_62739189195864546717595.jpg 1200w\" /></figure>\n\n\n\n<p>ก่อนหน้านี้เบียร์ก็เคยจัดเทวี underground มาแล้ว (ชื่องาน “ก่อนตาย” ที่ขยายความได้ว่าก่อนตายขอให้ได้พูดเรื่องนี้) และเราก็เป็นหนึ่งในคนที่เข้าไปนั่งสุมกันฟังในวงแคบๆ </p>\n\n\n\n<p>ตอนนั้นเบียร์บอกว่า เป็นโชว์ที่คนฟังหัวเราะไปก็กังวลไป กังวลว่าพอเปิดประตูออกมาแล้วตำรวจจะมารวบกันหมดเลยหรือเปล่า…</p>\n\n\n\n<p>ดังนั้นโชว์นี้ก็เลยไม่มีรูปถ่ายหรือคลิปอะไรมาเล่าเลย มัน off record ไปหมด แต่ตลกสัสๆ</p>\n\n\n\n<p>เราติดตามงานของคณะนี้มานาน เป็นผู้ชมในมุมมืด ไม่ได้แนะนำตัว ไม่ได้รู้จักกันเป็นการส่วนตัว เป็นความสัมพันธ์อันบริสุทธิ์ระหว่างศิลปินกับผู้ชมอย่างแท้จริง อุดหนุนกันโดยตรงบ้างตามโอกาสจะอำนวย (ก็บ้านไกลง่ะ)</p>\n\n\n\n<p>ที่แน่ๆ คือเราแฮปปี้กับโชว์นี้มาก เต็มอิ่มพอดีคำ ไม่หนักไป ไม่เบาไป อะไรที่เป็นความหลุด ก็ถูกพลิกเปลี่ยนเป็นโอกาสได้ทั้งหมดด้วยสกิลของศิลปินเองที่ตอนนี้อยู่ในระดับที่สามารถเอาคนดูอยู่เรียบร้อยแล้ว เทียบกับโชว์ปีก่อนๆ แล้วถือว่าพัฒนาการมาเป็นร่างทองเรียบร้อย ดีมากเลย!</p>\n\n\n\n<figure><img loading=\"lazy\" width=\"768\" height=\"1024\" src=\"https://iannnnn.com/wordpress/wp-content/uploads/2024/09/10000584065207308342816475388-768x1024.jpg\" srcset=\"https://iannnnn.com/wordpress/wp-content/uploads/2024/09/10000584065207308342816475388-768x1024.jpg 768w, https://iannnnn.com/wordpress/wp-content/uploads/2024/09/10000584065207308342816475388-225x300.jpg 225w, https://iannnnn.com/wordpress/wp-content/uploads/2024/09/10000584065207308342816475388-1152x1536.jpg 1152w, https://iannnnn.com/wordpress/wp-content/uploads/2024/09/10000584065207308342816475388.jpg 1200w\" /><figcaption>แมวสามย่าน</figcaption></figure>\n\n\n\n<p>ที่โล่งใจอีกอย่างก็คือ เพื่อนที่ถูกลากมาฟังด้วยคราวนี้ทีแรกก็หวั่นๆ ว่าจะชอบไหม เพราะคราวที่แล้วดันไม่ประทับใจเท่าไหร่ ตอนจะกดบัตรเลยเอาตัวเองไปการันตีว่าคนนี้ของจริง ดูเถอะ มาดูเป็นเพื่อนหน่อย ตูเหงา</p>\n\n\n\n<p>แล้วเพื่อนก็ดูจบแล้วชอบ ชอบจนไปขอถ่ายรูปกับเบียร์ก่อนกลับด้วย นี่เซอร์ไพรส์เพราะไม่คิดว่าจะเป็นคนที่ขอถ่ายคู่ศิลปิน 555555 ทั้งที่ก่อนนี้หยิบลูกอมเปรี้ยวๆ มากันง่วงด้วย แถมนั่งหลังสุดอีก คือกลัวว่าถ้าดูไปหาวไปแล้วจะเกรงใจคนบนเวที 55555 สรุปว่าดูจบแล้วโอเคมาก เราเลยแฮปปี้ด้วย ไว้งานหน้าเดี๋ยวลากมาดูอีก</p>\n\n\n\n<figure><img loading=\"lazy\" width=\"768\" height=\"1024\" src=\"https://iannnnn.com/wordpress/wp-content/uploads/2024/09/10000584058227794278161043550-768x1024.jpg\" srcset=\"https://iannnnn.com/wordpress/wp-content/uploads/2024/09/10000584058227794278161043550-768x1024.jpg 768w, https://iannnnn.com/wordpress/wp-content/uploads/2024/09/10000584058227794278161043550-225x300.jpg 225w, https://iannnnn.com/wordpress/wp-content/uploads/2024/09/10000584058227794278161043550-1152x1536.jpg 1152w, https://iannnnn.com/wordpress/wp-content/uploads/2024/09/10000584058227794278161043550.jpg 1200w\" /></figure>\n\n\n\n<p>สุดท้ายนี้ วันนี้เหลืออีกรอบนึง (1 ทุ่ม) ใครบังเอิญมาอ่านก็<a href=\"https://www.facebook.com/share/p/vK7CeUGbWs2kEQio/?mibextid=xfxF2i\" target=\"_blank\">จิ้มซื้อตั๋ว</a>ได้นะ ขอเชียร์แบบกังวลๆ 5555555</p>","author":"iannnnn","siteTitle":"iannnnn.com","siteHash":"a633e1d87162133e28114b6caf1c887bfa26aadefce69cc40a9feea913e71870","entryHash":"b3b65912b39cd3035170de58964e15bcc72bdfbf732252b24ba86b2ec38ac8a8","category":"Thai"}