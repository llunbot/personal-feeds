{"title":"Alphabet รายงานผลประกอบการ - YouTube, Google Cloud เติบโตทำสถิติ - AI มีบทบาทมากขึ้น","link":"https://www.blognone.com/node/142839","date":1730239228000,"content":"<div><div><div><p>Alphabet บริษัทแม่ของกูเกิล รายงานผลประกอบการประจำไตรมาสที่ 3 ปี 2024 มีรายได้รวม 88,268 ล้านดอลลาร์ เพิ่มขึ้น 15% เทียบกับไตรมาสเดียวกันในปีก่อน มีกำไรสุทธิ 26,301ล้านดอลลาร์</p>\n<p>รายได้รวมของกลุ่มธุรกิจหลัก Google Services เพิ่มขึ้น 13% เป็น 76,510 ล้านดอลลาร์ ซึ่งมาจากทั้งโฆษณาในเสิร์ช, โฆษณาใน YouTube ตลอดจน Subscription และฮาร์ดแวร์ ส่วนธุรกิจ Google Cloud ยังเติบโตสูง รายได้ 11,353 ล้านดอลลาร์ เพิ่มขึ้นถึง 35% จากความต้องการ Google Cloud Platform สำหรับ AI มีกำไรจากการดำเนินงานเฉพาะส่วนนี้ 1,947 ล้านดอลลาร์</p>\n<p>Sundar Pichai ซีอีโอ กล่าวว่าทิศทางของบริษัทในการไปสู่ AI ออกมาอย่างอัศจรรย์ ในเสิร์ช ฟีเจอร์ AI ทำให้คนค้นหาได้มากขึ้นและเปลี่ยนวิธีค้นหา ในคลาวด์ โซลูชัน AI ช่วยให้ลูกค้าทำสิ่งต่าง ๆ ได้มากขึ้น และกูเกิลก็ได้ทำสัญญากับลูกค้าใหม่มากขึ้น ขณะที่ YouTube ก็มีรายได้รวมจากโฆษณากับ Subscription เกิน 5 หมื่นล้านดอลลาร์ในไตรมาสเดียว เป็นครั้งแรก</p>\n<p>ยังมีข้อมูลที่น่าสนใจในช่วงแถลงผลประกอบการดังนี้</p>\n<ul>\n<li>โค้ดใหม่มากกว่า 25% ที่กูเกิล สร้างจาก Generative AI โดยตรวจสอบอีกครั้งด้วยวิศวกร ทำให้งานเร็วขึ้นมาก</li>\n<li>Google Maps มีผู้ใช้งานมากกว่า 2 พันล้านคนแล้ว</li>\n<li>การเรียกใช้ Gemini API เพิ่มขึ้น 16 เท่า ในช่วงหกเดือนที่ผ่านมา</li>\n<li>Circle to Search รองรับอุปกรณ์ Android มากกว่า 150 ล้านเครื่อง</li>\n<li>มีการค้นหาผ่าน Lens มากกว่า 2 หมื่นล้านครั้งต่อเดือน</li>\n<li>Waymo เดินทางแบบไร้คนขับรวมมากกว่า 1 ล้านไมล์ มีจำนวนการโดยสารแบบจ่ายเงินมากกว่า 150,000 ครั้ง ซึ่งไม่เคยมีผู้ให้บริการรถยนต์อัตโนมัติรายใดทำได้เท่านี้มาก่อน</li>\n</ul>\n<p>ที่มา: <a href=\"https://abc.xyz/assets/71/a5/78197a7540c987f13d247728a371/2024q3-alphabet-earnings-release.pdf\">Alphabet</a> (pdf) และ <a href=\"https://blog.google/inside-google/message-ceo/alphabet-earnings-q3-2024/\">Google</a></p>\n<p><img src=\"https://www.blognone.com/sites/default/files/externals/05028c747f4ab52688b3f3b7e04f179a.png\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/google\">Google</a></div><div><a href=\"/topics/youtube\">YouTube</a></div><div><a href=\"/topics/gemini\">Gemini</a></div><div><a href=\"/topics/waymo\">Waymo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5bac8b94956b11a7a64fd26d63adcd8293dac514fdd8d5a4cc743b229c3b670","category":"Thai"}