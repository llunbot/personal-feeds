{"title":"Google Workspace เปิดใช้ฟีเจอร์ Gemini อย่างเป็นทางการ, ต้องจ่ายเงินซื้อแพ็คเสริม","link":"https://www.blognone.com/node/140581","date":1719316857000,"content":"<div><div><div><p>กูเกิลเปิดบริการฟีเจอร์ Gemini ในแถบ side panel ด้านข้างของบริการในเครือ Google Workspace ได้แก่ Gmail, Google Docs, Google Sheets, Google Slides, Drive อย่างเป็นทางการ (<a href=\"https://www.blognone.com/node/138343\">เปิดตัวเมื่อเดือนกุมภาพันธ์</a> บางคนอาจได้มาก่อนแล้ว แต่นี่คือประกาศเข้าสถานะ general availability เปิดใช้งานเป็นการทั่วไป)</p>\n<p>ผู้ใช้แอพในตระกูล Workspace เวอร์ชันเว็บเดสก์ท็อป สามารถเรียกให้ Gemini มาช่วยงานด้านภาษา เช่น สรุปเนื้อหา ร่างเนื้อหา สร้างสไลด์ สร้างภาพประกอบ ฯลฯ ได้จากหน้าเว็บของแอพแต่ละตัวโดยตรง</p>\n<p>บริการนี้เริ่มเปิดใช้แล้วกับผู้ใช้ Google Workspace แบบเสียเงิน ที่ซื้อ Google One AI Premium หรือซื้อแพ็กเกจเสริม Gemini ทั้งแบบธุรกิจและการศึกษา</p>\n<p>ที่มา - <a href=\"https://workspaceupdates.googleblog.com/2024/06/gemini-in-side-panel-of-google-docs-sheets-slides-drive.html\">Google</a>, <a href=\"https://workspaceupdates.googleblog.com/2024/06/gemini-in-side-panel-of-gmail.html\">Google (Gmail)</a></p>\n<p><img alt=\"No Description\" src=\"https://www.blognone.com/sites/default/files/externals/812e9bf4c3c77145ddb45348e770eef7.png\" /></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91562ebfeb9dbe55d5fe856a45acb575922dba79faf4c34c5ff4ebd9f7bf0647","category":"Thai"}