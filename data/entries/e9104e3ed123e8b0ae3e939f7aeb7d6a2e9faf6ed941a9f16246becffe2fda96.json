{"title":"Meta เผยภาพ Project 92 แอปเลียนแบบ Twitter ซิงค์ข้อมูล,ผู้ติดตามจาก IG เข้าแอปใหม่ได้เลย","link":"https://www.blognone.com/node/134254","date":1686286359000,"content":"<div><div><div><p>ก่อนหน้านี้ <a href=\"https://www.blognone.com/node/133915\">Instagram ได้เผยภาพแอปตัวใหม่ที่เน้นการสนทนาผ่านตัวหนังสือคล้ายกับ Twitter</a> โดยในงานประชุมที่ของบริษัททางผู้บริหารได้แสดงตัวอย่างแอปใหม่นี้ให้กับพนักงานได้ดู โดยใช้ชื่อภายในว่า Project 92</p>\n<p>แอปใหม่นี้จะใช้ข้อมูลของ Instagram รวมเข้ากับ <a href=\"https://en.wikipedia.org/wiki/ActivityPub\">ActivityPub ซึ่งเป็นโปรโตคอล Social Network แบบกระจายศูนย์</a> ทำให้ผู้ใช้สามารถนำข้อมูลบัญชีและผู้ติดตามซิงค์ไปยังแอปใหม่ที่รองรับ ActivityPub ได้ รวมถึง Mastodon ด้วย</p>\n<p>Chris Cox หัวหน้าฝ่ายผลิตภัณฑ์ของ Meta บอกว่าแอปนี้เป็นการตอบสนองของเราต่อ Twitter โดยตั้งชื่อรหัสภายในว่า Project 92 และชื่อที่ใช้ทั่วไปอาจเป็น “Threads” โดยแอปนี้เกิดมาจากเหล่าครีเอเตอร์และผู้ใช้เรียกร้องอยากจะมีแอปที่คล้ายกับ Twitter แต่เหมาะสมและมั่นคงกว่า</p>\n<p>Project 92 หรือ Threads มีเป้าหมายคือ ความปลอดภัย, ใช้งานง่าย, น่าเชื่อถือ และทำให้ผู้ใช้หรือครีเอเตอร์รู้สึกถึงความมั่นคงในการสร้างเนื้อหาและเพิ่ม follower ตอนนี้มีเหล่าบุคคลที่มีชื่อเสียงเริ่มตกลงที่จะลองใช้งานแล้ว เช่น DJ Slime, Oprah และ Dalai Lama</p>\n<p>แอปตัวนี้เริ่มเขียนโค้ดแล้วตั้งแต่เดือนมกราคม ทาง Meta บอกว่าจะทำให้แอปนี้สามารถใช้งานได้เร็วที่สุด</p>\n<p><img src=\"https://www.blognone.com/sites/default/files/externals/d84282e9be83072872bfb4a6ea537b6c.png\" alt /></p>\n<p>ที่มา: <a href=\"https://www.theverge.com/2023/6/8/23754304/instagram-meta-twitter-competitor-threads-activitypub\">Theverge</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/meta\">Meta</a></div><div><a href=\"/topics/twitter\">Twitter</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9104e3ed123e8b0ae3e939f7aeb7d6a2e9faf6ed941a9f16246becffe2fda96","category":"Thai"}