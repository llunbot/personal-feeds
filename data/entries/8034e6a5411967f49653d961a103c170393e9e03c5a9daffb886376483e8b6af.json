{"title":"Samsung วางขาย Odyssey Ark 2nd Gen จอ 55 นิ้ว มี AI ช่วยประมวลผลภาพและเสียง ราคา 109,990 บาท","link":"https://www.blognone.com/node/138445","date":1709118214000,"content":"<div><div><div><p>Samsung ประกาศวางจำหน่าย Odyssey Ark 2nd Gen เกมมิ่งมอนิเตอร์จอโค้ง ความละเอียด 4K ขนาด 55 นิ้ว ต่อยอดจากรุ่นแรกที่วางจำหน่ายเมื่อปี 2022 ที่เป็นเกมมิ่งมอนิเตอร์ขนาด 55 นิ้วรุ่นแรกในโลกที่มีความโค้ง 1000R</p>\n<p>ครั้งนี้ Odyssey Ark 2nd Gen มีหน่วยประมวลผล AI ประมวลภาพในระดับพิกเซล พร้อมด้วย AI Sound Booster และเทคโนโลยี Dolby Atmos รองรับการเชื่อมต่อแบบ Multi-View สามารถแสดงผลได้ 4 หน้าจอบนจอภาพเครื่องเดียว (โหมด Cockpit ได้ 3 หน้าจอ) รองรับพอร์ตการเชื่อมต่อ 4 ช่อง ประกอบด้วย HDMI จำนวน 3 ช่อง และ DisplayPort อีก 1 ช่อง</p>\n<p>ตัวหน้าจอมีความละเอียด 4K เป็นจอภาพแบบ Matte Display สามารถลดแสงจ้าให้น้อยลงได้โดยการดูดซับแสง อัตรารีเฟรช 165Hz อัตราการตอบสนอง 1 มิลลิวินาที (GtG) ด้วยเทคโนโลยี AMD FreeSync Premium Pro มีฟังก์ชัน Flex Move Screen ช่วยให้ผู้ใช้สามารถปรับเปลี่ยนขนาดการแสดงผลบนหน้าจอจาก 55 นิ้วเป็น 27 นิ้ว พรัอมกับขยับตำแหน่งของเกมต่าง ๆ ไปในทิศทางใดก็ได้ และสามารถเปลี่ยนอัตราส่วนของการแสดงผลบนหน้าจอจาก 16:9 เป็น 21:9 หรือ 32:9 ได้</p>\n<p>Odyssey Ark 2nd Gen เริ่มวางจำหน่ายตั้งแต่วันนี้เป็นต้นไป ราคาเริ่มต้น 109,990 บาท พร้อมโปรโมชันพิเศษที่งาน Commart Thailand 2024 ที่จะจัดระหว่างวันที่ 7 - 10 มีนาคม 2024 ณ ศูนย์นิทรรศการและการประชุมไบเทค (BITEC Bangna)</p>\n<p><img alt=\"No Description\" src=\"https://www.blognone.com/sites/default/files/externals/047dec7618b88b7e16f5405f31e83ed5.jpeg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/monitor\">Monitor</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8034e6a5411967f49653d961a103c170393e9e03c5a9daffb886376483e8b6af","category":"Thai"}