{"title":"Assassin’s Creed เชื่อมจักรวาลภาค Valhalla และ Odyssey, ออกภาคเสริม Dawn of Ragnarök","link":"https://www.blognone.com/node/126302","date":1639452486000,"content":"<div><div><div><p>Ubisoft เชื่อมต่อจักรวาลของเกม Assassin’s Creed สองภาคล่าสุดคือ Valhalla และ Odyssey เข้าด้วยกัน โดยจะออกอัพเดตเนื้อหาฟรีให้เกมทั้งสองภาค ถือเป็นการ crossover กันในจักรวาลของ Assassin's Creed ด้วยกันเอง แม้อยู่ในคนละยุคสมัยกัน</p>\n<ul>\n<li><strong>อัพเดตของ Odyssey</strong> ตัวเอก Kassandra หรือ Alexios (ถ้าเลือกเล่นเป็นผู้ชาย) ได้รับสมบัติเป็นคทาอมตะ Staff of Hermes Trismegistus ตอนท้ายเรื่องภาคหลัก และเดินทางไปยังเกาะ Korfu</li>\n<li><strong>อัพเดตของ Valhalla</strong> Eivor นักรบชาวไวกิ้ง จะเดินทางไปยังเกาะ Isle of Skye ทางตอนเหนือของสกอตแลนด์ และได้เจอกับ Kassandra นักรบโรมัน ตัวเอกจากภาค Odyssey</li>\n</ul>\n<p><img src=\"https://www.blognone.com/sites/default/files/externals/11628b4b024a5e95f4bc969fa881ecce.jpg\" /></p>\n<p>นอกจากนี้ เกม Assassin's Creed Valhalla ยังเปิดตัวภาคเสริมใหม่ Dawn of Ragnarök กำหนดออก 10 มีนาคม 2022 เป็นเนื้อหาของเทพ Odin ที่ต้องตามไปช่วยลูกชาย Baldr ที่ถูกเผ่ายักษ์แห่งไฟจับตัวไป เกมภาคนี้พัฒนาโดย Ubisoft Sofia ที่ทำภาค Assassin’s Creed Rogue กับ Assassin’s Creed Origins – The Curse of the Pharaohs มาก่อน</p>\n<p><img src=\"https://www.blognone.com/sites/default/files/externals/d97e491e0889efe04efac2cfe7478587.jpg\" /></p>\n<p><img src=\"https://www.blognone.com/sites/default/files/externals/de046bac662d56c017bfa9ac30903798.jpg\" /></p>\n<p>ที่มา - <a href=\"https://news.ubisoft.com/en-us/article/2wfc7NcxEXzjOGiY6AGjnB/assassins-creed-valhalla-unveils-dawn-of-ragnark-expansion-and-free-crossover-stories\">Ubisoft</a></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"162108bd7746e5a7ec4941a181ea1497764a6992747e8498df16ab90047cf333","category":"Thai"}