{"title":"AMD และ Intel ระบุได้รับผลกระทบจากคำสั่งจำกัดการส่งออกชิปไปจีนใหม่เช่นกัน","link":"https://www.blognone.com/node/145890","date":1744850607000,"content":"<div><div><div><p>เมื่อวานนี้ NVIDIA <a href=\"https://www.blognone.com/node/145862\">รายงานว่า</a>บริษัทต้องบันทึกค่าใช้จ่ายพิเศษ 5.5 พันล้านดอลลาร์ เนื่องจากสหรัฐออกคำสั่งเพิ่มเติมเรื่องการขอใบอนุญาตส่งออกชิปไปประเทศจีน โดยครอบคลุมถึงชิป H20 ที่ก่อนหน้านี้สามารถส่งออกได้เลย ซึ่งคำสั่งส่งผลกระทบต่อสินค้าที่ตกลงคำสั่งซื้อไว้แล้วหรือที่บริษัทเตรียมขาย</p>\n<p>วันนี้ AMD <a href=\"https://ir.amd.com/financial-information/sec-filings/content/0000002488-25-000039/amd-20250415.htm\">ยื่นเอกสาร 8-K</a> ต่อ ก.ล.ต. สหรัฐฯ (SEC) เช่นกัน บอกว่าคำสั่งนี้กระทบต่อการส่งออกสินค้าจีพียู MI308 ไปประเทศ โดย AMD บอกว่าบริษัทจะยื่นขอใบอนุญาตส่งออกสินค้า แต่ไม่มีอะไรรับประกันได้ว่าจะได้รับการอนุมัติ คาดว่าคำสั่งนี้จะทำให้บริษัทต้องบันทึกค่าใช้จ่ายส่วนสินค้าคงคลังประมาณ 800 ล้านดอลลาร์</p>\n<p>มีรายงานว่า Intel ได้แจ้งลูกค้าของบริษัทเรื่องคำสั่งใหม่นี้ โดยบอกว่าชิปที่เข้าข่ายต้องขอใบอนุญาตจะดูที่ปริมาณแบนด์วิธในการรับส่งข้อมูล ซึ่งชิปเร่งการประมวลผล AI Gaudi ของบริษัทก็เข้าเกณฑ์นี้เช่นกัน</p>\n<p>ที่มา: <a href=\"https://techcrunch.com/2025/04/16/amd-takes-800m-charge-on-us-license-requirement-for-ai-chips/\">TechCrunch</a> และ <a href=\"https://www.reuters.com/technology/intel-will-need-license-export-ai-chips-chinese-clients-ft-reports-2025-04-16/\">Reuters</a></p>\n<p><img src=\"https://www.blognone.com/sites/default/files/externals/e6c29937680ff27b2faf21b52f236278.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/intel\">Intel</a></div><div><a href=\"/topics/chip\">Chip</a></div><div><a href=\"/topics/china\">China</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50287a011311f9af749f400b916334d5cc55ef78f7cfe493870905bbcd2cadee","category":"Thai"}