{"title":"Twitter ยืนยันยังทำระบบโพสต์เนื้อหา long-form, Elon Musk บอกโพสต์หนังสือทั้งเล่มยังไหว","link":"https://www.blognone.com/node/134899","date":1689726465000,"content":"<div><div><div><p>Twitter เคยทดสอบบริการเขียนเนื้อหาขนาดยาวในชื่อ <a href=\"https://www.blognone.com/node/129093\">Twitter Notes</a> แต่บริการนี้ก็ถูกลืมไปหลังจาก Elon Musk มาซื้อกิจการ แถมต่อมาบริการ Twitter Blue ก็ประกาศรองรับความยาวสูงสุด 25,000 ตัวอักษร อย่างไรก็ตามการเขียนบทความแบบยาว (กว่านั้น) ยังคงเป็นฟีเจอร์ที่ Twitter อยากทำต่อไป</p>\n<p>Elon Musk เปิดเผยว่า Twitter กำลังพัฒนาฟีเจอร์นี้ในชื่อใหม่คือ <strong>Articles</strong> ซึ่งให้ผู้ใช้งานสามารถโพสต์บทความขนาดยาวมาก มีรายละเอียดการจัดหน้า และแทรกสื่อผสมผสาน ซึ่งรองรับความยาวขนาดไหน ก็ขนาดที่ Musk บอกว่าจะเผยแพร่หนังสือทั้งเล่มก็ยังได้</p>\n<p>แนวทางของบริการ Articles น่าจะเป็นการเผยแพร่เนื้อหาขนาดยาว แต่ไม่นำมารวมในฟีด แยกเป็นหัวข้อต่างหาก ซึ่งมีประโยชน์ให้ผู้ใช้งานและผู้เขียนเนื้อหาสามารถอ่านหรือเผยแพร่ได้จบบน Twitter ที่เดียว</p>\n<p>ที่มา: <a href=\"https://www.engadget.com/twitter-is-working-on-new-publishing-tools-for-long-form-articles-185302573.html\">Engadget</a></p>\n<p><img src=\"https://www.blognone.com/sites/default/files/externals/dc0b402634ff833774c58a4a5a5e414f.png\" alt /></p>\n<blockquote><p>This will allow users to post very long, complex articles with mixed media. You could publish a book if you want.</p>\n<p>— Elon Musk (@elonmusk) <a href=\"https://twitter.com/elonmusk/status/1681346514742919170?ref_src=twsrc%5Etfw\">July 18, 2023</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a59948dad8d1ebb9a782926d4eee317b044509a3342c10c213229c1e1f975fe","category":"Thai"}