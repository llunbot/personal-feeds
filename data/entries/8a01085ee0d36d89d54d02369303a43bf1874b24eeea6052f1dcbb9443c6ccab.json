{"title":"Google ยกเลิกโครงการ Plex ธนาคารออนไลน์บนมือถือแล้ว","link":"https://www.blognone.com/node/125052","date":1633142448000,"content":"<div><div><div><p>เมื่อ<a href=\"https://www.blognone.com/node/119682\">ปีที่แล้ว</a> กูเกิลได้เปิดตัว <strong>Plex</strong> บัญชีเงินฝากที่ผู้ใช้งานสามารถเปิดบัญชีใหม่ได้ผ่านแอป Google Pay โดยเบื้องต้นร่วมมือกับธนาคาร Citi และ Stanford Federal Credit Union ซึ่งมีจุดเด่นคือการไม่มีค่าบริการ ค่าธรรมเนียม และยังขอออกบัตรเดบิตเพิ่มได้ด้วย แต่ล่าสุดโครงการนี้ได้พับไปแล้ว</p>\n<p>โดย The Wall Street Journal อ้างแหล่งข่าวว่าหัวหน้าทีมใน Google Pay ที่ดูแลโครงการนี้ได้ลาออกจากกูเกิลแล้ว ส่งผลให้โครงการนี้ไม่มีความคืบหน้า กูเกิลจึงตัดสินใจยกเลิกการพัฒนา Plex นี้ ซึ่งกูเกิลก็ได้ยืนยันข่าวดังกล่าวว่าโครงการ Plex ยกเลิกจริง แต่ปฏิเสธจะให้ความเห็นประเด็นผู้บริหารลาออก</p>\n<p>กูเกิลบอกว่าจากนี้จะโฟกัสไปที่การให้บริการต่าง ๆ แบบดิจิทัล และเชื่อมต่อระบบกับสถาบันการเงินต่าง ๆ แทนที่กูเกิลจะเป็นธนาคารที่ให้บริการเอง</p>\n<p>ที่มา: <a href=\"https://www.cnbc.com/2021/10/01/google-abandons-plans-to-offer-plex-bank-accounts-to-users.html\">CNBC</a></p>\n<p><img src=\"https://www.blognone.com/sites/default/files/externals/c5d790146f2b1c48090f559a5eacdf35.png\" /></p>\n</div></div></div><div><div>Topics: </div><div><div><a href=\"/topics/google-pay\">Google Pay</a></div><div><a href=\"/topics/google\">Google</a></div><div><a href=\"/topics/mobile-payment\">Mobile Payment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a01085ee0d36d89d54d02369303a43bf1874b24eeea6052f1dcbb9443c6ccab","category":"Thai"}