{"title":"Discord เตรียมใช้ระบบลิงก์ชั่วคราวมีเวลาหมดอายุ สำหรับการแชร์ไฟล์ หวังลดปัญหา Malware","link":"https://www.blognone.com/node/136579","date":1699143271000,"content":"<div><div><div><p>Discord เปิดเผยกับ BleepingComputer ถึงการเปลี่ยนรูปแบบของลิงก์สำหรับแชร์ไฟล์บนเซิร์ฟเวอร์ เพื่อป้องกันผู้ไม่หวังดีฝากไฟล์ไว้กระจายมัลแวร์ผ่านเครือข่าย</p>\n<p>สิ่งที่เปลี่ยนแปลงคือ URL ที่สร้างขึ้นเพื่้อลิงก์มาไฟล์ที่ฝากบนเซิร์ฟเวอร์จะมีอายุ 24 ชั่วโมง ผลกระทบนี้จะไม่เกิดกับผู้ใช้ Discord ทั่วไป เพราะสามารถแชร์ลิงก์ที่รีเฟรชใหม่ได้ตลอดผ่านไคลเอนต์ แต่จะกระทบกับผู้ใช้งานที่ต้องการใช้ Discord เพื่อใช้ฝากและแชร์ไฟล์ ซึ่ง Discord ก็แนะนำตรง ๆ ว่าควรไปใช้บริการอื่นที่เหมาะสมมากกว่า ส่วนนักพัฒนาอาจได้รับผลกระทบบ้าง แต่ Discord จะตรวจสอบและอัพเดตกับชุมชนนักพัฒนาถึงผลกระทบต่อไป</p>\n<p>ก่อนหน้านี้มีรายงานด้านความปลอดภัยหลายครั้ง ถึงการใช้เซิร์ฟเวอร์ของ Discord เป็นช่องทางกระจายมัลแวร์ในหลายกรณี</p>\n<p>ที่มา: <a href=\"https://www.bleepingcomputer.com/news/security/discord-will-switch-to-temporary-file-links-to-block-malware-delivery/\">BleepingComputer</a></p>\n<p><img src=\"https://www.blognone.com/sites/default/files/externals/fcc82d093767f8cbc71f868f9bedf266.jpeg\" /></p>\n</div></div></div><div><div>Topics: </div><div><div><a href=\"/topics/discord\">Discord</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b6bb06172d7c81cdb9bb9aa78f652314d402d4a05ba9797bb65e463aafbc79c","category":"Thai"}