{"title":"[ลือ] กูเกิลเดินหน้าออกนาฬิกา Pixel Watch ในปี 2022 พัฒนาโดยทีม Pixel เอง","link":"https://www.blognone.com/node/126125","date":1638496131000,"content":"<div><div><div><p>Business Insider รายงานข่าวลือนาฬิกา Pixel Watch รอบใหม่ว่า คราวนี้กูเกิลตัดสินใจเดินหน้าโครงการนี้จริงจัง และมีแผนเปิดตัวสินค้าในปี 2022 แต่ไม่ระบุช่วงเวลา</p>\n<p>นาฬิกา Pixel Watch ที่กำลังพัฒนาอยู่ใช้โค้ดเนมว่า \"Rohan\" พัฒนาโดยทีม Pixel เอง ไม่ใช่ทีม Fitbit ที่ซื้อกิจการมา ส่วนเว็บไซต์ The Verge อ้างข้อมูลอีกแหล่งว่านาฬิกาจะราคาแพงกว่า Fitbit และมีตลาดใกล้เคียงกับ Apple Watch มากกว่า ตอนนี้ยังไม่ชัดเจนว่ากูเกิลจะใช้ชื่อไหนทำตลาด ระหว่าง Pixel Watch หรือ Android Watch</p>\n<p>นอกจากนี้ กูเกิลยังพัฒนาระบบการเชื่อมต่อ Fitbit กับระบบปฏิบัติการ Wear OS อีกทาง โดยใช้โค้ดเนมว่า \"Nightlight\"</p>\n<p><img src=\"https://www.blognone.com/sites/default/files/externals/aae68bd9cf375655ac9a203663ec23a4.jpg\" /></p>\n<p>ภาพนาฬิกาจาก<a href=\"https://wearos.google.com/\">เว็บไซต์ Wear OS</a> (ไม่ใช่ Pixel Watch)</p>\n<p>ที่มา - <a href=\"https://www.theverge.com/2021/12/2/22814461/google-pixel-watch-wear-os-2022-rohan\">The Verge</a></p>\n</div></div></div><div><div>Topics: </div><div><div><a href=\"/topics/wear-os\">Wear OS</a></div><div><a href=\"/topics/google\">Google</a></div><div><a href=\"/topics/rumor\">Rumor</a></div><div><a href=\"/topics/smart-watch\">Smart Watch</a></div><div><a href=\"/topics/wearable-computing\">Wearable Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3122870f254d1b8798f0e6f6dbc402e5f9097e16794ce4dbfaabd42a22c2a80f","category":"Thai"}