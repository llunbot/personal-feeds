{"title":"Windows Photos เพิ่มปุ่มลบภาพพื้นหลังอัตโนมัติ เปลี่ยนเป็นพื้นหลังโปร่งใสได้","link":"https://www.blognone.com/node/136832","date":1700445887000,"content":"<div><div><div><p>ไมโครซอฟท์ประกาศอัพเดตฟีเจอร์ใหม่ให้แอพ Windows Photos ของ Windows 11 Insider ดังนี้</p>\n<ul>\n<li>ลบภาพพื้นหลังออก <a href=\"https://www.blognone.com/node/135630\">แบบเดียวกับที่เพิ่มเข้ามาใน Paint เมื่อเดือนกันยายน</a> ลบแล้วเลือกเป็นพื้นหลังโปร่งใสหรือจะใส่สีพื้นก็ได้</li>\n<li>แสดงภาพ thumbnail ของรูปทั้งหมดในโฟลเดอร์เป็นแถบด้านล่าง (filmstrip) เพื่อให้เลือกเปรียบเทียบรูปได้ง่าย ตอนดูรูปสามารถกดปุ่มลัด F เพื่อแสดง filmstrip ได้ และไมโครซอฟท์วางตำแหน่งใหม่ให้อยู่ใต้ภาพใหญ่ ไม่บังทับบนภาพแล้ว</li>\n<li>Timeline Scrollbar แสดงลำดับเวลาของภาพตามปี-เดือน ตอนนี้ใช้ได้กับทุกโฟลเดอร์แล้ว</li>\n<li>สามารถแชร์ภาพขึ้น OneDrive เป็นรายภาพได้ แค่คลิกขวาแล้วกดเมนู Share</li>\n<li>เพิ่มการปรับขนาดรูปภาพ (resize) สัดส่วน 7:5</li>\n</ul>\n<p>ที่มา - <a href=\"https://blogs.windows.com/windows-insider/2023/11/17/windows-photos-gets-background-remove-and-replace-along-with-other-improvements/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/22b6fdce61553d53d99ffd797e298bcc.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"973c7c835d1c53462f0d3f2a8d2074dda7b8d2b7bf9dc1671b51aa020521fdac","category":"Thai"}