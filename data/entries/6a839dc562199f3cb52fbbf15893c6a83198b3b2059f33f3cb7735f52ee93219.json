{"title":"Sega อธิบาย Sonic Superstars ใช้กราฟิกสมัยใหม่ เพราะกราฟิกพิกเซลไม่เวิร์คในระยะยาว","link":"https://www.blognone.com/node/135513","date":1693389490000,"content":"<div><div><div><p>Takashi Iizuka หัวหน้า Sonic Team ของ Sega ผู้รับผิดชอบภาพรวมของการพัฒนา <a href=\"https://www.blognone.com/node/134536\">Sonic Superstars ที่เปลี่ยนมาใช้กราฟิกแบบยุคใหม่แทนกราฟิกแบบพิกเซลดั้งเดิม</a> แต่ยังคงเกมเพลย์แบบ 2D ให้สัมภาษณ์ในงาน Gamescom ถึงอนาคตของเกม Sonic the Hedgehog ว่าจะต้องมีทั้งเกมแบบ 2D และ 3D ควบคู่กันไป</p>\n<p>กรณีของเกม 3D นั้นมี <a href=\"https://www.blognone.com/node/126251\">Sonic Frontiers ที่เพิ่งออกในปี 2022</a> เป็นการนำเกม Sonic แบบ 3D ขยายไปสู่ฉากแบบโอเพนเวิลด์ ซึ่งจะเป็นรากฐานของ Sonic แบบ 3D ในอีก 10-20 ปีข้างหน้าต่อไป</p>\n<p>ส่วนเกมแบบ 2D นั้น เดิมทีแนวทางของ Sega ยังใช้กราฟิกแบบพิกเซลมาโดยตลอด โดยภาคล่าสุดคือ <a href=\"https://www.blognone.com/node/83742\">Sonic Mania ในปี 2017</a> ย้อนกลับสู่รากเหง้าดั้งเดิมของซีรีส์ ซึ่ง Iizuka บอกว่าแม้กราฟิกพิกเซลสวยงามดี แต่เขาคิดว่ามันจะไม่เวิร์คในระยะยาว 10-20 ปีข้างหน้า จึงต้องพัฒนาไปหาแนวทางใหม่ๆ ซึ่งออกมาเป็น 2D แบบลูกผสมคือ Sonic Superstars นั่นเอง</p>\n<p><img alt=\"No Description\" src=\"https://www.blognone.com/sites/default/files/externals/65ff4b3c08a9cd022d3f23b49d08f73f.jpg\" /></p>\n<p>ที่มา - <a href=\"https://www.gamesradar.com/sonic-superstars-team-doesnt-think-pixel-art-will-be-a-viable-art-style-in-10-years/\">GamesRadar+</a></p>\n</div></div></div><div><div>Topics: </div><div><div><a href=\"/topics/sonic-hedgehog\">Sonic the Hedgehog</a></div><div><a href=\"/topics/games\">Games</a></div><div><a href=\"/topics/sega\">Sega</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a839dc562199f3cb52fbbf15893c6a83198b3b2059f33f3cb7735f52ee93219","category":"Thai"}