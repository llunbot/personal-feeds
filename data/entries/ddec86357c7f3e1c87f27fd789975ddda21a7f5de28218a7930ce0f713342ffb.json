{"title":"Qualcomm เปิดตัว Snapdragon 6s Gen 3 ชิปสำหรับสมาร์ทโฟน Mid-range","link":"https://www.blognone.com/node/140247","date":1717911203000,"content":"<div><div><div><p>Qualcomm เปิดตัวชิป Snapdragon 6s Gen 3 สำหรับสมาร์ทโฟนกลุ่ม mid-range มีสองรุ่นย่อยคือ SM-6370 สำหรับการเชื่อมต่อ 4G และ SM6375-AC ที่รองรับ 5G เทคโนโลยีการผลิต 6 นาโนเมตร โดยเลขโมเดลเป็นการปรับปรุงจาก <a href=\"https://www.blognone.com/node/125489\">Snapdragon 695 5G</a> ที่ออกมาปี 2021</p>\n<p>Snapdragon 6s Gen 3 มีสองซีพียูคลัสเตอร์คือ Cortex A78 สองคอร์ 2.3GHz และ Cortex-A55 หกคอร์ 2.0GHz ส่วนจีพียูเป็น Adreno 619 รองรับวิดีโอ 1080p 60fps และจอภาพระดับ HD+ 120Hz</p>\n<p>สมาร์ทโฟนรุ่นแรกที่น่าจะได้ใช้ชิปรุ่นนี้คือ Moto G85</p>\n<p>ที่มา: <a href=\"https://www.gsmarena.com/qualcomm_quietly_unveils_the_snapdragon_6s_gen_3_chipset-news-63197.php\">GSMArena</a></p>\n<p><img alt=\"No Description\" src=\"https://www.blognone.com/sites/default/files/externals/f170fb4d797d24007c60210a884ff9a5.png\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/soc\">SoC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddec86357c7f3e1c87f27fd789975ddda21a7f5de28218a7930ce0f713342ffb","category":"Thai"}