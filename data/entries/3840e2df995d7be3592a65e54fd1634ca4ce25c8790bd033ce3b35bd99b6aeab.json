{"title":"Google ออกวิดีโอโฆษณา 113 เหตุผลที่ควรเปลี่ยนมาใช้ Pixel","link":"https://www.blognone.com/node/125497","date":1635314490000,"content":"<div><div><div><p>กูเกิลเผยแพร่วิดีโอ ต้อนรับการเปิดตัว <a href=\"https://www.blognone.com/node/125360\">Pixel 6 และ Pixel 6 Pro</a> เมื่อสัปดาห์ที่แล้ว โดยเนื้อหาเป็นการแนะนำเหตุผล 113 ข้อ ที่คุณควรเปลี่ยนมาใช้ Pixel</p>\n<p>วิดีโอนี้เป็นการแนะนำแบบรัวเหตุผลต่าง ๆ ซึ่งก็มีทั้งที่เป็นฟีเจอร์สำคัญจริง ๆ สำหรับการใช้โทรศัพท์ ไปจนถึงมุกตลกที่แทรกมาเป็นระยะ เช่น เป็นไม้บรรทัด เป็นตัวทาบเวลาตัดผมหน้าม้า เป็นที่ปาดแป้งทำขนม แต่ก็มีหลายเหตุผลดูจะพาดพิงคู่แข่งรายอื่นอยู่เหมือนกัน</p>\n<p>ตัวอย่างเหตุผลที่ดูจะพาดพิงคู่แข่งสักหน่อย เช่น เปลี่ยนเพราะค่ายที่ใช้อยู่เขาจะ<a href=\"https://www.blognone.com/node/122034\">เลิกผลิตสมาร์ทโฟน</a>แล้ว ไปจนถึง Pixel ผลิตโดยกูเกิลที่โดดเด่นเรื่องการให้บริการเสิร์ช ไม่ใช่ผลิตเครื่องซักผ้า เป็นต้น</p>\n<p>ชมวิดีโอนี้ได้ท้ายข่าว</p>\n<p>ที่มา: <a href=\"https://www.androidpolice.com/google-has-113-totally-serious-reasons-for-you-to-switch-to-pixel/\">Android Police</a></p>\n<p><img src=\"https://www.blognone.com/sites/default/files/externals/476793530889b011612e0c2baeea1b66.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/google-pixel\">Google Pixel</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3840e2df995d7be3592a65e54fd1634ca4ce25c8790bd033ce3b35bd99b6aeab","category":"Thai"}