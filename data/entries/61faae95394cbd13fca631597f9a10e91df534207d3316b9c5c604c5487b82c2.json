{"title":"ข้อมูลลูกค้า LINE Pay 133,484 รายจากทั้งญี่ปุ่น ไต้หวัน และไทย หลุดลง GitHub","link":"https://www.blognone.com/node/126182","date":1638852149000,"content":"<div><div><div><p>ข้อมูลลูกค้าที่เข้าร่วมโปรโมชั่นกับ LINE Pay ช่วงเดือนธันวาคม 2020 จนถึงเมษายน 2021 กว่า 133,484 แบ่งเป็นจากญี่ปุ่น 51,543 ราย และที่เหลือ 81,941 รายจากนอกญี่ปุ่น (ไต้หวันและไทย) ถูกอัพโหลดขึ้นเว็บไซต์ GitHub จากความผิดพลาดของพนักงานรีเสิร์ช และถูกเข้าถึงไป 11 ครั้ง ก่อนถูกลบ</p>\n<p>LINE ออก<a href=\"https://linecorp.com/ja/pr/news/ja/2021/4032\">แถลงการณ์</a>ขออภัย รวมถึงระบุรายละเอียดของข้อมูลและช่วงเวลาที่หลุด ว่าประกอบด้วย วัน เวลา และยอดเงินที่ทำการใช้จ่าย รวมถึงรหัสผู้ใช้และร้านค้า แต่ไม่มีข้อมูลบัญชี เบอร์โทร ที่อยู่ บัตรเครดิต หรือเลขบัญชีธนาคาร รวมถึงแจ้งเวลาที่ลบและแจ้งผู้ใช้ตามขั้นตอน พร้อมระบุว่าจะกำชับและฝึกฝนพนักงานให้เข้มงวดมากขึ้นต่อไป</p>\n<p>ส่วนผู้ใช้ในไทยแม้ยังไม่แน่ชัดว่าสงผลกระทบแค่ไหน แต่ควรตรวจสอบยอดใช้จ่ายในแอปให้ชัดเจนอีกครั้ง และเปลี่ยนรหัสผ่านแอป และรหัสผ่านสำหรับการทำธุรกรรมอย่างสม่ำเสมอเป็นปกติ</p>\n<p><img src=\"https://www.blognone.com/sites/default/files/externals/d9682cbb6aa2f89315f4520517124ae5.jpg\" /></p>\n<p>ที่มา - <a href=\"https://linecorp.com/ja/pr/news/ja/2021/4032\">LINE</a> via <a href=\"https://www.theregister.com/2021/12/07/line_pay_leaks_around_133000/\">The Register</a></p>\n</div></div></div><div><div>Topics: </div><div><div><a href=\"/topics/line\">LINE</a></div><div><a href=\"/topics/line-pay\">LINE Pay</a></div><div><a href=\"/topics/security\">Security</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61faae95394cbd13fca631597f9a10e91df534207d3316b9c5c604c5487b82c2","category":"Thai"}