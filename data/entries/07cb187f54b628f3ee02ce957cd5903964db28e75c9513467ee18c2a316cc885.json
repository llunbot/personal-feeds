{"title":"Tomb Raider IV-VI Remastered ไตรภาคที่สองถูกนำมารีมาสเตอร์แล้ว","link":"https://www.blognone.com/node/142534","date":1728789553000,"content":"<div><div><div><p>เกมรีมาสเตอร์มากันอีกแล้ว Aspyr Media เจ้าพ่อแห่งเกมรีมาสเตอร์ เปิดตัว <strong>Tomb Raider IV-VI Remastered</strong> ซึ่งถือเป็นเกม Tomb Raider ไตรภาคที่สองที่ถูกนำมารีมาสเตอร์ ถัดจาก <a href=\"https://www.blognone.com/node/135757\">Tomb Raider I-III Remastered</a> ที่เปิดตัวเมื่อ 1 ปีก่อน</p>\n<p>เนื่องจากเกมภาค 4-6 ไม่มีเลขภาค อาจทำให้เข้าใจได้ยาก เกมที่อยู่ในชุดไตรภาคที่สองคือ</p>\n<ul>\n<li>Tomb Raider: The Last Revelation (PS1, 1999)</li>\n<li>Tomb Raider Chronicles (PS1, 2000)</li>\n<li>Tomb Raider: The Angel of Darkness (PS2, 2003)</li>\n</ul>\n<p>เกมภาค 6 The Angel of Darkness ถือเป็นเกม Tomb Raider ภาคแรกบน PS2 และเป็นภาคสุดท้ายของสตูดิโอ Core Design ผู้ให้กำเนิดเกมซีรีส์นี้ด้วย เนื่องจากเกมภาคนี้ผลงานย่ำแย่ ทำให้ต้นสังกัดคือ Eidos Interactive ตัดสินใจโอนเกม Tomb Raider ไปให้สตูดิโออีกแห่งในเครือคือ Crystal Dynamics ทำแทนมาจนถึงปัจจุบัน (เริ่มจากภาค 7 คือ Tomb Raider: Legend ในปี 2006) ในขณะที่ Eidos ถูกซื้อไปในปี 2009 และ สตูดิโอ Core Design ปิดตัวไปในปี 2010 (ปัจจุบัน Crystal Dynamics กับ Aspyr อยู่ในเครือ Embracer เหมือนกัน)</p>\n<p>เกมเวอร์ชันรีมาสเตอร์สามารถสลับกราฟิกระหว่างต้นฉบับและเวอร์ชันปรับปรุง, เลือกวิธีการควบคุมได้ทั้งเวอร์ชันต้นฉบับ และการควบคุมแบบ Tomb Raider ยุคหลัง, แสดงแถบพลังของบอสแล้ว เพื่อให้ผู้เล่นรู้ว่าตอนนี้สู้ไปถึงไหนแล้ว, มีระบบถ้วยรางวัลและโหมดถ่ายภาพ แบบเดียวกับเกมยุคปัจจุบัน</p>\n<p>Tomb Raider IV-VI Remastered มีกำหนดวางขาย 14 กุมภาพันธ์ 2025 ลงทุกแพลตฟอร์มคือ Nintendo Switch, PS4, PS5, Xbox One, Xbox Series X|S, PC (Steam, Epic, GOG)</p>\n<p>ที่มา - <a href=\"https://blog.playstation.com/2024/10/11/tomb-raider-iv-vi-remastered-launches-feb-14-2025/\">PlayStation Blog</a>, <a href=\"https://www.pushsquare.com/news/2024/10/love-classic-lara-croft-play-the-crap-tomb-raider-trilogy-on-ps5-ps4\">Push Square</a></p>\n<p><img alt=\"No Description\" src=\"https://www.blognone.com/sites/default/files/externals/d91f0e9751e50c6dc8e4838ca75b74ea.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/6a7a4ec2e762f95d59310067475a75be.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/eed344655fc04adb06c1fbe2967b3bf1.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1c114567027b57955b491de9b3c21d6b.jpg\" /></p>\n</div></div></div><div><div>Topics: </div><div><div><a href=\"/topics/tomb-raider\">Tomb Raider</a></div><div><a href=\"/topics/games\">Games</a></div><div><a href=\"/topics/crystal-dynamics\">Crystal Dynamics</a></div><div><a href=\"/topics/aspyr\">Aspyr</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07cb187f54b628f3ee02ce957cd5903964db28e75c9513467ee18c2a316cc885","category":"Thai"}