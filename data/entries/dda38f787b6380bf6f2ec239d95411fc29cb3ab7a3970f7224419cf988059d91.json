{"title":"Alibaba Cloud เปิดโมเดล Qwen2.5 ฝึกด้วยข้อมูลขนาดใหญ่มาก รองรับภาษาไทย","link":"https://www.blognone.com/node/142086","date":1726761447000,"content":"<div><div><div><p>Alibaba Cloud เปิดตัวโมเดลปัญญาประดิษฐ์ Qwen เวอร์ชั่น 2.5 จุดเด่นของโมเดลเวอร์ชั่นนี้คือฝึกด้วยข้อมูลขนาดถึง 18 ล้านล้านโทเค็น รองรับ 29 ภาษารวมภาษาไทย โดยเปิดให้ใช้งานได้อิสระแทบทุกรุ่น</p>\n<p>ตัวโมเดลรองรับอินพุต 128K token และตอบข้อมูลได้ 8K token ยกเว้นรุ่น 3B ลงไปจะรองรับอินพุต 32K token เท่านั้น</p>\n<p>รุ่นใหญ่สุด Qwen2.5-72B ได้ผลทดสอบชนะ Llama3.1-70B แทบทุกการทดสอบขึ้นไปใกล้เคียง Llama3.1-405B แต่เวอร์ชั่น 72B แจกแบบ <a href=\"https://huggingface.co/Qwen/Qwen2-VL-72B-Instruct/blob/main/LICENSE\">Qwen License</a> ซึ่งจำกัดการใช้งานกับบริการที่ผู้ใช้เกิน 100 ล้านคนต่อเดือน</p>\n<p>สำหรับโมเดลขนาดเล็กทีมงาน Qwen ชูจุดตัดว่าโมเดลใดได้คะแนน MMLU มากกว่า 65 คะแนนซึ่งโมเดลขนาดเล็กลงก็เก่งขึ้นเรื่อยๆ ในช่วงหลัง และ Qwen2.5-3B ก็เป็นโมเดลเล็กที่สุดที่ได้คะนนเกิน  65 แต่รุ่น  3B แจกเพื่อการวิจัยเท่านั้น</p>\n<p>เวอร์ชั่นเฉพาะทาง Qwen2.5-Coder-7B ทำคะแนนชนะโมเดลขนาดใหญ่กว่าหลายตัวแทบทุกการทดอบ มีเพียงชุดทดสอบ  BigCodeBench ที่แพ้ CodeStral-22B ไป</p>\n<p>สามารถดาวน์โหลด Qwen2.5 มาใช้งานได้ทั้ง vllm และ ollama และทั้งสองแพลตฟอร์มยังใช้งานฟีเจอร์ tool calling ได้ด้วย</p>\n<p>ที่มา - <a href=\"https://qwenlm.github.io/blog/qwen2.5/\">QwenLM</a></p>\n<p><img alt=\"No Description\" src=\"https://www.blognone.com/sites/default/files/externals/5bb0abe008e8c61a0774e4691f753908.png\" /></p>\n<p><img alt=\"No Description\" src=\"https://www.blognone.com/sites/default/files/externals/68c375c3c17eb7cf66b48555d21be812.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/90c9e2187af84013bc7e83429d9afd22.jpeg\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dda38f787b6380bf6f2ec239d95411fc29cb3ab7a3970f7224419cf988059d91","category":"Thai"}