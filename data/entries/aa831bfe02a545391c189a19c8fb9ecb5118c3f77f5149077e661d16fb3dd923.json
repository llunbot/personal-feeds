{"title":"Microsoft Paint เพิ่มปุ่ม Copilot รวมทุกฟีเจอร์ AI แต่งภาพไว้ในปุ่มเดียว","link":"https://www.blognone.com/node/144487","date":1738651276000,"content":"<div><div><div><p>ไมโครซอฟท์อัพเดต Microsoft Paint ให้มีปุ่ม Copilot เพิ่มเข้ามาในแถบเครื่องมือ รวมฟีเจอร์ AI ทุกอย่างไว้ในปุ่มเดียว สามารถกดเพื่อให้ Copilot ช่วยงานได้ 4 อย่างคือ</p>\n<ul>\n<li><a href=\"https://www.blognone.com/node/139867\">Cocreator ให้ AI วาดภาพต่อจากที่เราร่างไว้</a> (รองรับเฉพาะ Copilot+ PC)</li>\n<li><a href=\"https://www.blognone.com/node/135866\">Image Creator สร้างภาพจากพรอมต์</a></li>\n<li><a href=\"https://www.blognone.com/node/142991\">Generative erase ลบวัตถุออกจากภาพแบบช่วยเติมพื้นหลังให้</a></li>\n<li><a href=\"https://www.blognone.com/node/135630\">Remove background คลิกเดียวลบภาพพื้นหลังให้อัตโนมัติ</a></li>\n</ul>\n<p>ในแง่ฟีเจอร์คงไม่มีอะไรใหม่เพราะเป็นฟีเจอร์ที่มีอยู่แล้ว แต่ในแง่แบรนดิ้งก็คงต้องบอกว่า Copilot อยู่ทุกหนทุกแห่งจริงๆ</p>\n<p>ปุ่ม Copilot เพิ่มเข้ามาแล้วใน Paint เวอร์ชันล่าสุดบน Windows Insider Canary และ Dev Channels</p>\n<p>ที่มา - <a href=\"https://blogs.windows.com/windows-insider/2025/01/31/announcing-windows-11-insider-preview-build-26120-3073-dev-and-beta-channels/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/b06c9efadc19f9457ad05399cb12b953.jpeg\" /></p>\n</div></div></div><div><div>Topics: </div><div><div><a href=\"/topics/microsoft-paint\">Microsoft Paint</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa831bfe02a545391c189a19c8fb9ecb5118c3f77f5149077e661d16fb3dd923","category":"Thai"}