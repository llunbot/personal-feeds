{"title":"เผยภาพแรกซีรีส์ The Lord of The Rings ของ Amazon ฉาย 2 กันยายน 2022","link":"https://www.blognone.com/node/124037","date":1627970176000,"content":"<div><div><div><p>Amazon เผยภาพแรกของซีรีส์ The Lord of The Rings พร้อมเปิดกำหนดการฉายบน Amazon Prime Video เป็นวันที่ 2 กันยายนปี 2022 หลังปิดกล้องถ่ายทำเรียบร้อยแล้ว โดยทั้งภาคหนังและซีรีส์ ถ่ายทำในประเทศนิวซีแลนด์เหมือนกัน</p>\n<p>The Lord of The Rings เวอร์ชั่นซีรีส์ จะเป็นภาคย้อน เล่าเรื่องราวก่อนฉบับหนัง ในยุคที่สอง (Second Age) ของมิลเดิลเอิร์ธ ช่วงหลายพันปีก่อนเหตุการณ์ใน The Hobbit และ The Lord of the Rings เรื่องราวตั้งแต่หลังสงครามกับ Dark Lord Morgoth ไปจนถึงความพ่ายแพ้ครั้งแรกของ Sauron แสดงภาพอาณาจักรต่างๆ ในยุคที่เกรียงไกร ไปจนถึงการล่มสลายของอาณาจักรเหล่านี้</p>\n<p><img src=\"https://www.blognone.com/sites/default/files/externals/f463bb0128e2b304d2435077de72c14e.png\" /></p>\n<p>ในภาพไม่มีคำอธิบายว่าเป็นภาพของเมืองใด แต่เมื่อเทียบภูมิประเทศของเมืองที่ตั้งอยู่หน้าช่องเขาแล้ว อาจเป็นภาพของนครทิริออน เมืองหลวงของชาวโนลดอร์บนดินแดนวาลินอร์ ที่ตามหนังสือจะตั้งอยู่หน้าช่องเขาคาลาเคียร์ยา ทางผ่านของหุบเขาเพโลริ ในภาพยังมีเลาเรลินและเทลเพริออน ทวิพฤกษาแห่งวาลินอร์ที่กำลังเปล่งแสงอยู่ แปลว่าอาจเป็นฉากแฟลชแบ็คย้อนไปช่วงยุคแรก (First Age) ของมิดเดิลเอิร์ธ</p>\n<p>ซีรีส์วางแผนไว้ 5 ซีซั่น ซีซั่นแรกอาจมี 8 ตอน งบบประมาณทั้งหมดราว 1 พันล้านดอลลาร์ หลัง Amazon ซื้อสิทธิ์ The Lord of the Rings มาด้วยเงิน 250 ล้านดอลลาร์ <a href=\"https://www.blognone.com/node/97199\">ในปี 2017</a></p>\n<p>ที่มา - <a href=\"https://www.gameinformer.com/gamer-culture/2021/08/02/amazons-lord-of-the-rings-tv-series-reveals-first-look-and-release-date\">Gameinformer</a>, <a href=\"https://www.indiewire.com/gallery/amazons-lord-of-the-rings-explained-plot-cast/\">Indiewire</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-prime-video\">Amazon Prime Video</a></div><div><a href=\"/topics/lord-rings\">The Lord of the Rings</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49106314aefdac6ac93309e6176fdacc0ef5e1ec2eb8a8fb65738ba36c7785cf","category":"Thai"}