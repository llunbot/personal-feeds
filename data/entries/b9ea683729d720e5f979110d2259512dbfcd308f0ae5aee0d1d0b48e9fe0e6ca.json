{"title":"คาดปีนี้ Google จ่ายเงินให้ Apple สูงถึง 15,000 ล้านดอลลาร์ แลกกับการเป็น default search","link":"https://www.blognone.com/node/124464","date":1630086234000,"content":"<div><div><div><p>เป็นที่รู้กันมานานว่ากูเกิลได้จ่ายเงินให้แอปเปิล ด้วยจำนวนที่สูงในทุกปี เพื่อแลกกับการถูกกำหนดเป็นเสิร์ชค่าเริ่มต้นใน iPhone, iPad และ Mac แต่ไม่เคยมีตัวเลขออกมาเป็นทางการ อย่างไรก็ตามมีการวิเคราะห์อยู่ทุกปี และปีนี้ก็คาดว่าอาจสูงถึง 15,000 ล้านดอลลาร์ (<a href=\"https://www.blognone.com/node/108109\">2019 ประเมินไว้เกือบหมื่นล้าน</a>)</p>\n<p>Toni Sacconaghi นักวิเคราะห์จาก Bernstein ให้ข้อมูลว่าปี 2021 กูเกิลน่าจะจ่ายเงินให้แอปเปิลส่วนนี้ราว 15,000 ล้านดอลลาร์ และในปี 2022 ตัวเลขน่าจะอยู่ในช่วง 18,000-20,000 ล้านดอลลาร์ โดยข้อมูลนี้อ้างอิงจากรายได้ส่วน Services ของแอปเปิลที่เพิ่มขึ้น ซึ่งไปสอดคล้องกับค่าใช้จ่ายสำหรับการเพิ่มทราฟิกให้เว็บกูเกิล (TAC - Traffic Acquisition Costs)</p>\n<p>Sacconaghi คาดเหตุผลที่กูเกิลจ่ายเงินให้แอปเปิลสูงขึ้นทุกปีนั้น เพื่อให้ตัวเลขนี้ไมโครซอฟท์เลือกไม่จ่ายเงินสู้ราคา</p>\n<p>ที่มา: <a href=\"https://9to5mac.com/2021/08/25/analysts-google-to-pay-apple-15-billion-to-remain-default-safari-search-engine-in-2021/\">9to5Mac</a></p>\n<p><img src=\"https://www.blognone.com/sites/default/files/externals/6c913e7468bea5609213b0a3cd479f42.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/apple\">Apple</a></div><div><a href=\"/topics/search-engine\">Search Engine</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9ea683729d720e5f979110d2259512dbfcd308f0ae5aee0d1d0b48e9fe0e6ca","category":"Thai"}