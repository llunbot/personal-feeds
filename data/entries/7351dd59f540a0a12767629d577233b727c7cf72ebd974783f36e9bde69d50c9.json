{"title":"AWS เปิดบริการ Generative AI สามารถเลือกโมเดลจากผู้ผลิตหลายราย","link":"https://www.blognone.com/node/133424","date":1681442857000,"content":"<div><div><div><p>AWS เปิดบริการ Bedrock ให้บริการ Generative AI สำหรับการสร้างคอนเทนต์ โดยลูกค้าสามารถเลือกใช้งานโมเดลของผู้ผลิตภายนอก หรือจะเป็นโมเดลของ AWS เองก็ได้</p>\n<p>Bedrock ให้บริการได้ทั้งโมเดลปัญญาประดิษฐ์ประมวลผลภาษา (LLM) เช่น Jurassic-2 จาก AI21 หรือปัญญาประดิษฐ์สร้างภาพ (text-to-image) อย่าง Stable Diffusion โดยทาง AWS เองก็มีโมเดล Titan FM ให้เลือกใช้งานเองด้วย มีความสามารถในการประมวลผลภาษา และการแปลงข้อความเป็นเวคเตอร์ (embedding) เพื่อการใช้งานร่วมกับปัญญาประดิษฐ์</p>\n<p>ลูกค้าสามารถเลือกใช้งานโมเดลพื้นฐานเปล่าๆ (Foundation Models - FM) หรือจะปรับแต่งด้วยข้อมูลของลูกค้าเองด้วยการชี้ Bedrock ให้ฝึกโมเดลเพิ่มด้วยชุดข้อมูลที่วางอยู่ใน S3</p>\n<p>ตอนนี้ Bedrock ยังอยู่ในช่วงทดสอบวงปิด และยังไม่เปิดเผยราคาค่าใช้งาน ผู้สนใจสามารถไปลงชื่อขอทดลองใช้งานก่อนได้</p>\n<p>ที่มา - <a href=\"https://aws.amazon.com/blogs/machine-learning/announcing-new-tools-for-building-with-generative-ai-on-aws/\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/53dfb484f54ba887aaf4a26cccd35dd4.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7351dd59f540a0a12767629d577233b727c7cf72ebd974783f36e9bde69d50c9","category":"Thai"}