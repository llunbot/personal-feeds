{"title":"LG เปิดตัวจอภาพ UltraGear รุ่นใหม่ OLED 5K ปรับความโค้งได้เอง","link":"https://www.blognone.com/node/143859","date":1735530254000,"content":"<div><div><div><p>LG เปิดตัวจอภาพ OLED รุ่นใหม่ ก่อนงาน CES 2025 มาถึงในสัปดาห์หน้า เป็นจอในตระกูล UltraGear GX9 ซึ่งบางรุ่นได้รับรางวัลนวัตกรรมของ CES 2025 ด้วย ด้วยเทคโนโลยีจอโค้ง, ระบบปฏิบัติการ webOS, จอเคลือบผิวลดการสะท้อน</p>\n<p>จอรุ่นแรกคือ <strong>45GX990A</strong> จอ UltraGear OLED ที่สามารถปรับระดับความโค้งของหน้าจอจากแนวราบเป็น 900R ได้ในเวลาไม่กี่วินาที ขนาดจอ 45 นิ้ว ความละเอียด 5K2K มี Dual-Mode ที่ปรับปรุงใหม่ให้สลับการตั้งค่าจอที่กำหนดไว้ได้อย่างรวดเร็ว และอัตราการตอบสนอง 0.03ms</p>\n<p>จออีกสองรุ่นที่เปิดตัวคือ <strong>45GX950A</strong> จอโค้ง 800R อัตราส่วน 21:9 ความละเอียด 5K2K ขนาด 45 นิ้ว มี Dual-Mode รองรับ 8 คอนฟิก พอร์ตเชื่อมต่อมีทั้ง DisplayPort 2.1, HDMI 2.1 และ USB-C และจอรุ่น <strong>39GX90SA</strong> ขนาด 39 นิ้ว อัตราส่วน 21:9 ความโค้ง 800R พอร์ตเชื่อมต่อ USB-C</p>\n<p>ทั้งหมดยังไม่ประกาศราคา โดยจะมีรายละเอียดเพิ่มเติมในงาน CES 2025</p>\n<p>ที่มา: <a href=\"https://www.lgnewsroom.com/2024/12/lg-unveils-worlds-first-bendable-5k2k-gaming-monitor-winner-of-three-awards-at-ces-2025/\">LG</a></p>\n<p><img alt=\"No Description\" src=\"https://www.blognone.com/sites/default/files/externals/31061a3d44627bfdeeb6bffe6e9bc164.jpeg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/oled\">OLED</a></div><div><a href=\"/topics/monitor\">Monitor</a></div><div><a href=\"/topics/display\">Display</a></div><div><a href=\"/topics/ces-2025\">CES 2025</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fcebbd34867379af82fa002800166c38d7ba93e479fd45945ba8f16b3d17db1","category":"Thai"}