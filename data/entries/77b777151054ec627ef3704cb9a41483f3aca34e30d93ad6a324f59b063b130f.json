{"title":"Facebook Messenger บน Apple Watch ปิดการทำงานตั้งแต่ 31 พฤษภาคม เหลือเฉพาะแจ้งเตือน","link":"https://www.blognone.com/node/133808","date":1683847730000,"content":"<div><div><div><p>Facebook Messenger เป็นแอปล่าสุดที่เตรียมปิดการทำงานบน Apple Watch โดยมีผู้ใช้งานจำนวนหนึ่งที่มีแอป Messenger ได้รับการแจ้งเตือนว่าตั้งแต่ 31 พฤษภาคม 2023 เป็นต้นไป แอปจะไม่สามารถใช้งานได้อีก อย่างไรก็ตามการปิดการทำงานนี้มีผลกับการเปิดอ่านข้อความ หรือตอบกลับผ่าน Apple Watch เท่านั้น ส่วนการแจ้งเตือนทั่วไปยังทำงานตามปกติ</p>\n<p>ตัวแทนของ Meta ยืนยันข้อมูลนี้ โดยบอกว่าจากนี้ Facebook Messenger จะทำงานเฉพาะการแจ้งเตือนผ่าน Apple Watch ที่จับคู่กับ iPhone ส่วนการตอบข้อความให้ทำผ่าน iPhone หรือเดสก์ท็อป หรือหน้าเว็บไซต์</p>\n<p>แอปเปิลเปิดตัวแอป Facebook Messenger บน Apple Watch มา<a href=\"https://www.blognone.com/node/72273\">ตั้งแต่ปี 2015</a> อย่างไรก็ตามฟังก์ชันของ Apple Watch ในการใช้งานแอปยอดนิยมบน iPhone ในรูปแบบลดขนาดจอยังเป็นเรื่องที่ท้าทาย และมีหลายแอปที่ตัดสินใจหยุดสนับสนุนในหลายปีที่ผ่านมา ส่วนของ Meta ก็ปิด Instagram บน Apple Watch ไป<a href=\"https://www.blognone.com/node/101193\">ตั้งแต่ปี 2018</a></p>\n<p>ที่มา: <a href=\"https://www.reviewgeek.com/152972/facebook-messenger-to-leave-apple-watch-this-month/\">Review Geek</a></p>\n<p><img alt=\"No Description\" src=\"https://www.blognone.com/sites/default/files/externals/74f1b32d993e5f55d7649420a5471fd4.jpg\" /></p>\n</div></div></div><div><div>Topics: </div><div><div><a href=\"/topics/facebook-messenger\">Facebook Messenger</a></div><div><a href=\"/topics/apple-watch\">Apple Watch</a></div><div><a href=\"/topics/watchos\">watchOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77b777151054ec627ef3704cb9a41483f3aca34e30d93ad6a324f59b063b130f","category":"Thai"}