{"title":"Proton เปิดตัวบริการใหม่ Proton Pass สำหรับจัดการรหัสผ่าน","link":"https://www.blognone.com/node/133506","date":1682040031000,"content":"<div><div><div><p>Proton ผู้ให้บริการออนไลน์แบบเข้ารหัส ที่เป็นที่รู้จักจาก Proton Mail เปิดตัวบริการใหม่โปรแกรมจัดการรหัสผ่าน <strong>Proton Pass</strong> ซึ่ง Andy Yen ซีอีโอและผู้ก่อตั้ง Proton บอกว่า เป็นหนึ่งในผลิตภัณฑ์ที่ผู้ใช้งานร้องขอให้ทำมากที่สุดตั้งแต่มี Proton Mail</p>\n<p>Proton Pass มีจุดขายคือการเข้ารหัสทั้งหมดแบบ end-to-end ซึ่งบอกว่าสูงกว่ามาตรฐานโปรแกรมจัดการรหัสผ่านอื่นในตลาด ทั้งนี้บริการ Proton Pass ยังมีสถานะเบต้า โดยคาดว่าจะเปิดตัวให้ใช้งานได้ทุกคนภายในปีนี้ ในเบื้องต้นมีให้ใช้งานแบบแอปใน iOS และ Android ส่วนบนเดสก์ท็อปมีส่วนขยายใน Brave และ Chrome ขณะที่ Firefox อยู่ในขั้นตอนการอนุมัติ</p>\n<p>Andy บอกว่าการพัฒนา Proton Pass อยู่ในแผนงานมาระยะหนึ่งแล้ว แต่สามารถทำออกมาได้เร็วมากขึ้นหลังบริษัทซื้อกิจการ SimpleLogin ผู้ให้บริการสร้าง alias สำหรับอีเมลเมื่อปีที่แล้ว ทำให้ได้ทีมนักพัฒนาเพิ่มมากขึ้น</p>\n<p>ที่มา: <a href=\"https://proton.me/blog/proton-pass-beta\">Proton</a></p>\n<p><img alt=\"No Description\" src=\"https://www.blognone.com/sites/default/files/externals/9d5b94366673fe40f0f394ca6c0f2113.png\" /></p>\n</div></div></div><div><div>Topics: </div><div><div><a href=\"/topics/proton\">Proton</a></div><div><a href=\"/topics/password-manager\">Password Manager</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3850f9903888ba1114114fa6f8bfb8e0e421434b5b6fea9b7a73a45df20d070b","category":"Thai"}