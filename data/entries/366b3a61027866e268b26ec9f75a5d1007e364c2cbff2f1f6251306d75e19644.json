{"title":"SpaceX ระงับแผนให้บริการ Starlink ในเวียดนามแล้ว","link":"https://www.blognone.com/node/138464","date":1709190250000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้องสามแหล่งข่าว ระบุว่า SpaceX เดิมมีแผนให้บริการอินเทอร์เน็ตผ่านดาวเทียม Starlink ในประเทศเวียดนาม ตอนนี้โครงการได้ถูกระงับแล้ว</p>\n<p>ก่อนหน้านี้ทางการเวียดนามยืนยันว่า SpaceX และกระทรวงสารสนเทศของเวียดนาม ได้หารือกันหลายครั้ง เพื่อให้บริการอินเทอร์เน็ตผ่านดาวเทียมในประเทศ ซึ่งเป็นหนึ่งในแผนอัพเกรดโครงสร้างอินเทอร์เน็ตพื้นฐาน รองรับการใช้งานในพื้นที่ภูเขาห่างไกลและในทะเล อย่างไรก็ตามการพูดคุยได้ถูกระงับตั้งแต่ปลายปีที่แล้ว เนื่องจากเวียดนามไม่ต้องการให้สิทธิพิเศษกับ SpaceX เพราะมีกฎหมายเรื่องการถือครองหุ้นใหญ่ในบริษัทด้านโทรคมนาคม ที่ห้ามบริษัทต่างชาติถือหุ้นเกิน 50% ทำให้การเจรจาพบปัญหา</p>\n<p>ทั้งนี้ SpaceX ได้เจรจาอีกช่องทางคือให้บริการอินเทอร์เน็ตเฉพาะงานด้านการทหารของเวียดนามเท่านั้น เนื่องจากเวียดนามต้องการอินเทอร์เน็ตสำหรับใช้งานในพื้นที่ทะเลจีนใต้ด้วยเช่นกัน</p>\n<p>ที่มา: <a href=\"https://www.reuters.com/technology/space/spacexs-talks-with-vietnam-over-starlink-hold-sources-say-2024-02-29/\">Reuters</a></p>\n<p><img src=\"https://www.blognone.com/sites/default/files/externals/aacd337948ec1fefdab3ce9e4dfd0f5d.jpg\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/spacex\">SpaceX</a></div><div><a href=\"/topics/vietnam\">Vietnam</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"366b3a61027866e268b26ec9f75a5d1007e364c2cbff2f1f6251306d75e19644","category":"Thai"}