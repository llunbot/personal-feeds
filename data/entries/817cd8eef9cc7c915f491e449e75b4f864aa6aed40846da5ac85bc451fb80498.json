{"title":"NVIDIA มีมูลค่ากิจการตามราคาหุ้น (Market Cap.) มากกว่า Google แล้ว","link":"https://www.blognone.com/node/138209","date":1707955958000,"content":"<div><div><div><p>หุ้นของ NVIDIA ยังคงร้อนแรงต่อเนื่อง โดยล่าสุดหลังตลาดหุ้นสหรัฐปิดทำการซื้อขายในช่วงเช้าวันนี้ตามเวลาไทย มูลค่ากิจการตามราคาหุ้นหรือ Market Capitalization ของ NVIDIA อยู่ที่ 1.825 ล้านล้านดอลลาร์ โดยหุ้นปรับเพิ่มขึ้น 2.46% ส่วน Alphabet บริษัทแม่ของกูเกิลราคาหุ้นเพิ่มขึ้น 0.53% มีมูลค่ากิจการ 1.821 ล้านล้านดอลลาร์</p>\n<p>เมื่อวานนี้ NVIDIA ก็เพิ่งมีมูลค่ากิจการ<a href=\"https://www.blognone.com/node/138189\">แซง Amazon</a> อย่างเป็นทางการ ทำให้ตอนนี้ NVIDIA เป็นบริษัทที่มีมูลค่ากิจการสูงสุดเป็นอันดับ 3 ของสหรัฐ รองจาก<a href=\"https://www.blognone.com/node/137885\">ไมโครซอฟท์</a> (3.043 ล้านล้านดอลลาร์) และแอปเปิล (2.844 ล้านล้านดอลลาร์)</p>\n<p>ราคาหุ้นของ NVIDIA ปรับเพิ่มขึ้นถึง 221% ย้อนหลัง 12 เดือน สะท้อนความเชื่อมั่นของตลาดหุ้น ต่อความต้องการด้าน AI เนื่องจาก NVIDIA เป็นผู้ผลิตชิปรายสำคัญสำหรับงานประมวลผล AI จากก่อนหน้านี้ NVIDIA เป็นที่รู้จักในฐานะผู้ผลิตการ์ดจอสำหรับพีซีเกมมิ่ง</p>\n<p>ที่มา: <a>CNBC</a></p>\n<p><img alt=\"No Description\" src=\"https://www.blognone.com/sites/default/files/externals/86c7e2e1aa69448ff1be384f1b18fa1e.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/market-capitalization\">Market Capitalization</a></div><div><a href=\"/topics/google\">Google</a></div><div><a href=\"/topics/alphabet\">Alphabet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"817cd8eef9cc7c915f491e449e75b4f864aa6aed40846da5ac85bc451fb80498","category":"Thai"}