{"title":"New Bing ใช้งานบน Chrome ได้แล้ว แต่ยังจำกัดจำนวนคำสั่ง ไม่ดีเท่าบน Edge","link":"https://www.blognone.com/node/134983","date":1690251186000,"content":"<div><div><div><p>หลังจาก<a href=\"https://www.blognone.com/node/132538\">ไมโครซอฟท์เปิดตัว New Bing มาตั้งแต่ช่วงต้นปี 2023</a> และจำกัดการใช้งานเฉพาะบน Microsoft Edge มาตลอด ล่าสุดมีคนพบว่า New Bing ใช้งานบนเบราว์เซอร์ตัวอื่นๆ เช่น Chrome และ Safari แล้ว</p>\n<p>การใช้งานยังมีข้อจำกัดจำนวนคำสั่งที่ 2,000 ตัวอักษร (Edge ได้ 4,000 ตัวอักษร) และจำนวนการสนทนา 5 ครั้งก่อนต้องรีเซ็ต (Edge ได้ 30 ครั้งต่อหนึ่งบทสนทนา) นอกจากนี้ ผู้ใช้ยังจะพบป๊อปอัพเตือนให้ใช้ผ่าน Microsoft Edge อยู่เรื่อยๆ</p>\n<p>จากการลองเองขณะเขียนข่าวนี้ พบว่า Chrome สามารถพิมพ์คำสั่งให้ Bing Chat ตอบใน sidebar ได้ แต่เมื่อจะกดเข้าหน้าแชทเต็มรูปแบบ ก็จะเจอข้อความบังคับให้ใช้ Edge แทน</p>\n<p>ที่มา - <a href=\"https://www.windowscentral.com/software-apps/bing-chat-goes-dark-and-finally-rolls-out-to-chrome-and-safari\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/d16e686e643ce219f52b9919806777c9.png\" /></p>\n<p><img alt=\"No Description\" src=\"https://www.blognone.com/sites/default/files/externals/b86603674573f28d6852ec6311adce81.jpg\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/chrome\">Chrome</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/microsoft-edge\">Microsoft Edge</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"805787cf9588615d2af42072ce2313327030d2b3e49a1ddbec26913322cb10d0","category":"Thai"}