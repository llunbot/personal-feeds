{"title":"Adobe ไตรมาสล่าสุด เดินหน้าเติบโตทำสถิติใหม่อีกไตรมาส","link":"https://www.blognone.com/node/133031","date":1678922283000,"content":"<div><div><div><p>Adobe รายงานผลประกอบการของไตรมาสที่ 1 ตามปีการเงินบริษัท 2023 สิ้นสุดวันที่ 3 มีนาคม มีรายได้รวม 4,655 ล้านดอลลาร์ เพิ่มขึ้น 9% เทียบกับไตรมาสเดียวกันในปีก่อน และมีกำไรสุทธิตามบัญชี GAAP 1,247 ล้านดอลลาร์</p>\n<p>กลุ่มธุรกิจ Digital Media มีรายได้เพิ่มขึ้น 9% เป็น 3.40 พันล้านดอลลาร์ โดย Creative มีรายได้เพิ่มขึ้น 8% เป็น 2.76 พันล้านดอลลาร์ Document Cloud มีรายได้ 634 ล้านดอลลาร์ เพิ่มขึ้น 13% รายได้ต่อเนื่อง 12 เดือน (ARR) ของทั้งกลุ่มเพิ่มขึ้นเป็น 13.67 พันล้านดอลลาร์</p>\n<p>ส่วนกลุ่ม Digital Experience มีรายได้ 1.18 พันล้านดอลลาร์ เพิ่มขึ้น 11% เฉพาะส่วนรายได้จาก Subscription เพิ่มขึ้น 12% เป็น 1.04 พันล้านดอลลาร์</p>\n<p>Shantanu Narayen ซีอีโอ Adobe กล่าวว่าจากผลการดำเนินงานในไตรมาสที่เติบโตเป็นสถิติ ทำให้บริษัทปรับเพิ่มประมาณการรายได้ตลอดปีการเงินนี้ขึ้นอีก โดยดูจากโอกาสในตลาดอีกมากและความสามารถในการดำเนินงานบริษัท</p>\n<p>ที่มา: <a href=\"https://news.adobe.com/news/news-details/2023/Adobe-Reports-Record-Revenue-in-Q1-Fiscal-2023/default.aspx\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/7a46ea158be4d33d6d8e978e543ea254.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba481178f5e752eca637d6cf50c7c0b61241b4464f979ce784ac7e56d10d2866","category":"Thai"}