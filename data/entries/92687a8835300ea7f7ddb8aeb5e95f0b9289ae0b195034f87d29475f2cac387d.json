{"title":"Google Meet รองรับภาษาไทย ในการแสดงคำบรรยาย (Closed Captions) ระหว่างประชุมแล้ว","link":"https://www.blognone.com/node/134359","date":1686750461000,"content":"<div><div><div><p>Google Meet ประกาศอัพเดตความสามารถด้านการแสดงข้อความบรรยายระหว่างการประชุม โดยการแสดงคำบรรยายหรือ Closed Captions รองรับภาษาเพิ่มเติม ได้แก่ อินโดนีเซีย โปแลนด์ โรมาเนีย ตุรกี เวียดนาม และภาษาไทย นอกจากนี้ยังรองรับภาษาฝรั่งเศสแบบแคนาดาด้วย แต่เฉพาะภาษานี้ใช้งานได้ผ่านเว็บเท่านั้น</p>\n<p>ความสามารถการแสดงข้อความบรรยายในภาษาข้างต้น ยังมีสถานะเป็นเบต้า โดยกูเกิลประกาศถอดสถานะเบต้าสำหรับการแสดงคำบรรยายในภาษาดัตช์ อิตาลี ญี่ปุ่น เกาหลี โปรตุเกส และรัสเซีย ด้วย</p>\n<p>Google Meet ยังขยายความสามารถคำบรรยายแปลภาษาหรือ Translated Captions โดยสามารถแปลคำพูดจากภาษาอังกฤษ ออกมาเป็นข้อความภาษาดัตช์ อินโดนีเซีย ตุรกี และเวียดนาม ได้เพิ่มเติมด้วย โดยทั้งหมดมีสถานะเป็นเบต้าเช่นกัน</p>\n<p>ความสามารถคำบรรยายแปลภาษารองรับเฉพาะการประชุมที่จัดโดยบัญชี Google Workspace ส่วนความสามารถคำบรรยาย ที่รองรับภาษาไทย สามารถใช้งานได้ทั้งบัญชี Google Workspace และบัญชีผู้ใช้งานกูเกิลทั่วไป</p>\n<p>ที่มา: <a href=\"https://workspaceupdates.googleblog.com/2023/06/expanded-language-support-for-closed-captions-translated-captions-google-meet.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/b646acda636580d83fabbad5f50faa41.png\" /></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92687a8835300ea7f7ddb8aeb5e95f0b9289ae0b195034f87d29475f2cac387d","category":"Thai"}