{"title":"นักวิจัยความปลอดภัยยืนยัน iPhone จะรีบูทเองหากไม่มีการใช้งาน 72 ชั่วโมง เหตุผลเพิ่มความปลอดภัย","link":"https://www.blognone.com/node/143149","date":1731671406000,"content":"<div><div><div><p>เมื่อสัปดาห์ที่แล้วมี<a href=\"https://www.blognone.com/node/143024\">รายงานเรื่องปัญหา iPhone รีบูทเอง</a> หากเครื่องถูกทิ้งไว้ช่วงเวลาหนึ่ง ซึ่งทำให้ iPhone กลับไปสู่สถานะ BFU (Before First Unlock) จากเดิมที่เป็น AFU (After First Unlock) ปัญหานี้กระทบกับเจ้าหน้าที่ตำรวจที่เก็บ iPhone เป็นหลักฐานในการสอบสวนเพื่อดึงข้อมูลออกมา ล่าสุดมีรายละเอียดเพิ่มเติมของการทำงานส่วนนี้</p>\n<p>โดย Jiska Classen นักวิจัยด้านความปลอดภัยจาก Hasso Plattner Institute เผยแพร่วิดีโอทดสอบ ยืนยันว่า iPhone ที่เป็นระบบปฏิบัติการ iOS 18 ถูกตั้งค่าให้รีบูทเองหากเครื่องไม่มีการทำอะไรครบ 72 ชั่วโมง เช่นเดียวกับบริษัท Magnet Forensics ที่พัฒนาเครื่องมือสำหรับเจาะข้อมูลสมาร์ทโฟน Graykey ก็ยืนยันตัวเลข 72 ชั่วโมง</p>\n<p>ฟังก์ชันนี้เรียกว่า Inactivity Reboot จะทำให้ iPhone เปลี่ยนสถานะ AFU ที่ข้อมูลบางส่วนไม่ถูกเข้ารหัสเพราะเครื่องเคยถูกปลดล็อกไปแล้ว คืนกลับมาเป็น BFU ที่ข้อมูลทั้งหมดถูกเข้ารหัสไว้บน secure enclave ทำให้การใช้เครื่องมือดึงข้อมูลออกมาทำได้ยากมากขึ้น</p>\n<p>ถึงแม้ Inactivity Reboot จะออกแบบมาเพื่อให้การปลดล็อก iPhone ที่ถูกขโมย ทำได้ยากมากขึ้น แต่การให้เวลา 72 ชั่วโมงนั้น นักวิจัยความปลอดภัยให้ความเห็นว่าเป็นเวลาที่มากพอสมควร หากตำรวจจะใช้เครื่องมือดึงข้อมูลออกมาประกอบการสอบสวน</p>\n<p>ที่มา: <a href=\"https://techcrunch.com/2024/11/14/new-apple-security-feature-reboots-iphones-after-3-days-researchers-confirm/\">TechCrunch</a></p>\n<p><img src=\"https://www.blognone.com/sites/default/files/externals/cfd698764b86de800b1e3205fef61210.png\" /></p>\n<blockquote><p>See the latest iOS inactivity reboot in action!iOS 18 comes with improved anti-theft measures. Three days w/o unlock, the iPhone will reboot, preventing thieves from getting your data. (1/4) <a href=\"https://t.co/H24Tfo1cSr\">pic.twitter.com/H24Tfo1cSr</a></p>\n<p>— Jiska (@naehrdine) <a href=\"https://twitter.com/naehrdine/status/1856802400897503487?ref_src=twsrc%5Etfw\">November 13, 2024</a></p></blockquote>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/security\">Security</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f14a0c68147b1c3c5f9674fbc2107f30767449c77ce71c4fccdb1a7f3aaf83ba","category":"Thai"}