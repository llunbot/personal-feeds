{"title":"กูเกิลออก Jetpack Compose 1.0 เครื่องมือสร้าง UI ของ Android ยุคใหม่","link":"https://www.blognone.com/node/123957","date":1627544299000,"content":"<div><div><div><p>กูเกิลประกาศออก Jetpack Compose เครื่องมือสร้าง UI บน Android เวอร์ชัน 1.0 หลังเปิดตัวโครงการและพัฒนาต่อเนื่องมาราว 2 ปี</p>\n<p>กูเกิลให้นิยาม Jetpack Compose ว่าเป็น modern toolkit for building native UI โดยตัวมันถูกสร้างขึ้นมาสำหรับแอพ Android ยุคใหม่ที่เขียนด้วยภาษา Kotlin, หน้าตาแบบ Material และ<a href=\"https://www.blognone.com/node/102132\">ใช้ส่วนขยาย Jetpack</a> ส่วนวิธีการวาด UI จะเป็น declarative ตามสมัยนิยม</p>\n<p>ถึงแม้ Jetpack Compose เพิ่งเดินทางมาถึงเวอร์ชัน 1.0 แต่ก็มีแอพดังๆ หลายตัวนำไปใช้งานแล้วในปัจจุบัน เช่น Twitter, Square, Airbnb, Pinterest, Lyft การที่ตัวซอฟต์แวร์นับเลขเป็น 1.0 แล้วยิ่งน่าจะทำให้แอพอื่นๆ กล้านำไปใช้งานเชิง production กันมากขึ้น</p>\n<p>กูเกิลยังประกาศแผนการในอนาคตของ Jetpack Compose ว่าจะรองรับ WearOS, <a href=\"https://www.blognone.com/node/122739\">ระบบธีม Material You</a>, การวาด homescreen widgets เป็นต้น</p>\n<p><img src=\"https://www.blognone.com/sites/default/files/externals/db4228fca38ac25584429368ca348ddc.png\" /></p>\n<p>ที่มา - <a href=\"https://android-developers.googleblog.com/2021/07/jetpack-compose-announcement.html\">Android Developers</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/development\">Development</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ac207030ff5f6300160c13d16f274b80d8a6084c1acb35e3525236d7d32f4bb","category":"Thai"}