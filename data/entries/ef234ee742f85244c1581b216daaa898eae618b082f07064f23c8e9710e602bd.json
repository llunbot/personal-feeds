{"title":"OpenAI ปรับแผนการออกโมเดลใหม่ เตรียมปล่อย o3 และเลื่อน GPT-5 ออกไปก่อน","link":"https://www.blognone.com/node/145688","date":1743818701000,"content":"<div><div><div><p>Sam Altman ซีอีโอ OpenAI <a href=\"https://x.com/sama/status/1908167621624856998\">ประกาศ</a>ว่าบริษัทเปลี่ยนแผนการออกโมเดลรุ่นใหม่ โดยจะกลับมาออกโมเดลคิดเป็นเหตุผล o3 และ o4-mini โมเดลคิดเป็นเหตุผลขนาดเล็กเวอร์ชันใหม่ ทั้งสองโมเดลนี้จะออกมาในอีกไม่กี่สัปดาห์ข้างหน้า</p>\n<p>เรื่องนี้ต้องย้อนไปในเดือนกุมภาพันธ์ที่ OpenAI ออกโมเดล <a href=\"https://www.blognone.com/node/144453\">o3-mini</a> มาก่อน จากนั้นอีกสองสัปดาห์ Altman บอกว่าบริษัทต้องการรวมโมเดลปัญญาประดิษฐ์ใหม่เพื่อลดความซับซ้อน ผู้ใช้งานไม่ต้องแยกโมเดลทั่วไป โมเดลคิดเป็นเหตุผล เลยทำให้<a href=\"https://www.blognone.com/node/144628\">ยกเลิก</a>แผนการออกโมเดล o3 เวลานั้น</p>\n<p>อย่างไรก็ตาม GPT-5 โมเดลหลักจะยังออกมาตามแผนเดิมคือรวมความสามารถทั้งหมดไว้ด้วยกัน ซึ่ง Altman บอกว่าการพัฒนามีความคืบหน้าไปมาก และทำงานได้ดีกว่าที่คิดไว้ตอนแรก ซึ่ง OpenAI ยังต้องขยายทรัพยากรรองรับความต้องการเมื่อโมเดลนี้เผยแพร่ออกมาด้วย โดยจะได้เห็น GPT-5 ในอีกไม่กี่เดือนข้างหน้า ซึ่งเลื่อนไปจากกำหนดเดิม</p>\n<p>Altman ยังบอกว่าจะมีโมเดล o3 pro ออกมาด้วยเช่นกัน</p>\n<p>ที่มา: <a href=\"https://techcrunch.com/2025/04/04/openai-says-itll-release-o3-after-all-delays-gpt-5/\">TechCrunch</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef234ee742f85244c1581b216daaa898eae618b082f07064f23c8e9710e602bd","category":"Thai"}