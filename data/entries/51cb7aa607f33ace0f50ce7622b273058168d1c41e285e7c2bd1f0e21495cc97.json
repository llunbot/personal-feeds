{"title":"[ลือ] Grab และ GoTo กลับมาเจรจาควบรวมกิจการกันอีกครั้ง","link":"https://www.blognone.com/node/138137","date":1707473880000,"content":"<div><div><div><p>สำนักข่าว Bloomberg อ้างแหล่งข่าวที่เกี่ยวข้องเผยว่า Grab และ GoTo ผู้ให้บริการแพลตฟอร์มเรียกรถโดยสาร ได้กลับมาเจรจาควบรวมกิจการกันอีกครั้ง โดยตอนนี้การหารือยังเป็นขั้นต้น เพื่อพิจารณารูปแบบการควบรวมที่เป็นไปได้</p>\n<p>ในรายงานบอกว่าแนวทางที่เสนอตอนนี้ เช่น Grab ซื้อกิจการ GoTo โดยจ่ายเป็นเงินสด, จ่ายเป็นหุ้น หรืออาจเป็นการรวมสองบริษัทเข้าด้วยกัน หรืออาจเป็นการทำข้อตกลงแยกแบรนด์ทำตลาดแต่ละประเทศ เป็นต้น</p>\n<p>ก่อนหน้านี้ GoTo ได้ปิดดีลให้ TikTok เข้ามาเป็นผู้ถือหุ้นใหญ่ในบริษัทย่อย Tokopedia เพื่อให้บริการอีคอมเมิร์ซ TikTok Shop ทำให้ GoTo มีธุรกิจที่ยังเป็นเจ้าของหลักคือ บริการทางการเงิน GoTo Financial และบริการเรียกรถ-ส่งอาหาร Gojek</p>\n<p>ทั้งนี้ตัวแทนของ GoTo ชี้แจงข่าวนี้ว่าไม่มีการเจรจาดังกล่าวเกิดขึ้น ส่วน Grab ปฏิเสธที่จะให้ความเห็น</p>\n<p>ที่มา: <a href=\"https://www.bloomberg.com/news/articles/2024-02-09/grab-goto-are-said-to-revive-talks-for-ride-hailing-mega-merger\">Bloomberg</a></p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p><img src=\"https://www.blognone.com/sites/default/files/externals/2946dba6beba87f74a88798b3df4b0a1.jpg\" /></p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/goto\">GoTo</a></div><div><a href=\"/topics/merging\">Merging</a></div><div><a href=\"/topics/southeast-asia\">Southeast Asia</a></div><div><a href=\"/topics/ride-hailing\">Ride-Hailing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51cb7aa607f33ace0f50ce7622b273058168d1c41e285e7c2bd1f0e21495cc97","category":"Thai"}