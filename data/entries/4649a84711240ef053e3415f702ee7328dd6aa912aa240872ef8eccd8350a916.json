{"title":"[ลือ] Apple อาจเปิดตัว AirPods ใหม่ เคสรองรับ USB-C ในงานเปิดตัว iPhone 15","link":"https://www.blognone.com/node/135502","date":1693356578000,"content":"<div><div><div><p>ข้อมูลจาก Mark Gurman แห่ง Bloomberg ต่อเนื่องจากการประกาศวันจัดงานเปิดตัวสินค้าใหม่ของแอปเปิล ในคืนวันที่ 12 กันยายน ซึ่งคาดว่าสินค้าหลักเป็น iPhone 15 แต่ข้อมูลล่าสุดเขาบอกว่า AirPods อาจมีรุ่นใหม่ออกมาด้วย</p>\n<p>อย่างไรก็ตาม AirPods ที่ประกาศอาจไม่ได้เปลี่ยนแปลงในด้านสเป็กตัวหูฟัง เพราะสิ่งที่ได้รับการยืนยันว่าเปลี่ยนคือเคสชาร์จจะรองรับ USB-C เพื่อให้เป็นไปในแนวทางเดียวกับ iPhone 15 ที่เปลี่ยนมาใช้พอร์ต USB-C นั่นเอง ส่วนจะเป็น AirPods 4th Gen หรือไม่ ยังไม่มีข้อมูล</p>\n<p>ทั้งนี้ Ming-Chi Kuo นักวิเคราะห์ที่ให้ข้อมูลสินค้าใหม่แอปเปิลเป็นประจำ เคยบอกว่า AirPods 4th Gen จะออกมาครึ่งหลังของปี 2024 ถึงครึ่งแรกปี 2025 พร้อมกับ AirPods Max ด้วย ก็คงต้องรอดูในงานเปิดตัวว่า AirPods ที่ออกมาเปลี่ยนแค่เคส หรือเป็นรุ่นใหม่ด้วย</p>\n<p>ที่มา: <a href=\"https://www.theverge.com/2023/8/29/23851103/apple-airpods-usb-c-september-event\">The Verge</a></p>\n<p><img src=\"https://www.blognone.com/sites/default/files/externals/f408c4d30b5a06bc79f7c0a335615fa2.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpods\">AirPods</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4649a84711240ef053e3415f702ee7328dd6aa912aa240872ef8eccd8350a916","category":"Thai"}