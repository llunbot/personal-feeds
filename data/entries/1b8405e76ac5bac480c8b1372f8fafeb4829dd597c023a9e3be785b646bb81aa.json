{"title":"Apple บอกอนุมัติ Epic Games Store ในยุโรปให้ \"ชั่วคราว\" แต่รอบหน้าต้องแก้ไขปุ่ม Install","link":"https://www.blognone.com/node/140775","date":1720321554000,"content":"<div><div><div><p>ต่อเนื่องจากข่าวที่ Epic Games ออกมาแฉว่า<a href=\"https://www.blognone.com/node/140761\">แอปเปิลไม่ยอมอนุมัติ Epic Games Store</a> สำหรับผู้ใช้งานในยุโรป โดยอ้างประเด็นปุ่ม Install คล้ายกับปุ่ม Get ใน App Store แต่ข่าวล่าสุด Epic บอกว่าแอปเปิลได้<a href=\"https://www.blognone.com/node/140765\">อนุมัติสโตร์</a>ดังกล่าวแล้ว โดยบอกว่า Epic ต้องไปแก้ไขปุ่มอยู่ดี อ้างจากข้อกำหนดนักพัฒนาข้อ 2.3 (G) ถึงตรงนี้จึงดูสับสนว่าตกลง Epic Games Store มีสถานะอย่างไรกันแน่</p>\n<p>ล่าสุดแอปเปิลชี้แจงเพิ่มเติมว่า Epic Games Store ได้รับการอนุมัติแล้ว แต่แอปเปิลก็ได้บอก Epic ให้แก้ไขปุ่ม Install ในเวอร์ชันที่จะส่งมาให้ตรวจสอบในอนาคต การอนุมัตินี้เป็นการให้แบบชั่วคราวเท่านั้น</p>\n<p>บอกแบบนี้ Tim Sweeney ซีอีโอ Epic Games เลยออกมา<a href=\"https://twitter.com/TimSweeneyEpic/status/1809336745613287445\">โต้ผ่าน X</a> ว่าแอปเปิลเลือกใช้วิธีให้ข่าวว่า Epic Games ต้องไปแก้ไขปุ่ม Install ในอัปเดตถัดไป แม้จะยกเลิกการปฏิเสธไปแล้วก็ตาม หากต้องแก้ไขปุ่มตามที่แอปเปิลระบุ จะทำให้ Epic Games Store ใช้งานยากขึ้น ต่ำกว่ามาตรฐาน ดังนั้น Epic Games จะต่อสู้ในเรื่องนี้</p>\n<p>เรื่องนี้อาจต้องย้อนไปถึงการพิจารณาคดีในศาลระหว่าง Epic Games และแอปเปิลเมื่อเดือนพฤษภาคม ผู้พิพากษาเองก็ตั้งคำถามว่าทำไมแอปเปิลจึงพยายามเข้มงวดเรื่องการออกแบบปุ่มลงแอปหรือจ่ายเงินมากไม่ให้เหมือนกับของ App Store แต่ไม่มีข้อสรุปจากการตั้งคำถามดังกล่าว</p>\n<p>ที่มา: <a href=\"https://www.theverge.com/2024/7/6/24193182/apple-approved-epic-games-store-notarized-eu-dma-fortnite\">The Verge</a></p>\n<p><img src=\"https://www.blognone.com/sites/default/files/externals/698ea440f1c6bf94eedc6b1f99681a2f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/epic-games\">Epic Games</a></div><div><a href=\"/topics/app-store\">App Store</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b8405e76ac5bac480c8b1372f8fafeb4829dd597c023a9e3be785b646bb81aa","category":"Thai"}