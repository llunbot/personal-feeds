{"title":"The Elder Scrolls IV: Oblivion Remastered เปิดตัวทางการ เปลี่ยนเอนจิน ปรับปรุงเกมเพลย์ใหม่","link":"https://www.blognone.com/node/145997","date":1745375723000,"content":"<div><div><div><p>หลังจาก<a href=\"https://www.blognone.com/node/145868\">มีภาพหลุดชุดใหญ่เมื่อสัปดาห์ก่อน</a> เมื่อคืนนี้ Bethesda ได้ฤกษ์เปิดตัว <strong>The Elder Scrolls IV: Oblivion Remastered</strong> อย่างเป็นทางการ พร้อมวางขายเกมทันที</p>\n<p>The Elder Scrolls IV: Oblivion Remastered เป็นการนำเกม Oblivion ในปี 2006 มาทำใหม่ด้วยเอนจิน Unreal Engine 5 โดยเป็นผลงานของ <a href=\"https://www.virtuosgames.com/\">Virtuos Games</a> สตูดิโอที่เชี่ยวชาญเรื่องการพัฒนาเกมร่วมกับสตูดิโอดังๆ เจ้าของเกม ร่วมกับ Bethesda Game Studios ผู้สร้างเกมเวอร์ชันต้นฉบับ</p>\n<p>ของใหม่ในเกมเวอร์ชัน Remastered มีทั้งฝั่งกราฟิก ยกเครื่อง asset ของเกมใหม่หมด ระบบแสงแบบเรียลไทม์ เพิ่มเทคนิคขยับปากตัวละคร (lip sync) ให้ตรงกับเสียงพากย์ต้นฉบับ และฝั่งเกมเพลย์ปรับปรุงให้ทันสมัยตามยุคปัจจุบัน ระบบเลเวลถูกปรับใหม่โดยดึงแนวคิดจาก Skyrim มาใช้บางส่วน ตัวละครสามารถวิ่งได้แล้ว (เหมือน RPG สมัยนี้ แอนิเมชันตอนต่อสู้ถูกสร้างใหม่หมด เพิ่มเป้า (crosshair) สำหรับมุมมองบุคคลที่สาม ปรับให้ทันสมัยเหมือนกับ Starfield</p>\n<p>เกมวางขายแล้วบนพีซี, Xbox Series X|S, PS5 รวมถึงมีให้เล่นบน Game Pass ด้วย ระหว่างที่ต้องรอ The Elder Scrolls VI ที่ไม่รู้ว่าอีกกี่ชาติภพ แฟนๆ ก็สามารถเล่นเกม The Elder Scrolls ยุคสมัยใหม่ (แม้เป็นเกมเก่า) กันพลางๆ ไปก่อน</p>\n<p>ที่มา - <a href=\"https://bethesda.net/en/article/5tFF7zRQyRL9XzJK5AidPa/the-elder-scrolls-iv-oblivion-remastered-extended-look\">Bethesda</a></p>\n<p><img alt=\"No Description\" src=\"https://www.blognone.com/sites/default/files/externals/e7d546abf92bf84a98039cbedba2ca82.jpg\" /></p>\n<blockquote>\n<p>From all of us at Bethesda Game Studios... <a href=\"https://t.co/AKlUXrmYW5\">pic.twitter.com/AKlUXrmYW5</a></p>\n<p>— Bethesda Game Studios (@BethesdaStudios) <a href=\"https://twitter.com/BethesdaStudios/status/1914718584414089525?ref_src=twsrc%5Etfw\">April 22, 2025</a></p></blockquote>\n</div></div></div><div><div>Topics: </div><div><div><a href=\"/topics/the-elder-scrolls\">The Elder Scrolls</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f7902beb618c3c744f7bcb77c7330f7523c7820e6780f6b2b0557666e357629","category":"Thai"}