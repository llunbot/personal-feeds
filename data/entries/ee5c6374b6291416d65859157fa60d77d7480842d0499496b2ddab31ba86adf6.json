{"title":"PlanetScale ประกาศแยกโครงการ MySQL เพิ่มฟีเจอร์ Vector Database","link":"https://www.blognone.com/node/136248","date":1697465593000,"content":"<div><div><div><p>PlanetScale ผู้ให้บริการฐานข้อมูลบนคลาวด์ที่พัฒนาจาก MySQL ประกาศแยกโครงการ MySQL เพื่อเพิ่มฟีเจอร์ Vector Database สำหรับการเก็บข้อมูลจากปัญญาประดิษฐ์ หลังจาก<a href=\"https://www.oracle.com/news/announcement/ocw-mysql-heatwave-vector-store-generative-ai-2023-09-20/\">ออราเคิลประกาศเพิ่มฟีเจอร์นี้ใน MySQL HeatWave ที่เป็นบริการคลาวด์เท่านั้น</a> ทำให้ถูกมองว่าออราเคิลจะเก็บฟีเจอร์นี้สำหรับบริการคลาวด์</p>\n<p>ลำพังการเก็บ vector นั้นฐานข้อมูลใดๆ ก็สามารถเก็บได้ แต่ส่วนสำคัญคือการทำ index เพื่อให้ดึงข้อมูลได้เร็ว ทาง PlanetScale ระบุว่าโครงการใหม่จะใช้อัลกอริทึม Hierarchical Navigable Small World (HNSW)</p>\n<p>ฟีเจอร์ด้าน vector กลายเป็นฟีเจอร์สำคัญของซอฟต์แวร์ฐานข้อมูลในปีนี้ ซอฟต์แวร์ฐานข้อมูลพากันเพิ่มฟีเจอร์ด้านนี้ทั้งการใส่เข้าไปในตัวฐานข้อมูลโดยตรง หรือการพัฒนาส่วนขยายเพื่อรองรับฟีเจอร์นี้ เช่น <a href=\"https://www.blognone.com/node/135935\">Oracle</a>, <a href=\"https://www.blognone.com/node/135959\">MongoDB</a>, หรือ PostgreSQL ที่รองรับผ่านโครงการ pgvector</p>\n<p>ที่มา - <a href=\"https://planetscale.com/blog/planetscale-is-bringing-vector-search-and-storage-to-mysql\">PlanetScale</a></p>\n<p><img src=\"https://planetscale.com/_next/image?url=%2Fassets%2Fblog%2Fcontent%2Fplanetscale-is-bringing-vector-search-and-storage-to-mysql%2Fmysql-vectors-announcement-blog.jpg&amp;w=3840&amp;q=75\" alt /></p>\n</div></div></div><div><div>Topics: </div><div><div><a href=\"/topics/database\">Database</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/mysql\">MySQL</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee5c6374b6291416d65859157fa60d77d7480842d0499496b2ddab31ba86adf6","category":"Thai"}