{"title":"Google One ออกแพ็คเกจ Lite ได้พื้นที่ 30GB ราคา 24 บาทต่อเดือน ตอนนี้มีเฉพาะอินเดีย","link":"https://www.blognone.com/node/141949","date":1726015876000,"content":"<div><div><div><p>กูเกิลออกแพ็คเกจสำหรับซื้อพื้นที่เพิ่มเติม Google One ตัวใหม่ในชื่อ \"Lite\" ซึ่งก็เล็กสมชื่อเพราะแพ็คเกจนี้ให้พื้นที่เพิ่มเติมจากพื้นฐานฟรี 15GB เป็น 30GB เท่านั้น</p>\n<p>แพ็คเกจนี้ยังไม่ได้เปิดให้ผู้ใช้งานทั่วไป โดยพบว่าเริ่มทดสอบให้ข้อเสนอกับผู้ใช้งานเฉพาะในอินเดียจำนวนหนึ่งเท่านั้น ในราคา 59 รูปีต่อเดือน หรือประมาณ 24 บาท แพ็คเกจนี้ใช้งานได้บัญชีเดียว ไม่สามารถหารกับบัญชีอื่นได้แบบแพ็คเกจ Google One อันอื่น รวมทั้งตัดฟีเจอร์หลายอย่างที่มีใน Google One</p>\n<p>สำหรับประเทศไทย Google One มีแพ็คเกจเล็กที่สุดคือ 100GB ราคา 70 บาทต่อเดือน ซึ่งสามารถแชร์ได้อีก 5 บัญชี</p>\n<p>ที่มา: <a href=\"https://9to5google.com/2024/09/10/google-one-lite-plan-storage-cost/\">9to5Google</a></p>\n<p><img src=\"https://www.blognone.com/sites/default/files/externals/24e5e04d5f6637c8491ac1a62a20fa71.png\" /></p>\n</div></div></div><div><div>Topics: </div><div><div><a href=\"/topics/google-one\">Google One</a></div><div><a href=\"/topics/google\">Google</a></div><div><a href=\"/topics/india\">India</a></div><div><a href=\"/topics/cloud-storage\">Cloud Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74f5c1d9e2ca97d91318527214badb1e2e210eedc04796ecac93c8e040bf51f2","category":"Thai"}