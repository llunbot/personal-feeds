{"title":"Mastercard จับมือบริษัทคริปโต Bakkt เปิดทางให้ธนาคารออกบัตรเครดิตที่รองรับคริปโต","link":"https://www.blognone.com/node/125472","date":1635239146000,"content":"<div><div><div><p>Mastercard ประกาศจับมือกับบริษัทเทรดคริปโต Bakkt เปิดให้ธนาคารและสถาบันการเงินสามารถออกบัตรเครดิต-เดบิตที่รองรับการซื้อขายคริปโตได้</p>\n<p>บัตรเครดิตแบบใหม่นี้จะใช้เครือข่ายการจ่ายเงินของ Mastercard ได้เหมือนเดิม พ่วงมาด้วยการซื้อขายคริปโตผ่านระบบวอลเล็ตของ Bakkt โดยประเด็นที่น่าสนใจคือแพลตฟอร์มของ Bakkt เองมีระบบการเก็บแต้ม (royalty/rewards) ด้วยเหมือนกัน ทำให้ Mastercard เปิดทางให้ลูกค้าเลือกเก็บแต้มเป็นคริปโตได้แทนที่จะเป็นแต้มแบบเดิม</p>\n<p>ความร่วมมือนี้ยังเป็นแค่การทำงานที่ระดับเครือข่ายบัตรเครดิต (Mastercard) เท่านั้น ในทางปฏิบัติต้องมีสถาบันการเงินผู้ออกบัตรเข้ามาใช้งานโซลูชันนี้ด้วย ซึ่งตอนนี้ยังไม่ประกาศว่ามีธนาคารใดสนใจบ้าง</p>\n<p>ที่มา - <a href=\"https://www.mastercard.com/news/press/2021/october/mastercard-and-bakkt-partner-to-offer-innovative-crypto-and-loyalty-solutions/\">Mastercard</a></p>\n<p><img src=\"https://www.blognone.com/sites/default/files/externals/df25f8d95cd439abaf1e7a975311688e.jpg\" /></p>\n</div></div></div><div><div>Topics: </div><div><div><a href=\"/topics/mastercard\">Mastercard</a></div><div><a href=\"/topics/credit-card\">Credit Card</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a736912cab62a9a5aeb3fb782ea0e3ace3d0980fde389449172ea00bebb6e48","category":"Thai"}