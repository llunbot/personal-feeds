{"title":"Chrome เพิ่มฟีเจอร์ให้สิทธิ์เว็บไซต์เป็นครั้งๆ เหมือนแอปบนโทรศัพท์","link":"https://www.blognone.com/node/135080","date":1690908623000,"content":"<div><div><div><p>Chrome ประกาศเพิ่มแนวทางการให้สิทธิ์เว็บไซต์เข้าถึงข้อมูลเพิ่มเติม เช่น การขอเข้าถึงกล้อง, การเข้าถึงพิกัดผู้ใช้ จากเดิมที่ผู้ใช้อนุญาตเว็บครั้งเดียวแล้วเว็บจะใช้สิทธิ์ได้ตลอดไป มาเป็นการเพิ่มตัวเลือกให้สิทธิ์ขณะที่ใช้เว็บในครั้งนั้นเท่านั้น</p>\n<p>ตัวเว็บไซต์จะมีสิทธิ์เรียก API ตลอดช่วงเวลาที่ผู้ใช้ยังใช้งานเว็บอยู่  ซึ่งแนวทางนี้เบราว์เซอร์ต่างๆ ก็เคยใช้งานกันมาก่อนแต่ไม่ได้เปิดตัวเลือกว่าจะเป็นการให้สิทธิ์ชั่วคราวหรือถาวร เช่น Safari การให้สิทธิ์เข้าถึงพิกัดผู้ใช้จะจำกัดเวลา 24 ชั่วโมง หรือ Firefox ก็จำกัดว่าต้องขอสิทธิ์เป็นครั้งๆ กับ การขอพิกัด, เข้าถึงกล้องและไมโครโฟน เหมือนกัน</p>\n<p>แนวทางของ Chrome จะล็อกการให้สิทธิ์ครั้งเดียวไว้ไม่เกิน 16 ชั่วโมง หรือหากผู้ใช้ปิดเบราว์เซอร์สิทธิ์ต่างๆ ก็ถูกตัดเช่นกัน บางสิทธิ์อาจถูกตัดหากผู้ใช้รันแท็บเป็น background เพียง 5 นาที ยกเว้นบางสิทธิ์ เช่น กล้อง และไมโครโฟน</p>\n<p>แนวทางนี้เริ่มใช้งานกับ Chrome 116 ขึ้นไป โดยจะค่อยๆ เปิดใช้งานกับผู้ใช้ทีละส่วน สำหรับผู้ต้องการทดลองสามารถเปิด <code>chrome://flags/#one-time-permission</code> ขึ้นมาใช้งานเองได้</p>\n<p><img alt=\"No Description\" src=\"https://www.blognone.com/sites/default/files/externals/69bbce41e495baf2b2c0bac6126dcbd1.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/privacy\">Privacy</a></div><div><a href=\"/topics/browser\">Browser</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53405844c7e303a1c51ae3310ecbe85d7187b492ccab2ef64f794d734ec3360e","category":"Thai"}