{"title":"พร้อมร่วมทัวร์หรือไม่ ทวิตเตอร์ทดสอบฟีเจอร์เตือนเมื่อเรากำลังร่วมวงดราม่า, ถอนตัวจาก thread ได้","link":"https://www.blognone.com/node/124926","date":1632464775000,"content":"<div><div><div><p>ทวิตเตอร์เพิ่มฟีเจอร์สำหรับควบคุมดราม่าออนไลน์ในทวิตเตอร์ โดยเปิดให้ผู้ใช้สามารถควบคุมการสนทนาได้มากขึ้นด้วยฟีเจอร์ดังนี้</p>\n<ul>\n<li>ฟีเจอร์ Head Up เตือนผู้ใช้เมื่อบทสนทนาใน thread กำลังร้อนแรงกลายเป็นดราม่า โดยหน้าจอที่ทวิตเตอร์จะขึ้นข้อความเตือนว่าบทสนทนากำลังร้อนแรง และขอให้ผู้ใช้ตระหนักว่าควรสื่อสารอย่างเคารพกัน, ตรวจสอบข้อเท็จจริงก่อน, และมองในมุมมองที่กว้างขึ้น (diverse)</li>\n<li>ฟีเจอร์กรองคำที่ไม่ต้องการเห็นยังเพิ่มฟีเจอร์กรองเนื้อหาไม่เหมาะสมตามประเภท เช่น คำแสดงความเกลียดชัง, ข้อความลามก, แสปม, เนื้อหาสำหรับผู้ใหญ่ และตัวกรองคำเองก็สามารถกรองอีโมจิได้แล้ว</li>\n<li>เปิดให้ถอนตัวออกจาก thread ที่กำลังพูดคุยกัน ทำให้ทวิตเตอร์ไม่แจ้งเตือนแม้ผู้ใช้ใน thread นั้นจะเมนชั่นเราก็ตาม</li>\n<li>แก้ไขผู้ที่ reply ได้ตลอดเวลา จากเดิมที่ทวิตเตอร์เปิดให้ผู้ใช้เลือกได้ว่าใครจะ reply ข้อความได้ก่อนทวีต หลังจากนี้สามารถแก้ไขได้แม้ทวีตไปแล้ว</li>\n<li>Safety Mode สามารถบล็อคบัญชีที่คล้ายกับบัญชีที่เราเคยบล็อคไปแล้วโดยอัตโนมัติ</li>\n<li>ลบผู้ใช้ออกจาก follower มีปุ่มให้กดเฉพาะ ไม่ต้อง block/unblock เหมือนเดิม</li>\n</ul>\n<p>ทวิตเตอร์ระบุว่าการจำกัดคน reply ทำให้มีรายงานการล่วงละเมิด (abuse) น้อยลง เนื่องจากผู้ใช้สามารถจัดการปัญหาได้ด้วยตัวเอง โดยเฉพาะกลุ่มนักกิจกรรม, ผู้หญิงในวงการเทคโนโลยี, หรือนักข่าว</p>\n<p>ที่มา - งานแถลงข่าวออนไลน์ Twitter</p>\n<p><img src=\"https://www.blognone.com/sites/default/files/externals/92c3bcf5b69fdbe48db39d1f60731082.jpg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b251ea7c6808a6f0094a7456c731783ad9856f17627e6cf29ce0e0dd1ca83e3","category":"Thai"}