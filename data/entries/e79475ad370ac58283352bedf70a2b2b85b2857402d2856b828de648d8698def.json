{"title":"[ไม่ต้องลือก็เดาได้] Apple มีแผนทำแว่น Vision Pro รุ่นราคาถูก ขายภายในปี 2025","link":"https://www.blognone.com/node/134301","date":1686574463000,"content":"<div><div><div><p>มีรายงานจาก Mark Gurman แห่ง Bloomberg คนเดิม โดยเป็นข้อมูลหลังจากแอปเปิลเปิดตัวเฮดเซต <a href=\"https://www.blognone.com/node/134171\">Apple Vision Pro</a> ที่จัดเต็มด้านสเป็กฮาร์ดแวร์ จึงมาพร้อมกับราคาที่สูงถึง 3,500 ดอลลาร์ หรือคิดเป็นเงินไทยก็ 1.2 แสนบาท ฉะนั้นเรื่องที่หลายคนเดาไว้ก็คือ แอปเปิลต้องมีรุ่นที่ถูกกว่าออกมาแน่ในอนาคต</p>\n<p>Gurman บอกว่าชิ้นส่วนที่ทำให้แว่น Vision Pro แพง คือ กล้องและเซนเซอร์, ชิป และจอ 4K OLED ด้านในและด้านนอก ฉะนั้นถ้าอยากทำให้ราคาเฮดเซตนี้ถูกลง ก็ต้องลดต้นทุนใน 3 ส่วนนี้ให้ได้ ที่ดูง่ายที่สุดคือตัดจอด้านนอกที่แสดงดวงตาผู้สวมใส่ เพราะน่าจะจำเป็นน้อยที่สุดแง่ฟังก์ชัน แต่เขาเชื่อว่าแอปเปิลจะไม่ทำ เพราะนี่เป็นจุดขายสำคัญของเฮดเซตจากแอปเปิล</p>\n<p>เขาเชื่อว่าแอปเปิลอาจเลือกวิธีลดความละเอียดหน้าจอลง ลดสเป็กชิปเซต และตัดเซนเซอร์กล้องบางส่วน ซึ่งอาจทำให้ระยะตรวจจับแคบลง แต่เฮดเซตยังใช้งานหลักได้ดี แต่ทั้งหมดแอปเปิลน่าจะเปิดตัวภายในปี 2025 ซึ่งถึงเวลานั้น แอปเปิลก็น่าจะมีเวอร์ชันอัพเกรดของ Vision Pro ออกมาด้วย</p>\n<p>ที่มา: <a href=\"https://www.bloomberg.com/news/newsletters/2023-06-11/will-there-be-a-cheaper-apple-vision-how-apple-can-lower-cost-of-new-headset-lirfnvz1\">Bloomberg</a></p>\n<p><img src=\"https://www.blognone.com/sites/default/files/externals/1beb56a10e3bec521d2369ec9518f666.jpg\" alt /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e79475ad370ac58283352bedf70a2b2b85b2857402d2856b828de648d8698def","category":"Thai"}