{"title":"uv โปรแกรมทดแทน pip สำหรับติดตั้งแพ็กเกจ Python เขียนด้วย Rust เร็วขึ้น 80 เท่า","link":"https://www.blognone.com/node/138233","date":1708053143000,"content":"<div><div><div><p>Astral บริษัทสร้างเครื่องมือพัฒนาภาษา Python เปิดตัวโครงการ uv โปรแกรมสำหรับติดตั้งแพ็กเกจในภาษา Python ที่ปกตินักพัฒนามักใช้งานโปรแกรม pip หรือ poetry กันเป็นวงกว้าง โดยจุดเด่นของ uv คือประสิทธิภาพสูงมาก</p>\n<p>ทีมพัฒนาระบุว่า uv เร็วกว่า pip ประมาณ 10 เท่าตัว เมื่อไม่ได้ใช้แคช และเร็วขึ้นถึง 80-115 เท่าตัวเมื่อใช้แคช นอกจากความสามารถในการติดตั้งแพ็กเกจแล้ว uv ยังสามารถสร้าง virtual environment ทดแทน venv หรือ virtualenv ได้ด้วย โดยยังได้ความเร็วดีขึ้น 7-80 เท่าตัว</p>\n<p>โครงการตัวจัดการแพ็กเกจ Python ที่พัฒนาด้วยภาษา Rust นั้นมีการพัฒนามาก่อนหน้านี้แล้วคือโครงการ Rye แถมได้รับความนิยมพอสมควร ทาง Astral ได้พูดคุยกับ Armin Ronacher ผู้ดูแลโครงการ Rye ได้ข้อสรุปว่าจะรวมโครงการเข้าด้วยกัน โดย Rye จะหันไปใช้เอนจิน uv ก่อนและจะเตรียมแนวทางสำหรับผู้ใช้ให้ย้ายมา uv ได้โดยไม่สะดุดในที่สุด</p>\n<p>ที่มา - <a href=\"https://astral.sh/blog/uv\">Astral</a></p>\n<p><img alt=\"No Description\" src=\"https://www.blognone.com/sites/default/files/externals/5108a421227112504a582014216a61b4.png\" /></p>\n</div></div></div><div><div>Topics: </div><div><div><a href=\"/topics/python\">Python</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75367e0e4c7f2f2bd5c49a2e4f046ee492702ba9cf928d53531adb6ed5cef1f9","category":"Thai"}