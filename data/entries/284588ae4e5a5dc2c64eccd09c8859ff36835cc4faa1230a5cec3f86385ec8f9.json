{"title":"Nintendo เปิดตัว Virtual Game Cards ตลับเกมเสมือน ทำให้ยืม-ย้ายเครื่อง สำหรับเกมที่ซื้อแบบดิจิทัลได้","link":"https://www.blognone.com/node/145516","date":1743116491000,"content":"<div><div><div><p>นินเทนโดเปิดตัวระบบ <strong>Virtual Game Cards</strong> บน Nintendo Switch เพื่อแก้ปัญหาเกมที่ซื้อแบบดิจิทัล ไม่สามารถสลับย้ายเครื่องเล่นได้ง่ายแบบเกมตลับ</p>\n<p>การทำงานของ Virtual Game Cards จะเปลี่ยนให้เกมดิจิทัลที่ซื้อมาในเครื่อง Switch มีสถานะเป็นตลับเกมเสมือน เวลาเล่นต้องเลือกโหลดตลับลงมาก่อน ตลับเกมเสมือนนี้สามารถย้ายไปเก็บไว้ที่ Switch อีกหนึ่งเครื่องได้ ผ่านการจับคู่เครื่อง Switch เอาไว้</p>\n<p>นอกจากนี้ Virtual Game Cards ยังมีระบบ \"ยืม\" ตลับเกมให้กับสมาชิกในครอบครัวที่อยู่ในบัญชี Nintendo Account Family โดยการยืมแต่ละครั้งมีอายุ 14 วัน (เว้นแต่จะคืนก่อน)</p>\n<p>ระบบ Virtual Game Cards จะมีให้ใช้งานทั้งบน Nintendo Switch, Nintendo Switch Lite และ Nintendo Switch OLED ภายในปลายเดือนเมษายน ผ่านอัปเดตซอฟต์แวร์เวอร์ชันใหม่</p>\n<p>ที่มา: <a href=\"https://www.nintendo.com/us/gaming-systems/virtual-game-cards/\">นินเทนโด</a></p>\n<p><img alt=\"No Description\" src=\"https://www.blognone.com/sites/default/files/externals/6a0af7e341a46a2704859d58d22fcd15.jpeg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"284588ae4e5a5dc2c64eccd09c8859ff36835cc4faa1230a5cec3f86385ec8f9","category":"Thai"}