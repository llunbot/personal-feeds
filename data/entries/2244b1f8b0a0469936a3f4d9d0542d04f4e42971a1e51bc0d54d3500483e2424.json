{"title":"เปิดตัว HP Envy Move พีซีออลอินวัน มีแบตในตัว มีหูหิ้วยกไปทำงานนอกสถานที่ได้","link":"https://www.blognone.com/node/136152","date":1696860239000,"content":"<div><div><div><p>HP เปิดตัวพีซีออลอินวัน HP Envy Move ที่มีจุดเด่นคือมีแบตเตอรี่ในตัว ทำงานได้แบบไม่ต้องเสียบปลั๊ก ออกแบบมาให้มีหูหิ้ว ยกออกไปใช้นอกสถานที่ได้</p>\n<p>HP บอกว่า Envy Move เป็นพีซีออลอินวันตัวแรกของโลกที่ยกเคลื่อนไปมาได้ (moveable all-in-one PC) โดยด้านหลังจอมีหูหิ้วสำหรับยกไปมา และมีกระเป๋าด้านหลังสำหรับใส่คีย์บอร์ดยกไปพร้อมกัน ตัวคีย์บอร์ดมีทัชแพดในตัว ใช้แทนเมาส์ได้โดยไม่ต้องพกเมาส์แยกอีก</p>\n<p>สเปกเครื่องคือหน้าจอ 23.8\" QHD, ซีพียู 13th Gen Core สูงสุด i5-1335U, แรมสูงสุด 16GB LPDDR5, สตอเรจสูงสุด 1TB, กล้องเว็บแคมความละเอียดสูง 5MP มีสวิทช์ปิดมาให้, แบตเตอรี่ใช้งานได้นานสูงสุด 4 ชั่วโมง</p>\n<p>ราคาเริ่มต้นที่ 899 ดอลลาร์ เริ่มวางขายแล้วในสหรัฐอเมริกา</p>\n<p>ที่มา - <a href=\"https://press.hp.com/us/en/blogs/2023/hp-envy-move-pc.html\">HP</a> via <a href=\"https://arstechnica.com/gadgets/2023/10/hp-wireless-all-in-one-has-83-wh-rechargeable-battery-handle-for-portability/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/f7fcd29882644d90c3ba46be74b2fec1.jpg\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/envy\">Envy</a></div><div><a href=\"/topics/all-one\">All-in-One</a></div><div><a href=\"/topics/desktop-computer\">Desktop Computer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2244b1f8b0a0469936a3f4d9d0542d04f4e42971a1e51bc0d54d3500483e2424","category":"Thai"}