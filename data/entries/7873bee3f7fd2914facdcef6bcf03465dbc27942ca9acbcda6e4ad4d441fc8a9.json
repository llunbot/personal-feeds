{"title":"Apple อธิบายข้อจำกัดของการซื้อ Vision Pro ในอเมริกา เพื่อไปใช้ที่ประเทศอื่น","link":"https://www.blognone.com/node/137760","date":1705676022000,"content":"<div><div><div><p>แอปเปิลเริ่ม<a href=\"https://www.blognone.com/node/137543\">เปิดให้สั่งจอง</a>เฮดเซต Vision Pro ล่วงหน้าในวันนี้ ซึ่งตอนนี้ขายเฉพาะในสหรัฐอเมริกาเท่านั้น แต่เชื่อว่ามีลูกค้าที่อยู่นอกสหรัฐอเมริกาหลายคนสนใจหิ้วมาใช้งาน แอปเปิลจึงอธิบายข้อจำกัดเอาไว้ด้วย</p>\n<p>โดยในหน้า<a href=\"https://www.apple.com/shop/buy-vision/apple-vision-pro\">สั่งจอง</a> Apple Vision Pro นั้น แอปเปิลได้อธิบายเพิ่มเติมในส่วน FAQs ว่าหากเป็นลูกค้าต่างประเทศนอกอเมริกา ที่มาซื้อ Apple Vision Pro ในอเมริกา และจะนำกลับไปใช้ที่ประเทศ จะพบปัญหาการใช้งานหรือไม่ โดยบอกว่า</p>\n<ul>\n<li>Apple Vision Pro ตอนนี้รองรับเฉพาะภาษาอังกฤษ (U.S.) รวมทั้งการพิมพ์, Siri และ Dictation</li>\n<li>App Store ใช้ได้เฉพาะ Apple ID ที่ตั้งภูมิภาคเป็นสหรัฐอเมริกา</li>\n<li>การซื้อใน Apple Music และ TV ต้องใช้ Apple ID ที่ตั้งภูมิภาคเป็นสหรัฐอเมริกา</li>\n<li>ลูกค้าที่ต้องซื้อ<a href=\"https://www.blognone.com/node/134181\">เลนส์เสริมของ ZEISS</a> ต้องใช้ใบสั่งค่าสายตา ที่ออกโดยผู้เชี่ยวชาญในสหรัฐอเมริกาเท่านั้น และสินค้าจัดส่งเฉพาะในอเมริกา</li>\n<li>การใช้งานอาจไม่สามารถเข้าถึงแอป ฟีเจอร์ หรือคอนเทนต์ ที่กำหนดให้รับชมได้เฉพาะบางประเทศ</li>\n<li>ฝ่ายซัพพอร์ตมีเฉพาะในสหรัฐอเมริกาเท่านั้น</li>\n</ul>\n<p>ถึงตรงนี้แอปเปิลจึงบอกเพิ่มในอีกคำถามว่าตอนนี้ Apple Vision Pro ออกแบบมาให้ใช้งานสำหรับลูกค้าในสหรัฐอเมริกา ทั้งการใช้งานในบ้าน ที่ทำงาน หรือขณะเดินทาง โดยมีแผนจะขายในประเทศอื่นเพิ่มเติมภายในปีนี้</p>\n<p>ที่มา: <a href=\"https://www.macrumors.com/2024/01/19/apple-vision-pro-apple-id-set-to-us/\">MacRumors</a></p>\n<p><img src=\"https://www.blognone.com/sites/default/files/externals/1beb56a10e3bec521d2369ec9518f666.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7873bee3f7fd2914facdcef6bcf03465dbc27942ca9acbcda6e4ad4d441fc8a9","category":"Thai"}