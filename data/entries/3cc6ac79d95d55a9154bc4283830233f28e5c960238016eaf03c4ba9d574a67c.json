{"title":"DeepMind เปิดตัว Gemini Diffusion สร้างคำตอบรวดเดียวแล้วค่อยๆ ปรับแก้ เน้นงานต้องการความเร็วสูง","link":"https://www.blognone.com/node/146533","date":1747815890000,"content":"<span>DeepMind เปิดตัว Gemini Diffusion สร้างคำตอบรวดเดียวแล้วค่อยๆ ปรับแก้ เน้นงานต้องการความเร็วสูง</span>\n\n  <div>\n    <div>Body</div>\n              <div><p>DeepMind เปิดตัว Gemini Diffustion โมเดลปัญญาประดิษฐ์ภาษารุ่นพิเศษที่ใช้เทคนิคการสร้างคำตอบต่างจากเดิมที่เป็นการตอบทีละโทเค็น กลายเป็นการสร้างคำตอบออกมาทั้งหมดแม้จะผิดบ้าง แล้วค่อยๆ ปรับให้ตรงขึ้นเรื่อยๆ แบบเดียวกับปัญญาประดิษฐ์สร้างภาพที่มักสร้างจากภาพเบลอๆ แล้วค่อยๆ ชัดขึ้นเรื่อยๆ</p>\n<p>จุดเด่นสำคัญของเทคนิคนี้ คือความเร็วในการตอบสูงมาก ตอนนี้ทำได้ 1,479 โทเค็นต่อวินาที ตัวโมเดลมีขนาดเล็ก แม้ว่าทาง DeepMind ไม่ได้เปิดเผยว่าโมเดลจริงๆ มีขนาดเท่าไหร่</p>\n<p>กระบวนกรทดสอบ DeepMind เทียบกับ Gemini 2.0 Flash Lite ที่เน้นความเร็วเหมือนกัน พบว่า Gemini Diffusion มีประสิทธิภาพเทียบเคียงกัน ผลทดสอบผลัดกันแพ้ชนะในแต่ละการทดสอบ</p>\n<p>ตอนนี้โมเดลเปิดทดสอบวงปิด ต้องลงชื่อขอใช้งานล่วงหน้าเท่านั้น</p>\n<p>ที่มา - <a href=\"https://deepmind.google/models/gemini-diffusion/#capabilities\">DeepMind</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Wed, 05/21/2025 - 15:24</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cc6ac79d95d55a9154bc4283830233f28e5c960238016eaf03c4ba9d574a67c","category":"Thai"}