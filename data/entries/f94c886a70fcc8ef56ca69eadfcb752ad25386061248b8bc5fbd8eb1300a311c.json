{"title":"[IDC] ความต้องการยังสูง ยอดขายพีซีไตรมาส 2/2021 ทะลุ 83.6 ล้านเครื่อง แชมป์คือ Lenovo","link":"https://www.blognone.com/node/123686","date":1626164278000,"content":"<div><div><div><p>IDC บริษัทวิจัยตลาดรายงานภาพรวมตลาดพีซี ประจำไตรมาส 2 ปี 2021 จำนวนทั้งสิ้น 83.6 ล้านเครื่อง ภาพรวมตลาดโตขึ้นจากช่วงเวลาเดียวกันของปีที่แล้ว 13.2% โดยแชมป์ยังคงเป็น Lenovo กินส่วนแบ่ง 23.9% ตามด้วย HP, Dell, Apple และ Acer ที่ 22.2%, 16.4%, 7.4% และ 7.3% ตามลำดับ</p>\n<p>ตัวลเขสะท้อนให้เห็นว่าความต้องการพีซียังสูง และบริษัทยังสามารถส่งมอบได้มากขึ้นท่ามกลางปัญหาขนส่งและชิปขาดตลาด และนอกเหนือจาก 5 แบรนด์หลักแล้ว IDC ยังมองเห็นแบรนด์อื่นที่ผลิตสินค้าด้วยการนำเสนอดีไซน์แบบเฉพาะกลุ่มหรอื niche ออกมาให้เห็นเรื่อยๆ อย่างไรก็ตาม การเติบโตเริ่มชะลอตัวลงเมื่อเทียบกับการเติบโตในไตรมาสแรกปี 2021 ซึ่งอยู่ที่ 55.9% (การเติบโตปีต่อปี) เพราะผ่านช่วงที่มีความต้องการซื้อหนักๆ มาแล้ว</p>\n<p><img src=\"https://www.blognone.com/sites/default/files/externals/4e8bc796f932d8c5b81cfeef3f081cf1.png\" /></p>\n<p>ที่มา - <a href=\"https://www.idc.com/getdoc.jsp?containerId=prUS48069721\">IDC</a></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/lenovo\">Lenovo</a></div><div><a href=\"/topics/laptop\">Laptop</a></div><div><a href=\"/topics/market-share\">Market Share</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f94c886a70fcc8ef56ca69eadfcb752ad25386061248b8bc5fbd8eb1300a311c","category":"Thai"}