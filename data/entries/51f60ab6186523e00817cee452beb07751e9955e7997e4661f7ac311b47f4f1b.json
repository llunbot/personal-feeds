{"title":"LTMH เจ้าของเพจลงทุนแมน ไอพีโอเข้าตลาดหุ้น mai วันแรกแล้ว","link":"https://www.blognone.com/node/145615","date":1743587748000,"content":"<div><div><div><p>บริษัท แอลทีเอ็มเอช จำกัด (มหาชน) หรือ LTMH เจ้าของเพจ Facebook ลงทุนแมน นำบริษัทเข้าซื้อขายในตลาดหลักทรัพย์ เอ็ม เอ ไอ หมวดธุรกิจบริการ วันนี้เป็นวันแรก หลังจาก<a href=\"https://www.blognone.com/node/142191\">ยื่นไฟลิ่ง</a>เมื่อปลายปีที่แล้ว</p>\n<p>LTMH ซื้อขายในตลาดหลักทรัพย์ mai ด้วยตัวย่อเดียวกัน เสนอขายหุ้นไอพีโอ 50 ล้านหุ้น ที่ราคาหุ้นละ 5.00 บาท จำนวนหุ้นสามัญรวม 200 ล้านหุ้น ราคาวันแรกปิดการซื้อขายที่ 5.05 บาทต่อหุ้น เพิ่มขึ้น 1% จากราคาไอพีโอ</p>\n<p>ธุรกิจหลักของ LTMH แบ่งเป็น 2 กลุ่ม (1) กลุ่มสื่อและแพลตฟอร์มออนไลน์ ซึ่งมีสื่อออนไลน์ 6 แบรนด์คือ ลงทุนแมน, ลงทุนเกิร์ล, MarketThink, BrandCase, MONEY LAB และ Mao-Investor มีแพลตฟอร์มออนไลน์ Blockdit และธุรกิจให้คำปรึกษาการตลาดออนไลน์ LTMH Rocket (2) ธุรกิจออฟไลน์ จัดอีเวนต์ และจำหน่ายหนังสือ รายได้ในปี 2567 อยู่ที่ 231.72 ล้านบาท มีกำไรสุทธิ 35.28 ล้านบาท</p>\n<p>LTMH มีแผนนำเงินจากไอพีโอไปขยายการดำเนินธุรกิจใหม่เทคโนโลยีบริหารความมั่งคั่งหรือ WealthTech</p>\n<p>ที่มา: <a href=\"https://www.set.or.th/th/market/news-and-alert/newsdetails?id=95427501&amp;symbol=LTMH\">ตลาดหลักทรัพย์ฯ</a> ภาพจาก Live ของตลาดหลักทรัพย์ฯ</p>\n<p><img alt=\"No Description\" src=\"https://www.blognone.com/sites/default/files/externals/83e989c332b8b2eb1253772c50b787ec.png\" /></p>\n</div></div></div><div><div>Topics: </div><div><div><a href=\"/topics/digital-media\">Digital Media</a></div><div><a href=\"/topics/ipo\">IPO</a></div><div><a href=\"/topics/blockdit\">blockdit</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51f60ab6186523e00817cee452beb07751e9955e7997e4661f7ac311b47f4f1b","category":"Thai"}