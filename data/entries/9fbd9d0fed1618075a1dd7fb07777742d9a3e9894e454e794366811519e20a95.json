{"title":"Zoom ยืนยัน ไม่นำข้อมูลเสียง วิดีโอ แชทของผู้ใช้ไปเทรน AI, แต่นำข้อมูลเชิงสถิติไปใช้งาน","link":"https://www.blognone.com/node/135178","date":1691486882000,"content":"<div><div><div><p>Zoom ประกาศปรับแก้เงื่อนไขการให้บริการ (term of service) เพิ่มเนื้อหาว่าบริษัทมีสิทธินำข้อมูลของผู้ใช้ไปเทรน AI ได้ ยกเว้นข้อมูลเสียง วิดีโอ แชท ที่ต้องขอความยินยอม (consent) จากผู้ใช้ก่อน</p>\n<p>ประกาศนี้ของ Zoom แปลว่าข้อมูลอื่นๆ ที่ไม่ใช่ 3 อย่างข้างต้น เช่น telemetry, diagnostic data ที่ใช้วิเคราะห์ระบบ ข้อมูลเหล่านี้เป็นของ Zoom ที่นำไปใช้งานได้ทันที แต่หากเป็นข้อมูลของผู้ใช้โดยตรง Zoom ยืนยันว่าจะขอความยินยอมก่อนเสมอ</p>\n<p>ปัจจุบัน <a href=\"https://www.blognone.com/node/133188\">Zoom มีบริการ AI ชื่อ Zoom IQ คอยช่วยสรุปประชุม</a> บริษัทยืนยันว่าจะนำข้อมูลไปเทรน AI ใช้เองเท่านั้น ไม่ได้ส่งต่อให้บุคคลหรือองค์กรภายนอกที่เป็นพาร์ทเนอร์กัน ผู้ใช้ที่เปิดฟีเจอร์ AI สามารถตั้งค่าได้ว่ายินดีแชร์ข้อมูลให Zoom หรือไม่ และผู้เข้าร่วมประชุมจะเห็นข้อความแจ้งเตือนเสมอว่า การประชุมครั้งนี้จะมี AI ช่วยสรุปประชุมให้ แบบเดียวกับที่แจ้งว่ามีการอัดวิดีโอการประชุมครั้งนั้น</p>\n<p><img alt=\"No Description\" src=\"https://www.blognone.com/sites/default/files/externals/988fb0e65defe53d4a3ba9bd429ba542.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4f50cf925733ffcc7be4090f23f4b1d8.jpg\" /></p>\n<p>ที่มา - <a href=\"https://blog.zoom.us/zooms-term-service-ai/\">Zoom</a></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/privacy\">Privacy</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fbd9d0fed1618075a1dd7fb07777742d9a3e9894e454e794366811519e20a95","category":"Thai"}