{"title":"อินโดนีเซียออกคำสั่งแบน iPhone 16 ทุกรุ่น ห้ามขายในประเทศ","link":"https://www.blognone.com/node/142799","date":1730088784000,"content":"<div><div><div><p>รัฐบาลอินโดนีเซียออกคำสั่งห้ามขาย iPhone 16 ทุกรุ่นในประเทศ รวมทั้งสินค้าที่แอปเปิลเพิ่งเปิดตัวพร้อมกันคือ Apple Watch Series 10 ด้วย โดยกระทรวงอุตสาหกรรมของอินโดนีเซียให้เหตุผลว่า แอปเปิลเคยให้คำมั่นเรื่องการลงทุนในประเทศวงเงิน 109 ล้านดอลลาร์ แต่ถึงตอนนี้แอปเปิลยังลงทุนไม่ครบตามจำนวนที่บอกไว้ (ประมาณ 95 ล้านดอลลาร์)</p>\n<p>ทางการอินโดนีเซียบอกว่าพร้อมอนุญาตให้สินค้าขายในประเทศได้อีกครั้ง เมื่อแอปเปิลได้ลงทุนในประเทศครบตามจำนวนที่เคยแจ้งไว้ ซึ่งรวมทั้งฝ่ายวิจัยพัฒนา Apple Academy</p>\n<p>ถึงตรงนี้คงมีคำถามว่าแล้ว iPhone 16 ที่ซื้อจากต่างประเทศโดยเฉพาะกรณีของนักท่องเที่ยวจะกระทบหรือไม่ ทางการอินโดนีเซียระบุว่านักท่องเที่ยวสามารถนำ iPhone 16 ที่เปิดการใช้งานส่วนตัวแล้วเข้าประเทศได้คนละไม่เกินสองเครื่อง หากนำไปขายต่อจะมีความผิดตามกฎหมาย กรณีนี้ยังอนุญาตไปถึง iPhone 16 ที่ส่งพัสดุมากจากต่างประเทศด้วย เพราะไม่ได้เกิดการขายในประเทศ</p>\n<p>แอปเปิลชี้แจงประเด็นนี้เมื่อสองสัปดาห์ที่แล้วว่าบริษัทยืนยันการลงทุนในอินโดนีเซีย รวมทั้งจะนำ iPhone 16 และสินค้าใหม่อื่นขายในประเทศโดยเร็วที่สุด</p>\n<p>ที่มา: <a href=\"https://www.straitstimes.com/asia/se-asia/iphone-16-allowed-into-indonesia-for-personal-use-not-to-be-sold-says-govt\">The Straits Times</a> และ <a href=\"https://9to5mac.com/2024/10/27/iphone-16-indonesia-ban/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/87217e7f943cad38cd851bd7ce37af8e.png\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be62f66796cd8da3e036c4450a92d20caab4a2d3d60c62830b00f0df24f9417b","category":"Thai"}