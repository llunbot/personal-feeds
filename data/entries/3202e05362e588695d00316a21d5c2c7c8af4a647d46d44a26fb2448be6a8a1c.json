{"title":"รวมข้อมูลล่าสุด MacBook Pro ใหม่ ก่อนงาน Unleashed คืนนี้","link":"https://www.blognone.com/node/125316","date":1634517406000,"content":"<div><div><div><p>Mark Gurman แห่ง Bloomberg รายงานข้อมูลที่เขารวบรวมมาล่าสุดผ่านจดหมายข่าว Power On ก่อนงานเปิดตัวสินค้าใหม่แอปเปิล <a href=\"https://www.blognone.com/node/125240\">Unleashed</a> จะเริ่มคืนนี้ตามเวลาในไทย ซึ่งสินค้าหลักที่คาดว่าจะเปิดตัวคือ MacBook Pro รุ่นใหม่</p>\n<p>ข้อมูลโดยสรุป ซึ่งหลายอย่างเป็นข้อมูลที่มีข่าวลือก่อนหน้าอยู่แล้ว บางข้อมูลก็เพิ่มมาใหม่ มีรายละเอียดดังนี้</p>\n<ul>\n<li>มี 2 หน้าจอ คือ 14 นิ้ว และ 16 นิ้ว ส่วนรุ่น 13 นิ้วเดิม ยังมีขายต่อไปเป็นรุ่นราคาถูกที่สุด</li>\n<li>หน้าจอเทคโนโลยี miniLED ความละเอียด 3024x1964 และ 3456x2234</li>\n<li>กลับมาใช้ MagSafe ในการชาร์จ</li>\n<li>ไม่มี Touch Bar</li>\n<li>ชื่อซีพียู M1X อาจเปลี่ยนเป็น M1Z หรือ M1 Pro หรือ M1 Max</li>\n<li>ซีพียูมี 10 คอร์ (ประสิทธิภาพสูง 8, ประหยัดพลังงาน 2) ส่วนชิปกราฟิกมีสองรุ่น รุ่นหนึ่งมี 16 คอร์ อีกรุ่น 32 คอร์</li>\n<li>อาจเพิ่มแรมได้สูงสุด 64GB</li>\n</ul>\n<p>แอปเปิลจะจัดงานเปิดตัวสินค้าใหม่ Unleashed เที่ยงคืนวันนี้ตามเวลาในไทย</p>\n<p>ที่มา: <a href=\"https://www.bloomberg.com/news/newsletters/2021-10-17/when-will-new-apple-aapl-macbook-pro-launch-as-soon-as-monday-kuvjbbne\">Bloomberg</a></p>\n<p><img src=\"https://www.blognone.com/sites/default/files/externals/989c59b1c371a91d84dfc26cde78f515.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macbook-pro\">MacBook Pro</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3202e05362e588695d00316a21d5c2c7c8af4a647d46d44a26fb2448be6a8a1c","category":"Thai"}