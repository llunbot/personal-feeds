{"title":"Thomson Reuters ชนะคดีฟ้องบริษัท AI นำข้อมูลจากแพลตฟอร์มไปเทรน AI","link":"https://www.blognone.com/node/144625","date":1739404494000,"content":"<div><div><div><p>ศาลแห่งรัฐรัฐเดลาแวร์ได้ออกคำตัดสินคดีที่บริษัท Thomson Reuters ฟ้อง Ross Intelligence บริษัทปัญญาประดิษฐ์เรื่องการละเมิดลิขสิทธิ์เนื้อหาไปใช้ฝึกฝนปัญญาประดิษฐ์ โดยตัดสินให้ Thomson Reuters ชนะคดีนี้ โดยถือเป็นคดีฟ้องร้องเกี่ยวกับการฝึกฝนข้อมูลปัญญาประดิษฐ์ ที่มีการตัดสินเป็นคดีแรก ๆ ในสหรัฐอเมริกา</p>\n<p>Ross Intelligence ได้นำข้อมูลจาก Westlaw เครื่องมือค้นหาเอกสารคดีความทางกฎหมายของ Thomson Reuters มาเทรน AI โดยระบุว่าเป็นข้อมูลเปิดเผยที่ไม่มีลิขสิทธิ์อยู่แล้ว จึงเป็นการนำข้อมูลมาใช้แบบ Fair-use อย่างไรก็ตาม Thomson Reuters บอกว่าเนื้อหาที่มีใน Westlaw มีส่วนที่เขียนโดยบรรณาธิการ และการสรุปเนื้อหาด้วย จึงไม่ใช่เนื้อหาที่เป็น Fair-use การพัฒนาเครื่องมือของ Ross Intelligence จึงสร้างผลกระทบกับบริษัท</p>\n<p>ประเด็นสำคัญในการพิจารณาคดีนี้คือการนำตัวอย่างคำถาม 2,830 คำถาม เพื่อเทียบกับเนื้อหาในเอกสารของ Westlaw ทำให้คณะลูกขุนลงความเห็นว่า Ross Intelligence มีการใช้เนื้อหาลิขสิทธิ์มาเรียนรู้ ไม่ใช่แค่เอกสารทางกฎหมายสาธารณะตามที่ทนายของ Ross Intelligence อ้าง</p>\n<p>คดีนี้เป็นการฟ้องร้องตั้งแต่ปี 2020 และบริษัท Ross Intelligence ก็ปิดตัวไปแล้วตั้งแต่ปี 2021 เพราะไม่สามารถหาเงินทุนรอบใหม่ได้ ซึ่ง Andrew Arruda ซีอีโอก็โทษว่าคดีฟ้องร้องนี้เป็นสาเหตุหนึ่งที่ทำให้บริษัทได้รับผลกระทบ</p>\n<p>ที่มา: <a href=\"https://www.theverge.com/news/610721/thomson-reuters-ross-intelligence-ai-copyright-infringement\">The Verge</a> ภาพ <a href=\"https://en.wikipedia.org/wiki/Reuters\">Wikipedia</a></p>\n<p><img src=\"https://www.blognone.com/sites/default/files/externals/6b0db218e0efa13fc6daa63f5b6675ee.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/reuters\">Reuters</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/copyright-infringement\">Copyright Infringement</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"195e22da4572ca0813473af6b5f7f6987db94673387af2e4064761ff8c3bfb9f","category":"Thai"}