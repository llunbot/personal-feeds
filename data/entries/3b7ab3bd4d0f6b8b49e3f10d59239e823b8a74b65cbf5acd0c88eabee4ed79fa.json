{"title":"อินเทลยืนยันแก้ปัญหาเสถียรภาพซีพียู 13th/14th Gen ได้หมด หลังอัพเดต Microcode ครบ","link":"https://www.blognone.com/node/142411","date":1728181386000,"content":"<div><div><div><p>อินเทล ให้ข้อมูลกับ The Verge ว่าปัญหาซีพียู 13th/14th Gen Raptor Lake ไม่เสถียร ตอนนี้แก้ได้ทั้งหมดแล้ว หลังจาก<a href=\"https://www.blognone.com/node/142236\">อัพเดต microcode ครบทั้ง 3 ตัวตามแผน</a></p>\n<p>อินเทลยืนยันว่าสาเหตุของความไม่เสถียรเกิดจาก Vmin Shift Stability หรือการขอศักย์ไฟฟ้าเกินกำหนด ตามที่เคยแถลงไว้ ทางแก้คืออัพเดต microcode ผ่านการอัพเดต BIOS ของเมนบอร์ดยี่ห้อต่างๆ ส่วน<a href=\"https://www.blognone.com/node/141120\">ซีพียูตัวที่เกิดปัญหาไปก่อนแล้ว กู้คืนไม่ได้</a> แต่อินเทลก็เปิดให้ไปเปลี่ยนซีพียูตัวใหม่แทนได้ และ<a href=\"https://www.blognone.com/node/141218\">ยืดเวลารับประกันซีพียูแบบกล่องขายแยกจาก 3 ปีเป็น 5 ปี</a> ส่วนคนที่ซื้อทั้งเครื่องจากแบรนด์พีซีต่างๆ ก็ยืดระยะเวลารับประกันให้กันถ้วนหน้า (<a href=\"https://www.theverge.com/2024/8/7/24215440/intel-13th-14th-gen-crash-raptor-lake-integrator-warranty-lenovo-dell-hp-acer-asus\">The Verge สอบถามไปยังแบรนด์พีซี 16 แบรนด์ เกือบทั้งหมดขยายเวลารับประกันให้ตามอินเทล ยกเว้นแบรนด์เดียวคือ NZXT ที่ยังไม่รับปาก</a></p>\n<p>ซีพียูรุ่นที่มีปัญหา มีเฉพาะกลุ่ม Raptor Lake บนเดสก์ท็อปเท่านั้น ไม่กระทบซีพียูโน้ตบุ๊กแต่อย่างใด</p>\n<p>ที่มา - <a href=\"https://www.theverge.com/2024/10/4/24262287/intel-13th-14th-gen-crash-raptor-lake-root-cause-fix\">The Verge</a></p>\n<p><img src=\"https://www.blognone.com/sites/default/files/externals/1962f9e2cd63c24166615a65e179f8f4.jpg\" /></p>\n</div></div></div><div><div>Topics: </div><div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/raptor-lake\">Raptor Lake</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b7ab3bd4d0f6b8b49e3f10d59239e823b8a74b65cbf5acd0c88eabee4ed79fa","category":"Thai"}