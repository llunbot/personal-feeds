{"title":"ตัวอย่างแรก God of War: Ragnarok สองพ่อลูกออกตามหาเทียร์ เทพนอร์สแห่งสงคราม ขายจริง 2022","link":"https://www.blognone.com/node/124676","date":1631247631000,"content":"<div><div><div><p>Sony เปิดตัวอย่างเต็มตัวแรกของ God of War: Ragnarok ที่ผสมระหว่างภาพยนตร์ในเกมและเกมเพลย์ เนื้อเรื่องอยู่ในยุค Fimbulwinter หรือเหมันต์นิรันดร์ ฤดูหนาวอันยาวนานที่มาถึงก่อน Ragnarok</p>\n<p>คราวนี้เครโทสและอาทรีอุสที่โตขึ้นเล็กน้อย ต้องออกเดินทางตามหาคำตอบและตัวตนของทั้งคู่ พร้อมกับตามหาเทียร์ เทพนอร์สแห่งสงครามที่ถูกโอดินจองจำไว้ เพื่อมาช่วยทำสงครามกับแอสการ์ด</p>\n<p>เกมเพลย์ใหม่โชว์ที่เครโทสกลับมาใช้ดาบโซ่ Blades of Chaos แบบถาวร คู่กับขวาน Leviathan Axe แล้ว และสามารถใช้โซ่ของดาบเพื่อเคลื่อนไหว หรือดึงศัตรูเข้าหาตัวได้ ตัวเกมมีกำหนดวางจำหน่ายช่วงปี 2022 <a href=\"https://www.blognone.com/node/122985\">และลงทั้ง PS4 และ PS5</a></p>\n<p>ที่มา - <a href=\"https://www.youtube.com/watch?v=EE-4GvjKcfs\">PlayStation</a></p>\n</div></div></div><div><div>Topics: </div><div><div><a href=\"/topics/god-of-war\">God of War</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf3ed1692d5a4486e7ea70f25a27760ed84c391a92dceae4f1644cbc93bf9868","category":"Thai"}