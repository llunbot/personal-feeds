{"title":"ภาษา Go ออกเวอร์ชั่น 1.22 วน loop โดยใช้ตัวเลขอย่างเดียว, เริ่มออก standard lib เวอร์ชั่น 2","link":"https://www.blognone.com/node/138103","date":1707364495000,"content":"<div><div><div><p>โครงการภาษา Go ออกเวอร์ชั่น 1.22 ปรับปรุงย่อยโดยมีความเปลี่ยนแปลงสำคัญคือการแก้ไขระบบ for-loop ให้รองรับการรันตามจำนวนรอบที่ต้องการอย่างเดียวโดยไม่ต้องสร้าง collection อีก แนวทางนี้ทำให้โค้ดภาษา Go ใกล้เคียงกับไพธอนยิ่งขึ้น</p>\n<p>ในเวอร์ชั่นนี้ยังมีการแก้ปัญหาตัวแปรใน loop ที่ภาษา Go เคยแชร์ตัวแปรระหว่างรอบการวน loop ให้เป็นตัวแปรเดียวกัน ซึ่งทำให้โปรแกรมเมอร์หลายคนเจอบั๊กโดยไม่ได้ตั้งใจ หลังจากนี้จะทำให้ตัวแปรถูกสร้างใหม่ทุกครั้งที่วน loop แม้พฤติกรรมจะเปลี่ยนไปบ้างแค่คาดว่าจะแทบไม่กระทบแอปพลิเคชั่นส่วนใหญ่ โดยมีเครื่องมือช่วยตรวจสอบ loop ที่ได้รับผลกระทบให้</p>\n<p>สำหรับไลบรารีมาตรฐานเวอร์ชั่นนี้โครงการ Go ใส่ไลบรารี <code>math/rand/v2</code> เข้ามาเนื่องจากมีการปรับ API จำนวนมากจากเวอร์ชั่นเดิม หลังจากนี้จะมีเครื่องมือสำหรับย้ายไลบรารีเดิมไปเวอร์ชั่นใหม่ให้ โดยยังไม่มีแผนที่จะถอดเวอร์ชั่นเดิมออก</p>\n<p>ที่มา - <a href=\"https://tip.golang.org/doc/go1.22\">Golang.org</a></p>\n<p><img alt=\"No Description\" src=\"https://www.blognone.com/sites/default/files/externals/bcaf0de4b2b9c8c67c23549fc96596b7.png\" /></p>\n</div></div></div><div><div>Topics: </div><div><div><a href=\"/topics/go\">Go</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86fc9fc58b0e6d289ceb3d504ebcb30e08147f919795bc5019d46383caaa7b26","category":"Thai"}