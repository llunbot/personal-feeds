{"title":"กูเกิลและ AWS ร้องเรียน CMA ว่าไมโครซอฟท์ใช้ไลเซนส์บีบลูกค้าใช้ Azure","link":"https://www.blognone.com/node/137103","date":1701833930000,"content":"<div><div><div><p>Reuters รายงานข่าวว่าทั้งกูเกิลและ Amazon ยื่นหนังสือต่อ CMA หน่วยงานกำกับดูแลการแข่งขันของสหราชอาณาจักร ให้เข้าไปสอบสวน Microsoft Azure ว่ากีดกันการแข่งขันในตลาดคลาวด์ ด้วยวิธีจำกัดไลเซนส์การใช้งานซอฟต์แวร์ของไมโครซอฟท์บนคลาวด์ยี่ห้ออื่น</p>\n<p>ตัวอย่างคือหากลูกค้ามีไลเซนส์ซอฟต์แวร์ไมโครซอฟท์อยู่ก่อนแล้ว (เช่น Windows Server หรือ SQL Server) หากต้องการนำไปใช้บนคลาวด์ยี่ห้ออื่น ลูกค้าจำเป็นต้องซื้อไลเซนส์ใหม่แยกต่างหาก แต่ถ้านำไปใช้บน Azure จะสามารถใช้งานได้เลย</p>\n<p>จดหมายของกูเกิลระบุว่าวิธีจำกัดไลเซนส์ของไมโครซอฟท์ ทำให้ลูกค้าองค์กรไม่สามารถย้ายไปใช้คลาวด์ยี่ห้ออื่นได้ แม้ว่าคลาวด์คู่แข่งขายถูกกว่าก็ตาม</p>\n<p><a href=\"https://www.blognone.com/node/129506\">Amazon เคยโวยเรื่องนี้มาก่อนแล้วในปี 2022</a> <a href=\"https://blogs.microsoft.com/eupolicy/2022/05/18/microsoft-responds-to-european-cloud-provider-feedback-with-new-programs-and-principles/\">ฝั่งไมโครซอฟท์เองก็เคยออกมาประกาศว่าจะปรับไลเซนส์ซอฟต์แวร์ให้เปิดกว้างมากขึ้นสำหรับลูกค้าในยุโรป</a> แต่ก็ยังไม่เป็นผล</p>\n<p>ที่มา - <a href=\"https://www.reuters.com/technology/google-pushes-antitrust-action-against-microsoft-uk-cloud-market-2023-11-30/\">Reuters (Google)</a>, <a href=\"https://www.reuters.com/technology/amazon-latest-criticise-microsoft-uk-cloud-market-probe-2023-12-05/\">Reuters (AWS)</a></p>\n<p><img alt=\"No Description\" src=\"https://www.blognone.com/sites/default/files/externals/180ec76de6a22f8d7124c53bc13a8473.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/aws\">AWS</a></div><div><a href=\"/topics/google-cloud\">Google Cloud</a></div><div><a href=\"/topics/cma\">CMA</a></div><div><a href=\"/topics/antitrust\">Antitrust</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1085bcbec60627f1c61b41e3edf0a1a58148bf25acccae332eb028e9a95cb5f8","category":"Thai"}