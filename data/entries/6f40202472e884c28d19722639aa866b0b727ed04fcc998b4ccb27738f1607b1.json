{"title":"Trump คาดได้ข้อสรุปคนซื้อกิจการ TikTok อเมริกาใน 30 วัน - บอกยังไม่ได้คุยกับ Oracle เรื่องนี้","link":"https://www.blognone.com/node/144324","date":1737944978000,"content":"<div><div><div><p>ข่าว TikTok ในอเมริกาประจำวันนี้ มาจากประธานาธิบดี Donald Trump โดยเขาเปิดเผยว่าได้หารือกับหลายคน เรื่องการมาซื้อกิจการ TikTok ผลตอบรับเป็นไปอย่างดี ซึ่งน่าจะได้ข้อสรุปภายใน 30 วัน</p>\n<p>ก่อนหน้านี้มีรายงานว่าตัวเต็งอันดับ 1 ที่จะซื้อกิจการ TikTok คือ Oracle โดยมีข้อมูลอ้างว่าทีมงานของ Trump ได้พูดคุยแล้ว แต่ Trump ชี้แจงว่าเขายังไม่ได้คุยกับ Larry Ellison ผู้ก่อตั้ง Oracle ในเรื่องนี้เลย การพูดคุยนั้นเกิดกับหลายฝ่าย แต่ไม่มี Oracle</p>\n<p>มีกลุ่มทุนในสหรัฐอเมริกาหลายรายที่ออกมาแสดงความสนใจซื้อกิจการ TikTok ก่อนหน้านี้ เช่น กลุ่มที่ลงทุนใน ByteDance บริษัทแม่ของ TikTok เช่น General Atlantic, KKR, Sequoia Capital หรือมหาเศรษฐี Frank McCourt ซึ่งหนึ่งในผู้ตกลงร่วมลงทุนด้วยคือ Jimmy Donaldson ยูทูบเบอร์ช่อง Mr. Beast เป็นต้น</p>\n<p>ที่มา: <a href=\"https://www.reuters.com/markets/deals/white-house-talks-have-oracle-us-investors-take-over-tiktok-npr-reports-2025-01-25/\">Reuters</a></p>\n<p><img src=\"https://www.blognone.com/sites/default/files/externals/a3bda07f9facf1c3164aa2252c90633f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/tiktok\">TikTok</a></div><div><a href=\"/topics/oracle\">Oracle</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f40202472e884c28d19722639aa866b0b727ed04fcc998b4ccb27738f1607b1","category":"Thai"}