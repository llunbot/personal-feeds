{"title":"Apple เพิ่มฟีเจอร์ค้นหาการแสดงคอนเสิร์ตใน Apple Music และ Apple Maps","link":"https://www.blognone.com/node/133860","date":1684282288000,"content":"<div><div><div><p>แอปเปิลประกาศเพิ่มฟีเจอร์ใหม่ สำหรับค้นหาข้อมูลและสถานที่ ซึ่งจัดการแสดงดนตรีสด ในแอปของแอปเปิลเองคือ Apple Music และ Apple Maps โดยใช้ข้อมูลจาก Shazam ที่เพิ่มฟีเจอร์ค้นหานี้เมื่อปีที่แล้ว</p>\n<p>ใน Apple Maps ได้เพิ่มไกด์แนะนำมากกว่า 40 รายการ เป็นสถานที่จัดคอนเสิร์ตและการแสดงสดที่โดดเด่นทั่วโลก ตอนนี้รองรับข้อมูลมากกว่า 10 เมือง ได้แก่ ชิคาโก ดีทรอยต์ ลอสแองเจลิส แนชวิลล์ นิวยอร์กซิตี้ ซานฟรานซิสโก เบอร์ลิน ลอนดอน ปารีส เวียนนา โตเกียว เมลเบิร์น ซิดนีย์ และเม็กซิโกซิตี้</p>\n<p>ส่วนใน Apple Music ได้เพิ่มหัวข้อใหม่<strong>เซตลิสต์</strong> เพื่อดูรายละเอียดการแสดงทัวร์ของคอนเสิร์ตใหญ่ รายชื่อประเทศ-เมือง ที่จะจัดการแสดง รวมทั้งรายชื่อเพลงในเซตที่แสดงด้วย</p>\n<p>ฟีเจอร์ทั้งหมด แอปเปิลประกาศว่าสามารถใช้งานได้แล้วตั้งแต่วันนี้ใน Apple Maps และ Apple Music</p>\n<p>ที่มา: <a href=\"https://www.apple.com/newsroom/2023/05/apple-launches-new-concert-discovery-features-on-apple-maps-and-apple-music/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/9d2456192ffd44ab3e6a9d1bf5c77fcd.jpg\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/apple-maps\">Apple Maps</a></div><div><a href=\"/topics/apple\">Apple</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"424c21684c95a5c4ee9d5c0dac712b87dec0906981240e11eaf876db76e83b81","category":"Thai"}