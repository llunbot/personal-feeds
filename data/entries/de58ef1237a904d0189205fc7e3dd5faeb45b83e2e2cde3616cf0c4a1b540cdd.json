{"title":"Google อัพเดต Chrome แก้ไขช่องโหว่ Zero-Day เป็นครั้งที่ 6 ของปีนี้","link":"https://www.blognone.com/node/137022","date":1701360362000,"content":"<div><div><div><p>กูเกิลออกอัพเดต Chrome แก้ไขช่องโหว่ Zero-Day CVE-2023-6345 ซึ่งกูเกิลบอกว่ามีการรายงานปัญหาและโจมตีแล้วตอนนี้ ผู้ใช้งานจึงควรอัพเดตทันที</p>\n<p>โดย Chrome เวอร์ชันที่อัพเดตแล้วบนเดสก์ท็อป สำหรับ Windows คือ 119.0.6045.199/.200 ส่วน Mac และ Linux เป็นเวอร์ชัน 119.0.6045.199</p>\n<p>กูเกิลยังไม่ได้เปิดเผยรายละเอียดของช่องโหว่นี้ เนื่องจากต้องรอให้มีผู้ใช้ Chrome อัพเดตจำนวนมากพอก่อน โดยถือเป็นการแก้ไขช่องโหว่ Zero-Day ครั้งที่ 6 ในปีนี้ แต่คาดว่าเป็นช่องโหว่เกี่ยวกับ Skia ที่เป็นไลบรารีกราฟิก 2D รายงานการค้นพบโดยนักวิจัยของ Google's Threat Analysis Group (TAG)</p>\n<p>ที่มา: <a href=\"https://www.bleepingcomputer.com/news/security/google-chrome-emergency-update-fixes-6th-zero-day-exploited-in-2023/\">Bleeping Computer</a></p>\n<p><img src=\"https://www.blognone.com/sites/default/files/externals/59f940fd86fb70d5a237b52921016722.jpg\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/security\">Security</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de58ef1237a904d0189205fc7e3dd5faeb45b83e2e2cde3616cf0c4a1b540cdd","category":"Thai"}