{"title":"GitHub Copilot เพิ่มทางเลือกใช้งานโมเดล AI ได้ทั้ง Claude 3.5, Gemini 1.5 Pro และ o1-mini","link":"https://www.blognone.com/node/142838","date":1730221086000,"content":"<div><div><div><p>GitHub ประกาศว่าฟีเจอร์ด้านปัญญาประดิษฐ์ GitHub Copilot จะเพิ่มทางเลือกให้ผู้ใช้งานมากขึ้นจากปัจจุบันที่เป็น GPT-4o โดยสามารถเลือกใช้โมเดล AI ได้ทั้ง Claude 3.5 Sonnet ของ Anthropic, Gemini 1.5 Pro ของกูเกิล และ o1-preview กับ o1-mini ของ OpenAI โดยจะเริ่มให้เลือกใช้งานได้ใน <a href=\"https://www.blognone.com/node/137429\">Copilot Chat</a> ก่อน</p>\n<p>ตัวเลือก o1-preview กับ o1-mini เริ่มเปิดให้ใช้งานได้ตั้งแต่วันนี้ ส่วน Claude 3.5 Sonnet จะมาในสัปดาห์หน้า และ Gemini 1.5 Pro จะตามมาในภายหลัง</p>\n<p>Thomas Dohmke ซีอีโอ GitHub บอกว่าตอนนี้ไม่มีโมเดล AI ตัวใดที่สามารถใช้งานได้กับทุกสถานการณ์ นักพัฒนาจึงควรมีทางเลือกผู้ช่วยที่เหมาะกับแต่ละคนมากที่สุด</p>\n<p>นอกจากนี้ GitHub ยังเปิดตัว GitHub Spark เครื่องมือสร้างแอปต้นแบบจากอินพุทข้อความที่ต้องการ และสามารถคลิกปรับแต่งรายละเอียดเพิ่มเติมได้ นักพัฒนาก็สามารถเขียนโค้ดต่อจากต้นแบบนี้ สถานะของ Spark เป็นพรีวิวและต้องสมัครรอ Waiting list มีตัวเลือกโมเดล AI คือ GPT-4o กับ Claude 3.5 Sonnet</p>\n<p>ที่มา: <a href=\"https://github.blog/news-insights/product-news/bringing-developer-choice-to-copilot/\">GitHub</a> และ <a href=\"https://www.cnbc.com/2024/10/29/microsoft-github-copilot-goes-past-openai-opens-to-anthropic-google.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/fc06918fe12e3e0651062d30dd7f2255.png\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/anthropic\">Anthropic</a></div><div><a href=\"/topics/gemini\">Gemini</a></div><div><a href=\"/topics/claude\">Claude</a></div><div><a href=\"/topics/google\">Google</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"131e989bc94102df4d2d4adf2664c2b9c4117b00eebec1e4751597346d7152d1","category":"Thai"}