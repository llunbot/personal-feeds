{"title":"Nintendo Museum ประกาศจำกัดการซื้อของที่ระลึก หลังพบมีการขายต่อในราคาที่สูง","link":"https://www.blognone.com/node/142359","date":1727950469000,"content":"<div><div><div><p>พิพิธภัณฑ์ <a href=\"https://www.blognone.com/node/141511\">Nintendo Museum</a> ในจังหวัดเกียวโต ประเทศญี่ปุ่น ได้เริ่มเปิดให้บุคคลทั่วไปเข้าชมแล้วตั้งแต่เมื่อวานนี้ (2 ตุลาคม) หนึ่งในไฮไลท์ที่เป็นไวรัลก็คือสินค้าที่ระลึก เช่น พวงกุญแจลายเครื่องเกมคอนโซล, ไพ่ดอกไม้ฮานาฟูดะ หรือหมอนลวดลายแบบจอยเกมรุ่นต่าง ๆ และเนื่องจากการเข้าชมพิพิธภัณฑ์ตอนนี้ยังเป็นระบบสุ่ม ทำให้เกิดความต้องการสินค้าที่ระลึกจากพิพิธภัณฑ์จนเกิดเป็นการซื้อและนำมาขายต่อ</p>\n<p>นินเทนโด<a href=\"https://x.com/Museum_Nintendo/status/1841468114489454668\">ประกาศ</a>แนวทางป้องกันปัญหานี้ โดยบอกว่าสินค้าที่ระลึกบางรายการจะจำกัดการซื้อ 1 คนต่อ 1 ชิ้นเท่านั้น ได้แก่ พวงกุญแจ (มี 13 แบบ ซื้อได้อย่างละ 1), ไพ่ดอกไม้ฮานาฟูดะ, สายห้อยคอและป้ายห้อยคอ, แม่เหล็ก (มี 7 แบบ ซื้อสูงสุดได้แบบยกกล่อง), คุกกี้กล่องเป็นรูปท่อน้ำใน Mario ส่วนหมอนรูปจอยเกมนั้นมี 4 แบบ แต่ซื้อได้คนละ 1 ลายเท่านั้น</p>\n<p>เหตุผลหนึ่งที่นินเทนโดเลือกประกาศจำกัดการซื้อหลังเปิดพิพิธภัณฑ์เพียงหนึ่งวัน อาจเพราะในเว็บไซต์ขายสินค้ามือสองที่ญี่ปุ่น ตอนนี้ราคาของที่ระลึกพุ่งไปสูงมากนั่นเอง</p>\n<p>ที่มา: <a href=\"https://www.nintendolife.com/news/2024/10/nintendo-museum-is-limiting-select-merch-sales-as-expensive-online-listings-arise\">Nintendo Life</a></p>\n<p><img src=\"https://www.blognone.com/sites/default/files/externals/a119e1576ca262a0d36ceecafca454d3.jpeg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/museum\">Museum</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f82dc2be768b41d7523f6f92b779637f074ca93dc00f332ae4127a9c2c3a63b","category":"Thai"}