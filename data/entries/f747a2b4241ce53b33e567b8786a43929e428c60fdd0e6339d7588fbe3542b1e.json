{"title":"ครบรอบ 1 ปี Elon Musk ซื้อกิจการ Twitter ที่ตอนนี้ชื่อ X - จัดการประชุมพนักงานอัพเดตแผนงาน","link":"https://www.blognone.com/node/136439","date":1698394331000,"content":"<div><div><div><p>X หรือชื่อเดิม Twitter ได้จัดการประชุมรวมทั้งบริษัท (All-hand) ซึ่งเป็นครั้งแรกที่มีทั้งซีอีโอ Linda Yaccarino และเจ้าของ Elon Musk โดยการประชุมนี้จัดขึ้นที่สำนักงานใหญ่ในซานฟรานซิสโก แต่สองผู้บริหารวิดีโอคอลมาจากเมืองนิวยอร์กและออสติน ซึ่งเลือกวัน<a href=\"https://www.blognone.com/node/131161\">ครบรอบ 1 ปี</a> ที่เขาซื้อกิจการ Twitter ในเวลานั้นอย่างเป็นทางการ ซึ่งหากจำกันได้ ตอนนั้น Musk ก็ถือซิงก์ล้างมือไปที่สำนักงานใหญ่ด้วย</p>\n<p>Musk บอกว่าจากนี้การประชุมพนักงานจะจัดขึ้นทุกไตรมาส โดยไตรมาสถัดไปจะใช้แพลตฟอร์มวิดีโอคอลที่ X พัฒนาขึ้นเอง รวมถึงจะถ่ายทอดสดออกสู่สาธารณะกับผู้ใช้ X ด้วย</p>\n<p>Yaccarino ได้อัพเดตความคืบหน้าของบริษัทตลอด 1 ปีที่ผ่านมา โดยนอกจาก<a href=\"https://www.blognone.com/node/136429\">แผนงานเพิ่มฟีเจอร์ด้านการเงิน</a>ภายในปีหน้าแล้ว ยังมีตัวเลขอีกหลายอย่างที่น่าสนใจดังนี้</p>\n<ul>\n<li>ระยะเวลาใช้งานเฉลี่ยต่อคนใน X เพิ่มเป็น 32 นาทีต่อวัน ผลจากการผลักดันวิดีโอมากขึ้น</li>\n<li>จำนวนคนเข้ามาใช้งาน X มีมากกว่า 500 ล้านคนต่อวัน มีการสมัครใช้งานใหม่มากกว่า 1.5 ล้านครั้งต่อวัน</li>\n<li>ผู้ลงโฆษณาสูงสุด 100 อันดับแรกในปีที่แล้ว ตอนนี้กลับมาลงโฆษณาใน X 90 ราย</li>\n<li><a href=\"https://www.blognone.com/node/136005\">จ่ายเงินให้ครีเอเตอร์ผ่านโปรแกรมส่วนแบ่งโฆษณาแล้วเกือบ 20 ล้านดอลลาร์</a></li>\n<li>ระบบวิดีโอแนวตั้ง มีผู้ชมมากกว่า 100 ล้านบัญชีต่อวัน และมากกว่าครึ่งเป็นกลุ่ม Gen Z</li>\n<li>ฟีเจอร์และผลิตภัณฑ์ใหม่มีออกมามากกว่า 200 รายการ ในช่วง 1 ปีที่ผ่านมา</li>\n</ul>\n<p>ที่มา: <a href=\"https://fortune.com/2023/10/26/one-year-after-twitter-takeover-elon-musk-linda-yaccarino-all-hands-meeting/\">Fortune</a> และ <a href=\"https://blog.twitter.com/en_us/topics/company/2023/one-year-in\">X</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div><div><a href=\"/topics/linda-yaccarino\">Linda Yaccarino</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f747a2b4241ce53b33e567b8786a43929e428c60fdd0e6339d7588fbe3542b1e","category":"Thai"}