{"title":"เกมโจรสลัดออนไลน์ Sea of Thieves เพิ่มโหมดเล่นคนเดียว-เซิร์ฟเวอร์ส่วนตัว","link":"https://www.blognone.com/node/135896","date":1695524752000,"content":"<div><div><div><p>Sea of Thieves เกมโจรสลัดออนไลน์ของสตูดิโอ Rare ในเครือ Xbox เริ่มเปิดให้เล่นตั้งแต่ปี 2018 และมีผู้เล่นมากถึง 30 ล้านคน</p>\n<p>หลังเปิดบริการมานาน 5 ปี มีเนื้อหาอัพเดตจำนวนมาก ทาง Rare ก็ประกาศว่าจะเปิดโหมดใหม่ Safer Seas สำหรับเล่นคนเดียว (PvE) หรือเล่นเฉพาะกับเพื่อนสนิทในเซิร์ฟเวอร์แยก ไม่ต้องยุ่งกับผู้เล่นอื่นๆ ไม่ต้องคอยพะวงว่าจะโดยผู้เล่นคนอื่นจะมายุ่งวุ่นวายกับเรา อยากตกปลาหรือแล่นเรือเงียบๆ คนเดียวก็ได้หมด</p>\n<p>โหมด Safer Seas จะมาพร้อมกับอัพเดตเนื้อหา Season Ten โดยแยกจากโหมดเดิมที่จะเรียกชื่อใหม่ว่า High Seas จุดต่างสำคัญคือโหมดเล่นคนเดียวจะได้เงินและชื่อเสียงในเกมน้อยลงจากปกติ (เพราะเสี่ยงน้อยกว่า) และมีเนื้อหาไม่เท่ากับโหมด High Seas ซึ่งยังเป็นโฟกัสหลักของทีมพัฒนาที่ต้องการสร้างประสบการณ์โซเชียล และจะได้อัพเดตเนื้อหาเพิ่มระบบ Guild และมีอีเวนต์ Skull of Siren Song แย่งชิงกะโหลดวิเศษที่มีอันเดียวในเซิร์ฟเวอร์ด้วย</p>\n<p>อัพเดต Season Ten จะเริ่มปล่อยให้เล่นวันที่ 19 ตุลาคม ทั้งบนพีซีและ Xbox</p>\n<p>ที่มา - <a href=\"https://www.seaofthieves.com/news/season-ten-preview\">Sea of Thieves</a>, <a href=\"https://kotaku.com/sea-thieves-game-pass-xbox-solo-season-10-update-1850864864\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/c27d06a63e70db72f0c777dbe20a60d2.jpg\" /></p>\n</div></div></div><div><div>Topics: </div><div><div><a href=\"/topics/sea-of-thieves\">Sea of Thieves</a></div><div><a href=\"/topics/games\">Games</a></div><div><a href=\"/topics/rare\">Rare</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52fd1ecc9dfaae4d88821658c45607072ecc3330c1e17ff34723d2de893c5968","category":"Thai"}