{"title":"รถแท็กซี่ไร้คนขับ Waymo ชนสุนัขจนเสียชีวิต บริษัทระบุถูกวิ่งตัดหน้า","link":"https://www.blognone.com/node/134231","date":1686199846000,"content":"<div><div><div><p>รถแท็กซี่ไร้คนขับของ Waymo บริษัทพัฒนารถยนต์ไร้คนขับ เกิดชนสุนัขจนเสียชีวิต แม้ว่าจะมีคนขับนั่งอยู่ด้วย</p>\n<p>ซานฟรานซิสโกเป็นเมืองที่สองที่ <a href=\"https://www.blognone.com/node/127864\">Waymo ให้บริการตั้งแต่ปี 2022</a> หลังจากเปิดให้บริการในเมืองฟีนิกซ์ไปตั้งแต่ปี 2020</p>\n<p>Waymo <a href=\"https://www.dmv.ca.gov/portal/file/waymo_052123-pdf/\">รายงานเหตุการณ์ครั้งนี้ต่อขนส่งแคลิฟอร์เนียร์เอง</a> เมื่อวันที่ 21 พฤษภาคมที่ผ่านมา รถ Jaguar I-Pace ของ Waymo ที่กำลังแล่นอยู่บนถนน Toland  ในซานฟรานซิสโก ได้ชนเข้ากับสุนัขตัวหนึ่งที่วิ่งตัดหน้ารถจนเสียชีวิต ในขณะนั้นรถยนต์ดังกล่าวกำลังทำงานในโหมดขับเคลื่อนอัตโนมัติโดยมีพนักงานนั่งประจำอยู่ที่นั่งคนขับด้วย พนักงานนั้นไม่ทันเห็นสุนัขที่วิ่งเข้ามาแต่เซ็นเซอร์ของรถมองเห็นสุนัขแล้วแต่เนื่องจากสุนัขวิ่งออกมาจากหลังรถที่จอดอยู่ เมื่อพิจารณาถึงความเร็วรถ, ทิศทางที่สุนัขวิ่งมา, และปัจจัยอื่นๆ แล้ว พบว่ารถไม่สามารถหลีกเลี่ยงการชนได้</p>\n<p>ทาง Waymo ระบุว่าบริษัทได้แสดงความเสียใจกับเจ้าของสุนัข และยืนยันว่าความเชื่อใจและความปลอดภัยของชุมชนสำคัญต่อบริษัท โดยจะดูข้อมูลเหตุการณ์ครั้งนี้ต่อไป</p>\n<p>ที่มา : <a href=\"https://www.dmv.ca.gov/portal/file/waymo_052123-pdf/\">รายงานเหตุการณ์ต่อขนส่งแคลิฟอร์เนียร์</a>, <a href=\"https://techcrunch.com/2023/06/06/a-waymo-self-driving-car-killed-a-dog-in-unavoidable-accident/\">TechCrunch</a></p>\n<p><img src=\"https://www.blognone.com/sites/default/files/externals/40f4588d5a99735fa6fd71812b861d03.png\" alt /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/uber\">Uber</a></div><div><a href=\"/topics/driverless-car\">Driverless Car</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3280acf1acc7a9361da923c0a8a6ee426404a8608e378dc06f71cd1a3dc099de","category":"Thai"}