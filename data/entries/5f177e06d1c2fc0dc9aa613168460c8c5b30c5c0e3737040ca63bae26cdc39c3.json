{"title":"[ลือ] Snapdragon 8 Gen 3 จะราคาแพงขึ้นอีก จนผู้ผลิตมือถืออาจต้องใช้ชิปรุ่นเก่าแทน","link":"https://www.blognone.com/node/135283","date":1692064587000,"content":"<div><div><div><p>แหล่งข่าวจากสายจีน Digital Chat Station ให้ข่าวลือว่าชิป Snapdragon 8 Gen 3 จะมีราคาแพงขึ้นจากเดิม จนอาจทำให้ผู้ผลิตสมาร์ทโฟนบางรายเลือกใช้ Snapdragon 8 Gen 2 หรือ MediaTek Dimensity แทนในสินค้ากลุ่มเรือธงบางรุ่นของปี 2024 เพราะไม่สามารถแบกรับต้นทุนค่าชิปไหว</p>\n<p>ก่อนหน้านี้เราเห็นมือถือจีนบางยี่ห้อเลือกใช้ชิป Dimensity ในบางรุ่นย่อยอยู่ก่อนแล้ว หากข่าวลือนี้เป็นจริง เราน่าจะได้เห็นการออกสินค้าในแนวทางนี้มากขึ้น</p>\n<p>เว็บไซต์ 9to5google ชี้ว่า Snapdragon 8 Gen 2 เองก็แพงอยู่แล้ว ส่งผลให้มือถือซีรีส์ Galaxy S23 ของซัมซุงตั้งราคาแพงขึ้นเล็กน้อยในบางประเทศ แม้ราคาเป็นดอลลาร์ยังเท่าเดิมก็ตาม</p>\n<p>Qualcomm เตรียมเปิดตัว Snapdragon 8 Gen 3 ในเดือนตุลาคมนี้</p>\n<p>ที่มา - <a href=\"https://www.androidauthority.com/2024-flagship-phones-snapdragon-8-gen-2-3354737/\">Android Authority</a>, <a href=\"https://9to5google.com/2023/08/14/snapdragon-8-gen-3-cost-rumor/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/854933fc14a968abddaeb11df9f848e6.jpg\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/rumors\">Rumors</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f177e06d1c2fc0dc9aa613168460c8c5b30c5c0e3737040ca63bae26cdc39c3","category":"Thai"}