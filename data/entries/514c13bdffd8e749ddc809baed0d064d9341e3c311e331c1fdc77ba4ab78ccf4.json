{"title":"OpenAI ซื้อกิจการ io บริษัทการออกแบบผลิตภัณฑ์ AI ของ Jony Ive มูลค่าดีล 6.5 พันล้านดอลลาร์","link":"https://www.blognone.com/node/146549","date":1747870524000,"content":"<span>OpenAI ซื้อกิจการ io บริษัทการออกแบบผลิตภัณฑ์ AI ของ Jony Ive มูลค่าดีล 6.5 พันล้านดอลลาร์</span>\n\n  <div>\n    <div>Body</div>\n              <div><p>OpenAI ประกาศซื้อกิจการ <strong>io</strong> สตาร์ทอัปด้านการพัฒนาผลิตภัณฑ์ AI ของ Jony Ive อดีตหัวหน้าทีมออกแบบผลิตภัณฑ์ของแอปเปิล โดยมูลค่าดีลมีรายงานว่าอยู่ที่ประมาณ 6,500 ล้านดอลลาร์ ซึ่ง OpenAI จะจ่ายด้วยหุ้นของบริษัทเป็นส่วนใหญ่ หลังดีลเสร็จสิ้น พนักงาน 55 คนของ io (ไม่มี Ive) จะเข้าร่วมทีมฮาร์ดแวร์ของ OpenAI ภายใต้การนำของ Peter Welinder</p>\n<p><a href=\"https://www.blognone.com/node/111055\">LoveFrom</a> บริษัทการออกแบบของ Ive ซึ่งมีข้อตกลงให้คำปรึกษาการออกแบบผลิตภัณฑ์กับ OpenAI อยู่แล้ว ยังคงความร่วมมือกันต่อไป</p>\n<p>ข่าวการพัฒนาฮาร์ดแวร์ของ OpenAI ผ่านความร่วมมือกับบริษัทของ Jony Ive นี้ <a href=\"https://www.blognone.com/node/139104\">มีออกมา</a>ตั้งแต่ปีที่แล้ว โดย OpenAI <a href=\"https://www.blognone.com/node/142125\">ถือหุ้นจำนวนหนึ่ง</a>ในบริษัทนี้ด้วย เป้าหมายคือการสร้างอุปกรณ์ประมวลผลแนวคิดใหม่ทั้งหมดให้รองรับกับเทคโนโลยี AI</p>\n<p>Sam Altman ซีอีโอ OpenAI <a href=\"https://x.com/sama/status/1925242282523103408\">กล่าวว่า</a>เขารู้สึกตื่นเต้นในความร่วมมือนี้ เพื่อสร้างอุปกรณ์ AI ยุคใหม่ขึ้นมา io มีทีมงานที่ยอดเยี่ยมในทุกศาสตร์เพื่อการพัฒนาและสร้างอุปกรณ์ใหม่ ซึ่งทั้งหมดอยู่ในซานฟรานซิสโก ที่ตั้งสำนักงานใหญ่ OpenAI ด้วย ทำให้การทำงานร่วมกันใกล้ชิดมากขึ้น</p>\n<p>ที่มา: <a href=\"https://openai.com/sam-and-jony/\">OpenAI</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Thu, 05/22/2025 - 06:35</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"514c13bdffd8e749ddc809baed0d064d9341e3c311e331c1fdc77ba4ab78ccf4","category":"Thai"}