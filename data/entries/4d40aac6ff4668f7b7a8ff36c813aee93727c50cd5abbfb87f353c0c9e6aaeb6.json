{"title":"พบหลักฐาน Amazon Echo Show 5 ใช้ระบบปฏิบัติการตัวใหม่แทน Fire OS แล้ว","link":"https://www.blognone.com/node/136759","date":1700058055000,"content":"<div><div><div><p>จากข่าวก่อนหน้านี้ว่า <a href=\"https://www.blognone.com/node/136676\">Amazon กำลังทำระบบปฏิบัติการใหม่ Vega ใช้แทน Fire OS</a> ล่าสุดมีคนค้นพบว่าระบบปฏิบัติการตัวนี้ถูกใช้แล้วในหน้าจออัจฉริยะ Echo Show อย่างน้อยหนึ่งรุ่น</p>\n<p>Dave Zatz จากเว็บไซต์ Zatz Not Funny! โพสต์ภาพของ<a href=\"https://www.blognone.com/node/110021\">หน้าจออัจฉริยะรุ่นจอเล็ก Echo Show 5</a> ที่เป็น 3rd Gen รุ่นของปี 2023 แสดงข้อมูลเวอร์ชันระบบปฏิบัติการใช้คำว่า <strong>\"OS 1.1\"</strong> แตกต่างจากรุ่นก่อนหน้านี้ที่ระบุเป็น Fire OS ชัดเจนพร้อมเลขเวอร์ชัน 6.5</p>\n<p>ถึงแม้ Amazon ไม่ได้ระบุชื่อระบบปฏิบัติการ Vega ออกมาตรงๆ (น่าจะเป็นแค่โค้ดเนม) แต่หลักฐานอีกอย่างว่า Echo Show 5 ใช้ระบบปฏิบัติการใหม่คือ Amazon ประกาศแจ้งลูกค้าว่าหน้าจอรุ่นนี้ไม่รองรับ Netflix ซึ่งแตกต่างจากหน้าจอรุ่นอื่นๆ ซึ่งแปลได้ว่า OS ตัวใหม่ยังไม่มีฐานลูกค้ามากพอที่ Netflix จะทำแอพซัพพอร์ตให้นั่นเอง</p>\n<p>ที่มา - <a href=\"https://zatznotfunny.com/2023-11/amazon-vega-os/\">Zatz Not Funny!</a> via <a href=\"https://9to5google.com/2023/11/14/amazon-android-echo-show-replaced/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/94d24b7dcc8304280efc19810a4dfa54.jpg\" /></p>\n</div></div></div><div><div>Topics: </div><div><div><a href=\"/topics/fire-os\">Fire OS</a></div><div><a href=\"/topics/amazon-echo-show\">Amazon Echo Show</a></div><div><a href=\"/topics/amazon\">Amazon</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d40aac6ff4668f7b7a8ff36c813aee93727c50cd5abbfb87f353c0c9e6aaeb6","category":"Thai"}