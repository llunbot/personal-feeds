{"title":"Acer อัพเกรดโน้ตบุ๊กรักษ์โลก Aspire Vero 15 ใช้พลาสติกรีไซเคิล 40%, ออกโปรเจคเตอร์รักษ์โลก","link":"https://www.blognone.com/node/133532","date":1682301492000,"content":"<div><div><div><p><a href=\"https://www.blognone.com/node/122889\">Acer มีไลน์สินค้ากลุ่มรักษ์โลกชื่อ Vero ทำตลาดมาตั้งแต่ปี 2021</a> เริ่มจากโน้ตบุ๊ก แล้วออก<a href=\"https://www.blognone.com/node/128561\">พีซีออลอินวัน AIO ตามมาในปี 2022</a></p>\n<p>ปีนี้ 2023 Acer ยังเดินหน้าสินค้าไลน์ Vero ต่อไป โดยอัพเกรดโน้ตบุ๊กรุ่นปี 2021 มาใช้ซีพียูรุ่นใหม่ Core 13th Gen</p>\n<p>โน้ตบุ๊กรุ่นใหม่ชื่อว่า Acer Aspire Vero 15 (AV15-53P) เป็นโน้ตบุ๊กจอ 15.6\" FHD IPS, นอกจากการอัพเกรดซีพียูแล้วยังปรับเว็บแคมเป็น 1440p QHD ด้วย</p>\n<p>ในแง่ของความรักษ์โลก วัสดุที่ใช้ทำบอดี้เป็นพลาสติกรีไซเคิล post-consumer recycled (PCR) คิดเป็นสัดส่วน 40% ของบอดี้ทั้งหมด (เพิ่มจากรุ่นก่อนที่สัดส่วน 30%) แถมยังไม่เพนต์สีทับ เพื่อต้องการให้เห็นสีที่ไม่สม่ำเสมอของพลาสติกรีไซเคิลอย่างชัดเจน (ดูคลิปประกอบ), ทัชแพด OceanGlass เป็นพลาสติกในทะเลมารีไซเคิล, แพ็กเกจจิ้งเป็นวัสดุรีไซเคิล 100%, กระบวนการผลิตเครื่องลดการปล่อยคาร์บอนลง 30%</p>\n<p>ราคาขายเริ่มที่ 699.99 ดอลลาร์ เริ่มวางขายในสหรัฐเดือนมิถุนายน 2023</p>\n<p><img alt=\"No Description\" src=\"https://www.blognone.com/sites/default/files/externals/34820493d2d80608e0d7c7989d359a51.jpg\" /></p>\n<p>สินค้าใหม่อีกตัวในแบรนด์ Vero ของปีนี้คือโปรเจคเตอร์รุ่น Acer Vero PL3510ATV ความละเอียด  Full HD, หลอดไฟความสว่าง 4,800 ANSI lumens, อัตราคอนทราสต์ 50,000:1</p>\n<p>ความรักษ์โลกคือหลอดไฟใช้พลังงานน้อยกว่าหลอดโปรเจคเตอร์แบบดั้งเดิม 48%, หลอดใช้งานได้ 30,000 ชั่วโมง ยืดอายุการใช้งาน ลดขยะอิเล็กทรอนิกส์, บอดี้ใช้พลาสติรีไซเคิล PCR 50%</p>\n<p>ราคาขาย  1,399 ยูโร เริ่มขายในภูมิภาคยุโรปเดือนกันยายน 2023</p>\n<p><img alt=\"No Description\" src=\"https://www.blognone.com/sites/default/files/externals/98449d4175be90623958eac2262be03a.jpg\" /></p>\n<p>ที่มา - <a href=\"https://news.acer.com/acer-extends-eco-friendly-vero-line-with-powerful-aspire-vero-laptop-and-acer-vero-projector\">Acer</a></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/notebook\">Notebook</a></div><div><a href=\"/topics/aspire\">Aspire</a></div><div><a href=\"/topics/vero\">Vero</a></div><div><a href=\"/topics/projector\">Projector</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c21411164268f08532453e352fb4a680e5ba430d07eaef9edf026350c597420","category":"Thai"}