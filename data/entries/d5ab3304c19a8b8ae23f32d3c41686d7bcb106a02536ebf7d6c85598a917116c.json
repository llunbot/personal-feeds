{"title":"Google Drive อัพเดตขั้นตอนการกู้ไฟล์ สำหรับผู้ใช้ Drive for desktop ที่พบปัญหาไฟล์หาย","link":"https://www.blognone.com/node/137118","date":1701911559000,"content":"<div><div><div><p>กูเกิลอัพเดตขั้นตอนสำหรับผู้ใช้ Google Drive ที่พบปัญหาไฟล์หาย จากการใช้โปรแกรม Google Drive for desktop เวอร์ชัน 84.0.0.0 - 84.0.4.0 เพื่อกู้ไฟล์ที่หายไปกลับคืนมา</p>\n<p>รายละเอียดการกู้ไฟล์นั้นทำได้ทั้งใช้โปรแกรมหรือใช้ command line โดยการใช้โปรแกรมนั้น ให้ดาวน์โหลด Drive for desktop เวอร์ชันล่าสุด 85.0.13.0 หรือใหม่กว่า แล้วรันเครื่องมือกู้ไฟล์ โดยคลิกไอคอน Drive ในแถบเมนู กด Shift ค้าง เพื่อให้ปุ่ม Settings ปรากฏ และเลือก Recover from backups เพื่อเริ่มการกู้ไฟล์ที่หายไป</p>\n<p>หากสำเร็จ จะมีโฟลเดอร์ใหม่เกิดขึ้นชื่อว่า Google Drive Recovery ซึ่งไฟล์ทั้งหมดจะอยู่ในนั้น กูเกิลยังมีทางเลือกด้วยการใช้ command line รวมถึงการแก้ไขปัญหาเพิ่มเติมหากพบปัญหาอื่นในขั้นตอนการกู้ไฟล์ <a href=\"https://support.google.com/drive/answer/14286582\">ดูรายละเอียดทั้งหมดได้ที่นี่</a></p>\n<p>ที่มา: <a href=\"https://www.theverge.com/2023/12/6/23991183/google-drive-lost-files-desktop-fix\">The Verge</a></p>\n<p><img src=\"https://www.blognone.com/sites/default/files/externals/b25c81e1ac27fd019a29ee8e084250f3.png\" /></p>\n</div></div></div><div><div>Topics: </div><div><div><a href=\"/topics/google-drive\">Google Drive</a></div><div><a href=\"/topics/google-workspace\">Google Workspace</a></div><div><a href=\"/topics/cloud-storage\">Cloud Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5ab3304c19a8b8ae23f32d3c41686d7bcb106a02536ebf7d6c85598a917116c","category":"Thai"}