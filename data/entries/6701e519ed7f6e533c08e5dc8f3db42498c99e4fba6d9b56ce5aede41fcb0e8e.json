{"title":"กางกรงเล็บ เปิดตัว Marvel’s Wolverine ลง PS5 จากทีมสร้างเกม Spider-Man","link":"https://www.blognone.com/node/124679","date":1631250749000,"content":"<div><div><div><p>Sony ประกาศว่า Insomniac Games ทีมสร้าง Spider-Man ทุกภาคบน PS4 และ PS5 กำลังทำเกม Marvel’s Wolverine พร้อมโชว์ตัวอย่างแบบภาพยนตร์สั้นๆ ที่ยังไม่เปิดเผยอะไรมากนัก นอกจากวูลฟ์เวอรีนที่เพิ่งจบการต่อสู้ในบาร์มาหมาดๆ แต่ก็ได้เห็นแค่กรงเล็บ ยังไม่เปิดเผยหน้าตา</p>\n<p>Insomniac Games ปัจจุบันแทบจะเหมาแฟรนไชส์เกมทำตลาดช่วงปีแรกๆ ของ PlayStation 5 โดยเป็นทีมสร้างทั้ง Ratchet &amp; Clank: Rift Apart, Spider-Man: Miles Morales, Spider-Man 2 และ Marvel’s Wolverine เกมล่าสุด</p>\n<p>เกมยังไม่เปิดเผยวันวางจำหน่าย แต่ดูจากตัวอย่าง Spider-Man 2 ที่มีความสมบูรณ์มากกว่า คาดว่าเราอาจจะได้เล่นเป็น Wolverine หลัง Spider-Man 2 วางจำหน่ายไปแล้วในปี 2023 สักระยะหนึ่ง และคงต้องรอรายละเอียดเพิ่มเติมต่อไป</p>\n<p>ที่มา - <a href=\"https://www.youtube.com/watch?v=5iTjgmp3SnA\">Marvel Entertainment</a></p>\n</div></div></div><div><div>Topics: </div><div><div><a href=\"/topics/marvel\">Marvel</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/insomniac\">Insomniac</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6701e519ed7f6e533c08e5dc8f3db42498c99e4fba6d9b56ce5aede41fcb0e8e","category":"Thai"}