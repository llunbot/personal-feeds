{"title":"ไมโครซอฟท์เตรียมยกเครื่อง WPF ครั้งใหญ่ใน .NET 9 ปรับธีมให้เข้ากับ Windows 11","link":"https://www.blognone.com/node/138300","date":1708431811000,"content":"<div><div><div><p>ชาว .NET ยุคแรกๆ คงคุ้นเคยกับ Windows Presentation Foundation (WPF) ชุดเขียน UI สำหรับแอพบนเดสก์ท็อปที่เริ่มใช้ใน .NET 3.0 (โค้ดเนมของ WPF คือ Avalon)</p>\n<p>ไมโครซอฟท์ยังมีทางเลือกในการสร้าง UI บนเดสก์ท็อปอย่างอื่นคือ WinForms ที่เริ่มมาก่อน WPF และภายหลังก็ออก UWP ในยุค Windows 8 ที่พัฒนาต่อจนมาเป็น <a href=\"https://www.blognone.com/node/112991\">WinUI</a></p>\n<p>WPF นั้นไม่ถูกอัพเกรดมานานแล้ว แม้แอพเก่าๆ ที่เขียน WPF ยังสามารถรันได้ต่อเนื่องจนถึงปัจจุบัน แต่ล่าสุดไมโครซอฟท์ประกาศแผนอัพเกรด WPF ครั้งใหญ่โดยเราจะเห็นผลลัพธ์บางส่วนใน <a href=\"https://www.blognone.com/node/138207\">.NET 9</a> ที่จะออกตัวจริงช่วงปลายปีนี้</p>\n<p>ใน<a href=\"https://github.com/dotnet/wpf/blob/main/roadmap.md\">หน้า Roadmap ของ WPF</a> มีแผนการกว้างๆ ว่าจะปรับ WPF ให้รองรับธีมยุคใหม่แบบ Windows 11 มีฟีเจอร์อย่างหน้าต่างมุมโค้งและการวางหน้าต่างแบบ snap layout, รองรับฟีเจอร์ของภาษาโปรแกรมยุคใหม่อย่าง nullability annotations, ปรับปรุงเรื่อง accessibility ในคอนโทรล และปรับปรุงประสิทธิภาพให้ดีขึ้น ลดการใช้หน่วยความจำลง</p>\n<p>ที่มา - <a href=\"https://mspoweruser.com/windows-presentation-foundation-wpf-to-get-modernized-soon-match-windows-11-styles/\">MSPoweruser</a></p>\n<p><img alt=\"No Description\" src=\"https://www.blognone.com/sites/default/files/externals/deae935067005040e848a3db96d46d03.jpg\" /></p>\n</div></div></div><div><div>Topics: </div><div><div><a href=\"/topics/net\">.NET</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6a5f9242e87572b5cc50af9daa04353a860d2a1fb08fbbc4a30c94e3e8a378b","category":"Thai"}