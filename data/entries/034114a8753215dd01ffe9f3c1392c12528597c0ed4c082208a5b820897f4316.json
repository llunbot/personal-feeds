{"title":"ซีอีโอ Klarna เผย ไม่รับพนักงานใหม่เพิ่มเลย เพราะใช้ AI แทนได้หมด ลดพนักงานลงได้ 22%","link":"https://www.blognone.com/node/143661","date":1734236406000,"content":"<div><div><div><p>Klarna บริษัทซื้อของแบบผ่อนชำระ (Buy Now Pay Later) <a href=\"https://www.blognone.com/node/138440\">มีแนวทางใช้ AI แทนมนุษย์</a> มาได้สักระยะหนึ่งแล้ว ล่าสุดซีอีโอ Sebastian Siemiatkowski เปิดเผยว่าตลอดปีที่ผ่านมาไม่ได้รับพนักงานใหม่เพิ่มเลย เพราะใช้ AI แทนได้หมด</p>\n<p>Siemiatkowski ให้สัมภาษณ์กับ Bloomberg TV ว่าในช่วงที่ผ่านมา ลดจำนวนพนักงานลงได้ 22% ลงมาเหลือที่ 3,500 คน ตอนนี้มีพนักงานราว 200 คนที่ใช้งาน AI สำหรับงานหลักๆ ที่ตัวเองรับผิดชอบ เขายังกระตุ้นให้พนักงานใช้ AI เพิ่มผลิตภาพ (productivity) หากใครทำสำเร็จก็จะจ่ายเงินเดือนเพิ่มให้ด้วย เพราะประหยัดต้นทุนค่าจ้างพนักงานใหม่มาในระดับหนึ่งแล้ว สามารถนำเงินส่วนนี้มาจ่ายให้พนักงานเก่าได้</p>\n<p>ที่มา - <a href=\"https://fortune.com/2024/12/12/klarna-stopped-all-hiring-replace-workers-with-ai/\">Fortune</a></p>\n<p><img alt=\"No Description\" src=\"https://www.blognone.com/sites/default/files/externals/bf3699cdde091d5523acaab23b1f69f9.png\" /></p>\n</div></div></div><div><div>Topics: </div><div><div><a href=\"/topics/klarna\">Klarna</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/labour\">Labour</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"034114a8753215dd01ffe9f3c1392c12528597c0ed4c082208a5b820897f4316","category":"Thai"}