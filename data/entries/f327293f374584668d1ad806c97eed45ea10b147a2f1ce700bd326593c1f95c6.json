{"title":"กูเกิลเปิดบริการ Agentspace ตัวช่วยค้นข้อมูลจากทุกแหล่งในองค์กร","link":"https://www.blognone.com/node/143648","date":1734147940000,"content":"<div><div><div><p>กูเกิลเปิดบริการ Google Agentspace บริการแชตกับข้อมูลภายในองค์กรที่สามารถเชื่อมกับแหล่งข้อมูลต่างๆ ไม่ว่าจะเป็น Google Drive, Sharepoint หรือแอปพลิเคชั่นงานอย่าง ServiceNow, Jira</p>\n<p>แนวทางการใช้งาน คือการสร้าง agent สำหรับงานประเภทต่างๆ เช่น ฝ่ายบุคคลต้องการสร้าง HR Agent เพื่อตอบคำถามเกี่ยวกับสวัสดิการ และกฎการทำงานต่างๆ หรือฝ่ายการเงินอาจจะสร้าง agent สำหรับการเบิกค่าใช้จ่ายต่างๆ บริการนี้รวมเอา NotebookLM Enterprise ไว้ในตัว ทำให้สามารถค้นข้อมูลจากแหล่งต่างๆ รวมเอาเป็นรายงานฉบับเดียว แล้วสร้าง podcast ไว้ฟังสรุปได้ทีเดียว</p>\n<p>ภายในของ Agentspace คือการแพ็กเอาฟีเจอร์ต่างๆ ของแอปพลิเคชั่น LLM มาทำให้เป็นแอปพลิเคชั่นสำเร็จรูป เช่น การต้นหาข้อมูลแบบ RAG หรือการเชื่อมต่อกับ API ภายนอกต่างๆ ผู้ใช้สามารถปรับปรุงความสามารถในการค้นหาเอกสาารได้ด้วยการฝึกโมเดลค้นหาด้วยตัวอย่างเอกสาร หรือจะถอดเปลี่ยนฟังก์ชั่น embedding ไปใช้ของตัวเองเลยก็ได้</p>\n<p>ตอนนี้ Agentspace ยังอยู่ในช่วง early access และยังไม่ประกาศราคา แต่กูเกิลระบุว่าจะคิดค่าบริการเป็นรายเดือนนับตามจำนวนผู้ใช้</p>\n<p>ที่มา - <a href=\"https://cloud.google.com/blog/products/ai-machine-learning/bringing-ai-agents-to-enterprises-with-google-agentspace\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/4a965bb322df596440efbf46be01b3ad.jpeg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/llm\">LLM</a></div><div><a href=\"/topics/gemini\">Gemini</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f327293f374584668d1ad806c97eed45ea10b147a2f1ce700bd326593c1f95c6","category":"Thai"}