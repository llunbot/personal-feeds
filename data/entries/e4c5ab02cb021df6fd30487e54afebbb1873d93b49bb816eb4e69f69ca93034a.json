{"title":"GlobalFoundries ขยายโรงงานผลิตชิปในนิวยอร์ก, เปิดตัวโลโก้ใหม่ แบรนด์ใหม่ GF","link":"https://www.blognone.com/node/123797","date":1626751462000,"content":"<div><div><div><p>GlobalFoundries หรือ GF บริษัทผู้ผลิตชิปที่แยกตัวจาก AMD ในปี 2009 ประกาศขยายโรงงานเดิมในรัฐนิวยอร์ก ใช้เงินลงทุน 1,000 ล้านดอลลาร์ เพิ่มความสามารถในการผลิต (นับเป็นจำนวนแผ่นเวเฟอร์) อีก 150,000 แผ่นต่อปี</p>\n<p>นอกจากนี้ GF ยังประกาศสร้างโรงงานใหม่ที่นิวยอร์กด้วย โดยระบุว่าจะช่วยจ้างงานเพิ่ม 1,000 ตำแหน่ง แต่ไม่บอกกำลังการผลิต บอกแค่ว่าจะขอระดมทุนจากหน่วยงานภาครัฐด้วย ตาม<a href=\"https://www.blognone.com/node/122144\">นโยบายการสร้างซัพพลายเชนของการผลิตชิปบนแผ่นดินอเมริกา</a></p>\n<p>เดือนที่แล้ว <a href=\"https://www.blognone.com/node/123333\">GF เพิ่งประกาศสร้างโรงงานใหม่ในสิงคโปร์</a> กำลังการผลิตเวเฟอร์ 450,000 แผ่นต่อปี และประกาศขยายโรงงานเดิมในเยอรมนี รวมถึงล่าสุดเพิ่ง<a href=\"https://www.blognone.com/node/123735\">มีข่าวลือว่า อินเทลสนใจซื้อกิจการ GF ทั้งบริษัทด้วย</a></p>\n<p>นอกจากนี้ GlobalFoundries ยังเปิดตัวโลโก้ใหม่ที่ใช้ตัวอักษร GF แทนของเดิมที่เป็นลูกโลกสีส้มด้วย โดยบริษัทจะเริ่มใช้แบรนด์ตัวย่อ GF แทนชื่อเต็มให้มากขึ้นด้วย</p>\n<p><img src=\"https://www.blognone.com/sites/default/files/externals/55ce061b3a458f019ed56a15d8e2e1b5.jpg\" /></p>\n<p>ที่มา - <a href=\"https://gf.com/press-release/globalfoundries-plans-build-new-fab-upstate-new-york-private-public-partnership\">GlobalFoundries</a></p>\n</div></div></div><div><div>Topics: </div><div><div><a href=\"/topics/globalfoundries\">GlobalFoundries</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4c5ab02cb021df6fd30487e54afebbb1873d93b49bb816eb4e69f69ca93034a","category":"Thai"}