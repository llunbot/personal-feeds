{"title":"Meta เปิดให้ผู้ใช้ในสหรัฐอเมริกา สมัครขอสิทธิเขียน Community Notes แล้ว","link":"https://www.blognone.com/node/144831","date":1740106453000,"content":"<div><div><div><p>Meta เริ่มเปิดโครงการ Community Notes <a href=\"https://www.blognone.com/node/143972\">ตามที่ประกาศไว้เมื่อเดือน ม.ค. 2025</a> ว่าจะนำมาใช้แทนระบบ fact checking แบบเดิม</p>\n<p>Community Notes เป็นการเปิดให้ \"อาสาสมัคร\" (แปลว่าไม่จ่ายเงิน) สมัครเข้ามาช่วย fact checking เนื้อหาในโพสต์ต่างๆ ว่าถูกต้องหรือไม่ แบบเดียวกับที่ Twitter/X มีมาก่อนนานแล้ว <a href=\"https://www.blognone.com/node/144226\">ทิศทางของ Meta ในช่วงหลังชัดเจนว่าไม่ต้องการจ้างพนักงานเอาท์ซอร์สมาเช็คข้อมูลอีกต่อไป</a> แม้ตอนนี้ Community Notes ยังเริ่มใช้งานเฉพาะในสหรัฐอเมริกาเพียงประเทศเดียวก่อน</p>\n<p>ระบบ Community Notes จะถูกใช้งานกับโซเชียลในเครือทั้ง 3 ตัวคือ Facebook, Instagram, Threads โดยโน้ตจะมีความยาวไม่เกิน 500 ตัวอักษร และบังคับต้องมีลิงก์เพื่อชี้ไปยังแหล่งข้อมูลอื่น</p>\n<p>ตอนนี้ Meta เปิดให้อาสาสมัครในอเมริกามาลงทะเบียนเพื่อขอสิทธิ Community Notes ได้แล้ว เป็นใครก็ได้ที่มีอายุเกิน 18 ปีขึ้นไป และมีบัญชีโซเชียลของ Meta อายุเกิน 6 เดือน, ยืนยันหมายเลขโทรศัพท์เพื่อทำ two factor authentication แล้ว</p>\n<p>ที่มา - <a href=\"https://transparency.meta.com/en-gb/features/community-notes/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/ab14c1ea82f8fc53a45e27d3eb46419d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e49a04961a7b2c65c7ecd8ad07e3fda6.jpg\" /></p>\n<blockquote><p>Rolling out soon, Community Notes will be a new way for our community to decide when content is confusing or may need additional context. It is replacing our prior fact checking program that has been seen, by many, as biased. <a href=\"https://t.co/qgKveIGHvR\">https://t.co/qgKveIGHvR</a> <a href=\"https://t.co/OdjR821HJW\">pic.twitter.com/OdjR821HJW</a></p>\n<p>— Meta Newsroom (@MetaNewsroom) <a href=\"https://twitter.com/MetaNewsroom/status/1892620161762423202?ref_src=twsrc%5Etfw\">February 20, 2025</a></p></blockquote>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/social-network\">Social Network</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/threads\">Threads</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"421343b4b2d1b6ce3ce6237cb91369448036c18ebdd102e1c762459de2470072","category":"Thai"}