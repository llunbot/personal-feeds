{"title":"Meta เพิ่มหน้าเว็บอธิบายรายละเอียดการทำงานของ AI แนะนำเนื้อหาใน Facebook และ IG","link":"https://www.blognone.com/node/134605","date":1688079625000,"content":"<div><div><div><p>Meta เพิ่มหน้าเว็บไซต์ใหม่ที่ส่วนเปิดเผยความโปร่งใส Transparency Center เพื่อให้ข้อมูลเกี่ยวกับการจัดอันดับ และระบบแนะนำเนื้อหาบนแพลตฟอร์มทั้ง Facebook และ Instagram</p>\n<p>หน้าเว็บไซต์นี้ Meta เรียกว่า <a href=\"https://transparency.fb.com/features/explaining-ranking\">22 system cards</a> ให้ข้อมูลโดยละเอียดของ 22 ระบบใน Facebook และ Instagram ว่าแต่ละส่วนนั้น AI ใช้เกณฑ์ใดในการคัดเลือกเนื้อหามาแนะนำผู้ใช้งานแต่ละคน เช่น Facebook Reels จะเริ่มด้วยการรวบรวมข้อมูลที่คน ๆ นั้นสนใจ แล้วหาสัญญาณ (signal) จากเนื้อหาที่คล้ายกับความสนใจ นำมา predict ต่อ และให้คะแนนจัดอันดับเพื่อเลือกมาแสดงผล</p>\n<p>หากผู้ใช้งานพบเนื้อหาแนะนำที่ไม่สนใจ ซึ่งอาจเกิดได้จากหลายสาเหตุ สามารถกดดูเพิ่มที่ปุ่ม 3 จุด เลือก Why Am I Seeing This? เพื่อดูว่าเรามีความสนใจใด ที่ทำให้ระบบจึงคัดเนื้อหานี้ และตอนนี้ได้ขยายเพิ่มเติมไปยังส่วน Instagram Reels, ส่วน Explore ใน Instagram และ Facebook Reels ด้วย</p>\n<p>Meta ยังต้องการให้ผู้ใช้งานสามารถควบคุมปรับแต่งเนื้อหาแนะนำได้มากที่สุด โดยสามารถปรับค่าได้ ของ Facebook อยู่ที่ Feed Preferences และ Instagram อยู่ที่ Suggested Content Control Center ผ่านปุ่ม 3 จุดในแต่ละโพสต์ และในส่วน Settings ของแอป</p>\n<p>ที่มา: <a href=\"https://about.fb.com/news/2023/06/how-ai-ranks-content-on-facebook-and-instagram/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/c492a1eaf1f548d8601ef12303026cdc.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/facebook\">Facebook</a></div><div><a href=\"/topics/reels\">Reels</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00c8e1f0e5c357827eab3bd3980a0307c16b55756af88c126b539155f14097d7","category":"Thai"}