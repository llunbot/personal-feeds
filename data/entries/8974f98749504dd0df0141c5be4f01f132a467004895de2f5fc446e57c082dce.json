{"title":"Apple ทดสอบฟีเจอร์ AI ใน Safari ทั้งสรุปและบล็อกเนื้อหา อาจมีให้ใช้งานใน iOS 18","link":"https://www.blognone.com/node/139579","date":1714817860000,"content":"<div><div><div><p>AppleInsider รายงานฟีเจอร์เกี่ยวกับ AI ที่จะมีในระบบปฏิบัติการ iOS 18 และ macOS 15 ที่แอปเปิลเตรียมเปิดตัวในงาน WWDC เดือนมิถุนายน โดยอ้างข้อมูลจากแหล่งข่าวที่เกี่ยวข้อง ซึ่งตอนนี้ซอฟต์แวร์อยู่ในขั้นตอนการทดสอบภายใน</p>\n<p>โดยส่วนที่มีข้อมูลตอนนี้คือเบราว์เซอร์ Safari 18 ซึ่งจะมีฟีเจอร์ AI ดังต่อไปนี้</p>\n<ul>\n<li><strong>Intelligent Search</strong> เป็นปุ่มคำสั่งให้ Safari สรุปหัวข้อ คำสำคัญ ของเนื้อหาในเว็บเพจ ประมวลผลบนอุปกรณ์ (On-device)</li>\n<li><strong>Web Eraser</strong> กำหนดให้ Safari ลบการแสดงผลเนื้อหาที่ระบุ เช่น แบนเนอร์โฆษณา, รูปภาพ, เซกชันในเว็บ หรืออื่น ๆ ที่กำหนด</li>\n</ul>\n<p>ส่วนของ AI สรุปเนื้อหาใน Safari นั้น รายงานบอกว่าแอปเปิลใช้ LLM ที่พัฒนาภายในตามที่เคยมีข่าวคือ Ajax ซึ่งมีความสามารถประมวลได้ในระดับอุปกรณ์ด้วยการแยกส่วนประกอบของอินพุท ซึ่งความสามารถนี้น่าจะถูกต่อยอดไปใช้ในฟังก์ชันของแอปอื่นได้เช่น Message</p>\n<p>นอกจากนี้ยังมีข้อมูลฟีเจอร์ AI อีกอย่างชื่อ <strong>Visual Lookup</strong> ที่สามารถให้รายละเอียดข้อมูลจากรูปภาพที่เห็น โดยทำได้มากกว่า Siri ใน Photos ปัจจุบันที่สามารถระบุประเภทของสิ่งที่เห็นในรูปภาพได้ ฟีเจอร์นี้คาดว่าจะมีให้ใช้งานเร็วที่สุดในปีหน้า 2025</p>\n<p>ที่มา: <a href=\"https://appleinsider.com/articles/24/04/30/apple-to-unveil-ai-enabled-safari-browser-alongside-new-operating-systems\">Apple Insider</a></p>\n<p><img src=\"https://www.blognone.com/sites/default/files/externals/e9106a666cf11c2034051454838f1284.jpg\" /></p>\n</div></div></div><div><div>Topics: </div><div><div><a href=\"/topics/safari\">Safari</a></div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8974f98749504dd0df0141c5be4f01f132a467004895de2f5fc446e57c082dce","category":"Thai"}