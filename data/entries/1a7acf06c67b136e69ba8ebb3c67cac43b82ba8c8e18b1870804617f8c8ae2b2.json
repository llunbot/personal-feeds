{"title":"Pixel ครองส่วนแบ่งตลาดมือถือญี่ปุ่นเกิน 10% แล้ว, ยอดขายปี 2023 เติบโต 527%","link":"https://www.blognone.com/node/138581","date":1709780333000,"content":"<div><div><div><p>ญี่ปุ่นเป็นประเทศที่ <a href=\"https://www.blognone.com/node/134744\">Google Pixel ประสบความสำเร็จอย่างสูงในช่วงหลัง</a> ล่าสุด IDC ออกรายงานส่วนแบ่งตลาดสมาร์ทโฟนญี่ปุ่นตลอดปี 2023 พบว่า Pixel มีส่วนแบ่งตลาดเพิ่มจาก 1.5% ในปี 2022 ขึ้นพรวดมาเป็น 10.7% ในปี 2023 หรือเติบโตมากถึง 527% ในปีเดียว</p>\n<p>ภาพรวมตลาดสมาร์ทโฟนญี่ปุ่นปี 2023 หดตัวลง 11% เทียบกับปี 2022 (<a href=\"https://www.blognone.com/node/137688\">ซึ่งเป็นเหมือนกันทั้งโลก</a>) อันดับหนึ่งยังเป็นแอปเปิล ครองส่วนแบ่งตลาด 51.9% แต่จำนวนเครื่องส่งมอบลดลง 6%</p>\n<p>อันดับสอง Sharp ยังรักษาส่วนแบ่งตลาดใกล้ระดับเดิม จาก 10.6% เพิ่มเป็น 10.9% จำนวนเครื่องส่งมอบลดลง 9%, อันดับสาม Pixel, อันดับสี่ Samsung ส่วนแบ่งตลาดลดจาก 9.1% เหลือ 6.3% และอันดับห้าร่วมมีส่วนแบ่งตลาดเท่ากันคือ Kyocera และ Lenovo (เจ้าของแบรนด์ Motorola และ <a href=\"https://www.idc.com/getfile.dyn?containerId=prAP51933524&amp;attachmentId=47509934\">FCNT</a>) ที่ 5.4%</p>\n<p>IDC บอกว่ายอดขายที่เพิ่มขึ้นสูงของ Pixel มาจากการเซ็นสัญญาเป็นพันธมิตรกับ Docomo ส่วนผู้ผลิตอีกรายที่ส่วนแบ่งตลาดเพิ่มขึ้นคือ Xiaomi แม้ยังไม่เข้ามาติดชาร์ท Top 5 ก็ตาม</p>\n<p>ที่มา - <a href=\"https://www.idc.com/getdoc.jsp?containerId=prAP51933524\">IDC</a></p>\n<p><img alt=\"No Description\" src=\"https://www.blognone.com/sites/default/files/externals/2ff5c33895ae6859e821bcba421b5b2a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/903e84e51008be7e0317894a4083c7e6.jpeg\" /></p>\n<p><img src=\"https://www.idc.com/getfile.dyn?containerId=prAP51933524&amp;attachmentId=47509934\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/japan\">Japan</a></div><div><a href=\"/topics/smartphone\">Smartphone</a></div><div><a href=\"/topics/market-share\">Market Share</a></div><div><a href=\"/topics/idc\">IDC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a7acf06c67b136e69ba8ebb3c67cac43b82ba8c8e18b1870804617f8c8ae2b2","category":"Thai"}