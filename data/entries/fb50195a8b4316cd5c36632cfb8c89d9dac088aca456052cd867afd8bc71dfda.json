{"title":"อังกฤษสร้างซูเปอร์คอมพิวเตอร์ Isambard 3 ใช้ Grace CPU Superchip ล้วน ประหยัดพลังงาน","link":"https://www.blognone.com/node/133945","date":1684779244000,"content":"<div><div><div><p>NVIDIA เปิดตัวซูเปอร์คอมพิวเตอร์ Isambard 3 ที่มหาวิทยาลัย Bristol เป็นผู้สั่งซื้อ โดยความพิเศษคือมันเป็นซูเปอร์คอมพิวเตอร์ที่ใช้<a href=\"https://www.blognone.com/node/127734\">ชิป Grace CPU Superchip ล้วน</a> ไม่มีชิปกราฟิกในระบบ</p>\n<p>ระบบรวมของ Isambard 3 ใช้  Grace CPU Superchip จำนวน 384 ชุด พลังประมวลผลรวม 2.7 petaflops ที่ FP64 จุดเด่นคือกินพลังงานเพียง 270kW เท่านั้นทำให้เป็นซูเปอร์คอมพิวเตอร์ที่ไม่มีชิปเร่งความเร็วที่ประสิทธิภาพพลังงานดีที่สุดหนึ่งในสามอันดับแรกของโลก</p>\n<p>Isambard 3 จะรันงานด้านการจำลองโมเลกุลเพื่อทำความเข้าใจกลไกของโรคต่างๆ หาทางรักษาไวรัส เช่น COVID-19 โดยการใช้ซีพียูล้วนทำให้ได้เปรียบในการรันซอฟต์แวร์จำลองที่หลายตัวไม่ได้ออปติไมซ์สำหรับการรันบนชิปกราฟิก งานที่ต้องการพลังประมวลผลสูงขึ้นแต่ไม่ได้ต้องการตัวเลขประสิทธิภาพสูงสุดจากชิปเร่งความเร็วจึงยังมีตลาดอยู่</p>\n<p>คาดว่าเครื่อง Isambard 3 จะรันงานได้จริงกลางปี 2024 และผู้ใช้น่าจะเพิ่มขึ้นมาก จากตอนนี้มีประมาณ 800 ราย</p>\n<p>ที่มา - <a href=\"https://nvidianews.nvidia.com/news/nvidia-grace-drives-wave-of-new-energy-efficient-arm-supercomputers\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/f5a16910b257631389799c2dfd19e192.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/high-performance-computing\">High Performance Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb50195a8b4316cd5c36632cfb8c89d9dac088aca456052cd867afd8bc71dfda","category":"Thai"}