{"title":"GitHub เปิดตัว Copilot Enterprise โมเดลปรับแต่งตามโค้ดขององค์กร เดือนละ 39 ดอลลาร์","link":"https://www.blognone.com/node/136657","date":1699509820000,"content":"<div><div><div><p>GitHub ประกาศออกแพ็กเกจ Copilot Enterprise บริการ AI ช่วยเขียนโค้ดสำหรับองค์กรขนาดใหญ่ โดยเป็นแพ็กเกจใหญ่ขึ้นจาก <a href=\"https://www.blognone.com/node/131799\">GitHub Copilot for Business ที่เปิดตัวช่วงปลายปี 2022</a></p>\n<p>ความแตกต่างของ Copilot Enterprise ที่เพิ่มมาจากแพ็กเกจ Copilot for Business คือ</p>\n<ul>\n<li><a href=\"https://www.blognone.com/node/135846\">ฟีเจอร์แชทถามตอบ Copilot Chat</a> ปรับฐานความรู้ของบ็อทตามโค้ดขององค์กร โดยเชื่อมกับโค้ดที่อยู่บน GitHub.com ขององค์กรให้อัตโนมัติ</li>\n<li>บ็อทสามารถค้นหาและสรุปข้อมูลจากเอกสารภายในองค์กรได้</li>\n<li>สรุป pull request ได้</li>\n<li>บ็อทเพิ่มทักษะการรีวิวโค้ด</li>\n<li>ปรับแต่งตัวโมเดลเพิ่มเติม</li>\n</ul>\n<p>Copilot Enterprise ขายในราคา 39 ดอลลาร์ต่อผู้ใช้ต่อเดือน เพิ่มขึ้นจากแพ็กเกจ Business ที่ขายราคา 19 ดอลลาร์ต่อคนต่อเดือน จะเริ่มให้บริการอย่างเป็นทางการในเดือนกุมภาพันธ์ 2024</p>\n<p>ตัวฟีเจอร์ Copilot Chat เองยังอัพเกรดโมเดลเป็น GPT-4 ที่ฉลาดขึ้น และเพิ่มการเชื่อมต่อกับหน้าเว็บ GitHub.com ใช้งานจากเว็บได้โดยตรง และผ่านแอพ GitHub บนมือถือด้วย (ตอนแรกคุยได้เฉพาะผ่าน IDE)</p>\n<p><img alt=\"No Description\" src=\"https://www.blognone.com/sites/default/files/externals/19e58163ba162c6963910ce131641bfa.png\" /></p>\n<p>ที่มา - <a href=\"https://github.blog/2023-11-08-universe-2023-copilot-transforms-github-into-the-ai-powered-developer-platform/\">GitHub</a></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/development\">Development</a></div><div><a href=\"/topics/microsoft-copilot\">Microsoft Copilot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccd7bd508594b0f41235b8b0efa842169293384a19c3167a221a04bc5944c5bd","category":"Thai"}