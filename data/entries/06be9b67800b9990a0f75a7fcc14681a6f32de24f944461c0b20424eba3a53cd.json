{"title":"AWS เปิด Data Transfer Terminals จุดนำสตอเรจไปส่งข้อมูลขึ้นคลาวด์ เน็ตเร็วกว่าอัพโหลดเอง","link":"https://www.blognone.com/node/143413","date":1733141003000,"content":"<div><div><div><p>AWS เปิดตัวบริการ <a href=\"https://aws.amazon.com/data-transfer-terminal/\">Data Transfer Terminals</a> เปิดให้ลูกค้าสามารถเอาอุปกรณ์สตอเรจของตัวเองไปอัพโหลดขึ้นคลาวด์ AWS ได้ทางกายภาพ รวดเร็วกว่าการอัพโหลดผ่านเครือข่ายหากข้อมูลมีปริมาณมากๆ</p>\n<p>ตอนนี้ศูนย์บริการ Data Transfer Terminals เปิดแล้วสองแห่งในแอลเอและนิวยอร์ก ลูกค้าสามารถจองเวลาล่วงหน้าได้จาก AWS Management Console โดยระบุชื่อของบุคคลที่จะนำข้อมูลไปอัพโหลด เมื่อไปถึงสถานที่ปลายทาง (ซึ่งเป็นสำนักงานทั่วไป ไม่ใช่ศูนย์ข้อมูลของ AWS) จะมีสต๊าฟ พาขึ้นไปยังห้องที่มีคอมพิวเตอร์ต่อตรงกับเครือข่ายของ AWS ผ่านสายเคเบิล 100G LR4 QSFP ที่ช่วยให้อัพโหลดขึ้นคลาวด์ AWS ได้อย่างรวดเร็ว</p>\n<p>ก่อนหน้านี้ <a href=\"https://www.blognone.com/node/87747\">AWS มีบริการชื่อ Snowball ส่งฮาร์ดดิสก์ทางไปรษณีย์ไปให้ AWS อัพโหลดให้</a> แต่จุดประสงค์มีไว้เพื่อการอัพโหลดข้อมูลจากสถานที่ที่มีข้อจำกัดเรื่องอินเทอร์เน็ต ในขณะที่ Data Transfer Terminals ออกแบบมาแก้ปัญหาเรื่องความเร็วในการอัพโหลด</p>\n<p>ที่มา - <a href=\"https://aws.amazon.com/blogs/aws/new-physical-aws-data-transfer-terminals-let-you-upload-to-the-cloud-faster/\">AWS Blog</a></p>\n<p>หน้าตาของจุดบริการ Data Transfer Terminals รุ่นทดสอบที่เมืองซีแอทเทิล</p>\n<p><img alt=\"No Description\" src=\"https://www.blognone.com/sites/default/files/externals/2e61b27f9a35d1e04f2020fb63a975d0.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/cloud-computing\">Cloud Computing</a></div><div><a href=\"/topics/storage\">Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06be9b67800b9990a0f75a7fcc14681a6f32de24f944461c0b20424eba3a53cd","category":"Thai"}