{"title":"หุ้น Tech ราคาร่วงหนัก ดัชนี Nasdaq ลดลง 6% มากที่สุดนับตั้งแต่โควิด จากประเด็นขึ้นภาษีนำเข้าของสหรัฐ","link":"https://www.blognone.com/node/145664","date":1743725566000,"content":"<div><div><div><p>หุ้นบริษัทเทคโนโลยีมีราคาลดลงมากเมื่อคืนนี้ หลังจากประธานาธิบดี Donald Trump ประกาศขึ้นภาษีนำเข้ามีผลทั่วโลกอย่างต่ำ 10% และสูงกว่านั้นในหลายประเทศ ซึ่งมีสัญญาณจากราคาหลังปิดตลาดหุ้น<a href=\"https://www.blognone.com/node/145630\">ตั้งแต่เมื่อวาน</a></p>\n<p>ในหุ้นเทคโนโลยีกลุ่ม 7 นางฟ้าหรือ Magnificent Seven นั้น Apple ลดลงมากที่สุด โดยราคาหุ้นลดลง 9.3% เป็นการลดลงมากที่สุดนับตั้งแต่ปี 2020 จากความกังวลเพราะฐานการผลิตสินค้าหลักอยู่ในประเทศจีน ซึ่งภาษีนำเข้าเพิ่มเป็น 34%</p>\n<p>Meta, Amazon ราคาหุ้นปรับลดลงประมาณ 9% เช่นกัน, NVIDIA ลดลง 7.8%, Tesla ลดลง 5.4%, Microsoft ลดลง 2.4% และ Alphabet (Google) ลดลง 3.9% การปรับลดลงมากของหุ้นกลุ่มนี้ทำให้ดัชนี Nasdaq ซึ่งมีบริษัทเทคโนโลยีในการคำนวนจำนวนมากลดลงประมาณ 6% เป็นการลดลงมากที่สุดในรอบ 5 ปี</p>\n<p>ที่มา: <a href=\"https://www.cnbc.com/2025/04/03/tech-stocks-sink-after-trump-tariff-rollout-apple-leads-drop.html\">CNBC</a> ภาพ <a href=\"https://www.rawpixel.com/image/5926718/stock-graph-free-public-domain-cc0-image\">Rawpixel</a></p>\n<p><img alt=\"No Description\" src=\"https://www.blognone.com/sites/default/files/externals/99a42c07820df81643a4038225449bb2.jpeg\" /></p>\n</div></div></div><div><div>Topics: </div><div><div><a href=\"/topics/nasdaq\">NASDAQ</a></div><div><a href=\"/topics/stock-market\">Stock Market</a></div><div><a href=\"/topics/apple\">Apple</a></div><div><a href=\"/topics/meta\">Meta</a></div><div><a href=\"/topics/amazon\">Amazon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc533a83ec461aef88192023ee8bf6a90a01361f354fbccc1af4b91edd05bd65","category":"Thai"}