{"title":"พบโมเดล LLM ปริศนาใช้ชื่อ gpt2-chatbot ในเว็บจัดอันดับ คาดเป็น GPT-4.5","link":"https://www.blognone.com/node/139489","date":1714459054000,"content":"<div><div><div><p>เว็บจัดอันดับแชตบอต LMSYS มีปัญญาประดิษฐ์ตัวใหม่เพิ่มเข้ามาคือ gpt2-chatbot โดยไม่มีคำอธิบายว่ามันคือโมเดลอะไร แต่เมื่อทดลองอักขระพิเศษก็พบว่ามันมีพฤติกรรมคล้าย GPT-4 อย่างมากเพราะมีปัญหากับอักระพิเศษเหมือนกัน</p>\n<p>ผู้ใช้ที่ได้ลองใช้งานแล้วมีความเห็นต่างๆ กันไป บ้างก็ว่าไม่ต่างกันแชตบอตอื่นๆ แต่บางคนก็ระบุว่าดีกว่า GPT-4 ชัดเจน</p>\n<p>การใช้งานสามารถเลือกได้ใน<a href=\"https://chat.lmsys.org\">เว็บ LMSYS</a> ทั้งแบบ Direct และ Arena (side-by-side) แต่มีโควต้าการใช้งานชั่วโมงละ 1,000 แชตทำให้มักไม่ค่อยพอในช่วงนี้</p>\n<p>OpenAI ไม่ได้เปิดตัวโมเดลใหม่มาระยะหนึ่งแล้ว โดยโมเดลสุดท้ายคือ <a href=\"https://www.blognone.com/node/136600\">GPT-4 Turbo ที่เปิดตัวมาแล้วครึ่งปี</a></p>\n<p>ที่มา - <a href=\"https://news.ycombinator.com/item?id=40199715\">Hacker's News</a>, <a href=\"https://rentry.co/GPT2\">renty.co</a></p>\n<p><img alt=\"No Description\" src=\"https://www.blognone.com/sites/default/files/externals/6ab297a510a9c6a9d3cf7ff3e6120ac7.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5370a774d150535c7efa0a1bf71f1c97ce4852088d9d59181c30a0e68a0c97f5","category":"Thai"}