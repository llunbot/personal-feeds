{"title":"Cloudnone x AWS: GenAI บนคลาวด์ในปี 2024 สงครามไปถึงไหนกันแล้ว","link":"https://www.blognone.com/node/139466","date":1714365068000,"content":"<div><div><div><p>รายการ Cloudnone สัมภาษณ์คุณวัตสัน ถิรภัทรพงศ์ Country Manager ของ AWS ประเทศไทย ถึงทิศทาง Generative AI ปี 2024 ผ่านทิศทางของผู้ให้บริการคลาวด์ที่ใหญ่ที่สุดในโลก</p>\n<p>ในการสัมภาษณ์ตอนนี้ คุณวัตสัน สะท้อนมุมมองตลาด Generative AI ที่เริ่มพัฒนาจากการทดลองใช้งาน มาสู่การเริ่มใช้งานจริง ซึ่งมีลูกค้าธุรกิจไทยบางรายของ AWS เริ่มใช้งานผ่านบริการ Amazon Bedrock บ้างแล้ว</p>\n<p>ฝั่ง Amazon มองแนวทางของ Generative AI ต่างจากบริษัทคู่แข่งอื่นๆ ตรงที่มอง Bedrock เป็นบริการแบบเปิดที่ลูกค้าสามารถ “เลือก” โมเดล Generative AI ได้เอง ไม่ว่าจะเป็นโมเดลตระกูล Titan ของ Amazon พัฒนาเอง, โมเดล Claude จากบริษัท Anthropic ที่ไปลงทุนเอาไว้ และโมเดลโอเพนซอร์สอื่นๆ อย่าง Llama, Mistral</p>\n<p>แนวคิด “สร้างทางเลือก” ของ Amazon ยังครอบคลุมถึงฝั่ง infrastructure หรือเครื่องที่ใช้รันงาน เพราะมีเครื่องให้เลือกหลากหลายทั้งซีพียู x86 แบบดั้งเดิม, ซีพียู Arm Graviton เพื่อประหยัดค่าใช้จ่าย และฝั่งจีพียู NVIDIA สำหรับงานใหญ่ และมีชิป Inferentia/Tranium ที่ Amazon ออกแบบเองให้เลือกด้วยเช่นกัน</p>\n<p>ในอีกด้าน บริการ Amazon Bedrock ยังมีจุดเด่นเรื่องการต่อเชื่อมกับบริการอื่นๆ ในเครือ AWS ที่ลูกค้าองค์กรมักใช้กันอยู่แล้ว เช่น S3, EC2, Lambda ช่วยเรื่องความสะดวกไม่ต้องย้ายข้อมูลไปมา รวมถึงมีเครื่องมือช่วยสร้าง Agents ที่เชื่อมโยงกับข้อมูลขององค์กรได้ง่าย ซึ่งทั้งหมดคุณวัตสันได้อธิบายอย่างละเอียดในบทสัมภาษณ์ตอนนี้</p>\n<p>AWS กำลังจะจัดงาน AWS Summit Bangkok วันที่ 30 พฤษภาคมนี้ที่ศูนย์ประชุมแห่งชาติสิริกิติ์ ดูข้อมูล Agenda และลงทะเบียนได้ที่ <a href=\"https://aws.amazon.com/events/summits/bangkok/\">AWS Summit Bangkok</a></p>\n</div></div></div><div><div>Topics: </div><div><div><a href=\"/topics/cloudnone\">Cloudnone</a></div><div><a href=\"/topics/aws\">AWS</a></div><div><a href=\"/topics/cloud-computing\">Cloud Computing</a></div><div><a href=\"/topics/artificial-intelligence\">Artificial Intelligence</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40eaa3c82f8d7d88158e61dc60615da943abab7f7245b36eaf8da5ff752b8b63","category":"Thai"}