{"title":"Instagram และ Facebook Messenger ควบคุมการ DM หาผู้ใช้งานวัยรุ่น ให้จำกัดและเข้มงวดขึ้น","link":"https://www.blognone.com/node/137871","date":1706194418000,"content":"<div><div><div><p>Meta ประกาศเพิ่มการจำกัดเกี่ยวกับ DM สำหรับผู้ใช้งานวัยรุ่น มีผลทั้งใน Facebook และ Instagram เพื่อป้องกันคนแปลกหน้า DM หากอย่างไม่พึงประสงค์ เพิ่มเติมจากก่อนหน้านี้<a href=\"https://www.blognone.com/node/135118\">จำกัดการรีเควส</a>เพียง 1 ข้อความ จนกว่าจะตอบรับข้อความจึงสามารถสนทนาต่อได้</p>\n<p>โดยมีผลทันทีตั้งแต่วันนี้ จากเดิมผู้ใหญ่ (อายุ 18 ขึ้นไป) จะไม่สามารถ DM หาวัยรุ่นที่ไม่ได้ติดตามได้ การจำกัดแบบใหม่นี้จะมีผลกับผู้ใช้งานทุกช่วงอายุ โดยผู้ใช้งานอายุต่ำกว่า 16 ปี (หรือ 18 ปี ในบางประเทศ) จะไม่สามารถรับ DM ได้จากคนที่ไม่ได้ติดตาม ไม่ว่าจะอายุเท่าใด การเปลี่ยนแปลงนี้มีผลต่อการถูกดึงเข้ากลุ่มแชทด้วย</p>\n<p><img alt=\"No Description\" src=\"https://www.blognone.com/sites/default/files/externals/c8f25d2cfbd2cbeb06f2ebcc6d7dbb47.jpg\" /></p>\n<p>Instagram จะแจ้งเตือนผู้ใช้งานกลุ่มที่ได้รับการเปลี่ยนแปลงนี้พร้อมรายละเอียดเมื่อฟีเจอร์นี้มีผล</p>\n<p>การเปลี่ยนแปลงนี้มีผลกับ Facebook Messenger ด้วยเช่นกัน โดยคนที่ DM มาหาได้ต้องเป็นเพื่อนหรือคนในรายชื่อผู้ติดต่อเท่านั้น</p>\n<p>Meta ยังเพิ่มเครื่องมือสำหรับผู้ปกครอง ให้สามารถอนุมัติหรือปฏิเสธ เมื่อผู้ใช้งานวัยรุ่นพยายามแก้ไขการตั้งค่าเริ่มต้นเหล่านี้ ทั้งการรับข้อความ DM, การเปลี่ยนสถานะบัญชีจาก Private เป็น Public หรือการ<a href=\"https://www.blognone.com/node/130034\">ควบคุมเนื้อหา</a>ที่แสดงในฟีด เพื่อช่วยปกป้องทั้งความปลอดภัยและความเป็นส่วนตัวของผู้ใช้งาน</p>\n<p><img alt=\"No Description\" src=\"https://www.blognone.com/sites/default/files/externals/84c65520623c20ff8602c45e075cc43a.jpg\" /></p>\n<p>ที่มา: <a href=\"https://about.fb.com/news/2024/01/introducing-stricter-message-settings-for-teens-on-instagram-and-facebook/\">Meta</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/facebook-messenger\">Facebook Messenger</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8800043fd01abf504e6fe03c2bef5bc99fcea78cc27491440f8cea0bdcfb575b","category":"Thai"}