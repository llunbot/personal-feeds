{"title":"Geometry Boot Camp 2023","link":"https://neizod.dev/2023/08/01/geometry-boot-camp-2023.html","date":1690909199000,"content":"<p>โชคดีได้รับเชิญจาก <a href=\"//twitter.com/NutSnC\">@NutSnC</a> ให้ไปร่วมค่าย <a href=\"//geomlab.wordpress.com/bootcamp/\">Geometry Boot Camp</a> ซึ่งปีนี้กลับมาจัดแบบออฟไลน์แล้ว เลยได้ฤกษ์เข้าป่าเข้าดอยปลีกวิเวกจากแสงสีสัปดาห์นึงเพื่อไปลุยกับงานวิจัยอย่างเต็มที่เลยหล่ะ (เสียดายว่าเอาจริงก็โฟกัสงานวิจัยได้ไม่เต็มที่ เพราะยังแก้เล่มกับบัณฑิตวิทยาลัยม.เกษตรไม่เสร็จเลย เฮ้อ)</p>\n\n<p>งานนี้จริงๆ แล้วเค้าโฟกัสกันที่เรขาคณิตจ๋าๆ แบบชาวคณิตศาสตร์เลย คือออกไปในเชิง<a href=\"//en.wikipedia.org/wiki/Discrete_geometry\">เรขาคณิตวิยุต (discrete geometry)</a> ที่สนใจโครงสร้างและความสัมพันธ์ของวัตถุเชิงเรขาคณิตเป็นหลัก แต่อาจเพราะอาจารย์ <a href=\"//dblp.org/pid/47/55.html\">วัชรินทร์ วิชิรมาลา</a> ก็สนใจการนำคอมพิวเตอร์มาช่วยแก้ปัญหาเหมือนกัน พี่นัทเลยคิดว่าเป็นโอกาสอันดีที่จะดึงเราไปช่วยรีดประสิทธิภาพอัลกอริทึมนั่นเอง</p>\n\n<p>โดยคืนแรกเราได้เวลาบรรยายแนะนำโลกแห่ง<a href=\"//en.wikipedia.org/wiki/Computational_geometry\">เรขาคณิตเชิงคำนวณ (computational geometry)</a> ให้กับเพื่อนๆ นักวิจัยไปครึ่งชั่วโมง ซึ่งความตั้งใจตอนแรกกะว่าจะพาไปให้ถึง<a href=\"/2023/07/19/smallest-enclosing-disk.html\">ปัญหาดิสก์ปิดครอบที่เล็กที่สุด</a> แต่พอเริ่มบรรยายไปเรื่อยๆ ก็รู้สึกเองว่าเนื้อหามันลึกเกินไปแล้ว เลยตัดจบที่คอนเวกซ์ฮัลล์ที่เร็ว $O(n \\log n)$ ด้วย<a href=\"//en.wikipedia.org/wiki/Graham_scan\">อัลกอริทึมของ Graham</a> เพราะมันเห็นภาพและเข้าใจได้ง่าย แต่ก็ยังได้ใช้ความรู้เรื่องความซับซ้อนของอัลกอริทึมอย่างการเรียงข้อมูลเข้าช่วยแก้ปัญหา</p>\n\n<p>ที่เหลือไม่รูจะเล่าอะไรละ แปะรูป (ที่ก็ไม่รู้จะแปะยังไงให้ความลับงานวิจัยไม่รั่วไหล) ดีกว่า 5555555</p>\n\n<blockquote>\n  <p><img src=\"/images/event/cmu-geometry-2023/complexity-crash-course.jpg\" alt /></p>\n\n  <p>บรรยายปูพื้นความซับซ้อนของอัลกอริทึม ขอบคุณภาพถ่ายจากพี่นัท</p>\n</blockquote>\n\n<blockquote>\n  <p><img src=\"/images/event/cmu-geometry-2023/folding-non-convex.jpg\" alt /></p>\n\n  <p>เอางานพับกระดาษไปขายกี่ทีก็มีคนสนใจแฮะ</p>\n</blockquote>\n\n<blockquote>\n  <p><img src=\"/images/event/cmu-geometry-2023/star-shaped-polygon.jpg\" alt /></p>\n\n  <p>ส่วนกลุ่มนี้กำลังพิจารณาปลาดาวกันอยู่ (ก่อนที่วันหลังๆ จะอีโวกลายเป็นผีเสื้อและปลาตะเพียน 55555)</p>\n</blockquote>\n\n<blockquote>\n  <p><img src=\"/images/event/cmu-geometry-2023/northern-thai-food.jpg\" alt /></p>\n\n  <p>มาภาคเหนือทั้งที วันสุดท้ายก็ต้องอาหารพื้นเมือง สอนอู้กำเมือง</p>\n</blockquote>\n\n<blockquote>\n  <p><img src=\"/images/event/cmu-geometry-2023/karaoke-time.jpg\" alt /></p>\n\n  <p>แต่ทำไม๊ทำไม ช่วงคาราโอเกะถึงได้กลายเป็นภาษาญี่ปุ่นไปซะได้ ถถถถถ</p>\n</blockquote>\n\n<blockquote>\n  <p><img src=\"/images/event/cmu-geometry-2023/group-selfie.jpg\" alt /></p>\n\n  <p>ภาพหมู่ซักหน่อย ❤</p>\n</blockquote>\n\n<p>ยินดีที่ได้รู้จักกับ กีรติ ศรีอมร, ปิยฉัตร ศรีประทักษ์, พาทิศ ศรีคิรินทร์, พงศ์บัณฑิต ต้นโพธิ์, ผาแพงเมือง สุขเกษม และคนอื่นๆ ทุกคนในงานนะครับ</p>\n\n<p>แล้วพบกันใหม่</p>","author":"","siteTitle":"neizod's speculation","siteHash":"939338c5557b1743f2c128736c6006e145dcabc81da9970f1c0dc8ae2feb0830","entryHash":"fe75401a6ced0529057e53824f18ea50dec5ab81f37435b5c08bd82e293b3d30","category":"Thai"}