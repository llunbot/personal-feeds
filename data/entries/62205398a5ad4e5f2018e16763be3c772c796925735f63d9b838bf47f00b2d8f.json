{"title":"Oracle รายงานผลประกอบการไตรมาส ธุรกิจให้บริการโครงสร้างพื้นฐานคลาวด์ยังเติบโตสูง","link":"https://www.blognone.com/node/140320","date":1718147913000,"content":"<div><div><div><p>Oracle รายงานผลประกอบการประจำไตรมาสที่ 4 ตามปีการเงินบริษัท 2024 สิ้นสุดเดือนพฤษภาคม มีรายได้รวม 14,287 ล้านดอลลาร์ เพิ่มขึ้น 3% เมื่อเทียบกับไตรมาสเดียวกันในปีก่อน และมีกำไรสุทธิตามบัญชี GAAP 3,143 ล้านดอลลาร์</p>\n<p>รายได้จากธุรกิจคลาวด์ทั้งหมดเพิ่มขึ้น 20% เป็น 5,311 ล้านดอลลาร์ แบ่งเป็น IaaS 2 พันล้านดอลลาร์ และ SaaS 3.3 พันล้านดอลลาร์ เฉพาะ Fusion Cloud ERP เพิ่มขึ้น 14% เป็น 0.8 พันล้านดอลลาร์ และ NetSuite Cloud ERP เพิ่มขึ้น 19% เป็น 0.8 พันล้านดอลลาร์</p>\n<p>แนวโน้มธุรกิจ IaaS ของ Oracle ยังเติบโตสูง ล่าสุดบริษัทเพิ่งประกา<a href=\"https://www.blognone.com/node/140317\">ศความร่วมมือด้านคลาวด์กับสองผู้ให้บริการรายใหญ่</a>ทั้ง Microsoft Azure และ Google Cloud เพื่อรองรับความต้องการคลาวด์ประมวลผลที่เพิ่มสูงมากตอนนี้</p>\n<p>Safra Catz ซีอีโอ Oracle กล่าวในช่วงแถลงผลประกอบการว่าบริษัทยังคงเดินหน้าขยายคลาวด์เพื่อรองรับความต้องการตอนนี้ ขณะที่ Larry Ellison ผู้ก่อตั้งและซีทีโอ Oracle บอกว่าตอนนี้บริษัทกำลังสร้างศูนย์ข้อมูล ที่น่าจะมีขนาดใหญ่ที่สุดแห่งหนึ่งในโลก ใช้ไฟฟ้าระดับกิกะวัตต์ ขนาดระดับเมืองเล็ก ๆ หนึ่งเมือง ซึ่งจะเป็นศูนย์ข้อมูลสำหรับคลาวด์ AI ขนาดยักษ์</p>\n<p>ที่มา: <a href=\"https://www.cnbc.com/2024/06/11/oracle-orcl-q4-earnings-report-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/7fd86ee6edab36f114ed514f065e1ce3.jpeg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62205398a5ad4e5f2018e16763be3c772c796925735f63d9b838bf47f00b2d8f","category":"Thai"}