{"title":"Apple กำลังเจรจาเพื่อตั้งโรงงาน MacBook ในประเทศไทย","link":"https://www.blognone.com/node/133408","date":1681359018000,"content":"<div><div><div><p>เว็บไซต์ Nikkei Asia รายงานโดยอ้างแหล่งข่าวว่า แอปเปิลกำลังเจรจากับบรรดาซัพพลายเออร์ เพื่อเตรียมตั้งสายการผลิต <strong>MacBook</strong> ในประเทศไทย ซึ่งเป็นไปตามยุทธศาสตร์ย้ายฐานการผลิตบางส่วนออกจากจีน</p>\n<p>ในรายงานไม่ได้ระบุชื่อซัพพลายเออร์ แต่บอกว่าเป็นโรงงานที่ตั้งอยู่ในประเทศอยู่แล้ว และมีการผลิต-ประกอบสินค้าให้กับแบรนด์อื่นด้วย โดยเปิดเผยว่าข้อเสนอแรกแอปเปิลต้องการให้ไปสร้างโรงงานผลิตที่เวียดนาม แต่ซัพพลายเออร์ดังกล่าวเสนอว่าน่าจะตั้งฐานการผลิตที่ไทย เนื่องจากมีพื้นที่และสถานที่อยู่แล้ว โดยคาดว่าจะก่อสร้างสายการผลิตได้เสร็จภายในปีนี้</p>\n<p>นอกจากนี้ยังมีข้อมูลจากแหล่งข่าวว่า MacBook ไม่ใช่สินค้าแอปเปิลแรกที่จะผลิตในไทย แต่ Apple Watch มีการผลิตในไทยบางส่วนมามากกว่า 1 ปีแล้ว</p>\n<p>ตามแผนการเดิมของแอปเปิลนั้น บริษัทจะเริ่มผลิต MacBook ในเวียดนามภายในครึ่งแรกของปีนี้ ซึ่งก่อนหน้านี้เวียดนามมีโรงงานผลิต AirPods, Apple Watch, iPad บางส่วนอยู่ก่อนแล้ว</p>\n<p>ที่มา: <a href=\"https://asia.nikkei.com/Spotlight/Supply-Chain/Apple-in-talks-with-suppliers-to-make-MacBooks-in-Thailand\">Nikkei Asia</a></p>\n<p><img src=\"https://www.blognone.com/sites/default/files/externals/f355047b21d12dafab663f80cfee1f9c.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/macbook\">Macbook</a></div><div><a href=\"/topics/manufacturing\">Manufacturing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6bd27c39dc19d1888362ba099397c53cbd85e6c2bb352b04458fc95452159abb","category":"Thai"}