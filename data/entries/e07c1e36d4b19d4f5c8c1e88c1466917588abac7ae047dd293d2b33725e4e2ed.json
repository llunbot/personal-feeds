{"title":"JetBrains เปิดตัว Mellum โมเดลภาษาสำหรับเขียนโค้ด ช่วยเติมโค้ดเร็วกว่า LLM ทั่วไป","link":"https://www.blognone.com/node/142736","date":1729732251000,"content":"<div><div><div><p>ค่าย JetBrains มีบริการใช้ AI ช่วยเขียนโค้ดชื่อ <strong>JetBrains AI Assistant</strong> ประมวลผลที่ฝั่งเซิร์ฟเวอร์ เปิดบริการมาตั้งแต่ปี 2023 โดยใช้โมเดลภาษาจากหลายค่ายผสมกัน <a href=\"https://blog.jetbrains.com/blog/2023/12/06/introducing-jetbrains-ai-and-the-in-ide-ai-assistant/\">ที่เคยระบุชื่อไว้คือจาก OpenAI และ Google LLM</a></p>\n<p>ล่าสุด JetBrains เปิดตัวโมเดลภาษาของตัวเองชื่อ Mellum ที่บอกว่าสร้างมาเพื่องานช่วยเติมโค้ด (code completion) โดยเฉพาะ เมื่อเป็นโมเดลสำหรับงานเขียนโค้ดอย่างเดียว ทำให้โมเดลมีขนาดเล็ก ช่วยเติมโค้ดได้เร็วกว่าโมเดลภาษาอื่นๆ ในท้องตลาด</p>\n<p>ตอนนี้บริการ JetBrains AI Assistant เปลี่ยนมาใช้ Mellum สำหรับการเติมโค้ดแล้ว (งานส่วนอื่นยังใช้ LLM ตัวอื่น) พบว่าระยะเวลารอเติมโค้ดลดลงถึง 2/3, อัตรายอมรับคำตอบที่ 40%, จำนวนการเติมโค้ดที่แสดงให้ผู้ใช้เห็นเพิ่มขึ้น 2 เท่า และเสียงตอบรับจากผู้ใช้งานดีขึ้นอย่างชัดเจน</p>\n<p>Mellum ใช้งานได้แล้วกับภาษา Java, Kotlin, Python, Go, PHP ส่วนภาษาอื่นๆ จะตามมาในอนาคตต่อไป</p>\n<p><img alt=\"No Description\" src=\"https://www.blognone.com/sites/default/files/externals/4ee0b1da8131a7b0856d580bdb95c015.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/6174fc427ec6c7e79d14f5f2208a1129.png\" /></p>\n<p>ที่มา - <a href=\"https://blog.jetbrains.com/blog/2024/10/22/introducing-mellum-jetbrains-new-llm-built-for-developers/\">JetBrains</a></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/llm\">LLM</a></div><div><a href=\"/topics/development\">Development</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e07c1e36d4b19d4f5c8c1e88c1466917588abac7ae047dd293d2b33725e4e2ed","category":"Thai"}