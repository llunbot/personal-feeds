{"title":"Sam Altman ลงรูปเซลฟี่กับ Satya Nadella ยืนยันความสัมพันธ์สองบริษัทยังเป็นไปด้วยดีกว่าที่ใครคิด","link":"https://www.blognone.com/node/144374","date":1738112447000,"content":"<div><div><div><p>Sam Altman ซีอีโอ OpenAI <a href=\"https://x.com/sama/status/1884319395905958235\">โพสต์ภาพ</a>เซลฟี่ร่วมกับ Satya Nadella ซีอีโอไมโครซอฟท์ พร้อมแคปชันว่าก้าวต่อไปของความร่วมมือระหว่าง Microsoft x OpenAI จะดีมากยิ่งกว่าที่ใครคิด</p>\n<p>Nadella <a href=\"https://x.com/satyanadella/status/1884335831139377243\">โพสต์ตอบ</a>ว่าให้รอดูสิ่งที่จะเกิดขึ้นได้เลย และยังตอบความเห็นเพิ่มว่าเขาก็อยากออกรายการพอดคาสต์สักตอนร่วมกับ Altman ด้วย</p>\n<p>การโพสต์รูปคู่กันของสองซีอีโอที่บริษัทหนึ่งไปลงทุนในอีกบริษัทก็ดูไม่ใช่เรื่องแปลกอะไร เพียงแต่ช่วงที่ผ่านมา<a href=\"https://www.blognone.com/node/142638\">มีรายงานข่าว</a>ออกมาตลอดถึงความสัมพันธ์ของไมโครซอฟท์กับ OpenAI ที่ไม่ดีนัก ทั้งข้อตกลง<a href=\"https://www.blognone.com/node/142653\">การถือหุ้นบริษัทใหม่แบบ For-Profit</a>, ต้องการ<a href=\"https://www.blognone.com/node/143819\">ลดการใช้ทรัพยากร OpenAI</a> และล่าสุด<a href=\"https://www.blognone.com/node/144241\">โครงการ Stargate</a> ที่ OpenAI ไปร่วมลงทุน ทำให้ไมโครซอฟท์<a href=\"https://www.blognone.com/node/144244\">ต้องประกาศย้ำ</a>สิทธิเอ็กซ์คลูซีฟกับ OpenAI ว่ามีถึงปี 2030 สถานะของสองบริษัทจึงอยู่ในลักษณะร่วมมือ ร่วมทุน และแข่งขันในเวลาเดียวกัน</p>\n<p>ที่มา: <a href=\"https://www.cnbc.com/2025/01/28/openais-altman-posts-pic-with-microsofts-nadella-touts-partnership.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/a55afc493ada03dc4c991b5ebc35f4b7.jpeg\" /></p>\n<blockquote><p>next phase of the msft x oai partnership is gonna be much better than anyone is ready for!! <a href=\"https://t.co/LL6rUDDy50\">pic.twitter.com/LL6rUDDy50</a></p>\n<p>— Sam Altman (@sama) <a href=\"https://twitter.com/sama/status/1884319395905958235?ref_src=twsrc%5Etfw\">January 28, 2025</a></p></blockquote>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/satya-nadella\">Satya Nadella</a></div><div><a href=\"/topics/openai\">OpenAI</a></div><div><a href=\"/topics/microsoft\">Microsoft</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f66450c759c1f468756779c76f4b8a93c2ed1c1212353ce54347af8b785091ca","category":"Thai"}