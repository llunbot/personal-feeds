{"title":"กูเกิลเปิดตัว Google Identity Services SDK ใหม่สำหรับล็อกอินด้วยบัญชีกูเกิล","link":"https://www.blognone.com/node/124055","date":1628045661000,"content":"<div><div><div><p>กูเกิลประกาศรวม API ด้านการล็อกอินและยืนยันตัวตนหลายๆ ตัว (ที่กระจัดกระจาย) เข้าด้วยกันเป็นตัวเดียว ภายใต้ชื่อ  Google Identity Services เพื่อให้นักพัฒนาเว็บ-แอพที่ต้องการเรียกใช้การล็อกอินผ่านบัญชีกูเกิล มี SDK เหลือเพียงตัวเดียวไม่ให้สับสน</p>\n<p>ระบบล็อกอินภายใต้ Google Identity Services SDK มีด้วยกัน 2 วิธี ทั้งสองวิธีจะใช้ token ยืนยันตัวตนว่าล็อกอินกับบัญชีกูเกิลแล้วจริงๆ ไม่ต้องใช้รหัสผ่าน</p>\n<p>อย่างแรกคือปุ่ม <strong>Sign in with Google</strong> ที่ทุกคนน่าจะคุ้นเคยกันอยู่แล้ว มันถูกปรับดีไซน์ใหม่ให้ชัดเจนขึ้น โดยจะแสดงชื่อ, อีเมล, ภาพโพรไฟล์ของผู้ใช้ในปุ่มด้วยเลย เพื่อให้รู้ว่าจะล็อกอินหน้าเว็บหรือแอพนั้น ด้วยบัญชีกูเกิลอันไหน</p>\n<p><img src=\"https://www.blognone.com/sites/default/files/externals/f2f4c8eaa64af7a06472cf175c0bf486.jpg\" /></p>\n<p><img src=\"https://www.blognone.com/sites/default/files/externals/a20fc18faf8d5c311930c0a559752978.png\" /></p>\n<p>อย่างที่สองเป็นของใหม่เรียกว่า <strong>One Tap</strong> จะแสดงพรอมต์สำหรับล็อกอินในหน้าเว็บ-แอพนั้นๆ เลย ไม่ต้อง redirect ไปยืนยันที่หน้าเว็บของกูเกิลอีกรอบ (แบบที่เป็นอยู่ในปัจจุบัน) กระบวนการคือผู้ใช้กดปุ่ม Sign in หรือ Sing up บนเว็บ-แอพ จะเห็นป๊อปอัพ One Tap โผล่ขึ้นมา กด Continue แล้วก็ใช้งานเว็บหรือแอพได้เลย</p>\n<p><img src=\"https://www.blognone.com/sites/default/files/externals/3e91557cf943ccc9dd451f840bbacdeb.jpg\" /></p>\n<p><img src=\"https://www.blognone.com/sites/default/files/externals/4773210027728c08a5e15a6ac30b860d.png\" /></p>\n<p>กูเกิลบอกว่าการล็อกอินผ่าน Google Identity Services มีความปลอดภัยสูง มีระบบป้องกันการดักคลิก (click-jacking) หรือการตามรอยด้วยวิธี pixel-tracking ด้วย นอกจากนี้ การที่ระบบบัญชี Google Account มีระบบป้องกันสแปมหรือบัญชีปลอมอยู่แล้ว เว็บ-แอพที่รองรับการล็อกอินด้วยบัญชีกูเกิลก็จะลดภาระในการดูแลบัญชีสแปมในระบบลงได้</p>\n<p>ตอนนี้เว็บใหญ่ๆ ที่เริ่มใช้ SDK ตัวใหม่แล้วคือ Reddit และ Pinterest</p>\n<p>ที่มา - <a href=\"https://developers.googleblog.com/2021/07/launching-our-new-google-identity-services-apis.html\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/authentication\">Authentication</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ebf7bb7aa8d62b4c32d56a10def3d24edec204a7c17bda9f47ad3c76d2a913c","category":"Thai"}