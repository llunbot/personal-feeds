{"title":"ออสเตรเลียสั่งปรับ X ฐานไม่ให้ข้อมูลเกี่ยวกับการป้องกันเนื้อหาล่วงละเมิดเด็ก","link":"https://www.blognone.com/node/136254","date":1697518793000,"content":"<div><div><div><p><strong>eSafety</strong> หน่วยงานกำกับดูแลความปลอดภัยออนไลน์ของออสเตรเลีย สั่งปรับ X เป็นจำนวนเงิน 386,000 ดอลลาร์ ฐานไม่ตอบคำถามสำคัญเกี่ยวกับการจัดการเนื้อหาการล่วงละเมิดเด็กในแพลตฟอร์ม</p>\n<p>เมื่อเดือนกุมภาพันธ์ eSafety ได้ส่งหนังสือแจ้งไปยัง Google, TikTok, Twitch, Discord และ X (ที่ยังเป็น Twitter อยู่) ให้บริษัทเหล่านี้ ตอบคำถามและข้อสงสัยเกี่ยวกับการจัดการสื่อที่เกี่ยวกับการล่วงละเมิดทางเพศเด็ก (CSAM) ซึ่ง eSafety เผยว่า X ตอบคำถามบางข้อด้วย<strong>ความว่างเปล่า</strong> และบางส่วนก็ไม่สมบูรณ์หรือไม่ถูกต้อง ในภาพรวมคือ X ไม่ได้ให้ข้อมูลเกี่ยวกับเทคโนโลยีการตรวจจับเนื้อหาที่มีการล่วงละเมิดทางเพศเด็กบนไลฟ์สตรีม รวมถึงไม่มีเทคโนโลยีที่ตรวจจับเนื้อหาล่อลวงเด็ก</p>\n<p>นอกจากนี้ยังพบว่า Google มีความผิดในการให้คำตอบทั่วไปด้วย โดย eSafety ระบุว่าคำตอบเหล่านี้ของ Google ยังไม่เพียงพอ แต่อย่างไรก็ตาม eSafety ได้ออกคำเตือนอย่างเป็นทางการต่อ Google แทนการปรับ ซึ่งบ่งชี้ว่าข้อบกพร่องของ Google ไม่ได้ร้ายแรง</p>\n<p><img alt=\"No Description\" src=\"https://www.blognone.com/sites/default/files/externals/f7158f4cff459ec2767862f8945001a4.png\" /></p>\n<p>เมื่อเดือนที่แล้ว X ได้ลบตัวเลือกสำหรับผู้ใช้ในการรายงานข้อมูลที่ผิดทางการเมือง กลุ่มวิจัยดิจิทัลของออสเตรเลียชื่อ Reset.Australia จึงเขียนจดหมายเปิดผนึกถึง X โดยแสดงความกังวลว่าการเคลื่อนไหวนี้ของ X อาจเป็นการปล่อยให้เนื้อหาที่ละเมิดอยู่ในกระบวนการตรวจสอบที่ไม่เหมาะสม และไม่มีการติดป้ายกำกับ หรือลบออก</p>\n<p>เมื่อเดือนธันวาคมปี 2022 ที่ Elon Musk เข้ามาบริหาร X/Twitter ได้ปลดพนักงานที่ทำงานด้้าน Trust &amp; Safety ออกพร้อมยุบทีม Trust &amp; Safety Council  โดยกลุ่มนี้มีหน้าที่ให้คำปรึกษาในประเด็นต่าง ๆ เช่น การกำจัดเนื้อหาที่มีการล่วงละเมิดทางเพศเด็กอย่างมีประสิทธิภาพ และเมื่อต้นปีที่ผ่านมา X ได้ปิดสำนักงานในออสเตรเลีย ซึ่งเป็นส่วนหนึ่งของการลดต้นทุนของบริษัท</p>\n<p>ที่มา - <a href=\"https://techcrunch.com/2023/10/16/australia-fines-x-for-failing-to-provide-information-about-child-abuse-content/\">Tech Crunch</a></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/legal\">Legal</a></div><div><a href=\"/topics/twitter\">Twitter</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a672134d5903c4ad7b155e80cf20e350b035965048ca4e54a95a8501b8fb1859","category":"Thai"}