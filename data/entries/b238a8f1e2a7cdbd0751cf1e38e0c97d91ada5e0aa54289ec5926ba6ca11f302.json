{"title":"ผู้บริหาร PlayStation กล่าว PlayStation Portal ไม่ได้เป็นคู่แข่งกับ Nintendo Switch","link":"https://www.blognone.com/node/136467","date":1698657870000,"content":"<div><div><div><p>Eric Lempel ผู้บริหารของ Sony และรองประธานอาวุโสของ PlayStation ให้สัมภาษณ์กับ BBC ว่า PlayStation Portal ที่กำลังจะวางขายนั้นไม่ได้ออกแบบมาเป็นคู่แข่งกับ Nintendo Switch หรือ Steam Deck แม้หน้าตาจะคล้ายกัน แต่ PlayStation Portal มีกลุ่มลูกค้าที่แตกต่าง และเป็นเครื่องเกมสำหรับผู้ใช้งาน PlayStation ที่ไม่เหมือนใคร เพราะ Switch และ Steam Deck เป็นเครื่องเกมแบบเอกเทศในขณะที่ PlayStation Portal ต้องมี PS5</p>\n<p>นอกจากนี้ Eric Lempel ยังยืนยันว่าผู้ใช้งาน PlayStation Portal ไม่สามารถสตรีมเกมได้โดยตรงจาก<a href=\"https://www.blognone.com/node/134366\">บริการคลาว์เกมมิ่ง</a>ของ PlayStation ได้ ซึ่งเขาแนะนำว่าให้เล่นบนโซฟาในขณะที่คนอื่นในบ้านใช้ทีวี หรือไปเล่นในห้องอื่น ส่วนการเล่นนอกบ้าน Eric Lempel ยืนยันว่าสามารถทำได้แต่อินเตอร์เน็ตที่เชื่อมต่อต้องแรงพอ</p>\n<p>PlayStation Portal วางจำหน่ายในวันที่ 15 พฤศจิกายนนี้ ในราคา 199.99 ดอลลาร์สหรัฐ (คิดเป็นเงินไทยราคาประมาณ 7,000 บาท) โดยยังไม่เปิดเผยราคา และวันวางจำหน่ายในไทยแต่อย่างใด</p>\n<p><img src=\"https://www.blognone.com/sites/default/files/externals/3daa2a858426ff69a91a40f471a7e6b9.jpg\" /></p>\n<p>ที่มา - <a href=\"https://gamerant.com/playstation-portal-nintendo-switch-not-competititon-eric-lempel/\">Gamerant</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b238a8f1e2a7cdbd0751cf1e38e0c97d91ada5e0aa54289ec5926ba6ca11f302","category":"Thai"}