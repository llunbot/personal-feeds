{"title":"Denuvo เปิดตัว TraceMark for Gaming เทคโนโลยีลายน้ำช่วยติดตามพวกปล่อยภาพ/คลิปหลุด","link":"https://www.blognone.com/node/138810","date":1710925130000,"content":"<div><div><div><p>ในงาน GDC 2024 Irdeto ผู้พัฒนาซอฟต์แวร์ Denuvo เปิดตัวเทคโนโลยีลายน้ำแบบใหม่ชื่อ TraceMark for Gaming เป็นโซลูชั่นฝังลายน้ำที่ใช้เทคโนโลยีลายน้ำที่มองไม่เห็นที่เคยเปิดตัว และใช้งานในสตูดิโอภาพยนตร์, ฮอลลีวูด, ลีกกีฬา และผู้ให้บริการโทรทัศน์แบบเสียค่าบริการมาก่อน</p>\n<p>TraceMark for Gaming เป็นผลิตภัณฑ์ลายน้ำที่มุ่งเป้าไปที่อุตสาหกรรมเกมโดยเฉพาะ สามารถรวมเข้ากับ Workflow ปกติของนักพัฒนา และช่วยให้นักพัฒนาสามารถใส่ลายน้ำลงในเกมระหว่างการพัฒนาได้ สามารถเพิ่มลายน้ำทั้งแบบมองเห็นและมองไม่เห็น โดยแต่ละสำเนาของเกมจะมีลายน้ำเฉพาะตัว</p>\n<p>มีเป้าหมายหลักคือเพื่อช่วยให้นักพัฒนาสามารถหาได้ว่าใครเป็นผู้แชร์โค้ดหรือฟุตเทจของเกมล่วงหน้าก่อนเปิดตัวหรือวางจำหน่าย โดย Denuvo จะให้อุปกรณ์ติดตามต้นตอคนปล่อยข้อมูลให้กับนักพัฒนาด้วย</p>\n<p>Denuvo เทคโนโลยีนี้จะมุ่งเป้าไปที่ผู้ทดสอบเกมภายใน, ผู้เล่นเกมเวอร์ชัน Closed Beta, สื่อ และเหล่าคอนเทนท์ครีเอเตอร์ หรือ ผู้ที่ได้รับอนุญาตจากนักพัฒนาให้เข้าถึงเกมตั้งแต่เนิ่น ๆ โดย TraceMark จะป้องกันไม่ให้เนื้อหารั่วไหล เพราะสามารถตรวจสอบย้อนกลับไปยังต้นตอได้</p>\n<p><img alt=\"No Description\" src=\"https://www.blognone.com/sites/default/files/externals/c885414b113c43a6d28338157cdf98c5.png\" /></p>\n<p>ที่มา - <a href=\"https://www.videogameschronicle.com/news/denuvo-introduces-new-watermarking-tech-to-help-developers-trace-leaks/\">VGC</a></p>\n</div></div></div><div><div>Topics: </div><div><div><a href=\"/topics/denuvo\">Denuvo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9eb3304b28929bb19eccd75d27585b0b7c38eeff7cf73ef62e488e9bd3e3ce03","category":"Thai"}