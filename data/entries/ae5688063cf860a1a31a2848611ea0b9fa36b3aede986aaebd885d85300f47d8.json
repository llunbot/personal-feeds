{"title":"Instagram ทดสอบเลือกแสดงฟีดแบบใหม่ มีเฉพาะโพสต์ของบัญชีเสียเงิน Meta Verified","link":"https://www.blognone.com/node/136366","date":1698108458000,"content":"<div><div><div><p>ดูเหมือนแนวทางแยกพื้นที่ระหว่างบัญชีคนจ่ายเงินกับคนไม่จ่ายเงินในแพลตฟอร์มโซเชียล จะมีเพิ่มมากขึ้นเรื่อย ๆ ล่าสุด Adam Mosseri ซีอีโอ Instagram เปิดเผยผ่าน Broadcast ในบัญชีของเขาว่าตอนนี้ Instagram กำลัง<strong>ทดสอบ</strong> ให้ผู้ใช้งานเลือกแสดงผลหน้าฟีด โดยมีเฉพาะโพสต์จากบัญชี Meta Verified ที่ผู้ใช้บัญชีกลุ่มนี้ต้องยืนยันตัวตนและจ่ายเงินรายเดือน</p>\n<p>เดิม Instagram มี<a href=\"https://www.blognone.com/node/127759\">ทางเลือก</a>ให้แสดงผลฟีดสองรูปแบบคือ Following แสดงผลโพสต์บัญชีที่เราติดตามเรียงลำดับเวลา และ Favorites ที่แสดงผลบัญชีโปรดที่เรากำหนดไว้ก่อน</p>\n<p>อย่างไรก็ตาม Mosseri ไม่ได้บอกว่าการทดสอบนี้มีผลกับผู้ใช้งานจำนวนมากน้อยแค่ไหน แต่เขาบอกเพียงใครที่ได้ฟีเจอร์นี้ก็ให้ช่วยแสดงความเห็นว่าชอบหรือไม่</p>\n<p>ที่มา: <a href=\"https://www.theverge.com/2023/10/23/23929100/instagram-meta-verified-feed-test\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/79995c78e027361de17bb53e3fc7cca0.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae5688063cf860a1a31a2848611ea0b9fa36b3aede986aaebd885d85300f47d8","category":"Thai"}