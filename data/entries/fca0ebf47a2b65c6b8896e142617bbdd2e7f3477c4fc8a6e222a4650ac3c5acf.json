{"title":"NASA อนุมัติโครงการส่งยาน Dragonfly ไปดวงจันทร์ Titan ของดาวเสาร์ ออกจากโลกปี 2028","link":"https://www.blognone.com/node/139357","date":1713831837000,"content":"<div><div><div><p>NASA อนุมัติโครงการส่งยานอวกาศ <a href=\"https://science.nasa.gov/mission/dragonfly/\">Dragonfly</a> ไปยังดวงจันทร์ Titan ของดาวเสาร์ โดยมีกำหนดปล่อยยานจากโลกในเดือนกรกฎาคม 2028</p>\n<p>Titan เป็นดวงจันทร์ที่ใหญ่ที่สุดของดาวเสาร์ และเป็นดวงจันทร์ดวงเดียวที่มีชั้นบรรยากาศเหมือนโลก การที่ Titan มีน้ำเป็นส่วนประกอบ (อยู่ในรูปน้ำแข็งทั้งหมด อุณหภูมิพื้นผิวราว -180 องศาเซลเซียส) ทำให้มันเป็นดวงจันทร์ที่นักวิทยาศาสตร์ให้ความสนใจมายาวนาน และ<a href=\"https://www.blognone.com/news/7532/%E0%B8%99%E0%B8%B2%E0%B8%8B%E0%B9%88%E0%B8%B2%E0%B8%A2%E0%B8%B7%E0%B8%94%E0%B8%AD%E0%B8%B2%E0%B8%A2%E0%B8%B8%E0%B9%82%E0%B8%84%E0%B8%A3%E0%B8%87%E0%B8%81%E0%B8%B2%E0%B8%A3-%E0%B9%81%E0%B8%84%E0%B8%AA%E0%B8%AA%E0%B8%B4%E0%B8%99%E0%B8%B5-%E0%B8%AE%E0%B8%AD%E0%B8%A2%E0%B9%80%E0%B8%81%E0%B8%99%E0%B8%AA%E0%B9%8C-%E0%B8%AD%E0%B8%AD%E0%B8%81%E0%B9%84%E0%B8%9B%E0%B8%AD%E0%B8%B5%E0%B8%81-2-%E0%B8%9B%E0%B8%B5\">เคยส่งยาน Huygens</a> ลงไปสำรวจบนพื้นผิวมาแล้วครั้งหนึ่งในปี 2005 แต่ก็ส่งข้อมูลได้เพียง 72 นาทีเท่านั้นเพราะมีปัญหาเทคนิค จึงยังไม่ใช่การสำรวจที่ละเอียดมากนัก</p>\n<p>NASA มีโครงการส่งยานไปสำรวจ Titan อีกครั้ง โดยใช้ชื่อภารกิจว่า Dragonfly เป็นการส่งเฮลิคอปเตอร์ไร้คนขับ (ขนาดใหญ่กว่าเฮลิคอปเตอร์ Ingenuity ที่ส่งไปดาวอังคาร 200 เท่า) บินสำรวจทั่วดวงจันทร์ Titan เป็นเวลานาน 3 ปี</p>\n<p>โครงการนี้ถูกนำเสนอมาตั้งแต่ปี 2017 ภายใต้โครงการสำรวจอวกาศระยะทางไกล New Frontiers และได้รับคัดเลือกจาก NASA ในปี 2019 แต่ก็ถูกเลื่อนมาหลายครั้งด้วยเหตุผลด้านงบประมาณ ล่าสุด NASA ได้งบประมาณจากรัฐสภาเรียบร้อยแล้ว 3.35 พันล้านดอลลาร์</p>\n<p>Dragonfly มีกำหนดส่งออกจากโลกในเดือนกรกฎาคม 2028 และเดินทางถึง Titan ในปี 2034</p>\n<p>ที่มา - <a href=\"https://science.nasa.gov/missions/dragonfly/nasas-dragonfly-rotorcraft-mission-to-saturns-moon-titan-confirmed/\">NASA</a> via <a href=\"https://arstechnica.com/space/2024/04/nasa-officially-greenlights-3-35-billion-mission-to-saturns-moon-titan/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/ca121b5c4920218ebc117da7b3cd1ef0.jpg\" /></p>\n<p>ภาพเรนเดอร์ของ Dragonfly บินอยู่บนดวงจันทร์ Titan</p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/saturn\">Saturn</a></div><div><a href=\"/topics/space\">Space</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fca0ebf47a2b65c6b8896e142617bbdd2e7f3477c4fc8a6e222a4650ac3c5acf","category":"Thai"}