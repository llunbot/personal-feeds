{"title":"Facebook เปิดให้สร้าง Profile แยกในล็อกอินเดียวกัน สูงสุดเพิ่ม 4 โปรไฟล์","link":"https://www.blognone.com/node/135864","date":1695327749000,"content":"<div><div><div><p>Facebook ประกาศเพิ่มฟีเจอร์สร้างโปรไฟล์แยก โดยให้เหตุผลว่าบางครั้งผู้ใช้งานก็ต้องการมีโปรไฟล์ส่วนตัว โปรไฟล์สำหรับการทำงาน หรือบางคนก็ต้องการอีกโปรไฟล์ไว้คุยกับเพื่อนสนิทด้วย ซึ่งจะแชร์คอนเทนต์ที่แตกต่างกัน โดยผู้ใช้ไม่ต้องสลับบัญชีหลักที่ล็อกอิน</p>\n<p>วิธีการใช้งาน ให้เลือกชื่อสำหรับโปรไฟล์แยกที่ต้องการ พร้อมชื่อ @username โดยหนึ่งบัญชีหลักสามารถสร้างโปรไฟล์แยกได้เพิ่มสูงสุด 4 โปรไฟล์ แต่ละโปรไฟล์สามารถมีเพื่อน และเข้าร่วมกลุ่มต่าง ๆ ได้แยกจากกัน รวมถึงหน้าฟีดจะแตกต่างกันด้วย</p>\n<p>การใช้งานโปรไฟล์แยกที่สร้างใหม่ในเบื้องต้น ฟีเจอร์หลายอย่างจะยังใช้ไม่ได้เช่น Dating, Marketplace, Professional Mode และ Payments ส่วน Messenger จะรองรับเฉพาะการใช้งานผ่านแอป Facebook และผ่านเว็บก่อน การใช้ผ่านแอป Messenger จะตามมาในภายหลัง การตั้งค่าแจ้งเตือนและค่าความเป็นส่วนตัวของโปรไฟล์ใหม่ จะถูกตั้งเป็นค่าเริ่มต้น ไม่ได้ดึงการตั้งค่าจากโปรไฟล์หลัก ฉะนั้นต้องตั้งค่าใหม่ทั้งหมด</p>\n<p>ฟีเจอร์นี้เริ่มทยอยอัพเดตให้กับผู้ใช้งานทั่วโลกตั้งแต่วันนี้เป็นต้นไป โดยจะใช้เวลาอีกไม่กี่เดือนข้างหน้าจะได้ใช้งานทุกคน</p>\n<p>ที่มา: <a href=\"https://about.fb.com/news/2023/09/you-can-now-have-multiple-personal-profiles-on-facebook/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/3184fcdf731c2ceef4d4620dbac0fcd7.png\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b09ec8306bfbc5255f651825f67ac3d7cb17174a559cbd33103ceea78d25881","category":"Thai"}