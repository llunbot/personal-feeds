{"title":"Dashlane รองรับ Passkey บน Android 14","link":"https://www.blognone.com/node/132899","date":1678040025000,"content":"<div><div><div><p>มาตรฐาน Passkey เปิดทางให้ผู้ใช้สามารถผูกบัญชีเข้ากับบัญชีเก็บรหัสผ่าน เช่น Google Account หรือ iCloud ได้ แม้ว่าตอนนี้จะต้องใช้บัญชีของผู้ผลิตระบบปฎิบัติการเท่านั้นแต่ในอนาคตเราก็น่าจะเก็บบัญชีไว้ที่อื่นๆ ได้ด้วย ล่าสุด Dashlane ก็ออกมาประกาศแล้วว่าจะรองรับการทำงานเป็นผู้เก็บบัญชี Passkey บน Android 14</p>\n<p>Android 14 เปิด API ออกมาให้ซอฟต์แวร์นอกเหนือจากกูเกิลสามารถทำหน้าที่จัดการ Passkey แทนได้ การใช้งานคล้ายกับตอนนี้ที่ใช้ Google Password Manager แต่เมื่อต้องการล็อกอินก็จะแสดงหน้าจอยืนยันตัวตนของ Dashlane ขึ้นมาแทน</p>\n<p>Android 14 จะออกจริงช่วงเดือนสิงหาคมปีนี้ ระหว่างนี้คาดว่าโปรแกรมจัดการรหัสผ่านอีกหลายค่ายน่าจะออกมารองรับแบบเดียวกัน</p>\n<p>ที่มา - <a href=\"https://blog.dashlane.com/dashlane-passkey-support-android/\">Dashlane</a></p>\n<p><img alt=\"No Description\" src=\"https://www.blognone.com/sites/default/files/externals/3aabd11707287ace2efa0b2d6c01dd11.jpg\" /></p>\n</div></div></div><div><div>Topics: </div><div><div><a href=\"/topics/dashlane\">Dashlane</a></div><div><a href=\"/topics/password-manager\">Password Manager</a></div><div><a href=\"/topics/passkey\">Passkey</a></div><div><a href=\"/topics/android-14\">Android 14</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6344080cf6128e5589230363d497779d9286eab534aa3e66e2f64ad28d07332d","category":"Thai"}