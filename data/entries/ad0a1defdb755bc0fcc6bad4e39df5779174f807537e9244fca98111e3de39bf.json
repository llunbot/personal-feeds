{"title":"Apple เริ่มทดสอบฟีเจอร์ความปลอดภัยใหม่ เพิ่มการป้องกันสำหรับ iPhone ที่ถูกขโมย","link":"https://www.blognone.com/node/137207","date":1702455939000,"content":"<div><div><div><p>หลังจาก <a href=\"https://www.blognone.com/node/137183\">iOS 17.2</a> สำหรับผู้ใช้งานทั่วไปออกมาเมื่อวานนี้ แอปเปิลก็ออกอัพเดตซอฟต์แวร์รุ่นทดสอบสำหรับนักพัฒนา iOS 17.3 เบต้า ต่อทันที ซึ่งในเวอร์ชันแรกนี้มีฟีเจอร์ใหม่ด้านความปลอดภัยที่น่าสนใจ คือระบบป้องกันอุปกรณ์ที่ถูกขโมยสำหรับ iPhone (<strong>Stolen Device Protection</strong>)</p>\n<p>แอปเปิลอธิบายการทำงานของ Stolen Device Protection ว่าเป็นการเพิ่มขั้นตอนรักษาความปลอดภัย ในกรณีที่ไม่เกิดขึ้นบ่อยอย่างเช่นมีคนขโมยโทรศัพท์ไป และคนร้ายก็รู้รหัสผ่าน Passcode ของอุปกรณ์ ซึ่งเป็น<a href=\"https://www.blognone.com/node/132782\">วิธีการหนึ่งที่มีรายงานว่าคนร้ายใช้กันมากขึ้น</a> รวมทั้ง<a href=\"https://www.blognone.com/node/133118\">ในประเทศไทย</a> ด้วยการแอบมองรหัสเครื่องก่อน จากนั้นพอปลดล็อก iPhone ได้ ก็ทำการเปลี่ยนรหัส iCloud โดยเร็วที่สุด</p>\n<p>ขั้นตอนที่เพิ่มมาคือ</p>\n<ul>\n<li>การเข้าถึงข้อมูลรหัสผ่านที่บันทึกไว้ ต้องใช้ Face ID เพื่อยืนยันตัวตน</li>\n<li>เมื่อเปลี่ยนการตั้งค่าที่อ่อนไหวเช่นรหัสผ่าน Apple ID จะมีการหน่วงเวลาเพื่อความปลอดภัย</li>\n<li>แต่ไม่มีการหน่วงเวลาหาก iPhone อยู่ในพื้นที่คุ้นเคย เช่น บ้านหรือที่ทำงาน</li>\n</ul>\n<p>ทั้งหมดทำให้ขั้นตอนที่เพิ่มมานี้ มีความปลอดภัยเพิ่มขึ้น แต่ก็พยายามรักษาสมดุลไม่ให้ยุ่งยากเกินไปกับผู้ใช้งานด้วย</p>\n<p>Stolen Device Protection ตอนนี้ยังเป็นฟีเจอร์ทดสอบใน iOS 17.3 เบต้า สำหรับนักพัฒนา และผู้ใช้งานต้องเลือกเปิดใช้งานเองโดยไปที่ Settings &gt; Face ID &amp; Passcode และเลือกเปิด Stolen Device Protection</p>\n<p>ที่มา: <a href=\"https://9to5mac.com/2023/12/12/apple-stolen-device-protection-for-iphone-how-it-works/\">9to5Mac</a></p>\n<p><img src=\"https://www.blognone.com/sites/default/files/externals/1740a405f409ae0b20c12f7a859dc256.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div><div><a href=\"/topics/iphone\">iPhone</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad0a1defdb755bc0fcc6bad4e39df5779174f807537e9244fca98111e3de39bf","category":"Thai"}