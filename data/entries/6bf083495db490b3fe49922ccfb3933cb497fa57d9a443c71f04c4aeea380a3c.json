{"title":"DeepSeek ขึ้นอันดับ 1 App Store อเมริกา แซง ChatGPT แล้ว","link":"https://www.blognone.com/node/144321","date":1737935317000,"content":"<div><div><div><p>DeepSeek บริษัทปัญญาประดิษฐ์ของจีนที่เพิ่งเปิดตัวโมเดลคิดเป็นขั้นตอน R1 เมื่อสัปดาห์ที่แล้ว กลายเป็นหัวข้อสนทนาหลักในวงการ AI ถึงความก้าวหน้าครั้งใหญ่ เพราะโมเดลมีขนาดเล็กที่สุด 1.5B แต่ความสามารถหลายด้านสูงกว่า OpenAI o1-mini ขณะที่ต้นทุนในการฝึกฝนโมเดลนั้นต่ำมาก โดยบริษัทบอกว่าใช้เงิน 5.6 ล้านดอลลาร์เท่านั้น</p>\n<p>กระแสข่าวที่ออกมาทำให้ DeepSeek ตอนนี้ขึ้นอันดับ 1 แอปยอดนิยมของ App Store ในสหรัฐอเมริกา แซงหน้า ChatGPT ไปเรียบร้อย</p>\n<p>อย่างไรก็ตามความสามารถสูงของ DeepSeek-R1 ยังเป็นคำถามเรื่องต้นทุนที่ใช้ว่าเป็นเรื่องจริงหรือไม่ ประเด็นนี้ Garry Tan ซีอีโอของ Y Combinator ให้ความเห็นว่าหาก DeepSeek สามารถทำต้นทุนได้ต่ำจริง ก็เป็นประโยชน์ต่อวงการ AI เพราะทำให้บริษัทขนาดเล็กสามารถฝึกฝนโมเดลใหม่ ๆ ได้เร็วและใช้เงินน้อยลง การทำ Inference ก็เติบโตมากขึ้นเพราะเข้าถึงทรัพยากรได้ทั่วถึง</p>\n<p>Yann LeCun หัวหน้าฝ่ายวิทยาศาสตร์ AI ของ Meta (ซึ่ง DeepSeek ก็พัฒนาบน Llama ด้วย) บอกว่าตอนนี้การถกเถียงกันเป็นมุมมองเรื่องบริษัทจีนกับบริษัทอเมริกาค่อนข้างมาก แต่สิ่งที่เราเรียนรู้จากความสามารถ DeepSeek แท้จริงคือ โมเดล AI แบบโอเพนซอร์สสามารถแซงหน้าโมเดลแบบปิดได้แล้ว ทีมพัฒนามาพร้อมไอเดียใหม่ ต่อยอดจากโอเพนซอร์สที่มีอยู่ และเนื่องจาก DeepSeek ก็เป็นโอเพนซอร์ส ทุกคนจึงล้วนได้ประโยชน์จากสิ่งนี้</p>\n<p>ที่มา: <a href=\"https://techcrunch.com/2025/01/26/deepseek-gets-silicon-valley-talking/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e22cda79f91b71638f70204a189c7ca0.jpeg\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6bf083495db490b3fe49922ccfb3933cb497fa57d9a443c71f04c4aeea380a3c","category":"Thai"}