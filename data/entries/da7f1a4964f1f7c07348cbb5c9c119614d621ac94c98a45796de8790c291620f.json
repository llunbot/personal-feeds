{"title":"The Coalition สตูดิโอเจ้าของ Gears of War โชว์เดโมแสดงพลังกราฟิก Unreal Engine 5","link":"https://www.blognone.com/node/123909","date":1627360186000,"content":"<div><div><div><p>The Coalition สตูดิโอในสังกัดไมโครซอฟท์ เจ้าของซีรีส์ Gears of War โชว์คลิปเดโม 2 คลิปที่แสดงพลังของเอนจิน Unreal Engine 5 ตัวใหม่ของ Epic Games บน Xbox Series X</p>\n<p>เดโมตัวแรกชื่อ \"Alpha Point\" มีความยาวสั้นๆ เพียง 1 นาที เน้นที่กราฟิก โดยเฉพาะเรื่องแสง dynamic lighting &amp; reflection แบบเรียลไทม์</p>\n<p>ส่วนเดโมที่สองเป็นการทดสอบเรนเดอร์ตัวละครด้วย UE5 ที่เห็นรายละเอียดของผิวหนัง เส้นขน ผม หนวดเครา เสื้อผ้า เครื่องแต่งกาย อย่างสมจริง</p>\n<p>เมื่อเดือนพฤษภาคม <a href=\"https://www.blognone.com/node/122606\">The Coalition เพิ่งประกาศว่ากำลังทำเกมใหม่ด้วย UE5</a> แต่ไม่ให้รายละเอียดว่าเป็นเกมอะไร แต่นับจากปี 2014 เป็นต้นมา สตูดิโอ The Coalition ทำเฉพาะเกมในซีรีส์ Gears of War เพียงอย่างเดียว ไม่เคยทำเกมอื่นเลย</p>\n</div></div></div><div><div>Topics: </div><div><div><a href=\"/topics/unreal\">Unreal</a></div><div><a href=\"/topics/games\">Games</a></div><div><a href=\"/topics/game-engine\">Game Engine</a></div><div><a href=\"/topics/gears-of-war\">Gears of War</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da7f1a4964f1f7c07348cbb5c9c119614d621ac94c98a45796de8790c291620f","category":"Thai"}