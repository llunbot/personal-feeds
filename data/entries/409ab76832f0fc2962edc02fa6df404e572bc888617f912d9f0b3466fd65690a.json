{"title":"[ลือ] AI ใน iOS 18 ส่วนใหญ่จะทำงานแบบ on device ไม่มีการเชื่อมต่อกับเซิร์ฟเวอร์","link":"https://www.blognone.com/node/139225","date":1713142115000,"content":"<div><div><div><p>Mark Gurman แห่ง Bloomberg คนเดิม รายงานรายละเอียดเพิ่มเติมเกี่ยวกับ iOS 18 ระบบปฏิบัติการของ iPhone ที่คาดว่าจะเปิดตัวในงานสัมมนา <a href=\"https://www.blognone.com/node/138916\">WWDC 2024</a> เดือนมิถุนายน ซึ่งก่อนหน้านี้มีข้อมูลว่าเป็น<a href=\"https://www.blognone.com/node/137917\">อัปเดตใหญ่ที่สุด</a> มีจุดขายเกี่ยวกับ <a href=\"https://www.blognone.com/node/136331\">Generative AI</a></p>\n<p>Gurman บอกว่า AI ของ iOS 18 จะประมวลผลและทำงานบนอุปกรณ์ (on device) ทั้งหมด ไม่มีการเชื่อมต่อกับคลาวด์ ซึ่งเป็นจุดขายโมเดล LLM ที่แอปเปิลเตรียมนำเสนอ</p>\n<p>ถึงตรงนี้อาจสงสัยว่าแล้วข่าวก่อนหน้านี้ ที่บอกว่าแอปเปิล<a href=\"https://www.blognone.com/node/138753\">กำลังเจรจากับกูเกิลและ OpenAI</a> สรุปว่าเป็นอย่างไร ตรงนี้ Gurman บอกว่าแอปเปิล<strong>อาจ</strong>มีฟีเจอร์บางอย่าง ที่จะระบุเลยว่าใช้ AI ทำงานบน Gemini ของกูเกิล หรือผู้ให้บริการรายอื่น ซึ่งรวมทั้ง <a href=\"https://www.blognone.com/node/138868\">Baidu</a> กรณีเป็น iPhone ที่ขายในจีน เขาจึงคาดว่าแอปเปิลจะไม่มีการประกาศแชทบอตแบบ ChatGPT เวอร์ชันของแอปเปิลเอง แต่น่าจะเป็นการเชื่อมต่อกับบริการภายนอกมากกว่า</p>\n<p>ที่มา: <a href=\"https://www.bloomberg.com/news/newsletters/2024-04-14/humane-ai-pin-review-the-device-isn-t-going-to-kill-apple-s-iphone-luziqlew\">Bloomberg</a></p>\n<p><img src=\"https://www.blognone.com/sites/default/files/externals/2499bd91c4f314b19d08527d578d0c5f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"409ab76832f0fc2962edc02fa6df404e572bc888617f912d9f0b3466fd65690a","category":"Thai"}