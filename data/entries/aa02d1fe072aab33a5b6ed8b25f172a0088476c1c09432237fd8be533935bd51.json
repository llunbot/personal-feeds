{"title":"Google Maps จะลบฟีเจอร์ Timeline ออกจากเว็บเหลือแค่แอป ผู้ใช้งานมีเวลาย้ายข้อมูลถึง 1 ธันวาคม","link":"https://www.blognone.com/node/140184","date":1717662223000,"content":"<div><div><div><p>Google Maps Timeline ฟีเจอร์ที่ค่อนข้างมีประโยชน์มาช้านาน ไม่ว่าจะสำหรับการย้อนดูว่าตัวเองไปไหนมาบ้าง, สำหรับคุณภรรยา, แฟน หรือกระทั่ง<a href=\"https://www.blognone.com/node/115364\">ย้อนดูไทม์ไลน์ตัวเองช่วงโควิด</a></p>\n<p>ล่าสุด Google อัปเดตว่าจะลบฟีเจอร์ Timeline ออกจากเวอร์ชันเว็บไซต์ และจะเหลือฟีเจอร์นี้แค่ในแอปพลิเคชันเท่านั้น เพื่อทำให้ผู้ใช้งานสามารถจัดการกับข้อมูลของตัวเองได้มากขึ้น เพราะข้อมูลจะถูกบันทึกลงในอุปกรณ์ของผู้ใช้งานโดยตรง ไม่ใช่เซิฟเวอร์ของ Google อีกต่อไป</p>\n<p>ผู้ใช้งาน Timeline จะได้รับการแจ้งเตือนผ่านแอปหรืออีเมล เพื่อเก็บรักษาข้อมูลในสมาร์ทโฟนเอาไว้แทนบนคลาวด์ (และยังสามารถเก็บข้อมูลเก่าๆ เอาไว้ได้ด้วยการแบ็คอัพและปิดตัวเลือก auto delete บนแอป) โดยจะมีกำหนดเวลาให้โอนย้ายข้อมูลภายใน 1 ธันวาคมนี้ หากไม่กดโอนย้ายข้อมูล Google ยังอะลุ่มอล่วยให้ด้วยการเก็บข้อมูลในช่วง 90 วันหลังสุด ไว้บนอุปกรณ์เครื่องแรกที่ล็อกอินบัญชี Google</p>\n<p>การใช้งาน Timeline บนแอป Google Maps จะต้องอัพเดตเป็นเวอร์ชัน 11.106 ขึ้นไปบนแอนดรอยด์ และ 6.93 ขึ้นไปบน iOS</p>\n<p>ที่มา: <a href=\"https://support.google.com/maps/answer/14169818?co=GENIE.Platform%3DAndroid&amp;oco=1\">Google</a>, <a href=\"https://www.androidcentral.com/apps-software/google-maps-gets-rid-of-another-feature-on-web\">Androidcentral</a><br />\n<img alt=\"No Description\" src=\"https://www.blognone.com/sites/default/files/externals/1ee40c1b5d0cb82a2a0d746377eee400.png\" /></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/google\">Google</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa02d1fe072aab33a5b6ed8b25f172a0088476c1c09432237fd8be533935bd51","category":"Thai"}