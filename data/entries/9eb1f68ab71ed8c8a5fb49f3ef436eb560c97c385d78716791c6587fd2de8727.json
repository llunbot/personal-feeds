{"title":"DeepSeek ประกาศรับสมัครงานตำแหน่งผลิตภัณฑ์และการออกแบบ จากที่ผ่านมาเน้นเฉพาะงานวิจัย","link":"https://www.blognone.com/node/146132","date":1745934173000,"content":"<div><div><div><p>ที่ผ่านมา DeepSeek บริษัทปัญญาประดิษฐ์จากจีนที่เป็นกระแสสะเทือนวงการบริษัทเทคโนโลยีทั่วโลกเมื่อต้นปี แนวทางบริษัทนั้นต้องการโฟกัสที่การวิจัยพัฒนาโมเดล โดยยังไม่ได้มองเรื่องการพัฒนาผลิตภัณฑ์เชิงพาณิชย์ออกมา</p>\n<p>อย่างไรก็ตามเมื่อวันก่อน DeepSeek ได้โพสต์ประกาศในบัญชี WeChat ของบริษัท บอกว่าบริษัทรับสมัครตำแหน่งงาน เพื่อรับผิดชอบส่วนผลิตภัณฑ์และการออกแบบ ทำงานที่สำนักงานในปักกิ่งและหางโจว ไม่ได้บอกว่าจะรับกี่ตำแหน่ง แต่บอกว่าต้องการตำแหน่งนี้ด่วนมาก นอกจากนี้ยังประกาศรับสมัครซีโอโอเพื่อดูแลการดำเนินงาน และซีเอฟโอเพื่อดูแลการเงินด้วย แต่สองตำแหน่งนี้ไม่ได้ระบุว่าต้องการด่วน</p>\n<p>ประกาศนี้ย่อมสะท้อนว่า DeepSeek เริ่มมองแนวทางพัฒนาผลิตภัณฑ์ AI ที่อิงบนโมเดลของบริษัทบ้างแล้ว โดย DeepSeek มีโมเดลรุ่นล่าสุดคือ <a href=\"https://www.blognone.com/node/145454\">DeepSeek V3</a> ที่โดดเด่นด้านการเขียนโค้ด ขณะที่บริษัทเทคโนโลยีรายใหญ่ในจีนต่างเร่งพัฒนาโมเดล AI รุ่นใหม่ พร้อมกับผลิตภัณฑ์ออกมา</p>\n<p>ที่มา: <a href=\"https://www.businessinsider.com/deepseek-hiring-urgent-job-product-management-design-china-ai-model-2025-4\">Business Insider</a></p>\n<p><img src=\"https://www.blognone.com/sites/default/files/externals/e22cda79f91b71638f70204a189c7ca0.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9eb1f68ab71ed8c8a5fb49f3ef436eb560c97c385d78716791c6587fd2de8727","category":"Thai"}