{"title":"53% ของครีเอเตอร์บอกว่าเข้าถึงคนได้ยากกว่า 5 ปีก่อน เพราะแพลตฟอร์มเน้นดันคลิปสั้น แต่คนชอบคลิปยาวมากกว่า","link":"https://www.blognone.com/node/144929","date":1740545081000,"content":"<div><div><div><p>รายงาน State of Create จาก Patreon พบครีเอเตอร์พยายามดิ้นรนเพื่อเข้าถึงผู้ติดตาม โดย 53% ยอมรับว่าทำได้ยากกว่าห้าปีที่แล้ว เนื่องจากแพลตฟอร์มต่าง ๆ เน้นดันคอนเทนต์ตามอัลกอริธึม และคอนเทนต์รูปแบบวิดีโอมากขึ้น</p>\n<p>โดยเฉพาะตั้งแต่ที่ TikTok ได้รับความนิยม แพลตฟอร์มอื่นก็หันมาดันวิดีโอสั้น มีการเปิดตัวคอนเทนต์วิดีโอสั้น เช่น Reels จาก Instagram และ Shorts จาก YouTube</p>\n<p>อย่างไรก็ตาม แม้วิดีโอสั้นจะขึ้นฟีดมากกว่า แต่ 52% ของผู้ใช้บอกว่าชอบวิดีโอยาวมากกว่า เพราะสนุกและดึงดูดความสนใจมากกว่า ที่สำคัญคือ ยอมจ่ายเงินเพื่อสนับสนุนครีเอเตอร์มากขึ้น</p>\n<p>การเปลี่ยนไปดันฟีดอัลกอริธึมของแพลตฟอร์มต่าง ๆ ทำให้ครีเอเตอร์รักษาการมีส่วนร่วมกับแฟน ๆ ได้ยาก แม้จะกดติดตาม แต่ก็ไม่ได้การันตีว่าจะเห็นโพสต์จากครีเอเตอร์ เพราะเห็นคอนเทนต์จากคำแนะนำที่ขับเคลื่อนด้วยอัลกอริทึม ทำให้ครีเอเตอร์มุ่งเน้นไปที่การมีส่วนร่วมที่ลึกซึ้ง มากกว่าการทำเพื่อยอดไลค์ ยอดวิว และจำนวนผู้ติดตาม</p>\n<p>Patreon ชี้ว่าครีเอเตอร์ถูกกีดกันเพราะแพลตฟอร์มอย่าง Instagram ควบคุมว่าใครจะเห็นอะไร ตามที่ 78% ของครีเอเตอร์ที่มองว่าอัลกอริทึมส่งผลต่อสิ่งที่พวกเขาสร้างขึ้น และ 56% บอกว่าสิ่งนี้ทำให้พวกเขารู้สึกท้อแท้ในการทำตามความคิดสร้างสรรค์</p>\n<p>นอกจากนั้น การเปลี่ยนแปลงทางกฎหมายและนโยบายในแพลตฟอร์ม เช่น อนาคตที่ไม่แน่นอนของ TikTok, การเปลี่ยนนโยบายควบคุมเนื้อหาของ Meta, และการเพิ่มขึ้นของเนื้อหาที่รุนแรงใน X ทำให้ครีเอเตอร์ไว้วางใจน้อยลง</p>\n<p>ขณะที่แพลตฟอร์มที่เข้าถึงผู้ใช้โดยตรง (direct-to-consumer) เช่น Patreon, Substack, และ OnlyFans ช่วยให้ครีเอเตอร์สามารถควบคุมคอนเทนต์ได้มากขึ้น แต่การหาและเชื่อมต่อกับแฟน ๆ ที่พร้อมจ่ายก็ยังยาก</p>\n<p>ที่มา: <a href=\"https://techcrunch.com/2025/02/19/for-you-feeds-are-not-for-creators-patreon-says/\">TechCrunch</a> via <a href=\"https://stateofcreate.co/\">State of Create</a></p>\n<p><img alt=\"alt=&quot;Patreon&quot;\" src=\"https://www.blognone.com/sites/default/files/externals/be6844456e48b841de7d673c01dc03a1.png\" /></p>\n</div></div></div><div><div>Topics: </div><div><div><a href=\"/topics/research\">Research</a></div><div><a href=\"/topics/video\">Video</a></div><div><a href=\"/topics/platform\">Platform</a></div><div><a href=\"/topics/social-media\">Social Media</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da5c60e6e8b16ba010ea6362937717484f16be60e7a1faef029aa3e0b7473d8f","category":"Thai"}