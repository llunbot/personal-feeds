{"title":"ซัมซุงเปิดตัว Galaxy A24 ในไทย ชิป Helio G99 ราคา 7,999 บาท","link":"https://www.blognone.com/node/133616","date":1682691300000,"content":"<div><div><div><p>ซัมซุงประเทศไทย เปิดตัว Galaxy A24 รุ่นสุดท้ายของซีรีส์ Galaxy A ประจำปี 2023 หลังจากเปิดตัว <a href=\"https://www.blognone.com/node/132118\">Galaxy A14</a>, <a href=\"https://www.blognone.com/node/133026\">A34, A54</a> ไปก่อนแล้ว</p>\n<p>สเปกของ Galaxy A24 คือ หน้าจอ Super AMOLED 6.5\" FHD+, ชิป MediaTek Helio G99 (A23 เป็น Snapdragon 680 เรียกได้ว่าย้ายค่าย), RAM 6GB, ROM 128GB+microSD</p>\n<p>กล้องหลัก 50MP (F1.8) พร้อมระบบกันสั่น (OIS), กล้องอัลตร้าไวด์ 5MP, กล้อง Macro 2MP, กล้องหน้า 13MP, แบตเตอรี่ขนาด 5,000mAh อย่างไรก็ตาม ข้อจำกัดของ A24 คือยังไม่มีชาร์จเร็ว และรองรับแค่ 4G เท่านั้น แต่น่าจะมีรุ่น 5G ตามมาภายหลังเหมือน A23 5G <a href=\"https://www.samsung.com/th/smartphones/galaxy-a/galaxy-a24-black-128gb-sm-a245fzkvthl/\">สเปกละเอียดบนหน้าเว็บซัมซุง</a></p>\n<p>Galaxy A24 มีขาย 2 สีคือ Silver และ Black ราคา 7,999 บาท</p>\n<p>ก่อนหน้านี้เคยมีข่าวลือว่า <a href=\"https://www.blognone.com/node/132227\">ซัมซุงจะลดจำนวนรุ่นย่อยของซีรีส์ A ลง ซึ่งอาจตัดรุ่น A2X ออกไป</a> แต่สุดท้ายก็ยังเปิดตัว A24 ตามรอบปกติ</p>\n<p><img alt=\"No Description\" src=\"https://www.blognone.com/sites/default/files/externals/2c84c4e9153353da4276681155283743.jpg\" /></p>\n<p>การเปิดตัว Galaxy A24 ทำให้ราคาของสินค้าไลน์ Galaxy A ของปี 2023 เรียงกันดังนี้</p>\n<ul>\n<li><strong>A04</strong> 3,999 บาท</li>\n<li><strong>A04s</strong> 4,699 บาท</li>\n<li><strong>A14</strong> 5,999 บาท</li>\n<li><strong>A14 5G</strong> 6,999 บาท</li>\n<li><strong>A24</strong> 7,999 บาท</li>\n<li><strong>A34</strong> 11,999 บาท</li>\n<li><strong>A54</strong> 13,999 บาท</li>\n</ul>\n<p>ที่มา - ข่าวประชาสัมพันธ์ซัมซุงประเทศไทย</p>\n</div></div></div><div><div>Topics: </div><div><div><a href=\"/topics/galaxy-a\">Galaxy A</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"090c582472aaf7fe692a1a985b8c4aab64c165f0653b282132f9d99e005d53ac","category":"Thai"}