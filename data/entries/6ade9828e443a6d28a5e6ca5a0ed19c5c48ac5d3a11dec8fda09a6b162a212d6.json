{"title":"Google เปิดให้จดโดเมนใหม่ .ing สำหรับเติมท้ายคำกิริยาที่ต้องการ","link":"https://www.blognone.com/node/136511","date":1698821429000,"content":"<div><div><div><p>Google Registry บริการจดโดเมนของกูเกิล (คนละอย่างกับ <a href=\"https://www.blognone.com/node/134382\">Google Domains</a> ที่ขายกิจการไป) ประกาศเพิ่มตัวเลือกโดเมนระดับใหญ่สุด หรือ Top-Level Domain (TLD) คือ <strong>.ing</strong></p>\n<p>เนื่องจากเป็น -ing การตั้งชื่อโดเมนจึงเปิดโอกาสให้เล่นกับคำกิริยาได้หลากหลาย ซึ่งตอนนี้มีลูกค้ากลุ่มแรกที่จดโดเมนไปแล้วบางส่วน เช่น <a href=\"https://design.ing/\">design.ing</a> และ <a href=\"https://draw.ing/\">draw.ing</a> ของ Canva, <a href=\"https://edit.ing/\">edit.ing</a> และ <a href=\"https://sign.ing/\">sign.ing</a> ของ Adobe</p>\n<p>ผู้สนใจจดโดเมน .ing สามารถส่งคำขอได้ที่เว็บไซต์เฉพาะสำหรับโดเมนนี้คือ <a href=\"https://get.ing/\">get.ing</a> โดยในช่วงนี้ต้องจ่ายค่าแรกเข้าครั้งเดียวเนื่องจากเป็นระยะ Early Access ซึ่งราคาจะปรับลดลงทุกวัน จนถึงกำหนดถึงวันที่ 5 ธันวาคม 2023 16:00 UTC โดเมนจะสามารถจดแบบรายปีได้ทั่วไป</p>\n<p>ที่มา: <a href=\"https://blog.google/products/registry/introducing-the-ing-top-level-domain/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/f0eeed08310d849bc6d911564ce6eded.jpg\" /></p>\n</div></div></div><div><div>Topics: </div><div><div><a href=\"/topics/domain-name\">Domain Name</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ade9828e443a6d28a5e6ca5a0ed19c5c48ac5d3a11dec8fda09a6b162a212d6","category":"Thai"}