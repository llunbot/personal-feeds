{"title":"สิงคโปร์ร่วมมือไมโครซอฟท์สร้าง Secure GPT สำหรับบุคลากรทางการแพทย์","link":"https://www.blognone.com/node/134732","date":1688736636000,"content":"<div><div><div><p>IHiS สำนักงานให้บริการด้านไอทีสำหรับองค์กรด้านสาธารณสุขของรัฐบาลสิงคโปร์ ทำข้อตกลงกับไมโครซอฟท์ร่วมสร้าง Secure GPT บริการแบบเดียวกับ ChatGPT แต่เน้นงานด้านสาธารณสุขเป็นหลัก</p>\n<p>ฟีเจอร์ของ Secure GPT แบ่งออกเป็นสองส่วน คือส่วนสำหรับบุคลากรทางการแพทย์เข้าใช้งาน บุคลากรจะสามารถนสอบถามข้อมูลการปฎิบัติงาน เช่น แนวทางการดูแลผู้ป่วยเบาหวาน หรืออาจจะขอให้สรุปประวัติการรักษาของคนไข้ ส่วนที่สองเป็นเครื่องมือสำหรับพัฒนาแอปพลิเคชั่นอื่นๆ ต่อไปในอนาคต เช่น ไลบรารีพรอมต์สำหรับการใช้งานด้านต่างๆ, การเชื่อมต่อ API ให้กับ Generative AI มาค้นข้อมูลต่อไป</p>\n<p>การตกลงพัฒนา Secure GPT ครั้งนี้เป็นส่วนหนึ่งของการตกลงชุดใหญ่ที่ IHiS จะร่วมมือกับไมโครซอฟท์ เช่น การใช้คลาวด์ Azure สำหรับโครงสร้างพื้นฐาน, Azure Intelligent Data Platfom, และการใช้งาน Microsoft 365</p>\n<p>IHiS มีโครงการด้านปัญญาประดิษฐ์มาก่อนหน้านี้แล้วหลายโครงการ เช่น SELENA+ สำหรับการวิเคราะห์โรคในดวงตา, CAPE ปัญญาประดิษฐ์ทำนายความรุนแรงของปอดบวมและ COVID-19, ระบบทำนายคนไข้กลับมาป่วยซ้ำหรือคนไข้ไม่มาตามนัด</p>\n<p>ที่มา - <a href=\"https://www.ihis.com.sg/Latest_News/Media_Releases/Pages/ihis-inks-mou-with-microsoft-to-deepen-collaboration-and-trailblaze-generative-ai-and-cloud-innovation-in-healthcare.aspx\">IHiS</a></p>\n<p><img alt=\"No Description\" src=\"https://www.blognone.com/sites/default/files/externals/e7657042b3500ff6978611a31bfb41e7.png\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5c49cd08c210953f033436810bcb90fcbbec6f016a97a72952ef63373ea138a","category":"Thai"}