{"title":"อินเทลเตรียมเริ่มผลิตชิปเทคโนโลยี 1nm ปลายปี 2027","link":"https://www.blognone.com/node/138452","date":1709140877000,"content":"<div><div><div><p>อินเทลประกาศในงาน Intel Foundry Direct Connect 2024 ระบุว่ามีแผนเดินสายการผลิตชิปที่เทคโนโลยี 1nm หรือ 10A ในช่วงปลายปี 2027</p>\n<p>แผนการผลิตของอินเทลยังแสดงให้เห็นว่ากำลังผลิตชิปในกลุ่ม EUV ได้แก่ Intel 4, Intel 3, Intel 20A, และ Intel 18A จะค่อยๆ เพิ่มขึ้นเรื่อยๆ จนกลายเป็นกำลังผลิตส่วนใหญ่ (นับแผ่นเวเฟอร์ต่อสัปดาห์) ภายในปี 2026</p>\n<p>นอกจากประเด็นเทคโนโลยีการผลิตชิปแล้ว อินเทลยังเตรียมเร่งกำลังการทำแพ็กเกจชิปขึ้นอย่างรวดเร็วในปี 2024 นี้ โดยเทคโนโลยีการแพ็กเกจกลุ่มนี้ได้แก่ Foveros, EMIB, SIP, และ HBI (hybrid bond interconnect) เทคโนโลยีการแพ็กเกจระดับสูงเหล่านี้ก็เป็นจุดสำคัญสำหรับการผลิตชิปประสิทธิภาพสูงๆ รุ่นใหม่</p>\n<p>ชื่อเทคโนโลยีการผลิตเซมิคอนดักเตอร์ในช่วงหลายปีที่ผ่านมามักไม่ได้สื่อถึงขนาดวงจรจริงๆ บนตัวชิปแล้ว แม้จะสื่อในแง่ประสิทธิภาพว่าควรดีกว่าชื่อเทคโนโลยีก่อนหน้าอย่างน้อย 10-15% ก็ตาม</p>\n<p>ที่มา - <a href=\"https://www.tomshardware.com/pc-components/cpus/intel-puts-1nm-process-10a-on-the-roadmap-for-2027-aiming-for-fully-ai-automated-factories-with-cobots\">Tom's Hardware</a></p>\n<p><img src=\"https://www.blognone.com/sites/default/files/externals/0daae4d0253dfa3fe233d64bddb799a7.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4efad88cd789dae1a18cf7d74a9b204fd4ee69b036c5f798345bed1a66c1a9f","category":"Thai"}