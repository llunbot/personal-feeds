{"title":"เปิดตัว Nightingale เกมเอาตัวรอด-คราฟต์ของ จากบริษัทใหม่ของหัวหน้าสตูดิโอ BioWare","link":"https://www.blognone.com/node/126260","date":1639187711000,"content":"<div><div><div><p>Aaryn Flynn เป็นอดีตผู้จัดการสตูดิโอของ BioWare ระหว่างปี 2015-2017 และก่อนหน้านั้นเป็นทีมพัฒนาเกมดังของ BioWare หลายเกม นับตั้งแต่ Baldur's Gate 2 ในปี 2000, Knights of the Old Republic, Dragon Age: Origins และ Mass Effect Andromeda</p>\n<p>Flynn ลาออกจาก BioWare แล้วมาตั้งสตูดิโอใหม่ Improbable Games ตั้งแต่ปี 2018 ล่าสุดสตูดิโอเปลี่ยนชื่อเป็น Inflexion Games พร้อมเปิดตัวผลงานชิ้นแรก <strong>Nightingale</strong></p>\n<p>Nightingale เป็นเกมแนวเอาตัวรอดบวกคราฟต์ของ (survival crafting game) ที่อยู่ในโลกแฟนตาซี steampunk ยุควิคตอเรียน จากเทรลเลอร์เราจะเห็นการรวมกลุ่มกันของผู้เล่น นำวัตถุดิบต่างๆ มาสร้างบ้าน-อาณานิคม เพื่อเอาตัวรอดจากเหล่ามอนสเตอร์ (ถ้าให้เทียบ ลักษณะคล้ายๆ เกม <a href=\"https://www.blognone.com/node/120637\">Rust</a> หรือ <a href=\"https://www.blognone.com/node/125077\">New World</a>)</p>\n<p>ฟีเจอร์หนึ่งของเกมคือเป็น Shared World ที่เล่นคนเดียวก็ได้ หรือจะเล่นร่วมกับเพื่อนก็ได้ โดยเกมมีระบบพอร์ทัลข้ามมิติมาเล่นด้วยกันได้</p>\n<p>เกมมีเฉพาะบนพีซีเท่านั้น จะเปิดทดสอบช่วงปี 2022 ยังไม่ระบุเดือน</p>\n<p><img src=\"https://www.blognone.com/sites/default/files/externals/2b4746be0d9a992406bd9f0357799e12.jpg\" /></p>\n<p>ที่มา - <a href=\"https://www.playnightingale.com/\">Nightingale</a>, <a href=\"https://venturebeat.com/2021/12/09/nightingale-is-the-new-game-from-former-bioware-boss-aaryn-flynn/\">VentureBeat</a>, <a href=\"https://www.eurogamer.net/articles/2021-12-08-ex-bioware-boss-announces-victorian-fantasy-inspired-nightingale\">Eurogamer</a></p>\n</div></div></div><div><div>Topics: </div><div><div><a href=\"/topics/nightingale\">Nightingale</a></div><div><a href=\"/topics/games\">Games</a></div><div><a href=\"/topics/bioware\">BioWare</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5dfbca5112bf8ed33d2f09d6716145812a5e8ab72eb34a42e790b1c1e7cd99c","category":"Thai"}