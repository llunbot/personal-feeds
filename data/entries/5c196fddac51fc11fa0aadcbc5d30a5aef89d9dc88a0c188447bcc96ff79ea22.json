{"title":"Assassin's Creed: Shadows ครองแชมป์เกมขายดีในสหรัฐตลอด 3 สัปดาห์แรกที่วางขาย","link":"https://www.blognone.com/node/145906","date":1744883825000,"content":"<div><div><div><p>Mat Piscatella นักวิเคราะห์อุตสาหกรรมเกมของ Circana (NPD เดิม) ให้ข้อมูลว่า Assassin's Creed: Shadows เกมขวัญใจของเหล่าเกมเมอร์ทั่วโลก สามารถครองแชมป์เกมขายดีของสหรัฐอเมริกาได้ตลอด 3 สัปดาห์แรกที่วางขาย (นับมูลค่ายอดขายเป็นเงินดอลลาร์ จนถึง 5 เมษายน)</p>\n<p>หากนับยอดขายเกมในสหรัฐตลอดทั้งปี 2025 ที่ผ่านมา Assassin's Creed: Shadows ถือเป็นเกมขายดีอันดับสอง เป็นรองแค่เพียง Monster Hunter: Wilds เพียงเกมเดียว</p>\n<p>แผนการของ Ubisoft จะออก DLC ชื่อ <a href=\"https://www.ubisoft.com/en-us/game/assassins-creed/shadows/expansion\">Claws of the Awaji</a> เป็นเนื้อเรื่องของ Naoe และ Yasuke ไปสำรวจเกาะลึกลับชื่อ Awaji ในอ่าวโอซาก้า และต้องเผชิญกับศัตรูกลุ่มใหม่ Sanzoku Ippa ที่มาไล่ล่าตัวเอกในการสำรวจเกาะครั้งนี้  DLC ตัวนี้จะออกขายภายในปีนี้ แต่ยังไม่ระบุเดือน</p>\n<p>ที่มา - <a href=\"https://gamerant.com/assassins-creed-shadow-tops-sales-charts-april-2025/\">GameRant</a></p>\n<p><img alt=\"No Description\" src=\"https://www.blognone.com/sites/default/files/externals/47983b004e405c52d4a4e2333e71cd50.jpg\" /></p>\n<blockquote><p>Here's a fun one... Assassin's Creed: Shadows has been the best-selling video game in the US for each of its first 3 weeks in market, according to Circana's Retail Tracking Service (dollar sales, latest data through April 5th). </p>\n<p>Currently ranks #2 year-to-date trailing only Monster Hunter: Wilds.</p>\n<p>— Mat Piscatella (<a href=\"https://bsky.app/profile/did:plc:bhqrrxt7yyfpwguioa7rwa7x?ref_src=embed\">@matpiscatella.bsky.social</a>) <a href=\"https://bsky.app/profile/did:plc:bhqrrxt7yyfpwguioa7rwa7x/post/3lmrugvasic24?ref_src=embed\">April 14, 2025 at 10:21 PM</a></p></blockquote>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div><div><a href=\"/topics/npd\">NPD</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c196fddac51fc11fa0aadcbc5d30a5aef89d9dc88a0c188447bcc96ff79ea22","category":"Thai"}