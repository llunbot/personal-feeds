{"title":"ลาก่อน Skype ไมโครซอฟท์ประกาศปิดตัว 5 พฤษภาคม 2025, ให้ย้ายไปใช้ Teams","link":"https://www.blognone.com/node/144997","date":1740754491000,"content":"<div><div><div><p><a href=\"https://www.blognone.com/node/144988\">หลังจากมีข่าวไม่เป็นทางการ</a> วันนี้ไมโครซอฟท์ประกาศ<strong>ปิด</strong> Skype อย่างเป็นทางการ โดยจะมีผลวันที่ 5 พฤษภาคม 2025</p>\n<p>ไมโครซอฟท์ให้เหตุผลว่าจะย้ายไปใช้ Microsoft Teams (free) เวอร์ชันใช้งานส่วนตัว ซึ่งมีฟีเจอร์แบบเดียวกับ Skype แต่ทันสมัยกว่า มีฟีเจอร์ใหม่ๆ เพิ่มเข้ามาจาก Skype อีกหลายอย่าง</p>\n<p>ผู้ใช้ Skype ในปัจจุบันจะสามารถย้ายข้อมูลไปยัง Teams ได้ไม่ยาก เพียงแค่ล็อกอิน Teams ด้วยบัญชี Skype เดิม ข้อมูลจะย้ายให้อัตโนมัติ และในช่วงเปลี่ยนผ่านจะสามารถแชท-โทรระหว่าง Teams/Skype ได้ด้วย แต่ถ้าไม่ต้องการใช้ Teams ก็สามารถ export ข้อมูลใน Skype ออกมาได้เช่นกัน</p>\n<p>ส่วนลูกค้าที่ซื้อ Skype Credit เอาไว้ก็ยังสามารถใช้งานได้ต่อแม้ Skype ปิดไปแล้ว โดยจะกลายร่างเป็นฟีเจอร์ Skype Dial Pad สำหรับโทรหาโทรศัพท์แบบดั้งเดิมภายใน Teams แทน</p>\n<p>ที่มา - <a href=\"https://www.microsoft.com/en-us/microsoft-365/blog/2025/02/28/the-next-chapter-moving-from-skype-to-microsoft-teams/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/c42e052f5547a38eea41bfa1ee8882f9.jpeg\" /></p>\n</div></div></div><div><div>Topics: </div><div><div><a href=\"/topics/skype\">Skype</a></div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f42c06c9a41dbb8b692bba10eb106521a6bf55a1b92b4919f15b9ce0b7fb7c1e","category":"Thai"}