{"title":"SoftBank เผยเตรียมกลับมาลงทุนเชิงรุกมากขึ้น เน้นบริษัทพัฒนาด้าน AI","link":"https://www.blognone.com/node/134484","date":1687412941000,"content":"<div><div><div><p>Masayoshi Son ประธานและซีอีโอกลุ่ม SoftBank เปิดเผยในการประชุมสามัญผู้ถือหุ้นประจำปี ว่าแผนการลงทุนของบริษัทในกองทุน Vision Fund จะปรับกลยุทธ์จากที่เน้นตั้งรับมาหลายปี เป็นกลยุทธ์เน้นการลงทุนเชิงรุกมากขึ้น ซึ่งธีมหลักคือการลงทุนด้าน AI</p>\n<p>SoftBank <a href=\"https://www.blognone.com/node/118003\">ปรับแผนการลงทุน</a>ตั้งแต่ 3 ปีที่แล้ว โดยชะลอการลงทุนในบริษัทใหม่ เนื่องจากมีเงินสดลดลง ซึ่ง Son บอกว่าผลจากการชะลอการลงทุน ทำให้ตอนนี้บริษัทมีเงินสดในมือเพิ่มขึ้นเป็น 5 ล้านล้านเยน จึงพร้อมแล้วสำหรับการลงทุนครั้งใหญ่ครั้งใหม่</p>\n<p>โดยกลยุทธ์การลงทุนนั้น Son เชื่อว่าในอนาคตคอมพิวเตอร์และ AI จะมาปฏิวัติหลายสิ่งในโลก SoftBank จึงต้องการอยู่ในตำแหน่งที่ร่วมลงทุนในอุตสาหกรรมดังกล่าว นอกจากนี้ Son ยังบอกว่าเขาเป็นผู้ที่ใช้งาน ChatGPT บ่อย ซึ่งเป็นเครื่องมือที่อัศจรรย์มาก</p>\n<p>ที่มา: <a href=\"https://www.cnbc.com/2023/06/21/softbank-to-shift-from-defense-mode-to-offense-mode-says-ceo-masayoshi-son.html\">CNBC</a></p>\n<p><img src=\"https://www.blognone.com/sites/default/files/externals/1e19ca8a3dfaaed206f7f6df6277fbc8.jpg\" alt /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37687b7620727f5022d967918ffc0cde3f141a03b5c5876a322c8d9f0ca8c18b","category":"Thai"}