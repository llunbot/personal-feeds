{"title":"หลุดภาพ Samsung Galaxy S24 ซีรี่ส์ หน้าตาเหมือนรุ่นก่อนเป๊ะ","link":"https://www.blognone.com/node/137345","date":1703147468000,"content":"<div><div><div><p>Samsung Galaxy S24 ซีรี่ส์ที่เตรียมเปิดตัวในปีหน้า ล่าสุดมีรูปภาพหลุดที่คาดว่าเป็นรูปตัวเครื่องของ Galaxy S24 ซี่รี่ส์ทั้ง 3 รุ่น (S24, S24+ และ S24 Ultra) ที่คาดว่าจะปรากฏในเว็บทางการของ Samsung พร้อมเผยว่ามีสีทั้งหมดที่มีให้เลือก แต่หน้าตาของเครื่องทั้ง 3 รุ่นเหมือนกับ S23 ซีรี่ส์เป๊ะ</p>\n<p>ข้อมูลนี้มาจาก Arsène Lupin ที่โพสต์ภาพบน X ระบุว่า Galaxy S24 และ Galaxy S24+ จะมีให้เลือกทั้งหมด 4 สีคือ ดำ, ม่วง, ขาว, และ เหลือง ส่วน Galaxy S24 Ultra จะมีให้เลือก 4 สีคือ ดำ, เทา, ม่วง, และ เหลือง</p>\n<p><img alt=\"No Description\" src=\"https://www.blognone.com/sites/default/files/externals/350f7bc6c0105096f9239bc0e4f1fca2.png\" /></p>\n<p>สำหรับ Galaxy S24 และ Galaxy S24+ จะมีขอบจอที่บางมาก มีกล้องหลังทั้งหมด 3 ตัว ส่วนกล้องหน้ายังคงเป็นรูขนาดเล็กตรงด้านบนของหน้าจอแสดงผล และยังคงดีไซน์เครื่องแบบขอบโค้งเช่นเดิม ส่วนที่เปลี่ยนจริง ๆ เหมือนโครงของตัวเครื่องจะเปลี่ยนไปใช้โครงแบบอลูมิเนียมที่ทำให้ทนทานมากขึ้น ส่วน Galaxy S24 Ultra ยังคงใช้ดีไซน์เครื่องแบบเหลี่ยมเช่นเดียวกับ Galaxy S23 Ultra และเปลี่ยนโครงเป็นอลูมิเนียม</p>\n<p>ดู ๆ ไปเราแทบจะหาความต่างทางภายนอกแทบไม่เจอ แต่สิ่งที่คาดว่าจะมาใน Samsung Galaxy S24 ตามข่าวลือก่อนหน้าคือ <a href=\"https://www.blognone.com/node/136421\">จะนำ AI มาใช้งาน</a>, <a href=\"https://www.blognone.com/node/136844\">เพิ่ม shortcut เข้ากล้อง Instagram ได้โดยตรงจากหน้า Lock Screen</a>, <a href=\"https://www.blognone.com/node/136588\">เปิดตัวเดือนมกราคม และตั้งเป้าจะให้ขายได้มากกว่า S23 ประมาณ 10%</a></p>\n<blockquote><p>Since <a href=\"https://twitter.com/Androidheadline?ref_src=twsrc%5Etfw\">@Androidheadline</a> x MrQ wanted a little battle, here you go ;)Samsung Galaxy S24 Series - all of it. 100+ images in good quality. without wm ofc :)<a href=\"https://t.co/hcqGuUJcFo\">https://t.co/hcqGuUJcFo</a>or dwnld <a href=\"https://t.co/ccyvk8WmId\">https://t.co/ccyvk8WmId</a></p>\n<p>— Arsène Lupin (@MysteryLupin) <a href=\"https://twitter.com/MysteryLupin/status/1737627725702324471?ref_src=twsrc%5Etfw\">December 21, 2023</a></p></blockquote>\n<p>ที่มา - <a href=\"https://twitter.com/MysteryLupin/status/1737627725702324471\">Arsène Lupin on X</a> via <a href=\"https://www.sammobile.com/news/galaxy-s24-plus-ultra-images-leak-all-colors/\">Sammobile</a></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/galaxy-s24\">Galaxy S24</a></div><div><a href=\"/topics/leaks\">Leaks</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edb37268cb28c3106cf0cff5d8988a95dc45667058e42b776aff21eaca492eba","category":"Thai"}