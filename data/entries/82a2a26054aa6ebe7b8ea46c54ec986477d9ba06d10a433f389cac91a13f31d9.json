{"title":"รายงานเศรษฐกิจดิจิทัลเอเชียตะวันออกเฉียงใต้ 2024: เติบโต 15%, VDO Commerce มาแรง ในไทยอีคอมเมิร์ซกับ Online Travel เติบโตสูง","link":"https://www.blognone.com/node/142946","date":1730785652000,"content":"<div><div><div><p>รายงานประจำปีเศรษฐกิจดิจิทัลภูมิภาคเอเชียตะวันออกเฉียงใต้ <strong>e-Conomy SEA 2024</strong> ประจำปีนี้ออกมาแล้ว ซึ่งจัดทำโดยความร่วมมือของกูเกิล, Temasek และ Bain &amp; Company เพื่อนำเสนอทิศทางเศรษฐกิจดิจิทัลของหนึ่งในภูมิภาคที่มีการเติบโตสูงต่อเนื่องหลายปีในโลก โดยรายงานยังคงจัดทำเนื้อหาใน 6 ประเทศคือ อินโดนีเซีย มาเลเซีย ฟิลิปปินส์ สิงคโปร์ ไทย และเวียดนาม</p>\n<p>มูลค่าเงินในธุรกิจรวมหรือ GMV ปีนี้เพิ่มขึ้น 15% จากปี 2023 เป็น 2.63 แสนล้านดอลลาร์ (ไม่รวมธุรกิจฟินเทค) คิดเป็นรายได้ของธุรกิจ 8.9 หมื่นล้านดอลลาร์ เพิ่มขึ้น 14% และรายงานปีนี้เริ่มวัดผลการทำกำไรของธุรกิจดิจิทัลเป็นปีแรกพบว่าเพิ่มขึ้น 2.5 เท่า ในช่วงสองปีที่ผ่านมาเป็น 1.1 หมื่นล้านดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/a712a9e4379e5c6b4c5066be27246ccc.png\" /></p>\n<p><img alt=\"No Description\" src=\"https://www.blognone.com/sites/default/files/externals/43c946c3d11fa9925ea6f5e3fc52d698.jpeg\" /></p>\n<p>สองนวัตกรรมที่โดดเด่นของเศรษฐกิจดิจิทัลในภูมิภาคเอเชียตะวันออกเฉียงใต้คือ วิดีโอคอมเมิร์ซ ซึ่งเติบโตคิดเป็น 20% ของ GMV ทั้งหมด และเกมมือถือ ที่นักพัฒนาในภูมิภาคมีส่วนแบ่งตลาด 12% ทั่วโลก</p>\n<p><img alt=\"No Description\" src=\"https://www.blognone.com/sites/default/files/externals/771f31b5f3fdf21fa6de5bf0ba7457c7.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/6c319473c2e381c91d212027140166d2.jpeg\" /></p>\n<p>อีกประเด็นที่เป็นไฮไลท์ของรายงานคือ AI พบว่าการค้นหาเกี่ยวกับ AI ในภูมิภาคเพิ่มขึ้น 11 เท่า ในช่วง 4 ปีที่ผ่านมา และถ้าจัดอันดับ 10 ประเทศทั่วโลกที่ค้นหาเกี่ยวกับ AI มากที่สุด มีถึงสามประเทศจากภูมิภาคเอเชียตะวันออกเฉียงใต้คือ สิงคโปร์ ฟิลิปปินส์ และมาเลเซีย ในช่วงที่ผ่านมาบริษัทจากอเมริกาก็ให้คำมั่นแผนลงทุนโครงสร้างพื้นฐาน AI ทั้งในสิงคโปร์ มาเลเซีย และไทย</p>\n<p><img alt=\"No Description\" src=\"https://www.blognone.com/sites/default/files/externals/1a8f8c16ee8bf4951705bdd082751e05.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0db354e98fe8af1c6a2378e7adb92234.jpeg\" /></p>\n<p>รายงาน e-Conomy SEA 2024 ยังมีข้อมูลที่ลงรายละเอียดเฉพาะแต่ละประเทศไทย ซึ่งของไทยมีประเด็นน่าสนใจดังนี้</p>\n<p>ภาพรวมการเติบโตของ GMV เพิ่มขึ้น 19% โดยมีธุรกิจที่เติบโตสูงคืออีคอมเมิร์ซและการเดินทางท่องเที่ยว</p>\n<p><img alt=\"No Description\" src=\"https://www.blognone.com/sites/default/files/externals/a72f1e7dec2d34ff3672e7c06920db5f.jpeg\" /></p>\n<p>กลุ่มการเงินดิจิทัลมีการเติบโตในอัตราที่สูงของกลุ่มสินเชื่อออนไลน์ และกลุ่มบริหารสินทรัพย์และความมั่งคั่ง</p>\n<p><img alt=\"No Description\" src=\"https://www.blognone.com/sites/default/files/externals/d6784c94c27770d413189ec4913d5e3c.jpeg\" /></p>\n<p>พฤติกรรมลูกค้ามีการค้นหาข้อมูลสินค้าหมวดต่าง ๆ แบบไม่เจาะจงแบรนด์มากขึ้น ขณะที่ฝั่งครีเอเตอร์ส่วนใหญ่อยู่ในหมวด เกม, อาหาร, แฟชั่น</p>\n<p><img alt=\"No Description\" src=\"https://www.blognone.com/sites/default/files/externals/9f1be388b71267e5d4c72c44e316c589.jpeg\" /></p>\n<ul>\n<li><a href=\"https://economysea.withgoogle.com/home/\">สามารถอ่านรายงานทั้งหมดได้ที่นี่</a></li>\n</ul>\n<p>ที่มา: <a href=\"https://blog.google/around-the-globe/google-asia/sea-economy-2024/\">กูเกิล</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/temasek\">Temasek</a></div><div><a href=\"/topics/southeast-asia\">Southeast Asia</a></div><div><a href=\"/topics/market-research\">Market Research</a></div><div><a href=\"/topics/e-commerce\">E-commerce</a></div><div><a href=\"/topics/fintech\">FinTech</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/thailand\">Thailand</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82a2a26054aa6ebe7b8ea46c54ec986477d9ba06d10a433f389cac91a13f31d9","category":"Thai"}