{"title":"[ลือ] Final Fantasy IX Remake กำลังถูกพัฒนาอยู่, เป็นแนว Turn-Base, ยังไม่รู้ว่าจะขายเมื่อไหร่","link":"https://www.blognone.com/node/140160","date":1717573676000,"content":"<div><div><div><p>ข้อมูลจาก Midori หรือ @MbKKssTBhz5 นักปล่อยข่าวลือสายเกม RPG เผยว่าเกม Final Fantasy IX Remake ที่ลือกันมานานยังถูกพัฒนาอยู่ไม่ได้อยู่ในกลุ่มเกมที่ถูกยกเลิกตามนโยบายใหม่ของ Square Enix ที่ยกเลิกโปรเจกต์เกมขนาดเล็ก-กลาง</p>\n<p>Midori ให้รายละเอียดเพิ่มเติมว่าแต่เดิม Square Enix ใช้ทีมพัฒนาภายนอกแต่ผลลัพท์ที่ได้ไม่ค่อยน่าประทับใจสุดท้ายจึงมีการเปลี่ยนทีมพัฒนาคล้ายกับกับ Final Fantasy VII Remake ที่แต่เดิม Cyberconnect 2 เป็นผู้พัฒนาก่อนจะถูกเปลี่ยนมือมาเป็น Creative Business Unit I</p>\n<p>Midori กล่าวเพิ่มว่า FFIX Remake พัฒนามาค่อนข้างนานแล้ว แต่ยังไม่มีความชัดเจนเรื่องขนาดของตัวเกมกับวันวางจำหน่าย แต่แหล่งข่าวของ Midori เชื่อว่า Square Enix มีแผนจะนำเกมนี้ลงหลายแพลตฟอร์ม ไม่ใช่ Time Exclusive เหมือนภาค XVI หรือ VII Rebirth ตัวเกมมีความทะเยอทะยานมากกว่ารีเมคของ Trials of Mana ในปี 2020 แต่ก็มีมีสไตล์ที่คล้ายกันในหลาย ๆ ด้าน โดยบอกว่าเกมเพลย์จะยังคงเป็น Turn-Base แบบเกมต้นฉบับ</p>\n<p>ก่อนหน้านี้ FFIX เคยถูกนำมา<a href=\"https://www.blognone.com/node/77709\">รีมาสเตอร์ในปี 2016</a> โดยมี Silicon Studio สาขาไทยร่วมพัฒนาทำงานในส่วน Programmer และ 3D Designer ตัวเกมเวอร์ชันรีมาสเตอร์ได้รับปรับปรุงหลาย ๆ ส่วนทั้งโมเดลตัวละคร และฉากหลัง</p>\n<p><img alt=\"No Description\" src=\"https://www.blognone.com/sites/default/files/externals/d58bfa7c40ed403f2248b9571620350e.jpeg\" /></p>\n<blockquote><p>The Final Fantasy IX remake is still in development. It is a title that was not cancelled in the restructure of SQEX during this fiscal year.According to conversations, the title was originally outsourced to another developer. But SQEX was not satisfied and development shifted.</p>\n<p>— みどり (@MbKKssTBhz5) <a href=\"https://twitter.com/MbKKssTBhz5/status/1797838848011227419?ref_src=twsrc%5Etfw\">June 4, 2024</a></p></blockquote>\n<p>ที่มา - <a href=\"https://gamingbolt.com/final-fantasy-9-remake-is-turn-based-rumour\">Gamingbolt</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div><div><a href=\"/topics/rumour\">Rumour</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcdf5178fe4cc1906182378b519ae6f4cba4a4d1eeadaa711d2a33bb7a55e542","category":"Thai"}