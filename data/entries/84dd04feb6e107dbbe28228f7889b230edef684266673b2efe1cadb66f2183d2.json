{"title":"iFixit แกะ iPad Pro M4 แล้ว จุดเด่นคือออกแบบให้แบตเตอรีเปลี่ยนได้เร็วขึ้นมาก","link":"https://www.blognone.com/node/139831","date":1716110049000,"content":"<div><div><div><p>iFixit ได้แกะ iPad Pro รุ่นใหม่ชิป M4 แล้ว โดยมีการเปลี่ยนแปลงชิ้นส่วนภายในหลายอย่าง เพื่อรองรับหน้าจอ Tendem OLED และกล้องหน้าที่ย้ายตำแหน่ง</p>\n<p>การเปลี่ยนแปลงที่ iFixit มองว่าสำคัญมากใน iPad Pro รุ่นใหม่นี้คือแบตเตอรี ซึ่งสามารถแกะเปลี่ยนได้เลยหลังจากถอดหน้าจอออกมา จากเดิมการเปลี่ยนแบตเตอรี iPad Pro นั้น ต้องแกะชิ้นส่วนอื่นออกมาเกือบทั้งหมด ทำให้การเปลี่ยนแบตเตอรี iPad Pro ทำได้เร็วมากขึ้น (iFixit บอกว่าอย่างน้อย 2-3 ชั่วโมง)</p>\n<p>แบตเตอรีใน iPad Pro 13 นิ้วที่ iFixit แกะ บางลงตามขนาดของเครื่อง โดยมีความจุ 38.99 Wh ลดลงจากรุ่นก่อนหน้าที่ 40.33 Wh แต่แอปเปิลบอกว่า iPad Pro ยังคงใช้งานต่อเนื่องได้นาน 10 ชั่วโมงเท่าเดิม</p>\n<p>ที่มา: <a href=\"https://www.ifixit.com/News/96021/ipad-pro-13s-hide-a-repairability-win-still-hard-to-fix\">iFixit</a></p>\n<p><img alt=\"No Description\" src=\"https://www.blognone.com/sites/default/files/externals/846f930f7b299f8a8b2a69274c89e376.jpg\" /></p>\n</div></div></div><div><div>Topics: </div><div><div><a href=\"/topics/ifixit\">iFixit</a></div><div><a href=\"/topics/ipad-pro\">iPad Pro</a></div><div><a href=\"/topics/battery\">Battery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84dd04feb6e107dbbe28228f7889b230edef684266673b2efe1cadb66f2183d2","category":"Thai"}