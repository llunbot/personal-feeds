{"title":"[ลือ] Apple จะออก Studio Display รุ่นใหม่ปี 2026, อาจแสดงโฆษณาใน Apple Maps","link":"https://www.blognone.com/node/144730","date":1739746390000,"content":"<div><div><div><p>ข่าวลือสินค้าใหม่แอปเปิลประจำสัปดาห์นี้จากจดหมายข่าว Power On โดย Mark Gurman แห่ง Bloomberg คนเดิม คราวนี้ว่าด้วยจอ Studio Display และสินค้าอื่นที่เกี่ยวข้อง</p>\n<p>เริ่มที่จอภาพ Studio Display รุ่นใหม่ ข้อมูลของ Gurman บอกว่าสินค้าจะออกมาในปี 2026 พร้อมกับ Mac ชิป M5 <a href=\"https://www.blognone.com/node/127533\">ดีไซน์แบบเดิม</a> หน้าจอยังคงขนาด 27 นิ้ว โค้ดเนมภายใน J427 โดยไม่ได้ให้รายละเอียดสเป็กเพิ่มเติม แต่คาดว่าจอจะเปลี่ยนมาใช้แผง Mini-LED</p>\n<p>ส่วนจอภาพ Pro Display XDR สำหรับ 6K นั้น Gurman บอกว่าแอปเปิลยังไม่มีแผนพัฒนาหรือออกรุ่นใหม่ โดยรุ่นปัจจุบันที่ขายอยู่นั้นแอปเปิล<a href=\"https://www.blognone.com/node/110113\">เปิดตัว</a>มาตั้งแต่ปี 2019</p>\n<p>นอกจากนี้ Gurman ยังให้ข้อมูลเกี่ยวกับ Apple Maps ว่าแอปเปิลกำลังศึกษาแนวทางแสดงโฆษณาในแอปแผนที่ ในรูปแบบเดียวกับที่แสดงโฆษณาในแอป App Store, Apple News หรือ Stocks โดยยังไม่มีรูปแบบว่าจะแสดงผลยังไง เป็นเพียงแนวทางหารายได้เพิ่มเติมเท่านั้น</p>\n<p>ที่มา: <a href=\"https://www.bloomberg.com/news/newsletters/2025-02-16/apple-and-meta-are-set-to-battle-over-new-area-humanoid-robots-m77mwid3\">Bloomberg</a></p>\n<p><img src=\"https://www.blognone.com/sites/default/files/externals/2d66267a5df30180c87cd5d45d4fc997.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/studio-display\">Studio Display</a></div><div><a href=\"/topics/rumors\">Rumors</a></div><div><a href=\"/topics/apple-maps\">Apple Maps</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f9fb4d11cb798fccd3d28bf0164ed76d9e5c5e2ad91c8c85b7a115b2335aca6","category":"Thai"}