{"title":"Microsoft 365 Copilot เพิ่มร้าน Agent Store, เพิ่มฟีเจอร์ Notebooks เหมือน NotebookLM","link":"https://www.blognone.com/node/146018","date":1745459458000,"content":"<div><div><div><p>ไมโครซอฟท์เพิ่มฟีเจอร์ชุดใหม่ให้แอพ Microsoft 365 Copilot ในชุด Microsoft 365 (คนละตัวกับ Copilot ฝั่งคอนซูเมอร์) เพิ่มเติมจาก <a href=\"https://www.blognone.com/node/142031\">ฟีเจอร์ชุด Wave 2 ในเดือนกันยายน 2024</a></p>\n<p>ของใหม่ที่สำคัญคือ Agent Store ร้านขาย Agent สำหรับงานเฉพาะทาง โดยเริ่มจาก Agent สองตัวแรกคือ Researcher ที่ใช้สืบค้นข้อมูลเชิงลึกหลายขั้นตอน และ Analyst ที่เปรียบเสมือนนักวิเคราะห์ข้อมูลเก่งๆ ไมโครซอฟท์ระบุ Agent สองตัวนี้ใช้โมเดล deep reasoning ของ OpenAI อยู่เบื้องหลัง นอกจากนี้ยังมี Agent ภายนอกจากพาร์ทเนอร์ เช่น Jira, Monday.com, Miro รวมถึงสามารถสร้าง Agent ขององค์กรเข้ามาได้เอง</p>\n<p>ฟีเจอร์ถัดมาคือ Copilot Notebooks รวมคอนเทนต์จากแหล่งต่างๆ เช่น เว็บไซต์ ไฟล์เอกสาร ไฟล์เสียงบันทึกการประชุม ฯลฯ แล้วให้ Copilot อ้างอิงข้อมูลจากคอนเทนต์เหล่านี้ สรุปสาระสำคัญ ถามตอบข้อมูล และสร้างเป็น podcast ได้ ลักษณะเดียวกับ NotebookLM ของกูเกิลที่บุกเบิกแนวทางนี้จนโด่งดัง</p>\n<p>นอกจากนี้ Microsoft 365 Copilot ยังได้ฟีเจอร์จากฝั่งคอนซูเมอร์ เช่น Copilot Search ใช้ค้นหาข้อมูลภายในองค์กร เชื่อมต่อบริการภายนอกได้, Copilot Create สร้างภาพตามสั่ง และฟีเจอร์ memory จดจำคำถามหรือข้อมูลเดิมๆ ของเราในการถามครั้งก่อนๆ</p>\n<p>ที่มา - <a href=\"https://www.microsoft.com/en-us/microsoft-365/blog/2025/04/23/microsoft-365-copilot-built-for-the-era-of-human-agent-collaboration/\">Microsoft</a></p>\n<blockquote>\n<p>3/ Notebooks: With Web + Work + Pages, you can ideate with AI and collaborate with other people. It has entirely changed my workflow.And now with Notebooks, I can organize all of my heterogeneous data for a project, whether it’s Pages, docs, websites, team meetings – and… <a href=\"https://t.co/FkxDd09Zlv\">pic.twitter.com/FkxDd09Zlv</a></p>\n<p>— Satya Nadella (@satyanadella) <a href=\"https://twitter.com/satyanadella/status/1915098365433672168?ref_src=twsrc%5Etfw\">April 23, 2025</a></p></blockquote>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/notebooklm\">NotebookLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8de1b44bfe69d62b7d11420615a57178691ed65281f12d556400882c99bd0008","category":"Thai"}