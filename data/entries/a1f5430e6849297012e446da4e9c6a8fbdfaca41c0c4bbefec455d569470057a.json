{"title":"Amazon EKS Anywhere เปิดบริการแล้ว รัน Kubernetes เวอร์ชัน AWS ในศูนย์ข้อมูลตัวเอง","link":"https://www.blognone.com/node/124663","date":1631197203000,"content":"<div><div><div><p>AWS ประกาศข่าวบริการ Amazon Elastic Kubernetes Service (Amazon EKS) Anywhere ซึ่งเป็นการนำซอฟต์แวร์ EKS จากเดิมที่มีเฉพาะบนคลาวด์ของ AWS มาสู่ศูนย์ข้อมูลของลูกค้าเองแล้ว</p>\n<p><a href=\"https://www.blognone.com/node/119889\">AWS เปิดตัวบริการ Amazon Elastic Container Service (Amazon ECS) Anywhere และ EKS Anywhere ครั้งแรกในเดือนธันวาคม 2020</a> (ความแตกต่างคือ ECS เป็นระบบจัดการคอนเทนเนอร์ของ AWS เอง ส่วน EKS ใช้ Kubernetes) ตอนนี้บริการ EKS Anywhere พร้อมใช้งานแบบ general availability (GA) เรียบร้อยแล้ว</p>\n<p><img src=\"https://www.blognone.com/sites/default/files/externals/000c06a78ba6fcf75d091abf33e5bdff.jpg\" /></p>\n<p>Amazon EKS ทำงานอยู่บนดิสโทร <a href=\"https://aws.amazon.com/eks/eks-distro/\">Amazon EKS Distro</a> ที่เปิดเป็นโอเพนซอร์สอยู่แล้ว ตัวบริการ EKS Anywhere ก็พัฒนาอยู่บน EKS Distro และ<a href=\"https://github.com/aws/eks-anywhere/\">เปิดโค้ดเป็นโอเพนซอร์สเช่นกัน</a></p>\n<p>ผู้ใช้สามารถเลือกว่าจะนำ EKS Distro ไปรันบนศูนย์ข้อมูลด้วยตัวเองก็ได้ หรือถ้าอยากได้บริการซัพพอร์ตด้วย ก็เลือกเป็น EKS Anywhere แทน โดยวิธีคิดเงินคือจะคิดแค่บริการซัพพอร์ตเท่านั้น (ราคาบนหน้าเว็บคือ 24,000 ดอลลาร์ต่อคลัสเตอร์ต่อปี)</p>\n<p>การมาถึงของ EKS Anywhere ทำให้ AWS ขยายสถานะจากผู้ให้บริการคลาวด์ (เครื่อง+ซอฟต์แวร์) มาเป็นผู้ให้บริการซอฟต์แวร์อย่างเดียวด้วย และจะเข้ามาสู้ในตลาดเดียวกับผู้ให้บริการดิสโทร Kubernetes แบบเสียเงินรายอื่นๆ เช่น Red Hat OpenShift, SUSE Rancher, VMware Tanzu เป็นต้น</p>\n<p>ตารางแสดงความแตกต่างของ Amazon EKS เวอร์ชันต่างๆ</p>\n<p><img src=\"https://www.blognone.com/sites/default/files/externals/1fe8e81d9d2edb7ff081a74e756e1225.png\" /></p>\n<p>ที่มา - <a href=\"https://aws.amazon.com/blogs/aws/amazon-eks-anywhere-now-generally-available-to-create-and-manage-kubernetes-clusters-on-premises/\">Amazon Web Services</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/kubernetes\">Kubernetes</a></div><div><a href=\"/topics/cloud-computing\">Cloud Computing</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1f5430e6849297012e446da4e9c6a8fbdfaca41c0c4bbefec455d569470057a","category":"Thai"}