{"title":"Final Fantasy XIV หยุดขายชั่วคราว คาดเพราะคนเล่นเยอะจนเซิร์ฟเวอร์เต็ม","link":"https://www.blognone.com/node/123688","date":1626169107000,"content":"<div><div><div><p><a href=\"https://store.na.square-enix-games.com/en_US/product/564956/final-fantasy-xiv-online-complete-edition-pc-download\">Final Fantasy XIV Online</a> เวอร์ชั่นดิจิทัล หยุดขายบนเว็บไซต์ Square Enix ชั่วคราวเมื่อวาน ก่อนกลับมาวางขายใหม่วันนี้</p>\n<p>เหตุการณ์นี้เกิดพร้อมกับช่วงที่เซิร์ฟเวอร์เกมเต็มทุกเซิร์ฟเวอร์ ทำให้ผู้เล่นใหม่ไม่สามารถสร้างตัวละครได้ ทำให้ชาวเน็ตบน <a href=\"https://www.reddit.com/r/ffxiv/comments/oijtw6/yup_this_is_actually_happening_wouldbe_sprouts/\">Reddit</a> สันนิษฐานว่าที่ Square Enix ต้องหยุดขายเกมชั่วคราว เป็นเพราะเซิฟเวอร์รองรับผู้เล่นใหม่ไม่ไหว</p>\n<p>อ้างอิงจาก Steam Charts เกม FF XIV Online <a href=\"https://steamdb.info/app/39210/graphs/\">เพิ่งมีผู้เล่นพร้อมกัน บน Steam สูงสุดตั้งแต่เปิดให้บริการ</a> เมื่อวันจันทร์ที่ผ่านมา โดยมียอดผู้เล่นพร้อมกันถึง 58,046 คน โดยไม่มีสาเหตุชัดเจนว่าทำไมผู้เล่นถึงเพิ่มขึ้น เพราะภาคเสริม Endwalker ของเกมมี<a href=\"https://www.ign.com/articles/final-fantasy-14-endwalker-release-date-annouced\">กำหนดออกวันที่ 23 พฤศจิกายน</a> หรืออีกกว่า 4 เดือนจากนี้</p>\n<p><a href=\"https://www.ign.com/articles/final-fantasy-14-steam-player-records-broken-without-new-releases\">IGN</a> คาดว่าสาเหตุอาจจะมาจากสตรีมเมอร์เกม World of Warcraft เช่น <a href=\"https://www.twitch.tv/asmongold\">Asmongold</a> ที่มีผู้ติดตาม 2.2 ล้านคนบน Twitch หันมาเล่น FFXIV แล้วเกิดติดใจ เล่นต่อมาเรื่อยๆ ทำให้คนดูหันมาสนใจ FF XIV มากขึ้น</p>\n<p>ที่มา - <a href=\"https://www.ign.com/articles/final-fantasy-14-digital-sales-stopped\">IGN</a></p>\n<p><img src=\"https://www.blognone.com/sites/default/files/externals/83372d3d7dfc53bf285016097e246466.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"944504f63d8d65390d7c2f385a9e4dd89af39b85cd33ecea29a51ecd5c1f54f2","category":"Thai"}