{"title":"Atlassian ซื้อกิจการ Rewatch แอปจดบันทึกการประชุมออนไลน์ด้วย AI","link":"https://www.blognone.com/node/141752","date":1725012952000,"content":"<div><div><div><p>Atlassian บริษัทเจ้าของแอปสำหรับการสื่อสารของนักพัฒนา (Jira, Trello, Confluence) ประกาศซื้อกิจการ Rewatch แอปผู้ช่วยสำหรับการประชุมออนไลน์ที่ทำงานด้วย AI โดยดีลนี้ไม่มีการเปิดเผยมูลค่าที่เข้าซื้อ</p>\n<p>เครื่องมือของ Rewatch จะถูกนำมารวมเป็นส่วนหนึ่งของบริการวิดีโอแชทแบบไม่เรียลไทม์ <a href=\"https://www.blognone.com/node/136210\">Loom ที่ Atlassian ซื้อกิจการ</a>เมื่อปีที่แล้ว ซึ่งจะช่วยบันทึกการประชุมอัตโนมัติ, ทำบันทึกการประชุม, ส่งคำเชิญในการประชุมถัดไปตามเนื้อหาที่พูดคุย รวมทั้งสร้าง Knowledge ไว้บนแพลตฟอร์มอย่าง Jira หรือ Confluence ให้คนอื่นที่ไม่ได้เข้าประชุมสามารถค้นหาได้</p>\n<p>Atlassian บอกว่าเมื่อ Rewatch รวมกับ Loom สำเร็จ บริการ Loom AI จะรองรับการทำงานเป็นผู้ช่วยประชุมออนไลน์เรียลไทม์ ได้ทั้งบน Zoom, Microsoft Teams และ Google Meet</p>\n<p>ที่มา: <a href=\"https://www.atlassian.com/blog/announcements/atlassian-welcomes-rewatch\">Atlassian</a></p>\n<p><img alt=\"No Description\" src=\"https://www.blognone.com/sites/default/files/externals/0d96b1bb2c57ca630b19f2b052a4d75f.png\" /></p>\n</div></div></div><div><div>Topics: </div><div><div><a href=\"/topics/atlassian\">Atlassian</a></div><div><a href=\"/topics/enterprise\">Enterprise</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54ba29a5ed0e08c393b8abb77c7113a4f26d87855c002080b58300e919e58202","category":"Thai"}