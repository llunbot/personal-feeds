{"title":"Ring Fit Adventure เป็นเกมขายดีตลอดกาลของ Nintendo Switch ลำดับที่ 10 แล้ว","link":"https://www.blognone.com/node/124091","date":1628183887000,"content":"<div><div><div><p>ในรายงานผลประกอบการของนินเทนโดไตรมาสที่ผ่านมา มีสถิติน่าสนใจหนึ่งคือยอดขายสะสมของแต่ละเกม ที่นินเทนโดจะอัพเดตข้อมูลทุกไตรมาส โดยล่าสุด <a href=\"https://www.blognone.com/node/111885\">Ring Fit Adventure</a> เกมออกกำลังกายที่มาพร้อมอุปกรณ์วงแหวน ไต่อันดับแบบเงียบ ๆ จนขึ้นมาเป็นเกมขายดีตลอดกาลของ Nintendo Switch อันดับที่ 10 แซง New Super Mario Bros. U Deluxe ไปแล้ว ด้วยตัวเลข 11.26 ล้านชุด</p>\n<p>ส่วนอันดับที่ 1 ยังคงเป็น Mario Kart 8 Deluxe (37.08 ล้านชุด) ตามด้วย Animal Crossing: New Horizons (33.89 ล้านชุด) และ Super Smash Bros. Ultimate (24.77 ล้านชุด) ในลำดับที่ 2 และ 3 หากดูจากแนวโน้มแล้ว Ring Fit อาจมียอดขายเพิ่มขึ้นได้อีก โดยอันดับที่ 9 ตอนนี้คือ Splatoon 2 ที่ 12.45 ล้านชุด</p>\n<p>ไตรมาสที่ผ่านมาเกมขายดีของ Nintendo Switch คือ <a href=\"https://www.blognone.com/node/116974\">New Pokemon Snap</a> ขายได้ 2.07 ล้านชุด ส่วนอันดับ 2 คือ Mario Kart 8 Deluxe ที่ 1.69 ล้านชุด และอันดับ 3 <a href=\"https://www.blognone.com/node/121251\">Mario Golf: Super Rush</a> 1.34 ล้านชุด</p>\n<p>ที่มา: <a href=\"https://www.nintendolife.com/news/2021/08/here_are_the_top_ten_best-selling_nintendo_switch_games_as_of_june_2021\">Nintendo Life</a></p>\n<p><img src=\"https://www.blognone.com/sites/default/files/externals/ea9b0a859257f21f8b6ca5e2a383f6a7.png\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/ranking\">Ranking</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"168f8a8ffa7c9b76bae33bde2b38b9930ce8324ffc1ab93683e4845f9ef2af1b","category":"Thai"}