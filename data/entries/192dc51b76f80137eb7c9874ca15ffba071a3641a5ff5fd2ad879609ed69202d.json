{"title":"[ลือ] iPhone 17 Air รุ่นเครื่องบางมาก จะไม่มีถาดใส่ซิม การใช้งานเป็น eSIM เท่านั้น","link":"https://www.blognone.com/node/143340","date":1732626436000,"content":"<div><div><div><p>The Information มีรายงานเกี่ยวกับ <a href=\"https://www.blognone.com/node/141068\">iPhone 17 รุ่นเครื่องบางมาก</a> ที่ตอนนี้เรียกกันชื่อชั่วคราวว่า iPhone 17 Air โดยบอกว่าเครื่องต้นแบบที่แอปเปิลทำออกมาทั้งหมด ไม่มีถาดใส่ซิม การใช้งานเป็นแบบ eSIM เท่านั้น เพื่อผลักดันการใช้ iPhone รุ่น eSIM อย่างเดียวให้มากประเทศขึ้น ซึ่งในรายงานนี้แสดงความเห็นว่าแนวทางนี้จะทำให้ iPhone 17 Air อาจไม่ได้ขายในจีน เพราะที่จีนยังไม่อนุญาตให้ใช้ eSIM กับสมาร์ทโฟน</p>\n<p>แอปเปิลพยายามผลักดันการใช้งาน eSIM กับผู้ให้บริการเครือข่ายมานานแล้ว โดยให้เหตุผลเรื่องความปลอดภัยมากกว่าซิมแบบเดิม ในสหรัฐอเมริกาก็ขาย iPhone เฉพาะรุ่น eSIM เท่านั้นมา<a href=\"https://www.blognone.com/node/130289\">ตั้งแต่ iPhone 14</a> ในปี 2022 แต่ก็ไม่ได้ขยายแนวทางนี้มาในประเทศอื่นเพิ่มเติมจนถึงปัจจุบัน</p>\n<p>สำหรับประเทศไทย ใน<a href=\"https://support.apple.com/th-th/101569\">เอกสารซัพพอร์ตของแอปเปิล</a>ระบุว่าผู้ให้บริการเครือข่ายที่รองรับ eSIM ได้แก่ AIS, dtac และ TrueMove H</p>\n<p>ที่มา: <a href=\"https://www.theinformation.com/articles/apples-thin-iphone-has-no-physical-sims-that-could-dampen-china-sales\">The Information</a></p>\n<p><img src=\"https://www.blognone.com/sites/default/files/externals/96d8a224f1967878436fda5366ddd709.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-17\">iPhone 17</a></div><div><a href=\"/topics/esim\">eSIM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"192dc51b76f80137eb7c9874ca15ffba071a3641a5ff5fd2ad879609ed69202d","category":"Thai"}