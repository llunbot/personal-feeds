{"title":"WhatsApp เพิ่มตัวเลือก สามารถกำหนดข้อความหายไปตามระยะเวลา เป็นค่าเริ่มต้นได้เลย","link":"https://www.blognone.com/node/126169","date":1638809860000,"content":"<div><div><div><p>WhatsApp ประกาศเพิ่มคุณสมบัติใหม่ให้ผู้ใช้ควบคุมข้อความและระยะเวลาที่ข้อความจะคงอยู่ โดยสามารถกำหนดให้ฟีเจอร์ข้อความหายไปเป็นค่าเริ่มต้น และกำหนดระยะเวลาที่ต้องการได้มากขึ้น</p>\n<p>ฟีเจอร์การตั้งค่าเริ่มต้นนี้มีผลทั้งกับแชตเป็น 1 ต่อ 1 (ฝ่ายใดฝ่ายหนึ่งกำหนดไว้) รวมทั้งห้องแชตแบบกลุ่มที่สร้างขึ้น ก็สามารถเลือกได้ว่าจะใช้ฟีเจอร์ข้อความหายไปหรือไม่</p>\n<p>ตัวเลือกระยะเวลาที่ข้อความหายไป จากเดิมกำหนดไว้ 7 วัน ก็มีตัวเลือกใหม่คือ 24 ชั่วโมง และ 90 วัน ทั้งนี้การเปิดตั้งค่าดังกล่าวคู่สนทนาจะเห็นข้อความเตือนว่าถูกกำหนดไว้ให้ข้อความหายไป</p>\n<p>ผู้ใช้งานสามารถกำหนดค่าได้โดยไปที่ Privacy settings และเลือก Default Message Timer</p>\n<p>ที่มา: <a href=\"https://blog.whatsapp.com/more-control-and-privacy-with-default-disappearing-messages-and-multiple-durations?lang=en\">WhatsApp</a></p>\n<p><img src=\"https://scontent.whatsapp.net/v/t39.8562-34/p1080x2048/263782259_599976784660978_3743910452080891366_n.jpg.webp?ccb=1-5&amp;_nc_sid=8a74b9&amp;_nc_ohc=CeTEXo_jZuIAX-LMgdk&amp;_nc_ht=scontent.whatsapp.net&amp;oh=1b13db056a4fc82cf27014aa2771882a&amp;oe=61B3CAAE\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ff452cce6a113ba3a9ecf622493d24f4dc0994515f3b93bc6439f5c84f09679","category":"Thai"}