{"title":"Satya Nadella บอกเดี๋ยวนี้ไม่ได้ฟังพอดคาสต์โดยตรงแล้ว แต่ให้ Copilot ช่วยสรุปแทน","link":"https://www.blognone.com/node/146469","date":1747538942000,"content":"<span>Satya Nadella บอกเดี๋ยวนี้ไม่ได้ฟังพอดคาสต์โดยตรงแล้ว แต่ให้ Copilot ช่วยสรุปแทน</span>\n\n  <div>\n    <div>Body</div>\n              <div><p>Satya Nadella ซีอีโอไมโครซอฟท์เคยให้สัมภาษณ์ว่าเขาเป็นคนชอบฟังรายการพอดคาสต์มาก อย่างไรก็ตามในเนื้อหาสัมภาษณ์ล่าสุดของเขากับ Bloomberg การมาของ AI ก็ทำให้วิธีการรับเนื้อหาของเขาเปลี่ยนไปด้วย</p>\n<p>Nadella บอกว่าเขานำ Copilot AI ผู้ช่วยปัญญาประดิษฐ์ของไมโครซอฟท์ เข้ามาเป็นส่วนหนึ่งในชีวิตประจำมากขึ้น ปกติเขามักฟังพอดคาสต์ขณะเดินทาง ก็เปลี่ยนเป็นการอัปโหลดส่วนถอดข้อความของรายการ (transcript) แล้วใช้วิธีถามพูดคุยกับ Copilot เกี่ยวกับเนื้อหารายการขณะเดินทางไปทำงานแทน</p>\n<p>เขายังเล่าแบบติดตลกว่าพอนำ Copilot AI มาใช้งานมากขึ้นตอนนี้งานหลักเขาคือคนพิมพ์อีเมล (email typist) เพราะตอนนี้เขานำบอตผู้ช่วย AI อย่างน้อย 10 อย่างใน Copilot Studio มาช่วยทำงานทั้ง สรุปอีเมล สรุปข้อความ เตรียมเนื้อหาการประชุม และช่วยจัดการงานอื่นในที่ทำงาน</p>\n<p>ที่มา: <a href=\"https://www.bloomberg.com/news/features/2025-05-15/microsoft-ceo-satya-nadella-on-his-ai-efforts-and-openai-partnership\">Bloomberg</a> ผ่าน <a href=\"https://techcrunch.com/2025/05/17/microsofts-satya-nadella-is-choosing-chatbots-over-podcasts/\">TechCrunch</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sun, 05/18/2025 - 10:29</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b756e7dd73f47154c1ceb463942df99a7dc3ac5613fc934098052206d9fdb88","category":"Thai"}