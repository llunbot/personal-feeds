{"title":"กูเกิลเปิดช่องทางร้องขอให้ลบรูปเด็กอายุต่ำกว่า 18 ปีออกจากผลการค้นหาแล้ว","link":"https://www.blognone.com/node/125527","date":1635400579000,"content":"<div><div><div><p>จากนโยบายใหม่ของกูเกิลที่<a href=\"https://www.blognone.com/node/124160\">ประกาศเมื่อเดือนสิงหาคม</a>ที่ผ่านมาว่าจะเปิดช่องทางให้ผู้ที่มีอายุต่ำกว่า 18 ปี ขอลบรูปภาพตัวเองออกจากผลการค้นหาบน Google Image ล่าสุดนโยบายใหม่มีผลแล้วและเปิดช่องทางให้เข้าไปเขียนคำร้องได้แล้ว</p>\n<p>โดยสามารถเข้าไปที่ลิงค์นี้ &gt; <a href=\"https://support.google.com/websearch/troubleshooter/9685456#ts=2889054%2C2889099\">หน้าสนับสนุน</a> จากนั้นกรอกแบบฟอร์มเพื่อรายงานภาพที่ปรากฏในผลลัพธ์การค้นหา เช่น URL รูปภาพของรูปภาพที่ต้องการลบออก ทำการค้นหาได้ <a href=\"https://support.google.com/websearch/answer/118238\">ที่นี่</a>, URL ของหน้าผลการค้นหาที่มีรูปภาพ ทำการค้นหาได้ <a href=\"https://support.google.com/websearch/answer/11143615\">ที่นี่</a>, คำค้นหาที่แสดงรูปภาพ</p>\n<p><img src=\"https://www.blognone.com/sites/default/files/externals/cc7488f2f20e188b33922e4a0b2adf1e.png\" /></p>\n<p>เมื่อกรอกข้อมูลเรียบร้อยแล้ว ทางกูเกิลจะพิจารณาอีกครั้ง และกูเกิลย้ำด้วยว่านี่เป็นการลบออกจากผลการค้นหาเท่านั้น ไม่ได้ลบออกจากอินเทอร์เน็ต หากต้องการให้รูปหายไปทั้งหมด ผู้ร้องขอทั้งเด็กและผู้ปกครองต้องเรียกร้องไปที่เว็บไซต์ที่มีข้อมูลรูปของเราอยู่</p>\n<p>ที่มา - <a href=\"https://blog.google/products/search/giving-kids-and-teens-more-control-over-their-images-search/\">กูเกิล</a></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5430f0e9ca0c13bc40fe8f4d66ffbe8b281f83b180a2674bcad761bc896db8f","category":"Thai"}