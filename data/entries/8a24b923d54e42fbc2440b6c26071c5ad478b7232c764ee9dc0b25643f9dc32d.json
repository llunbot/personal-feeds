{"title":"Apple เปิดตัวบริการใหม่ เลือกซื้อ iPhone พร้อมวิดีโอคอลกับ Specialist - รองรับเฉพาะในอเมริกาก่อน","link":"https://www.blognone.com/node/133008","date":1678807819000,"content":"<div><div><div><p>แอปเปิลเปิดตัวบริการใหม่ <strong>ช้อปกับ Specialist</strong> ในตอนนี้รองรับเฉพาะลูกค้าในอเมริกาก่อน โดยสามารถพูดคุยติดต่อกับ Apple Specialist ผ่านวิดีโอคอล ขณะเลือกซื้อ iPhone ผ่านทางเว็บไซต์ของแอปเปิล</p>\n<p>แอปเปิลบอกว่าการซื้อ iPhone พร้อมรับข้อมูลจากทีมรีเทลผ่านวิดีโอที่นำเสนอแบบทางเดียว ซึ่งทีมงานเปิดกล้องแชร์หน้าจอ แต่ไม่เห็นหน้าลูกค้า จะให้ประสบการณ์ใหม่ที่ปลอดภัย ได้เรียนรู้คุณสมบัติใหม่ เปรียบเทียบรุ่น iPhone ตลอดจนข้อเสนอต่าง ๆ</p>\n<p>บริการช้อปผ่านวิดีโอนี้จะให้บริการตั้งแต่ 7:00-19:00น. ตามเวลาแปซิฟิกที่หน้า apple.com/shop/buy-iphone ส่วนบริการติดต่อผ่านทางโทรศัพท์หรือแชตกับ Specialist ยังคงให้บริการเหมือนเดิมตลอด 24 ชั่วโมง ทั้งนี้แอปเปิลยังไม่ได้บอกว่าจะขยายบริการนี้มายังประเทศอื่นหรือไม่</p>\n<p>ที่มา: <a href=\"https://www.apple.com/newsroom/2023/03/apple-introduces-shop-with-a-specialist-over-video/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/322ea827cac11e67d6062d324c178da0.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/apple-online-store\">Apple Online Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a24b923d54e42fbc2440b6c26071c5ad478b7232c764ee9dc0b25643f9dc32d","category":"Thai"}