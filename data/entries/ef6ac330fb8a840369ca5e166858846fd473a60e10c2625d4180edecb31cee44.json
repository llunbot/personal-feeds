{"title":"WordPress เพิ่มฟีเจอร์ใช้ Block Editor เขียนอีบุ๊กเป็นฟอร์แมต EPUB ได้ด้วย","link":"https://www.blognone.com/node/143694","date":1734403679000,"content":"<div><div><div><p>WordPress ประกาศว่า Block Editor จะรองรับการแก้ไขไฟล์ EPUB เท่ากับว่าเราสามารถใช้ WordPress มาสร้างไฟล์อีบุ๊กได้ด้วย (นอกจากเอาไว้สร้างเว็บไซต์)</p>\n<p>ตัว Block Editor สามารถเขียนเนื้อหาข้อความ จัดฟอร์แมต ใส่รูปได้ตามปกติของ EPUB อยู่แล้ว การเรียงบทจะอิงตามลำดับของ heading โดยตรง สิ่งที่เพิ่มเข้ามาคือการเพิ่มหน้าปกหนังสือ (cover) เพื่อให้แสดงในหน้ารวมหนังสือของแอพอ่านอีบุ๊กต่างๆ สวยงาม ฟีเจอร์นี้เรียกว่า <a href=\"https://github.com/block-editors/blockdocs\">blockdocs</a> เปิดโอเพนซอร์สบน GitHub ตามปกติ และ<a href=\"https://block-editors.github.io/blockdocs/\">มีเดโมให้ลองเล่น</a></p>\n<p>จุดที่น่าสนใจคือ Block Editor มีโค้ดเนมว่า Project Gutenberg ซึ่งอิงจากชื่อของ <a href=\"https://en.wikipedia.org/wiki/Johannes_Gutenberg\">Johannes Gutenberg</a> ผู้ประดิษฐ์แท่นพิมพ์ชาวเยอรมัน จุดเริ่มต้นของการจัดพิมพ์หนังสือในยุโรป และตอนนี้ Block Editor ก็ถูกนำกลับมาใช้ทำหนังสือได้อีกครั้ง</p>\n<p>ที่มา - <a href=\"https://wordpress.org/news/2024/12/write-books-with-the-block-editor/\">WordPress</a></p>\n<p><img alt=\"No Description\" src=\"https://www.blognone.com/sites/default/files/externals/06cc79e3c1c563e144a6d41fc5e1b5b7.png\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/epub\">EPUB</a></div><div><a href=\"/topics/e-book\">E-book</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef6ac330fb8a840369ca5e166858846fd473a60e10c2625d4180edecb31cee44","category":"Thai"}