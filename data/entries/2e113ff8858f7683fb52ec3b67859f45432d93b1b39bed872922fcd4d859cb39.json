{"title":"Yoshitaka Murayama ผู้สร้างเกมซีรี่ส์ Suikoden และ Eiyuden Chronicle เสียชีวิตแล้ว","link":"https://www.blognone.com/node/138204","date":1707914306000,"content":"<div><div><div><p>Rabbit &amp; Bear Studios ออกแถลงการณ์ และอาลัยถึง Yoshitaka Murayama ผู้สร้างเกมซีรี่ส์ Suikoden และ Eiyuden Chronicle ที่เพิ่งเสียชีวิตจากการป่วยเมื่อที่ 6 กุมภาพันธ์</p>\n<p>โดย Yoshitaka Murayama เป็นผู้ให้กำเนิดเกมซีรี่ส์ Suikoden ลาออกจาก Konami เมื่อปี 2002 ก่อนที่ Konami จะวางจำหน่าย Suikoden ภาค 3 ต่อมา Murayama ร่วมงานกับ Junko Kawano และทีมงานคนอื่น ๆ ที่เคยสร้าง Suikoden ประกาศสร้างเกม Eiyuden Chronicle: Hundred Heroes ในปี 2020 ผ่าน Kickstarter โดยหวังส่งต่อจิตวิญญาณของเกม Suikoden มาสู่เกมนี้</p>\n<p>Rabbit &amp; Bear Studios กล่าวว่าตอนนี้ของงาน Murayama ในฐานะนักเขียนบทสำหรับ Eiyuden Chronicle ได้เสร็จสิ้นแล้ว แต่ทีมงานต่างเสียใจอย่างสุดซึ้งที่ Murayama จะไม่ได้เห็นปฏิกิริยาตอบรับจากแฟน ๆ อย่างไรก็ตามทีมงาน Rabbit &amp; Bear Studios จะเดินหน้าผลักดันความฝันของ Murayama ต่อไปด้วยการเปิดตัว Eiyuden Chronicle สู่โลก และต้องการสืบทอดมรดกและวิสัยทัศน์ของ Murayama ผ่านเกมนี้</p>\n<p>เกม Eiyuden Chronicle: Hundred Heroes เตรียมวางจำหน่ายในวันที่ 23 เมษายน 2024 ใน Nintendo Switch, PlayStation 5, PlayStation 4, Xbox One, Xbox Series X/S และ PC</p>\n<p><img alt=\"No Description\" src=\"https://www.blognone.com/sites/default/files/externals/3e68b34712cd110ccf94447ad21cbc55.png\" /></p>\n<blockquote><p>It’s with a heavy heart &amp; deep sadness we must inform you that Yoshitaka Murayama, the scenario writer for Eiyuden Chronicle: Hundred Heroes and head of Rabbit &amp; Bear Studios, passed away on February 6th. Read the statement from Rabbit &amp; Bear Studios: <a href=\"https://t.co/RZcglRrPC5\">https://t.co/RZcglRrPC5</a> <a href=\"https://t.co/6gFeHJv5hQ\">pic.twitter.com/6gFeHJv5hQ</a></p>\n<p>— 【公式】Eiyuden Chronicle (百英雄伝） (@eiyuden) <a href=\"https://twitter.com/eiyuden/status/1757698775185797609?ref_src=twsrc%5Etfw\">February 14, 2024</a></p></blockquote>\n<p>ที่มา - <a href=\"https://rabbitandbearstudios.com/%e7%9a%86%e6%a7%98%e3%81%b8%e5%a4%a7%e5%88%87%e3%81%aa%e3%81%8a%e7%9f%a5%e3%82%89%e3%81%9b/\">Rabbit &amp; Bear Studios</a></p>\n</div></div></div><div><div>Topics: </div><div><div><a href=\"/topics/eiyuden\">Eiyuden</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e113ff8858f7683fb52ec3b67859f45432d93b1b39bed872922fcd4d859cb39","category":"Thai"}