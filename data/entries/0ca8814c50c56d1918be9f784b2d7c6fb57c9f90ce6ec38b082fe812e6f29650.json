{"title":"กูเกิลตอบโต้ Epic Games บอก Android อนุญาตให้ sideload, มีสโตร์ทางเลือกอื่น","link":"https://www.blognone.com/node/136585","date":1699172087000,"content":"<div><div><div><p><a href=\"https://www.blognone.com/node/134672\">คดีดังระหว่าง Epic Games กับแอปเปิล กำลังอยู่ในชั้นศาลฎีกาสหรัฐ</a> แต่ Epic Games ยังมีอีกคดีกับกูเกิลในลักษณะเดียวกัน ที่กระบวนการชั้นศาลยังตามหลังคดีกับแอปเปิลอยู่ และจะมีนัดไต่สวนกันในสัปดาห์หน้า</p>\n<p>ล่าสุดกูเกิลออกมาตอบโต้ Epic Games ผ่านบล็อกของบริษัท โดยบอกว่าการฟ้องร้องกูเกิลผูกขาดช่องทางเผยแพร่เกมบน Android เป็นเรื่องไม่จริง และไม่สามารถนำคดีกับแอปเปิลมาเทียบเคียงได้ ปัจจัยสำคัญคือ Android อนุญาตให้มีสโตร์อื่นนอกจาก Google Play เช่น Samsung Galaxy Store และ Amazon Appstore รวมถึงอนุญาตให้ติดตั้งแอพเองได้ผ่าน sideloading</p>\n<p>กูเกิลยกตัวอย่าง<a href=\"https://www.fortnite.com/mobile/android\">หน้าเว็บของเกม Fortnite เวอร์ชัน Android</a> ว่าแนะนำให้ผู้ใช้ติดตั้งเกมบน Android สองวิธีคือ ผ่าน Samsung Galaxy Store หรือผ่าน sideloading แสดงให้เห็นว่า Epic Games ก็ใช้ประโยชน์จากเสรีภาพของ Android เผยแพร่เกมของตัวเองได้อยู่แล้ว</p>\n<p><img alt=\"No Description\" src=\"https://www.blognone.com/sites/default/files/externals/58ffe179e1bf4a1f98806cf53195ec6a.jpg\" /></p>\n<p>ประเด็นอื่นๆ ที่กูเกิลตอบโต้ยังมีเรื่อง<a href=\"https://www.blognone.com/node/121725\">การหักส่วนแบ่งเพียงแค่ 15% สำหรับนักพัฒนา 99%</a> ถือว่าน้อยกว่าสโตร์อื่นๆ แล้ว, <a href=\"https://www.blognone.com/node/129438\">การเปิดให้ใช้ alternative billing ที่ตอนนี้รองรับ 35 ประเทศ</a></p>\n<p>ด้าน Tim Sweeney ซีอีโอและผู้ก่อตั้ง Epic Games ก็ตอบโต้โพสต์นี้ผ่านทวิตเตอร์ของเขาว่าเป็นวิธีการอ้างเพื่อป้องกันตัวเองของกูเกิล</p>\n<blockquote><p>Here’s Google’s corporate Blog post on the Epic v Google trial starting Monday - titled “choice and opportunity” - and defending Google blocking or taxing competing payments, and paying off game developers, carriers, and OEMs to kneecap store competition.<a href=\"https://t.co/SpW4x2AEUd\">https://t.co/SpW4x2AEUd</a></p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1720457862584127988?ref_src=twsrc%5Etfw\">November 3, 2023</a></p></blockquote>\n<p>ที่มา - <a href=\"https://blog.google/outreach-initiatives/public-policy/maintaining-choice-and-opportunity-on-android-and-google-play/\">Google</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/lawsuits\">Lawsuits</a></div><div><a href=\"/topics/google-play\">Google Play</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ca8814c50c56d1918be9f784b2d7c6fb57c9f90ce6ec38b082fe812e6f29650","category":"Thai"}