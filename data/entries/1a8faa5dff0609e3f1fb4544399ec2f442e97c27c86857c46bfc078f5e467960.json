{"title":"ญี่ปุ่นเตรียมออกกฎคุมเงินคริปโต ต้องเป็นธนาคารและบริษัทโอนเงินถึงสร้าง stablecoins ได้","link":"https://www.blognone.com/node/126207","date":1638937059000,"content":"<div><div><div><p>หน่วยงาน Financial Services Agency (FSA) ของญี่ปุ่น ที่ดูแลด้านการเงินในประเทศ เตรียมออกกฎใหม่ ในปี 2022 ควบคุมคริปโตตระกูล stablecoins หรือเหรียญที่ตรึงมูลค่าไว้เท่ากับค่าเงินในโลกความจริง โดยจะอนุญาตให้ธนาคารและผู้ให้บริการรับโอนเงิน (wire transfer service) เท่านั้นเป็นผู้ออกเหรียญ stablecoins</p>\n<p>ยังไม่มีข้อมูลว่านอกจากเงิน stablecoins ในประเทศแล้ว ญี่ปุ่นจะยอมรับเหรียญที่มีอยู่ในตลาดตอนนี้เช่น USDT ของ Tether หรือ BUSD ของ Binance และเจ้าอื่นหรือไม่ แต่หน่วยงานระบุว่าจะให้ความชัดเจนกับกฎที่เกี่ยวข้องกับเงินคริปโตมากขึ้นในปี 2022</p>\n<p>เหตุผลของการออกกฎนี้ของญี่ปุ่นคือเป็นไปเพื่อป้องกันการเกิด “bank run” หรือเหตุที่คนแห่กันไปถอนเงินออกมาจากธนาคารพร้อมกัน เทียบได้กับถ้าคนแห่กันไปถอนเงินที่มีไว้เพื่อค้ำยันมูลค่าของ stablecoins ที่อิงกับเงินจริง ซึ่งการแห่ไปถอนเงินออกจะทำให้ stablecoins สูญเสียมูลค่า และไม่สามารถคงมูลค่าเท่ากับเงินจริงได้ ก่อให้เกิดปัญหาในการแลกเปลี่ยน และเกิดปัญหาต่อผู้ถือเงินนั้น</p>\n<p><img src=\"https://www.blognone.com/sites/default/files/externals/d6e2d1f8f613fa0a837656e07f816012.jpg\" /></p>\n<p>ที่มา - <a href=\"https://www.theverge.com/2021/12/6/22821188/japan-puts-new-restrictions-on-stablecoins\">The Verge</a></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/cryptocurrency\">Cryptocurrency</a></div><div><a href=\"/topics/finance\">Finance</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a8faa5dff0609e3f1fb4544399ec2f442e97c27c86857c46bfc078f5e467960","category":"Thai"}