{"title":"ชีวิตดีกว่าเมื่อมีกันและกัน จริงไหม เมื่อ dtac ประกาศหยุดให้บริการ dtac Call","link":"https://www.blognone.com/node/135458","date":1693025795000,"content":"<div><div><div><p>dtac เป็นค่ายเดียวที่มีแอปพลิเคชัน ที่ทำให้มือถือ แทบจะทุกรุ่นรองรับการใช้งาน Wifi Calling ได้ และยังสามารถเพิ่มเบอร์โทรเข้าไปในแอป เพื่อใช้รับสายและโทรออก รวมทั้งใช้งาน SMS ได้ถึง 5 เบอร์ในเครื่องเดียวได้ ทำให้ผู้ใช้งานที่ต้องเดินทางต่างประเทศบ่อย สะดวกสบายและประหยัดค่าบริการ Raoming อีกด้วย</p>\n<p>แต่เมื่อวันที่ 22 สิงหาคม 2566 ที่ผ่านมา ผู้ใช้งานหลายคนได้เริ่มรับแจ้งผ่านทาง SMS ว่า dtac จะหยุดให้บริการแอปพลิเคชัน dtac Call ตั้งแต่วันที่ 11 ตุลาคม 2566 เป็นต้นไป</p>\n<blockquote><p>ดีแทคขอแจ้งว่า แอปพลิเคชั่นรวมทุกเบอร์ที่คุณใช้ในเครื่องเดียว(บริการ dtac call) จะหยุดให้บริการในวันที่ 11 ต.ค. 66 เป็นต้นไป ทั้งนี้ท่านยังคงสามารถใช้บริการอื่นๆ จากดีแทคได้ตามปกติ หากซิมการ์ดเบอร์อื่นๆของคุณหายสามารถรับซิมฟรีไม่มีค่าใช้จ่ายที่ศูนย์บริการ ดีแทค ทั่วประเทศ</p></blockquote>\n<p><img alt=\"No Description\" src=\"https://www.blognone.com/sites/default/files/externals/c37dc04efab02aa85561aa3bef5acf04.png\" /></p>\n<p>บริการ dtac call เปิดตัวเมื่อวันที่ 20 พฤศจิกายน 2560 เป็นเวลามากกว่า 6 ปีที่ <a href=\"https://www.blognone.com/node/99058\">dtac Call</a> เปิดให้บริการมา และยังได้รับการตอบรับที่ดีและถือว่าเป็นบริการที่เชิดหน้าชูตาของ dtac ตลอดมา เนื่องจากคู่แข่งทั้ง AIS และ True ไม่มีบริการดังกล่าว</p>\n<p>แม้ว่าการใช้งาน Wifi Caill จะสามารถใช้งานได้อยู่ แต่สามารถใช้งานได้ในวงจำกัดเฉพาะมือถือที่รองรับบางรุ่นเท่านั้น</p>\n<p>ชาวเน็ตได้สอบถามถึงสาเหตุในการปิดให้บริการไปยัง dtac ได้รับการชี้แจงว่า dtac call เป็นบริการบนเทคโนโลยีเดิมที่ไม่มีการพัฒนาระบบแล้ว จึงจำเป็นต้องปิดบริการดังเกล่าลง</p>\n<blockquote><p>เนื่องจากบริการ dtac call เป็นบริการบนเทคโนโลยีเดิมที่ไม่มีการพัฒนาระบบแล้วค่ะ แต่ ยังสามารถใช้บริการ dtac WiFi Calling แทนได้บนเมนูตัวเครื่องโดยไม่ต้องดาวน์โหลดติดตั้ง app นะคะ น้องฟ้าต้องขออภัยในความไม่สะดวกด้วยค่ะ</p>\n<p>— dtac (@dtac) <a href=\"https://twitter.com/dtac/status/1694315955063820548?ref_src=twsrc%5Etfw\">August 23, 2023</a></p></blockquote>\n<p>ที่มา: SMS แจ้งปิดบริการจาก dtac</p>\n</div></div></div><div><div>Topics: </div><div><div><a href=\"/topics/dtac\">dtac</a></div><div><a href=\"/topics/telecom\">Telecom</a></div></div></div>","author":"mrKaqz","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77bfb41c94559a831a9726e39b75938c95e99b684504f4eccc2a01f520d6cd9b","category":"Thai"}