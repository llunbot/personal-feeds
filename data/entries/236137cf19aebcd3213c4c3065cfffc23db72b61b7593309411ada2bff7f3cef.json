{"title":"Coco","link":"https://markpeak.net/coco/","date":1632196757000,"content":"<p>Coco ภาพยนตร์แอนิเมชันลำดับที่ 19 ของ Pixar ฉายตั้งแต่ปี 2017 แต่เพิ่งมาได้ดูตอนปี 2021 ขอบคุณวงการสตรีมมิ่งที่ทำให้เรามีวันนี้</p>\n<p>ส่วนตัวสนใจเรื่องเทศกาล Day of the Dead (Día de Muertos) ของเม็กซิโกมานานแล้ว จากการเล่นเกม Grim Fandango สมัยเด็กๆ (ตอนนี้กลับมาเล่นใหม่อีกครั้ง) พอรู้ว่า Pixar มาทำหนังที่เกี่ยวกับ Day of the Dead ก็ยิ่งน่าสนใจเข้าไปใหญ่</p>\n<p><img src=\"https://markpeak.net/wp-content/uploads/2021/09/1.jpg\" /> <img src=\"https://markpeak.net/wp-content/uploads/2021/09/5.jpg\" /> <img src=\"https://markpeak.net/wp-content/uploads/2021/09/coco-1.jpg\" /></p>\n<p>เนื่องจากคนเขาดูกันไปเกือบหมดโลกแล้ว ไม่ต้องเขียนเล่าเรื่องอะไรมาก เข้าสู่ประเด็นวิจารณ์เลย</p>\n<ul>\n<li>ความเจ๋งที่สุดของหนังคงเป็นเรื่องพล็อตที่ลงตัว ไม่ซับซ้อนแต่มีหลอกล่อคนดู ก่อนขมวดปมจบอย่างสวยงาม ด้วยพล็อตของ Coco นี่ถือว่ายอดเยี่ยมเป็นอันดับต้นๆ ของหนัง Pixar ทั้งหมดที่เคยดูมาเลยก็ว่าได้ (อีกเรื่องที่ติดชาร์ทประจำตัวมานานคือ The Incredibles ภาคแรก)</li>\n<li>พล็อตถือเป็นสิ่งสำคัญที่สุดของ Pixar ถึงขั้นต้องมีคณะกรรมการระดับสูงคอยกลั่นกรองพล็อตก่อนเลยว่าสนุกพอไหม (Brain Trust) ในช่วงทศวรรษ 2010s หนังของ Pixar มีช่วงดร็อปลงไปบ้าง ทำให้บริษัทต้องกลับมาปั้นพล็อตกันจริงจังอีกรอบ และจากที่อ่านประวัติของ Coco มา ก็มีพล็อตหลายเวอร์ชันมาก ก่อนที่จะลงตัวแบบนี้</li>\n<li>ส่วนเรื่องงานกราฟิกก็ยังสมราคาของ Pixar เหมือนเดิม สิ่งที่คิดว่าเป็นจุดเน้นของเรื่อง Coco คือ “แสง” และ “ฝุ่น” ที่ทำได้สมจริงมากขึ้น ฝั่งของแสงเห็นได้ชัดในฉากกลางคืน และฉากในโลกแห่งความตาย ในขณะที่ละอองฝุ่นก็เห็นชัดในฉากกลางวันของเมืองเม็กซิโก</li>\n<li>เนื่องจากเป็นหนังที่เกี่ยวกับเพลงด้วย เลยมีการใช้เพลงค่อนข้างเยอะ ซึ่งพอนำเพลงไปผูกกับพล็อตด้วย เลยทำให้เพลงออกมาค่อนข้างลงตัว (เลเวลใกล้ๆ กันคือ Frozen)</li>\n<li>ผู้กำกับ Coco คือ Lee Unkrich ที่กำกับ <a href=\"https://markpeak.net/toy-story-3/\">Toy Story 3</a> มาก่อน (ซึ่งทำได้ดีไม่แพ้กัน) น่าเสียดายว่าเขากำกับ Coco เป็นเรื่องสุดท้ายแล้วประกาศรีไทร์ไปแล้ว</li>\n<li>ส่วนตัวแล้วชอบมากกว่า <a href=\"https://markpeak.net/soul/\">Soul</a> เพราะรู้สึกลงตัวกว่า กฎของโลกวิญญาณใน Coco เข้าใจง่ายและตรงไปตรงมามากกว่า</li>\n</ul>\n<p>ตอนนี้หนังยาวของ Pixar ที่ยังไม่ได้ดูเหลือ The Good Dinosaur, Cars 3, Toy Story 4, Onward, Luca เดี๋ยวทยอยเก็บไปให้ครบ</p>\n<p>หมายเหตุ: ใครชอบงานเบื้องหลัง <a href=\"https://www.pixar.com/feature-films/coco\">ในเว็บ Pixar</a> มีภาพ concept art สวยๆ ให้ดูหลายชิ้นเลย</p>\n<p></p>The post <a href=\"https://markpeak.net/coco/\">Coco</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"236137cf19aebcd3213c4c3065cfffc23db72b61b7593309411ada2bff7f3cef","category":"Thai"}