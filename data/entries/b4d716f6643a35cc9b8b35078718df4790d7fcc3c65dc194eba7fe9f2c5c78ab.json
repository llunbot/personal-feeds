{"title":"หลายเมืองในอเมริกา เปลี่ยนจากการจุดพลุฉลองวันชาติ มาใช้แสดงบินโดรนแทน ด้วยเหตุผลสิ่งแวดล้อม","link":"https://www.blognone.com/node/134662","date":1688427204000,"content":"<div><div><div><p>ในงานฉลองวันชาติอเมริกา 4th of July ปีนี้ มีประเด็นที่น่าสนใจคือการเฉลิมฉลองในหลายเมือง ได้ตัดสินเปลี่ยนจากการจุดพลุดอกไม้ไฟ มาเป็นการแสดงบินโดรนแทน โดยสาเหตุหลักคือปัญหาสภาพอากาศฝุ่นควันที่เลวร้ายที่สุดในรอบหลายสิบปีที่อเมริกา</p>\n<p>เมือง Salt Lake City รัฐยูทาห์ เป็นตัวอย่างเมืองที่ประกาศยกเลิกการจุดพลุ และเปลี่ยนมาแสดงบินโดรน โดยให้เหตุผลว่าลดความเสี่ยงของเปลวไฟ และช่วยบรรเทาปัญหาคุณภาพอากาศจากดอกไม้ไฟ ส่วนเมือง Boulder รัฐโคโลราโด เลือกการแสดงโดรนด้วยเหตุผลเสริมอีกข้อ คือบริษัทที่ให้บริการดอกไม้ไฟในเมือง ประสบปัญหาปิดกิจการไปในช่วงโควิด 19</p>\n<p>อีกประเด็นที่ถูกนำมาใช้เป็นเหตุผลของการบินโดรนแทนจุดดอกไม้ไฟ คือไม่สร้างที่ดังเท่ากับการจุดพลุ และสามารถนำมาใช้งานซ้ำได้ ซึ่งเข้าประเด็นด้านสิ่งแวดล้อมด้วย</p>\n<p>อย่างไรก็ตาม ไม่ใช่ทุกเมืองที่คิดแบบนี้ เมือง Parker รัฐโคโลราโด และเมือง Galveston รัฐเท็กซัส เป็นสองตัวอย่างเมืองที่แสดงบินโดรนในปี 2022 แต่ผลสำรวจประชาชนพบว่าต้องการชมดอกไม้ไฟมากกว่า ปีนี้จึงเลือกใช้ดอกไม้ไฟแทนต่อไป</p>\n<p>ที่มา: <a href=\"https://edition.cnn.com/2023/07/02/us/drones-replace-july-fourth-fireworks-trnd/index.html\">CNN</a> และ <a href=\"https://www.cbsnews.com/news/fireworks-displays-drone-shows-4th-of-july-celebrations/\">CBS</a></p>\n<p><img alt=\"No Description\" src=\"https://www.blognone.com/sites/default/files/externals/0d5d34b0e2a44ad119edaf7964969110.png\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/drone\">Drone</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4d716f6643a35cc9b8b35078718df4790d7fcc3c65dc194eba7fe9f2c5c78ab","category":"Thai"}