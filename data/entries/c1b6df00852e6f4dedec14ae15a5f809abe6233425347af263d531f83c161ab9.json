{"title":"[ไม่ยืนยัน] Apple ยกเลิกโครงการขาย iPhone แบบจ่ายเป็น Subscription รายเดือนแล้ว","link":"https://www.blognone.com/node/143730","date":1734565980000,"content":"<div><div><div><p>เมื่อสองปีที่แล้วมี<a href=\"https://www.blognone.com/node/127774\">ข่าวว่า</a>แอปเปิลเตรียมออกแพ็คเกจ Subscription iPhone จ่ายรายเดือน ได้ใช้โทรศัพท์รุ่นใหม่ตลอด และมีราคาถูกกว่าผ่อนรายเดือน ทำให้หลายคนคาดว่าอาจเป็นการเปลี่ยนเกมครั้งใหญ่ในตลาดสมาร์ทโฟน ซึ่งหลังจากนั้นก็มี<a href=\"https://www.blognone.com/node/130340\">ข่าวคืบหน้า</a>เป็นระยะ แล้วก็<a href=\"https://www.blognone.com/node/132615\">เงียบหาย</a>ไป</p>\n<p>ล่าสุด Mark Gurman แห่ง Bloomberg (ซึ่งเป็นคนให้ข่าวนี้คนแรกเอง) บอกว่าแอปเปิลได้ระงับโครงการพัฒนา iPhone แบบ Subscription ไปเรียบร้อยแล้ว เนื่องจากปัญหาซอฟต์แวร์และประเด็นอาจถูกหน่วยงานกำกับดูแลมาตรวจสอบ เนื่องจากแอปเปิลจะใช้วิธีคิดเงินรายเดือนผ่าน Apple Account โดยตรง ไม่ได้ผ่านผู้ให้บริการภายนอก ระบบการให้สินเชื่อก็จะทำผ่านระบบของแอปเปิลเอง ซึ่งแอปเปิลทดสอบการใช้งานนี้ไปเมื่อต้นปี</p>\n<p>ก่อนหน้านี้แอปเปิลก็ประกาศ<a href=\"https://www.blognone.com/node/140442\">หยุดให้บริการ</a>ผ่อนชำระสินค้าเป็นงวดไม่มีดอกเบี้ย Apple Pay Later ที่เป็นระบบเดียวกับบริการ Buy Now, Pay Later ต่าง ๆ โดยเปลี่ยนมาใช้การผ่อนชำระผ่านสถาบันการเงินแทน</p>\n<p>ที่มา: <a href=\"https://www.bloomberg.com/news/articles/2024-12-18/apple-halts-long-running-effort-to-build-iphone-hardware-subscription-service\">Bloomberg</a></p>\n<p><img src=\"https://www.blognone.com/sites/default/files/externals/c4d2988e67a61ba2b8627976aac51ad6.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1b6df00852e6f4dedec14ae15a5f809abe6233425347af263d531f83c161ab9","category":"Thai"}