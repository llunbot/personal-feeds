{"title":"ราคา Bitcoin ทำสถิติสูงสุดใหม่ทะลุ 109,000 ดอลลาร์ ก่อนพิธีสาบานตนรับตำแหน่งของ Trump","link":"https://www.blognone.com/node/144224","date":1737412809000,"content":"<div><div><div><p>ช่วงบ่ายเมื่อวานนี้ตามเวลาในไทย (20 มกราคม) ราคาบิตคอยน์ทำสถิติใหม่สูงสุดอีกครั้งที่ระดับ 109,000 ดอลลาร์ โดยตัวเลขจาก <a href=\"https://coinmarketcap.com/currencies/bitcoin/\">Coinmarketcap</a> อยู่ที่ 109,114.88 ดอลลาร์ต่อ 1 BTC ส่วนราคาล่าสุดปรับลงมาที่ระดับ 102,000 ดอลลาร์</p>\n<p>ราคาบิตคอยน์ทะลุ 1 แสนดอลลาร์ เป็นครั้งแรกเมื่อ<a href=\"https://www.blognone.com/node/143464\">เดือนธันวาคม</a> โดยมีปัจจัยหนุนในตอนนั้นคือการชนะเลือกตั้งของประธานาธิบดี Donald Trump ที่มีนโยบายสนับสนุนเงินคริปโต หลังจากนั้นราคาบิตคอยน์ก็ปรับตัวขึ้นลงตามภาวะตลาด และมาทำสถิติใหม่สูงสุดเมื่อวานนี้ จึงคาดว่าเพราะประธานาธิบดี Trump จะเข้าพิธีสาบานตนรับตำแหน่ง</p>\n<p>สุดสัปดาห์ที่ผ่านมาทั้ง <a href=\"https://www.blognone.com/node/144201\">Donald Trump</a> และภรรยา <a href=\"https://www.blognone.com/node/144215\">Melania Trump</a> ได้ออกเหรียญคริปโตมีม ซึ่งต่างได้รับการตอบรับสูง มูลค่าสองเหรียญรวมกันมากกว่า 4 หมื่นล้านดอลลาร์</p>\n<p>ที่มา: <a href=\"https://www.cnbc.com/2025/01/20/bitcoin-jumps-to-a-new-record-as-traders-cheer-trump-inauguration-meme-coins.html\">CNBC</a> ภาพ <a href=\"https://pixabay.com/photos/blockchain-technology-bitcoin-money-3440455/\">Pixabay</a></p>\n<p><img src=\"https://www.blognone.com/sites/default/files/externals/a3402603c4daa8edbd5ec6dc2bac74db.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed3c35be8b11bb5b6e461e74f4972af2ae805ff2b55b81b40b17c8183e1a2df4","category":"Thai"}