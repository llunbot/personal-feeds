{"title":"MacBook Air จอ 15 นิ้ว มาแล้ว - ชิป M2 แบตเตอรี 18 ชั่วโมง เริ่มต้น 47,900 บาท","link":"https://www.blognone.com/node/134166","date":1685986556000,"content":"<div><div><div><p>แอปเปิลเปิดตัว MacBook Air รุ่นใหม่หน้าจอ 15 นิ้ว ตามข่าวลือที่มีมานานก่อนหน้านี้ มาพร้อมจุดขายเรื่องความบางที่ 11.5 มม. บางที่สุดในบรรดาแล็ปท็อปหน้าจอ 15 นิ้ว มีสองพอร์ต USB-C พอร์ต MagSafe สำหรับชาร์จ และช่องเฮดโฟน 3.5 มม.</p>\n<p>ข้อมูลสเป็กอื่น ชิป M2 8 คอร์ซีพียู 10 คอร์จีพียู, รองรับ Touch ID, ความสว่างสูงสุด 500 nits, กล้อง 1080p, ระบบเสียง 6 ลำโพง, จอ Liquid Retina ขนาด 15.3 นิ้ว, น้ำหนัก 1.5 กิโลกรัม, แบตเตอรี่อยู่ได้นานสูงสุด 18 ชั่วโมง</p>\n<p>MacBook Air ใหม่ จอ 15 นิ้ว มีให้เลือก 4 สี สีมิดไนท์ สีสตาร์ไลท์ สีเงิน และสีเทาสเปซเกรย์ ราคาเริ่มต้นที่ 47,900 บาท และราคาส่งเสริมการศึกษาเริ่มต้นที่ 44,200 บาท หากอัดสเป็กจัดเต็มสูงสุด แรม 24GB พื้นที่ 2TB ราคาอยู่ที่ 89,900 บาท ทั้งนี้ในประเทศไทยจะเปิดให้สั่งซื้อเร็ว ๆ นี้</p>\n<p>แอปเปิลยังประกาศลดราคา MacBook Air รุ่น 13 นิ้ว โดยเริ่มต้นที่ 39,900 บาท สำหรับชิป M2 และเริ่มต้น 34,900 บาท สำหรับชิป M1</p>\n<p><img alt=\"No Description\" src=\"https://www.blognone.com/sites/default/files/externals/71066926d71378d4cd2db726ab3f53a0.jpg\" /></p>\n</div></div></div><div><div>Topics: </div><div><div><a href=\"/topics/macbook-air\">Macbook Air</a></div><div><a href=\"/topics/apple\">Apple</a></div><div><a href=\"/topics/wwdc23\">WWDC23</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2aa89331dfdd8a96a6bcbacdcea6be1c0640160f5032ea7c1263ae69f1df0d0","category":"Thai"}