{"title":"Adobe รายงานผลประกอบการเติบโตทำสถิติสูงสุดต่ออีกไตรมาส","link":"https://www.blognone.com/node/141977","date":1726176343000,"content":"<div><div><div><p>Adobe รายงานผลประกอบการประจำไตรมาสที่ 3 ตามปีการเงินของบริษัท สิ้นสุดเดือนสิงหาคม 2024 โดยยังเติบโตทำสถิติสูงสุดต่ออีกไตรมาส รายได้เพิ่มขึ้น 11% จากช่วงเดียวกันในปีก่อนเป็น 5,408 ล้านดอลลาร์ กำไรสุทธิ 1,684 ล้านดอลลาร์</p>\n<p>Shantanu Narayen ประธานและซีอีโอ Adobe กล่าวว่าบริษัทยังคงส่งมอบคุณค่าให้กับลูกค้ามาตลอด ล่าสุดด้วย AI ที่มีความก้าวหน้าในบริการทั้ง Creative Cloud, Document Cloud และ Experience Cloud ได้ช่วยเพิ่มพลังให้ผู้ใช้งานหลายล้านคนทั่วโลก</p>\n<p>รายได้จากกลุ่ม Digital Media 4.00 พันล้านดอลลาร์ เพิ่มขึ้น 11% โดย Document Cloud รายได้ 807 ล้านดอลลาร์ เพิ่มขึ้น 18%, Creative 3.19 พันล้านดอลลาร์ เพิ่มขึ้น 10%</p>\n<p>รายรับต่อเนื่อง 1 ปี ของกลุ่ม Digital Media (ARR) เพิ่มขึ้นเป็นรายได้ใหม่ 504 ล้านดอลลาร์ ตัวเลขรวมเป็น 16.76 พันล้านดอลลาร์</p>\n<p>Adobe ยังรายงานตัวเลขภาระผูกพันตามสัญญาที่ยังไม่รับรู้เป็นรายได้ ในไตรมาสล่าสุดเพิ่มขึ้นเป็น 18.14 พันล้านดอลลาร์</p>\n<p>ที่มา: <a href=\"https://www.adobe.com/pdf-page.html?pdfTarget=aHR0cHM6Ly93d3cuYWRvYmUuY29tL2NvbnRlbnQvZGFtL2NjL2VuL2ludmVzdG9yLXJlbGF0aW9ucy9wZGZzLzIxOTA0MjAyL2F1NDczNnd5NDV0Zy5wZGY=\">Adobe</a></p>\n<p><img src=\"https://www.blognone.com/sites/default/files/externals/7a00873253a61dd71e4bfc1e778ee5c9.jpeg\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32824b68ee9d7ab7f7f6d7788ed1058f6fe811063a154eac47ee73a44fe9ce75","category":"Thai"}