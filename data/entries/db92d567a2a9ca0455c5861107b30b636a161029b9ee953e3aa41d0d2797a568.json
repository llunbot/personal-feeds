{"title":"รัสเซียอ้าง Apple ช่วย NSA สอดแนมนักการทูตรัสเซียผ่านมัลแวร์ iPhone","link":"https://www.blognone.com/node/134136","date":1685690029000,"content":"<div><div><div><p>หน่วยข่าวกรองของรัสเซีย Federal Security Service (FSB) รายงานว่าตรวจพบมัลแวร์ใน iPhone พร้อมกับกล่าวหาว่ามัลแวร์เหล่านี้พัฒนาได้โดยได้ข้อมูลช่องโหว่จากแอปเปิลที่เป็นผู้ผลิตโทรศัพท์เอง พร้อมกับระบุว่าพบมัลแวร์เหล่านี้ใน iPhone หลายพันเครื่องทั่วโลก ทั้งในโทรศัพท์ประชาชนทั่วไป ยังมีโทรศัพท์ของ นักการทูตและสถานทูตของรัสเซีย, สมาชิก NATO, อดีตสหภาพโซเวียต, อิสราเอล, จีน และอื่นๆ</p>\n<p>FSB ระบุว่าแอปเปิลทำงานร่วมกับหน่วยงานข่าวกรองสหรัฐฯ อย่างใกล้ชิด โดยเฉพาะ NSA พร้อมกับกล่าวหาว่าแอปเปิลไม่ได้รักษาความลับลูกค้าตามนโยบายที่ประกาศไว้</p>\n<p>เมื่อวันพฤหัสที่ผ่านมา Kaspersky ได้เปิดเผยรายงานเกี่ยวกับสปายแวร์ที่ตรวจพบและถูกเรียกว่า Triangulation บน iPhone ของพนักงานบริษัท การโจมตีเกิดขึ้นโดยใช้ iMessage  มาพร้อมกับสิ่งที่แนบมา โดยใช้ช่องโหว่ในระบบปฏิบัติการ iOS ทำงานบนอุปกรณ์และติดตั้งบนโทรศัพท์ ซึ่งมัลแวร์จะสามารถเข้าถึงข้อมูลผู้ใช้และข้อมูลระบบทั้งหมด และเริ่มทำการโจรกรรมข้อมูลส่วนบุคคล รวมถึงการบันทึกเสียงด้วยไมโครโฟน, รูปภาพจากข้อความ และข้อมูลการระบุพิกัด (Geolocation) และถูกส่งไปยังเซิร์ฟเวอร์ระยะไกล</p>\n<p>โฆษกของ Kaspersky บอกกับ The Register ว่าทราบถึงการอ้างของ FSB แต่ไม่สามารถบอกได้ว่าการสอดแนมและสปายแวร์ที่พบในอุปกรณ์เกี่ยวข้องกันหรือไม่? “แม้ว่าการโจมตีจะดูคล้ายกัน แต่เราไม่สามารถยืนยันได้เนื่องจาก ไม่มีรายละเอียดทางเทคนิคเกี่ยวกับสิ่งที่ได้รับรายงานจาก FSB”</p>\n<p>NSA และ Apple ปฏิเสธที่จะแสดงความคิดเห็นกับสิ่งนี้ แต่แอปเปิลก็ระบุว่า “ไม่เคยทำงานร่วมกับรัฐบาลใดๆ เพื่อแทรก backdoor เข้าไปในผลิตภัณฑ์ Apple และจะไม่มีวันทำ” และทาง The Register ได้ตั้งข้อสังเกตว่าหน่วยข่าวกรองของรัสเซียไม่ได้นำเสนอหลักฐานใดๆ เลย</p>\n<p><img alt=\"No Description\" src=\"https://www.blognone.com/sites/default/files/externals/f8815b068e819a92347c1c431f481d0d.jpg\" /></p>\n<p>ที่มา: <a href=\"https://www.theregister.com/2023/06/01/fsb_apple_nsa_spyware_kaspersky/\">theregister</a></p>\n</div></div></div><div><div>Topics: </div><div><div><a href=\"/topics/russia\">Russia</a></div><div><a href=\"/topics/apple\">Apple</a></div><div><a href=\"/topics/nsa\">NSA</a></div><div><a href=\"/topics/malware\">Malware</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db92d567a2a9ca0455c5861107b30b636a161029b9ee953e3aa41d0d2797a568","category":"Thai"}