{"title":"ของมันต้องมี TikTok ทำ TikTok Stories ต่างจาก Instagram ตรงที่คอมเม้นท์เป็น public","link":"https://www.blognone.com/node/124072","date":1628127524000,"content":"<div><div><div><p>TikTok ยืนยันการพัฒนาฟีเจอร์คลิปที่หายไปเองภายใน 24 ชั่วโมงหรือ Stories ของ Instagram โดยใช้ชื่อว่า TikTok Stories ทาง TikTok บอกว่า   TikTok Stories จะเป็นอีกทางเลือกของการโพสต์แสดงตัวตนนอกเหนือจาก วิดีโอ, Duets, Stitch และ LIVE</p>\n<p>TikTok Stories ยังอยู่ในช่วงเปิดใช้งานเฉพาะกลุ่ม และยังไม่มีรายละเอียดว่าจะเปิดตัวอย่างเป็นทางการเมื่อไร เมื่อดูจากหน้าตาฟีเจอร์จะต่างจาก Stories บน Instgram ตรงที่เนื้อหาของคนอื่นจะปรากฏด้านซ้ายมือของหน้าจอ โดยมีปุ่มกล้องอยู่ด้านซ้ายบน และคอมเม้นท์จะเห็นเป็น public คนอื่นสามารถเข้ามาเลื่อนดูได้ ไม่ถูกซ่อนไว้แบบ Instagram</p>\n<p>ถือเป็นอีกความท้าทายของวงการโซเชียล เพราะทั้งคลิปสั้น และคลิปที่หายไปได้เองกลายเป็นสิ่งจำเป็น แต่ใช่ว่าจะได้ผล เพราะ Twitter เพิ่มปิดใช้งาน Fleets หรือ Stories ในเวอร์ชั่นของตัวเองไป เพราะไม่มีคนสนใจใช้งานมากเท่าที่คิด</p>\n<p><img src=\"https://www.blognone.com/sites/default/files/externals/64779cc7682cc86ec682618c37dc25df.png\" /></p>\n<blockquote><p>More screenshots of TikTok Stories <a href=\"https://t.co/1PVfgJ9YWT\">pic.twitter.com/1PVfgJ9YWT</a></p>\n<p>— Matt Navarra (@MattNavarra) <a href=\"https://twitter.com/MattNavarra/status/1422978668771647491?ref_src=twsrc%5Etfw\">August 4, 2021</a></p></blockquote>\n<p>ที่มา - <a href=\"https://techcrunch.com/2021/08/04/tiktok-confirms-pilot-test-of-tiktok-stories-is-now-underway/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/stories\">Stories</a></div><div><a href=\"/topics/social-media\">Social Media</a></div><div><a href=\"/topics/instagram\">Instagram</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51ab3b9abc75ad479a97de797f9373bc58e2cc80fc1bd02dd80c224c0654183e","category":"Thai"}