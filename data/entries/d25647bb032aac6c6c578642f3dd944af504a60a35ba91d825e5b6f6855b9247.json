{"title":"อินเทลโอพนซอร์สไลบรารีเร่งการประมวลผล AI ด้วย NPU ในชิป Core Ultra","link":"https://www.blognone.com/node/138496","date":1709336860000,"content":"<div><div><div><p>อินเทลเปิดซอร์สโค้ด Intel NPU Acceleration Library ไลบรารีภาษา Python สำหรับเรียกใช้งาน Neural Processing Unit (NPU) ในซีพียูรุ่นใหม่ๆ ของอินเทล นับตั้งแต่ Core Ultra (Meteor Lake) เป็นต้นไป</p>\n<p>โลกปี 2024 เราคงจะได้ยินการพูดถึงชิป NPU กันมากขึ้นเรื่อยๆ เพราะผู้ผลิตซีพียูทั้งอินเทลและเอเอ็มดีต่างเริ่มใส่ NPU เข้ามาแล้ว ผนวกกับการดันคำว่า AI PC ของไมโครซอฟท์ในฝั่งการตลาดต่างๆ</p>\n<p>ไลบรารี NPU ของอินเทลจะรองรับฟีเจอร์พื้นฐานของงานประมวลผล AI เช่น การคำนวณด้วยฟอร์แมตทศนิยม Float16 (อนาคตจะมี BFloat16 ตามมา), การทำ 8-bit quantization, การปรับแต่งประสิทธิภาพสำหรับ PyTorch (torch.compile) ส่วนฟีเจอร์ในอนาคตจะรองรับการใช้ NPU ประมวลผลร่วมกับ GPU หรือการประมวลผลแบบ mixed precision ใช้ทศนิยมหลายระดับร่วมกัน เป็นต้น</p>\n<p>ตอนนี้ไลบรารีตัวนี้ใช้งานได้แล้วบนวินโดวส์และลินุกซ์ (ยังรองรับเฉพาะ Ubuntu)</p>\n<p>ที่มา - <a href=\"https://github.com/intel/intel-npu-acceleration-library\">Intel GitHub</a>, <a href=\"https://www.phoronix.com/news/Intel-NPU-Acceleration-Library\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/b9edbd856d9fbe02b8ffe057b2bbc6f8.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/open-source\">Open Source</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/processor\">Processor</a></div><div><a href=\"/topics/python\">Python</a></div><div><a href=\"/topics/core-ultra\">Core Ultra</a></div><div><a href=\"/topics/meteor-lake\">Meteor Lake</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d25647bb032aac6c6c578642f3dd944af504a60a35ba91d825e5b6f6855b9247","category":"Thai"}