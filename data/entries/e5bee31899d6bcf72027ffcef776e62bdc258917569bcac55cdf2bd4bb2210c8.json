{"title":"พบผู้เล่น Helldivers 2 ยอมเปิดเกมข้ามคืนเพราะไม่อยากต่อคิวเข้าเกม ทีมสร้างกำลังแก้ปัญหา","link":"https://www.blognone.com/node/138295","date":1708429729000,"content":"<div><div><div><p>เกม Helldivers 2 ยังคงฮิตถล่มทลายอย่างต่อเนื่อง <a href=\"https://www.blognone.com/node/138268\">ล่าสุดมีคนพร้อมกันทะลุ 4 แสนคน</a> แต่ความนิยมขนาดนี้นำมาสู่ปัญหาที่ทีมงานต้องตามแก้อย่างไม่จบไม่สิ้น เนื่องจากจำนวนผู้เล่นที่เพิ่มขึ้นส่งผลให้เซิร์ฟเวอร์ของเกมมีปัญหา</p>\n<p>ล่าสุดใน subreddit ของเกม พบว่ามีผู้เล่นยอมอยู่ในเกมข้ามคืนโดยเปิดเกมทิ้งไว้ (AFK) เฉย ๆ เพื่อหลีกเลี่ยงการกลับไปต่อคิวเข้าเกมใหม่ ทำให้เกิดปัญหาให้กับผู้เล่นคนอื่น ๆ ที่รอเข้าเกมแทน</p>\n<p>ด้าน Johan Pilestedt ซีอีโอของ Arrowhead ผู้พัฒนาเกมได้ตอบกลับผู้เล่นที่มาระบายอารมณ์ผ่าน X ว่าเขาแจ้งปัญหานี้ให้ทีมงานทราบแล้ว โดยคาดว่าจะแก้ไขปัญหาโดยการให้ผู้เล่นที่เปิดเกมทิ้งไว้หลุดออกจากเกมเมื่อ AFK นานกว่าเวลาที่กำหนด</p>\n<p>ปัญหาเรื่องเซิฟเวอร์นั้นเคยเกิดกับเกมดัง ๆ หลายเกม ทั้ง World of Warcraft ช่วงเปิดตัวปี 2004, Final Fantasy XIV ที่ขยายเซิฟเวอร์ไม่ทันจนต้องหยุดวางขายเกมชั่วคราว หรืออย่าง Pal World ที่ซีอีโอ<a href=\"https://www.blognone.com/node/138073\">สั่งเพิ่มเครื่องเซิฟเวอร์โดยไม่ต้องสนต้นทุน</a></p>\n<p><img src=\"https://www.blognone.com/sites/default/files/externals/6998145b22b5be243ff9e4cb46cc42d5.png\" /></p>\n<p>ที่มา - <a href=\"https://www.reddit.com/r/Helldivers/comments/1au74ec/arrowhead_gs_youre_gonna_need_an_afk_timer/\">Reddit</a>, <a href=\"https://twitter.com/Pilestedt/status/1759386313327841423\">Johan Pilestedt</a> via <a href=\"https://www.pcgamer.com/helldivers-2-players-are-staying-logged-in-overnight-to-dodge-queue-times-and-clog-servers-arrowheads-ceo-agrees-that-an-afk-time-out-is-due\">PC Gamer</a></p>\n</div></div></div><div><div>Topics: </div><div><div><a href=\"/topics/helldivers\">Helldivers</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5bee31899d6bcf72027ffcef776e62bdc258917569bcac55cdf2bd4bb2210c8","category":"Thai"}