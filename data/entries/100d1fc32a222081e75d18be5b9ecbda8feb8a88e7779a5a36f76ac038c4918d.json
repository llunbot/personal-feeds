{"title":"Ethereum ราคาปรับเพิ่มกว่า 20% ใน 2 วัน คาด SEC จะอนุมัติ ETF แบบเดียวกับ Bitcoin","link":"https://www.blognone.com/node/139894","date":1716352823000,"content":"<div><div><div><p>ความร้อนแรงในวงการคริปโตช่วงสัปดาห์นี้คงไม่พ้น Ethereum (ETH) สกุลเงินคริปโตที่มีมูลค่าตลาดเป็นอันดับ 2 รองจากบิตคอยน์ ซึ่งมีราคาปรับเพิ่มขึ้นมากกว่า 20% ในช่วง 2 วันที่ผ่านมา โดยราคาล่าสุดอยู่ที่ 3,779 ดอลลาร์ต่อ ETH</p>\n<p>ปัจจัยบวกที่ส่งผลต่อราคา ETH คือการที่บริษัทการลงทุนหลายแห่ง ได้ยื่นขอตั้งกองทุน ETF โดยมี Ethereum เป็นสินทรัพย์อ้างอิง ในรูปแบบเดียวกับกองทุน <a href=\"https://www.blognone.com/node/137601\">ETF บนบิตคอยน์ที่ได้รับการอนุมัติ</a>เมื่อเดือนมกราคมที่ผ่านมา โดยมีรายงานว่า SEC หรือ ก.ล.ต. สหรัฐ อาจอนุมัติ ETF นี้</p>\n<p>ราคา ETH ที่เพิ่มขึ้นสูง ยังส่งผลบวกต่อบิตคอยน์ให้ราคาปรับเพิ่มเช่นกัน ราคาสูงสุดอยู่ที่ประมาณ 71,000 ดอลลาร์ต่อ BTC เทียบกับราคาสูงสุดก่อนหน้านี้ในเดือนมีนาคมที่ 73,803.25 ดอลลาร์</p>\n<p>ที่มา: <a href=\"https://www.reuters.com/technology/cryptocurrencies-gain-investors-turn-optimistic-ether-etfs-2024-05-21/\">Reuters</a></p>\n<p><img src=\"https://www.blognone.com/sites/default/files/externals/210b3e9d955e00eacacea225058cdc26.jpg\" /></p>\n</div></div></div><div><div>Topics: </div><div><div><a href=\"/topics/ethereum\">Ethereum</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"100d1fc32a222081e75d18be5b9ecbda8feb8a88e7779a5a36f76ac038c4918d","category":"Thai"}