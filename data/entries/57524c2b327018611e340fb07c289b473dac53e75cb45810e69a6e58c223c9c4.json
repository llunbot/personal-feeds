{"title":"ซีอีโอ Anthropic บอก ประสิทธิภาพของ DeepSeek หลังทดสอบความปลอดภัยของข้อมูลอาวุธชีวภาพนั้นแย่ที่สุด","link":"https://www.blognone.com/node/144589","date":1739185590000,"content":"<div><div><div><p>Dario Amodei ซีอีโอของ Anthropic บอกในรายการพอดแคสต์ ChinaTalk ของ Jordan Schneider ว่า จากการทดสอบความปลอดภัยที่ดำเนินการโดย Anthropic พบประสิทธิภาพของ DeepSeek นั้นแย่ที่สุดในบรรดาทุกโมเดลที่เคยทดสอบมา</p>\n<p>Amodei ไม่ได้ชี้แจงว่าทดสอบโมเดล DeepSeek รุ่นไหน และไม่ได้ให้รายละเอียดทางเทคนิคเพิ่มเติมเกี่ยวกับการทดสอบครั้งนี้ เขาระบุแค่ว่านี่เป็นส่วนหนึ่งของการประเมินที่ Anthropic ใช้งานโมเดล AI ต่าง ๆ เพื่อประเมินความเสี่ยงด้านความมั่นคงของชาติที่อาจเกิดขึ้น</p>\n<p>นอกจากนั้น การประเมินมีขี้นเพื่อดูว่าโมเดลสามารถสร้างข้อมูลที่เกี่ยวข้องกับอาวุธชีวภาพที่หาตาม Google หรือในหนังสือเรียนไม่ได้ง่าย ๆ หรือไม่</p>\n<p>จากการประเมิน Amodei คิดว่าโมเดลของ DeepSeek ตอนนี้ไม่ได้มีความอันตรายในการให้ข้อมูลที่หายากและเป็นอันตราย แต่ในอนาคตอันใกล้นี้ อาจเป็นไปได้</p>\n<p>แม้ Amodei จะยกย่องทีมของ DeepSeek ว่าเป็นวิศวกรที่มีความสามารถ แต่เขาแนะนำให้บริษัทคำนึงถึงความปลอดภัยของ AI เหล่านี้อย่างจริงจัง</p>\n<p>ที่มา: <a href=\"https://techcrunch.com/2025/02/07/anthropic-ceo-says-deepseek-was-the-worst-on-a-critical-bioweapons-data-safety-test/\">TechCrunch</a></p>\n<p><img alt=\"alt=&quot;Anthropic&quot;\" src=\"https://www.blognone.com/sites/default/files/externals/4cccf934db9e2ce4a18f5e6e96b0b5ea.png\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57524c2b327018611e340fb07c289b473dac53e75cb45810e69a6e58c223c9c4","category":"Thai"}