{"title":"[ไม่ยืนยัน] OpenAI เสนอให้บอร์ดส่วน Non-Profit มีอำนาจโหวตสูง เพื่อป้องกันปัญหาถูกเทกโอเวอร์ในส่วน For-Profit","link":"https://www.blognone.com/node/144758","date":1739878291000,"content":"<div><div><div><p>มีรายงานล่าสุดเกี่ยวกับแผนปรับโครงสร้างของ OpenAI จากที่เป็นธุรกิจ <a href=\"https://www.blognone.com/node/136815\">Non-Profit</a> มาเป็น <a href=\"https://www.blognone.com/node/142206\">For-Profit</a> ซึ่งทำให้บริษัทมีความคล่องตัวและรองรับเงินจากนักลงทุนได้มากขึ้น โดยมีข้อเสนอให้เพิ่มอำนาจการโหวตออกเสียงของบอร์ดจากส่วน Non-Profit</p>\n<p>การเพิ่มอำนาจการโหวตให้บอร์ดจากส่วน Non-Profit นี้ OpenAI มองว่าจะช่วยป้องกันปัญหาหากส่วนธุรกิจ For-Profit ถูก<a href=\"https://www.blognone.com/node/144595\">นักลงทุนที่หวังผลบางอย่างเข้ามาไล่ซื้อหุ้น</a> จนสามารถมีอำนาจในการบริหารได้ OpenAI ก็จะปลอดภัยจากการถูกครอบงำโดยนักลงทุนบางกลุ่ม เพราะอำนาจการโหวตยังอยู่ที่ส่วน Non-Profit เดิมนั่นเอง</p>\n<p>โมเดลสิทธิการโหวตไม่เท่ากันนี้ในบริษัทเทคโนโลยีสามารถพบได้ทั่วไป โดยเฉพาะบริษัทที่มีหุ้นหลายคลาส เพื่อให้ผู้ก่อตั้งที่มีบทบาทสำคัญ แต่อาจถือหุ้นในสัดส่วนไม่มาก ยังคงมีอำนาจบริหารจัดการสูง แต่กรณีของ OpenAI เป็นเรื่องของธุรกิจ Non-Profit กับ For-Profit</p>\n<p>การเพิ่มอำนาจโหวตนี้ย่อมกระทบกับนักลงทุนใน OpenAI ปัจจุบัน ซึ่งทั้งหมดอยู่ในฝั่ง For-Profit เช่น ไมโครซอฟท์ หรือ SoftBank</p>\n<p>ที่มา: <a href=\"https://www.reuters.com/technology/artificial-intelligence/openai-weighs-special-voting-rights-guard-against-hostile-takeovers-ft-reports-2025-02-18/\">Reuters</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dfa115ea4fdf66b27dde2931da1b5ce346bd2bb8b88dc5023d327a24b670dda6","category":"Thai"}