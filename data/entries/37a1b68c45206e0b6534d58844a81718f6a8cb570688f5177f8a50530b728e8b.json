{"title":"Hidetaka Miyazaki ผู้กำกับ Elden Ring ติดอันดับ 100 ผู้ทรงอิทธิพลโลกของ TIME","link":"https://www.blognone.com/node/133426","date":1681458665000,"content":"<div><div><div><p>นิตยสาร TIME เปิดรายชื่อ 100 ผู้ทรงอิทธิพลประจำปี 2023 (TIME 100 Most Influential People of 2023) มีรายชื่อคนที่น่าสนใจจากวงการเทคโนโลยีคือ <a href=\"https://time.com/collection/100-most-influential-people-2023/6269962/hidetaka-miyazaki/\">Hidetaka Miyazaki</a> ผู้กำกับเกม Elden Ring และประธานของ FromSoftware</p>\n<p>TIME คัดเลือก Hidetaka Miyazaki จากความโดดเด่นของเกม Elden Ring ที่สร้างปรากฏการณ์ต่างๆ มากมายนับตั้งแต่วางขายช่วงต้นปี 2022 โดยได้ Neil Druckmann ผู้กำกับเกม The Last of Us มาเป็นคนเขียนคำนิยมให้ด้วย</p>\n<p>บุคคลในวงการเทคโนโลยีคนอื่นๆ ที่ติดอันดับคือ <a href=\"https://time.com/collection/100-most-influential-people-2023/6269883/elon-musk-2023/\">Elon Musk</a>, <a href=\"https://time.com/collection/100-most-influential-people-2023/6270015/sam-altman/\">Sam Altman ซีอีโอ OpenAI</a>, <a href=\"https://time.com/collection/100-most-influential-people-2023/6270008/robin-zeng/\">Robin Zeng ผู้ก่อตั้งบริษัทแบตเตอรี่รายใหญ่ของโลก Contemporary Amperex Technology (CATL)</a>, <a href=\"https://time.com/collection/100-most-influential-people-2023/6269949/shou-zi-chew/\">Shou Zi Chew ซีอีโอของ TikTok</a> และ <a href=\"https://time.com/collection/100-most-influential-people-2023/6269891/laurene-powell-jobs/\">Laurene Powell Jobs ภรรยาของสตีฟ จ็อบส์ ที่โดดเด่นเรื่องงานการกุศล</a></p>\n<p>นอกจากนี้ยังมีบุคคลในแวดวงวิทยาศาสตร์ติดอันดับด้วย ได้แก่ <a href=\"https://time.com/collection/100-most-influential-people-2023/6269989/andrea-kritcher/\">Andrea Kritcher ผู้ออกแบบเตาปฏิกรณ์นิวเคลียร์ฟิวชั่น</a> และ <a href=\"https://time.com/collection/100-most-influential-people-2023/6269996/edward-reynolds/\">Edward Reynolds ผู้อำนวยการโครงการ DART ของ NASA ที่ทดลองนำยานอวกาศพุ่งชนดาวเคราะห์น้อย</a></p>\n<p>ที่มา - <a href=\"https://time.com/collection/100-most-influential-people-2023/6269962/hidetaka-miyazaki/\">TIME</a>, <a href=\"https://time.com/collection/100-most-influential-people-2023/\">รายชื่อ TIME 100</a></p>\n<p><img alt=\"No Description\" src=\"https://www.blognone.com/sites/default/files/externals/01065956dc890d05819b20d933ce1c66.jpg\" /></p>\n</div></div></div><div><div>Topics: </div><div><div><a href=\"/topics/elden-ring\">Elden Ring</a></div><div><a href=\"/topics/time\">Time</a></div><div><a href=\"/topics/from-software\">FromSoftware</a></div><div><a href=\"/topics/games\">Games</a></div><div><a href=\"/topics/person\">Person</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37a1b68c45206e0b6534d58844a81718f6a8cb570688f5177f8a50530b728e8b","category":"Thai"}