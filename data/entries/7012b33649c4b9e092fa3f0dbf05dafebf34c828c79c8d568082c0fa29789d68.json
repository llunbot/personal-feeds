{"title":"Gmail จะยกเลิกการยืนยันตัวตนสองขั้นตอนด้วย SMS เปลี่ยนเป็น QR Code แทน","link":"https://www.blognone.com/node/144887","date":1740410907000,"content":"<div><div><div><p>Ross Richendrfer ตัวแทนของ Gmail เปิดเผยกับนักข่าวของ Forbes ว่าบริการ Gmail มีแผนยกเลิกการยืนยันตัวตนสองขั้นด้วย SMS เร็ว ๆ นี้ เนื่องจากปัญหาความปลอดภัยของ SMS</p>\n<p>Richendrfer บอกว่าแนวทางเรื่องนี้เหมือนกับที่กูเกิลพยายามผลักดันให้ผู้ใช้งานเปลี่ยนมาใช้ Passkey หรือวิธีการอื่นที่ปลอดภัยมากขึ้น โดยพยายามยกเลิกวิธีการที่ไม่ปลอดภัยสามารถถูกดักข้อมูลได้อย่าง SMS เบื้องต้นกูเกิลมีแผนนำคิวอาร์โค้ดมาใช้ทดแทน</p>\n<p>วิธีการทำงานนั้นยังไม่ได้อธิบายละเอียด แต่บอกว่าจากเดิมที่ผู้ใช้งานกรอกเบอร์โทรศัพท์ แล้วรับรหัสยืนยันตัวตนเป็นเลข 6 หลัก จะเปลี่ยนเป็นการแสดงคิวอาร์โค้ดให้สแกน ซึ่งกูเกิลบอกว่าปลอดภัยกว่า และป้องกันการถูกดักข้อมูลได้</p>\n<p>ที่มา: <a href=\"https://www.forbes.com/sites/daveywinder/2025/02/23/exclusive-google-confirms-gmail-to-ditch-sms-code-authentication/\">Forbes</a></p>\n<p><img src=\"https://www.blognone.com/sites/default/files/externals/aa884433f90d9b44f3fc12263a378ce8.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google\">Google</a></div><div><a href=\"/topics/authentication\">Authentication</a></div><div><a href=\"/topics/sms\">SMS</a></div><div><a href=\"/topics/qr-code\">QR Code</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7012b33649c4b9e092fa3f0dbf05dafebf34c828c79c8d568082c0fa29789d68","category":"Thai"}