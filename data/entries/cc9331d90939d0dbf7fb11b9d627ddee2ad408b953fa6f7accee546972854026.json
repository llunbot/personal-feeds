{"title":"Tempus AI บริษัทพัฒนาเครื่องมืออ่านผลการตรวจสุขภาพด้วย AI ไอพีโอเข้าตลาดหุ้นแล้ว","link":"https://www.blognone.com/node/140403","date":1718417966000,"content":"<div><div><div><p>Tempus AI บริษัทพัฒนาเครื่องมืออ่านข้อมูลผลการตรวจสุขภาพด้วย AI เพื่อช่วยให้แพทย์ทำการรักษาได้ตรงจุดมากขึ้น นำบริษัทเข้าซื้อขายในตลาดหุ้นแนสแดคเมื่อคืนนี้วันแรกด้วยตัวย่อ TEM โดยราคาหุ้นปรับเพิ่มขึ้นจากราคาไอพีโอ 9% มีมูลค่ากิจการประมาณ 6,650 ล้านดอลลาร์ และบริษัทได้เงินเพิ่มทุนไป 410 ล้านดอลลาร์</p>\n<p>Tempus AI มีผลประกอบการในปี 2023 รายได้รวม 531.8 ล้านดอลลาร์ แต่ขาดทุนสุทธิ 214.1 ล้านดอลลาร์ โดยซีอีโอ Eric Lefkofsky บอกว่าด้วยอัตราการเติบโตของบริษัทที่สูงมาต่อเนื่อง ขณะเดียวก็ปรับปรุงอัตรากำไรมาตลอด จึงคาดว่ากระแสเงินสดและ EBITDA จะเป็นบวกภายในปีหน้า</p>\n<p>ชื่อของ Eric Lefkofsky อาจคุ้นสำหรับบางคน เพราะเขาคือหนึ่งในผู้ร่วมก่อตั้งและ<a href=\"https://www.blognone.com/node/47293\">เป็นอดีตซีอีโอที่ Groupon</a> อดีตเว็บขายดีลชื่อดังนั่นเอง ไอเดียของ Tempus AI เริ่มต้นหลังจากที่ภรรยาของเขาถูกตรวจพบว่าเป็นมะเร็งเต้านม และได้สัมผัสความยุ่งยากในระบบการรักษา</p>\n<p>ผู้ลงทุนรายสำคัญใน Tempus AI ก่อนหน้านี้มีทั้ง Google, บริษัทการลงทุน Baillie Gifford และ Franklin Templeton</p>\n<p>ที่มา: <a href=\"https://www.cnbc.com/2024/06/14/google-backed-tempus-ai-pops-by-as-much-as-15percent-in-nasdaq-debut.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/772f2353495e4e8b1a2b709e7362d559.jpg\" /></p>\n</div></div></div><div><div>Topics: </div><div><div><a href=\"/topics/ipo\">IPO</a></div><div><a href=\"/topics/nasdaq\">NASDAQ</a></div><div><a href=\"/topics/health\">Health</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc9331d90939d0dbf7fb11b9d627ddee2ad408b953fa6f7accee546972854026","category":"Thai"}