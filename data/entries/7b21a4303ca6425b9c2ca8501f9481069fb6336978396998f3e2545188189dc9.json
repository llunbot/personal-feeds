{"title":"YouTube ออกเครื่องมือช่วยครีเอเตอร์กู้บัญชีที่ถูกแฮ็ก โดยไม่ต้องลำบากติดต่อซัพพอร์ต","link":"https://www.blognone.com/node/141562","date":1724299731000,"content":"<div><div><div><p>ข่าวบัญชี YouTube คนดังถูกแฮ็กมักมีมาเรื่อยๆ ไม่ว่าจะช่องดังของสหรัฐหรือแม้แต่ของไทยเอง ซึ่งหนึ่งในปัญหาใหญ่คือการติดต่อซัพพอร์ต YouTube โดยเฉพาะของไทยที่อาจจะยากกว่า</p>\n<p>ล่าสุด YouTube ออกเครื่องมือสำหรับครีเอเตอร์มาแล้ว กรณีที่ช่องโดนแฮ็ก โดยเครื่องมือใหม่จะอยู่ในหน้า <a href=\"https://support.google.com/youtube/answer/76187?sjid=9895611869939939315-AP\">YouTube Help Center</a> เป็นปุ่มแชทกับ AI แชทบอท โดยไม่ต้องเสียเวลาติดต่อซัพพอร์ต</p>\n<p>เบื้องต้นเครื่องมือนี้รองรับเฉพาะภาษาอังกฤษ และเปิดให้เข้าถึงกับครีเอเตอร์บางช่องก่อน โดย YouTube จะปล่อยให้ครีเอเตอร์ทุกช่องต่อไป โดยทีมซัพพอร์ตระบุว่า หากใช้เครื่องมือแล้วยังไม่ได้ ให้ติดต่อ <a href=\"https://x.com/TeamYouTube\">@TeamYouTube</a> ใน X ได้เหมือนเดิม</p>\n<p>ที่มา - <a href=\"https://support.google.com/youtube/thread/292206327/a-new-way-to-access-support-for-hacked-youtube-accounts\">Google Support</a></p>\n<p><img alt=\"No Description\" src=\"https://www.blognone.com/sites/default/files/externals/17e33b4e3ff419ce952d666a4a734489.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b21a4303ca6425b9c2ca8501f9481069fb6336978396998f3e2545188189dc9","category":"Thai"}