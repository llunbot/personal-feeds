{"title":"Final Fantasy VII Rebirth ประกาศขาย 29 กุมภาพันธ์ 2024","link":"https://www.blognone.com/node/135756","date":1694744948000,"content":"<div><div><div><p>Square Enix ออกเทรลเลอร์ใหม่ของ Final Fantasy VII Rebirth พร้อมประกาศวันวางขาย 29 กุมภาพันธ์ 2024 บน PS5</p>\n<p>เนื้อเรื่องของภาค Rebirth นับต่อจากภาค Remake คือเป็นการออกมาผจญภัยสำรวจโลกนอกเมือง Midgar ได้อย่างอิสระ แต่ตัวเกมเป็นเกมแบบ standalone สามารถเล่นได้โดยไม่ต้องมีภาคแรก ผู้เล่นสามารถนำเซฟเกมของภาคแรกมารับโบนัสมนตร์อสูร Leviathan / Ramuh ได้ด้วย</p>\n<p>ตัวละครสำคัญของ FF7 ภาคดั้งเดิมก็มากันครบ เช่น Cait Sith, Red XIII รวมถึง Vincent ที่ยังโผล่มาเฉพาะด้านหลัง อีกตัวละครที่สำคัญคือ Zack Fair ทหารรุ่นพี่ของ Cloud ที่น่าจะมีบทบาทสำคัญมากในภาคนี้ เพราะอยู่ในภาพโปรโมทหลักของเกมด้วย</p>\n<p><img alt=\"No Description\" src=\"https://www.blognone.com/sites/default/files/externals/cea13ac6fd3a2fafa4da922ebbc11f53.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/3fca2b608f41fa865a1207fa8671eca1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ff97e4d1066f5d0e0473002d080a0f03.jpeg\" /></p>\n<p>ของใหม่ในเกมภาคนี้คือระบบ Synergy Abilities ที่ตัวละครสองตัวสามารถปล่อยท่าไม้ตายร่วมกันได้ ตัวอย่างที่นำมาโชว์คือ Cloud กับ Sephiroth ใช้ท่าฟันคู่ Double Helix, Yuffie กับ Barret ใช้ท่าโจมตีจากระยะไกล Ninja Carbine, Aerith กับ Cait Sith ใช้คาถาโจมตี Kitty Cannonade</p>\n<p><img alt=\"No Description\" src=\"https://www.blognone.com/sites/default/files/externals/798fe5edf5f1c455b76a5f57718f34d2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/f4dee245a452e4a3e1f2af80203dbda5.jpeg\" /></p>\n<p>เกมภาค Rebirth ยังเพิ่มการจับและขี่ Chocobo โดยมีภาพของ Mountain Chocobo สีน้ำตาล ไต่เขาได้ และ Sky Chocobo สีฟ้าที่บินได้ออกมาแล้ว</p>\n<p><img alt=\"No Description\" src=\"https://www.blognone.com/sites/default/files/externals/b46adc0214649d92ff505d42554affb2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d25aa5fc7efde5f2e12b58e07cad46dd.jpeg\" /></p>\n<p>ยานพาหนะในเกมยังมีรถ Buggy ตะลุยทะเลทราย และสกูตเตอร์ Wheelie ที่ใช้ในเมืองรีสอร์ท Costa del Sol</p>\n<p><img alt=\"No Description\" src=\"https://www.blognone.com/sites/default/files/externals/b3c7bf689a59964a316425c17d1264a3.jpeg\" /></p>\n<p>เกมภาคนี้ยังมีมินิเกมให้เล่นหลายอย่าง เช่น การขับมอเตอร์ไซค์ G-Bike, แข่ง Chocobo, เกมแปลงร่างเป็นหุ่นโพลีกอน 3D ชกมวย</p>\n<p><img alt=\"No Description\" src=\"https://www.blognone.com/sites/default/files/externals/18ad52f95d5d706fbfeaf350dd6ceef1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/f11e4f31f9d2327501f16ec879acb9e6.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/31cd6df37447ccbb66aeab7e5a4c8a7a.jpeg\" /></p>\n<p>สุดท้ายคือ นอกจากเกมเวอร์ชันต่างๆ ที่มีทั้ง Deluxe Edition และ Collector's Edition แล้ว ยังมีแบบขายแพ็กคู่สองภาคควบ Twin Pack สำหรับคนที่ยังไม่ได้ซื้อภาคแรกด้วย โดยภาคแรกจะได้เวอร์ชัน Intergrade พ่วง DLC Intermission มาให้เลย และเล่นได้เลยตั้งแต่วันนี้</p>\n<p><img alt=\"No Description\" src=\"https://www.blognone.com/sites/default/files/externals/0f41b0568ff7e7c79764b6c478683648.jpg\" /></p>\n<p>ที่มา - <a href=\"https://www.square-enix-games.com/en_EU/news/final-fantasy-vii-rebirth-closer-look\">Square Enix</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31671798a6f6578df73ad9b2b62a02fed71f18d0d0b47c9f4ece112f0f8922e6","category":"Thai"}