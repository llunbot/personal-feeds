{"title":"Amazon Prime Video เผยเทรลเลอร์แรกของ Like a Dragon: Yakuza ฉบับคนแสดง","link":"https://www.blognone.com/node/141118","date":1722174946000,"content":"<div><div><div><p>Amazon Prime Video เผยเทรลเลอร์แรกของ<a href=\"https://www.blognone.com/node/140138\">ซีรีส์ Like a Dragon: Yakuza ฉบับคนแสดง</a> มีกำหนดฉาย 24 ตุลาคม 2024 มีทั้งหมด 6 ตอน ผลิตโดยสตูดิโอฝั่งญี่ปุ่น</p>\n<p>Like a Dragon: Yakuza ฉบับคนแสดง เล่าเรื่องของ Kazuma Kiryu ตัวเอกหลักของซีรีส์ ที่เป็นสมาชิกของแก๊งยากูซ่าในย่านบันเทิง Kamurochō (ย่านสมมติที่เลียนแบบจากย่าน Kabukichō ในชีวิตจริง) ตัวละคร Kiryu แสดงโดย Ryoma Takeuchi ที่เคยมีผลงานแสดงเป็น Kamen Rider Drive รวมถึงซีรีส์อื่นๆ ทางทีวีญี่ปุ่นมาหลายเรื่อง</p>\n<p>เกมซีรีส์ Like a Dragon ตอนนี้มีภาคหลักออกมาแล้วทั้งหมด 8 ภาค ภาคล่าสุดคือ <a href=\"https://www.blognone.com/node/137845\">Infinite Wealth ที่ออกช่วงต้นปี 2024</a> ทำผลงานได้ดีทั้งเสียงวิจารณ์และยอดขาย โดยต้นสังกัด Sega ยังเตรียมเปิดตัวเกมภาคใหม่ (ไม่เป็นภาค 9 ก็ภาคแยก) ในงาน Tokyo Game Show ช่วงเดือนกันยายน 2024</p>\n<p><img alt=\"No Description\" src=\"https://www.blognone.com/sites/default/files/externals/73bd680afc9876f1aa8ea4224fe9fac7.jpg\" /></p>\n<blockquote><p>Run. It. Up. Enjoy this first look at Like a Dragon: Yakuza, premiering October 24. <a href=\"https://t.co/s8ionskpat\">pic.twitter.com/s8ionskpat</a></p>\n<p>— RGG Studio | Like a Dragon &amp; Yakuza Series (@RGGStudio) <a href=\"https://twitter.com/RGGStudio/status/1816964820777779438?ref_src=twsrc%5Etfw\">July 26, 2024</a></p></blockquote>\n</div></div></div><div><div>Topics: </div><div><div><a href=\"/topics/like-a-dragon\">Like a Dragon</a></div><div><a href=\"/topics/amazon-prime-video\">Amazon Prime Video</a></div><div><a href=\"/topics/sega\">Sega</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec580e8005aa7052487348d0f2f07869fe6f71a4fb04c739d36a7ce069cfb0c4","category":"Thai"}