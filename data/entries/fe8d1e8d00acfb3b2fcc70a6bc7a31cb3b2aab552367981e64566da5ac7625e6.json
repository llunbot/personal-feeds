{"title":"เผย Apple เคยเจรจาเพื่อนำ DuckDuckGo มาเป็น Default Search ใน Safari","link":"https://www.blognone.com/node/136084","date":1696468133000,"content":"<div><div><div><p>สำนักข่าว Bloomberg อ้างแหล่งข่าวที่เกี่ยวข้องระบุว่า แอปเปิลเคยเจรจากับ DuckDuckGo ผู้ให้บริการเสิร์ชที่ชูจุดขายความเป็นส่วนตัวของผู้ใช้งาน โดยแอปเปิลมีแผนนำ DuckDuckGo มาใส่เป็นเสิร์ชค่าเริ่มต้น (default) สำหรับการใช้งานโหมด Private ใน Safari</p>\n<p>อย่างไรก็ตามการเจรจานี้ไม่บรรลุผล และแอปเปิลก็เลือกใช้ Google Search ของกูเกิลเป็นเสิร์ชค่าเริ่มต้นต่อไป</p>\n<p>ข้อมูลนี้ถูกระบุว่าเป็นส่วนหนึ่งของการให้การในระหว่างการไต่สวน คดีที่กระทรวงยุติธรรมสหรัฐฯ ฟ้องกูเกิล ประเด็นการผูกขาดเสิร์ชเอ็นจิน โดยมาจากผู้บริหารระดับสูงของทั้ง DuckDuckGo และแอปเปิล อย่างไรก็ตามข้อมูลนี้ยังถูกกำหนดเป็นความลับเนื่องจากมีรายละเอียดทางธุรกิจ แต่เป็นไปได้ว่าผู้พิพากษาอาจสั่งให้เผยแพร่รายละเอียดการเจรจานี้ เพราะเป็นข้อมูลสำคัญต่อการพิจารณา</p>\n<p>ตัวแทนของแอปเปิลและ DuckDuckGo ยังไม่ได้ออกมาให้ความเห็นต่อรายงานนี้</p>\n<p>ประเด็นกูเกิลจ่ายเงินให้แอปเปิลต่อปีระดับหลายพันล้านดอลลาร์ เพื่อแลกกับการเป็นเสิร์ชค่าเริ่มต้นใน Safari กลายเป็นประเด็นสำคัญที่ใช้ประกอบการพิจารณาประเด็นผูกขาด ก่อนหน้านี้ Eddy Cue ผู้บริหารแอปเปิลให้การยอมรับว่ากูเกิลเป็น<a href=\"https://www.blognone.com/node/135943\">ทางเลือกดีที่สุดทางเดียว</a>ที่มี ขณะที่ Satya Nadella ซีอีโอไมโครซอฟท์บอกว่าดีลนี้เป็น<a href=\"https://www.blognone.com/node/136040\">การสร้างธุรกิจกึ่งผูกขาด</a>ที่เข้าใจได้ง่ายมาก</p>\n<p>ที่มา: <a href=\"https://www.bloomberg.com/news/articles/2023-10-04/apple-considered-switch-to-search-engine-duckduckgo-from-google\">Bloomberg</a></p>\n<p><img src=\"https://www.blognone.com/sites/default/files/externals/67ef0b911ae79c1e0bfb847afb25fd79.png\" alt /></p>\n</div></div></div><div><div>Topics: </div><div><div><a href=\"/topics/duckduckgo\">DuckDuckGo</a></div><div><a href=\"/topics/search-engine\">Search Engine</a></div><div><a href=\"/topics/antitrust\">Antitrust</a></div><div><a href=\"/topics/lawsuits\">Lawsuits</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe8d1e8d00acfb3b2fcc70a6bc7a31cb3b2aab552367981e64566da5ac7625e6","category":"Thai"}