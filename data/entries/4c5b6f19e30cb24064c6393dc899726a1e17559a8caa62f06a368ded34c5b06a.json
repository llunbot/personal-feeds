{"title":"ทรัมป์บอกว่าอาจจะต้องเก็บ TikTok เอาไว้อีกสักพัก หลังกวาดยอดรับชมพันล้านวิว","link":"https://www.blognone.com/node/143799","date":1734927585000,"content":"<div><div><div><p>กฎหมายแบน TikTok จะมีผลในวันที่ 19 มกราคมปีหน้า โดยศาลสูงสุดสหรัฐได้นัดพิจารณาคดีในวันที่ 10 มกราคม อย่างไรก็ตาม โดนัลด์ ทรัมป์ แสดงท่าทีที่น่าสนใจต่อเรื่องนี้ โดยเขาได้กล่าวบนเวทีงาน AmericaFest ซึ่งจัดโดยกลุ่มอนุรักษนิยม Turning Point ว่า <strong>บางทีอาจจะต้องเก็บแอปนี้เอาไว้สักพัก</strong></p>\n<p>ทรัมป์ระบุเพิ่มเติมว่า น่าจะต้องคิดเรื่องนี้กัน เพราะเขาได้ลองใช้ TikTok แล้วได้ผลตอบรับระดับพันล้านวิว นอกจากนี้ เมื่อสัปดาห์ก่อน เขาได้พบกับ CEO ของ TikTok พร้อมแถลงว่าเขารู้สึกดีกับ TikTok เพราะแคมเปญหาเสียงเลือกตั้งของเขาประสบความสำเร็จไม่น้อยในกลุ่มคนหนุ่มสาว และ TikTok ก็น่าจะมีส่วนช่วยในเรื่องนี้</p>\n<p>อย่างไรก็ตาม ยังไม่ชัดเจนว่าจะมีแนวทางแบบไหนต่อ<a href=\"https://www.blognone.com/node/139385\">คำสั่งที่ได้รับการสนับสนุนอย่างล้นหลามในวุฒิสภา</a>อย่างไร</p>\n<p>ที่มา: <a href=\"https://www.reuters.com/technology/trump-says-it-could-be-worth-keeping-tiktok-us-little-while-2024-12-22/\">Reuters</a>, <a href=\"https://edition.cnn.com/2024/12/16/tech/tiktok-ceo-trump-supreme-court/index.html\">CNN</a></p>\n<p><img src=\"https://www.blognone.com/sites/default/files/externals/e6280597902268c595a08891333de4dc.jpeg\" alt=\"Trump\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/tiktok\">TikTok</a></div><div><a href=\"/topics/usa\">USA</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c5b6f19e30cb24064c6393dc899726a1e17559a8caa62f06a368ded34c5b06a","category":"Thai"}