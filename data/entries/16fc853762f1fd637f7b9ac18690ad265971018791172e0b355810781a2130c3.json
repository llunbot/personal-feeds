{"title":"AWS ซื้อศูนย์ข้อมูลพลังงานนิวเคลียร์ อยู่ติดโรงไฟฟ้านิวเคลียร์ในสหรัฐ","link":"https://www.blognone.com/node/138538","date":1709609909000,"content":"<div><div><div><p>บริษัทพลังงาน Talen Energy ในสหรัฐ เปิดเผยว่าขายศูนย์ข้อมูล Cumulus ที่อยู่ติดกับโรงไฟฟ้านิวเคลียร์ของตัวเอง ให้กับ AWS ในราคา 650 ล้านดอลลาร์</p>\n<p>ศูนย์ข้อมูลแห่งนี้อยู่ติดกับ<a href=\"https://www.talenenergy.com/plant/susquehanna/\">โรงไฟฟ้านิวเคลียร์ Susquehanna ในรัฐเพนซิลวาเนีย</a> ตัวโรงไฟฟ้าเปิดมาตั้งแต่ปี 1983 มีกำลังการผลิตไฟฟ้า 2,228 MW ส่วนตัวศูนย์ข้อมูล Cumulus เริ่มก่อสร้างในปี 2021 เฟสแรกใช้กำลังไฟฟ้า 48MW</p>\n<p>AWS จะนำศูนย์ข้อมูลแห่งนี้ไปพัฒนาต่อ โดยมีเป้าหมายใช้งานไฟฟ้าสูงสุด 960MW และมีสัญญาซื้อไฟฟ้าระยะยาวจาก Talen ต่อไป</p>\n<p><a href=\"https://sustainability.aboutamazon.com/products-services/the-cloud?energyType=true\">AWS เคยประกาศไว้ว่าจะใช้พลังงานหมุนเวียน 100% ภายในปี 2025</a> แต่ก่อนหน้านี้ใช้พลังงานจากแสงอาทิตย์และลมเป็นหลัก การซื้อศูนย์ข้อมูลพลังนิวเคลียร์ครั้งนี้จึงน่าสนใจว่าทิศทางการใช้พลังงานของ AWS จะเป็นอย่างไรต่อไป</p>\n<p>ที่มา - <a href=\"https://www.prnewswire.com/news-releases/talen-energy-announces-sale-of-zero-carbon-data-center-campus-302078053.html\">Talen Energy</a>, <a href=\"https://www.datacenterdynamics.com/en/news/aws-acquires-talens-nuclear-data-center-campus-in-pennsylvania/\">Data Center Dynamics</a></p>\n<p><img alt=\"No Description\" src=\"https://www.blognone.com/sites/default/files/externals/d3581db37b98c47f4af754df5d9642e6.jpeg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/nuclear\">Nuclear</a></div><div><a href=\"/topics/energy\">Energy</a></div><div><a href=\"/topics/data-center\">Data Center</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16fc853762f1fd637f7b9ac18690ad265971018791172e0b355810781a2130c3","category":"Thai"}