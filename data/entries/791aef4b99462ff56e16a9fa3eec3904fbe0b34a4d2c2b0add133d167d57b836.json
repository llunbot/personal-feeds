{"title":"นักวิจัยโวยแอปเปิลไม่แพตช์ช่องโหว่ iOS แม้รายงานไปแล้วครึ่งปี","link":"https://www.blognone.com/node/124983","date":1632811099000,"content":"<div><div><div><p>Denis Tokarev นักวิจัยความปลอดภัยเปิดเผยช่องโหว่ช่อง 3 รายการของ iOS กระทบถึง iOS 15.0 ทำให้แอปในเครื่องสามารถเข้าถึงข้อมูลผู้ใช้โดยไม่ได้รับอนุญาต โดยเขาส่งรายงานไปยังแอปเปิลในช่วง 10 มีนาคม ถึง 29 เมษายนที่ผ่านมา แต่แอปเปิลกลับไม่แพตช์ช่องโหว่เหล่านี้</p>\n<p>แอปเปิลตอบกลับ Tokarev ครั้งสุดท้ายเมื่อวันที่ 25 สิงหาคมที่ผ่านมา และเขายื่นคำขาดว่าจะเปิดเผยช่องโหว่ในวันที่ 13 กันยายน (เขาเปิดเผยซอร์สโค้ดในวันที่ 24 กันยายน) หลังจากช่องโหว่ถูกเปิดเผยแล้วทางแอปเปิลจึงติดต่อกลับ พร้อมกับขออภัยที่ตอบล่าช้าและระบุว่ากำลังสอบสวนช่องโหว่นี้อยู่</p>\n<p>ที่ผ่านมาแม้แอปเปิลจะมีโครงการรายงานช่องโหว่ได้รางวัล (bug bounty) แต่ก็มีนักวิจัยบ่นถึงความล่าช้าในการประสานงานอยู่เรื่อยๆ รวมถึงแนวทางการดึงเวลาการรายงานช่องโหว่ และ<a href=\"https://www.blognone.com/node/86668\">อาศัยการกดดันระหว่างบริษัทเพื่อให้มีเวลาแพตช์นานขึ้น</a></p>\n<p>ชุดช่องโหว่ทั้ง 3 รายการ ได้แก่ 1) <a href=\"https://github.com/illusionofchaos/ios-gamed-0day\">Gamed 0-day</a> ทำให้แอปรู้อีเมลและชื่อผู้ใช้, เข้าบริการแอปเปิลแทนผู้ใช้, อ่านฐานข้อมูลรายชื่อติดต่อในเครื่อง 2) <a href=\"https://github.com/illusionofchaos/ios-nehelper-wifi-info-0day\">Nehelper Wifi Info</a> ทำให้แอปอ่านข้อมูล Wi-Fi ได้โดยไม่ได้รับอนุญาต 3) <a href=\"https://github.com/illusionofchaos/ios-nehelper-enum-apps-0day\">nehelper enumerate</a> ทำให้แอปสามารถตรวจสอบได้ว่ามีแอปใดติดตั้งอยู่ในเครื่องบ้าง</p>\n<p>ที่มา - <a href=\"https://9to5mac.com/2021/09/27/security-researcher-claims-3-zero-day-flaws-ios-15/\">9to5mac</a></p>\n<p><img src=\"https://www.blognone.com/sites/default/files/externals/ba7ce76bd4e1ffeb074eaf03a4158a6a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/security\">Security</a></div><div><a href=\"/topics/ios\">iOS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"791aef4b99462ff56e16a9fa3eec3904fbe0b34a4d2c2b0add133d167d57b836","category":"Thai"}