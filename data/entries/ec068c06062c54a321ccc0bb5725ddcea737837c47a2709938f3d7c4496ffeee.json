{"title":"Amazon Prime Video ประกาศจะแทรกโฆษณาระหว่างการรับชม ในวันที่ 29 มกราคมนี้","link":"https://www.blognone.com/node/137406","date":1703679604000,"content":"<div><div><div><p>จากที่เคย<a href=\"https://www.blognone.com/node/135888\">ประกาศ</a>อย่างเป็นทางการไปก่อนหน้านี้ว่า Amazon เตรียมจะแทรกโฆษณาในแพลตฟอร์มสตรีมมิ่งของตัวเอง อย่าง Prime Video <a href=\"https://www.blognone.com/node/134226\">ตามรอยคู่แข่งเจ้าอื่นๆ</a> อย่าง Netflix, Disney Plus, Paramount Plus ฯลฯ แต่ยังไม่ได้บอกวันที่ที่แน่ชัด</p>\n<p>ณ วันนี้ (27 ธันวาคม 2566) Amazon ประกาศผ่านอีเมลที่ส่งไปให้ผู้ใช้บริการ ว่านโยบายดังกล่าวจะมีผลในวันที่ 29 มกราคมนี้ โดยผู้ใช้ต้องจ่ายค่าบริการเพิ่ม 2.99 เหรียญ (ประมาณ 103 บาท) ต่อเดือน เพื่อยังคงใช้บริการโดยที่ไม่มีโฆษณามารบกวนเหมือนเดิม รวมเป็น 18 เหรียญ (ประมาณ 620 บาท) และ 12 เหรียญ (ประมาณ 413 บาท) ต่อเดือน สำหรับ Amazon Prime และ Prime Video ตามลำดับ</p>\n<p>นอกจากนี้นโยบายดังกล่าวยังมีผลกับบริการถ่ายทอดสด และ สตรีมมิ่งแพลตฟอร์มที่ Amazon เป็นเจ้าของอย่าง Freevee อีกด้วย</p>\n<p>ที่มา: <a href=\"https://www.theverge.com/2023/12/26/24015595/amazon-prime-video-ads-coming-january-29\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/2d804268f15c837ea63624fbe6bc72a7.png\" /></p>\n</div></div></div><div><div>Topics: </div><div><div><a href=\"/topics/amazon-prime-video\">Amazon Prime Video</a></div><div><a href=\"/topics/video-streaming\">Video Streaming</a></div><div><a href=\"/topics/amazon-freevee\">Amazon Freevee</a></div><div><a href=\"/topics/advertising\">Advertising</a></div></div></div>","author":"juniorlab","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec068c06062c54a321ccc0bb5725ddcea737837c47a2709938f3d7c4496ffeee","category":"Thai"}