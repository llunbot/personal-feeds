{"title":"Baidu เปิดตัวโมเดล AI รุ่นใหม่ ERNIE X1 Turbo และ ERNIE 4.5 Turbo เร็วขึ้นและราคาถูกลง","link":"https://www.blognone.com/node/146104","date":1745828726000,"content":"<div><div><div><p>Baidu เปิดตัวโมเดลปัญญาประดิษฐ์ใหม่ในงานสัมมนาสำหรับนักพัฒนา Baidu Create 2025 ได้แก่ ERNIE X1 Turbo และ ERNIE 4.5 Turbo ซึ่งเป็นรุ่นถัดจาก<a href=\"https://www.blognone.com/node/145296\">สองโมเดลที่เปิดตัวเมื่อเดือนมีนาคม</a> โดยบอกว่าทำงานเร็วขึ้น ด้วยต้นทุนที่ถูกลง</p>\n<p>ERNIE X1 Turbo เป็นโมเดลคิดเป็นขั้นตอน ระบุว่าประสิทธิภาพและต้นทุนดีกว่า <a href=\"https://www.blognone.com/node/145454\">DeepSeek R1 V3 ตัวล่าสุด</a> คิดราคาอินพุท 1 หยวนต่อ 1M โทเค็น และเอาท์พุท 4 หยวนต่อ 1M โทเค็น ซึ่งคิดเป็น 25% ของราคาใช้งาน DeepSeek R1</p>\n<p>ส่วนโมเดล ERNIE 4.5 Turbo ที่เน้นการตอบอย่างรวดเร็ว ระบุว่ามีอาการหลอนน้อยลง ตอบคำถามที่เป็นตรรกะได้ดีขึ้น และรองรับการช่วยเขียนโค้ด ผลทดสอบเทียบเท่ากับ <a href=\"https://www.blognone.com/node/145847\">GPT-4.1</a> มีราคาใช้งานอินพุท 0.8 หยวนต่อ 1M โทเค็น และเอาท์พุท 3.2 หยวนต่อ 1M โทเค็น</p>\n<p>Baidu ยังเปิดตัวแอปใหม่ Xinxiang แอปผู้ช่วยความสามารถหลากหลายพลัง AI โดยตอนนี้รองรับการทำงานมากกว่า 200 รายการ แต่มีเป้าหมายเพิ่มให้ถึง 1 แสนรายการ</p>\n<p>ที่มา: <a href=\"https://www.prnewswire.com/news-releases/baidu-launches-ernie-4-5-turbo-ernie-x1-turbo-and-new-suite-of-ai-tools-to-empower-developers-and-supercharge-ai-innovation-302438584.html\">Baidu</a></p>\n<p><img alt=\"No Description\" src=\"https://www.blognone.com/sites/default/files/externals/f3b5230edd37c3f038b10315ead80a4a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5dc898a66771a3ce812cbc99df1a1642.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9fcd3a661c1beba2ac137353b54bad2e.jpeg\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01aefa09ba6fe15e0205054b40118556cd70a6cc120020fa3920f85f555c949a","category":"Thai"}