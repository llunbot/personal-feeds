{"title":"Samsung หวังใช้ Galaxy Z Flip 5 เจาะตลาดคนรุ่นใหม่ในเกาหลีใต้ ที่ตอนนี้นิยม iPhone มากขึ้น","link":"https://www.blognone.com/node/135057","date":1690703400000,"content":"<div><div><div><p>Roh Tae-moon ประธาน Samsung Electronics เปิดเผยข้อมูลจากฝ่ายการตลาด สำรวจพบว่า Galaxy Z Flip 5 สามารถเป็นสมาร์ทโฟนที่เจาะตลาดกลุ่มผู้ใช้งานคนรุ่นใหม่อายุน้อยกว่า 30 ปี ในเกาหลีใต้ได้ ทำให้การพัฒนาฟีเจอร์ใหม่จะโฟกัสเพื่อตอบสนองผู้ใช้งานกลุ่มนี้เป็นหลัก</p>\n<p>ก่อนหน้านี้มีรายงานผลสำรวจ พบว่าคนเกาหลีใต้อายุต่ำกว่า 30 ปี สนใจซื้อสมาร์ทโฟนเป็น iPhone สูงกว่า Galaxy แล้ว จึงทำให้ซัมซุงเลือกสร้างจุดขายจากสมาร์ทโฟนจอพับ ซึ่งเป็นสิ่งที่แอปเปิลยังไม่มีมาเจาะตลาดนี้</p>\n<p>Roh Tae-moon ยังบอกว่าแนวโน้มการตอบรับของสมาร์ทโฟนจอพับได้นั่นสูงขึ้นเรื่อย ๆ ในปี 2022 ซัมซุงขายสมาร์ทโฟนรุ่นจอพับได้เกือบ 10 ล้านครั้ง ส่วนตัวเลขปีนี้ซัมซุงตั้งเป้าหมายไว้ที่ 15 ล้านครั้ง ทำให้ยอดขายสะสมตั้งแต่ซัมซุงเปิดตัวมารวมแล้วจะสูงกว่า 30 ล้านเครื่อง</p>\n<p>เป้าหมายการเจาะตลาดในเกาหลีใต้ ยังเป็นเหตุผลหนึ่งที่ทำให้ซัมซุงเลือกจัดงาน Galaxy Unpacked <a href=\"https://www.blognone.com/node/134703\">ที่เกาหลีใต้เป็นครั้งแรก</a>ด้วย</p>\n<p>ที่มา: <a href=\"https://www.koreatimes.co.kr/www/tech/2023/07/129_355904.html\">The Korea Times</a> ภาพจาก <a href=\"https://www.youtube.com/watch?v=ni8KghkRwfA\">YouTube: Samsung</a></p>\n<p><img alt=\"No Description\" src=\"https://www.blognone.com/sites/default/files/externals/d81acbe06f2e42a0b90365f06592c569.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/south-korea\">South Korea</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4458bed4d87b529eb7a9cbe9a02d32455aa962a7bedc4c32ceb343bf8fb3352","category":"Thai"}