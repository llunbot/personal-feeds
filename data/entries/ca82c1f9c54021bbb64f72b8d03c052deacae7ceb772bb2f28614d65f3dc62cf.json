{"title":"Apple อาจเลิกขายอะแดปเตอร์ Lightning เป็นช่องต่อหูฟัง 3.5 มม. ที่ออกมาตั้งแต่ iPhone 7","link":"https://www.blognone.com/node/143173","date":1731888436000,"content":"<div><div><div><p>MacRumors รายงานว่าแอปเปิลอาจเตรียมเลิกขายสินค้า อะแดปเตอร์ Lightning เป็นช่องต่อหูฟังขนาด 3.5 มม. ซึ่งเริ่มขายมาตั้งแต่ <a href=\"https://www.blognone.com/node/85283\">iPhone 7 และ iPhone 7 Plus</a> เมื่อปี 2016 โดยสถานะล่าสุดขึ้นว่าสินค้าหมดในหลายประเทศ รวมทั้ง <a href=\"https://www.apple.com/th/shop/product/MMX62ZA/A/%E0%B8%AD%E0%B8%B0%E0%B9%81%E0%B8%94%E0%B8%9B%E0%B9%80%E0%B8%95%E0%B8%AD%E0%B8%A3%E0%B9%8C-lightning-%E0%B9%80%E0%B8%9B%E0%B9%87%E0%B8%99%E0%B8%8A%E0%B9%88%E0%B8%AD%E0%B8%87%E0%B8%95%E0%B9%88%E0%B8%AD%E0%B8%AB%E0%B8%B9%E0%B8%9F%E0%B8%B1%E0%B8%87%E0%B8%82%E0%B8%99%E0%B8%B2%E0%B8%94-35-%E0%B8%A1%E0%B8%A1\">Apple Store Online ของประเทศไทย</a></p>\n<p>อย่างไรก็ตามสำหรับคนที่ต้องการซื้อในไทย ยังพอหาได้ในช่องทางออฟไลน์หรือช่องทางออนไลน์ตัวแทนจำหน่ายอื่น</p>\n<p>แอปเปิลเริ่มให้อะแดปเตอร์แปลง Lightning เป็นช่องต่อหูฟัง มาในกล่อง iPhone 7, iPhone 8 และ iPhone X และเลิกให้ตั้งแต่ iPhone XS โดยขายแยกในราคา 390 บาท ทำให้ผู้ใช้งานสามารถใช้หูฟังมีสายเชื่อมต่อได้เนื่องจาก iPhone รุ่นใหม่ตัดช่องหูฟังออกไป ซึ่งเวลานั้นแอปเปิลใช้คำว่าเป็นความกล้าหาญ (courage) เพื่อให้ได้เทคโนโลยีใหม่และเพิ่มพื้นที่โทรศัพท์</p>\n<p>อีกเหตุผลที่ทำให้อะแดปเตอร์นี้น่าจะเลิกขายอยู่แล้วในอนาคต เพราะปัจจุบันแอปเปิลมีขาย iPhone รุ่นที่เป็นพอร์ต Lightning เพียงสามรุ่นคือ iPhone 14, iPhone 14 Plus และ iPhone SE ซึ่งทั้งหมดน่าจะเลิกขายภายในปีหน้า ทั้งนี้แอปเปิลยังมีขายอะแดปเตอร์ USB-C เป็นช่องต่อหูฟังขนาด 3.5 มม. เพื่อรองรับ iPhone รุ่นปัจจุบัน ในราคา 390 บาท</p>\n<p>ที่มา: <a href=\"https://www.macrumors.com/2024/11/17/lightning-to-headphone-jack-adapter-sold-out/\">MacRumors</a></p>\n<p><img src=\"https://www.blognone.com/sites/default/files/externals/4eff6eda85039d3d88ca4f74e0432a18.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lightning\">Lightning</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca82c1f9c54021bbb64f72b8d03c052deacae7ceb772bb2f28614d65f3dc62cf","category":"Thai"}