{"title":"นักพัฒนาหลัก nginx ประกาศแยกโครงการเป็น freenginx","link":"https://www.blognone.com/node/138234","date":1708061894000,"content":"<div><div><div><p>Maxim Dounin หนึ่งในนักพัฒนาหลักของโครงการ nginx ประกาศแยกโครงการออกมาในชื่อ freenginx หลังจากมีปัญหากับทาง F5 ในประเด็นแนวทางการพัฒนา</p>\n<p><a href=\"https://www.blognone.com/node/108581\">F5 เข้าซื้อ NGINX Inc. มาตั้งแต่ปี 2019</a> และ Dounin เองก็เป็นพนักงานของ F5 จนกระทั่งทาง F5 ปิดสำนักงานในรัสเซียไปเมื่อปี 2022 หลังสงครามรัสเซีย-ยูเครน ตัว Dounin ระบุว่าเขาพัฒนา nginx ต่อโดยไม่ได้รับค่าตอบแทน นอกจากนี้ประกาศของ Dounin ยังระบุถึงปัญหานโยบายความปลอดภัยของโครงการว่าถูกก้าวก่ายโดย F5 แต่เขาก็ไม่ระบุชัดเจนว่ามีปัญหากรณีใด</p>\n<p>Dounin เป็นหนึ่งในนักพัฒนาหลักของ nginx ทีมงานที่มัก commit ในโครงการ เช่น Roman Arutyunyan, Sergey Kandaurov โดยที่ผ่านมา Dounin เป็นคน tag เวอร์ชั่นใหม่ๆ ของ nginx เสมอๆ</p>\n<p>ที่มา - <a href=\"http://freenginx.org/pipermail/nginx/2024-February/000000.html\">Freenginx</a></p>\n<p><img alt=\"No Description\" src=\"https://www.blognone.com/sites/default/files/externals/c20c5b5126653164d636ac0084442b16.png\" /></p>\n</div></div></div><div><div>Topics: </div><div><div><a href=\"/topics/nginx\">nginx</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d55b70e2d80fe8618b80e17882069c97d89c75bec02564475fc644d0ee97724f","category":"Thai"}