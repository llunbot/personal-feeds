{"title":"Apple หยุดขาย MagSafe Battery Pack และ MagSafe Duo เนื่องจากใช้พอร์ต Lightning","link":"https://www.blognone.com/node/135721","date":1694603274000,"content":"<div><div><div><p>แอปเปิลหยุดขายอุปกรณ์เสริม <a href=\"https://www.blognone.com/node/123695\">MagSafe Battery Pack</a> ที่เป็นแบตเตอรี่เสริมติดด้านหลัง iPhone และ <a href=\"https://www.blognone.com/node/119464\">MagSafe Duo</a> ที่ชาร์จแบบคู่ทรงตลับ ซึ่งชาร์จ iPhone และ Apple Watch ได้พร้อมกัน หลังจากแอปเปิลเปิดตัว iPhone 15 ที่ใช้พอร์ต USB-C</p>\n<p>เหตุผลของการหยุดขายน่าจะเดาได้ไม่ยาก เพราะทั้งสองอุปกรณ์นั้นใช้พอร์ต Lightning นั่นเอง แต่ก็น่าสนใจว่าแอปเปิลเลือกหยุดขายสินค้าสองตัวนี้ไปเลย ไม่ได้ออกเวอร์ชันอัพเกรดเป็นพอร์ต USB-C มาทดแทน อย่างไรก็ตามสินค้านั้นหยุดขายผ่านช่องทางตรงของแอปเปิล แต่อาจพอหาซื้อได้จากช่องทางตัวแทนจำหน่ายอื่นที่มีของในสต็อก</p>\n<p>การเปลี่ยนมาใช้พอร์ต USB-C ของ iPhone 15 นั้น มีอุปกรณ์เสริมที่ออกรุ่นใหม่รองรับ USB-C ในทันทีคือ <a href=\"https://www.blognone.com/node/135701\">AirPods Pro รุ่นที่ 2</a> และหูฟังมีสาย EarPods ส่วนหูฟัง AirPods รุ่นปกติทั้งรุ่นที่ 2-3 กับ AirPods Max ยังใช้พอร์ต Lightning รวมถึงสินค้าที่ไม่เกี่ยวกับ iPhone คือ Magic Mouse กับ Magic Keyboard ตอนนี้ก็เป็น Lightning ซึ่งน่าจะเปลี่ยนแปลงในอนาคต</p>\n<p>ที่มา: <a href=\"https://9to5mac.com/2023/09/12/apple-stops-selling-magsafe-battery-pack-magsafe-duo/\">9to5Mac</a></p>\n<p><img src=\"https://www.blognone.com/sites/default/files/externals/401b03b365cbbb4a9469f81ae4938303.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessories\">Accessories</a></div><div><a href=\"/topics/lightning\">Lightning</a></div><div><a href=\"/topics/battery\">Battery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d0f49183a1eaf69ec374b0544818b55125aa95d55f72149e041f5cc5b545d10","category":"Thai"}