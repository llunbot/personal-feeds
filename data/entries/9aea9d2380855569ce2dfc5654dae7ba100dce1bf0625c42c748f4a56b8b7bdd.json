{"title":"[ลือ] ไมโครซอฟท์พัฒนาโมเดลขนาดใหญ่ของตัวเอง MAI เสร็จแล้ว ใช้ทดแทน OpenAI ได้","link":"https://www.blognone.com/node/145144","date":1741403098000,"content":"<div><div><div><p>Bloomberg รายงานข่าวแวดวงว่า ไมโครซอฟท์พัฒนาโมเดลภาษาขนาดใหญ่ของตัวเองชื่อว่า MAI เสร็จแล้ว สามารถนำมาใช้ทดแทนโมเดลตระกูล GPT ของ OpenAI ในบริการต่างๆ ของไมโครซอฟท์ (เช่น Copilot) ได้</p>\n<p>แหล่งข่าวของ Bloomberg บอกว่าไมโครซอฟท์กำลังทดสอบ MAI เป็นการภายใน ผลลัพธ์ออกมาพบว่าอยู่ในระดับเดียวกับโมเดลของ OpenAI หรือ Anthropic และนอกจากตัวโมเดลภาษาปกติแล้ว ไมโครซอฟท์ยังมีโมเดลที่ให้เหตุผล (reasoning model) พัฒนาอยู่เช่นกัน</p>\n<p>โฆษกของไมโครซอฟท์ให้สัมภาษณ์ว่า นโยบายของบริษัทคือใช้โมเดลหลากหลายอยู่แล้ว และความสัมพันธ์กับ OpenAI ก็ยังดีอยู่</p>\n<p>ท่าทีของไมโครซอฟท์ในระยะหลังๆ ชัดเจนว่าต้องการยืนหยัดให้ได้ด้วยตัวเองในเรื่องโมเดล AI จะได้ไม่ต้องพึ่งพา OpenAI มากจนเกินไป เราเห็นการดึง <a href=\"https://www.blognone.com/node/138795\">Mustafa Suleyman ผู้ร่วมก่อตั้ง DeepMind เข้ามาทำงานในฐานะซีอีโอของ Microsoft AI</a> และในอีกด้าน <a href=\"https://www.blognone.com/topics/phi\">ไมโครซอฟท์มีโมเดลภาษาขนาดเล็กตระกูล Phi ของตัวเอง</a> สิ่งที่ขาดอยู่คงเหลือแต่โมเดลขนาดใหญ่ที่มีความสามารถสูงๆ เท่านั้น</p>\n<p>ที่มา - <a href=\"https://www.bloomberg.com/news/articles/2025-03-07/microsoft-creates-in-house-ai-models-it-believes-rival-openai-s\">Bloomberg</a></p>\n<p><img src=\"https://www.blognone.com/sites/default/files/externals/7f97ee8f7c54239a0b37ad2ea01506a1.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div><div><a href=\"/topics/llm\">LLM</a></div><div><a href=\"/topics/openai\">OpenAI</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9aea9d2380855569ce2dfc5654dae7ba100dce1bf0625c42c748f4a56b8b7bdd","category":"Thai"}