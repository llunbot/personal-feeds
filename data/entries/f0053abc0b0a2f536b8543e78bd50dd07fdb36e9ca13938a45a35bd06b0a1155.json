{"title":"เปิดตัว Marvel 1943: Rise of Hydra เกมใหม่ของ Amy Hennig ผู้กำกับ Uncharted สองภาคแรก","link":"https://www.blognone.com/node/138833","date":1711004454000,"content":"<div><div><div><p><a href=\"https://www.blognone.com/node/130330\">เกม Marvel เกมใหม่</a> ของผู้กำกับเกม Uncharted สองภาคแรกอย่าง Amy Hennig ได้รับการเปิดเผยอย่างเป็นทางการแล้วในชื่อ <strong>Marvel 1943: Rise of Hydra</strong> เตรียมวางจำหน่ายในปี 2025 เป็นการร่วมมือกันสร้างระหว่าง Marvel Games และ Skydance New Media</p>\n<p>เกมมุ่งเน้นไปที่ Steve Rogers หรือ Captain America (รับบทโดย Drew Moerlein) และ Azzuri ที่เป็นปู่ของ T'Challa และเป็น Black Panther ในช่วงสงครามโลกครั้งที่ 2 (รับบทโดย Khary Payton) พร้อมตัวละครใหม่อย่าง Gabriel Jones ทหารสหรัฐสมาชิกของหน่วย Howling Commandos และ Nanali ผู้นำเครือข่ายสายลับใหม่ของชาววาคานด้า</p>\n<p>ตัวเกมเป็นเกมผจญภัยที่ขับเคลื่อนด้วยการบรรยายเนื้อเรื่อง (narrative-driven) ใช้ Unreal Engine 5 ในการพัฒนาเป็นเกมแรกของ Skydance New Media สตูดิโอสร้างเกมที่แยกออกมาจาก Skydance สตูดิโอสร้างภาพยนตร์ และเป็นคนละส่วนกับ Skydance Interactive ที่เน้นพัฒนาเกม VR เป็นหลัก</p>\n<p>ที่มา - <a href=\"https://www.youtube.com/watch?v=Lb2wwEx6DVw\">Marvel Entertainment</a> via <a href=\"https://www.videogameschronicle.com/news/uncharted-directors-marvel-1943-rise-of-hydra-revealed/\">VGC</a></p>\n</div></div></div><div><div>Topics: </div><div><div><a href=\"/topics/marvel\">Marvel</a></div><div><a href=\"/topics/games\">Games</a></div><div><a href=\"/topics/skydance-new-media\">Skydance New Media</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0053abc0b0a2f536b8543e78bd50dd07fdb36e9ca13938a45a35bd06b0a1155","category":"Thai"}