{"title":"Sony เปิดตัว WH-1000XM6 เฮดโฟนไร้สายเรือธงรุ่นล่าสุด ปรับปรุงการตัดเสียงรบกวนดีขึ้นกว่าเดิม","link":"https://www.blognone.com/node/146460","date":1747475441000,"content":"<span>Sony เปิดตัว WH-1000XM6 เฮดโฟนไร้สายเรือธงรุ่นล่าสุด ปรับปรุงการตัดเสียงรบกวนดีขึ้นกว่าเดิม</span>\n\n  <div>\n    <div>Body</div>\n              <div><p>Sony เปิดตัว <strong>WH-1000XM6</strong> หูฟังเฮดโฟนไร้สายตัดเสียงรบกวนรุ่นล่าสุดในตระกูล 1000X ซึ่งมาพร้อมชิปตัดเสียงรบกวน QN3 ทำงานได้เร็วขึ้น 7 เท่าจากรุ่นก่อนหน้า มี12 ไมโครโฟนรอบตัว เพิ่มขึ้น 1.5 เท่าจากรุ่น WH-1000XM5</p>\n<p>นอกจากนี้ระบบ Adaptive NC Optimizer ยังทำให้ความสามารถการตัดเสียงรบกวนปรับได้ตามสิ่งแวดล้อมที่ดียิ่งขึ้น มีโหมด Auto Ambient Sound ที่รักษาสมดุลระหว่างการฟังเพลงกับเสียงภายนอกที่สำคัญให้ได้ยินแทรกเข้ามาได้ เช่น เสียงสนทนาที่สำคัญ หรือเสียงประกาศ</p>\n<p>WH-1000XM6 รองรับระบบเสียงคุณภาพสูงทั้ง High-Resolution Audio และ High-Resolution Audio Wireless นอกจากนี้ยังมีเทคโนโลยี DSEE Extreme ที่เพิ่มรายละเอียดเสียงแบบเรียลไทม์ด้วย AI สำหรับไฟล์เสียงที่ถูกบีบอัด การออกแบบปรับปรุงให้สายคาดศีรษะกว้างขึ้น พร้อมวัสดุหนังแท้วีแกนทำให้ใส่ได้พอดีไม่รู้สึกถึงแรงกด</p>\n<p><a href=\"https://www.sony.co.th/th/headphones/products/wh-1000xm6\">Sony ประเทศไทย</a>ยังไม่ประกาศราคาและวันขายอย่างเป็นทางการ แต่มีคนพบข้อมูลทางเว็บไซต์ (ตอนนี้เอาออกไปแล้ว) อยู่ที่ 15,990 บาท</p>\n<p>ที่มา: <a href=\"https://www.prnewswire.com/news-releases/sony-introduces-the-best-noise-cancellation-with-the-wh-1000xm6-headphones-302456593.html\">Sony</a></p>\n<p><img src=\"https://i.postimg.cc/fRBgHwBm/Sony-1-WH-1000-XM6-standard-black-Large-1.jpg\" alt=\"\" /></p>\n<p><img src=\"https://i.postimg.cc/PqJV9BRc/Sony-7-WH-1000-XM6-foldable2-w-case-silver-Large-1.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 05/17/2025 - 16:50</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd89d2a4f9307ccada0979a893eeeb57b5e9d7d446c8c7368ad6d964a7eb62dc","category":"Thai"}