{"title":"GitHub เปิดบริการ Copilot Chat ตอบคำถามโค้ดได้จาก Visual Studio และ VS Code โดยตรง","link":"https://www.blognone.com/node/135846","date":1695253436000,"content":"<div><div><div><p>GitHub เปิดให้บริการ Copilot Chat แชทถามตอบคำถามโปรแกรมมิ่งจากในแอพ Visual Studio และ VS Code โดยตรง</p>\n<p><a href=\"https://www.blognone.com/node/123491\">GitHub Copilot เวอร์ชันแรกเปิดตัวในปี 2021</a> เป็นการใช้ AI ช่วยเติมโค้ดที่เขียน (code completion) แต่ไม่สามารถสนทนาได้ ภายหลัง <a href=\"https://www.blognone.com/node/133125\">GitHub ได้อัพเกรดระบบเป็น Copilot X ช่วงต้นปี 2023</a> เพิ่มความสามารถอีกหลายอย่าง หนึ่งในนั้นคือแชท</p>\n<p>Copilot Chat เปิดให้บริการแก่ผู้ใช้ทั่วไปแล้วแบบ Beta รองรับการอ่านและวิเคราะห์โค้ดแบบเรียลไทม์ ช่วยอธิบายโค้ดได้ว่าทำงานอย่างไร และแนะนำวิธีแก้ช่องโหว่ความปลอดภัยที่ AI ตรวจพบ ตอนนี้ยังมีส่วนขยายให้เฉพาะ IDE สองตัวของไมโครซอฟท์เองคือ  Visual Studio และ VS Code เท่านั้น</p>\n<p>ที่มา - <a href=\"https://github.blog/2023-09-20-github-copilot-chat-beta-now-available-for-all-individuals/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/5212a5e66ebc8dc66a9a06e8e7e5399c.png\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/ide\">IDE</a></div><div><a href=\"/topics/programming\">Programming</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/visual-studio\">Visual Studio</a></div><div><a href=\"/topics/visual-studio-code\">Visual Studio Code</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"454401656077b54daadd4ee1d0dd570fbd19de6315a1c5d4cc0c085f7018747a","category":"Thai"}