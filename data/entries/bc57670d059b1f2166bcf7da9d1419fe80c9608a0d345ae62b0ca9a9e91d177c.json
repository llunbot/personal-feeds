{"title":"หัวหน้าฝ่าย AI ของ Duolingo ระบุพอใจกับการใช้ GPT-4 มาก จะขยายการใช้งานในอนาคต","link":"https://www.blognone.com/node/137571","date":1704823827000,"content":"<div><div><div><p>ปีที่ผ่านมา OpenAI เปิดให้ใช้งาน API มากขึ้น และหนึ่งในบริษัทที่เป็นพันธมิตรของ OpenAI และได้ใช้งาน GPT-4 ตั้งแต่วันแรกที่เปิดตัวคือ Duolingo ที่นำ GPT-4 ไปใช้งานใน<a href=\"https://www.blognone.com/node/133011\">บริการ Duolingo Max</a> นอกจากนี้ตัว Duolingo เดิมก็ยังมี machine learning เพื่อปรับบทเรียนตามการเรียนรู้ของผู้ใช้อยู่แล้ว ในเดือนที่ผ่านมา Blognone ให้มีโอกาสสัมภาษณ์ Klinton Bicknell หัวหน้าฝ่าย AI ของ Duolingo ถึงการใช้งาน AI ในแอป Duolingo</p>\n<p>Bicknell เล่าถึงการทำงานก่อนหน้านี้ว่ามีการใช้งานปัญญาประดิษฐ์ที่ชื่อว่า Birdbrain เพื่อจัดความยากง่ายของบทเรียน ของผู้ใช้มาก่อนแล้ว รวมถึงการแก้ไขไวยกรณ์, และฟังเสียงพูดของผู้ใช้ เมื่อมีโอกาสก็ไปทำงานร่วมกับ OpenAI อยู่หลายเดือนก่อนจะเปิดตัว Duolingo Max</p>\n<p>หลังการเปิดตัว Duolingo Max Bicknell ระบุว่าพอใจกับ GPT-4 อย่างมาก เพราะสามารถสร้างบทเรียนที่มีประสิทธิภาพมากขึ้น แต่ก็ยอมรับว่าต้องสมดุลระหว่างฟีเจอร์และราคาที่สมเหตุสมผล (Duolingo Max ราคาแพงกว่า Super Duolingo ปกติ) เมื่อถามถึงการใช้โมเดลอื่นๆ เช่น Claude หรือ PaLM-2 (ณ วันส่งคำถามสัมภาษณ์ กูเกิลยังไม่เปิดตัว Gemini) เขาระบุว่า Duolingo สำรวจเทคโนโลยีใหม่อยู่เรื่อยๆ แต่ตอนนี้ GPT-4 ยังเหมาะสมกับการใช้งานที่สุดอยู่ และบริษัทต้องการให้ผู้ใช้มีประสบการณ์ที่เสถียร และเมื่อถามว่า Duolingo จะสร้างโมเดล LLM เองหรือไม่ เขาก็บอกเพียงว่าตอบเรื่องนี้ไม่ได้</p>\n<p>Duolingo <a href=\"https://www.blognone.com/node/137550\">เพิ่งมีข่าวปลดพนักงานสัญญาจ้างเนื่องจากใช้งาน AI เพิ่มเติม</a> อย่างไรก็ดี บทสัมภาษณ์นี้เป็นการพูดคุยกันก่อนหน้านี้ แม้ Blognone จะเพิ่งได้รับคำตอบกลับมาเมื่อสัปดาห์ที่ผ่านมา</p>\n<p>ที่มา - บทสัมภาษณ์ทางอีเมล</p>\n<p><img alt=\"No Description\" src=\"https://www.blognone.com/sites/default/files/externals/707eae791e027e680c51312fce2b6620.jpg\" /></p>\n</div></div></div><div><div>Topics: </div><div><div><a href=\"/topics/duolingo\">Duolingo</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc57670d059b1f2166bcf7da9d1419fe80c9608a0d345ae62b0ca9a9e91d177c","category":"Thai"}