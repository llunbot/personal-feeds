{"title":"ซีอีโออินเทลชี้ CUDA สร้างความได้เปรียบให้ NVIDIA ได้ไม่มาก ทั้งอุตสาหกรรมไล่ทำลายกำแพง","link":"https://www.blognone.com/node/137290","date":1702890826000,"content":"<div><div><div><p>สัปดาห์ที่แล้วอินเทลเปิดตัวชิป Core Ultra และ Xeon รุ่นที่ 5 โดยชูจุดขายด้าน AI เต็มรูปแบบ หลังงานในช่วงถามตอบนักข่าว Pat Gelsinger ก็ออกมาพูดถึง NVIDIA ว่ามีความได้เปรียบจาก CUDA ไม่มากนัก และทั้งอุตสาหกรรมก็กำลังย้ายการพัฒนาไปอยู่บน layer ที่สูงขึ้นเป็นภาษา Python เพื่อให้พอร์ตโมเดลไปมาได้</p>\n<p>เขาระบุว่าในตอนนี้หากโมเดลฝึกเสร็จแล้วก็มีทางเลือกในการรันที่ต่างๆ และระบบการรันนั้นก็มักไม่ต้องการ CUDA อีกแล้ว และเขาเชื่อว่าชิปฝั่งรันโมเดลนั้นเป็นตลาดกระแสหลักในอนาคต (where the game will be)</p>\n<p>แม้คำพูดของ Gelsinger จะดูท้าทาย NVIDIA มากกว่าบริษัทไอทีเจ้าอื่นๆ แต่ในความเป็นจริงบริษัทไอทีขนาดใหญ่ล้วนผลิตชิปทดแทนชิปจาก NVIDIA ทั้งสิ้น แต่อาจจะใช้งานเฉพาะภายใน หรือให้บริการบนคลาวด์ของตัวเองเท่านั้น สถานะการณ์ของอินเทลนั้นจะคล้าย AMD ที่พยายามพัฒนาซอฟต์แวร์ ROCm ขึ้นมาทดแทน CUDA และขายการ์ดทั้งผ่านคลาวด์และการขายเซิร์ฟเวอร์เหมือนกัน โดยชิปฝั่งฝึกโมเดลเองอินเทลก็มี Gaudi ที่เพิ่งโชว์ Gaudi3 สัปดาห์ที่ผ่านมาด้วย</p>\n<p>ที่มา - <a href=\"https://www.tomshardware.com/tech-industry/artificial-intelligence/intel-ceo-attacks-nvidia-on-ai-the-entire-industry-is-motivated-to-eliminate-the-cuda-market\">Toms Hardware</a></p>\n<p><img alt=\"No Description\" src=\"https://www.blognone.com/sites/default/files/externals/65630a97af176c71b7b166e9a0c9c79c.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"140ca72fb4de44b850d5503c596baa1df80ae2444c3f5bd7fcbef7a719eb7940","category":"Thai"}