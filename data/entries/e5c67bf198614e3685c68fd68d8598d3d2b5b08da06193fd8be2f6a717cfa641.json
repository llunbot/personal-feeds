{"title":"El Capitan ขึ้นเป็นซูเปอร์คอมพิวเตอร์อันดับ 1 ของโลก สมรรถนะ 1.742 Petaflop/s","link":"https://www.blognone.com/node/143196","date":1731982848000,"content":"<div><div><div><p><a href=\"https://www.top500.org/system/180307/\">ซูเปอร์คอมพิวเตอร์ El Capitan</a> ของห้องวิจัยแห่งชาติ Lawrence Livermore National Laboratory (LLNL) ขึ้นเป็นแชมป์ซูเปอร์คอมพิวเตอร์สมรรถนะสูงที่สุดในโลกเครื่องใหม่ ด้วยสมรรถนะ 1.742 Exaflop/s</p>\n<p><a href=\"https://www.blognone.com/node/111343\">El Capitan ประกาศสร้างมาตั้งแต่ปี 2019</a> โดยบริษัท Cray ตั้งแต่ก่อนโดน HPE ซื้อกิจการ สเปกเครื่องใช้<a href=\"https://www.blognone.com/node/131442\">ซีพียู AMD Epyc Gen 4 แบบ 24 คอร์</a> และการ์ดเร่งความเร็ว <a href=\"https://www.blognone.com/node/137120\">AMD Instinct MI300A (รุ่นมีซีพียูผสมจีพียู)</a> จำนวนคอร์รวม 11,039,616 คอร์ (อ่านว่า 11 ล้านคอร์)</p>\n<p><img alt=\"No Description\" src=\"https://www.blognone.com/sites/default/files/externals/f282e67d3d2a824bee2212fae9fafba5.jpg\" /></p>\n<p>อันดับสองเป็นของ <a href=\"https://www.blognone.com/node/128737\">Frontier แชมป์เก่าที่ครองอันดับหนึ่งมาตั้งแต่ปี 2022</a> สมรรถนะ 1.353 Exaflop/s ใช้ซีพียู Epyc Gen 3 และการ์ดเร่งความเร็ว Instinct MI250X (AMD ครองทั้งอันดับ 1-2) เครื่องตั้งอยู่ที่ห้องวิจัยอีกแห่งคือ  Oak Ridge National Laboratory (ORNL)</p>\n<p>อันดับสาม <a href=\"https://www.blognone.com/node/139736\">Aurora ซูเปอร์คอมพิวเตอร์อีกเครื่องของกระทรวงพลังงานสหรัฐ</a> แต่ใช้โซลูชันจากอินเทล Xeon CPU Max + Data Center GPU Max  สมรรถนะ 1.012 exaflops ตั้งอยู่ที่ Argonne Leadership Computing Facility คราวก่อนอยู่อันดับสอง ตอนนี้ร่วงลงมาอยู่อันดับสาม</p>\n<p>ซูเปอร์คอมพิวเตอร์ทั้ง 3 เครื่องเป็นซูเปอร์คอมพิวเตอร์ที่มีสมรรถนะเกิน 1 Exaflop/s โดยเป็นของกระทรวงพลังงานสหรัฐทั้งหมด และสร้างโดย HPE/Cray ทั้งหมดด้วย <a href=\"https://www.blognone.com/node/111343\">กระทรวงพลังงานสหรัฐประกาศสร้างเครื่องทั้งสามในช่วงปี 2019</a> โดย AMD ได้ไปสองเครื่อง และอินเทลได้หนึ่งเครื่อง <a href=\"https://www.ornl.gov/news/doe-opens-bids-construct-ornls-next-generation-supercomputer\">เมื่อกลางปี 2024 กระทรวงพลังงานสหรัฐเริ่มเปิดประมูลเครื่องรุ่นใหม่แล้ว ตั้งชื่อว่า Discovery</a> จะตั้งอยู่ที่ Oak Ridge National Laboratory (ORNL) บ้านเดียวกับ Frontier ตั้งเป้าเครื่องเสร็จสมบูรณ์ปี 2027 หรือต้นปี 2028</p>\n<p>ซูเปอร์คอมพิวเตอร์ใหม่เครื่องอื่นที่ติดชาร์ท Top 10 ในรอบนี้คือ HPC6 ของศูนย์วิจัย Eni S.p.A ในอิตาลี ถือเป็นเครื่องน้องของ Frontier คือใช้ AMD Epic Gen 3 + MI250X เหมือนกัน สร้างโดย HPE/Cray อีกเช่นกัน สมรรถนะ 477.9 Petaflop/s อยู่อันดับห้าในชาร์ท และเป็นซูเปอร์คอมพิวเตอร์ที่แรงที่สุดในยุโรปตอนนี้</p>\n<p>อันดับที่เหลือทั้งหมดดูได้จาก <a href=\"https://www.top500.org/lists/top500/2024/11/\">TOP500</a></p>\n<p>ที่มา - <a href=\"https://www.top500.org/news/el-capitan-achieves-top-spot-frontier-and-aurora-follow-behind/\">TOP500</a>, <a href=\"https://www.amd.com/en/newsroom/press-releases/2024-11-18-amd-accelerates-exascale-computing-to-new-heights-.html\">AMD</a></p>\n</div></div></div><div><div>Topics: </div><div><div><a href=\"/topics/top500\">TOP500</a></div><div><a href=\"/topics/supercomputer\">Supercomputer</a></div><div><a href=\"/topics/amd\">AMD</a></div><div><a href=\"/topics/instinct\">Instinct</a></div><div><a href=\"/topics/high-performance-computing\">High Performance Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5c67bf198614e3685c68fd68d8598d3d2b5b08da06193fd8be2f6a717cfa641","category":"Thai"}