{"title":"[ลือ] สมาร์ทโฟน Redmi K70 Ultra อาจมีตัวเลือกแรมสูงสุด 24GB","link":"https://www.blognone.com/node/137791","date":1705923631000,"content":"<div><div><div><p>ข้อมูลจาก Digital Chat Station บน Weibo เผยข้อมูลใหม่ของ Redmi K70 Ultra ที่อาจวางจำหน่ายที่จีนเร็ว ๆ นี้ในขณะที่ Redmi K70 รุ่นอื่น ๆ วางจำหน่ายที่จีนมาสักพักแล้ว โดยสเปคของ Redmi K70 Ultra ที่ลือออกมาคราวนี้ไม่มีละเอียดของกล้องมีรายละเอียดดังนี้</p>\n<ul>\n<li>ชิป MediaTek Dimensity 9300</li>\n<li>หน้าจอ OLED แบบ LTPO ความละเอียด 1.5K อัตรารีเฟรช 120 Hz</li>\n<li>แรมแบบ LPDDR5T สูงสุด 24GB</li>\n<li>ความจุแบบ UFS 4.0 สูงสุด 1TB</li>\n</ul>\n<p>ก่อนหน้านี้เคยมีสมาร์ทโฟนที่มีแรม 24GB ออกมาแล้วได้แก่ Nubia RedMagic 8S Pro+ ที่ออกมาเมื่อกลางปี 2023 และ Redmi K70 Pro ที่ออกมาปลายปี 2023 แต่ทั้งสองรุ่นวางขายเฉพาะในจีนเท่านั้น ซึ่งคาดว่า Redmi K70 Ultra ก็ยังคงทำตลาดเฉพาะในจีน</p>\n<p>ชิป MediaTek Dimensity 9300 นั้นรองรับแรมสูงสุด 24GB และชิปจากผู้ผลิตรายใหญ่เช่น Snapdragon 8 Gen 3 ก็ยังจำกัดแรมสูงสุดอยู่ที่ 24GB เช่นกัน ดังนั้นในอนาคตเราก็น่าจะมีโอกาสเห็นโทรศัพท์แรมสูงขนาดนี้มากขึ้น แต่ก็ยังต้องใช้เวลากว่าแรมสูงสุดจะขยับขึ้นไปกว่านี้</p>\n<p><img alt=\"No Description\" src=\"https://www.blognone.com/sites/default/files/externals/5b150ebce55c9c79826f0722948cb8a6.jpg\" /><em>ภาพจาก Redmi K60 Ultra เครื่องรุ่นก่อนหน้า K70 Ultra</em></p>\n<p>ที่มา - <a href=\"https://weibo.com/6048569942/NCYV987eh\">Digital Chat Station on Weibo</a> via <a href=\"https://www.notebookcheck.net/Redmi-K70-Ultra-to-launch-with-24-GB-of-RAM-and-a-crazy-bright-screen.795616.0.html\">Notebook Check</a></p>\n</div></div></div><div><div>Topics: </div><div><div><a href=\"/topics/redmi\">Redmi</a></div><div><a href=\"/topics/xiaomi\">Xiaomi</a></div><div><a href=\"/topics/android\">Android</a></div><div><a href=\"/topics/mediatek\">MediaTek</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf2b05d2f5c75f31d98e815aa8be41c81dfdf0f9316044ddfa201be143d81d50","category":"Thai"}