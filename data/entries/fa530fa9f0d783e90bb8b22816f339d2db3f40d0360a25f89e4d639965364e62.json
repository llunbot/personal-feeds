{"title":"สามปีผ่านไป ผู้เล่น GTA V และ GTA Online บนพีซี ได้อัพเกรดกราฟิก-ฟีเจอร์แบบเดียวกับคอนโซล","link":"https://www.blognone.com/node/144827","date":1740101890000,"content":"<div><div><div><p>สามปีให้หลังจาก <a href=\"https://www.blognone.com/node/127028\">GTA V</a> และ <a href=\"https://www.blognone.com/node/131757\">GTA Online เวอร์ชันคอนโซลได้อัพเกรดกราฟิกเป็น next-gen สำหรับคอนโซล PS5, Xbox Series X|S</a> ค่าย Rockstar ก็ประกาศแล้วว่า GTA V บนพีซีจะได้อัพเกรดแบบเดียวกันบ้าง (สักที)</p>\n<p>ผู้เล่น GTA V จะได้อัพเกรดกราฟิกให้รองรับ ray tracing, รองรับ FSR1/FSR3/DLSS3, การโหลดไฟล์เกมที่เร็วขึ้นด้วย DirectStorage, รองรับจอย DualSense บนพีซี, ระบบป้องกันโกงในระดับเคอร์เนล, ฟีเจอร์ควบคุม voice chat ไม่ให้ toxic</p>\n<p>ส่วน GTA Online จะได้คอนเทนต์ใหม่ๆ แบบเดียวกับ GTA Online บนคอนโซลด้วย เช่น รถยนต์ใหม่ ฟีเจอร์การอัพเกรดรถยนต์ การเจอสัตว์ป่าในพื้นที่ทางใต้ของ San Andreas และ<a href=\"https://www.blognone.com/node/127790\">สิทธิในการสมัครแพ็กเกจพรีเมียม GTA+</a> แบบที่ชาวคอนโซลได้ไปนาน 3 ปีแล้ว</p>\n<p>การอัพเกรดจะเริ่มปล่อยให้ชาวพีซีในวันที่ 4 มีนาคม 2025 สิ่งที่ต้องแลกมาคือสเปกเครื่องที่แรงขึ้น ขั้นต่ำต้องการ Core i7-4770/FX-9590, แรม 8GB, จีพียู GeForce 1630/Radeon 6400, สตอเรจต้องเป็น SSD เท่านั้น สำหรับคนที่คอมเก่าแต่ยังอยากเล่น GTA V/GTA Online อยู่ ทาง Rockstar ก็ยังอนุญาตให้ใช้ไคลเอนต์เกมตัวเก่าต่อไป โดยจะแยกเซิร์ฟเวอร์ GTA Online สำหรับไคลเอนต์ตัวเก่า-ใหม่ ไม่ยุ่งกันด้วย</p>\n<p>ที่มา - <a href=\"https://www.rockstargames.com/newswire/article/akk98a4o755825/free-upgrade-for-grand-theft-auto-v-on-pc-coming-march-4?\">Rockstar</a></p>\n<p><img alt=\"No Description\" src=\"https://www.blognone.com/sites/default/files/externals/97eff3523ff6f3ad75085e0dab01023c.jpeg\" /></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/games\">Games</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa530fa9f0d783e90bb8b22816f339d2db3f40d0360a25f89e4d639965364e62","category":"Thai"}