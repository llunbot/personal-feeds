{"title":"Huawei รายงานผลประกอบการครึ่งแรกปี 2021 รายได้กลุ่มลูกค้าองค์กรยังเติบโต","link":"https://www.blognone.com/node/124111","date":1628302025000,"content":"<div><div><div><p>Huawei รายงานผลประกอบการครึ่งแรกของปี 2021 โดยมีรายได้รวม 3.204 แสนล้านหยวน ลดลง 29% เมื่อเทียบกับ<a href=\"https://www.blognone.com/node/117461\">ช่วงเวลาเดียวกันในปีก่อน</a> มีอัตรากำไรสุทธิที่ 9.8%</p>\n<p>ผลประกอบการแยกตามกลุ่มธุรกิจแบ่งเป็น ธุรกิจผู้ให้บริการเครือข่าย (Carrier) 1.369 แสนล้านหยวน ธุรกิจลูกค้าองค์กร (Enterprise) 4.29 หมื่นล้านหยวน และธุรกิจลูกค้าทั่วไป (Consumer) 1.357 แสนล้านหยวน รายได้ส่วนที่ลดลงมากมาจากกลุ่มธุรกิจลูกค้าทั่วไป จากการ<a href=\"https://www.blognone.com/node/119639\">ขาย Honor</a> ออกไปเมื่อปลายปีที่แล้ว</p>\n<p>Eric Xu ประธาน Huawei กล่าวว่าบริษัทได้วางกลยุทธ์เอาไว้แล้วใน 5 ปีข้างหน้า ให้บริษัทสามารถดำเนินงานต่อได้อย่างยั่งยืน สร้างมูลค่าเพิ่มให้กับลูกค้าและพาร์ทเนอร์ แม้ได้รับผลกระทบจากปัจจัยภายนอกต่อธุรกิจลูกค้าทั่วไป และบริษัทยังมั่นใจในธุรกิจลูกค้าเครือข่ายและองค์กรว่ายังเติบโตได้มั่นคง</p>\n<p>ที่มา: <a href=\"https://www.huawei.com/en/news/2021/7/huawei-releases-2021-h1-business-results\">Huawei</a></p>\n<p><img src=\"https://www.blognone.com/sites/default/files/externals/6eef7256247a5ff6b281aea5efe09b00.jpg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4343c1e7ec27f46de16493cc1c4d5593841ddb37d4469d6b98e98485b789e1d6","category":"Thai"}