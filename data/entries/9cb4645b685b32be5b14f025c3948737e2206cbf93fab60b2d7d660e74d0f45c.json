{"title":"ก.คลังสหรัฐ เข้าช่วยเหลือ รับประกันเงินฝาก Silicon Valley Bank ทั้งหมด, ถอนเงินคืนได้ 13 มี.ค.","link":"https://www.blognone.com/node/132981","date":1678662986000,"content":"<div><div><div><p>กระทรวงการคลังสหรัฐ ร่วมกับธนาคารกลางสหรัฐ ออกมาประกาศมาตรการดูแลผู้ฝากเงินกับธนาคารสองแห่งคือ Silicon Valley Bank ที่กำลังเป็นข่าวดังในตอนนี้ (<a href=\"https://www.blognone.com/node/132966\">โดนแคลิฟอร์เนียสั่งปิดไปเมื่อวันก่อน</a>) กับธนาคารอีกแห่ง Signature Bank จากนิวยอร์กที่ประสบปัญหาลักษณะเดียวกัน และเพิ่งโดนหน่วยงานกำกับดูแลของนิวยอร์กสั่งปิดธนาคารเรียบร้อยแล้ว</p>\n<ul>\n<li>บัญชีเงินฝากทั้งหมดจะได้รับการคุ้มครอง จากเดิมที่สถาบันคุ้มครองเงินฝาก (Federal Deposit Insurance Corporation หรือ FDIC) คุ้มครองแค่วงเงิน 250,000 ดอลลาร์ โดยเจ้าของบัญชีจะสามารถถอนเงินได้ในวันจันทร์ที่ 13 มีนาคม ตามเวลาสหรัฐ</li>\n<li>ผู้ถือหุ้นและเจ้าหนี้บางประเภทของธนาคารจะไม่ได้รับความคุ้มครอง</li>\n<li>จะประเมินมูลค่าทรัพย์สินของธนาคาร เพื่อนำมาใช้คืนกองทุนคุ้มครองเงินฝากต่อไป</li>\n<li>ผู้บริหารระดับสูงของธนาคารโดนปลดออก</li>\n<li>ธนาคารกลางสหรัฐจะอัดฉีดวงเงินให้เป็นพิเศษ สำหรับธนาคารที่อาจเจอปัญหาลูกค้าแห่ถอนเงิน เพื่อให้ระบบธนาคารของสหรัฐเดินหน้าต่อไปได้</li>\n</ul>\n<p>ที่มา - <a href=\"https://home.treasury.gov/news/press-releases/jy1337\">กระทรวงการคลังสหรัฐ</a></p>\n<p><img src=\"https://www.blognone.com/sites/default/files/externals/27dd5bdb5eebaacbb9e4d769e2ce9b5b.jpg\" alt /></p>\n</div></div></div><div><div>Topics: </div><div><div><a href=\"/topics/silicon-valley-bank\">Silicon Valley Bank</a></div><div><a href=\"/topics/banking\">Banking</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9cb4645b685b32be5b14f025c3948737e2206cbf93fab60b2d7d660e74d0f45c","category":"Thai"}