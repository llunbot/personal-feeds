{"title":"WhatsApp ให้ใช้งานบนคอมพิวเตอร์ได้สูงสุด 4 เครื่อง โดยไม่ต้องเปิดมือถือต่อเน็ตได้แล้ว","link":"https://www.blognone.com/node/125729","date":1636384985000,"content":"<div><div><div><p>ก่อนหน้านี้หากผู้ใช้ WhatsApp ต้องการใช้งานบนคอมพิวเตอร์ จะต้องให้มือถือที่มีแอคเคาท์ WhatsApp แอคเคาท์นั้น เปิดเครื่องและต่ออินเทอร์เน็ตไว้เสมอ แต่ล่าสุดฟีเจอร์ Multi-Device Beta ที่ให้ผู้ใช้เชื่อมต่อคอมพิวเตอร์ไว้สูงสุดได้ 4 เครื่อง โดยไม่ต้องเปิดมือถือและต่อเน็ตอีกต่อไป เริ่มเปิดให้ผู้ใช้ทดลองใช้แล้ว ทั้งบน iOS และ Android</p>\n<p>วิธีเข้าร่วมทดสอบฟีเจอร์นี้ที่ยังอยู่ในขั้นเบต้า ทำได้โดย เข้าไปที่ Settings &gt; Linked Devices เลือกฟีเจอร์ Multi-Device Beta เลือก Join Beta หลังจากนั้นก็ทำขั้นตอนเชื่อมบัญชีบนคอมพิวเตอร์เข้ากับมือถือตามปกติ เท่านี้ผู้ใช้ก็จะสามารถใช้งาน WhatsApp บนคอมพิวเตอร์ได้โดยไม่ต้องเปิดมือถือต่อเน็ตไว้แล้ว</p>\n<p>ฟีเจอร์นี้ก็ยังมีข้อจำกัดอยู่บ้าง เช่นสามารถใช้งานบนอุปกรณ์เชื่อมต่อได้สูงสุด 14 วัน ก่อนต้องเปิดมือถือมาต่อเน็ตอีกครั้ง, ผู้ใช้บน iOS ยังไม่สามารถลบแชทหรือเธรดผ่านอุปกรณ์ที่เชื่อมต่อได้, ผู้ใช้ไม่สามารถส่งข้อความให้ผู้ใช้ที่ใช้ WhatsApp เวอร์ชั่นเก่ากว่าที่ยังไม่รองรับฟีเจอร์นี้ และจะไม่สามารถดู Live Location ผ่านอุปกรณ์ที่เชื่อมต่อได้</p>\n<p>นอกจากนี้ผู้ใช้ก็ยังไม่สามารถใช้งานแท็บเล็ตหรือมือถืออื่นเป็นอุปกรณ์ที่สองได้อยู่ดี แต่การอัพเดตครั้งนี้ก็ถือว่าเป็นพัฒนาการอีกครั้งของแอป จากเมื่อก่อนที่ถ้ามือถือคุณแบตหมด หรือไม่ได้ต่อเน็ต ก็จะไม่สามารถใช้ WhatsApp บนคอมได้</p>\n<p><img src=\"https://www.blognone.com/sites/default/files/externals/577321296a60c28b09e153767cad7a46.png\" /></p>\n<p>ที่มา - <a href=\"https://faq.whatsapp.com/general/download-and-installation/about-multi-device-beta/?lang=en\">WhatsApp</a>, <a href=\"https://www.gsmarena.com/whatsapp_rolls_out_feature_to_link_devices_without_needing_a_smartphone_to_be_online-news-51727.php\">GSMArena</a></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54f75347bc46d7468b3f6bf621aff6736075b89243cffea92802145d557e5d37","category":"Thai"}