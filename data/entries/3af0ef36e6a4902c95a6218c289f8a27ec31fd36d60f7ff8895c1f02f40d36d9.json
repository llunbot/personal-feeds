{"title":"พบ macOS ตั้งแต่ Mojave ขึ้นไป ใช้ไวท์เปเปอร์ Bitcoin เป็นตัวอย่างไฟล์ PDF","link":"https://www.blognone.com/node/133329","date":1680827342000,"content":"<div><div><div><p>Andy Baio เผยแพร่เนื้อหา<a href=\"https://waxy.org/2023/04/the-bitcoin-whitepaper-is-hidden-in-every-modern-copy-of-macos/\">ในเว็บ Waxy</a> พูดถึงการค้นพบไฟล์ PDF ที่ซ่อนอยู่ใน macOS โดยบังเอิญ เมื่อเขาพยายามแก้ปัญหาพรินเตอร์ ทำให้ต้องใช้  Image Capture ที่ไม่ได้เปิดใช้งานเป็นค่าเริ่มต้น จึงพบว่าตัวอย่างไฟล์ PDF ที่แสดงนั้นเป็นไวท์เปเปอร์ของ Bitcoin ที่เขียนโดย Satoshi Nakamoto</p>\n<p>ผู้ใช้ macOS ตั้งแต่เวอร์ชัน 10.14 (Mojave) ขึ้นไป สามารถเรียกดูไฟล์นี้ได้ โดยไปที่ Terminal และพิมพ์คำสั่งนี้</p>\n<blockquote><p>open /System/Library/Image\\<br />\n  Capture/Devices/VirtualScanner.app/Contents/Resources/simpledoc.pdf</p>\n</blockquote>\n<p>จากการตรวจสอบพบว่าไฟล์ดังกล่าวมีใน macOS ตั้งแต่ Mojave ขึ้นไป และเวอร์ชันล่าสุด Ventura ก็ยังมีไฟล์นี้ แต่เวอร์ชันเก่ากว่านั้นจะไม่มี</p>\n<p>Baio บอกว่าเขาไม่ใช่คนแรกที่พบไฟล์นี้ใน macOS เพราะมีคนเคยโพสต์ใน <a href=\"https://discussions.apple.com/thread/252657375\">Apple Community ตั้งแต่ปี 2021</a> แต่อาจไม่มีใครสนใจ ทั้งนี้แอปเปิลยังไม่ได้ชี้แจงเหตุผลที่เลือกใช้ไฟล์ตัวอย่างเป็นไวท์เปเปอร์ Bitcoin แต่ก็น่าสนใจว่าทำไมจึงเลือกเอกสารนี้</p>\n<p>ที่มา: <a href=\"https://www.macrumors.com/2023/04/06/macos-includes-bitcoin-whitepaper/\">MacRumors</a></p>\n<p><img src=\"https://www.blognone.com/sites/default/files/externals/f483d427fa4e4db9edf121b86bc0293b.jpg\" alt /></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/macos\">macOS</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3af0ef36e6a4902c95a6218c289f8a27ec31fd36d60f7ff8895c1f02f40d36d9","category":"Thai"}