{"title":"CMA ประกาศหยุดการพิจารณาประเด็นผูกขาดของ Microsoft กับ OpenAI บอกยังไม่เข้าเกณฑ์","link":"https://www.blognone.com/node/145098","date":1741181553000,"content":"<div><div><div><p>CMA หน่วยงานกำกับดูแลการแข่งขันของสหราชอาณาจักรประกาศคำตัดสิน เรื่องการพิจารณาว่าความสัมพันธ์ทางธุรกิจของไมโครซอฟท์และ OpenAI เข้าข่ายการมีอำนาจควบคุมธุรกิจหรือไม่ โดยสรุปว่ารูปแบบความสัมพันธ์ของสองบริษัทนี้ ยังไม่เข้าเกณฑ์ที่ทาง CMA จะต้องสอบสวนตามกฎหมายของการต่อต้านการแข่งขันในตลาด</p>\n<p>CMA ประกาศ<a href=\"https://www.blognone.com/node/137156\">พิจารณา</a>ความสัมพันธ์ทางธุรกิจของไมโครซอฟท์และ OpenAI มาตั้งแต่ปลายปี 2023 โดยมองว่ามีลักษณะสร้างอำนาจเหนือตลาด AI และอาจนำไปสู่การผูกขาดได้ในอนาคต ซึ่งหากเข้าเกณฑ์ทางกฎหมายก็จะดำเนินการสอบสวนต่อไป</p>\n<p>ในแถลงการณ์ CMA บอกว่าในระหว่างการพิจารณา OpenAI ก็พยายามลดการพึ่งพาไมโครซอฟท์เพียงรายเดียวในด้านทรัพยากรการประมวลผล จึงทำให้ CMA เชื่อว่าไมโครซอฟท์ไม่ได้มีอำนาจควบคุม OpenAI ได้ จนอาจนำไปสู่การควบรวมกิจการ จึงยุติการพิจารณาในที่สุด</p>\n<p>ที่มา: <a href=\"https://www.gov.uk/cma-cases/microsoft-slash-openai-partnership-merger-inquiry\">CMA</a></p>\n<p><img src=\"https://www.blognone.com/sites/default/files/externals/7f97ee8f7c54239a0b37ad2ea01506a1.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b71a2132d2b2cdbdf5bf70b956ab5e3c82fc81a331bbd5198996d1164bef354c","category":"Thai"}