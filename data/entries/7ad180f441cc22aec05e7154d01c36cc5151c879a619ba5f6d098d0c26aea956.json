{"title":"แคปซูลของยาน OSIRIS-REx เดินทางถึงโลกแล้ว พร้อมตัวอย่างจากดาวเคราะห์น้อย Bennu","link":"https://www.blognone.com/node/135922","date":1695652699000,"content":"<div><div><div><p>NASA รายงานว่าแคปซูลจากยานอวกาศ OSIRIS-REx ซึ่งเก็บหินและฝุ่นผงจากดาวเคราะห์น้อย Bennu ได้เดินทางกลับมาที่โลกแล้ว เมื่อเวลา 21:53น. เมื่อวานนี้ตามเวลาในประเทศไทย ในพื้นที่ของรัฐยูทาห์ สหรัฐอเมริกา</p>\n<p>แคปซูลถูกลำเลียงด้วยเฮลิคอปเตอร์แล้วนำไปแยกวัตถุด้วยกระบวนการไนโตรเจน เพื่อไม่ให้เกิดการทำปฏิกิริยาเคมี จากนั้นจะเก็บตัวอย่างเพื่อวิเคราะห์ตามกระบวนการทางวิทยาศาสตร์ต่อไป</p>\n<p>ยานอวกาศ OSIRIS-REx ถูกส่งออกไปตั้งแต่ปี 2016 และลงจอดที่ดาวเคราะห์น้อย Bennu ในปี 2018 ทำการเก็บตัวอย่างในปี 2019 และ 2020 จากนั้นจึงเดินทางกลับโลกในปี 2021</p>\n<p>ปริมาณหินและฝุ่นที่แคปซูลเก็บมามีปริมาณ 250 กรัม แม้ฟังดูไม่มาก แต่นักวิทยาศาสตร์ของ NASA ก็บอกว่ามากพอสำหรับการวิเคราะห์ เพื่อตอบคำถามสมมติฐาน ที่จะอธิบายถึงกระบวนการเกิดสิ่งมีชีวิตบนโลกได้ ซึ่งอาจมาจากคาร์บอนและน้ำในดาวเคราะห์น้อยเหล่านี้ที่พุ่งสู่โลกในอดีต</p>\n<p>NASA มีกำหนดแถลงการณ์ถึงการค้นพบแรกในวันที่ 11 ตุลาคมนี้ โดยคาดว่าจะใช้เวลาศึกษาทดลองทั้งหมดไม่เกิน 2 ปี</p>\n<p>ที่มา: <a href=\"https://www.nasa.gov/press-release/nasa-s-first-asteroid-sample-has-landed-now-secure-in-clean-room\">NASA</a> และ <a href=\"https://www.bbc.com/news/science-environment-66893661\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/84a9f5b0def62f0e1b0991f637d5adc8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b7e85ee6159c9f0e16be4ba76d86c5be.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ad180f441cc22aec05e7154d01c36cc5151c879a619ba5f6d098d0c26aea956","category":"Thai"}