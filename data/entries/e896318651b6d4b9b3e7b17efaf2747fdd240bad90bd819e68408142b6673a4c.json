{"title":"Google บอกดีใจ สำหรับก้าวแรกของ Apple สู่การรองรับ RCS","link":"https://www.blognone.com/node/136795","date":1700204299000,"content":"<div><div><div><p>กูเกิลออกแถลงการณ์ หลังจาก<a href=\"https://www.blognone.com/node/136787\">แอปเปิลประกาศ</a>ว่า iPhone จะเริ่มรองรับมาตรฐาน RCS ในปี 2024 ซึ่งเป็นประเด็นที่กูเกิลพยายามเรียกร้องให้แอปเปิลรับรองมานาน</p>\n<p>โดยกูเกิลบอกว่า ทุกคนควรติดต่อสื่อสารหากันได้ในรูปแบบที่ทันสมัยและมีความปลอดภัย ไม่ขึ้นอยู่กับว่าเขาใช้โทรศัพท์อะไร กูเกิลจึงพยายามผลักดันมาตรฐาน RCS มาโดยตลอด ตอนนี้พวกเราดีใจที่ได้เห็นแอปเปิลเริ่มขยับก้าวแรกที่จะรองรับ RCS และยินดีต้อนรับเข้าร่วมสู่การร่วมทำงานกับ GSMA เพื่อพัฒนา RCS ให้รองรับได้หลากหลายอุปกรณ์และยังคงความปลอดภัย กูเกิลพร้อมร่วมมือกับแอปเปิลเพื่อนำ RCS สู่ iOS สำหรับทุกคน</p>\n<p>ที่มา: <a>9to5Google</a></p>\n<p><img src=\"https://www.blognone.com/sites/default/files/externals/4d38e968cf783085b60002fc94cb30b7.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/rcs\">RCS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e896318651b6d4b9b3e7b17efaf2747fdd240bad90bd819e68408142b6673a4c","category":"Thai"}