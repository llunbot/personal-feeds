{"title":"ตำรวจเคนยาบุกโกดัง Worldcoin ยึดคอมพิวเตอร์ที่ใช้เก็บภาพม่านตา","link":"https://www.blognone.com/node/135167","date":1691427664000,"content":"<div><div><div><p>ตำรวจเคนยาบุกค้นโกดังของ <a href=\"https://www.blognone.com/node/134985\">Worldcoin บริษัทคริปโตที่ก่อตั้งโดย Sam Altman ซีอีโอของ OpenAI</a> หลัง Worldcoin ประกาศเชิญชวนให้คนมาลงทะเบียนเพื่อสร้าง World ID แต่ทางรัฐบาลเคนยาระบุว่าการเก็บข้อมูลทำโดยไม่ได้รับอนุญาต และ<a href=\"https://www.blognone.com/node/135113\">สั่งให้หยุดเก็บข้อมูลไป</a> หลังจากการค้นตำรวจก็ยึดคอมพิวเตอร์ที่น่าจะใช้เก็บภาพม่านตาของประชาชนที่ลงทะเบียนไปแล้ว</p>\n<p>Worldcoin พยายามยืนยันว่าบัญชีคริปโตแต่ละบัญชีนั้นเป็นของมนุษย์จริง (proof of personhood) โดยอาศัยการเก็บข้อมูลม่านตาและตรวจสอบว่าม่านตาที่มาลงทะเบียนเปิดบัญชีใหม่นั้นต่างจากของเดิมเพียงพอ ในช่วงแรกที่ลงทะเบียนทาง Worldcoin แจกคริปโตของตัวเอง 25WLD คิดเป็นเงินประมาณ 1,700 บาทเพื่อชวนให้คนมาลงทะเบียน ทำให้มีคนพากันไปต่อคิวลงทะเบียนจำนวนมาก</p>\n<p>แม้ว่า Worldcoin จะระบุว่าไม่ได้เก็บภาพม่านตาโดยตรง แต่ก็เก็บ Iris code ข้อมูลแทนภาพม่านตาที่สามารถเทียบได้ว่าม่านตาแต่ละภาพที่เก็บมามีความใกล้เคียงกันหรือไม่</p>\n<p>Worldcoin รับลงทะเบียนในเคนยาเป็นประเทศแรกในแอฟริกา ที่อื่นๆ ได้แก่ อินโดนีเซีย, ฝรั่งเศส, ญี่ปุ่น, เยอมนี, สเปน, และสหราชอาณาจักร</p>\n<p>ที่มา - <a href=\"https://www.capitalfm.co.ke/news/2023/08/police-raid-worldcoin-cryptocurrency-warehouse-in-nairobi/\">Capital News</a></p>\n<p><img alt=\"No Description\" src=\"https://www.blognone.com/sites/default/files/externals/e143ede4b47704ab4cdb845e2bbf95a0.jpg\" /></p>\n<p>ภาพการแปลงจากภาพม่านตาไปยัง Iris code ของ Worldcoin</p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af2777665b3d61662722ef824399614891f8e3c0b3e3297010a7e4a71b96e37b","category":"Thai"}