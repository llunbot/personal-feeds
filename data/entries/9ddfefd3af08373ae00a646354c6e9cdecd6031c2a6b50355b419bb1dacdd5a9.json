{"title":"X/Twitter เตรียมนำปุ่ม Retweet, Like ออกจากหน้าไทม์ไลน์ เพื่อปรับปรุงการไถอ่านในฟีด","link":"https://www.blognone.com/node/136136","date":1696731828000,"content":"<div><div><div><p>Elon Musk เจ้าของ X หรือ Twitter เดิม โพสต์ข้อความที่จำกัดการเห็นเฉพาะคนที่จ่ายเงินสมัครติดตาม บอกว่าหลังจาก X <a href=\"https://www.blognone.com/node/136092\">ไม่โชว์พาดหัวข่าว</a>ของลิงก์ที่แนบมา ถัดไป X เตรียมเอาปุ่มแอคชันต่าง ๆ สำหรับแต่ละโพสต์ ออกจากหน้าไทม์ไลน์ ทั้งปุ่ม Repost (Retweet), Reply, Like</p>\n<p>ปุ่มฟังก์ชันต่าง ๆ เหล่านี้ยังคงอยู่ แต่ผู้ใช้งานต้องกดแตะที่โพสต์ทวีตนั้น ๆ เพื่อเข้าไปดำเนินการต่อทีละอันตามต้องการ เหตุผลที่ทำเช่นนี้ Musk บอกว่า เป็นการปรับปรุงการอ่านหน้าไทม์ไลน์ให้ลื่นไหลมากยิ่งขึ้น</p>\n<p>Andrea Conway พนักงานฝ่ายออกแบบผลิตภัณฑ์ของ X ให้ข้อมูลเพิ่มเติมว่า เมื่อปุ่ม Repost หรือ Like หายไปจากหน้าไทม์ไลน์แล้ว แอปมือถืออาจเพิ่มคำสั่งลัดในสไตล์ Tinder เช่น ปัดขวาโพสต์เพื่อ Reply, แตะสองครั้งเพื่อ Like ซึ่งตอนนี้อยู่ในขั้นตอนพัฒนา</p>\n<p>ที่มา: <a href=\"https://www.pcmag.com/news/after-axing-headlines-elon-musk-to-hide-retweet-like-buttons-on-twitter\">PCMag</a></p>\n<p><img alt=\"No Description\" src=\"https://www.blognone.com/sites/default/files/externals/64ee0f21a9bc0b3fa260d962fb32d8d6.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/ux\">UX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ddfefd3af08373ae00a646354c6e9cdecd6031c2a6b50355b419bb1dacdd5a9","category":"Thai"}