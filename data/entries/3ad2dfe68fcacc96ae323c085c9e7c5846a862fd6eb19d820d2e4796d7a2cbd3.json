{"title":"Linux Mint 22 \"Wilma\" ออกแล้ว พัฒนาต่อจาก Ubuntu 24.04 LTS","link":"https://www.blognone.com/node/141102","date":1721967573000,"content":"<div><div><div><p>Linux Mint ออกเวอร์ชันใหญ่ 22.0 โค้ดเนม Wilma (ตัวแรกในซีรีส์ W) อิงอยู่บน Ubuntu 24.04 LTS ตามนโยบายพัฒนาอยู่บน Ubuntu รุ่น LTS ที่ออกทุกสองปี โดย Linux Mint 22 จะเป็นฐานหลักให้เวอร์ชันย่อย (22.x) ไปจนถึงปี 2026 และมีอายุซัพพอร์ตนาน 5 ปี จบปี 2029</p>\n<p>การเปลี่ยนแปลงสำคัญเป็นการอัพเกรดเวอร์ชันซอฟต์แวร์ตาม Ubuntu 24.04 เช่น เคอร์เนล 6.8, ปรับระบบธีมเป็น GTK4, <a href=\"https://www.blognone.com/node/136998\">ระบบจัดการเสียงตัวใหม่ PipeWire</a>, อัพเดตซอฟต์แวร์หลายตัวเป็น GTK4 หรือไม่ก็ถอดจากระบบ, ระบบเดสก์ท็อป Cinnamon เวอร์ชัน 6.2</p>\n<p>วิธีการติดตั้งชุดภาษายังปรับให้ลบภาษาที่ไม่ได้ใช้งานออกตอนจบการติดตั้ง ประหยัดพื้นที่มากขึ้น, Software Manager ทำงานเร็วขึ้น โหลดเร็วขึ้น, ปรับนโยบายความปลอดภัย แจ้งเตือนการติดตั้งแพ็กเกจแบบ Flatpak ที่ไม่ได้ยืนยันแหล่งที่มา, เปลี่ยนซอฟต์แวร์แชทมาใช้ Matrix chat</p>\n<p>ที่มา - <a href=\"https://www.linuxmint.com/rel_wilma_whatsnew.php\">Linux Mint</a>, <a href=\"https://blog.linuxmint.com/?p=4731\">Linux Mint Blog</a></p>\n<p><img alt=\"No Description\" src=\"https://www.blognone.com/sites/default/files/externals/2584a4636d686cf902b892024b40a6d8.jpg\" /></p>\n</div></div></div><div><div>Topics: </div><div><div><a href=\"/topics/linux-mint\">Linux Mint</a></div><div><a href=\"/topics/linux\">Linux</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ad2dfe68fcacc96ae323c085c9e7c5846a862fd6eb19d820d2e4796d7a2cbd3","category":"Thai"}