{"title":"[ลือ] Pixel 9 จะมี AI ผู้ช่วยใหม่ชื่อ Pixie และจำกัดให้ใช้ได้เฉพาะ Pixel เท่านั้น","link":"https://www.blognone.com/node/137243","date":1702602362000,"content":"<div><div><div><p>มีรายงานจาก <a href=\"https://www.theinformation.com/articles/how-google-got-back-on-its-feet-in-ai-race\">The Information</a> ถึงแผนการพัฒนาสมาร์ทโฟน Pixel 9 และ Pixel 9 Pro ของกูเกิล โดยจะเน้นฟีเจอร์ด้าน AI มากขึ้นกว่าเดิม และเอ็กคลูซีฟสำหรับ Pixel เท่านั้นด้วย</p>\n<p>โดยคาดว่า Pixel 9 จะมี AI ผู้ช่วยที่พัฒนาบน Gemini ชื่อเรียกว่า <strong>Pixie</strong> อาศัยข้อมูลของบริการกูเกิลที่อยู่ในโทรศัพท์ ทำให้การทำงานถูกปรับแต่งค่าสำหรับบุคคล (personalized) มากขึ้นกว่า Google Assistant</p>\n<p>Pixie จะมีการทำงานที่แตกต่างจาก Gemini Nano ที่ตอนนี้มีใน <a href=\"https://www.blognone.com/node/137124\">Pixel 8 Pro</a> รวมทั้งแตกต่างจาก Google Assistant ที่ทำงานร่วมกับ Bard ซึ่งอย่างหลังไม่ได้จำกัดเฉพาะ Pixel แต่ยังร่วมมือกับผู้ผลิตรายอื่นเช่น ซัมซุง ตลอดจนมีให้ใช้งานบน iOS ผ่านแอป Google จึงอาจพูดได้ว่า Pixie น่าจะเป็น Google Assistant ที่ทำงานร่วมกับ Bard เวอร์ชันใหม่</p>\n<p>ในรายงานนี้ยังพูดถึงแผนงานของกูเกิล ว่าต้องการนำ AI มาใส่ในสมาร์ทโฟนรุ่นสเป็กไม่แรง ไปจนถึงใส่ในอุปกรณ์อย่างนาฬิกาด้วย และยังพูดถึงแผนพัฒนาแว่นตาเชื่อมต่อกับอุปกรณ์ AI เพื่อให้ AI มองเห็นภาพเดียวกับผู้ใช้งาน นำมาสู่การใส่ฟีเจอร์ใหม่ ๆ ได้เพิ่มเติมในอนาคต จากเดิมที่ผู้ใช้งานต้องเปิดกล้อง</p>\n<p>ที่มา: <a href=\"https://9to5google.com/2023/12/14/pixel-9-pixie-ai-assistant/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/8e8f2420952018b2523aadf82ce0631e.png\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/google-pixel-9\">Google Pixel 9</a></div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c50f2c0d1da4b84205de98a4d9f0f9f3d79a371fb59b7d4b6b0943cd694b4dca","category":"Thai"}