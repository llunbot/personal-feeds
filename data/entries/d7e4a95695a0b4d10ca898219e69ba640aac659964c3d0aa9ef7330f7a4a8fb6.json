{"title":"Twilio ยืนยันเหตุการณ์ข้อมูลผู้ใช้งาน Authy รั่วไหล ให้อัปเดตแอปเป็นเวอร์ชันล่าสุดทันที","link":"https://www.blognone.com/node/140723","date":1720053203000,"content":"<div><div><div><p>Twilio เจ้าของแอป Authy ที่ใช้สำหรับการยืนยันตัวตนสองขั้นตอน (2FA) ยืนยันเหตุการณ์ข้อมูลผู้ใช้งานรั่วไหล โดยพบการเข้าถึงข้อมูลบัญชีผู้ใช้งานรวมทั้งเบอร์โทรศัพท์ เนื่องจาก API ที่ endpoint เป็นแบบไม่ปลอดภัย ซึ่ง Twilio ได้แก้ไขปัญหาดังกล่าวไปแล้ว การเข้าถึงด้วยวิธีดังกล่าวไม่สามารถทำได้อีก</p>\n<p>Twilio บอกว่ายังไม่พบการเข้าถึงข้อมูลอ่อนไหวอื่นของผู้ใช้งาน โดยแนะนำให้ผู้ใช้งาน Authy บนสมาร์ทโฟนทั้ง <a href=\"https://apps.apple.com/th/app/twilio-authy/id494168017\">iOS</a> และ <a href=\"https://play.google.com/store/apps/details?id=com.authy.authy&amp;hl=en_US&amp;pli=1\">Android</a> อัปเดตเป็นเวอร์ชันล่าสุดที่มีการแก้ไขช่องโหว่ความปลอดภัยนี้</p>\n<p>อย่างไรก็ตามเนื่องจากข้อมูลเบอร์โทรศัพท์ที่ผูกกับ Authy มีการรั่วไหล Twilio จึงเตือนผู้ใช้งานให้ระมัดระวังการฟิชชิ่งจากข้อความ SMS ที่อาจเกิดขึ้นได้</p>\n<p>ที่มา: <a href=\"https://www.twilio.com/en-us/changelog/Security_Alert_Authy_App_Android_iOS\">Twilio</a> และ <a href=\"https://www.bleepingcomputer.com/news/security/hackers-abused-api-to-verify-millions-of-authy-mfa-phone-numbers/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/4b6b5cd5dd37800607c1b3408624ab09.jpeg\" /></p>\n</div></div></div><div><div>Topics: </div><div><div><a href=\"/topics/twilio\">Twilio</a></div><div><a href=\"/topics/authentication\">Authentication</a></div><div><a href=\"/topics/data-breach\">Data Breach</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7e4a95695a0b4d10ca898219e69ba640aac659964c3d0aa9ef7330f7a4a8fb6","category":"Thai"}