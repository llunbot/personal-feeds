{"title":"GNU Emacs ออกเวอร์ชัน 30.1 พอร์ตไปยัง Android แล้ว, รองรับไฟล์ JSON","link":"https://www.blognone.com/node/144873","date":1740363455000,"content":"<div><div><div><p>GNU Emacs ซอฟต์แวร์แก้ไขข้อความในตำนาน (ตำนานจริงๆ เพราะออกเวอร์ชันแรกต่อสาธารณะในปี 1985) ออกเวอร์ชันใหม่ 30.1 (ถือเป็นเวอร์ชันแรกของ 30.x) มีของใหม่ที่สำคัญคือ Emacs ถูกพอร์ตมายัง Android เป็นครั้งแรก</p>\n<p>การใช้งาน Emacs บน Android จำเป็นต้องคอมไพล์โดยมี Android NDK เข้าช่วย (เพราะ Emacs เขียนด้วย C) ตอนนี้ทางโครงการ GNU Emacs ยังไม่ได้แจกจ่ายไบนารีหรือแพ็กเกจของ Emacs บน Android ออกมา (<a href=\"https://git.savannah.gnu.org/cgit/emacs.git/tree/java/INSTALL\">ใครอยากได้ต้องคอมไพล์ใช้เอง</a>) ต้องรอดูกันว่าทางโครงการจะตัดสินใจทำแพ็กเกจอย่างเป็นทางการ หรือจะเปิดให้ชุมชนผู้ใช้งานทำกันเอง (ก่อนหน้านี้มีแพ็กเกจอย่างไม่เป็นทางการ พอร์ตกันเองอยู่ก่อนแล้วบน F-Droid)</p>\n<p>ของใหม่อย่างอื่นใน Emacs 30.1 คือรองรับการแก้ไขไฟล์ JSON ในตัว โดยไม่ต้องใช้ไลบรารีข้างนอก (libjansson) ช่วยอีกต่อไป</p>\n<p>ที่มา - <a href=\"https://lists.gnu.org/archive/html/info-gnu/2025-02/msg00009.html\">Emacs</a>, <a href=\"https://git.savannah.gnu.org/cgit/emacs.git/tree/etc/NEWS?h=emacs-30\">Emacs</a>, <a href=\"https://www.phoronix.com/news/GNU-Emacs-30.1-Released\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/f09f82e2f74a5d5e04c0171d80b8c3ca.png\" /></p>\n</div></div></div><div><div>Topics: </div><div><div><a href=\"/topics/emacs\">Emacs</a></div><div><a href=\"/topics/gnu\">GNU</a></div><div><a href=\"/topics/open-source\">Open Source</a></div><div><a href=\"/topics/android\">Android</a></div><div><a href=\"/topics/json\">JSON</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"744607411f58d932d0939ca40cc7f15547d8a3e5b62ca6b4e140239148fc1784","category":"Thai"}