{"title":"กสม. ระบุการใช้ Pegasus เกี่ยวข้องกับหน่วยงานรัฐไทย ขอให้มีการตรวจสอบ ควบคุมการใช้งาน","link":"https://www.blognone.com/node/139094","date":1712368584000,"content":"<div><div><div><p>คณะกรรมการสิทธิมนุษยชนแห่งชาติ (กสม.) ระบุว่าหลังจากมีผู้ร้องไปยังกสม. ว่าอุปกรณ์ถูกแฮกโดยมัลแวร์ Pegasus และกสม. พิจารณาข้อมูลแล้ว เชื่อได้ว่าผู้ร้องถูกแฮกโดยมัลแวร์นี้จริง ประกอบกับข้อมูลการจัดซื้อมัลแวร์แบบเดียวกันโดยหน่วยงานรัฐ จึงไม่อาจปฎิเสธว่าหน่วยงานรัฐไม่เกี่ยวข้อง</p>\n<p>ตัวกสม. เองไม่ได้มีอำนาจสอบสวนโดยตรง แต่จะทำข้อเสนอไปยังคณะรัฐมนตรีเพื่อให้สั่งการสอบสวนการใช้งานมัลแวร์นี้ทางที่อาจจะไม่เป็นไปตามกรอบของกฎหมาย รวมถึงให้ศึกษาเพื่อวางกฎหมายหรือระเบียบต่างๆ เพื่อควบคุมการใช้มัลแวร์แบบเดียวกัน</p>\n<p>เหตุการณ์การแฮกอุปกรณ์ iOS ของบุคคลต่างๆ ทั่วโลก<a href=\"https://www.blognone.com/node/129424\">ถูกเปิดเผยโดย Citizen Lab เมื่อปี 2022</a> มีเซิร์ฟเวอร์ที่ใช้ชื่อย่อว่า \"NSB\" ใช้อีเมลเป็น \" [เซ็นเซอร์].nsb18@gmail.com\" และชื่อเฟซบุ๊กเป็น \"Nsbtest Nsbtest\" และในงบประมาณปี 2022 กองบัญชาการตำรวจปราบปรามยาเสพติด (ป.ป.ส.) ก็<a href=\"https://www.blognone.com/node/129539\">ของบประมาณเพื่อซื้อมัลแวร์แบบเดียวกัน</a></p>\n<p>ที่มา - <a href=\"https://prachatai.com/journal/2024/04/108696\">ประชาไท</a></p>\n<p><img src=\"https://www.blognone.com/sites/default/files/externals/bb8a6ee35a7474bbb67326fd44ec5762.png\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/nso-group\">NSO Group</a></div><div><a href=\"/topics/malware\">Malware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dcc86b4e0e4654559bde3f7d8f69c70a2edc58eda2ca46d2276806cbd9ee2df1","category":"Thai"}