{"title":"Respawn ประกาศหยุดขาย Titanfall ภาคแรก แต่เซิร์ฟเวอร์ยังเล่นต่อได้","link":"https://www.blognone.com/node/126103","date":1638410509000,"content":"<div><div><div><p>Respawn Entertainment ประกาศแผนการหยุดขายเกม Titanfall ภาคแรก โดยจะถอดออกจากหน้าร้านออนไลน์ มีผลทันทีในวันนี้ และถอดจากบริการ subscription อย่าง EA Play ในวันที่ 1 มีนาคม 2022 อย่างไรก็ตาม ตัวเซิร์ฟเวอร์จะยังให้บริการต่อไปตามปกติ</p>\n<p>Respawn บอกว่าจะยังโฟกัสที่เกมในปัจจุบันคือ Titanfall 2 และ Apex Legends ซึ่งเนื้อเรื่องอยู่ในจักรวาลเดียวกันหมด</p>\n<p>Titanfall ภาคแรกเป็นผลงานชิ้นแรกของ Respawn Entertainment ซึ่งเป็นทีมงานจากค่าย Infinity Ward แยกตัวออกมาตั้งค่ายเองในปี 2010 (<a href=\"https://www.blognone.com/node/97071\">EA ซื้อในปี 2017</a>) แนวคิดของเกม Titanfall เป็นเกม FPS ลูกผสมที่มีทั้งคนและหุ่นยนต์ มีการเดินไต่กำแพงที่เป็นเอกลักษณ์ของเกมซีรีส์นี้ โดยเกมภาคแรกเป็นมัลติเพลเยอร์ล้วนๆ ไม่มีโหมดเนื้อเรื่องเลย (ภาคสองถึงมีโหมดเนื้อเรื่องเพิ่มเข้ามา)</p>\n<p><img src=\"https://www.blognone.com/sites/default/files/externals/f3010d7424360cb31e91344f5cd8449e.jpg\" /></p>\n<blockquote><p>A note about Titanfall. <a href=\"https://t.co/Ew232HkUIo\">pic.twitter.com/Ew232HkUIo</a></p>\n<p>— Respawn (@Respawn) <a href=\"https://twitter.com/Respawn/status/1466097260836519938?ref_src=twsrc%5Etfw\">December 1, 2021</a></p></blockquote>\n<p>ที่มา - <a href=\"https://kotaku.com/beloved-shooter-titanfall-will-be-pulled-from-stores-pe-1848145339\">Kotaku</a></p>\n</div></div></div><div><div>Topics: </div><div><div><a href=\"/topics/titanfall\">Titanfall</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/respawn\">Respawn</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e71f934e0b39a4987954af7b0dece060fb39ff6d83aaa459abecd20041df501","category":"Thai"}