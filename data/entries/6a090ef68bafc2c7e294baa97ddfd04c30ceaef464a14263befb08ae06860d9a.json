{"title":"ไมโครซอฟท์ประกาศเปิดศูนย์ข้อมูล Azure รีเจี้ยนใหม่ในประเทศไทย","link":"https://www.blognone.com/node/139507","date":1714535373000,"content":"<div><div><div><p>วันนี้ที่งาน Microsoft Build AI Day ที่ศูนย์ประชุมแห่งชาติสิริกิติ์ Satya Nadella ซีอีโอไมโครซอฟท์มากล่าวเปิดงาน พร้อมเปิดตัวศูนย์ข้อมูลรีเจี้ยนใหม่ในประเทศไทย โดยซีอีโอไมโครซอฟท์ใช้คำว่า Full Region แต่ยังไม่ได้ลงรายละเอียดเพิ่มเติมใดๆ เช่น จำนวน Availability Zone หรือเริ่มให้บริการเมื่อไหร่</p>\n<p><img alt=\"No Description\" src=\"https://www.blognone.com/sites/default/files/externals/779578b08fc6610d3a407c8e9f6c2fee.jpeg\" /></p>\n<p>นอกจากนี้ไมโครซอฟท์ยังประกาศเป้าหมายแผนงานด้านการเสริมทักษะในระยะแรกจะช่วยยกระดับความสามารถด้าน AI ให้กับคนไทยกว่า 100,000 คน ซึ่งเป็นส่วนหนึ่งของแผนการเสริมทักษะให้ประชากรกว่า 2.5 ล้านคนจากประเทศสมาชิกอาเซียนได้มีโอกาสเรียนรู้และฝึกฝนทักษะด้าน AI โดยการฝึกอบรมและมาตรการสนับสนุนที่เกี่ยวข้องทั้งหมด จะจัดขึ้นภายใต้ความร่วมมือกับรัฐบาล องค์กรที่ไม่แสวงหากำไร ภาคเอกชน รวมถึงชุมชนและกลุ่มผู้สนใจในประเทศไทย อินโดนีเซีย มาเลเซีย ฟิลิปปินส์ และเวียดนาม</p>\n<p>โครงการ AI Skills for the AI-enabled Tourism Industry มุ่งเสริมทักษะด้าน AI ให้กับผู้ประกอบการและบุคลากรในภาคการท่องเที่ยวโดยเฉพาะ โครงการนี้จัดทำขึ้นภายใต้ความร่วมมือระหว่างกระทรวงดิจิทัลเพื่อเศรษฐกิจและสังคม กระทรวงการท่องเที่ยวและกีฬา กระทรวงแรงงาน สถาบันฝึกอบรมอาชีวศึกษาด้านเทคโนโลยี และไมโครซอฟท์ ด้วยจุดมุ่งหมายเพื่อเพิ่มศักยภาพให้กับผู้ประกอบการรุ่นใหม่และเยาวชนที่เกี่ยวข้องกับธุรกิจการท่องเที่ยวในเมืองรองทั่วประเทศ</p>\n<p><img alt=\"No Description\" src=\"https://www.blognone.com/sites/default/files/externals/091f7cff21ea32b225bf4910a3c8b02f.jpeg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/data-center\">Data Center</a></div><div><a href=\"/topics/thailand\">Thailand</a></div><div><a href=\"/topics/microsoft\">Microsoft</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a090ef68bafc2c7e294baa97ddfd04c30ceaef464a14263befb08ae06860d9a","category":"Thai"}