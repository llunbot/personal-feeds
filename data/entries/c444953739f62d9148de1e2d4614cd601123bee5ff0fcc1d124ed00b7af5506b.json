{"title":"AMD ไตรมาสล่าสุด ภาพรวมรายได้ลดลง กระทบหนักจากกลุ่ม Client ขณะที่ Embedded เติบโตดี","link":"https://www.blognone.com/node/133667","date":1683067884000,"content":"<div><div><div><p>AMD รายงานผลประกอบการของไตรมาสที่ 1 ปี 2023 รายได้รวม 5,353 ล้านดอลลาร์ ลดลง 9% เมื่อเทียบกับไตรมาสเดียวกันในปีก่อน และขาดทุนตามบัญชี GAAP 139 ล้านดอลลาร์ สาเหตุหลักจากการบันทึกค่าใช้จ่ายของกิจการที่ไปลงทุน</p>\n<p>รายได้จากกลุ่ม Client ที่เน้นกลุ่มพีซีลดลงมาก มีรายได้ 739 ล้านดอลลาร์ ลดลง 65% และขาดทุนจากการดำเนินงานเฉพาะส่วนธุรกิจนี้ ขณะที่กลุ่ม Data Center รายได้ใกล้เคียงกับปีก่อนที่ 1,295 ล้านดอลลาร์ กลุ่ม Gaming รายได้ 1,757 ล้านดอลลาร์ ลดลง 6% และกลุ่ม Embedded ยังเติบโตสูงรายได้เพิ่มขึ้น 163% เป็น 1,562 ล้านดอลลาร์</p>\n<p>Lisa Su ซีอีโอ AMD ให้ข้อมูลเพิ่มเติมโดยเชื่อว่าธุรกิจ Client ของลูกค้าทั่วไปในไตรมาสที่ผ่านมาเป็นจุดต่ำสุด ขณะที่ในภาพรวมสินค้าของลูกค้าองค์กรยังมีหลายมุมมอง ซึ่งขึ้นอยู่กับปัจจัยภาพรวมเศรษฐกิจ</p>\n<p>ที่มา: <a href=\"https://ir.amd.com/news-events/press-releases/detail/1128/amd-reports-first-quarter-2023-financial-results\">AMD</a> และ <a href=\"https://www.cnbc.com/2023/05/02/amd-earnings-report-q1-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/5e7033ea37de79532ba8b1c045834b37.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c444953739f62d9148de1e2d4614cd601123bee5ff0fcc1d124ed00b7af5506b","category":"Thai"}