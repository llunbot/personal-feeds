{"title":"X ขึ้นราคาสมาชิก X Premium+ ในอเมริกาเกือบเท่าตัว คาดเป็นผลจากการเปิดตัวโมเดล Grok 3","link":"https://www.blognone.com/node/144759","date":1739887768000,"content":"<div><div><div><p>X ขึ้นราคาแพ็คเกจสมาชิกรายเดือน X Premium+ ที่เป็นตัวบนราคาแพงที่สุดอีกครั้ง เบื้องต้นมีผลเฉพาะผู้ใช้งานในสหรัฐอเมริกาเท่านั้น โดยเพิ่มขึ้นจาก 22 ดอลลาร์ต่อเดือน เป็น 40 ดอลลาร์ต่อเดือน หรือเกือบเท่าตัว ส่วนราคาแบบจ่ายรายปีเพิ่มเป็น 395 ดอลลาร์</p>\n<p>ทั้งนี้ราคาของไทยในหน้าซัพพอร์ตยังเท่าเดิมที่ 750 บาทต่อเดือน และรายปี 7,800 บาท ซึ่ง X <a href=\"https://www.blognone.com/node/143802\">เพิ่งปรับขึ้นราคาสมาชิก X Premium+ ทั่วโลก</a>ไปเมื่อเดือนธันวาคมนี้เอง</p>\n<p>X ไม่ได้ชี้แจงสาเหตุที่ขึ้นราคา และมีผลเฉพาะในอเมริกาตอนนี้ แต่คาดเดาว่ามาจากการ<a href=\"https://www.blognone.com/node/144752\">เปิดตัวโมเดล Grok 3</a> รุ่นล่าสุดของ xAI ซึ่งสมาชิก X Premium+ จะได้ใช้งานก่อนกลุ่มอื่น แต่ถึงอย่างนั้นการขึ้นราคาเกือบเท่าตัวก็ดูหาคำอธิบายได้ยากอยู่ดี</p>\n<p>ที่มา: <a href=\"https://techcrunch.com/2025/02/18/x-doubles-its-premium-plan-prices-after-xai-releases-grok-3/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/ed4208819435c4b548476121d9d6bb26.jpeg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div><div><a href=\"/topics/xai\">xAI</a></div><div><a href=\"/topics/grok\">Grok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60846e69a5507a7d1082e08196a5ae271e78dbea905fb9fb3990d6e3a366fca2","category":"Thai"}