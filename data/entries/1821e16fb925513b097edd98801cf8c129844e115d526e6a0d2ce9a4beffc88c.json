{"title":"AMD ออก FSR 3.1 มีเกมรองรับแล้ว 5 เกม เป็นเกมจาก PlayStation บนพีซี","link":"https://www.blognone.com/node/140651","date":1719629803000,"content":"<div><div><div><p>AMD ออก FidelityFX Super Resolution (FSR) เวอร์ชัน 3.1 อัพเกรดเพิ่มขึ้นเล็กน้อยจาก <a href=\"https://www.blognone.com/node/137245\">FSR 3.0 ที่ออกเมื่อปลายปี 2023</a> แก้ปัญหาเรื่องคุณภาพของภาพ และเทคนิคการสร้างเฟรมให้ใช้ร่วมกับเทคนิคอื่นได้ดีขึ้น (FSR ใช้ได้กับทั้ง Radeon 5000 ขึ้นไป และ GeForce RTX 20 ขึ้นไปอยู่แล้ว)</p>\n<p>เกมชุดแรกที่รองรับ FSR 3.1 เป็นเกมในเครือ PlayStation จำนวน 5 เกม ได้แก่ Horizon Forbidden West, Ghost of Tsushima, Marvel’s Spider-Man Remastered, Marvel’s Spider-Man: Miles Morales, Ratchet &amp; Clank: Rift Apart และจะมี God of War Ragnarök อัพเดตตามมาให้ในอนาคต ทั้งหมดเป็นผลงานพอร์ตของ Nixxes Software ในเครือโซนี่ ทำให้ Nixxes อัพเดตเกมตัวเองให้รองรับ FSR 3.1 ได้พร้อมกัน</p>\n<p>AMD ยังเผยว่าตอนนี้มีเกมพีซีที่รองรับ FSR 3.0 แล้วทั้งหมด 60 เกม รายชื่อเกมทั้งหมดดูได้จาก <a href=\"https://community.amd.com/t5/gaming-discussions/latest-amd-fsr-2-amp-3-supported-games-list/td-p/549534\">Latest AMD FSR 2 &amp; 3 Supported Games List</a></p>\n<p>ที่มา - <a href=\"https://community.amd.com/t5/gaming/amd-fsr-3-1-now-available-fsr-3-available-and-upcoming-in-60/ba-p/692000\">AMD</a> via <a href=\"https://videocardz.com/newz/amd-fsr-3-1-now-available-in-five-games-fsr-frame-generation-works-with-any-upscaling-tech\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/7d5f5b00d88276891618b423df1d8a96.jpg\" /></p>\n<blockquote>\n<p>Earlier this year at GDC we announced AMD FSR 3.1, bringing significant improvements to our open-source upscaling technology. Today, we are excited to announce <a href=\"https://twitter.com/hashtag/FSR?src=hash&amp;ref_src=twsrc%5Etfw\">#FSR</a> 3.1 is now available in five fantastic titles, and coming soon to more. Details: <a href=\"https://t.co/D88ezLkgQ2\">https://t.co/D88ezLkgQ2</a> <a href=\"https://t.co/GfiGnyQlCz\">pic.twitter.com/GfiGnyQlCz</a></p>\n<p>— AMD Radeon (@amdradeon) <a href=\"https://twitter.com/amdradeon/status/1806387722170343747?ref_src=twsrc%5Etfw\">June 27, 2024</a></p></blockquote>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/graphic\">Graphic</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1821e16fb925513b097edd98801cf8c129844e115d526e6a0d2ce9a4beffc88c","category":"Thai"}