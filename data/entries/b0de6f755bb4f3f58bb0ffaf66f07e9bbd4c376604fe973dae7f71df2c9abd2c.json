{"title":"Acer เปิดตัวการ์ดจอ Radeon รุ่นแรกของตัวเองใต้แบรนด์ Predator, เริ่มที่ RX 7600","link":"https://www.blognone.com/node/134846","date":1689389559000,"content":"<div><div><div><p>Acer เปิดตัวการ์ดจอ Radeon รุ่นแรกของตัวเอง <a href=\"https://www.blognone.com/node/132456\">ตรงตามข่าวลือก่อนหน้านี้</a> ทำให้ตอนนี้ Acer มีการ์ดจอวางขาย 2 ค่ายแล้วคือ Intel Arc (<a href=\"https://store.acer.com/th-th/diy-peripherals/graphic-card\">ซึ่งวางขายในไทยด้วย</a>) และ AMD Radeon</p>\n<p>การ์ดจอ Radeon รุ่นแรกที่เปิดตัวคือ Predator BiFrost Radeon RX 7600 แรม 8GB มีแยกเป็นรุ่น <a href=\"https://store.acer.com/zh-tw/predator-rx7600-oc\">Overclock (OC)</a> และ <a href=\"https://store.acer.com/zh-tw/predator-rx7600\">Non-OC</a> ต่างกันแค่คล็อคเท่านั้น ตอนนี้ยังมีขายเฉพาะในไต้หวัน ราคาเต็มของรุ่น Non-OC อยู่ที่ 9,990 ดอลลาร์ไต้หวัน หรือประมาณ 11,200 บาท แต่ช่วงเปิดตัวก็มีลดราคาให้เล็กน้อยเพื่อจูงใจลูกค้า</p>\n<p>การที่ Acer เลือกเปิดตัวการ์ดรุ่นล่างหน่อยอย่าง Radeon RX 7600 อาจทำให้แฟนๆ บางส่วนผิดหวังที่จะได้เห็นการ์ดรุ่นกลาง 7700 หรือรุ่นบน 7800 ออกมาขายก่อน แต่อย่างน้อยก็ถือเป็นจุดเริ่มต้นที่ดี เพื่อให้ตลาดการ์ดจอมีการแข่งขันมากขึ้นในระยะยาว</p>\n<p><img alt=\"No Description\" src=\"https://www.blognone.com/sites/default/files/externals/b72ff0013d6e9e52c7e8933d2aa1fc38.png\" /></p>\n<p><img alt=\"No Description\" src=\"https://www.blognone.com/sites/default/files/externals/eabe1209cdb99c29b592f0fba5117f59.jpg\" /></p>\n<p>ที่มา - <a href=\"https://videocardz.com/newz/acer-launches-radeon-rx-7600-predator-bifrost-series-its-first-radeon-gpus\">Videocardz</a>, <a href=\"https://www.tomshardware.com/news/acers-first-amd-gpu-the-predator-bifrost-rx-7600-arrives-for-dollar274\">Tom's Hardware</a></p>\n</div></div></div><div><div>Topics: </div><div><div><a href=\"/topics/predator\">Predator</a></div><div><a href=\"/topics/radeon\">Radeon</a></div><div><a href=\"/topics/acer\">Acer</a></div><div><a href=\"/topics/gpu\">GPU</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0de6f755bb4f3f58bb0ffaf66f07e9bbd4c376604fe973dae7f71df2c9abd2c","category":"Thai"}