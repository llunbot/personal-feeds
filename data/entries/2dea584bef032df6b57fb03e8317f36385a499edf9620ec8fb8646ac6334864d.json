{"title":"เกาหลีเหนือเปิดบริษัทในสหรัฐฯ ไว้รับสมัครนักพัฒนาสายคริปโตแล้วหลอกให้ลงมัลแวร์","link":"https://www.blognone.com/node/146070","date":1745636366000,"content":"<div><div><div><p>Silent Push บริษัทตวามปลอดภัยไซเบอร์ รายงานถึงบริษัทในสหรัฐฯ 3 แห่งที่เปิดกิจการโดยเกาหลีเหนือ เพื่อเปิดรับสมัครงานนักพัฒนาสายคริปโต จากนั้นหลอกล่อด้วยวิธีต่างๆ ให้ผู้สมัครติดตั้งมัลแวร์เพื่อให้คนร้ายสามารถรีโมตเข้าเครื่องเหยื่อ หรือขโมยข้อมูลออกมาได้</p>\n<p>ทาง Silent Push เรียกปฎิบัติการโจมตีนี้ว่า Contagious Interview โดยระบุว่ามีบริษัทในสหรัฐฯ สามบริษัทที่เป็นหน้าฉากในการเปิดรับสมัครงาน ได้แก่ Block Novas, Angeloper Agency, และ SoftGlide โดยมัลแวร์ที่ใช้งานมีสามกลุ่มได้แก่ BeaverTail, InvisibleFerret, และ OtterCookie</p>\n<p>คนร้ายสร้างบริษัทบังหน้า แล้วสร้างบัญชีตัวตนปลอมๆ ไปรับสมัครงานตามเว็บต่างๆ โดยใช้ภาพคนอื่น ข้อสังเกตหนึ่งคือคนร้ายไม่ได้ใช้ภาพที่ดาวน์โหลดจากอินเทอร์เน็ตโดยตรง แต่ใช้ภาพที่ต่างไปเล็กน้อย คาดว่าจะใช้ AI แปลงภาพ คนเหล่านี้สร้างตัวตนบนแพลตฟอร์มต่างๆ ทั้ง LinkedIn, GitHub, หรือ HuggingFace เพื่อสร้างความน่าเชื่อถือในการประกาศรับสมัคร</p>\n<p>ตอนนี้ยังไม่แน่ชัดว่าคนร้ายเหล่านี้พยายามดึงข้อมูลจากเหยื่อไปเพื่ออะไร แต่เมื่อคนร้ายได้ข้อมูลไปแล้วก็สามารถทำอันตรายได้ทั้งตัวผู้สมัครเอง หรือกระทั่งองค์กรที่เหยื่อทำงานอยู่ปัจจุบัน</p>\n<p>ที่มา - <a href=\"https://www.silentpush.com/blog/contagious-interview-front-companies/#BlockNovas-Recruiter-Alexander-Nolan:-A-Known-Fake\">Silent Push</a></p>\n<p><img alt=\"No Description\" src=\"https://www.blognone.com/sites/default/files/externals/95252b6d5a10064ac03b5b85e3252196.png\" /></p>\n</div></div></div><div><div>Topics: </div><div><div><a href=\"/topics/north-korea\">North Korea</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dea584bef032df6b57fb03e8317f36385a499edf9620ec8fb8646ac6334864d","category":"Thai"}