{"title":"Nothing เปิดตัวหูฟัง Ear (2) หน้าตาคล้ายรุ่นแรก เพิ่ม Custom ANC เฉพาะบุคคล, Hi-Res Audio","link":"https://www.blognone.com/node/133131","date":1679537126000,"content":"<div><div><div><p>Nothing เปิดตัวหูฟังไร้สายรุ่นที่สอง Nothing Ear (2) ที่ยังใช้ดีไซน์คล้ายกับ<a href=\"https://www.blognone.com/node/129000\">หูฟังรุ่นแรก Ear (1)</a> (สีขาว ดำ ใส)</p>\n<p>ตัวหูฟังมีขนาดเล็กลงเล็กน้อย น้ำหนักเบากว่าเดิม (4.7g vs 4.5g) และเพิ่มอายุแบตเตอรี่จาก 34 ชม. เป็น 36 ชม. ต่อการชาร์จหนึ่งครั้ง (รวมการชาร์จจากเคส) และเพิ่มสเปกการกันน้ำกันฝุ่นจากของเดิม IPX4 เป็น IP54</p>\n<p>ของใหม่ที่สำคัญของ Ear (2) อยู่ที่ระบบเสียง ตัวไดรเวอร์ยังมีขนาด 11.6 มม. เท่าเดิม แต่ออกแบบใหม่เป็น Dual Chamber, รองรับระบบเสียง Hi-Res codec LHDC 5.0 และฟีเจอร์สำคัญคือตัดเสียงรบกวน (ANC) แบบปรับแต่งได้เฉพาะบุคคล สลับโปรไฟล์ได้ 3 แบบ</p>\n<p>สเปกอย่างอื่นคืออัพเกรดเวอร์ชัน Bluetooth จาก 5.2 เป็น 5.3, เพิ่มโปรไฟล์ Bluetooth LE, รองรับการเชื่อมต่อ Google Fast Pair และ Microsoft Swift Pair, รองรับการเชื่อมต่อสองอุปกรณ์พร้อมกัน Dual Connectivity</p>\n<p>ราคาขาย 149 ดอลลาร์ <a href=\"https://www.blognone.com/node/130980\">เท่ากับ Ear (1) ตอนขึ้นราคาแล้ว</a> ส่วนราคาขายในไทยคือ 5,490 บาท แพงขึ้นจาก Ear (1) ที่ปรับเพิ่มเป็น 4,790 บาท</p>\n<p><img alt=\"No Description\" src=\"https://www.blognone.com/sites/default/files/externals/f04697f436c0cc677a8036aeed525455.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7d0e9910365a43b8f08252d6f0eb3570.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6ff164adb7cae40377dbec675a72fce2.jpg\" /></p>\n<p>ที่มา - <a href=\"https://th.nothing.tech/products/ear-2\">Nothing</a>, <a href=\"https://www.androidcentral.com/accessories/audio/nothing-ear-2-launch\">Android Central</a></p>\n</div></div></div><div><div>Topics: </div><div><div><a href=\"/topics/nothing\">Nothing</a></div><div><a href=\"/topics/earphones\">Earphones</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"267642248873ee7f1e4c0082b20c80da85d94a63b22d2a51e820a2c0b38b19f6","category":"Thai"}