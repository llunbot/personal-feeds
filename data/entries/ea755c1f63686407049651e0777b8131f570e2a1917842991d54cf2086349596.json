{"title":"Uber ปรับปรุงเงื่อนไขการปิดบัญชีคนขับ - ถ้าเจอลูกค้าสายรีวิวดาวต่ำหวังรีฟันด์ จะตัดจากการพิจารณา","link":"https://www.blognone.com/node/136746","date":1700013891000,"content":"<div><div><div><p>Uber ประกาศอัพเดตเงื่อนไขการใช้งาน โดยบอกว่าเป้าหมายเพื่อให้เป็นแพลตฟอร์มที่ยุติธรรมที่สุดสำหรับผู้ขับขี่รถและไรเดอร์ ในปัญหาการถูกรายงานคุณภาพบริการที่ไม่ดีให้ดาวต่ำ จนทำให้บัญชีถูกระงับการใช้งาน</p>\n<p>Uber บอกว่าในกรณีส่วนใหญ่นั้นการถูกระงับบัญชีเป็นไปตามความถูกต้อง เพื่อความปลอดภัยและรักษาคุณภาพบริการ แต่ Uber ก็พบว่าผู้ใช้งานบางคนตั้งใจให้คะแนนรีวิวต่ำ หรือร้องเรียนปัญหาที่ไม่จริง เพียงเพื่อให้ Uber คืนเงินค่าบริการ ซึ่งตามปกติ Uber จะระงับบัญชีที่มีปัญหาแบบนี้ แต่เพื่อให้แพลตฟอร์มดีขึ้น Uber จะไม่นำดาวจากผู้ใช้ประเภทนี้มาเป็นข้อพิจารณาการระงับบัญชี เช่นเดียวกับข้อร้องเรียน ที่เกิดจากเหตุสุดวิสัยเช่นสภาพการจราจร ที่ Uber ไม่นำมาพิจารณาอยู่แล้ว</p>\n<p>เครื่องมืออื่นที่ Uber เพิ่มเติมสำหรับคนขับเช่น ระบบบันทึกเสียงการเดินทางที่เข้ารหัสและดูได้เฉพาะเมื่อมีการร้องเรียนเท่านั้น, ปรับปรุงระบบยืนยันตัวตนส่วนลูกค้าที่ใช้บริการอีกขั้นเพื่อความสบายใจทั้งสองฝ่าย</p>\n<p>ที่มา: <a href=\"https://www.uber.com/blog/deactivations-principles/\">Uber</a></p>\n<p><img src=\"https://www.blognone.com/sites/default/files/externals/24b9cdf5a9e89a0a1478d973d4b1c436.jpg\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/rating\">Rating</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea755c1f63686407049651e0777b8131f570e2a1917842991d54cf2086349596","category":"Thai"}