{"title":"[ลือ] Elon Musk จะลาออกจาก DOGE เร็ว ๆ นี้ - ราคาหุ้น Tesla บวกรับข่าวทันที","link":"https://www.blognone.com/node/145629","date":1743615529000,"content":"<div><div><div><p>Politico รายงานว่าประธานาธิบดี Donald Trump ได้แจ้งบุคคลรอบตัวรวมทั้งกลุ่มรัฐมนตรีว่า Elon Musk จะลาออกจาก DOGE และทุกตำแหน่งที่เกี่ยวข้องกับรัฐบาลสหรัฐเร็ว ๆ นี้ โดยเขาจะกลับไปบริหารธุรกิจเหมือนเดิม แต่ยังคงให้การสนับสนุนรัฐบาลสหรัฐต่อไป</p>\n<p>แหล่งข่าว Politico บอกว่าทีมงานของ Trump และคนที่เกี่ยวข้องมองว่า Musk มีพฤติกรรมที่คาดเดาได้ยาก และสร้างปัญหาที่เป็นผลกระทบต่อสถานะทางการเมืองของรัฐบาลด้วย ซึ่ง<a href=\"https://www.blognone.com/node/145608\">ผลการเลือกตั้งผู้พิพากษาศาลสูงสุดของรัฐวิสคอนซิน</a> ทำให้รัฐบาล Trump ใช้เป็นเหตุผลในการให้ Musk ลาออกจากทุกตำแหน่ง</p>\n<p>ตัวแทนของทำเนียบปฏิเสธรายงานข่าวนี้ อย่างไรก็ตามราคาหุ้นของ Tesla ก็ปรับเพิ่มขึ้นถึง 6% หลังรายงานข่าวนี้ออกมา</p>\n<p>ที่มา: <a href=\"https://www.politico.com/news/magazine/2025/04/02/trump-musk-leaving-political-liability-00265784\">Politico</a></p>\n<p><img alt=\"No Description\" src=\"https://www.blognone.com/sites/default/files/externals/394abdc7f9539fdc9b525ccfbbfe97d9.jpeg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/doge\">DOGE</a></div><div><a href=\"/topics/rumors\">Rumors</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9a5d8e049437da0aa3b8ab7bbcfc5c7f1d4ab5e0bf141803f649b93e6e0db7f","category":"Thai"}