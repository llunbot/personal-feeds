{"title":"Dropbox เปิดตัวแอพ Replay เพื่อคนตัดต่อวิดีโอ แชร์ไฟล์พร้อมคอมเมนต์ว่าแก้ตรงไหน","link":"https://www.blognone.com/node/125034","date":1633048966000,"content":"<div><div><div><p>Dropbox ประกาศออกแอพเสริมตัวใหม่เอาใจสายตัดต่อวิดีโอ ที่แชร์ไฟล์วิดีโอให้กันผ่าน Dropbox แต่ต้องบอกว่าจะตัดตรงไหน แก้ตรงไหนในช่องทางสื่อสารอื่น เช่น แชทหรืออีเมล</p>\n<p>แอพตัวนี้ชื่อว่า Dropbox Replay ผู้ใช้งานสามารถเซฟไฟล์ลง Dropbox แล้วแชร์ให้เพื่อนร่วมงาน พร้อมใส่คอมเมนต์ลงในไฟล์วิดีโอได้อย่างละเอียดระดับเฟรม ว่าแก้ตรงไหนอย่างไร โดยเพื่อนร่วมงานในทีมสามารถแชทโต้ตอบ และทำเครื่องหมายว่าตรงนี้แก้เรียบร้อยแล้วได้จากแอพ Replay เลย</p>\n<p>Dropbox ระบุว่าเห็นสถิติการส่งไฟล์วิดีโอสำหรับตัดต่อให้กันผ่าน Dropbox เพิ่มขึ้นมากในช่วงหลัง จึงออกฟีเจอร์นี้ขึ้นมาเพื่อให้ผู้ใช้กลุ่มนี้ทำงานสะดวกขึ้น แอพ Replay จะเปิดทดสอบเบต้าในเร็วๆ นี้</p>\n<p><img src=\"https://www.blognone.com/sites/default/files/externals/119aa3817698964d1b5f0f15f6027b7c.jpg\" /></p>\n<p>ที่มา - <a href=\"https://blog.dropbox.com/topics/product/new-product-experiences-for-distributed-teams-and-creatives\">Dropbox</a></p>\n</div></div></div><div><div>Topics: </div><div><div><a href=\"/topics/dropbox\">Dropbox</a></div><div><a href=\"/topics/video-editing\">Video Editing</a></div><div><a href=\"/topics/cloud-storage\">Cloud Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42c1d11378b40193bb627185e3e12818a6dd97d9e1b1927f2448ac80da7409a8","category":"Thai"}