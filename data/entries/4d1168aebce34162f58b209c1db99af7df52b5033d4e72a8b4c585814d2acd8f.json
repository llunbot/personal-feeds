{"title":"งาน Scary Fast ของ Apple ใช้ iPhone 15 Pro Max ในการถ่ายทำ","link":"https://www.blognone.com/node/136485","date":1698723234000,"content":"<div><div><div><p>ควันหลงเล็ก ๆ น้อย ๆ สำหรับงาน Scary Fast ของ Apple ที่เปิดตัวทั้ง<a href=\"https://www.blognone.com/node/136475\">ชิปตระกูล M3</a>, <a href=\"https://www.blognone.com/node/136476\">Macbook Pro ตัวใหม่</a> และ <a href=\"https://www.blognone.com/node/136477\">iMac 24 นิ้ว ตัวใหม่</a> ซึ่งในช่วงท้ายของงาน Apple ระบุว่ากิจกรรมนี้ถ่ายบน iPhone และตัดต่อบน Mac โดยใช้ iPhone 15 Pro Max ถ่ายทั้ง ผู้นำเสนอ, สถานที่ และภาพมุมโดรน</p>\n<p><img alt=\"No Description\" src=\"https://www.blognone.com/sites/default/files/externals/46b4976dda147ad15a069e86ed92426e.png\" /></p>\n<p>iPhone 15 Pro และ iPhone 15 Pro Max มีฟีเจอร์ที่สามารถถ่ายวิดีโอแบบ Apple ProRes ในโปรไฟล์สี Log ที่ความละเอียด 4K 60fps ได้แต่ต้องเสียบ SSD External ในการบันทึกวิดีโอ ส่วนการบันทึกภายในทำได้สูงสุดที่ความละเอียด 4K 30fps โดยก่อนหน้านี้ iPhone 15 Pro เคยถูกนำมาโปรโมทว่าสามารถถ่ายวิดีโอระดับมืออาชีพได้ผ่าน MV เพลง <a href=\"https://www.blognone.com/node/135717\">get him back! ของ Olivia Rodrigo</a> ที่ใช้ iPhone 15 Pro Max ถ่ายเช่นกัน</p>\n<p>ที่มา - <a href=\"https://www.youtube.com/live/ctkW3V0Mh-k?si=R2L8RW5DbQ1yEwH0&amp;t=1803\">Apple</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-15-pro\">iPhone 15 Pro</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d1168aebce34162f58b209c1db99af7df52b5033d4e72a8b4c585814d2acd8f","category":"Thai"}