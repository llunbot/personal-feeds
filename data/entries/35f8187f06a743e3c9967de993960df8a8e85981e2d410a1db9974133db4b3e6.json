{"title":"Netflix เผย มีจำนวนสมาชิกแพ็คเกจแบบมีโฆษณา แตะ 5 ล้านบัญชีแล้ว","link":"https://www.blognone.com/node/133880","date":1684369904000,"content":"<div><div><div><p>Netflix เปิดเผยข้อมูลสำคัญในงานนำเสนอข้อมูลกับเอเจนซีผู้ลงโฆษณา หรืองาน Upfront ว่าแพ็คเกจรับชมแบบมีโฆษณา มีผู้สมัครใช้งานแล้วเกือบ 5 ล้านบัญชีทั่วโลก</p>\n<p>Netflix เริ่มเพิ่มตัวเลือก<a href=\"https://www.blognone.com/node/130925\">แพ็คเกจแบบมีโฆษณา</a>ตั้งแต่พฤศจิกายนปีที่แล้ว จำกัดใน 12 ประเทศ และไม่เคยเปิดเผยจำนวนผู้สมัครใช้งาน จึงเป็นครั้งแรกที่มีการรายงานตัวเลขดังกล่าว ทั้งนี้หลายประเทศยังไม่ได้เริ่ม<a href=\"https://www.blognone.com/node/132560\">ระบบป้องกันการหารบัญชี</a> จึงยังสรุปต่อเป็นจำนวนคนดูไม่ได้</p>\n<p>ข้อมูลเพิ่มเติมจาก Netflix ระบุว่าจำนวนผู้สมัครใช้งานแพ็คเกจมีโฆษณานี้ เพิ่มขึ้นมากกว่าเท่าตัวเมื่อเทียบกับช่วงต้นปี ทั้งนี้ใน<a href=\"https://www.blognone.com/node/133475\">รายงานผลประกอบการไตรมาส</a>ที่ผ่านมา Netflix มีจำนวนผู้สมัครใช้งานทั่วโลก 232.50 ล้านบัญชี</p>\n<p>ปัจจุบันแพ็คเกจมีโฆษณาของ Netflix มีราคาที่ 6.99 ดอลลาร์ต่อเดือน ในอเมริกา ความละเอียดเพิ่งอัพเกรดเป็น 1080p รับชมพร้อมกันได้สูงสุด 2 จอ</p>\n<p>ที่มา: <a href=\"https://techcrunch.com/2023/05/17/netflix-touts-successful-ad-tier-with-nearly-5m-monthly-active-users/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/600d75e50e1dcdeefe969a88ea5aa7b4.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35f8187f06a743e3c9967de993960df8a8e85981e2d410a1db9974133db4b3e6","category":"Thai"}