{"title":"หุ้น NVIDIA ทำสถิติใหม่ มูลค่ากิจการเพิ่มขึ้น 2.77 แสนล้านดอลลาร์ ในวันเดียว สะท้อนความเชื่อมั่นในกระแส AI","link":"https://www.blognone.com/node/138344","date":1708640078000,"content":"<div><div><div><p>ราคาหุ้นของ NVIDIA ทำสถิติใหม่ โดยมีมูลค่ากิจการเพิ่มขึ้นภายในวันเดียว 2.77 แสนล้านดอลลาร์ จากการซื้อขายในตลาดหุ้นแนสแดคเมื่อคืนวันพฤหัสบดีที่ผ่านมา ทำสถิติมูลค่ากิจการเพิ่มขึ้นภายวันเดียวสูงสุดใหม่ จากก่อนหน้านี้<a href=\"https://www.blognone.com/node/138020\">สถิตินี้เป็นของ Meta</a> เมื่อต้นเดือน</p>\n<p>NVIDIA ราคาหุ้นปรับเพิ่มขึ้น 16.40% ปิดการซื้อขายที่ 785.38 ดอลลาร์ต่อหุ้น เป็นสถิติใหม่สูงสุดของบริษัท มีมูลค่ากิจการ 1.96 ล้านล้านดอลลาร์ หลังจากบริษัท<a href=\"https://www.blognone.com/node/138326\">รายงานผลประกอบการประจำไตรมาส</a> ที่สะท้อนความต้องการชิปประมวลผลสำหรับงาน AI ที่ยังอยู่ในระดับสูง</p>\n<p>ผลประกอบการของ NVIDIA ยังส่งผลบวกต่อตลาดหุ้นหลายแห่งทั่วโลก โดยเฉพาะ<a href=\"https://brandinside.asia/japan-nikkei-surpasses-all-time-high/\">ตลาดหุ้นญี่ปุ่นที่ดัชนี Nikkei ทำสถิติใหม่สูงสุด</a>เมื่อวานนี้ โดยราคาหุ้นกลุ่มเซมิคอนดักเตอร์ต่างปรับตัวเพิ่มสูงขึ้น</p>\n<p>ที่มา: <a href=\"https://www.reuters.com/technology/ai-leader-nvidia-rises-forecast-tops-wall-streets-lofty-goals-2024-02-22/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/0b1c60c60ff9482b730a60eb553fe5e4.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/274789e9a0d3814e97571526687077a1.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/stock-market\">Stock Market</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4af4455e6b33a98422cbe7bcd04da26d2989578a66cacad86da1ad2b9d964303","category":"Thai"}