{"title":"Ubisoft สู้คดีเกม The Crew ปิดตัว บอกการซื้อเกมคือซื้อสิทธิเล่นเกม ไม่ได้เป็นเจ้าของเกม","link":"https://www.blognone.com/node/145838","date":1744614241000,"content":"<div><div><div><p>เมื่อปี 2023 <a href=\"https://www.blognone.com/node/137254\">Ubisoft ถอดเกมแข่งรถ The Crew ออกจากทุกแพลตฟอร์ม และปิดเซิร์ฟเวอร์สำหรับเล่นออนไลน์</a> (<a href=\"https://www.blognone.com/node/141951\">The Crew 2 และ The Crew Motorfest ปรับเป็นเล่นออฟไลน์ให้</a> แต่ภาค 1 ไม่ได้ทำ) ทำให้มีเกมเมอร์บางรายยื่นฟ้อง Ubisoft ในประเด็นว่าจ่ายเงินเพื่อ \"เป็นเจ้าของเกม\" ก็ควรจะเล่นเกมได้ตลอดไป ดังนั้น Ubisoft จึงละเมิดกฎหมายโฆษณาและการค้าที่ไม่เป็นธรรม</p>\n<p>ทนายของ Ubisoft คัดค้านข้อหานี้ โดยบอกว่าการจ่ายเงินซื้อเกมนั้นไม่ได้เป็นเจ้าของเกมแต่อย่างใด แต่เป็นการซื้อ \"สิทธิ\" ในการเล่นเกม ซึ่งบริษัทได้แจ้งข้อมูลนี้ไว้แล้วในแพ็กเกจผลิตภัณฑ์ที่เห็นได้เด่นชัดในตอนซื้อ ในกรณีนี้ Ubisoft แจ้งไว้บนกล่องเกมว่า \"Ubisoft may cancel access to one or more specific online features upon a 30-day prior notice.\" (<a href=\"https://gamefaqs.gamespot.com/ps4/181341-the-crew-wild-run-edition/boxes/323501\">ภาพกล่องเกม</a>)</p>\n<p>ประเด็นเรื่อง \"ซื้อเกมแบบเป็นเจ้าของ\" vs \"ซื้อสิทธิการเล่นเกม\" เป็นที่ถกเถียงกันมากในยุคร้านขายเกมดิจิทัล <a href=\"https://www.ign.com/articles/steam-now-warns-customers-theyre-buying-a-license-not-a-game-before-they-continue-to-payment\">กรณีของ Steam ก็เริ่มแปะข้อความว่า เป็นการซื้อสิทธิการเล่นเกม</a></p>\n<p>ที่มา - <a href=\"https://www.polygon.com/gaming/555469/ubisoft-holds-firm-in-the-crew-lawsuit-you-dont-own-your-video-games\">Polygon</a>, <a href=\"https://www.ign.com/articles/ubisofts-the-crew-lawsuit-insists-we-do-not-own-the-games-we-buy\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/df932fec788cf559d3de6c85f6298043.jpeg\" /></p>\n</div></div></div><div><div>Topics: </div><div><div><a href=\"/topics/the-crew\">The Crew</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a09a74cf3ac701aa438907b2d74628bd9025ae73f96c064d5d19d012f3396b75","category":"Thai"}