{"title":"Dropbox เปิดตัวแอพ Capture อัดคลิปวิดีโอแชร์ให้เพื่อนร่วมงานแทนประชุมออนไลน์","link":"https://www.blognone.com/node/125038","date":1633055794000,"content":"<div><div><div><p>Dropbox เปิดตัวแอพ Capture สำหรับบันทึกวิดีโอจากกล้อง จับภาพหน้าจอ อัดวิดีโอหน้าจอ แล้วแชร์ให้เพื่อนร่วมงานผ่านทางแชทอย่าง Slack/Teams</p>\n<p>Dropbox บอกว่าการสื่อสารด้วยวิดีโอทรงพลังกว่า ถ่ายทอดสิ่งที่ต้องการสื่อได้ดีกว่า แต่ก็ลดภาระของการประชุมออนไลน์ลง เพราะผู้รับสารสามารถดูคลิปในช่วงเวลาที่ตัวเองสะดวก หากโยกการประชุมออนไลน์ที่ไม่จำเป็น มาเป็นการถ่ายคลิปแล้วคอมเมนต์กันทีหลังแทน จะลดความเครียดในการทำงานลงได้</p>\n<p><a href=\"https://experience.dropbox.com/resources/get-more-done-with-fewer-meetings\">วิธีการอธิบายตามภาษาของ Dropbox</a> คือเปลี่ยนจาก Zoom มาเป็น Slack กันดีกว่า อย่างไรก็ตาม <a href=\"https://www.blognone.com/node/124864\">Slack ก็เพิ่งเปิดตัวฟีเจอร์ Clips แชร์คลิปสั้นในลักษณะเดียวกัน</a> มาด้วยเช่นกัน ต้องรอดูกันว่าการชนกันตรงๆ กับเจ้าของแพลตฟอร์มแบบนี้ จะส่งผลต่อจำนวนผู้ใช้ Dropbox Capture หรือไม่</p>\n<p>ตอนนี้ Dropbox Capture มีให้ดาวน์โหลดบนวินโดวส์และแมคเท่านั้น</p>\n<p><img src=\"https://www.blognone.com/sites/default/files/externals/2f7e8ed2cf61652ea9d15e5ac60cc4e5.png\" /></p>\n<p>ที่มา - <a href=\"https://www.dropbox.com/capture\">Dropbox</a>, <a href=\"https://blog.dropbox.com/topics/product/new-product-experiences-for-distributed-teams-and-creatives\">Dropbox</a></p>\n</div></div></div><div><div>Topics: </div><div><div><a href=\"/topics/dropbox\">Dropbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2048401dce2f3361cfa56d8f782f915baab736f9ba5ff553c9cb22bcd53e040b","category":"Thai"}