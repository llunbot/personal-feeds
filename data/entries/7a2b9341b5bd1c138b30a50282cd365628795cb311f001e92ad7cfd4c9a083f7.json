{"title":"J. Allen Brack ประธาน Blizzard ประกาศลาออกจากบริษัทแล้ว","link":"https://www.blognone.com/node/124043","date":1628001982000,"content":"<div><div><div><p><a href=\"https://news.blizzard.com/en-us/blizzard/23706475/new-leadership-at-blizzard\">Blizzard ออกแถลงการ</a> ว่า J. Allen Brack ประธาน Blizzard ลาออกจากบริษัทแล้ว หลังจากทำงานกับ Blizzard มา 15 ปี และขึ้นเป็นประธานบริษัทเมื่อปี 2018</p>\n<p>หลังจากนี้ Jen Oneal ซึ่งตำแหน่งเดิมเป็น executive vice president กับ Mike Ybarra หัวหน้าทีมเทคโนโลยีและแพลตฟอร์มของ Blizzard จะเป็นประธานร่วมของฝั่ง Blizzard</p>\n<p>การลาออกนี้เกิดขึ้นหลัง <a href=\"https://www.blognone.com/node/123837\">Activision Blizzard ถูกฟ้อง</a>กรณีการเลือกปฏิบัติและปัญหาคุกคามทางเพศในที่ทำงาน โดย Brack ถูกระบุชื่อใน<a href=\"https://aboutblaw.com/YJw\">คำฟ้อง</a>ว่าเขารับรู้ถึงปัญหา แต่กลับไม่มีการลงโทษผู้ก่อเหตุที่เหมาะสมเพียงพอ</p>\n<p><a href=\"https://www.blognone.com/node/123905\">Activision Blizzard ปฏิเสธคำฟ้องเบื้องต้น</a> แต่สุดท้าย <a href=\"https://www.blognone.com/node/123932\">ซีอีโอ Bobby Kotick (ของ Activision Blizzard) ต้องออกมาเขียนจดหมายขอโทษ</a> หลังพนักงานนัดกันประท้วงโดยการวอล์คเอาท์</p>\n<p>ที่มา - <a href=\"https://news.blizzard.com/en-us/blizzard/23706475/new-leadership-at-blizzard\">Blizzard</a> via <a href=\"https://www.polygon.com/22598694/blizzard-president-resigns-j-allen-brack-activision-lawsuit\">Polygon</a></p>\n<p><img src=\"https://www.blognone.com/sites/default/files/externals/936d4be9081bf9c47e927fb50a9a625a.png\" /><em>๋J. Allen Brack ภาพจาก<a href=\"https://www.youtube.com/watch?v=CscJ58tRcEo\">วิดีโอขอโทษแบนผู้เล่นประท้วงการเมืองฮ่องกง</a></em></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/lawsuit\">Lawsuit</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a2b9341b5bd1c138b30a50282cd365628795cb311f001e92ad7cfd4c9a083f7","category":"Thai"}