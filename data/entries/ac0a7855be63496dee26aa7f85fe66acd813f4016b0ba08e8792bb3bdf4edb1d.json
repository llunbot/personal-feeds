{"title":"โซนี่เปิดตัวหูฟัง-ลำโพง 7 รุ่นใหม่ในไทย ครอบคลุมการใช้งานครบทุกรูปแบบ","link":"https://www.blognone.com/node/142616","date":1729158544000,"content":"<div><div><div><p>โซนี่ ไทย จำกัด เปิดตัวไลน์อัปหูฟัง-ลำโพง ใหม่ 7 รุ่น ทั้ง LinkBuds Fit, LinkBuds Open, LinkBuds Speaker, WF-C510, MDR-M1, WH-1000XM5 สี Smoky Pink และ WF-1000XM5 สี Smoky Pink</p>\n<p>นอกจากนี้ โซนี่ยังได้เปิดตัวแอปพลิเคชันในชื่อใหม่ Sony Sound Connect ซึ่งเป็นการอัปเดตจากแอปพลิเคชันเดิม เป็นศูนย์กลางการเชื่อมต่อตั้งแต่เริ่มต้นการสวมใส่ใช้งานไปจนถึงการตั้งค่าและควบคุมฟังก์ชันต่าง ๆ</p>\n<p>โดยรายละเอียดของสินค้าแต่ละตัวมีดังนี้</p>\n<p><strong>LinkBuds Fit</strong> (WF-LS910N) จะวางจำหน่ายในกลางเดือนพฤศจิกายน ในราคา 7,990 บาท โดยมีให้เลือก 4 สี ได้แก่ สีดำ, สีขาว, สีเขียว และสีม่วง วัสดุเงาเหลือบมุก</p>\n<ul>\n<li>ใช้ชิป Integrated Processor V2 ตัวเดียวกับ WF-1000XM5</li>\n<li>รองรับ High-Resolution Audio Wireless และ DSEE Extreme™</li>\n<li>มีระบบควบคุมด้วยการขยับศีรษะ และฟังก์ชัน Speak-to-Chat</li>\n<li>มาพร้อมเคสชาร์จเพิ่มได้นานสูงสุดถึง 21 ชั่วโมง</li>\n<li>มาตรฐานกันน้ำกันฝุ่นในระดับ IPX4</li>\n</ul>\n<p><img alt=\"alt=&quot;Sony&quot;\" src=\"https://www.blognone.com/sites/default/files/externals/2f8c892dba852fa9650820dcbd29076f.jpeg\" /></p>\n<p><strong>LinkBuds Open</strong> (WF-L910) เริ่มวางจำหน่ายปลายเดือนตุลาคมศกนี้ ในราคา 7,990 บาท โดยมีให้เลือก 3 สี ได้แก่ สีดำ, สีขาว และสีม่วง วัสดุเงาเหลือบมุก</p>\n<ul>\n<li>มาพร้อมกับ Sony Integrated Processor V2 และไดรเวอร์วงแหวนขนาด 11 มม.</li>\n<li>มีเทคโนโลยี DSEE™ (Digital Sound Enhancement Engine) ที่ช่วยยกระดับคุณภาพเสียง</li>\n<li>มาพร้อมฟีเจอร์ Auto Switch, Auto Play และ Quick Access</li>\n<li>แบตเตอรี่ของหูฟังและเคสชาร์จใช้งานได้สูงสุด 22 ชั่วโมง</li>\n<li>ป้องกันน้ำตามมาตรฐาน IPX4</li>\n</ul>\n<p><img alt=\"alt=&quot;Sony&quot;\" src=\"https://www.blognone.com/sites/default/files/externals/5b0a2338e958410ec3eb680799f78465.jpeg\" /></p>\n<p><strong>LinkBuds Speaker</strong> (SRS-LS1) มีให้เลือก 2 สี ได้แก่ สีดำ และสีเทา โดยจะแจ้งราคาและกำหนดวางจำหน่ายในเร็ว ๆ นี้</p>\n<ul>\n<li>เป็นลำโพงไร้สายขนาดพกพารุ่นใหม่ล่าสุด</li>\n<li>มีฟีเจอร์ Auto Switch,  Quick Access และ Auto Play</li>\n<li>มาพร้อม X-Balanced และ ทวีตเตอร์ รวมถึง พาสซีฟเรดิเอเตอร์</li>\n<li>มาตรฐานการป้องกันน้ำระดับ IPX4</li>\n<li>อายุการใช้งานแบตเตอรี่ที่ 25 ชั่วโมง เพื่อให้คุณสามารถเพลิดเพลินกับเสียงเพลงได้ตลอดทั้งวัน</li>\n</ul>\n<p><img alt=\"alt=&quot;Sony&quot;\" src=\"https://www.blognone.com/sites/default/files/externals/c810ffad1953b94f5d2bca86fd158a84.jpeg\" /></p>\n<p><strong>WF-C510</strong> มีให้เลือก 4 สี ได้แก่ สีฟ้า สีเหลือง สีดำ และสีขาว วางจำหน่ายแล้ววันนี้ในราคา 2,490 บาท</p>\n<ul>\n<li>มาพร้อมเทคโนโลยี DSEE (Digital Sound Enhancement Engine)</li>\n<li>รองรับ 360 Reality Audio</li>\n<li>มาพร้อมคุณสมบัติกันน้ำตามมาตรฐาน IPX4</li>\n<li>รองรับการเชื่อมต่ออย่างรวดเร็วด้วยฟีเจอร์ Fast Pair และ Swift Pair</li>\n<li>มีฟีเจอร์ Bluetooth Multipoint โหมด Ambient Sound รวมถึง Voice Focus</li>\n<li>แบตเตอรี่ที่ใช้งานได้นานถึง 11 ชั่วโมง ชาร์จ 5 นาที อยู่ได้นาน 60 นาที</li>\n</ul>\n<p><img alt=\"alt=&quot;Sony&quot;\" src=\"https://www.blognone.com/sites/default/files/externals/8fb2948a8e02e04d5186865922e6834d.jpeg\" /></p>\n<p><strong>MDR-M1</strong> หูฟังมอนิเตอร์แบบปิด พร้อมวางจำหน่ายแล้ววันนี้ ในราคา 8,990 บาท</p>\n<ul>\n<li>เป็นหูฟังมอนิเตอร์แบบปิด (Closed Monitor)</li>\n<li>พัฒนาร่วมกับซาวด์เอ็นจิเนียร์ระดับแนวหน้าอย่าง ไมค์ เพียเชนตินี จาก Battery Studios และ อากิฮิโระ นิชิมูระ จาก Power Station ที่ Berklee NYC</li>\n<li>ใช้ไดรเวอร์ที่พัฒนาพิเศษ รองรับย่านความถี่กว้างตั้งแต่ 5Hz ถึง 80kHz</li>\n<li>มาพร้อมพอร์ตปรับเสียง (Beat Response Control) ซึ่งเป็นช่องระบายอากาศเพื่อควบคุมเสียงเบส</li>\n<li>เพิ่มประสิทธิภาพของไดอะแฟรม ทำให้เสียงเบสมีความแน่นและแม่นยำยิ่งขึ้น</li>\n<li>สามารถทำงานร่วมกับบริการ 360 Virtual Mixing Environment (360VME)</li>\n</ul>\n<p><img alt=\"alt=&quot;Sony&quot;\" src=\"https://www.blognone.com/sites/default/files/externals/2f5830b23e0dc0a7d70fc54be09b2947.jpeg\" /></p>\n<p><strong>WH-1000XM5 และ WF-1000XM5 สี Smoky Pink</strong> สี Smoky Pink มาพร้อมกับผิวสัมผัสแบบแมตต์ที่ดูเรียบหรู เป็นความร่วมมือกับเกิร์ลกรุ๊ป K-Pop ชื่อดัง LE SSERAFIM ที่มีสมาชิกซึ่งกำลังได้รับความนิยมอย่าง คิมแชวอน, ซากุระ, ฮอยุนจิน, คาซูฮะ และ ฮงอึนแช</p>\n<p>WH-1000XM5 สี Smoky Pink พร้อมวางจำหน่ายแล้ววันนี้ ในราคา 14,990 บาท ส่วน WF-1000XM5 สี Smoky Pink วางจำหน่ายในราคา 10,990 บาท</p>\n<p><img alt=\"alt=&quot;Sony&quot;\" src=\"https://www.blognone.com/sites/default/files/externals/06ef1ccca4e717a2b11a10c39811593a.jpeg\" /></p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/headphones\">Headphones</a></div><div><a href=\"/topics/gadget\">Gadget</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac0a7855be63496dee26aa7f85fe66acd813f4016b0ba08e8792bb3bdf4edb1d","category":"Thai"}