{"title":"Sony เผย PS5 เป็นเครื่องเกมที่ทำกำไรได้มากที่สุดของบริษัทวางขาย 4 ปีมีกำไร 1 หมื่นล้านดอลลาร์","link":"https://www.blognone.com/node/140045","date":1717129261000,"content":"<div><div><div><p>Hideaki Nishino ซีอีโอคนปัจจุบันของ Sony Interactive Entertainment หรือ SIE ที่ดูแลส่วนธุรกิจเผยในงานประชุม Sony Business Segment Meeting 2024 Game &amp; Network Services Segment ว่า PlayStation 5 เป็นเครื่องเกมคอนโซลที่ทำกำไรมากที่สุด มีกำไรจากดำเนินงาน 1 หมื่นล้านดอลลาร์ใช้เวลาเพียง 4 ปี ในขณะที่เครื่องเกมรุ่นก่อนอย่าง PlayStation 4 ใช้เวลา 7 ปี (2013 - 2019) ทำกำไรได้ 9 พันล้านดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/89d54357e9a7de7a24375ca342ea08fc.png\" /></p>\n<p>Nishino กล่าวว่าตลาดของ PS4 ยังสำคัญอยู่เนื่องจากมียอดใช้งานจริงต่อเดือนอยู่ที่ 49 ล้านเครื่องเท่ากับ PS5 แต่ฐานผู้ใช้งานของ PS5 ก็เติบโตอย่างมาก มีผู้เล่นมีส่วนร่วมกับมากกว่าเครื่องเกมรุ่นก่อน ซึ่ง Nishino หวังว่าสถานการณ์นี้จะดำเนินต่อไป</p>\n<p><img alt=\"No Description\" src=\"https://www.blognone.com/sites/default/files/externals/c0b094d6d34315209f3b595d90b18157.png\" /></p>\n<p>จากข้อมูลของ SIE เผยว่าปัจจุบันผู้ใช้งาน PS5 จ่ายเงินและเล่นเกมมากขึ้นกว่า PS4 โดยผู้ใช้ PS5 ซื้อเนื้อหาส่วนเสริม (DLC, Expansion) เพิ่มขึ้น 176%, บริการ (PS Plus) เพิ่มขึ้น 57% และอุปกรณ์เสริมเพิ่มขึ้น 34% แต่ซื้อเกมน้อยลง 12%</p>\n<p><img alt=\"No Description\" src=\"https://www.blognone.com/sites/default/files/externals/ee31f1f897a319a07fba644b84bf00ee.png\" /></p>\n<p>ด้าน Hermen Hulst ซีอีโอของ SIE อีกคนที่ดูแลส่วนสตูดิโอผลิตเกมบอกว่าจะพัฒนาแฟรนไชส์ยอดนิยมที่มีอยู่ต่อไป แต่จะเสริมทัพด้วยเกมประเภท Live Service และขยายเกมไปลงอุปกรณ์ใหม่ ๆ โดยเกมที่เน้นการเล่าเรื่องและเป็นเกมแบบเล่นคนเดียวจะลงบน PS5 ก่อน แต่เกมประเภท Live Service จะลง PS5 และ PC พร้อมกัน</p>\n<p><img alt=\"No Description\" src=\"https://www.blognone.com/sites/default/files/externals/263f64774be1d114fba4274dde713382.png\" /></p>\n<p>ที่มา - <a href=\"https://www.sony.com/en/SonyInfo/IR/library/presen/business_segment_meeting/pdf/2024/GNS_E.pdf\">Sony</a> via <a href=\"https://www.videogameschronicle.com/news/sony-says-ps4-remains-an-important-part-of-our-business-with-50-of-users/\">VGC</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f346b802058edf785b6edb605f8134dc0812d8c125059ec2ce62e69709021e27","category":"Thai"}