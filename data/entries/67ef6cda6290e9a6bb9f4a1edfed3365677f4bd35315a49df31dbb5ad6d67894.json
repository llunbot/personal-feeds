{"title":"Square ประกาศเปลี่ยนชื่อบริษัทเป็น Block - เป้าหมายเป็นมากกว่าแพลตฟอร์มรับจ่ายเงินของร้านค้า","link":"https://www.blognone.com/node/126100","date":1638404998000,"content":"<div><div><div><p>แพลตฟอร์มรับจ่ายเงิน Square ประกาศเปลี่ยนชื่อบริษัทเป็น <strong>Block</strong> มีผลตั้งแต่วันที่ 10 ธันวาคม เป็นต้นไป โดยบริษัทให้เหตุผลว่าตอนนี้โครงสร้างธุรกิจมีมากกว่าเครื่องมืออ่านบัตรเครดิต Square ที่เป็นผลิตภัณฑ์ตัวแรก โดย Block จะยังใช้ตัวย่อเดิมในการซื้อขายหุ้นที่ตลาดนิวยอร์กคือ SQ</p>\n<p>Jack Dorsey ซีอีโอ Square ที่กำลังเปลี่ยนชื่อเป็น Block (และเขาเพิ่งลงจากตำแหน่งที่ Twitter) อธิบายว่า Square เป็นแบรนด์สำหรับให้บริการร้านค้า ขณะที่ Block มีเป้าหมายองค์กรที่กว้างกว่าคือสร้างเครื่องมือให้คนเข้าถึงโอกาสธุรกิจ ซึ่งชื่อ Block ก็มีความหมายในหลายแง่มุม ทั้งการก่อร่างสร้างสิ่งใหม่ บล็อกในการเรียกสถานที่ตั้งธุรกิจ ไปจนถึงการสร้างชุมชนเชื่อมต่อสิ่งต่าง ๆ เข้าด้วยกัน</p>\n<p>ธุรกิจในเครือของ Block ประกอบด้วย บริการรับเงินจ่ายเงิน Square, แอปจ่ายเงิน Cash App, บริการสตรีมมิ่งเพลง TIDAL, ส่วนธุรกิจบิตคอยน์ TBD54566975 ซึ่งทั้งหมดจะใช้แบรนด์เดิมต่อไป ส่วน Square Crypto จะเปลี่ยนเป็น Spiral</p>\n<p>ที่มา: <a href=\"https://investors.block.xyz/news/news-details/2021/Square-Inc.-Changes-Name-to-Block/default.aspx\">Block</a> และ <a href=\"https://www.cnbc.com/2021/12/01/square-changes-corporate-name-to-block-.html\">CNBC</a></p>\n<p><img src=\"https://www.blognone.com/sites/default/files/externals/3618b5cf360890e46f1cab69f349f096.png\" /></p>\n<blockquote><p>Block is <a href=\"https://twitter.com/Square?ref_src=twsrc%5Etfw\">@Square</a>, <a href=\"https://twitter.com/CashApp?ref_src=twsrc%5Etfw\">@CashApp</a>, <a href=\"https://twitter.com/spiralbtc?ref_src=twsrc%5Etfw\">@spiralbtc</a>, <a href=\"https://twitter.com/TIDAL?ref_src=twsrc%5Etfw\">@TIDAL</a>, <a href=\"https://twitter.com/TBD54566975?ref_src=twsrc%5Etfw\">@TBD54566975</a>, and our foundational teams who support them. We’re here to build simple tools to increase access to the economy. <a href=\"https://t.co/CkVKxHPkqy\">https://t.co/CkVKxHPkqy</a> <a href=\"https://t.co/RMOnxCLP9Y\">pic.twitter.com/RMOnxCLP9Y</a></p>\n<p>— Block (@blocks) <a href=\"https://twitter.com/blocks/status/1466154290137894912?ref_src=twsrc%5Etfw\">December 1, 2021</a></p></blockquote>\n</div></div></div><div><div>Topics: </div><div><div><a href=\"/topics/square\">Square</a></div><div><a href=\"/topics/block\">Block</a></div><div><a href=\"/topics/jack-dorsey\">Jack Dorsey</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67ef6cda6290e9a6bb9f4a1edfed3365677f4bd35315a49df31dbb5ad6d67894","category":"Thai"}