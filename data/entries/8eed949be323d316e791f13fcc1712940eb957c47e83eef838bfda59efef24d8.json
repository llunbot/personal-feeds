{"title":"เธอคงไม่ลืมฉัน - Clubhouse เพิ่มฟีเจอร์ใหม่ ส่งข้อความ Text แปลงเป็นเสียงพูดที่ปลายทาง","link":"https://www.blognone.com/node/138243","date":1708099855000,"content":"<div><div><div><p>Clubhouse แอปตั้งห้องสนทนาเสียง(เคย)ยอดนิยม ประกาศเพิ่มฟีเจอร์ใหม่ที่ผู้ใช้งานสามารถส่งข้อความตัวหนังสือหาเพื่อน และปลายทางสามารถรับข้อความนี้แบบแปลงเป็นเสียงพูดได้</p>\n<p>อ่านถึงตรงนี้อาจมีคำถามว่า แล้วทำไมไม่ส่งเป็นข้อความเสียงไปเลยตั้งแต่แรก Clubhouse บอกว่าอาจมีบางสถานการณ์ ที่เราไม่สะดวกส่งข้อความเสียง เช่น อยู่ในรถไฟฟ้า หรืออยู่ในสถานที่เสียงดังมาก จึงสามารถพิมพ์ตัวหนังสือไป แต่ปลายทางยังได้รับเป็นข้อความเสียงตามสไตล์ Clubhouse นั่นเอง (มีเครื่องหมายกำกับว่าเป็นเสียงที่สร้างขึ้น)</p>\n<p>เสียงที่สร้างขึ้นนั้น เราสามารถสร้างเสียงตนเองจาก AI ของ Clubhouse โดยอ่านข้อความจำนวนหนึ่งเพื่อให้ระบบเรียนรู้ ซึ่ง Clubhouse บอกว่าเสียงที่ได้จะใกล้เคียงตัวจริงมาก ยกเว้นแค่เสียงหัวเราะ แต่หากผู้ใช้งานไม่สบายใจก็สามารถใช้คำสั่งเสียงแบบคัสตอมของระบบได้เช่นกัน</p>\n<p>ฟีเจอร์นี้เปิดให้เฉพาะผู้ใช้งานในอเมริกาก่อน</p>\n<p>ที่มา: <a href=\"https://blog.clubhouse.com/custom-voice/\">Clubhouse</a></p>\n<p><img alt=\"No Description\" src=\"https://www.blognone.com/sites/default/files/externals/488fef5bfabe829fbd475205947d7e6c.png\" /></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8eed949be323d316e791f13fcc1712940eb957c47e83eef838bfda59efef24d8","category":"Thai"}