{"title":"รัฐบาลแคนาดา ยกเลิกโฆษณาบน Facebook และ Instagram หลัง Meta แบนเนื้อหาข่าวในประเทศ","link":"https://www.blognone.com/node/134708","date":1688631391000,"content":"<div><div><div><p>รัฐบาลแคนาดา ประกาศยกเลิกโฆษณาบน Facebook, Instgram, และแพลตฟอร์มในบริษัทแม่ หลังจาก <a href=\"https://www.blognone.com/node/134505\">Meta เริ่มแบนเนื้อหาข่าวสำหรับผู้ใช้ภายในประเทศ</a> ซึ่งเป็นผลจาก<a href=\"https://www.blognone.com/node/131088\">กฎหมาย แบ่งปันรายได้ให้สื่อท้องถิ่น (Bill C-18)</a></p>\n<p>Pablo Rodriguez รัฐมนตรีว่าการกระทรวงมรดก ประเทศแคนาดา คาดว่า การตัดสินใจยกเลิกโฆษณาทั้งหมดบนแพลตฟอร์มของ Meta ทำให้บริษัทสูญเงินราว 7.54 ล้านดอลลาร์ ซึ่งเมื่อเทียบกับรายได้ทั้งหมดมากกว่า 116 พันล้านดอลลาร์ในปี 2022 ที่ผ่านมาของ Meta นับว่าไม่ได้มีผลกระทบมากเท่าไหร่สำหรับบริษัท</p>\n<p>แม้จะไม่ได้มีการกล่าวถึงแอป <a href=\"https://www.blognone.com/node/134699\">Threads</a> ของ Meta ที่เพิ่งเปิดตัว แต่ Pablo กล่าวว่าจะดำเนินการกับทุกแพลตฟอร์มภายใต้ Meta รวมถึงรัฐบาลคาดหวังด้วยว่าแนวทางนี้ของรัฐบาลจะเป็นแรงผลักดันให้บริษัทสื่อในประเทศอื่น ๆ ทำตาม</p>\n<p>Pablo ยังยืนยันด้วยว่าจะเดินหน้ากฎหมายนี้ต่อไปโดยไม่กลัวคำข่มขู่จาก Meta และจะเป็นตัวอย่างให้กับบริษัทในประเทศได้ทำตาม รวมถึงทางรัฐบาลแคนาดากำลังหารือกับประเทศอื่น ๆ ที่ต้องการผ่านกฎหมายที่คล้ายกันนี้ เช่น สหราชอาณาจักร อินโดนีเซีย และบลาซิล</p>\n<p>ที่มา: <a href=\"https://www.bbc.com/news/world-us-canada-66104997?at_medium=RSS&amp;at_campaign=KARANGA\">BBC</a></p>\n<p><img src=\"https://www.blognone.com/sites/default/files/externals/ea77f3d3c63dee17684d5d33ae3d5da3.jpg\" alt /></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/meta\">Meta</a></div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div><div><a href=\"/topics/advertising\">Advertising</a></div><div><a href=\"/topics/laws\">Laws</a></div><div><a href=\"/topics/news\">News</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15e68de48037b5c1a6b6da0008ed73ddcd6211fea8b255f1baf8fc3ece52cbcc","category":"Thai"}