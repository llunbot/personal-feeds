{"title":"เป็นทางการแล้ว Jack Dorsey ซีอีโอทวิตเตอร์สละตำแหน่ง ซีทีโอขึ้นมารับตำแหน่งแทน","link":"https://www.blognone.com/node/126053","date":1638200329000,"content":"<div><div><div><p>CNBC รายงานโดยอ้างอิงแหล่งข่าวไม่เปิดเผยชื่อว่า Jack Dorsey ซีอีโอทวิตเตอร์เตรียมลงจากตำแหน่ง  ล่าสุด มีแถลงการณ์ออกมาเป็นทางการว่าเป็นเรื่องจริง โดย Parag Agrawal ผู้ดำรงตำแหน่งซีทีโอจะขึ้นมาเป็นซีอีโอแทน โดย Dorsey จะยังคงเป็นสมาชิกของคณะกรรมการจนกว่าวาระจะสิ้นสุดลงในการประชุมผู้ถือหุ้นปี 2022</p>\n<p>Dorsey กล่าวในการแถลงการณ์ว่า ตัดสินใจออกจากทวิตเตอร์ เพราะเชื่อว่าบริษัทพร้อมที่จะก้าวออกจากผู้ก่อตั้ง เขามีความไว้วางใจใน Parag  อย่างลึกซึ้งจากการทำงานมาอย่างหนักในช่วงสิบปีที่ผ่านมา และถึงเวลาของเขาที่จะก้าวเข้ามาเป็นผู้นำแล้ว</p>\n<p>Parag Agrawal เข้ามาทำงานที่ทวิตเตอร์ในปี 2011 และดำรงตำแหน่ง Chief Technology Officer ตั้งแต่เดือนตุลาคม 2017 เขาสำเร็จการศึกษาระดับปริญญาเอก สาขาวิทยาการคอมพิวเตอร์จากมหาวิทยาลัยสแตนฟอร์ด และปริญญาตรีสาขาวิทยาการคอมพิวเตอร์และวิศวกรรมศาสตร์จากสถาบันเทคโนโลยีแห่งอินเดีย (Indian Institute of Technolog)</p>\n<p>ปีที่ผ่านมามีเหตุการณ์หนึ่ง คือ Elliott Management  บริษัทร่วมลงทุนซึ่งเป็นผู้ถือหุ้นทวิตเตอร์ <a href=\"https://www.cnet.com/news/activist-investor-seeks-to-replace-jack-dorsey-as-twitter-ceo-report-says/\">พยายามหาคนมาแทนที่ Jack Dorsey</a> เนื่องจาก Paul Singer ผู้ก่อตั้ง Elliott Management  มีความสงสัยว่า Dorsey สมควรคุมตำแหน่งซีอีโอในบริษัทมหาชนพร้อมกันสองแห่งหรือไม่</p>\n<p>Dorsey อายุ 45 ปี นอกจากเป็นซีอีโอทวิตเตอร์แล้ว ยังเป็นซีอีโอบริษัท  Square ที่ทำด้าน payment อีกด้วย โดยเขาดำรงตำแหน่งซีอีโอทวิตเตอร์จนถึงปี 2008 ก่อนถูกบีบออกไป และกลับมาดำรงตำแหน่งอีกครั้งในปี 2015</p>\n<p><img src=\"https://www.blognone.com/sites/default/files/externals/f4db656f38bf9d842ac0214572315d13.jpg\" /><br />\nภาพ Flickr: <a href=\"https://www.flickr.com/photos/jdlasica/10722872134\">JD Lasica</a></p>\n<blockquote><p>not sure anyone has heard but,I resigned from Twitter <a href=\"https://t.co/G5tUkSSxkl\">pic.twitter.com/G5tUkSSxkl</a></p>\n<p>— jack⚡️ (@jack) <a href=\"https://twitter.com/jack/status/1465347002426867720?ref_src=twsrc%5Etfw\">November 29, 2021</a></p></blockquote>\n<p>ที่มา - <a href=\"https://www.cnbc.com/2021/11/29/twitter-ceo-jack-dorsey-is-expected-to-step-down-sources-say.html\">CNBC</a>, <a href=\"https://www.cnbc.com/2021/11/29/twitter-ceo-jack-dorsey-is-expected-to-step-down-sources-say.html\">CNBC</a>, <a href=\"https://www.prnewswire.com/news-releases/jack-dorsey-steps-down-as-twitter-ceo-board-unanimously-appoints-cto-parag-agrawal-as-successor-301432989.html\">PR Newswire</a></p>\n</div></div></div><div><div>Topics: </div><div><div><a href=\"/topics/jack-dorsey\">Jack Dorsey</a></div><div><a href=\"/topics/twitter\">Twitter</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"964b6b60a6445142a07ea241389bcdcdbaf135a511d92e0fb7eba5c01c958ca8","category":"Thai"}