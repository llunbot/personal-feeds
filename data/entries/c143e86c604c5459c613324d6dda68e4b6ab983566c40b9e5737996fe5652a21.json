{"title":"EU ร่างกฎหมายควบคุม AI อาจบังคับให้ผู้พัฒนาต้องเปิดเผยข้อมูลมีลิขสิทธิ์ ที่นำมาใช้เทรน","link":"https://www.blognone.com/node/133623","date":1682761159000,"content":"<div><div><div><p>มีรายงานว่าสหภาพยุโรปหรือ EU ได้ผ่านร่างกฎหมายส่วนหนึ่งเมื่อสัปดาห์ที่ผ่านมา โดยเป็นขั้นแรกของการออกกฎหมายเพื่อกำกับดูแล AI มีรายละเอียดสำคัญคือ บริษัทที่พัฒนาเครื่องมือสร้างเนื้อหาด้วย AI หรือ Generative AI โดยยกตัวอย่าง ChatGPT จะต้องเปิดเผยรายละเอียดข้อมูลที่ใช้เทรนเพื่อสร้างเนื้อหา ถ้าข้อมูลนั้นเป็นข้อมูลที่มีลิขสิทธิ์</p>\n<p>ทั้งนี้รายละเอียดเพิ่มเติมยังไม่มีออกมา และร่างกฎหมายดังกล่าวยังอยู่ในช่วงต้นจึงสามารถปรับเปลี่ยนแก้ไขได้อีก อย่างไรก็ตามหากแนวทางกฎหมายออกมาแบบนี้จริง ผู้พัฒนา AI จะมีความเสี่ยงมากขึ้นในการถูกฟ้องร้องเนื่องจากต้องแสดงรายละเอียดสิ่งที่นำมาเทรน AI และมีโอกาสพบปัญหาลิขสิทธิ์ได้</p>\n<p>ที่ผ่านมา OpenAI ผู้พัฒนา ChatGPT, GPT-4, DALL-E ไม่เคยเปิดเผยว่าข้อมูลใดบ้างที่นำมาใช้เทรน AI ขณะเดียวกันเราก็เห็นข่าวผู้ถือเนื้อหาลิขสิทธิ์เริ่มออกมาฟ้องร้อง หรือควบคุมไม่ให้ AI ดึงข้อมูลไปใช้กันมากขึ้นด้วย</p>\n<p>คาดว่ากฎหมายดังกล่าว หากเสร็จสมบูรณ์จะมีผลบังคับใช้อย่างเร็วที่สุดในปี 2025</p>\n<p>ที่มา: <a href=\"https://www.theverge.com/2023/4/28/23702437/eu-ai-act-disclose-copyright-training-data-report\">The Verge</a></p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" alt /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/law\">Law</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c143e86c604c5459c613324d6dda68e4b6ab983566c40b9e5737996fe5652a21","category":"Thai"}