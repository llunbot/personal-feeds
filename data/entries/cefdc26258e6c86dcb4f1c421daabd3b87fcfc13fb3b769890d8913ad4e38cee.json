{"title":"เมตาเวิร์สมีไว้ทำอะไร HP ตอบ \"มีไว้ซ่อมพรินเตอร์\"","link":"https://www.blognone.com/node/125795","date":1636635592000,"content":"<div><div><div><p>HP เปิดตัวบริการใหม่ชื่อ xRServices เป็นการนำแว่น Hololens 2 ของไมโครซอฟท์เข้ามาเพื่อให้การซ่อมบำรุงพรินเตอร์ขนาดใหญ่ที่ใช้ในอุตสาหกรรมง่ายขึ้น</p>\n<p>พรินเตอร์อุตสาหกรรม (Industrial Printers) มีขนาดใหญ่และมีกลไกซับซ้อน การซ่อมบำรุงทำได้ยาก เพราะต้องใช้วิศวกรที่มีความเชี่ยวชาญสูง หากพรินเตอร์ขัดข้องก็ต้องรอวิศวกรเดินทางไปถึงสถานที่ตั้งก่อน</p>\n<p>การใช้แว่น HoloLens เข้ามาช่วยแก้ปัญหานี้ เพราะวิศวกรของ HP สามารถดูกลไกเครื่องจากระยะไกลได้เหมือนอยู่หน้างานจริง ในขณะที่ฝั่งผู้ใช้งานเครื่องพิมพ์ก็สวมแว่น HoloLens แล้วทำการซ่อมตามคำบอกของวิศวกรแบบเรียลไทม์ สะดวกกว่าการสอบถามกันผ่านโทรศัพท์ที่ไม่เห็นชิ้นส่วนของจริง</p>\n<p>บริการนี้เริ่มทดสอบแบบ Beta กับลูกค้ารายใหญ่ของ HP บางรายแล้ว</p>\n<p><img src=\"https://www.blognone.com/sites/default/files/externals/b66901e6908e93506d3e91926b47751d.jpg\" /></p>\n<p>ที่มา - <a href=\"https://press.hp.com/us/en/press-releases/2021/hp-launches-first-print-industry-mixed-reality-xrservices.html\">HP</a>, <a href=\"https://arstechnica.com/gadgets/2021/11/hp-takes-printer-troubleshooting-into-mixed-reality-for-some-reason/\">Ars Technica</a></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/hololens\">HoloLens</a></div><div><a href=\"/topics/augmented-reality\">Augmented Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cefdc26258e6c86dcb4f1c421daabd3b87fcfc13fb3b769890d8913ad4e38cee","category":"Thai"}