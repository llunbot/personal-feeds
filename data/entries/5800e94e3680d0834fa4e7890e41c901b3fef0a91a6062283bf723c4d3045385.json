{"title":"Mathematics for Data Science","link":"https://markpeak.net/mathematics-for-data-science/","date":1736601700000,"content":"<p>สิ่งหนึ่งที่เป็นปมในใจผมมาหลายปีแล้วคือ ความรู้ทางคณิตศาสตร์ของผมมีไม่เยอะนัก</p>\n<p>ถึงแม้ว่าสมัย ป.ตรี ต้องเรียน math พื้นฐาน 4 ตัว + discrete math ที่เป็นพื้นฐานของวิชา comsci + วิชาพวก Fourier transform ของภาคไฟฟ้า (ยากชะมัดเลยไม่รู้ตอนนั้นเรียนไปได้ยังไง)</p>\n<p>แต่พอมาถึงยุค AI ครองโลก การเข้าใจหลักการทำงานของ machine learning ให้ถ่องแท้ จำเป็นต้องใช้ความรู้พื้นฐานทางคณิตศาสตร์อีกมากพอสมควร ต้องผสมผสานทั้งวิชา algebra, matrix, calculus, matrix, probability (โดยเฉพาะเรื่อง regression และ classification ที่ผมไม่เคยเรียนมาก่อน)</p>\n<p>การศึกษา machine learning ไม่สำเร็จเพราะไม่มีพื้นฐาน math จึงกลายเป็นปมในใจผมมาตลอด ถึงแม้พยายามไปเรียน online course อยู่บ้างแต่ก็ไม่สำเร็จด้วยเหตุผลเรื่องความขี้เกียจ 555 และภาษาที่อาจเป็นอุปสรรคบ้าง</p>\n<p>จนกระทั่ง <a href=\"https://www.skooldio.com/courses/mathematics-for-data-science\">Skooldio เขาเปิดคอร์ส Mathematics for Data Science</a> เป็นภาษาไทย สอนโดย อ.พรรษ แห่งเพจ <a href=\"https://www.facebook.com/mathasitis\">คณิตศาสตร์อย่างที่ควรจะเป็น</a> เลยพบว่านี่แหละคือสิ่งที่เราต้องการ</p>\n<p>เมื่อ Skooldio มีแคมเปญ “มาเรียนธอน” จึงเลือกคอร์สนี้แบบไม่ต้องคิดมาก ช่วงแรกตั้งใจเรียนแบบไฟแรงมากและก็แผ่วตามสูตร และวันนี้เมื่อถึงวันสุดท้ายของมาเรียนธอน พลังแห่ง deadline ไฟลนก้นก็ช่วยให้เราเรียน Mathematics for Data Science ครับ ปลดล็อคปมในชีวิตไปได้อีกหนึ่งข้อ 555</p>\n<p>รีวิวสั้นๆ ว่าคอร์สนี้สอน 3 หัวข้อคือ</p>\n<ol>\n<li>Matrices Algebra คือเรื่อง matrix</li>\n<li>Linear Algebra</li>\n<li>Differential Calculus รวมเรื่อง regression, search algorithm, gradient descent</li>\n</ol>\n<p>คนเรียนต้องมีพื้นฐาน math มาบ้างประมาณหนึ่ง อย่างน้อยก็ต้องผ่าน basic calculus มา เข้าใจเรื่อง different equation ว่าคืออะไร ทำอย่างไร</p>\n<p> </p>\n<p><img loading=\"lazy\" src=\"https://markpeak.net/wp-content/uploads/2025/01/Screenshot-2025-01-11-140023-1024x575.jpg\" alt=\"\" width=\"700\" height=\"393\" srcset=\"https://markpeak.net/wp-content/uploads/2025/01/Screenshot-2025-01-11-140023-1024x575.jpg 1024w, https://markpeak.net/wp-content/uploads/2025/01/Screenshot-2025-01-11-140023-300x168.jpg 300w, https://markpeak.net/wp-content/uploads/2025/01/Screenshot-2025-01-11-140023-768x431.jpg 768w, https://markpeak.net/wp-content/uploads/2025/01/Screenshot-2025-01-11-140023-700x393.jpg 700w, https://markpeak.net/wp-content/uploads/2025/01/Screenshot-2025-01-11-140023.jpg 1044w\" /></p>\n<p><img loading=\"lazy\" src=\"https://markpeak.net/wp-content/uploads/2025/01/Screenshot-2025-01-11-140345-1024x571.jpg\" alt=\"\" width=\"700\" height=\"390\" srcset=\"https://markpeak.net/wp-content/uploads/2025/01/Screenshot-2025-01-11-140345-1024x571.jpg 1024w, https://markpeak.net/wp-content/uploads/2025/01/Screenshot-2025-01-11-140345-300x167.jpg 300w, https://markpeak.net/wp-content/uploads/2025/01/Screenshot-2025-01-11-140345-768x428.jpg 768w, https://markpeak.net/wp-content/uploads/2025/01/Screenshot-2025-01-11-140345-700x390.jpg 700w, https://markpeak.net/wp-content/uploads/2025/01/Screenshot-2025-01-11-140345.jpg 1039w\" /></p>\n<p>เนื้อหาในคอร์สเน้นการสรุป concept เพื่อให้เข้าใจว่ามันคืออะไร โดยไม่ลงสมการมากนัก และมีการรันโค้ดในภาษา Python ให้ดูอีกนิดหน่อย ถือเป็นการปูพื้น math สำหรับไปศึกษางานด้าน data science และ machine learning ต่อได้ แต่ก็ไม่ถึงขั้นละเอียดมาก เพราะถ้าแบบนั้นคงต้องใช้เวลาเรียนกันเป็นเทอมๆ</p>\n<p>เท่าที่ผมเข้าใจคือ คอร์สภาษาไทยในหัวข้อแบบนี้ น่าจะมีแค่คอร์สนี้คอร์สเดียวในไทย เพราะมันเฉพาะทางพอสมควร ต้องนับถือคนทำมากๆ (ถ้าใครรู้จักคอร์สอื่นก็โปรดแจ้ง) ดังนั้นคนที่สนใจศึกษาด้าน AI แล้วมีความรู้ไม่พอ (แบบผม) ก็แนะนำเป็นอย่างยิ่ง ถือเป็นจุดตั้งต้นที่ดี ก่อนไปศึกษาแต่ละหัวข้อในเชิงลึกต่อไปครับ</p>The post <a href=\"https://markpeak.net/mathematics-for-data-science/\">Mathematics for Data Science</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"5800e94e3680d0834fa4e7890e41c901b3fef0a91a6062283bf723c4d3045385","category":"Thai"}