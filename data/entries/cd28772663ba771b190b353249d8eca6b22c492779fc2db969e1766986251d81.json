{"title":"ข้อมูลเบื้องต้น Threads - แอปจาก Instagram ที่หวังดึงผู้ใช้ Twitter จากฐาน IG เดิม","link":"https://www.blognone.com/node/134674","date":1688448481000,"content":"<div><div><div><p>นาทีนี้คงชัดเจนแล้วว่า Threads แอปโซเชียลตัวใหม่จาก Meta จะ<a href=\"https://www.blognone.com/node/134663\">เปิดให้ใช้งานทั่วไปในวันที่ 6 กรกฎาคมนี้</a>แน่นอน ซึ่งน่าจะเป็นจังหวะการออกแอปที่ชิงพื้นที่ ถูกเวลามาก แบบยังไม่ต้อง<a href=\"https://www.blognone.com/node/134488\">ชกมวยกรง</a>ระหว่าง Elon Musk และ Mark Zuckerberg</p>\n<p>9to5Google ได้นำ APK ของแอป Threads ที่ปล่อยออกมาใน Play Store ซึ่งตอนนี้ถูกลบไปแล้วมาแกะดูรายละเอียด ทำให้เห็นรายละเอียดเบื้องต้นหลายอย่างของ Threads โดยเฉพาะประเด็นที่หลายคนกังวล เนื่องจาก Threads จะใช้บัญชี Instagram ในการล็อกอิน</p>\n<p>รายละเอียดเบื้องต้นมีดังนี้</p>\n<ul>\n<li>Threads มีหน้าเว็บไซต์คือ <a href=\"https://www.threads.net/\">Threads.net</a> พร้อมกับนาฬิกานับถอยหลังเปิดให้บริการ</li>\n<li>กำหนดเวลาให้บริการตามนาฬิกาที่นับคือ 21:00น. วันพฤหัสบดีที่ 6 กรกฎาคม 2023 ตามเวลาในไทย</li>\n<li>หน้าดาวน์โหลด บอกว่า iOS เป็น Pre-order ส่วน Android เขียนว่า Coming soon</li>\n</ul>\n<p><img alt=\"No Description\" src=\"https://www.blognone.com/sites/default/files/externals/8b6dbf802fb441b36650e74a1ff4427e.jpg\" /></p>\n<ul>\n<li>การกดติดตาม (Follow) สามารถตามจากบัญชี Instagram ได้เลย กรณีเป็นบัญชีสาธารณะ (Public) ส่วนบัญชีส่วนตัว (Private) ต้องได้รับการอนุญาต ส่วนบัญชีที่ยังไม่ได้สมัคร Threads จะขึ้นสถานะว่า Pending ไปก่อน</li>\n<li>กรณีตั้งบัญชีแบบส่วนตัว (Private) สามารถตั้งค่าอนญาตให้ติดตามล่วงหน้าได้เลย สำหรับบัญชีที่ให้ตามอยู่แล้วใน Instagram และสามารถกำหนดเป็นรายบัญชีได้</li>\n<li>โปรไฟล์ใน Threads จะซิงก์มาจาก Instagram ทั้งชื่อ, username, รูปโปรไฟล์ และการแก้ไขต้องทำที่ Instagram</li>\n<li>การติดตามหรือเลิกติดตาม (Follow/Unfollow) สามารถทำแยกกันแต่ละแอปได้ แต่การบล็อก (Block) ที่ใดที่หนึ่ง จะมีผลกับทั้งสองแอป</li>\n<li>สามารถข้ามไปติดตามแพลตฟอร์มอื่นที่ใช้ Fediverse เช่น Mastodon โดยชื่อ username จะเป็น @username@threads.net</li>\n<li>สามารถตั้งค่าจำกัดการตอบ Reply จากผู้ใช้งานแพลตฟอร์มอื่นได้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/1c82149e2fbe71472d9f04e23c2a9c12.jpg\" /></p>\n<p>ที่มา: <a href=\"https://9to5google.com/2023/07/03/threads-instagram-app-countdown-plus-details/\">9to5Google</a></p>\n</div></div></div><div><div>Topics: </div><div><div><a href=\"/topics/instagram-threads\">Instagram Threads</a></div><div><a href=\"/topics/meta\">Meta</a></div><div><a href=\"/topics/social-media\">Social Media</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd28772663ba771b190b353249d8eca6b22c492779fc2db969e1766986251d81","category":"Thai"}