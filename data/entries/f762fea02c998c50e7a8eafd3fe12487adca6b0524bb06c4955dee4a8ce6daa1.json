{"title":"Apple อาจเริ่มขาย Vision Pro ผ่านตัวแทน 3rd Party เพื่อเพิ่มยอดขาย","link":"https://www.blognone.com/node/144641","date":1739430160000,"content":"<div><div><div><p>แอปเปิล<a href=\"https://www.blognone.com/node/138019\">ขายเฮดเซต Vision Pro มาครบหนึ่งปี</a>แล้ว ถึงแม้ไม่มีข้อมูลที่เป็นทางการว่าขายดีหรือไม่จากแอปเปิล มีแค่<a href=\"https://www.blognone.com/node/143908\">ข่าวลือ</a>ออกมา แต่คำพูดล่าสุดของซีอีโอ Tim Cook ที่ว่า Vision Pro <a href=\"https://www.blognone.com/node/142693\">ยังไม่ใช่สินค้าแมส</a>เพราะมีราคาสูง ก็น่าจะบอกใบ้ได้พอสมควร</p>\n<p>ล่าสุดมีความเคลื่อนไหวสองอย่างเกี่ยวกับ Vision Pro และอาจเป็นไปตามข่าวลือของ Mark Gurman ล่าสุดว่าแอปเปิลจะมี<a href=\"https://www.blognone.com/node/144620\">ประกาศเพิ่มเติมเกี่ยวกับ Vision Pro ในวันศุกร์นี้</a> โดยข้อมูลแรกคือแอปเปิลได้เชิญนักพัฒนาจำนวนหนึ่ง เข้าร่วมงานวันที่ 27 กุมภาพันธ์นี้ โดยจะใช้เวลา 6 ชั่วโมง ที่สำนักงานใหญ่แอปเปิลใน Cupertino เรียกหัวข้องานว่าการสร้างสรรค์เนื้อหา Interactive บน visionOS</p>\n<p>ส่วนอีกข้อมูล แอปเปิลได้ออกแอปใหม่ชื่อว่า Apple Vision Pro Demo Fit ระบุว่าให้ร้านค้าใช้ประกอบการตั้งค่าเฮดเซต เพื่อสาธิตการใช้งานกับลูกค้า ซึ่งเป็นขั้นตอนหนึ่งก่อนให้ลูกค้าทดลองใช้งาน Vision Pro ในร้าน Apple Store เพื่อความพอดีกับศีรษะและดวงตา จึงคาดว่าแอปเปิลน่าจะเริ่มขาย Vision Pro ผ่านตัวแทนจำหน่ายภายนอกแล้ว จากที่ผ่านมาสินค้ามีขายเฉพาะการซื้อตรงกับแอปเปิลเท่านั้น</p>\n<p>ที่มา: <a href=\"https://appleinsider.com/articles/25/02/12/apple-may-be-trying-to-jump-start-lackluster-apple-vision-pro-sales?utm_medium=social&amp;utm_source=threads\">Apple Insider</a></p>\n<p><img alt=\"No Description\" src=\"https://www.blognone.com/sites/default/files/externals/1dce83164ff053f0b6f81de30bcb2c1e.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f762fea02c998c50e7a8eafd3fe12487adca6b0524bb06c4955dee4a8ce6daa1","category":"Thai"}