{"title":"สู่โลกที่ไม่ต้องมีคอนโซล Amazon ขายแพ็กเกจ Fire TV Stick พ่วงจอย Xbox ไว้เล่นเกมผ่านคลาวด์","link":"https://www.blognone.com/node/140911","date":1721138141000,"content":"<div><div><div><p>หลังจาก<a href=\"https://www.blognone.com/node/140629\">ไมโครซอฟท์ประกาศรองรับ Amazon Fire TV Stick ให้เล่นเกมผ่านคลาวด์ Xbox Cloud Gaming ได้</a> โดยออกแอพ Xbox บนระบบปฏิบัติการ Fire OS</p>\n<p>ฝั่งของ Amazon ก็รับลูก โดยออกแพ็กเกจบันเดิลรวม <a href=\"https://www.blognone.com/node/135847\">Fire TV Stick 4K Max</a> กับจอยไร้สาย Xbox Wireless Controller ในราคา 78.99 ดอลลาร์ (ประมาณ 2,850 บาท) และแถมสมาชิก Xbox Game Pass Ultimate ฟรี 1 เดือน มูลค่า 19.99 ดอลลาร์สำหรับคนที่ไม่เคยเป็นสมาชิก Game Pass มาก่อน</p>\n<p>ทิศทางของไมโครซอฟท์ช่วงหลังชัดเจนมากว่า ไม่ต้องการสู้ในสงครามขายเครื่องคอนโซลอีกต่อไป (เพราะสู้ไปก็แพ้โซนี่) จึงพยายามหนีมาจับตลาดสมาชิก Game Pass ทั้งบนคอนโซล พีซี รวมถึงการเล่นเกมผ่านคลาวด์โดยไม่ต้องมีฮาร์ดแวร์คอนโซลแยกเฉพาะ การออกแพ็กเกจพ่วงที่พร้อมเล่นเกมเลยในราคาไม่ถึง 80 ดอลลาร์ ย่อมถูกกว่าการจ่ายเงินซื้อคอนโซล (ถูกสุดคือ Xbox Series S ราคา 299 ดอลลาร์)</p>\n<p>ก่อนหน้านี้ <a href=\"https://www.blognone.com/node/131176\">ไมโครซอฟท์เคยมีแผนทำฮาร์ดแวร์ต่อทีวีสำหรับเล่นเกมผ่านคลาวด์ โค้ดเนม Keystone</a> แต่<a href=\"https://www.blognone.com/node/131176\">สุดท้ายยกเลิกไป</a> และผันมาจับมือกับ Amazon ที่มีฐานลูกค้า Fire TV แทน (ทั้งหมดไม่มีในไทยทั้ง Fire TV และ Xbox Cloud Gaming)</p>\n<p>ที่มา - <a href=\"https://www.amazon.com/dp/B0D89B55NV?\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/cf4ac84b59eff72fa4f44bd3eda907c8.png\" /></p>\n<blockquote><p>Amazon is now selling an Xbox controller + Game Pass Ultimate + Fire TV stick bundle. \"Stream Xbox games. No console required.\" <a href=\"https://t.co/2jHhfzsQkd\">https://t.co/2jHhfzsQkd</a> <a href=\"https://t.co/64skniSnFU\">pic.twitter.com/64skniSnFU</a></p>\n<p>— Tom Warren (@tomwarren) <a href=\"https://twitter.com/tomwarren/status/1813187911669420331?ref_src=twsrc%5Etfw\">July 16, 2024</a></p></blockquote>\n</div></div></div><div><div>Topics: </div><div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/xbox\">Xbox</a></div><div><a href=\"/topics/xcloud\">xCloud</a></div><div><a href=\"/topics/cloud-gaming\">Cloud Gaming</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a225d6c867cc43ec678531cdc3003ae1866f7f4f64948c61a62fc890d3b9e48d","category":"Thai"}