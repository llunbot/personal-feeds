{"title":"เอกสารโซนี่ระบุ จะไม่แชร์ข้อมูล PS6 ให้ Activision Blizzard หากไมโครซอฟท์ซื้อสำเร็จ","link":"https://www.blognone.com/node/134494","date":1687448778000,"content":"<div><div><div><p>คดีระหว่าง FTC กับ Microsoft + Activision Blizzard ในชั้นศาลเริ่มต้นขึ้นแล้ว ทำให้มีเอกสารภายในของบริษัทที่เกี่ยวข้องออกเผยแพร่สู่สาธารณะ โดยยังคาดดำบางส่วนที่เป็นข้อมูลลับเอาไว้</p>\n<p>เอกสารฉบับหนึ่งที่น่าสนใจมาจากฝั่งโซนี่ โดย Jim Ryan ซีอีโอของ Sony Interactive Entertainment ตอบคำถามของ FTC ว่าหากไมโครซอฟท์ซื้อกิจการ Activision Blizzard ได้สำเร็จ ฝั่งโซนี่จะไม่แชร์ข้อมูลทางเทคนิคของ PS6 ให้ Activision Blizzard อีกต่อไป แม้ว่า Activision Blizzard จะยังออกเกมบนแพลตฟอร์ม PlayStation ก็ตาม</p>\n<p>เหตุผลของโซนี่คือกลัวความลับการค้ารั่วไหลไปยังคู่แข่ง และมองว่า Activision Blizzard มีแรงจูงใจในการพัฒนาเกมให้รองรับฟีเจอร์เฉพาะของ PlayStation ลดลง เพราะ Activision Blizzard ในฐานะบริษัทลูกของไมโครซอฟท์ย่อมสนใจธุรกิจของ Xbox ในภาพรวม มากกว่าตัวเลขรายได้เฉพาะของ Activision Blizzard</p>\n<p>ในเอกสารนี้ยังสอบถามความสัมพันธ์ของโซนี่กับ Mojang สตูดิโอผู้สร้าง Minecraft ในฐานะสตูดิโอของไมโครซอฟท์ที่ยังทำเกมให้ PlayStation อยู่ ว่ามีความเหมือนต่างกับ Activision Blizzard อย่างไร แต่น่าเสียดายว่าถูกคาดดำไว้เกือบหมด ทำให้เราไม่ได้เห็นคำตอบของ Jim Ryan ในเรื่องนี้</p>\n<blockquote><p>In an FTC v MS/ABK deposition, PlayStation chief Jim Ryan said that, if deal closes, Sony couldn't tell Activision about its next consoleIs then asked about Sony working with Mojang (Minecraft) after MS bought them. Discussion is redacted but Ryan says it supports this concern <a href=\"https://t.co/M86CBm3CcY\">pic.twitter.com/M86CBm3CcY</a></p>\n<p>— Stephen Totilo (@stephentotilo) <a href=\"https://twitter.com/stephentotilo/status/1671474280259887105?ref_src=twsrc%5Etfw\">June 21, 2023</a></p></blockquote>\n<p>ที่มา - <a href=\"https://www.gamesradar.com/sony-says-it-would-withhold-ps6-information-from-activision-if-the-microsoft-deal-goes-through/\">GamesRadar+</a></p>\n<p>Jim Ryan ภาพจาก PlayStation</p>\n<p><img src=\"https://www.blognone.com/sites/default/files/externals/aa60de3ebfd66d21574466139a027459.jpg\" alt /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/lawsuits\">Lawsuits</a></div><div><a href=\"/topics/ftc\">FTC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c63abff77174160b058565320f0b3c00cbb5a9722909998ee58f2409c474c415","category":"Thai"}