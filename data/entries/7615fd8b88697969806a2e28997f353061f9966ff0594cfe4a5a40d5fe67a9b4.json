{"title":"Windows 365 Link มินิพีซีที่ออกแบบมาเชื่อมต่อ Windows บนคลาวด์ เริ่มวางขายแล้ว","link":"https://www.blognone.com/node/145648","date":1743666959000,"content":"<div><div><div><p>หลายคนอาจลืมกันไปแล้วว่า เมื่อปลายปี 2024 ไมโครซอฟท์เปิดตัว <a href=\"https://www.blognone.com/node/143221\">Windows 365 Link มินิพีซีสำหรับใช้งาน Windows บนคลาวด์โดยเฉพาะ</a></p>\n<p>หลังเวลาผ่านมาราวครึ่งปี วันนี้ Windows 365 Link เริ่มวางขายอย่างเป็นทางการแล้วในสหรัฐและอีกหลายประเทศ ด้วยราคา 349 ดอลลาร์</p>\n<p>ผู้ใช้ฝั่งคอนซูเมอร์อาจเข้าใจยากว่าทำไมเราต้องซื้อฮาร์ดแวร์ราคาไม่ถูกเท่าไร มาเพื่อใช้เดสก์ท็อปผ่านคลาวด์ด้วย ตลาดของ Windows 365 Link คล้ายกับคอมพิวเตอร์กลุ่ม Thin Client ในอดีต ที่มีคอมพิวเตอร์สำหรับงานเฉพาะทาง (เช่น จุดขายหรือจุดบริการ) ต่อเชื่อมกับระบบเดสก์ท็อปที่จัดการจากส่วนกลางโดยตรง</p>\n<p>จุดเด่นของ Windows 365 Link คือการออกแบบมาเพื่อบริการ Windows 365 โดยตรง (ไม่ต้องใช้คลาวด์ยี่ห้ออื่นเลย) จึงบูตเข้าเดสก์ท็อปได้ในเวลาไม่กี่วินาที ให้ประสิทธิภาพการทำงานดีกว่า และจัดการง่ายกว่า ซึ่งไมโครซอฟท์บอกว่าตอนนี้มีองค์กรกว่า 100 แห่งทดลองใช้งานแล้ว และได้ผลออกมาดีตามที่ต้องการ</p>\n<p>ที่มา - <a href=\"https://blogs.windows.com/windowsexperience/2025/04/02/maximize-productivity-and-roi-with-windows-365-new-innovations-now-generally-available/\">Microsoft</a>, <a href=\"https://www.neowin.net/news/microsofts-mini-pc-windows-365-link-is-now-available/\">Neowin</a></p>\n<p><img src=\"https://www.blognone.com/sites/default/files/externals/160444a1323afd8b874e3ca857c3b71b.png\" alt=\"\" /></p>\n</div></div></div><div><div>Topics: </div><div><div><a href=\"/topics/windows-365\">Windows 365</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div><div><a href=\"/topics/remote-desktop\">Remote Desktop</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7615fd8b88697969806a2e28997f353061f9966ff0594cfe4a5a40d5fe67a9b4","category":"Thai"}