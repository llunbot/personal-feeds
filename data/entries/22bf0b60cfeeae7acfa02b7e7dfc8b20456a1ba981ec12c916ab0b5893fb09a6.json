{"title":"Baldur's Gate 3 ขึ้นเป็นเกมคะแนนรีวิวดีที่สุดของปี 2023, PC Gamer ให้คะแนนสูงสุดในรอบ 16 ปี","link":"https://www.blognone.com/node/135337","date":1692326974000,"content":"<div><div><div><p>ยังร้อนแรงต่อเนื่องกับ<a href=\"https://www.blognone.com/node/135144\">เกม Baldur's Gate 3 ที่ทำคะแนนรีวิวได้อย่างยอดเยี่ยม</a> โดยสัปดาห์ที่ผ่านมา สื่อเกมหัวใหญ่หลายแห่งเพิ่งเล่นเกมจบ และทยอยปล่อยรีวิวฉบับละเอียดออกมา ตอนนี้มีรีวิวรวมแล้ว 49 ชิ้น</p>\n<p>ผลคือ <a href=\"https://www.metacritic.com/game/pc/baldurs-gate-3/critic-reviews\">Baldur's Gate 3 มีคะแนนรีวิวเฉลี่ยบน Metacritic ขึ้นไปที่ 97/100</a> (ล่าสุดลดลงเล็กน้อยเป็น 96/100) และ<a href=\"https://opencritic.com/game/9136/baldurs-gate-3\">บน OpenCritic ที่ 97/100</a> เฉือนเอาชนะ The Legend of Zelda: Tears of the Kingdom ที่ทำได้ 96/100 ขึ้นเป็นเกมคะแนนรีวิวเฉลี่ยสูงสุดของปี 2023</p>\n<p>สื่อเกมรายใหญ่อย่าง <a href=\"https://www.pcgamer.com/baldurs-gate-3-review/\">PC Gamer ให้คะแนน 97/100</a> และบอกว่านี่คือ<a href=\"https://www.pcgamer.com/baldurs-gate-3-is-pc-gamers-highest-scoring-game-in-16-years-heres-why\">เกมที่ได้คะแนนรีวิวสูงที่สุดในรอบ 16 ปี</a>เลยทีเดียว โดยเกมสุดท้ายที่ได้คะแนนรีวิวสูงระดับนี้คือ Half-Life 2 ได้ 98/100 ในปี 2004 และมีเกม Kerbal Space Program ได้ 96/100 ในปี 2015 น้อยกว่ากันหนึ่งแต้ม</p>\n<p>คะแนนระดับนี้ทำให้ Baldur's Gate 3 เข้าไปติดชาร์ท เกมคะแนนรีวิวสุงสุดตลอดกาลของ PC Gamer US ที่เดิมมี 5 เกม</p>\n<ul>\n<li>Sid Meier's Alpha Centauri, 1999 [98]</li>\n<li>Half-Life 2, 2004 [98]</li>\n<li>Crysis, 2007 [98]</li>\n<li>Sid Meier's Civilization II, 1996 [97]</li>\n<li>Half-Life, 1998 [97]</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5e4ab84d693b5f9e9da948a536bd33a3.png\" /></p>\n<blockquote><p>Baldur's Gate 3 is the new pinnacle of RPGs. Our review: <a href=\"https://t.co/pPpSLdiq9b\">https://t.co/pPpSLdiq9b</a> <a href=\"https://t.co/GfIklhPM7P\">pic.twitter.com/GfIklhPM7P</a></p>\n<p>— PC Gamer (@pcgamer) <a href=\"https://twitter.com/pcgamer/status/1691920292547825942?ref_src=twsrc%5Etfw\">August 16, 2023</a></p></blockquote>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22bf0b60cfeeae7acfa02b7e7dfc8b20456a1ba981ec12c916ab0b5893fb09a6","category":"Thai"}