{"title":"Boeing เลื่อนยิงจรวดนำส่งยาน Starliner ก่อนยิงเพียงสองชั่วโมงครึ่ง","link":"https://www.blognone.com/node/124050","date":1628014557000,"content":"<div><div><div><p>Boeing เลื่อนยิงตรวด Atlas-5 เพื่อนำส่งยาน Starliner ขึ้นไปยังสถานีอวกาศนานาชาติ แม้ว่าจะนับถอยหลังเหลือเพียง 2 ชั่วโมงครึ่งเท่านั้น แต่จะเตรียมยิงอีกครั้งในวันพรุ่งนี้</p>\n<p>ภารกิจยิงยาน Starliner แบบไร้คนขับเพื่อทดสอบยานของ Boeing เริ่มยิงครั้งแรกตั้งแต่ปลายปี 2019 แต่ภารกิจล้มเหลวโดยยานไม่สามารถขึ้นไปถึงวงโคจรได้ ทำให้ Boeing ต้องทำ<a href=\"https://www.blognone.com/node/117421\">ภารกิจทดสอบ OFT-2 ครั้งนี้ให้นาซ่าฟรี</a> กระทบไปถึงตารางภารกิจนำส่งยานแบบมีมนุษย์อวกาศขึ้นไปด้วย <a href=\"https://www.blognone.com/node/118892\">จนกระทั่งนักบินลาออก</a></p>\n<p>Boeing ได้สัญญานำส่งมนุษย์อวกาศไปยังสถานีอวกาศนานาชาติในโครงการ Commercial Crew พร้อมๆ กับ SpaceX โดยมูลค่าโครงการของฝั่ง Boeing นั้นแพงกว่ามาก แต่นาซ่ามีนโยบายไม่พึ่งบริษัทใดบริษัทหนึ่ง จึงทำสัญญากับทั้งสองบริษัทแม้ว่า Boeing จะแพงกว่าก็ตาม</p>\n<p>ที่มา - <a href=\"https://www.bbc.com/news/science-environment-58013284\">BBC</a></p>\n<p><img src=\"https://www.blognone.com/sites/default/files/externals/b8ca3b3127d899e1aa8edc427a8cc278.jpg\" /></p>\n</div></div></div><div><div>Topics: </div><div><div><a href=\"/topics/boeing\">Boeing</a></div><div><a href=\"/topics/nasa\">NASA</a></div><div><a href=\"/topics/space\">Space</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"184d6b9596a2f91de334d0607531042c80ea9e614670aaea4c23a58e04f8da83","category":"Thai"}