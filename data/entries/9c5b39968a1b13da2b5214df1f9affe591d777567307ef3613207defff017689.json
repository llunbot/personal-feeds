{"title":"HBO เผยภาพแรกซีรีส์ The Last of Us คาดฉายภายในปี 2022","link":"https://www.blognone.com/node/124956","date":1632713942000,"content":"<div><div><div><p><a href=\"https://twitter.com/HBO/status/1442292912541376512/photo/1\">HBO</a> และ <a href=\"https://twitter.com/Naughty_Dog/status/1442293121346248711/photo/1\">Naughty Dog</a> ทวิตเผยภาพแรกของซีรีส์ The Last of Us ที่กำลังอยู่ในช่วงโปรดักชั่นซีรีส์ดัดแปลงจากเกมที่จะมี Neil Druckmann นักเขียนและครีเอทีฟไดเร็คเตอร์ของเกมต้นฉบับ มากำกับบางตอนด้วย</p>\n<p>ในภาพเป็นภาพด้านหลังที่น่าจะเป็นโจเอลกับแอลลี่ แต่งกายด้วยชุดที่มีสีคล้ายกับชุดตัวละครในเกมภาคแรก คือโจเอลสีเขียวเทาหม่นๆ แอลสี่สีแดงชมพู และซากเครื่องบินที่ตกบนทุ่งหญ้า แต่ยังไม่เห็นรายละเอียดอื่นมากนัก</p>\n<p>ตัวซีรีส์ยังไม่มีกำหนดวันฉาย แต่มีเบาะแสจาก <a href=\"https://www.instagram.com/kantemir_balag/?hl=en\">Instagram ของ Kantamir Balagov</a> หนึ่งในผู้กำกับ ที่อัพเดตโปรไฟล์ไว้ว่า The Last of Us (2022) ทำให้มีความเป็นไปได้ว่าเราจะเห็นซีรีส์เรื่องนี้บน HBO ในปีหน้า</p>\n<p><img src=\"https://www.blognone.com/sites/default/files/externals/9ebbe7bd37bf6c666124e02e939604b1.jpg\" /></p>\n<p>ที่มา - <a href=\"https://twitter.com/HBO/status/1442292912541376512/photo/1\">HBO</a></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/hbo\">HBO</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c5b39968a1b13da2b5214df1f9affe591d777567307ef3613207defff017689","category":"Thai"}