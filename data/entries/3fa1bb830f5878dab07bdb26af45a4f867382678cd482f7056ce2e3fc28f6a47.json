{"title":"[ลือ] OpenAI เตรียมเปิดตัว Search Engine พลัง AI ของตัวเอง ชนกับ Google Search","link":"https://www.blognone.com/node/139674","date":1715313403000,"content":"<div><div><div><p>Reuters รายงานข่าวลือว่า OpenAI เตรียมเปิดตัว Search Engine ของตัวเองในวันจันทร์หน้า (13 พ.ค.)</p>\n<p>ก่อนหน้านี้มีข่าวลือมาสักระยะแล้วว่า OpenAI กำลังซุ่มพัฒนา Search Engine เพื่อแข่งกับ Google Search และสตาร์ตอัพรายอื่นอย่าง <a href=\"https://www.perplexity.ai/\">Perplexity AI</a> ที่ก่อตั้งโดยอดีตพนักงานของ OpenAI</p>\n<p>คาดว่าบริการ Search ของ OpenAI จะเป็นส่วนต่อขยายจาก ChatGPT โดยเปิดให้ ChatGPT ดึงข้อมูลจากอินเทอร์เน็ต มีแหล่งอ้างอิงข้อมูล (ไม่ได้เรียกว่า Bing งั้นรึ?)</p>\n<p>เมื่อปี 2023 <a href=\"https://www.blognone.com/node/133144\">OpenAI เคยพยายามทำ ChatGPT Plugins เพื่อเชื่อมต่อกับบริการภายนอก</a> แต่ไม่ได้รับความนิยมมากนัก และ<a href=\"https://help.openai.com/en/articles/8988022-winding-down-the-chatgpt-plugins-beta\">เลิกบริการตัวนี้ไปเมื่อเดือนเมษายน 2024</a> เพื่อหันไปโฟกัสกับ <a href=\"https://www.blognone.com/node/137598\">GPT Store</a> เพียงอย่างเดียว</p>\n<p>ฝั่งกูเกิลเองมีบริการชื่อ <a href=\"https://www.blognone.com/node/136644\">Search Generative Experience (SGE)</a> เป็นส่วนขยายของ Google Search ที่ใช้ Gemini AI ช่วยสรุปคำตอบให้ผู้ใช้งาน</p>\n<p>ที่มา - <a href=\"https://www.reuters.com/technology/openai-plans-announce-google-search-competitor-monday-sources-say-2024-05-09/\">Reuters</a></p>\n<p><img src=\"https://www.blognone.com/sites/default/files/externals/b6a9a429f1dc66a76e05517265e393c2.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/search-engine\">Search Engine</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fa1bb830f5878dab07bdb26af45a4f867382678cd482f7056ce2e3fc28f6a47","category":"Thai"}