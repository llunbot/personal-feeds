{"title":"ญี่ปุ่นร่างกฎหมายบังคับแอปเปิลและกูเกิลเปิดให้บริษัทอื่นเปิดแอปสโตร์แข่ง","link":"https://www.blognone.com/node/134404","date":1686985598000,"content":"<div><div><div><p>รัฐบาลญี่ปุ่นกำลังร่างกฎหมายบังคับให้เจ้าของแพลตฟอร์มอย่างแอปเปิลและกูเกิลต้องเปิดให้ผู้ให้บริการรายอื่นสามารถสร้างแอปสโตร์ขึ้นมาแข่งได้ หากคู่แข่งนั้นมีมาตรฐานความปลอดภัยและความเป็นส่วนตัวดีเพียงพอ</p>\n<p>รัฐบาลญี่ปุ่นหวังว่าการเปิดให้มีการแข่งขันจะทำให้ราคาแอปรวมถูกลง เพราะทุกวันนี้เจ้าของแพลตฟอร์มนั้นคิดค่าบริการถึง 30%</p>\n<p>สหภาพยุโรปมีกฎหมาย Digital Market Act (DMA) ที่บังคับให้แพลตฟอร์มขนาดใหญ่ จะถูกควบคุมการขายพ่วง หรือให้ความสำคัญกับสินค้าในบริษัทตัวเองเหนือกว่าบริษัทอื่นที่อยู่บนแพลตฟอร์ม โดยไม่ได้จำกัดอยู่เฉพาะแอปสโตร์บนโทรศัพท์เท่านั้น แต่รวมถึงบริการขนาดใหญ่อื่นๆ เช่น Google Search, Facebook, คลาวด์รายใหญ่, แอปแชตอย่าง WhatsApp ด้วย โดย DMA จะมีผลบังคับเดือนมีนาคมปี 2024</p>\n<p>คาดว่าร่างกฎหมายนี้จะเข้าประชุมสภาญี่ปุ่นในสมัยประชุมหน้า</p>\n<p>ที่มา - <a href=\"https://www.japantimes.co.jp/news/2023/06/16/business/japan-apple-google-apps-stores/\">Japan Times</a></p>\n<p><img src=\"https://www.blognone.com/sites/default/files/externals/5a84b1811bf13dcd52ad90dcd7642242.png\" alt /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/apple\">Apple</a></div><div><a href=\"/topics/google\">Google</a></div><div><a href=\"/topics/app-store\">App Store</a></div><div><a href=\"/topics/google-play\">Google Play</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3174cd486fb4190605e9940da603416deeb5dfaabbb6100e9e869bb390a5455","category":"Thai"}