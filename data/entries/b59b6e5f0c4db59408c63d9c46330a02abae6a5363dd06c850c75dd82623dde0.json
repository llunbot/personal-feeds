{"title":"Disney รายงานผลการดำเนินงาน ธุรกิจ Streaming รวมทั้งหมดมีกำไรเป็นครั้งแรก","link":"https://www.blognone.com/node/141297","date":1723038007000,"content":"<div><div><div><p>ดิสนีย์รายงานผลประกอบการของไตรมาสเดือนมิถุนายน โดยธุรกิจสตรีมมิ่งทั้งหมดของดิสนีย์ (กลุ่ม Direct-to-Consumer หรือ DTC รวมกับ ESPN+) มีกำไรจากการดำเนินงานเป็นครั้งแรก 47 ล้านดอลลาร์ จาก<a href=\"https://www.blognone.com/node/139633\">ไตรมาสก่อนหน้านี้</a>เฉพาะ DTC (Disney+ และ Hulu) ที่มีกำไร</p>\n<p>Bob Iger ซีอีโอดิสนีย์กล่าวว่าไตรมาสที่ผ่านมาธุรกิจบันเทิงเติบโตอย่างแข็งแกร่ง ทั้งภาพยนตร์ใน Box Office และธุรกิจสตรีมมิ่งที่มีกำไรเป็นครั้งแรก โดย Inside Out 2 ทำรายได้ทั่วโลกมากกว่า 1.5 พันล้านดอลลาร์ เป็นภาพยนตร์อนิเมชันทำเงินสูงสุดตลอดกาล</p>\n<p>Disney+ มีจำนวนสมาชิกทั่วโลก 118.3 ล้านบัญชี โดยยังไม่รวม Disney+ Hotstar ที่มีสมาชิก 35.5 ล้านบัญชี ส่วน Hulu มีสมาชิก 51.1 ล้านบัญชี</p>\n<p>ในภาพรวมดิสนีย์มีรายได้เพิ่มขึ้น 4% จากช่วงเดียวกันในปีก่อนเป็น 23,155 ล้านดอลลาร์ และมีกำไรสุทธิ 2,842 ล้านดอลลาร์</p>\n<p>ที่มา: <a href=\"https://thewaltdisneycompany.com/disneys-q3-fy24-earnings-results-webcast/\">ดิสนีย์</a></p>\n<p><img alt=\"No Description\" src=\"https://www.blognone.com/sites/default/files/externals/0763e774af19298cc140661a88e8695c.png\" /></p>\n<p><img alt=\"No Description\" src=\"https://www.blognone.com/sites/default/files/externals/3576168bad43a69917daf15402f96141.png\" /></p>\n</div></div></div><div><div>Topics: </div><div><div><a href=\"/topics/disney\">Disney</a></div><div><a href=\"/topics/disney-plus\">Disney+</a></div><div><a href=\"/topics/financial-report\">Financial Report</a></div><div><a href=\"/topics/espn\">ESPN</a></div><div><a href=\"/topics/hulu\">Hulu</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b59b6e5f0c4db59408c63d9c46330a02abae6a5363dd06c850c75dd82623dde0","category":"Thai"}