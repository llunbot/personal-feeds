{"title":"[ลือ] โซนี่ยกเลิกโครงการเกม Twisted Metal แบบ Live Service พร้อมกับการปลดพนักงาน","link":"https://www.blognone.com/node/138433","date":1709084720000,"content":"<div><div><div><p>Jason Schreier นักข่าวสายเกมของ Bloomberg รายงานข่าวเพิ่มเติมจาก <a href=\"https://www.blognone.com/node/138428\">โซนี่ปลดพนักงาน PlayStation ออก 900 คน</a> โดยเขาให้ข้อมูลว่า โซนี่ยกเลิกโครงการพัฒนาเกมแข่งรถ  Twisted Metal เกมใหม่ที่เป็น live service ด้วย</p>\n<p>เกมนี้อยู่ระหว่างการพัฒนาโดย<a href=\"https://www.blognone.com/node/124643\">สตูดิโอ Firesprite ในอังกฤษ (ซื้อมาในปี 2021)</a> และน่าจะเป็น<a href=\"https://www.blognone.com/node/136663\">หนึ่งในเกม live service จำนวนทั้งหมด 12 เกม</a> ที่โซนี่เคยประกาศว่ากำลังพัฒนาอยู่ ทำให้ตอนนี้ไม่ชัดเจนนักว่าตกลงแล้วโซนี่จะเอายังไงต่อกับเกม live service เพราะ<a href=\"https://www.blognone.com/node/137247\">เพิ่งยกเลิกเกม The Last of Us Online ไปเมื่อปลายปี</a></p>\n<p>เกมซีรีส์ Twisted Metal ออกภาคแรกในปี 1995 บนเครื่อง PS1 และออกภาคหลักภาคสุดท้ายในปี 2012 บนเครื่อง PS3 โดยเมื่อปีที่แล้ว <a href=\"https://www.blognone.com/node/133618\">เพิ่งถูกนำไปสร้างเป็นซีรีส์ฉายบนสตรีมมิ่ง Peacock ของ NBCUniversal</a></p>\n<p>Schreier ยังให้ข้อมูลว่า Guerrilla Games สตูดิโอผู้พัฒนาเกมซีรีส์ Horizon โดนปลดพนักงานออกราว 40 คน คิดเป็น 10% ของทั้งสตูดิโอ</p>\n<p>ที่มา - <a href=\"https://www.bloomberg.com/news/articles/2024-02-27/sony-cuts-900-jobs-in-gaming-shuts-down-london-division\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/c9562a72ea2501b5fd53c2931b8083e3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/16bd10d2adad9b207c5de8e4f0cfe2d8.jpg\" /></p>\n<blockquote><p>NEW: As part of today's mass layoff, Sony has canceled a Twisted Metal live-service game that was in development at UK-based studio Firesprite, Bloomberg has learned. Firesprite will also lay off an unspecified number of people. <a href=\"https://t.co/pvCDsS7yxe\">https://t.co/pvCDsS7yxe</a></p>\n<p>— Jason Schreier (@jasonschreier) <a href=\"https://twitter.com/jasonschreier/status/1762503092593999913?ref_src=twsrc%5Etfw\">February 27, 2024</a></p></blockquote>\n</div></div></div><div><div>Topics: </div><div><div><a href=\"/topics/twisted-metal\">Twisted Metal</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/layoff\">Layoff</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf40d9e80f18e39ae5651d43c02aa0227cf2aa12562a677e76bcfc5ba0eba3fb","category":"Thai"}