{"title":"Lenovo เปิดตัว AI Now ผู้ช่วย AI พลัง Llama 3.1 เหมือนมี Copilot อีกตัวในพีซี","link":"https://www.blognone.com/node/142615","date":1729154522000,"content":"<div><div><div><p>Lenovo เปิดตัว AI Now เครื่องมือแชทบ็อตที่ทำหน้าที่เหมือนเป็น Copilot อีกตัวบนพีซี โดย AI Now ใช้พลังจากโมเดล Llama 3.1 ของ Meta</p>\n<p>AI Now จะเน้นประมวลผลบนเครื่องเป็นหลัก และอาศัยข้อมูลการใช้งานช่วยเพิ่มความเฉพาะบุคคลมากขึ้น (personalised) แต่ก็สามารถส่งไปประมวลผลบนคลาวด์ได้โดย Lenovo บอกว่าผู้ใช้งานต้องยินยอมทุกครั้ง และมี Microsoft Azure AI Content Safety มาช่วยกรองการแสดงผลของ AI อีกชั้น รวมถึงเชื่อมต่อกับระบบบริการหลังการขายของ Lenovo ให้ด้วย</p>\n<p>AI Now น่าจะถูกปล่อยอัพเดตให้กับเครื่องที่เป็น AI PC ของ Lenovo แต่ยังไม่มีการระบุไทม์ไลน์ใดๆ</p>\n<p>ที่มา - <a href=\"https://news.lenovo.com/pressroom/press-releases/smarter-ai-for-all-comprehensive-devices-solutions-concepts-tech-world-2024/\">Lenovo</a></p>\n<p><img alt=\"No Description\" src=\"https://www.blognone.com/sites/default/files/externals/ca7f59c15fd216d2437db8a6e0f73c07.png\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/llama\">Llama</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"941a6121b5271f7e19524bed9dc37789e873b3d12651431f9a58b2ced5547544","category":"Thai"}