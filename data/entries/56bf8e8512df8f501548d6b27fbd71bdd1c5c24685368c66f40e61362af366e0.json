{"title":"Spotify ไตรมาส 3/2023 เติบโตเด่นทุกด้าน ทั้งตัวเลขการเงินและจำนวนผู้ใช้งาน","link":"https://www.blognone.com/node/136373","date":1698145823000,"content":"<div><div><div><p>Spotify รายงานผลประกอบการของไตรมาสที่ 3 ปี 2023 ภาพรวมออกมามากกว่าที่บริษัทเคยประเมินไว้ โดยรายได้รวมเติบโต 11% จากไตรมาสเดียวกันในปีก่อนเป็น 3,357 ล้านยูโร มีกำไรจากการดำเนินงาน 32 ล้านยูโร เนื่องจากอัตรากำไรขั้นต้นที่ดีขึ้นเป็น 26.4% และควบคุมค่าใช้จ่ายได้ดีขึ้น กระแสเงินสดอิสระก็เพิ่มเป็น 216 ล้านยูโร ในไตรมาส</p>\n<p>จำนวนผู้ใช้งานเพิ่มขึ้นเป็น 574 ล้านบัญชี แบ่งเป็นลูกค้าพรีเมียม 226 ล้านบัญชี เพิ่มขึ้น 16% และแบบใช้งานฟรีติดโฆษณา 361 ล้านบัญชี เพิ่มขึ้น 32% การเติบโตนั้นมาจากทุกภูมิภาคทั้งแบบพรีเมียมและแบบมีโฆษณา</p>\n<p>Spotify ให้สถิติน่าสนใจในไตรมาส เช่น Music Discovery หรือการฟังเพลงใหม่ที่ไม่เคยฟังมาก่อนครั้งแรก เกิดขึ้นถึงประมาณ 1.9 พันล้านครั้งต่อวันในแพลตฟอร์ม ส่วนฟีเจอร์เด่นที่เปิดตัวในไตรมาสที่ผ่านมา เช่น <a href=\"https://www.blognone.com/node/135940\">Jam</a> สำหรับจัดเพลย์ลิสต์ในงานปาร์ตี้ และ <a href=\"https://www.blognone.com/node/135189\">DJ ที่ขยายไปเป็น 50 ประเทศ</a> (แต่ยังไม่มีไทย)</p>\n<p>ที่มา: <a href=\"https://newsroom.spotify.com/2023-10-24/spotify-reports-third-quarter-2023-earnings/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/2198ad632b7f6f78780ae3b73cd6b7e0.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56bf8e8512df8f501548d6b27fbd71bdd1c5c24685368c66f40e61362af366e0","category":"Thai"}