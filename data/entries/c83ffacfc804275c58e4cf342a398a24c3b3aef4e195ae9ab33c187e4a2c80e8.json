{"title":"Apple Store เตรียมจัดพื้นที่ใหม่สัปดาห์หน้า แต่คาดเป็นสินค้าแคมเปญ Black Unity","link":"https://www.blognone.com/node/144322","date":1737936349000,"content":"<div><div><div><p>จดหมายข่าวประจำสัปดาห์ Power On ของ Mark Gurman แห่ง Bloomberg คนเดิม คราวนี้เขาพูดถึงสินค้าใหม่แต่ยังไม่มีประเด็นสำคัญ ทั้ง <a href=\"https://www.blognone.com/node/140664\">AirPods ติดกล้อง</a> และ<a href=\"https://www.blognone.com/node/142281\">อุปกรณ์ HomePod มีหน้าจอ</a> ซึ่งแอปเปิลยังคงแผนการผลิตและเปิดตัวตามเดิม</p>\n<p>ข้อมูลใหม่ของ Gurman ในครั้งนี้เป็นเรื่องร้านค้า Apple Store เขาบอกว่าที่ร้านเตรียมติดตั้งปรับปรุงพื้นที่ใหม่ในสัปดาห์หน้า เพื่อรองรับแคมเปญหรือสินค้าใหม่ อย่างไรก็ตามอาจไม่ต้องหวังเป็นสินค้าใหม่ขนาดนั้น เพราะคาดว่าในสัปดาห์นี้หรือสัปดาห์หน้า แอปเปิลน่าจะออก<a href=\"https://www.blognone.com/node/144240\">อัปเดต iOS 18.3</a> ซึ่งใน<a href=\"https://www.blognone.com/node/137717\">เวอร์ชันนี้</a>แอปเปิลมีแคมเปญสนับสนุน Black Unity องค์กรที่มอบโอกาสให้คนผิวสีทั่วโลก แอปเปิลจึงน่าจะออกสินค้าเกี่ยวข้องเช่น เคสโทรศัพท์, สาย Apple Watch เป็นต้น</p>\n<p>แต่หากจะลุ้นสินค้าใหม่แอปเปิล ที่อาจเป็นไปได้คือ MacBook Air รุ่นใหม่ชิป M4 และหูฟัง Powerbeats Pro 2</p>\n<p>ที่มา: <a href=\"https://www.bloomberg.com/news/newsletters/2025-01-26/apple-ar-plan-meta-samsung-glasses-are-coming-s25-edge-to-beat-iphone-air\">Bloomberg</a></p>\n<p><img src=\"https://www.blognone.com/sites/default/files/externals/de1fd86a475c62458079b8ebbfbabb9f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple-store\">Apple Store</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c83ffacfc804275c58e4cf342a398a24c3b3aef4e195ae9ab33c187e4a2c80e8","category":"Thai"}