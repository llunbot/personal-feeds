{"title":"Jim Ryan บอก PS5 จะเป็นเครื่องเกมคอนโซลที่ประสบความสำเร็จมากที่สุดของ Sony","link":"https://www.blognone.com/node/139004","date":1711964741000,"content":"<div><div><div><p>Jim Ryan ซีอีโอของ PlayStation ที่เพิ่งเกษียณจากตำแหน่งให้สัมภาษณ์กับ PlayStation Podcast ตอนที่ 481 เพื่อบอกล่าทีมงาน PlayStation และพูดถึงสถานะของแแบรนด์ในตอนนี้</p>\n<p>Jim กล่าวว่า PlayStation กำลังอยู่ในจุดสูงสุด ในขณะที่ PlayStation 5 กำลังมุ่งหน้าไปสู่การเป็นเครื่องเกมคอนโซลที่ประสบความสำเร็จมากที่สุดของ PlayStation ในหลายแง่มุม แล้วเกมจาก PlayStation Studios นั้นให้ประสบการณ์การเล่นที่ดีที่สุด และยังบอกอีกว่าเกมที่วางจำหน่ายในยุค PS5 มีจำนวนเยอะที่สุดเท่าที่เคยมีมาแล้ว</p>\n<p>ซึ่งจำนวนเกมที่เยอะที่สุดที่ Jim กล่าวถึงนั้นยังไม่ชัดเจนว่าหมายถึงเกมประเภทไหน เนื่องจาก PlayStation ได้ปล่อยเกมคลาสสิกจำนวนมากบน PS4 และ PS5 ในขณะที่เกมใหม่ ๆ ที่ทาง PlayStation เป็นตัวแทนจัดจำหน่ายบน PS5 ตอนนี้มีอยู่ประมาณ 26 เกม</p>\n<p><img alt=\"No Description\" src=\"https://www.blognone.com/sites/default/files/externals/fc8c77f78b92a562e0dfb0426fb16f11.png\" /></p>\n<p>ที่มา - <a href=\"https://blog.playstation.com/2024/03/29/official-playstation-podcast-episode-481-heres-to-you-jim\">PlayStation Blog</a> via <a href=\"https://www.videogameschronicle.com/news/jim-ryan-says-ps5-is-well-on-track-to-be-sonys-most-successful-console-ever/\">VGC</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dcb9f1646f536d1fd64e661fde2df83c0454461d74328a9138f2dd148717e4af","category":"Thai"}