{"title":"เว็บเกมซื้อกันเอง IGN ซื้อบริษัทแม่ของ Eurogamer, GamesIndustry, VG247","link":"https://www.blognone.com/node/139907","date":1716382210000,"content":"<div><div><div><p>วงการสื่อเกมต่างประเทศมีการซื้อกิจการครั้งสำคัญ โดย IGN Entertainment ซึ่งปัจจุบันเป็นเว็บในเครือ Ziff Davis กลุ่มทุนสื่อยักษ์ใหญ่ของสหรัฐ ประกาศซื้อกิจการ <a href=\"https://gamer.network/\">Gamer Network</a> บริษัทสื่อออนไลน์สายเกมสัญชาติอังกฤษ เจ้าของเว็บไซต์เกมหลายแห่ง เช่น Eurogamer, Digital Foundry, GamesIndusry.biz, Rock Paper Shotgun, VG247, Dicebreaker</p>\n<p>เว็บไซต์ Eurogamer รายงานว่าบริษัทตัวเอง Game Network ประกาศขายมาได้สักระยะหนึ่งแล้ว เพราะบริษัทแม่คือ Reedpop ซึ่งเป็นบริษัทด้านอีเวนต์ (ผู้จัดงาน PAX) ตัดสินใจไม่ต้องการทำธุรกิจนี้ต่อ</p>\n<p>ฝั่งของผู้ซื้อ IGN Network นอกจากเป็นเจ้าของเว็บเกม IGN แล้ว ยังเป็นเจ้าของเว็บข่าวออนไลน์อื่นๆ เช่น Mashable, Lifehacker, PCMag รวมถึงร้านขายเกม Humble Bundle ด้วย</p>\n<p>ที่มา - <a href=\"https://www.videogameschronicle.com/news/ign-agrees-deal-for-gamer-network-sites-including-eurogamer-and-gi-biz/\">VGC</a>, <a href=\"https://www.eurogamer.net/eurogamer-has-a-new-parent-company\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/bd482f02a5715f6ed95e9ca796fd38a8.png\" /></p>\n</div></div></div><div><div>Topics: </div><div><div><a href=\"/topics/ign\">IGN</a></div><div><a href=\"/topics/acquisition\">Acquisition</a></div><div><a href=\"/topics/games\">Games</a></div><div><a href=\"/topics/digital-media\">Digital Media</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"616b2ed719b63add9f143d5aeb663e0e2d6724a44062f07bfdb25069fcd42f92","category":"Thai"}