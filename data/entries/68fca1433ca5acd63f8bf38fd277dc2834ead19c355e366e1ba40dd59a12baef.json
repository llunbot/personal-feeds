{"title":"Marvel’s Spider-Man 2 ประกาศออกเวอร์ชันพีซี วางขาย 30 มกราคม 2025","link":"https://www.blognone.com/node/142651","date":1729299675000,"content":"<div><div><div><p>โซนี่ประกาศวางขายเกม Marvel’s Spider-Man 2 เวอร์ชันพีซี ตามยุทธศาสตร์ใหม่ที่ไม่มีเกมเอ็กซ์คลูซีฟเฉพาะบน PlayStation อีกต่อไป (กระชากใจแฟนบอย)</p>\n<p>เกมเวอร์ชันพีซีเป็นผลงานการพอร์ตโดย <a href=\"https://www.blognone.com/node/123534\">Nixxes Software สตูดิโอที่โซนี่ซื้อมาเพื่อการซื้อโดยเฉพาะ</a> เกมเวอร์ชันนี้ไม่มีเนื้อหาใหม่เพิ่มเข้ามา แต่ก็รวมอัพเดตต่างๆ ของเวอร์ชัน PS5 เช่น ชุดต่างๆ และโหมด New Game+, โหมด Photo เป็นต้น</p>\n<p>เกม Marvel’s Spider-Man 2 มีกำหนดวางขาย 30 มกราคม 2025 ทั้งบน Steam และ Epic Games Store</p>\n<p><a href=\"https://www.blognone.com/node/137324\">Spider-Man 2 เป็นเกมที่เคยมีข้อมูลหลุดว่าใช้ทุนสร้างมากถึง 315 ล้านดอลลาร์</a> และเป็นหนึ่งในเกมที่ทำให้โซนี่ขาดทุนหนัก แม้<a href=\"https://www.blognone.com/node/136661\">ทำยอดขายได้ดีก็ตาม</a> ยอดขายรวม 11 ล้านชุด ถือเป็นเกมขายดีอันดับหนึ่งของโซนี่ยุค PS5</p>\n<p>ในรอบปีที่ผ่านมา โซนี่ประกาศวางขายเกมดังๆ ของ PlayStation บนพีซีหลายเกม เช่น <a href=\"https://www.blognone.com/node/134078\">Ratchet &amp; Clank: Rift Apart</a>, <a href=\"https://www.blognone.com/node/137882\">Horizon Forbidden West</a>, <a href=\"https://www.blognone.com/node/138577\">Ghost of Tsushima</a>, <a href=\"https://www.blognone.com/node/140061\">God of War Ragnarok</a> และ <a href=\"https://www.blognone.com/node/137982\">Until Dawn</a> ตอนนี้น่าจะเหลือแค่แฟรนไชส์ Gran Turismo เท่านั้นที่ยังเป็นเอ็กซ์คลูซีฟ PlayStation เท่านั้น</p>\n<p>ที่มา - <a href=\"https://blog.playstation.com/2024/10/18/marvels-spider-man-2-arrives-on-pc-january-2025/\">PlayStation Blog</a></p>\n<p><img src=\"https://blog.playstation.com/tachyon/2024/10/a8fdc2c2f94bbd75c745baa605cd7bbd5974afed.jpg?resize=1088%2C612&amp;crop_strategy=smart&amp;zoom=1.5\" /></p>\n</div></div></div><div><div>Topics: </div><div><div><a href=\"/topics/spider-man\">Spider-Man</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/marvel\">Marvel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68fca1433ca5acd63f8bf38fd277dc2834ead19c355e366e1ba40dd59a12baef","category":"Thai"}