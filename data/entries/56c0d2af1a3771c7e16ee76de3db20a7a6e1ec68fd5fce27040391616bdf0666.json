{"title":"Xiaomi ระบุให้ความร่วมมือกับตำรวจ หลังรถ SU7 เปิด Autopilot ชนแท่งปูน เสียชีวิต 3 ราย","link":"https://www.blognone.com/node/145590","date":1743496146000,"content":"<div><div><div><p>Xiaomi แถลงพร้อมให้ความร่วมมือกับตำรวจในการสืบสวนอุบัติเหตุที่มณฑลอานฮุย หลังรถสปอร์ตไฟฟ้า SU7 เกิดอุบัติเหตุเมื่อวันที่ 29 มีนาคมที่ผ่านมา</p>\n<p>Xiaomi ระบุว่าก่อนเกิดเหตุ ช่วงเวลา 22:27 น. รถกำลังแล่นอยู่บนทางด่วน Dezhou-Shangrao ที่ความเร็ว 116 กิโลเมตรต่อชั่วโมง ด้วยโหมดช่วยขับ Navigate on Autopilot ก่อนจะมาถึงบริเวณที่มีการก่อสร้างเวลาประมาณ 22:44 น. ซึ่งเลนถูกปิดและมีทางเบี่ยง โดยคนขับพยายามชะลอรถและหมุนพวงมาลัยแต่ก็ชนเข้ากับแท่งปูนด้วยความเร็ว 97 กิโลเมตรต่อชั่วโมง และเกิดเพลิงไหม้เสียหายทั้งคัน (ดูรูปในที่มา) ส่งผลให้คนในรถ 3 คนเสียชีวิต</p>\n<p>มีบางรายงานระบุว่าเปิดประตูรถไม่ได้ แต่ Xiaomi ชี้แจงว่าประตูรถสามารถเปิดได้จากมือดึงฉุกเฉินที่เป็นระบบกลไก หากระบบไฟฟ้าเสียหายก็ยังเปิดได้อยู่</p>\n<p>นอกจากนี้ระบบติดต่อสื่อสารฉุกเฉินยังทำงานหลังเกิดเหตุ โดยติดต่อตำรวจและรถพยาบาลซึ่งเจ้าหน้าที่มาถึงจุดเกิดเหตุราว 23:00 น.</p>\n<p>ระบบช่วยขับของ Xiaomi SU7 มีสองแบบ คือใช้กล้องอย่างเดียวกับใช้ LiDAR ร่วมด้วย ซึ่งรถคันที่เกิดเหตุเป็นแบบใช้กล้องอย่างเดียว</p>\n<p>ที่มา - <a href=\"https://carnewschina.com/2025/04/01/first-fatal-accident-involving-xiaomi-su7-claims-three-lives-on-chinese-highway/\">CarNewsChina</a>, <a href=\"https://www.reuters.com/world/china/chinas-xiaomi-says-actively-cooperating-with-police-after-fatal-accident-2025-04-01/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/8bede601e93b6b367da452679bc4f383.png\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/electric-car\">Electric Car</a></div><div><a href=\"/topics/self-driving-car\">Self-Driving Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56c0d2af1a3771c7e16ee76de3db20a7a6e1ec68fd5fce27040391616bdf0666","category":"Thai"}