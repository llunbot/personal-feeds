{"title":"Android อัพเดตฟีเจอร์: Quick Share รองรับการแชร์ผ่าน QR, ถอดเสียงจากวิดีโอได้ละเอียดขึ้น","link":"https://www.blognone.com/node/143491","date":1733469729000,"content":"<div><div><div><p>กูเกิลออกอัพเดตฟีเจอร์รอบเดือนธันวาคม 2024 ให้กับอุปกรณ์ Android (ทุกรุ่นไม่ใช่แค่ Pixel) มีของใหม่ดังนี้</p>\n<ul>\n<li>ฟีเจอร์แชร์ไฟล์ระหว่างเครื่อง Quick Share (หรือ Nearby Share เดิม) รองรับการแชร์ด้วย QR code แล้ว กดแชร์ไฟล์หรือรูปภาพที่ต้องการ เลือกวิธีส่งแบบ QR แล้วให้อีกเครื่องสแกน QR เพื่อรับไฟล์ได้เลย</li>\n<li>ฟีเจอร์ผสมพันธุ์อีโมจิ <a href=\"https://www.blognone.com/node/114646\">Emoji Kitchen</a> ใน Gboard รองรับคู่การผสมอีโมจิเพิ่มเติม (เช่น พิซซ่า + หัวใจ) และ Gboard เองเพิ่มคีย์บอร์ดลากนิ้วแบบใหม่ชื่อ Clearflow แม่นยำกว่าเดิม</li>\n<li>ฟีเจอร์ถอดเสียงจากวิดีโอ Expressive Caption รองรับการถอดเสียงบรรยากาศอื่นๆ นอกจากคำพูด เช่น เสียงถอนหายใจ เสียงปรบมือ เสียงโห่ร้องของผู้อยู่ในเหตุการณ์ ฯลฯ ใช้ได้กับวิดีโอทุกประเภท ทั้งสตรีมมิ่ง โซเชียล และวิดีโอที่ส่งผ่านแชท</li>\n<li><a href=\"https://www.blognone.com/node/117938\">Lookout แอพช่วยบรรยายภาพสำหรับคนพิการทางสายตา</a> อัพเกรดมาใช้โมเดล Gemini 1.5 Pro บรรยายภาพได้ละเอียดขึ้น</li>\n<li>แอพ Google Drive บน Android เพิ่มฟีเจอร์สแกนเอกสารจากภาพถ่าย ผลลัพธ์ที่ได้คือภาพที่คมชัดขึ้น ปรับแต่งเงา สภาพแสง ความเบลอ ให้อัตโนมัติ</li>\n</ul>\n<p>ที่มา - <a href=\"https://blog.google/products/android/new-android-features-december-2024/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/8ed900b601ad7132c8ed3b3d28193d63.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0b42694ef2684f432b8cc27487316a87.png\" /></p>\n<p><img alt=\"No Description\" src=\"https://www.blognone.com/sites/default/files/externals/01402362e75eac7942b8ed4eb7223e38.jpeg\" /></p>\n</div></div></div><div><div>Topics: </div><div><div><a href=\"/topics/quick-share\">Quick Share</a></div><div><a href=\"/topics/android\">Android</a></div><div><a href=\"/topics/gboard\">Gboard</a></div><div><a href=\"/topics/google-drive\">Google Drive</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2262605fddfeb2cf697397465b6bab8c46de682ac99d08c63d8f503c2a7981e","category":"Thai"}