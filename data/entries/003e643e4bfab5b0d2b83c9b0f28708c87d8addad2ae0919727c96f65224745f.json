{"title":"Costco ถูกวางยาติดตั้งเครื่องขโมยข้อมูลบัตรเครดิต แจ้งเตือนลูกค้าแล้ว","link":"https://www.blognone.com/node/125826","date":1636820181000,"content":"<div><div><div><p>Costco ร้านค้าส่งยอดนิยมในสหรัฐฯ แจ้งเตือนลูกค้าว่ามีข้อมูลรั่วไหล หลังจากตรวจพบว่าเครื่องรับบัตรเครดิตถูกติดตั้งเครื่องขโมยข้อมูลบัตรเครดิต/เดบิต (skimmer) ทำให้คนร้ายอาจจะได้ข้อมูลบัตรของลูกค้าทุกคนที่เคยรูดจ่ายเงินผ่านเครื่องรับบัตรนั้น</p>\n<p>ดูเหมือนว่าทาง Costco ยังไม่สามารถยืนยันได้ว่าคนร้ายเคยดึงข้อมูลบัตรออกไปจากเครื่องหรือยัง ประกาศแจ้งเตือนจึงเพียงคาดการณ์ผลกระทบว่าหากคนร้ายดึงข้อมูลออกไปแล้ว จะได้ข้อมูล หมายเลขบัตร, ชื่อ-นามสกุล, วันหมดอายุ, และหมายเลข CVV ในแถบแม่เหล็ก</p>\n<p>ลูกค้าทุกคนที่ใช้บริการ Costco ต้องสมัครสมาชิกและเสียค่าสมาชิกรายปี ทาง Costco จึงสามารถตรวจสอบจากข้อมูลสมาชิกได้ว่าเครื่องที่รูดผ่านเครื่องรับบัตรที่ได้รับผลกระทบครั้งนี้มีใครบ้าง และแจ้งเตือนโดยตรงไปยังลูกค้าที่ได้รับผลกระทบทุกคน พร้อมกับให้บริการตรวจป้องกันการถูกขโมยตัวตนจาก IDX ผู้ได้รับผลกระทบนาน 12 เดือนพร้อมประกันวงเงินอีกหนึ่งล้านดอลลาร์</p>\n<p>เครื่องขโมยข้อมูลบัตรเคยระบาดในประเทศไทยหลายปีก่อนเนื่องจากยังมีการใช้งานบัตรแบบแถบแม่เหล็กเป็นวงกว้าง แม้ทาง Visa/Mastercard จะพยายามผลักดันให้ร้านค้าและธนาคารผู้ออกบัตรหันไปใช้บัตรชิปแทนบัตรแม่เหล็ก แต่ในสหรัฐฯ ก็ยังมีการใช้งานจำนวนมาก <a href=\"https://www.blognone.com/node/124285\">Mastercard เพิ่งประกาศปีนี้ว่าจะเริ่มออกบัตรที่ไม่มีแถบแม่เหล็กได้ภายในปี 2024</a></p>\n<p>ที่มา - <a href=\"https://www.bleepingcomputer.com/news/security/costco-discloses-data-breach-after-finding-credit-card-skimmer/\">Bleeping Computer</a></p>\n<p><img src=\"https://www.blognone.com/sites/default/files/externals/f53d84eabb2782ca07211cebeef158eb.jpg\" /></p>\n<p>ภาพ Costco Amagasaki ในญี่ปุ่นเมื่อปี 2012 โดย <a href=\"https://commons.wikimedia.org/wiki/File:COSTCO_Amagasaki.JPG\">Kirakirameister</a></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/credit-card\">Credit Card</a></div><div><a href=\"/topics/skimmer\">Skimmer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"003e643e4bfab5b0d2b83c9b0f28708c87d8addad2ae0919727c96f65224745f","category":"Thai"}