{"title":"ASRock เปิดตัวพีซี NUC Ultra 100 ใช้ซีพียูตัวใหม่ Core Ultra, จีพียู Arc","link":"https://www.blognone.com/node/137320","date":1703037829000,"content":"<div><div><div><p>ASRock เปิดตัวพีซีขนาดเล็กสำหรับภาคอุตสาหกรรม NUC Ultra 100 Box ใช้ซีพียู Core Ultra ตัวใหม่ของอินเทล (Meteor Lake-H)</p>\n<p>สินค้ามีทั้งรุ่น BOX-155H และ NUC BOX-125H ใช้ซีพียูตรงตามรุ่นคือ Core Ultra 7 155H และ Core Ultra 5 125H ตามลำดับ แบ่งเป็นรุ่น NUC ขนาดปกติ (117.5 x 110.0 x 49 mm) และรุ่น NUCS แบบสลิม (117.5 x 110.0 x 38 mm)</p>\n<p>เครื่องใส่แรมได้สูงสุด 96GB DDR5 5600MHz, พอร์ตต่อจอ 4 พอร์ตคือ HDMI 2.1 x2, DisplayPort 2.1 (USB 4) และ DisplayPort 1.4c (USB Type-C), พอร์ตแลน 2.5G, Wi-Fi 6E, Bluetooth 5.3 ตอนนี้ยังไม่มีข้อมูลราคา</p>\n<p>จุดเด่นของ NUC รุ่นนี้คือประสิทธิภาพของทั้งซีพียู (Core Ultra) และจีพียู (Intel Arc) ที่เพิ่มขึ้นจากเดิม รองรับงานประมวลผล 3D ได้ดีขึ้นกว่าเดิมมาก โดยยังคงฟอร์มแฟกเตอร์แบบ NUC อยู่</p>\n<p>ในรอบปีที่ผ่านมา <a href=\"https://www.blognone.com/node/136045\">อินเทลเพิ่งเซ็นสัญญาขายธุรกิจ NUC ของตัวเองให้ ASUS</a> แต่ไม่ได้ให้สิทธิแบบเอ็กซ์คลูซีฟ เลยทำให้พาร์ทเนอร์ฮาร์ดแวร์รายอื่นๆ ของอินเทลยังสามารถออกแบบเครื่องและขายในชื่อ NUC ได้ต่อไป</p>\n<p><img alt=\"No Description\" src=\"https://www.blognone.com/sites/default/files/externals/7e65a910f595c0bd6fc728cfcdd46f63.jpg\" /></p>\n<p>ที่มา - <a href=\"https://www.asrockind.com/en-gb/article/178\">ASRock</a>, <a href=\"https://liliputing.com/asrock-nuc-ultra-100-box-series-mini-pcs-have-intel-meteor-lake-h-inside/\">Liluputing</a></p>\n</div></div></div><div><div>Topics: </div><div><div><a href=\"/topics/asrock\">ASRock</a></div><div><a href=\"/topics/nuc\">NUC</a></div><div><a href=\"/topics/core-ultra\">Core Ultra</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b130657fef7c0a29f09e862174c10948d4c7931b113a5a45bebdd45cabab8b14","category":"Thai"}