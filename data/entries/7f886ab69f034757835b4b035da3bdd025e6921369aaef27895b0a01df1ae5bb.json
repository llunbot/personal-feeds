{"title":"พิธีกรงานแข่ง Overwatch ไม่ยอมเอ่ยชื่อตัวละคร McCree หลังเจ้าของชื่อลาออกเพราะเรื่องฉาว","link":"https://www.blognone.com/node/124245","date":1629100403000,"content":"<div><div><div><p>หลัง Jesse McCree หัวหน้าทีมออกแบบ Diablo IV และเจ้าของชื่อตัวละคร McCree ในเกม Overwatch <a href=\"https://www.blognone.com/node/124199\">ลาออกจาก Blizzard เพราะประเด็นคุกคามทางเพศ</a> พิธีกรงานแข่งเกม Overwatch League อย่าง Brennon ‘Bren’ Hook และ Josh ‘Sideshow’ Wilkinson ก็เลือกที่จะไม่พูดชื่อ McCree ออกอากาศ และเลี่ยงไปเรียกตัวละครว่า “The Cowboy” แทน</p>\n<p>ทั้งสองคนยังกดไลค์ทวีตจากคนดูที่สังเกตเรื่องนี้ เพื่อยืนยันว่าพวกเขาตั้งใจทำจริงๆ และ Brennon ยังยืนยันกับ Kotaku ว่าการเลือกไม่พูดชื่อนี้เป็นการตัดสินใจของเขาและ Josh Wilkinson เอง ไม่เกี่ยวกับ Overwatch League หรือ Blizzard แต่อย่างใด</p>\n<p>การลาออกของ Jesse McCree มีประเด็นว่าอาจเกี่ยวข้องกับการคุกคามทางเพศ หลังเขาอยู่ในรูปถ่าย <a href=\"https://kotaku.com/inside-blizzard-developers-infamous-bill-cosby-suite-1847378762\">“Cosby Suite”</a> ในงานปาร์ตี้ของบริษัทช่วง Blizzcon 2013 ที่ <a href=\"https://www.blognone.com/node/123932\">Alex Afrasiabi ทำพฤติกรรมคุกคามทางเพศกับพนักงานหญิง</a> และลาออกไปก่อนหน้านี้</p>\n<p><img src=\"https://www.blognone.com/sites/default/files/externals/3dd8f3c0041c953facf78fd23f31f0f6.jpg\" /></p>\n<p>นอกจากนี้ Mitch ‘Uber’ Leslie พิธีกรอีสปอร์ตชื่อดังอีกคน ก็ออกมา<a href=\"https://twitter.com/UberShouts/status/1425119853870948354\">ทวีตเห็นด้วย</a>กับการกระทำเชิงสัญลักษณ์ของทั้งสองธิธีกรในครั้งนี้ และยังมี<a href=\"https://www.dexerto.com/overwatch/overwatch-mccree-name-change-request-gets-huge-boost-as-blizzard-sacks-dev-1628420/\">แฟนเกมจำนวนมาก</a>ที่เรียกร้องให้ Blizzard เปลี่ยนชื่อ McCree เป็นชื่ออื่นเช่นกัน</p>\n<p>ดูเหมือน Activision Blizzard โดยเฉพาะฝั่ง Blizzard จะกำลังเจอมรสุมครั้งใหญ่ เพราะมีพนักงานลาออกมากมาย รวมถึง<a href=\"https://www.blognone.com/node/124043\">ระดับประธานบริษัทอย่าง J. Allen Brack ด้วย</a> ส่วนพนักงานที่ยังอยู่ก็ดูจะไม่พอใจท่าทีของบริษัทในการจัดการปัญหาครั้งนี้เท่าไร คงต้องติดตามสถานการณ์กันอย่างใกล้ชิดต่อไป</p>\n<p>ที่มา - <a href=\"https://kotaku.com/overwatch-league-casters-stop-saying-mccree-s-name-1847474058\">Kotaku</a></p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/activision-blizzard\">Activision Blizzard</a></div><div><a href=\"/topics/blizzard\">Blizzard</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f886ab69f034757835b4b035da3bdd025e6921369aaef27895b0a01df1ae5bb","category":"Thai"}