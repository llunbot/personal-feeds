{"title":"ศาลรัฐบาลกลางบราซิลเตรียมสั่งบล็อก X ในประเทศ หากบริษัทไม่ทำตามคำสั่งศาล","link":"https://www.blognone.com/node/141728","date":1724936989000,"content":"<div><div><div><p>Alexandre de Moraes ผู้พิพากษาศาลรัฐบาลกลางบราซิลออกคำสั่งให้ X ต้องแจ้งรายชื่อตัวแทนฝ่ายกฎหมายของบริษัทในบราซิลภายในเวลา 24 ชั่วโมง มิฉะนั้นแพลตฟอร์มอาจถูกปิดให้บริการในประเทศ</p>\n<p>คำสั่งศาลนี้เป็นผลต่อเนื่องจากที่ De Moraes เคยออกคำสั่งให้ X แบนบัญชีมากกว่า 100 บัญชี ซึ่งระบุว่าเป็นบัญชีที่เผยแพร่ข่าวปลอม ขณะที่ท่าทีของ Elon Musk เจ้าของ X มองว่าคำสั่งนี้เป็นการขัดขวางเสรีภาพในการสื่อสาร จึงไม่ได้ทำตาม แล้วเลือกใช้วิธีประกาศ<a href=\"https://www.blognone.com/node/141483\">ปิดสำนักงานในบราซิล</a> เพื่อความปลอดภัยของพนักงานแทน โดยอ้างว่าพนักงานมีความเสี่ยงที่จะถูกทางการจับกุม</p>\n<p>บัญชี X ของศาลรัฐบาลกลางยัง<a href=\"https://x.com/STF_oficial/status/1828932387117392265\">โพสต์</a>คำสั่งศาลต่อจากโพสต์ของฝ่าย Global Government Affairs ของ X ที่ประกาศปิดสำนักงานอีกด้วย</p>\n<p>ที่มา: <a href=\"https://www.aljazeera.com/economy/2024/8/29/brazils-top-court-threatens-to-ban-elon-musks-x\">Al Jazeera</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/brazil\">Brazil</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8166cbf8e5ade7c020ec39d4570c2ac588407a961a1e64b0106ac25f4b22b5d1","category":"Thai"}