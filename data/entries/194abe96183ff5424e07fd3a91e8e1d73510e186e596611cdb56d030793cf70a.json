{"title":"Netflix เลิกใช้แอพวินโดวส์ตัวเก่า เปลี่ยนเป็นเว็บแอพ ตัดฟีเจอร์ดาวน์โหลดหนังดูออฟไลน์","link":"https://www.blognone.com/node/141117","date":1722168990000,"content":"<div><div><div><p>เว็บไซต์ Windows Latest รายงานว่า Netflix เปลี่ยน<a href=\"https://apps.microsoft.com/detail/9wzdncrfj3tj?hl=en-us&amp;gl=TH\">แอพเวอร์ชันวินโดวส์บน Microsoft Store</a> จากเดิมที่เขียนด้วย UWP สมัย Windows 8 มาสู่แอพตัวใหม่ที่เป็นเว็บแอพแทน ทำให้ฟีเจอร์บางอย่างหายไป เช่น การดาวน์โหลดหนังมาเก็บไว้ในเครื่องแบบออฟไลน์</p>\n<p>Windows Latest บอกว่าหากผู้ใช้กดอัพเดตแอพเป็นเวอร์ชันใหม่ จะเห็นข้อความแจ้งเตือนว่า App Installed ขึ้นมา แบบเดียวกับการปักหมุดเว็บแอพใน Microsoft Edge และหากคลิกขวาในแอพก็จะเห็น context menu แบบเดียวกับ Edge เช่นกัน</p>\n<p>Netflix ให้เหตุผลว่าแอพเวอร์ชันใหม่รองรับฟีเจอร์ใหม่ๆ ของ Netflix เช่น <a href=\"https://www.blognone.com/node/128490\">การถ่ายทอดสดอีเวนต์</a>, รองรับแพ็กเกจสมาชิกแบบมีโฆษณา อย่างไรก็ตาม แอพเวอร์ชันใหม่ของ Netflix ยังปรับแต่งประสิทธิภาพมาไม่ดีนัก ยังไม่ซ่อนเมนูบางอย่าง เช่น สามารถกด inspect หน้าเว็บหรือเปิดหน้าต่าง InPrivate ได้ด้วย</p>\n<p>แนวทางการใช้เว็บแอพเป็นแอพเดสก์ท็อปไม่ใช่เรื่องใหม่ เพราะช่วยลดจำนวนแพลตฟอร์มที่ต้องดูแลลงได้ และ<a href=\"https://www.blognone.com/node/128537\">ไมโครซอฟท์เองก็ใช้วิธีนี้กับแอพ New Outlook</a> แทนแอพ <a href=\"https://www.blognone.com/node/134937\">Mail &amp; Calendar ของเดิมที่เขียนด้วย UWP</a></p>\n<p>ที่มา - <a href=\"https://www.windowslatest.com/2024/07/25/windows-11s-netflix-loses-downloads-downgraded-to-microsoft-edge-based-web-app/\">Windows Latest</a>, <a href=\"https://www.pcworld.com/article/2410849/netflixs-new-app-for-windows-lacks-features.html\">PCWorld</a></p>\n<p><img alt=\"No Description\" src=\"https://www.blognone.com/sites/default/files/externals/2c93ef672417831d9dfce2db7684f22e.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/windows\">Windows</a></div><div><a href=\"/topics/web-app\">Web App</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"194abe96183ff5424e07fd3a91e8e1d73510e186e596611cdb56d030793cf70a","category":"Thai"}