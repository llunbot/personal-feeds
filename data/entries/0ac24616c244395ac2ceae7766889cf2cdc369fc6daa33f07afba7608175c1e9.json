{"title":"IDC และ Counterpoint รายงานตลาดสมาร์ทโฟน Q2/2024 เติบโต 6% และยังมีแนวโน้มเติบโตต่อ","link":"https://www.blognone.com/node/140892","date":1721041128000,"content":"<div><div><div><p>IDC, Counterpoint Research, Market Research, Smartphone, Market Share,</p>\n<p>ภาพรวมตลาดสมาร์ทโฟนทั่วโลกประจำไตรมาสที่ 2 ปี 2024 โดยมีรายงานจากบริษัทวิจัยทั้ง IDC และ Counterpoint ออกมาเป็นไปในทิศทางเดียวกันคือเติบโต 6-6.5% เมื่อเทียบกับไตรมาสที่ 2 ปี 2023 ตัวเลขของ IDC บอกว่ามีการส่งมอบสมาร์ทโฟน 285.4 ล้านเครื่อง การเติบโตนี้ Counterpoint บอกว่าเป็นอัตราเติบโตสูงสุดในรอบ 3 ปี</p>\n<p>Nabila Popal นักวิจัยของ IDC ให้ความเห็นว่า การแย่งชิงส่วนแบ่งตลาดนั้นเห็นภาพที่ชัดมากขึ้น โดยกลุ่มสมาร์ทโฟนพรีเมียมเป็นซัมซุง และแอปเปิล ส่วนผู้ผลิตจากจีนได้แก่ Xiaomi, vivo และ OPPO มีส่วนแบ่งตลาดมากในรุ่นที่ราคาไม่สูง ทำให้ตลาดสมาร์ทโฟนราคากลางมีความท้าทายแข่งขันกันสูง</p>\n<p>ส่วน Tarun Pathak นักวิจัยของ Counterpoint ยังมองแนวโน้มตลาดรวมของสมาร์ทโฟนจะเติบโตระดับ 4% ในปีนี้ โดยสมาร์ทโฟนรุ่นราคาถูกจะมีการแข่งขันด้านฟีเจอร์มากขึ้น เช่น กล้องความละเอียดสูง และรองรับ 5G</p>\n<p>ส่วนแบ่งตลาดแยกตามแบรนด์ ซัมซุงเป็นอันดับ 1 ที่ 19-20%, แอปเปิล อันดับ 2 ที่ประมาณ 16% ตามด้วย Xiaomi, vivo และ OPPO ในอันดับที่ 3-5</p>\n<p>ที่มา: <a href=\"https://www.idc.com/getdoc.jsp?containerId=prUS52436724\">IDC</a>, <a href=\"https://www.counterpointresearch.com/insights/global-smartphone-market-q2-2024/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/df26812d07aefa107ee09219531d03c1.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/counterpoint-research\">Counterpoint Research</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div><div><a href=\"/topics/market-share\">Market Share</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ac24616c244395ac2ceae7766889cf2cdc369fc6daa33f07afba7608175c1e9","category":"Thai"}