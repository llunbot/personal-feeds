{"title":"Meta นำ Facial Recognition มาใช้งานอีกครั้งหลังปิดไปเมื่อ 3 ปีก่อน เพื่อป้องกันโฆษณาปลอมเป็นบุคคลอื่น","link":"https://www.blognone.com/node/142705","date":1729597427000,"content":"<div><div><div><p>Meta เตรียมนำระบบรู้จำใบหน้าหรือ Facial Recognition มาใช้งานในการยืนยันตัวตน โดยจะเริ่มทดสอบกับคอนเทนต์ครีเอเตอร์และบุคคลมีชื่อเสียงจำนวนหนึ่ง เพื่อหวังลดการสร้างโฆษณาปลอมเป็นบุคคลนั้น ซึ่งการทดสอบนี้จะใช้ทั้งบน Facebook และ Instagram ทำให้การบล็อกโฆษณาปลอมบุคคลทำได้ดีขึ้น</p>\n<p>ระบบรู้จำใบหน้าบุคคลเคยเป็นเครื่องมือสำคัญของแพลตฟอร์ม Meta แต่ถูกร้องเรียนเรื่องความเป็นส่วนตัว ทำให้ในปี 2021 <a href=\"https://www.blognone.com/node/125635\">Facebook ตัดสินใจปิดระบบการทำงาน</a>ทั้งหมดบนแพลตฟอร์มไปเลย</p>\n<p>Meta บอกว่าระบบรู้จำใบหน้าที่นำมากลับมาใช้อีกครั้ง ทำเพื่อการยืนยันตัวตน ล็อกอิน และป้องกันโฆษณาที่ปลอมบุคคลมีชื่อเสียงเท่านั้น ด้วยการใช้วิดีโอเซลฟีตรวจสอบใบหน้า และยังไม่มีโครงการนำมาใช้กับฟังก์ชันอื่นบนแพลตฟอร์ม รวมทั้งการทดสอบนี้ก็ไม่มีในประเทศกลุ่มสหภาพยุโรปและสหราชอาณาจักรด้วย</p>\n<p>ที่มา: <a href=\"https://about.fb.com/news/2024/10/testing-combat-scams-restore-compromised-accounts/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/9f18715991fe7491445d9232a6a51dea.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facial-recognition\">Facial Recognition</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97809aec31a4c3a826faa791e3021d8bab2e93fdeffefc74b18147ee4a66521c","category":"Thai"}