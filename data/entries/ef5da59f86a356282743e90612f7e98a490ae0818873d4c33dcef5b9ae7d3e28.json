{"title":"คลาวด์เกมมิ่ง Amazon Luna เปิดให้ซื้อเกมแยกเป็นรายเกมได้แล้ว ยังมีเฉพาะเกม Ubisoft","link":"https://www.blognone.com/node/136131","date":1696662801000,"content":"<div><div><div><p><a href=\"https://www.blognone.com/node/118626\">บริการคลาวด์เกมมิ่ง Amazon Luna เริ่มเปิดบริการมาตั้งแต่ปี 2020</a> โดยตลอด 3 ปีที่ผ่านมา วิธีการได้สิทธิเล่นเกมใน Luna คือการจ่ายค่าสมาชิก \"ช่อง\" (channel) ต่างๆ ซึ่งมีเกมจำนวนหนึ่งอยู่ในนั้น</p>\n<p>ปัจจุบัน Luna มีให้เลือก 4 ช่องคือ Prime Gaming (ฟรีสำหรับสมาชิก Prime), Luna+ (9.99 ดอลลาร์/เดือน), Jackbox (4.99 ดอลลาร์/เดือน) และ Ubisoft+ (17.99 ดอลลาร์/เดือน)</p>\n<p>หลังใช้แนวทางสมัครสมาชิกช่องเกมมานาน 3 ปี ล่าสุด Luna เปิดให้ซื้อเกมแยกเป็นรายเกมได้แล้ว โดยยังรองรับเฉพาะเกมของค่าย Ubisoft ที่เป็นพันธมิตรกัน</p>\n<p>การซื้อเกมของ Luna บน Ubisoft จะทำให้เราได้สิทธิเกมนั้นบนช่องทางอื่นของ Ubisoft ด้วย แปลว่าจ่ายครั้งเดียว สามารถเล่นได้แบบออฟไลน์บนพีซีตามปกติ (ผ่านแอพ Ubisoft Connect) หรือจะเล่นแบบสตรีมผ่านคลาวด์ Luna ก็ได้เช่นกัน สิทธิความเป็นเจ้าของเกมจะผูกกับบัญชี Ubisoft ของผู้ซื้อไปตลอด</p>\n<p>ที่มา - <a href=\"https://amazonluna.blog/buy-your-favorite-ubisoft-games-like-assassins-creed-mirage-on-amazon-luna-and-start-playing-on-4df58951ea9f\">Amazon Luna</a></p>\n<p><img alt=\"No Description\" src=\"https://www.blognone.com/sites/default/files/externals/419e159957d5b0878136e9b53cdbf3cf.jpg\" /></p>\n</div></div></div><div><div>Topics: </div><div><div><a href=\"/topics/amazon-luna\">Amazon Luna</a></div><div><a href=\"/topics/amazon\">Amazon</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef5da59f86a356282743e90612f7e98a490ae0818873d4c33dcef5b9ae7d3e28","category":"Thai"}