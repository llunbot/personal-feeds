{"title":"Microsoft Edge เพิ่มตัวตรวจจับ Scareware เว็บปลอมตัวเป็นเหมือนพีซีพัง ติดมัลแวร์","link":"https://www.blognone.com/node/144422","date":1738245547000,"content":"<div><div><div><p>Microsoft Edge เพิ่มฟีเจอร์ใหม่ชื่อ scareware blocker บล็อคเว็บไซต์ที่ปลอมเป็นหน้าจอระบบคอมพิวเตอร์ขัดข้องหรือติดมัลแวร์ และหลอกล่อให้เราติดต่อซัพพอร์ตเพื่อเริ่มกระบวนการหลอก (scam)</p>\n<p>พฤติกรรมของเว็บไซต์กลุ่ม scareware มักแสดงหน้าเว็บในโหมดเต็มจอ เพื่อให้เนียนเหมือนเป็นคำเตือนจากระบบปฏิบัติการจริงๆ และอาจดักการกดปุ่ม Esc เพื่อป้องกันไม่ให้ผู้ใช้กดออกจากโหมดเต็มจอ แถมเว็บไซต์เหล่านี้มักมีอายุเพียงไม่กี่ชั่วโมงเพื่อหลบเลี่ยงการตรวจจับ ทำให้การบล็อคจากลิสต์รายชื่อเว็บอันตรายทำได้ยาก</p>\n<p>แนวทางที่ไมโครซอฟท์ใช้คือรันโมเดล machine learning ในเครื่องพีซี เพื่อเช็คพฤติกรรมของ scareware ที่พบว่าคล้ายกับเว็บที่เจอในอดีตหรือไม่ หากโมเดลวิเคราะห์แล้วว่าเป็น scareware จะปิดโหมดหน้าจออัตโนมัติ พร้อมขึ้นคำเตือนว่าเว็บไซต์นี้น่าสงสัย เพื่อเรียกสติของผู้ใช้กลับคืนมา</p>\n<p>ฟีเจอร์นี้เริ่มทยอยเปิดใช้งานแล้วกับ Microsoft Edge บนวินโดวส์</p>\n<p>ที่มา - <a href=\"https://blogs.windows.com/msedgedev/2025/01/27/stand-up-to-scareware-with-scareware-blocker/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/304a83cd2418993e1f33a84487574759.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9650a3fbe3a0a2b34581fcecb248ece2.png\" /></p>\n<p><img alt=\"No Description\" src=\"https://www.blognone.com/sites/default/files/externals/19ab2010fd2d94373d02b8b9fd6a7a14.png\" /></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/security\">Security</a></div><div><a href=\"/topics/scam\">Scam</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e77276d6532e3b1c448df184d4f14b110babd4988be30e081d5d829c8d055a0e","category":"Thai"}