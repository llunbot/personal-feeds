{"title":"Adobe เปิดตัว Firefly เวอร์ชันลูกค้าองค์กร นำข้อมูลมาเทรนเพื่อสร้างเนื้อหาเฉพาะแบรนด์ได้","link":"https://www.blognone.com/node/134256","date":1686289263000,"content":"<div><div><div><p>Adobe ประกาศขยายบริการ Adobe Firefly ชุดเครื่องมือสร้างสรรค์เนื้อหาด้วย AI แบบ Generative และ Adobe Express เวอร์ชันสำหรับลูกค้าองค์กร เพื่อรองรับความต้องการใช้งานที่มากขึ้น ในการนำเครื่องมือสร้างสรรค์เนื้อหามาปรับใช้กับงาน แต่ยังควบคุมข้อมูลภายในองค์กรไว้ได้</p>\n<p>David Wadhwani ประธานส่วนธุรกิจสื่อดิจิทัลของ Adobe บอกว่าผู้นำในองค์กรคาดว่าความต้องการใช้งานคอนเทนต์แบบต่าง ๆ จะเพิ่มขึ้นอีก 5 เท่าตัว ภายใน 2 ปีข้างหน้า ฉะนั้นการสร้างคอนเทนต์จึงต้องมีประสิทธิภาพมากยิ่งขึ้น ซึ่งเครื่องมือ Firefly ของ Adobe ที่ทำงานร่วมกับใน Express และ Creative Cloud จะเข้ามาช่วยการสร้างสรรค์ผลงานที่รวดเร็วขึ้น</p>\n<p>Firefly ในเวอร์ชันองค์กร จะเปิดให้ลูกค้าสามารถเทรนข้อมูลให้กับ Firefly ของตนภายใต้สินทรัพย์แบรนด์ในองค์กร ทำให้คอนเทนต์สามารถสะท้อนรูปแบบ ตลอดจนภาษาของแบรนด์นั้น ๆ ได้มากยิ่งขึ้น รวมถึงสามารถนำสินทรัพย์ที่มีลิขสิทธิ์ในองค์กรมาเทรนเพื่อสร้างเนื้อหาได้เช่นกันอย่างปลอดภัย ซึ่ง Adobe บอกว่าตอนนี้มีหลายร้อยแบรนด์แล้วที่ร่วมทดสอบ ซึ่งรวมทั้ง Dentsu, IBM และ Mattel</p>\n<p>ที่มา: <a href=\"https://news.adobe.com/news/news-details/2023/Adobe-Brings-Firefly-and-Express-to-Enterprises/default.aspx\">Adobe</a></p>\n<p><img src=\"https://www.blognone.com/sites/default/files/externals/39ad65441f0be87bfb1898540d7a8290.png\" alt /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/adobe-firefly\">Adobe Firefly</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"868824851b3a4bccd4ea4d794dc7bff71ff00ead82fdc3cedd98110b98275720","category":"Thai"}