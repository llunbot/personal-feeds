{"title":"EA รายงานผลประกอบการ - EA Sports FC 24 เปิดตัวแข็งแกร่ง ผู้เล่น 14.5 ล้านบัญชี","link":"https://www.blognone.com/node/136527","date":1698883095000,"content":"<div><div><div><p>Electronics Arts หรือ EA รายงานผลประกอบการของไตรมาสเดือนกันยายน ตัวเลขบุ๊คกิ้งสุทธิ (รายได้รวมหักด้วยรายการตัดจ่ายของเกมออนไลน์) อยู่ที่ 1,820 ล้านดอลลาร์ เพิ่มขึ้น 4% จากช่วงเดียวกันในปีก่อน เป็นรายได้ของ EA ที่ 1,914 ล้านดอลลาร์ และมีกำไรสุทธิ 399 ล้านดอลลาร์</p>\n<p>ในรายงานนี้ยังพูดถึง <a href=\"https://www.blognone.com/node/134768\">EA Sports FC 24</a> ที่เพิ่งเปิดตัวเมื่อปลายเดือนกันยายน และ EA เคย<a href=\"https://www.blognone.com/node/136054\">บอกว่า</a>ตัวเลขพรีออเดอร์สูงกว่าภาคก่อนหน้า ระบุว่าจำนวนบัญชีที่เล่นเกมนี้มีอยู่ 14.5 ล้านบัญชี ในเวลาที่เปิดตัวมาได้ 4 สัปดาห์</p>\n<p>Andrew Wilson ซีอีโอ EA กล่าวว่าผลการดำเนินงานไตรมาสที่ผ่านมาออกมาแข็งแกร่ง และบริษัทยังประสบความสำเร็จในการเปลี่ยนผ่านแฟรนไชส์เกมฟุตบอลที่ใหญ่ที่สุดเกมหนึ่งมาสู่ EA Sports FC สะท้อนความแข็งแกร่งภายใต้แบรนด์ EA Sports</p>\n<p>ที่มา: <a href=\"https://s22.q4cdn.com/894350492/files/doc_financials/2024/q2/Q2-FY24-Earnings-Release-FINAL.pdf\">EA</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/f318ba669ca3b33fac2b5ce4aa10401d.png\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/electronic-arts\">Electronic Arts</a></div><div><a href=\"/topics/financial-report\">Financial Report</a></div><div><a href=\"/topics/ea-sports-fc\">EA Sports FC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fecf1563efcd72b2263ff7695ed2686cd1031aeb84ea4e2b1bf30451cdb26393","category":"Thai"}