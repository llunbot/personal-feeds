{"title":"[ลือ] iPhone 16 ยังใช้ดีไซน์เดิม, ฟีเจอร์เกี่ยวกับ AI อาจยังไม่มาในปีนี้","link":"https://www.blognone.com/node/137969","date":1706703106000,"content":"<div><div><div><p>Ming-Chi Kuo นักวิเคราะห์สายซัพพลายเชน ที่ให้ข้อมูลสินค้าใหม่แอปเปิลอยู่เป็นประจำ โพสต์ข้อมูลล่าสุดว่าด้วย iPhone ที่จะขายในปีนี้ 2024 หรือ iPhone 16 โดยมีประเด็นสำคัญคือดีไซน์จะไม่เปลี่ยนแปลงไปจาก iPhone 15 มากนัก</p>\n<p>ส่วนข้อมูลก่อนหน้านี้ที่มีออกมาว่า iPhone 16 จะใช้ Generative AI <a href=\"https://www.blognone.com/node/137154\">เป็นจุดขาย</a> Kuo บอกว่า ส่วนนี้อาจไม่มีออกมาอย่างชัดเจนนัก (หรืออาจไม่มีเลย) โดยตามแผนแอปเปิลจะใส่ฟีเจอร์ด้าน AI แบบชัดเจนใน iPhone รุ่นปี 2025 หรือ iPhone 17 ซึ่งส่วนนี้เขามองว่าทำให้แอปเปิลเสียเปรียบคู่แข่งทั้งซัมซุง และหัวเหว่ย (ในตลาดจีน) เพราะทั้งสองรายนี้มีจุดขายสำคัญทั้ง AI และสมาร์ทโฟนจอพับ ที่ตลาดเริ่มสนใจกันมากขึ้น</p>\n<p>ข่าวลือที่มีออกมาก่อนหน้านี้ของ iPhone 16 มีทั้ง <a href=\"https://www.blognone.com/node/134050\">หน้าจอ</a>ที่ใหญ่ขึ้นในรุ่น Pro และ<a href=\"https://www.blognone.com/node/137282\">ปุ่มที่เพิ่มมา</a>สำหรับการถ่ายวิดีโอโดยเฉพาะ</p>\n<p>ที่มา: <a href=\"https://medium.com/@mingchikuo/2024-iphone-shipments-likely-to-decline-significantly-by-about-15-yoy-due-to-structural-challenges-1cedb3ea3b85\">Ming-Chi Kuo</a></p>\n<p><img alt=\"No Description\" src=\"https://www.blognone.com/sites/default/files/externals/c3a02a9d97f5db4f5be0899265488702.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16\">iPhone 16</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5494f2a171e7fb5a754a754c9f37556e3289e39f83e2dba3e1311328701f3d28","category":"Thai"}