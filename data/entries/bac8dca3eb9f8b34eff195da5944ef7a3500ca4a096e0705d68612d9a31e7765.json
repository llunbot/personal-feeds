{"title":"พาเที่ยวงาน Tokyo Game Show 2021 ที่จัดแบบออฟไลน์","link":"https://www.blognone.com/node/125071","date":1633260345000,"content":"<div><div><div><p>กลับมาพบกันอีกครั้งกับนิทรรศเกมเกมที่ยิ่งใหญ่ที่สุดของประเทศญี่ปุ่น <a href=\"https://tgs.nikkeibp.co.jp/tgs/2021/\">Tokyo Game Show 2021</a> สำหรับปีนี้นั้นงานจัดขึ้นเมื่อวันที่ 1 กันยายนถึง 3 ตุลาคมที่ผ่านมาครับ โดยจัดออนไลน์เป็นหลักเช่นเดียวกับปีที่แล้ว งานในปีนี้นั้นมีบริษัทร่วมงานทั้งสิ้น 351 บริษัท ซึ่งลดลงเป็นอย่างมากจากปีก่อน ๆ (2019: 655 บริษัท, 2020: 351 บริษัท) ครับ ที่แตกต่างออกไปคือในปีนี้มีการจัดนิทรรศกาลแบบออฟไลน์ให้สำหรับสื่อมวลชนและ Influencer ด้วย ซึ่งผมก็มีโอกาสได้ไปร่วมงาน และเก็บบรรยากาศมาฝากกันเช่นเคยครับ</p>\n<p><strong>คำเตือน: ภาพประกอบเยอะมาก</strong></p>\n<p><a href=\"https://ibb.co/RCvR6H5\"><img src=\"https://www.blognone.com/sites/default/files/externals/23a24e33c09515b7daa9b7f6fa47e53d.jpg\" /></a></p>\n<p>เนื่องจากปีนี้ผู้ร่วมงาน (แบบออฟไลน์) นั้นจำกัดมาก ขนาดของงานจึงลดลงจากเดิมเป็นอย่างมากครับ ในปีก่อน ๆ นั้น งานจะใช้พื่นที่ทั้งหมดของของ Makuhari Messe รวม 2 อาคาร 10 ฮอล แต่ในปีนี้นั้นลดลงมาเหลือเพียง 2 ฮอล และเป็นส่วนจัดแสดงเพียงเกือบ ๆ 1 ฮอลเท่านั้นครับ บรรยากาศหน้างานนั้น ถ้าไม่บอกไม่รู้เลยว่าด้านในมีงานอยู่ บรรยากาศในงานโดยรวมเองก็ค่อนข้างเงียบเหงา เนื่องจากขาใหญ่อย่าง PlayStation หรือ Square Enix นั้นไม่มาร่วมออกบูท</p>\n<p><a href=\"https://ibb.co/rd20hHd\"><img src=\"https://www.blognone.com/sites/default/files/externals/8badba4478acf226de29599135d88424.jpg\" /></a><br />\n<em>บรรยากาศหน้า Makuhari Messe ไม่บอกไม่รู้เลยว่าด้านในมีงานอยู่</em></p>\n<h1>Koei Tecmo</h1>\n<p><a href=\"https://ibb.co/hdf2g33\"><img src=\"https://www.blognone.com/sites/default/files/externals/ada4f51d8bd66111f5f5bcecccc5eda3.jpg\" /></a></p>\n<p>เป้าหมายหลักของผมในงานคือไปทดลองเล่น <a href=\"https://blue-reflection.com/secondlight/us/\">Blue Reflection Tie</a> ครับ ในส่วนของ Presentation นั้นค่อนข้างคล้ายกับภาคแรก แต่ระบบต่อสู้นั้นได้รับอิทธิพลมากจาก Atelier Ryza อย่างชัดเจน มีความ Dynamic มากขึ้นอย่างเห็นได้ชัดครับ ที่สำคัญคือมี Photo Mode เพิ่มมาแล้ว ตัวเกมเวอร์ชั่นทดลองเล่นนั้น เปิดให้ดาวน์โหลดได้แล้วใน PlayStation Store ด้วยครับ ไม่ต้องถ่อไปถึงงานแบบผมก็เล่นได้ ฮา</p>\n<p>วันที่ผมไปนั้น Atelier Sophie 2 ยังไม่ประกาศ จึงไม่มีการพูดถึงในงาน แต่จากข่าวลือที่ออกมาก่อนหน้านี้ รวมถึงมีสแตนด์ Atelier Sophie ภาคแรกวางอยู่ ก็พอจะเดาทางได้ครับ</p>\n<p><a href=\"https://ibb.co/JKgkDsr\"><img src=\"https://www.blognone.com/sites/default/files/externals/d937f7c457fc3641c102d55c04ec4fa1.jpg\" /></a><br />\n<a href=\"https://ibb.co/41YqdRs\"><img src=\"https://www.blognone.com/sites/default/files/externals/9a0161107a5cb10c3197abadb49ed9c6.jpg\" /></a><br />\n<a href=\"https://ibb.co/Ln5bTdK\"><img src=\"https://www.blognone.com/sites/default/files/externals/e2c198cc41d8b23fdb760d17a42fa162.jpg\" /></a></p>\n<h1>Konami</h1>\n<p><a href=\"https://ibb.co/sWHcGG5\"><img src=\"https://www.blognone.com/sites/default/files/externals/b6ccc151e9353826bf91bf53314d42f5.jpg\" /></a></p>\n<p>โคนามิเป็นค่ายเดียวในปีนี้ที่ใช้บริการพริตตี้ครับ (ค่ายอื่น มี Mascot ประปราย) แต่เกมที่จัดแสดงนั้น โดยรวมค่อนข้างหน้าผิดหวัง ที่โดดเด่นที่สุดคือมีให้เล่น <a href=\"https://www.konami.com/pawa/pawapoke_r/\">Power Pro Kun Pocket R</a> กับพริตตี้ กับซีรีส์หากินของค่ายนี้ <a href=\"https://www.konami.com/yugioh/masterduel/en/\">Yu-Gi-Oh! Master Duel</a> ครับ</p>\n<p><a href=\"https://ibb.co/W55RJNR\"><img src=\"https://www.blognone.com/sites/default/files/externals/aa43daf9ed7da7be11c69a4fc03a93a7.jpg\" /></a><br />\n<a href=\"https://ibb.co/PF83d9g\"><img src=\"https://www.blognone.com/sites/default/files/externals/06c8d4160ea5518f6cedcb72e440b8e8.jpg\" /></a><br />\n<a href=\"https://ibb.co/09Xgyg0\"><img src=\"https://www.blognone.com/sites/default/files/externals/f6c8513a07064bde270a3ea666e819a0.jpg\" /></a></p>\n<h1>Capcom</h1>\n<p><a href=\"https://ibb.co/41H6YsL\"><img src=\"https://www.blognone.com/sites/default/files/externals/3f5c7859bfb051ef477a319e45daf78c.jpg\" /></a></p>\n<p>หลัก ๆ ของ Capcom ในปีนี้คือ <a href=\"https://www.monsterhunter.com/rise-steam/us/\">Monster Hunter Rise เวอร์ชั่น Steam</a> และภาคเสริม <a href=\"https://www.monsterhunter.com/rise-sunbreak/en-us/\">Monster Hunter Rise Sunbreak</a> ครับ ที่บูทมีตัวอย่างสินค้าที่ขายออนไลน์ และสุนัข Palamute ให้ถ่ายรูป นอกจากนี้ในงานมีให้ทดลองเล่น Monster Hunter Rise เวอร์ชั่น Steam แต่ต้องลงทะเบียนล่วงหน้าหลายวัน กว่าผมจะรู้ตัวก็ไม่ทันแล้ว พลาดโอกาสไปอย่างน่าเสียดายครับ</p>\n<p><a href=\"https://ibb.co/jwqpNGX\"><img src=\"https://www.blognone.com/sites/default/files/externals/da929be44354ad8d8056e3a9879429f5.jpg\" /></a><br />\n<a href=\"https://ibb.co/nnmm1pD\"><img src=\"https://www.blognone.com/sites/default/files/externals/576db95593c795aff8e05397b8aae73c.jpg\" /></a><br />\n<a href=\"https://ibb.co/BgPGSYJ\"><img src=\"https://www.blognone.com/sites/default/files/externals/81fa06d71484377cc043856515ba24fc.jpg\" /></a><br />\n<a href=\"https://ibb.co/ynFLMTx\"><img src=\"https://www.blognone.com/sites/default/files/externals/c3b60fca6d39801ae08cbe8f67f77f9c.jpg\" /></a></p>\n<h1>SEGA Atlus</h1>\n<p><a href=\"https://ibb.co/3NQxhk8\"><img src=\"https://www.blognone.com/sites/default/files/externals/0b86611679a45045d0f55536a3b69762.jpg\" /></a></p>\n<p>เป็นบูทที่ลึกลับที่สุดในงานครับ มีเกมให้ทดลองเล่น แต่ทุกอย่างปิดอยู่หลังกำแพงทึบ เกมที่นำมาแสดงในงานมีอยู่ 3 เกม คือ <a href=\"https://yakuza.sega.com/lostjudgment/\">Lost Judgement</a>, <a href=\"https://www.atlus.com/smt5/\">Shin Megami Tensei V</a>, และ <a href=\"https://demonslayer-hinokami.sega.com/\">Demon Slayer -Kimetsu no Yaiba- The Hinokami Chronicles</a> ครับ Lost Judgement นั้นวางจำหน่ายเรียบร้อยแล้วผมจึงไม่ค่อยสนใจสักเท่าไหร่ และ Demon Slayer นั้น อนุญาติให้เฉพาะสื่อสัญชาติญี่ปุ่นเข้าชมเท่านั้น ผมจึงได้ลองเล่นแค่ Shin Megami Tensei V อย่างเดียวครับ</p>\n<p><a href=\"https://ibb.co/jvvb9PS\"><img src=\"https://www.blognone.com/sites/default/files/externals/b5ad9a94e60967b322fc08bcb3f908b7.jpg\" /></a></p>\n<p>Shin Megami Tensei V ระบบโดยรวม ซับซ้อนกว่า Persona 5 แต่กราฟฟิค และ Presentation ค่อนข้างจืดชืดกว่าอย่างเห็นได้ชัด ระหว่างวิ่งเล่นอยู่ใน Field เลเวลต่ำ ๆ ผมดันไปเจอศัตรูเลเวลสูง กดหนีพลาด Game Over โดยผู้พัฒนาบอกว่าผมซวยจริง โอกาสเจอต่ำมากครับ</p>\n<p><a href=\"https://ibb.co/10s7GMb\"><img src=\"https://www.blognone.com/sites/default/files/externals/868ef41f97845874cd364bde4d52d963.jpg\" /></a></p>\n<h1><a href=\"https://www.vantan-game.com/special/tgs/\">Vantan Game Academy</a></h1>\n<p>อีกส่วนหนึ่งของ Tokyo Game Show ที่มักจะไม่ถูกพูดถึงสักเท่าไหร่ (เนื่องจากถูกกระแสจากบูทใหญ่ ๆ กลบ) คือบูทจากโรงเรียนเฉพาะทางด้านการทำเกมครับ แต่ด้วยขนาดของงานในปีนี้ ทำให้บูทนี้ถือว่าโดดเด่นขึ้นมาเลยทีเดียว ทางโรงเรียนมีการนำผลงานของนักเรียนมาให้ทดลองเล่น ซึ่งก็น่าสนใจทีเดียวครับ</p>\n<p>เกมจำลองการเป็น VTuber ช่วงชิงความเป็นหนี่งในวงการ โดยการไลฟ์โพสต์ท่าตามที่แฟน ๆ เรียกร้อง แล้วนำเงิน Superchat ที่ได้ ไป Sabotage ไลฟ์คู่แข่ง ไอเดียเด็ดมากครับ</p>\n<p><a href=\"https://ibb.co/7W52YxV\"><img src=\"https://www.blognone.com/sites/default/files/externals/b7af89b670e84f038e5b89083386e348.jpg\" /></a></p>\n<p>เกม VR จำลองการประกวดเพาะกาย เล่นแล้วรู้สึกว่าอะไรในอย่างบางตัวมันตื่นขึ้นมาเลยทีเดียว เล่นเสร็จ ทีมงานบอกว่าผมได้คะแนนเยอะที่สุดในบรรดาคนที่มาลองเล่นทั้งหมดด้วย</p>\n<p><a href=\"https://ibb.co/jzGp8n3\"><img src=\"https://www.blognone.com/sites/default/files/externals/846beb6ff47080873ff6120a6248ff7c.jpg\" /></a></p>\n<h1>บูทอื่น ๆ ที่น่าสนใจ</h1>\n<p><a href=\"https://en.bandainamcoent.eu/little-nightmares/little-nightmares-ii\">Little Nightmares 2</a> มีจัดการแสดงเล่นซ่อนแอบครับ เป็นบูทเดียวที่มีโชว์พิเศษเลย</p>\n<p><a href=\"https://ibb.co/gWSmLKt\"><img src=\"https://www.blognone.com/sites/default/files/externals/d6a5db66790ef32deb90b111b70910b1.jpg\" /></a></p>\n<p><a href=\"https://www.d3p.co.jp/edf6/\">Earth Defense Force 6</a> มีตัวอย่างเกมมาให้ทดลองเล่น และมีหุ่นทหารมาให้ถ่ายรูปครับ</p>\n<p><a href=\"https://ibb.co/mhK2pqh\"><img src=\"https://www.blognone.com/sites/default/files/externals/7d3d94ad3deeb2e7aad1976fb7e61c21.jpg\" /></a></p>\n<p><a href=\"https://heaven-burns-red.com/\">Heaven Burns Red</a> เป็นอีกเกมที่ผมสนใจเป็นการส่วนตัว เนื่องจากพัฒนาร่วมกับค่าย Key แต่ในงานมีเพียงแค่จอฉาย Trailers และใบปลิววางแจกเท่านั้นครับ</p>\n<p><a href=\"https://ibb.co/ZBDW3Ch\"><img src=\"https://www.blognone.com/sites/default/files/externals/ab2008d20225f9f58725d9422758d814.jpg\" /></a></p>\n<p>Hypergryph เจ้าของเกม <a href=\"https://www.arknights.global/\">Arknights</a> มาโปรโมทเกมใหม่ <a href=\"https://exa.hypergryph.com/en/\">Ex Astris</a> ครับ จัดบูทอลังการมาก มีมอเตอไซค์ (?) มาให้ถ่ายรูป และนั่งได้ด้วย แต่ยังไม่ค่อยมีรายละเอียดอะไรเกี่ยวกับตัวเกมมากนัก</p>\n<p><a href=\"https://ibb.co/tY9Mfkz\"><img src=\"https://www.blognone.com/sites/default/files/externals/ea063be46baad58eea3fe4ec1e23220a.jpg\" /></a><br />\n<a href=\"https://ibb.co/bgfjsKk\"><img src=\"https://www.blognone.com/sites/default/files/externals/85fefbfae7577a53237e5d5e47f832b8.jpg\" /></a></p>\n<p>Bandai Namco ที่ปกติต้องต่อคิวรอเล่นเกมเป็นชั่วโมง ปีนี้มี Staff และเครื่องทดสอบมากว่าแขกเสียอีก</p>\n<p><a href=\"https://ibb.co/JxSQDZx\"><img src=\"https://www.blognone.com/sites/default/files/externals/c4f4fe085e4cd27d4adbc474db82728c.jpg\" /></a></p>\n<p>Ikea นำชุดเฟอนิเจอร์เกมมิ่งที่ออกแบบร่วมกับ ASUS ROG มาจัดแสดง รวมถึงมีเก้าอี้เกมมิ่ง (?) หลากหลายรูปแบบครับ</p>\n<p><a href=\"https://ibb.co/jr9WVZJ\"><img src=\"https://www.blognone.com/sites/default/files/externals/53fd4e1a21a5b20f4ec09286ef9c27ba.jpg\" /></a><br />\n<a href=\"https://ibb.co/3cBDspz\"><img src=\"https://www.blognone.com/sites/default/files/externals/c88cd4f0940d5e507e8775de3e4895a3.jpg\" /></a><br />\n<a href=\"https://ibb.co/LQXw7b8\"><img src=\"https://www.blognone.com/sites/default/files/externals/7daaba8e00dc3a871af46e3c43677477.jpg\" /></a></p>\n<p>รวม Goods จากเกม Apex Legends แฟน ๆ เห็นแล้วจะต้องกรีดร้อง</p>\n<p><a href=\"https://ibb.co/4WqTMx4\"><img src=\"https://www.blognone.com/sites/default/files/externals/a695fa35a2ec05245b3479660f484173.jpg\" /></a></p>\n<h1>ส่งท้าย</h1>\n<p>งานในปีนี้ (ในส่วนออฟไลน์) นั้นค่อนข้างเงียบเหงาครับ ปกติผู้เขียนต้องใช้เวลา 1-2 วันในการสำรวจงานให้ครบ โดยเสียเวลากว่าครึ่งไปกับการต่อคิวเล่นเกม แต่ในปีนี้นั้น เดินไม่ถึงชั่วโมงก็ครบหมดแล้ว และข่าวประกาศต่าง ๆ ที่น่าสนใจ ก็ย้ายไปอยู่ในส่วนออนไลน์หมด งานออฟไลน์จึงมีหน้าที่หลัก ๆ เพียงแค่ใน Influencer มาพบปะกับผู้พัฒนาเกม และลองเล่นเกมใหม่ ๆ ก่อนใครเท่านั้น</p>\n<p>สุดท้ายนี้ผมต้องขอขอบคุณ Blognone ที่ให้โอกาสผมได้เป็นตัวแทนไปร่วมงานนี้ครับ แล้วพบกันใหม่ปีหน้าครับ</p>\n<p><a href=\"https://ibb.co/J2TJh3X\"><img src=\"https://www.blognone.com/sites/default/files/externals/274219e2aa69a1652b02c265633ac5d0.jpg\" /></a><br />\n<em>นี่คือส่วนจัดแสดงทั้งหมดของงานจริง ๆ ครับ</em></p>\n</div></div></div><div><div>Topics: </div><div><div><a href=\"/topics/tokyo-game-show\">Tokyo Game Show</a></div><div><a href=\"/topics/games\">Games</a></div><div><a href=\"/topics/japan\">Japan</a></div><div><a href=\"/topics/special-report\">Special Report</a></div></div></div>","author":"KnightBaron","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bac8dca3eb9f8b34eff195da5944ef7a3500ca4a096e0705d68612d9a31e7765","category":"Thai"}