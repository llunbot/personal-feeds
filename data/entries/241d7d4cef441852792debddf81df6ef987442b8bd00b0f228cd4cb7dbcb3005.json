{"title":"เตรียมเฮ! โปรแกรมจัดการฐานข้อมูลชื่อดังอย่าง Navicat เตรียมรองรับ Redis แล้ว","link":"https://www.blognone.com/node/133842","date":1684169162000,"content":"<div><div><div><p>หากพูดโปรแกรมจัดการฐานข้อมูล หลายคนคงต้องพูดถึงชื่อ Navicat ออกมาอย่างแน่นอน เพราะเป็นโปรแกรมที่ได้รับการการันตรีจากหลากหลายสื่อดังทั่วโลก และยังเป็นโปรแกรมที่ได้รับรางวัลการออกแบบยอดเยี่ยมอีกด้วย</p>\n<p>จนล่าสุดที่หลายคนเตรียมเฮ เพราะได้ปล่อยเวอร์ชั่น 16.2 Beta ออกมาแล้ว โดยมีการอัปเดตสำคัญคือการรองรับฐานข้อมูล Redis ซึ่งเป็นฐานข้อมูลที่มีหลายคนเรียกร้องกันเป็นอย่างมาก</p>\n<p>โดยเวอร์ชั่นก่อนหน้าโปรแกรมจะรองรับฐานข้อมูลเจ้าดังแทบจะทั้งหมดคือ</p>\n<ul>\n<li>MySQL</li>\n<li>PostgreSQL</li>\n<li>Oracle</li>\n<li>SQLite</li>\n<li>SQL Server</li>\n<li>MariaDB</li>\n<li>MongoDB</li>\n</ul>\n<p>และยังไม่เท่านี้ เพราะโปรแกรมนี้ยังรองรับฐานข้อมูลเวอร์ชั่นปรับแต่งจาก Cloud เจ้าดัง ๆ อีกด้วย เช่น AWS, Google Cloud, Oracle Cloud, Microsoft Azure, Alibaba Cloud และเจ้าอื่นๆ อีกมาก</p>\n<p>ส่วนเวอรน์ชั่น 16.2 Beta ที่ปล่อยมาใหม่มีอัปเดตที่สำคัญคือ</p>\n<ul>\n<li>รองรับฐานข้อมูล Redis</li>\n<li>สามารถ ดู แก้ไข ค้นหา และเรียง คีย์ข้อมูลของ Redis ได้</li>\n<li>ใช้ console ของ Redis ได้</li>\n<li>มีเครื่องมือ Pub/Sub เพื่อบันทึกและวิเคราะห์ข้อมูลแบบเรียลไทม์</li>\n<li>รองรับการสำรองข้อมูลและการกู้คืนข้อมูลของ Redis</li>\n<li>อินเทอร์เฟซที่ใช้งานง่ายสำหรับการแก้ไขข้อมูล</li>\n<li>รองรับ Sequence  สำหรับฐานข้อมูล MariaDB</li>\n<li>แสดงเขตข้อมูล ดัชนี และอื่นๆ ในแทบนำทางด้านข้าง</li>\n</ul>\n<p>หากใครอยากลองเล่นสามารถโหลดได้จากลิงค์ด้านล่างนี้ โดยทดลองได้ 30 วัน หลังจากนั้นจะต้องจ่ายเงินซื้อในราคา 1,399 ดอลลาร์สหรัฐสำหรับเวอร์ชั่นขององค์กร หรือเวอร์ชั่นไม่ใช้สำหรับเชิงพาณิชย์ราคา 699 ดอลลาร์สหรัฐ โดยเป็นราคาของ Navicat Premium ที่เป็นตัวรวบรวมทุกฐานข้อมูลในโปรแกรมตัวเดียว แต่หากคุณรักเดียวใจเดียวก็มีราคาสำหรับเฉพาะฐานข้อมูลแยกไปอีกเช่น Navicat for MySQL ราคา 349 ดอลลาร์สหรัฐสำหรับเวอร์ชั่นขององค์กรอีกด้วย</p>\n<p>ทดลองใช้งาน <a href=\"https://download3.navicat.com/download/beta/navicat162_premium_en_x64.exe\">Windows</a>, <a href=\"https://download3.navicat.com/download/beta/navicat16-premium-en.AppImage\">Linux</a>, <a href=\"https://download3.navicat.com/download/beta/navicat162_premium_en.dmg\">MacOS</a></p>\n<p><img alt=\"alt=&quot;navicat&quot;\" src=\"https://www.blognone.com/sites/default/files/externals/add589e1354c129791ccbb978ec9ef10.png\" /></p>\n<p>ที่มา - อีเมลโปรโมตของ Navicat</p>\n</div></div></div><div><div>Topics: </div><div><div><a href=\"/topics/database\">Database</a></div><div><a href=\"/topics/navicat\">Navicat</a></div></div></div>","author":"akoneko47","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"241d7d4cef441852792debddf81df6ef987442b8bd00b0f228cd4cb7dbcb3005","category":"Thai"}