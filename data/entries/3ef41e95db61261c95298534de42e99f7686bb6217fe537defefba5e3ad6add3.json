{"title":"ล้ำอนาคตในทุกวาระพิเศษ กับ Skyller ผู้นำเทรนด์ด้านการแสดงโดรนแสงสี (Drone Light Show) ในประเทศไทย","link":"https://www.blognone.com/node/126306","date":1639539000000,"content":"<div><div><div><p>ช่วงหน้าเทศกาลแบบนี้ หลายๆ ที่อาจอยากจัดงานเฉลิมฉลองให้มีความพิเศษและล้ำอนาคต หลังจากที่เราต้องล็อกดาวน์เพราะโรค COVID-19 มาอย่างยาวนาน แต่ไม่อยากจัดงานแสดงพลุที่ทั้งอันตราย สร้างมลภาวะ และก่อให้เกิดเสียงดังในตอนกลางคืน</p>\n<p>ในโลกยุค 4.0 แบบนี้ เทรนด์โลกเริ่มเปลี่ยนไปเพราะนวัตกรรมและเทรนด์การแสดงในการเฉลิมฉลองเองก็เปลี่ยนไปด้วย ด้วยการมาถึงของการแสดงโดรน ที่หลาย ๆ คนอาจรู้อยู่แล้วว่า Skyller หนึ่งในหน่วยธุรกิจของบริษัท ARV ในเครือบริษัท ปตท.สผ. ได้นำนวัตกรรมโดรน หุ่นยนต์ และเทคโนโลยีปัญญาประดิษญ์มาปรับใช้ในหลากหลายอุตสาหกรรม และอีกหนึ่งในการใช้งานที่เหมาะกับช่วงเทศกาลแบบนี้ คือการใช้โดรนเพื่อทำการแสดงแสงสี ช่วยส่งเสริมการท่องเที่ยวและสร้างประสบการณ์แปลกใหม่อีกทางได้อีกด้วย</p>\n<p><img src=\"https://www.blognone.com/sites/default/files/externals/c16010aca6fe430cf604acce28e661f9.png\" /></p>\n<p><strong>โดรนแปรอักษร เทรนด์เฉลิมฉลองของโลกยุค 4.0</strong></p>\n<p>ช่วงปลายปีกำลังจะมาถึงนี้ หลาย ๆ คนก็อาจจะเดินทางไปเฉลิมฉลองช่วงวันหยุดเทศกาลตามงานต่างๆ ซึ่งก็จะมีโอกาสได้พบเจอโชว์ หรือ การจัดการแสดงความบันเทิง แสง สี ไม่ว่าจะเป็นในห้างสรรพสินค้าหรือสถานที่ท่องเที่ยว ซึ่งก็จะส่งผลดีต่ออุตสาหกรรมการท่องเที่ยว อีกทั้งยังสามารถช่วยกระตุ้นเศรษฐกิจได้</p>\n<p>ช่วงก่อนหน้านี้ งานเฉลิมฉลองทั่วโลกเริ่มหันมาใช้การแสดงโดรนแปรอักษร เพื่อเฉลิมฉลองในเทศกาลและช่วงเวลาพิเศษกันมากมาย ทั้งพิธีเปิดการแข่งขันกีฬาโอลิมปิกที่โตเกียว 2020 งานเปิดตัวแบรนด์รถ Genesis Paramount และงานเปิดตัวบริการออนไลน์สตรีมมิ่งต่างๆ เนื่องจากเป็นนวัตกรรมที่แปลกใหม่ และทันสมัยกว่าการโชว์พลุแสงทั่วไป</p>\n<p>ไม่ใช่แค่ต่างประเทศเท่านั้นที่มีการใช้โดรนเพื่อจัดแสดงแสงสี ในเมืองไทยบ้านเราก็มีผู้ให้บริการโดรนแสงสีเช่นกัน และวันนี้เราก็จะมาเล่ามุมมองด้านการแสดงโดรนแปรอักษรโดยผู้เชี่ยวชาญในการเป็นผู้ให้บริการจัดแสดงโดรนโชว์ให้ความบันเทิงในประเทศไทย อย่าง Skyller</p>\n<p><img src=\"https://www.blognone.com/sites/default/files/externals/3e9affb7c49c00e80b48a4f2c1b80187.png\" /></p>\n<p><strong>Skyller ผู้ให้บริการจัดแสดงโดรนเพื่อความบันเทิง แสง สี ในไทย</strong></p>\n<p>Skyller ผู้นำด้านการสำรวจและตรวจสอบสินทรัพย์และโครงสร้างพื้นฐาน ได้พัฒนาและส่งเสริมให้ใช้นวัตกรรมทางเทคโนโลยีมาใช้ในธุรกิจในยุคดิจิทัล แต่นอกจากงานอุตสาหกรรมยังให้บริการด้านโดรนแปรอักษร (Drone Light Show) ขึ้นบินแปรขบวนแสงสีบนท้องฟ้า โดยแปรอักษรเป็นรูปกราฟฟิกต่าง ๆ จากโปรเจกต์ที่ผ่านมา เช่น</p>\n<ul>\n<li>วันที่ 6 พฤษภาคม 2562, วันบรมราชาภิเษกรัชกาลที่ 10</li>\n<li>วันที่ 28 กรกฎาคม 2562, วันเฉลิมพระชนมพรรษาพระบาทสมเด็จพระเจ้าอยู่หัว</li>\n<li>วันที่ 12 สิงหาคม 2562, วันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ                พระบรมราชชนนีพันปีหลวง</li>\n<li>วันที่ 28 กรกฎาคม 2563, วันเฉลิมพระชนมพรรษาพระบาทสมเด็จพระเจ้าอยู่หัว</li>\n<li>วันที่ 12 สิงหาคม 2563, วันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ                พระบรมราชชนนีพันปีหลวง</li>\n<li>วันที่ 13 ตุลาคม 2563, วันคล้ายวันสวรรคตพระบาทสมเด็จพระเจ้าอยู่หัวรัชกาลที่ 9</li>\n<li>วันที่ 3 พฤศจิกายน 2563, การแสดงเฉลิมพระเกียรติสมเด็จพระกนิษฐาธิราช กรมสมเด็จพระเทพฯ</li>\n<li>วันที่ 5 ธันวาคม 2563, วันเฉลิมพระชนมพรรษาพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร</li>\n</ul>\n<p><img src=\"https://www.blognone.com/sites/default/files/externals/4b3ffffdd5efd58b2e5a095c0037f77c.jpg\" /></p>\n<p><strong>Skyller โดรนแสงสีแปรอักษรฝีมือคนไทย รายแรกของอาเซียน รายที่ 9 ของโลก</strong></p>\n<p>การแสดงครั้งที่ผ่านๆ มานี้ มีการใช้โดรนที่คิดค้นและพัฒนาซอฟต์แวร์ด้วยฝีมือคนไทย และเป็นงานแสดงโดรนที่คิดค้นและพัฒนาซอฟต์แวร์เองเป็นรายแรกในภูมิภาคอาเซียน และเป็นรายที่ 9 ของโลก เป็นความน่าภาคภูมิใจของคนไทยและเป็นโอกาสดีที่จะเผยแพร่ชื่อเสียงของประเทศไทยไปสู่สากล</p>\n<p>โดรนในระบบจะมีการใช้ระบบสื่อสารที่มีประสิทธิภาพสูง สามารถป้องกันการรบกวนจากสัญญาณภายนอก ได้โดยโดรนทุกลำจะถูกโปรแกรมแผนการบินแต่ละลำไว้ล่วงหน้า ทำให้สามารถบินได้อย่างปลอดภัย ถึงแม้สัญญาณจะถูกรบกวนหรือขาดหายหลังจากขึ้นบิน</p>\n<p><img src=\"https://www.blognone.com/sites/default/files/externals/721b7d3387a5607d6cdbef20874f51b6.png\" /></p>\n<p>นอกจากนี้ยังมีระบบป้องกันความปลอดภัยแยกต่างหากในแต่ละลำ เช่น ระบบป้องกันการบินออกนอกขอบเขตการแสดง ระบบลงจอดเองโดยอัตโนมัติเมื่อตรวจพบระบบภายในตัวลำทำงานผิดปกติเป็นต้น จึงทำให้ทำการแสดงได้อย่างปลอดภัยและลื่นไหลมากยิ่งขึ้น</p>\n<p>Skyller ยังมีทีมผู้เชี่ยวชาญที่จะตรวจสอบพยากรณ์อากาศล่วงหน้า เช่น ลม ฝน เป็นต้น และมีการวัดความเร็วลมก่อนทําการขึ้นบิน หากเกินกว่าค่าลิมิตที่ปลอดภัย (20 knots) จะยังไม่ทําการขึ้นบิน และยังมีทีมช่วยดำเนินการเรื่องการขอใบอนุญาตในการทำงานบินให้อีกด้วย</p>\n<p>รวมทั้งเรายังเป็นผู้ให้บริการโดรนโชว์แปรอักษร ทั้งโดรนบินภายในอาคารและนอกอาคาร เริ่มต้นเพียง 30 ลำก็สามารถสร้างภาพบนฟ้าได้ ไปจนถึง 700 ลำ จะได้ภาพขนาดใหญ่ที่มีความละเอียด อีกทั้งยังสามารถสร้างสรรค์โชว์ได้ตามความต้องการ ทั้งในรูปแบบ 2 มิติ 3 มิติ และภาพเคลื่อนไหว</p>\n<p><strong>งานแสดงสมัยใหม่ที่ยั่งยืน และส่งผลกระทบกับสิ่งแวดล้อมน้อยกว่า</strong></p>\n<p>เนื่องจากโดรนสามารถใช้ในงานเฉลิมฉลองแทนการใช้พลุและนำกลับมาใช้ใหม่ได้หลายครั้ง รวมถึงไม่ก่อให้เกิดมลพิษทางเคมีและทางเสียง Skyller จึงเล็งเห็นความสำคัญในจุดนี้ และมองว่าการแสดงโดรนแสงสี และโดรนแปรอักษรทั้งภายในและนอกอาคาร น่าจะเป็นกระแสการแสดงในงานเฉลิมฉลองที่สำคัญในอนาคตของทั่วโลก และประเทศไทย</p>\n<p><img src=\"https://www.blognone.com/sites/default/files/externals/20fd3d1431bd53e0582797cbed6549a4.png\" /></p>\n<p>Skyller จึงเป็นผู้ริเริ่มให้บริการโดรนแสงสี พร้อมพัฒนาซอฟท์แวร์ควบคุมโดรนระดับโลก เพื่อใช้ในการแสดงโชว์ในราคาและการดีลงานที่ง่ายกับทุกคน ซึ่งจะสามารถช่วยสร้างประสบการณ์และสีสันให้กับงานอีเวนต์ และงานแสดงโชว์ในช่วงเทศกาลต่างๆ ได้เป็นอย่างดี ไม่ว่าจะเป็นงานคอนเสิร์ต งานปีใหม่ งานนิทรรศการ งานแสดงแสงสีเสียงของโรงแรมและห้างสรรพสินค้า ไปจนถึงงานส่วนตัวอย่างงานแต่งงานในอนาคต</p>\n<p>ผู้ที่สนใจสามารถอ่านรายละเอียดและติดต่อเพื่อขอข้อมูลเพิ่มเติมได้ทีหน้าเว็บไซต์ของ <a href=\"https://bit.ly/3Gblv9z\">Skyller</a></p>\n</div></div></div><div><div>Topics: </div><div><div><a href=\"/topics/arv\">ARV</a></div><div><a href=\"/topics/skyller\">Skyller</a></div><div><a href=\"/topics/drone\">Drone</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ef41e95db61261c95298534de42e99f7686bb6217fe537defefba5e3ad6add3","category":"Thai"}