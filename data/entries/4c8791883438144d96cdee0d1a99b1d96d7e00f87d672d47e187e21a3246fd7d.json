{"title":"กูเกิลเปิดตัว Gemini 2.5 Pro เอาชนะแทบทุกการทดสอบ หลังจากนี้เน้นโมเดลคิดก่อนตอบเป็นหลัก","link":"https://www.blognone.com/node/145470","date":1742924291000,"content":"<div><div><div><p>กูเกิลเปิดตัวโมเดล LLM ตัวใหม่ Gemini 2.5 Pro ที่พัฒนาความเก่งโดยอาศัยการฝึกจนกว่าจะทำแบบทดสอบถูก (reinforced learning) และฝึกให้คิดก่อนตอบ (chain of thought) โดยระบุว่าหลังจากนี้จะฝึกโมเดลต่อๆ ไปโดยฝังแนวทางคิดก่อนตอบไว้เสมอเพื่อให้โมเดลมีความสามารถสูง</p>\n<p>ผลทดสอบ Gemini 2.5 Pro ด้านการเขียนโปรแกรมนั้นสูงขึ้นมาก ผลทดสอบ Aider สูงสุดในตอนนี้เหนือ DeepSeek-R1 <a href=\"https://www.blognone.com/node/141507\">แม้ว่าผลทดสอบ SWE-bench verified</a> ที่เน้นปัญหาจริงจะยังแพ้ Claude 3.7 แต่ก็นับว่าใกล้เคียงขึ้นมาก ผลการทดสอบบน LM Arena นั้นตอนนี้ Gemini 2.5 Pro ขึ้นที่หนึ่งทั้งตาราง ใกล้เคียงกับ GPT-4.5 และ Grok-3 Preview</p>\n<p>จุดแข็งมากๆ ของ Gemini 2.5 คือรองรับอินพุต 1 ล้านโทเค็นพร้อมมีแผนจะขยายเป็น 2 ล้านโทเค็น ตอนนี้มีให้ลองใช้งานใน Google AI Studio และแอป Gemini สำหรับลูกค้า Gemini Advanced ส่วนบริการผ่าน Vertex AI จะตามมาภายหลัง โดยตอนนี้ยังไม่บอกราคาค่าบริการ</p>\n<p>ที่มา - <a href=\"https://blog.google/technology/google-deepmind/gemini-model-thinking-updates-march-2025/#building-on-best-gemini\">Gemini</a></p>\n<p><img alt=\"No Description\" src=\"https://www.blognone.com/sites/default/files/externals/3c8731a30f0ded05653ee73e5435acef.png\" /></p>\n<p><img alt=\"No Description\" src=\"https://www.blognone.com/sites/default/files/externals/640707bbcdcceb611f465dfdd5d651d3.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c8791883438144d96cdee0d1a99b1d96d7e00f87d672d47e187e21a3246fd7d","category":"Thai"}