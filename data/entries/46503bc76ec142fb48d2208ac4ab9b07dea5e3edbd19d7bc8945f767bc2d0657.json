{"title":"Anthropic เปิดตัวโมเดลใหม่ Claude 2 รองรับอินพุต 100k tokens ใส่หนังสือได้ทั้งเล่ม","link":"https://www.blognone.com/node/134779","date":1689088956000,"content":"<div><div><div><p>Anthropic สตาร์ตอัพด้าน AI ที่ก่อตั้งโดยอดีตทีมงาน GPT ของ OpenAI เปิดตัวโมเดลเวอร์ชันใหม่ Claude 2 ที่พัฒนาขึ้นจาก Claude เวอร์ชันแรก ทั้งในแง่ประสิทธิภาพและการให้คำตอบที่ยาวกว่าเดิม (สูงสุด 100,000 tokens เท่ากับว่าสามารถใส่หนังสือลงไปได้ทั้งเล่มเป็นอินพุต)</p>\n<p>จุดเด่นของ Claude ตั้งแต่เวอร์ชันแรกที่คุยง่าย ให้คำตอบเข้าใจง่ายและปลอดภัย มีความจำยาวว่าคุยอะไรไปแล้วบ้าง ส่วน Claude 2 ปรับปรุงเรื่องการเขียนโค้ด คณิตศาสตร์ การให้เหตุผล โดย Anthropic เปรียบเทียบความสามารถของ Claude 2 ว่า</p>\n<ul>\n<li>สอบ GRE ได้คะแนนอยู่ในเปอร์เซนไทล์ที่ 90</li>\n<li>สอบทนาย Bar exam หมวดเลือกคำตอบชอยส์ได้คะแนน 75.6% เทียบกับโมเดลเวอร์ชันก่อนที่ได้ 73.0%</li>\n<li>สอบการเขียนโค้ด Codex HumanEval ได้ 71.2% เทียบกับเวอร์ชันก่อนทำได้ 56.0%</li>\n<li>สอบคณิตศาสตร์ GSM8K ได้ 88.0% เทียบกับเวอร์ชันก่อนได้ 85.2%</li>\n<li>คะแนนความปลอดภัยของคำตอบดีขึ้น 2 เท่าจากเดิม โดยเพิ่มระบบป้องกันหลายอย่าง และมีการตั้ง red team เพื่อทดลองเจาะโมเดลของตัวเองด้วย</li>\n</ul>\n<p>ตอนนี้ Claude 2 เปิดให้ลูกค้าธุรกิจใช้งานแล้วผ่าน API ในราคาเดิม ส่วนผู้ใช้ทั่วไปสามารถทดลองใช้ได้ที่ <a href=\"https://claude.ai\">Claude.ai</a> แต่ยังจำกัดเฉพาะผู้ใช้ในสหรัฐอเมริกาและสหราชอาณาจักรเท่านั้น</p>\n<p><img src=\"https://www-images.anthropic.com/production/images/Claude2_Blog_V1-1.png?w=2880&amp;h=1620&amp;auto=compress%2Cformat&amp;fit=crop&amp;dm=1688849489&amp;s=acaed1a9be1af257c7c9dc30c3c13838\" alt /></p>\n<blockquote><p>Introducing Claude 2! Our latest model has improved performance in coding, math and reasoning. It can produce longer responses, and is available in a new public-facing beta website at <a href=\"https://t.co/uLbS2JNczH\">https://t.co/uLbS2JNczH</a> in the US and UK. <a href=\"https://t.co/jSkvbXnqLd\">pic.twitter.com/jSkvbXnqLd</a></p>\n<p>— Anthropic (@AnthropicAI) <a href=\"https://twitter.com/AnthropicAI/status/1678759122194530304?ref_src=twsrc%5Etfw\">July 11, 2023</a></p></blockquote>\n<blockquote><p>Claude 2 will now power our chat experience, and is generally available in the US and UK at <a href=\"https://t.co/uLbS2JNczH\">https://t.co/uLbS2JNczH</a>. We look forward to seeing how people use Claude and our 100K token context feature, where you can upload hundreds of pages in the prompt window. <a href=\"https://t.co/9fVyjEBGsT\">pic.twitter.com/9fVyjEBGsT</a></p>\n<p>— Anthropic (@AnthropicAI) <a href=\"https://twitter.com/AnthropicAI/status/1678759127705866240?ref_src=twsrc%5Etfw\">July 11, 2023</a></p></blockquote>\n<p>ที่มา - <a href=\"https://www.anthropic.com/index/claude-2\">Anthropic</a></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46503bc76ec142fb48d2208ac4ab9b07dea5e3edbd19d7bc8945f767bc2d0657","category":"Thai"}