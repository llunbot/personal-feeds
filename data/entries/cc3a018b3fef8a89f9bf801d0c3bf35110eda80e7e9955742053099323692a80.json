{"title":"Intel ไตรมาสล่าสุด รายได้รวมลดลง 1% ขาดทุนมากขึ้น ประกาศแผนปลดพนักงานมากกว่า 15%","link":"https://www.blognone.com/node/141201","date":1722557474000,"content":"<div><div><div><p>อินเทลรายงานผลประกอบการประจำไตรมาสที่ 2 ปี 2024 รายได้รวม 12,833 ล้านดอลลาร์ ลดลง 1% เทียบกับไตรมาสเดียวกันในปีก่อน ขาดทุนสุทธิตามบัญชี GAAP 1,654 ล้านดอลลาร์</p>\n<p>David Zinsner ซีเอฟโออินเทลบอกว่าตัวเลขการเงินไตรมาสที่ผ่านมา มีผลกระทบจากกำไรที่ลดลง ของค่าใช้จ่ายการเพิ่มกำลังผลิตสินค้า AI PC, ค่าใช้จ่ายที่สูงในกลุ่มที่ไม่ใช่ธุรกิจหลัก และการด้อยค่าสินทรัพย์ที่ไม่ใช้งานแล้ว</p>\n<p>รายได้จากกลุ่มสินค้าอินเทลเพิ่มขึ้น 4% เป็น 11,799 ล้านดอลลาร์ ส่วนใหญ่มาจากกลุ่ม Client ขณะที่ธุรกิจ Intel Foundry รายได้เพิ่มขึ้นเป็น 4,320 ล้านดอลลาร์ แต่ขาดทุนเฉพาะส่วน 2,830 ล้านดอลลาร์ ส่วนกลุ่มธุรกิจอื่น ๆ (Altera, Mobileye) ลดลงเป็น 968 ล้านดอลลาร์</p>\n<p><img src=\"https://www.blognone.com/sites/default/files/externals/ed39fe7a1d91ef6f0849fab4e0c3ce1f.jpeg\" /></p>\n<p>Pat Gelsinger ซีอีโออินเทลกล่าวว่าผลการดำเนินงานที่ออกมานั้นน่าผิดหวัง แม้อินเทลจะมีสินค้าใหม่ และปรับปรุงการผลิตได้ตามแผน ครึ่งหลังของปีนี้มีความท้าทายมากกว่าที่บริษัทเคยคาดการณ์ไว้ ทำให้บริษัทต้องปรับเปลี่ยนแผนการดำเนินงานใหม่ ขณะที่แผนการเปลี่ยนผ่านสู่ IDM 2.0 ยังดำเนินต่อไป เพื่อรองรับ <a href=\"https://www.blognone.com/node/133413\">Intel 18A</a> ที่จะทำให้บริษัทกลับมาเป็นผู้นำเทคโนโลยีได้อีกครั้ง</p>\n<p>อินเทลประกาศแผนปรับโครงสร้างบริษัท จะปลดพนักงานมากกว่า 15% ภายในปี 2024, ปรับลดลงเงินลงทุนสินทรัพย์ระยะยาว (CapEx) 20% จากที่เคยวางแผนไว้ นอกจากนี้ในไตรมาสนี้บริษัทยังจ่ายเงินปันผลให้ผู้ถือหุ้นตามปกติ 0.125 ดอลลาร์ต่อหุ้น แต่จะเริ่มหยุดจ่ายเงินปันผลเพื่อรักษากระแสเงินสด มีผลตั้งแต่ไตรมาสที่ 4 ปีนี้</p>\n<p>ที่มา: <a href=\"https://www.intc.com/news-events/press-releases/detail/1704/intel-reports-second-quarter-2024-financial-results\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/87a46da321bf13559989465c7207ee72.png\" /></p>\n<p><img alt=\"No Description\" src=\"https://www.blognone.com/sites/default/files/externals/66be6d511249ae0b172f93badc72b14c.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc3a018b3fef8a89f9bf801d0c3bf35110eda80e7e9955742053099323692a80","category":"Thai"}