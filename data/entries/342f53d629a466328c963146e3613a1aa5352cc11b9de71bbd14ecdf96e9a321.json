{"title":"บริษัท Twitter Inc. ควบรวมกิจการ เป็นส่วนหนึ่งของ X Corp. แล้ว - อาจเป็นการเริ่มต้นสู่ Super App","link":"https://www.blognone.com/node/133391","date":1681279060000,"content":"<div><div><div><p>มีผู้พบข้อมูล จากเอกสารในคดีฟ้องร้องที่ศาลแคลิฟอร์เนียระหว่างนักเคลื่อนไหว Laura Loomer กับ Twitter และ Facebook เมื่อวันที่ 4 เมษายน ที่ผ่านมา ระบุตอนหนึ่งว่า \"บริษัท Twitter Inc. ได้ควบรวมกิจการ มาเป็นส่วนหนึ่งของ X Corp. และไม่มีบริษัทนี้อีกแล้ว\"</p>\n<p>ปัจจุบัน Twitter เป็นบริษัทนอกตลาดหุ้น หลังการ<a href=\"https://www.blognone.com/node/131195\">ซื้อกิจการของ Elon Musk</a> ทำให้ไม่ต้องรายงานเปิดเผยข้อมูลต่อ SEC หรือ กลต. สหรัฐ หากมีการเปลี่ยนแปลงใด ๆ ในบริษัท ซึ่งรวมถึงการควบรวม-เปลี่ยนชื่อธุรกิจ</p>\n<p>แม้การเปลี่ยนชื่อบริษัท อาจไม่ได้ส่งผลต่อบริการ Twitter ในทันที แต่ก็อาจเชื่อมโยงไปถึง<a href=\"https://www.blognone.com/node/130769\">คำพูดของ Elon Musk ในอดีต</a> ซึ่งเขาเคยพูดถึงการสร้าง <strong>Everything App</strong> ที่มีรวมทุกบริการในแอปเดียว (ตอนนั้น Musk ยกตัวอย่าง WeChat ในจีน) โดยให้ Twitter เป็นหนึ่งในบริการในแอปนั้น และ X.com ก็เป็นโดเมนที่เขาเป็นเจ้าของ โดย<a href=\"https://www.blognone.com/node/93824\">ซื้อคืนมาจาก PayPal</a> ก็ต้องดูกันต่อไปว่าทิศทางจากนี้จะเป็นอย่างไร</p>\n<p>ที่มา: <a href=\"https://techcrunch.com/2023/04/11/twitter-inc-is-now-x-corp/\">TechCrunch</a></p>\n<p><img src=\"https://www.blognone.com/sites/default/files/externals/d2108068713034c6310e70ffbce6f05c.jpg\" alt /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"342f53d629a466328c963146e3613a1aa5352cc11b9de71bbd14ecdf96e9a321","category":"Thai"}