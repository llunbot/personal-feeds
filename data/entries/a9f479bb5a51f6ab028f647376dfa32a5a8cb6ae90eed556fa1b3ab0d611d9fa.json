{"title":"Bungie งานเข้าอีก เกม Marathon ใช้งานภาพของศิลปินภายนอกโดยไม่ได้รับอนุญาติ","link":"https://www.blognone.com/node/146477","date":1747645750000,"content":"<span>Bungie งานเข้าอีก เกม Marathon ใช้งานภาพของศิลปินภายนอกโดยไม่ได้รับอนุญาติ</span>\n\n  <div>\n    <div>Body</div>\n              <div><p><a href=\"https://www.blognone.com/node/141182\">สตูดิโอ Bungie ในเครือโซนี่ ประสบปัญหาหนักในปี 2024 จนต้องปลดพนักงานหลายครั้ง</a> ข้ามสู่ปี 2025 บริษัทยังเจอปัญหาใหม่มาซ้ำเติม เมื่อ<a href=\"https://www.blognone.com/node/145824\">เกมใหม่ Marathon ที่มีกำหนดออกเดือนกันยายน 2025</a> ถูกแฉว่านำภาพของนักวาดภายนอกมาใช้งานโดยไม่ได้รับคำยินยอม</p>\n<p>ศิลปินรายนี้ชื่อ Fern Hook ออกมาโพสต์ว่าเกม Marathon ใช้ภาพจากโปสเตอร์ที่เธอออกแบบในปี 2017 พร้อมแท็กถึง Joseph Cross ผู้อำนวยการฝ่ายศิลป์ของ Marathon ให้ทราบ พร้อมขยายความว่า Bungie ไม่จำเป็นต้องจ้างเธอไปทำงานด้วย แต่การนำไอเดียและภาพของเธอไปใช้งานโดยไม่จ่ายค่าตอบแทนให้เลย คงไม่ใช่เรื่องดี แม้เธอไม่มีทรัพยากรมากพอที่จะไปดำเนินคดีกับ Bungie ก็ตาม</p>\n<blockquote><p>bungie is of course not obligated to hire me when making a game that draws overwhelmingly from the same design language i have refined for the last decade, but clearly my work was good enough to pillage for ideas and plaster all over their game without pay or attribution. <a href=\"https://t.co/G3FbPtbPJD\">pic.twitter.com/G3FbPtbPJD</a></p>\n<p>— N² (@4nt1r34l) <a href=\"https://twitter.com/4nt1r34l/status/1923067992981598562?ref_src=twsrc%5Etfw\">May 15, 2025</a></p></blockquote>\n<p>ตัวอย่างงานภาพของเกม Marathon เน้นไซไฟโลกอนาคต ใช้สัญลักษณ์ทางคณิตศาสตร์ ข้อความ และพื้นหลังสีสันฉูดฉาด ซึ่งตรงกับดีไซน์ของ Fern Hook</p>\n<blockquote><p>⚠️ SECURITY ALERT ⚠️UNAUTHORIZED TRANSMISSION MANIPULATION DETECTEDThese individuals are using illegal technology sourced from: <a href=\"https://t.co/1E0AgM7Tyk\">https://t.co/1E0AgM7Tyk</a> <a href=\"https://t.co/VhzACDLpxk\">pic.twitter.com/VhzACDLpxk</a></p>\n<p>— Marathon (@MarathonTheGame) <a href=\"https://twitter.com/MarathonTheGame/status/1907931118780788824?ref_src=twsrc%5Etfw\">April 3, 2025</a></p></blockquote>\n<p>ทีม Bungie ออกมาแถลงยอมรับว่า มีอดีตพนักงานฝ่ายศิลป์ของ Bungie นำภาพของ Fern ไปใช้ในเกมจริงๆ โดยที่ทีมงานคนอื่นไม่ทราบเรื่องมาก่อน บริษัทยืนยันว่าไม่มีนโยบายนำงานของศิลปินมาใช้โดยไม่ได้รับอนุญาต หลังจากนี้จะติดต่อไปยัง Fern เพื่อหารือแนวทาง พร้อมกับจะตรวจสอบไฟล์ภาพทั้งหมดในเกมใหม่อีกครั้ง โดยเฉพาะไฟล์ที่ทำโดยอดีตพนักงาน</p>\n<p>ตอนนี้ยังไม่ชัดเจนว่า การตรวจสอบของ Bungie จะส่งผลกระทบต่อแผนการวางขาย Marathon แค่ไหน แต่ในไลฟ์สตรีมประจำสัปดาห์ครั้งล่าสุดของ Marathon เมื่อวันศุกร์ที่ผ่านมา Bungie ก็งดการโชว์เกมเพลย์ทั้งหมด มีแค่ทีมพัฒนามานั่งคุยกันเท่านั้น</p>\n<p>ที่มา - <a href=\"https://www.eurogamer.net/bungie-admits-marathon-includes-artwork-used-without-permission\">Eurogamer</a>, <a href=\"https://www.eurogamer.net/bungie-morale-reportedly-in-free-fall-as-it-grapples-with-stolen-marathon-assets-fallout\">Eurogamer</a>, <a href=\"https://www.videogameschronicle.com/news/bungie-pulls-marathon-gameplay-after-art-plagiarism-storm-and-say-its-reviewing-all-art/\">VGC</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 05/19/2025 - 16:09</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9f479bb5a51f6ab028f647376dfa32a5a8cb6ae90eed556fa1b3ab0d611d9fa","category":"Thai"}