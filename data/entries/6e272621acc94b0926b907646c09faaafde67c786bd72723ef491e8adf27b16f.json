{"title":"Ark: Survival Ascended เกมรีเมคของ Ark: Survival Evolved บนเอนจิน UE5 เปิดให้เล่นแล้ว","link":"https://www.blognone.com/node/136417","date":1698301933000,"content":"<div><div><div><p>Ark: Survival Evolved เป็นเกมยิงแนวเอาตัวรอดจากโลกยุคไดโนเสาร์ที่ออกเมื่อปี 2015 (ยุค PS4/Xbox One) ที่ประสบความสำเร็จอย่างมาก มียอดขายรวมเกิน 20 ล้านชุด และยอดผู้เล่นรวมเกิน 40 ล้านคน</p>\n<p><a href=\"https://www.blognone.com/node/120113\">ต้นสังกัด Studio Wildcard ประกาศทำเกม Ark II มาตั้งแต่ปี 2020</a> และเกมเลื่อนจนต้องไปออกปลายปี 2024 แทน อย่างไรก็ตาม เมื่อต้นปีนี้ Studio Wildcard ยังมีประกาศรีเมคเกมภาคแรกใหม่ด้วย Unreal Engine 5 (ของเดิมเป็น UE4) ในชื่อใหม่ว่า <strong>Ark: Survival Ascended</strong> และเปิดให้เล่นแบบ early access บนพีซีแล้ววันนี้ 26 ตุลาคม 2023 (<a href=\"https://store.steampowered.com/app/2399830/ARK_Survival_Ascended/\">Steam</a>) ส่วนเวอร์ชันคอนโซลจะตามมาในเร็วๆ นี้ หลังทีมงานพบบั๊กในเกมทำให้ต้องเลื่อนออกไปเล็กน้อย</p>\n<p>เกมภาค Ark: Survival Ascended (ตัวย่อ ASA) ได้รวมเอา DLC และแผนที่ทั้งหมดของ Ark: Survival Evolved มาให้แล้ว และมีแผนจะอัพเดตเนื้อหาเพิ่มเติมให้อีกในอนาคต เกมยังได้ปรับปรุงส่วนอื่นๆ อย่าง UI, ระบบนำทาง, ระบบกล้อง, ระบบแผนที่, Photo Mode รวมถึงการเล่นมัลติเพลเยอร์แบบข้ามแพลตฟอร์มด้วย</p>\n<p><img alt=\"No Description\" src=\"https://www.blognone.com/sites/default/files/externals/bc64b2289ff1f4a49ef6a5d6b3b85161.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cf53e90d863545359047147257c6e44a.jpg\" /></p>\n<p>Jatheish Karunakaran โปรดิวเซอร์ของเกมเขียนเล่าเบื้องหลังการรีเมคเกมครั้งนี้ เล่าว่าพลังของ UE5 ช่วยให้สร้างกราฟิกความละเอียดสูงได้ง่ายขึ้นมาก เช่น Lumen ระบบจัดแสงทั้งฉาก (global illumination), Nanite ที่ช่วยให้เทกซ์เจอร์ความละเอียดสูง, Chaos ระบบฟิสิกส์จำลองการทำลายฉากหรือวัตถุในฉากได้อย่างสมจริง นอกจากนี้ทีมงานยังพัฒนาระบบแสดงผลใบไม้และน้ำไหลให้สมจริงยิ่งขึ้น</p>\n<p><img alt=\"No Description\" src=\"https://www.blognone.com/sites/default/files/externals/118ebb0a4d9a299530f7f14ecdafbf6f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/db64636fdf71cd39f7deb8e20851e36c.jpg\" /></p>\n<p>จุดเด่นของ Ark ภาคต้นฉบับคือการเปิดให้ mod ได้อย่างอิสระ และมีจำนวน mod มากเกิน 30,000 ตัว เป็นผลให้เกมได้รับความนิยมมาต่อเนื่องยาวนาน ซึ่งเกมภาครีเมคจะยังคงนโยบายเดิมต่อไป โดยออก Ark Devkit ชุดสร้าง mod เวอร์ชันใหม่ที่มีความสามารถเพิ่มขึ้น ใช้งาน<a href=\"https://docs.unrealengine.com/5.2/en-US/blueprints-visual-scripting-in-unreal-engine/\">ฟีเจอร์ Blueprint ของ UE5</a> เขียนสคริปต์ต่างๆ ได้หลากหลายกว่าเดิม และรองรับการทำ mod แบบข้ามแพลตฟอร์ม</p>\n<p><img alt=\"No Description\" src=\"https://www.blognone.com/sites/default/files/externals/3d01e6ce335df8668aad9249d726c8c7.jpg\" /></p>\n<p>ที่มา - <a href=\"https://survivetheark.com/index.php?/articles.html/ark-survival-ascended-is-live-on-steam-r2180/\">Ark</a>, <a href=\"https://news.xbox.com/en-us/2023/10/25/ark-survival-ascended-xbox-partner-preview/\">Xbox</a></p>\n</div></div></div><div><div>Topics: </div><div><div><a href=\"/topics/ark-survival-evolved\">Ark: Survival Evolved</a></div><div><a href=\"/topics/games\">Games</a></div><div><a href=\"/topics/studio-wildcard\">Studio Wildcard</a></div><div><a href=\"/topics/unreal\">Unreal</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e272621acc94b0926b907646c09faaafde67c786bd72723ef491e8adf27b16f","category":"Thai"}