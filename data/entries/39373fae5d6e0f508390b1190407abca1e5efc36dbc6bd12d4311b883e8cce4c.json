{"title":"HyperX ขายหูฟังเกมมิ่งได้ครบ 20 ล้านชุดแล้ว ใช้เวลา 7 ปีนับตั้งแต่เริ่มทำหูฟัง","link":"https://www.blognone.com/node/125211","date":1633960264000,"content":"<div><div><div><p>HyperX แบรนด์อุปกรณ์เสริมสายเกมมิ่ง (<a href=\"https://www.blognone.com/node/121365\">ปัจจุบันเป็นบริษัทลูกของ HP ที่ซื้อต่อจาก Kingston</a>) ประกาศความสำเร็จของการขายหูฟังครบ 20 ล้านชุด นับตั้งแต่ขายหูฟังครั้งแรกในปี 2014</p>\n<p>แบรนด์ HyperX เริ่มต้นครั้งแรกในปี 2002 ในฐานะแบรนด์ย่อยของ Kingston โดยเริ่มจากสินค้ากลุ่มหน่วยความจำและสตอเรจ จากนั้นค่อยๆ ขยายมาเป็นอุปกรณ์เสริมสำหรับเกมเมอร์ ส่วนการขายกิจการให้ HP นั้นขายมาเฉพาะธุรกิจอุปกรณ์เสริมและตัวแบรนด์ HyperX ส่วนแรมและสตอเรจจะเปลี่ยนไปใช้แบรนด์อื่นแทน</p>\n<p>หูฟังเกมมิ่งถือเป็นสินค้ายอดนิยมของ HyperX โดยทำตลาดด้วยซีรีส์ HyperX Cloud ที่มีหลากหลายรุ่นย่อย แต่บริษัทเองก็มีสินค้าเกมมิ่งอย่างอื่น เช่น คีย์บอร์ด เมาส์ ไมโครโฟน</p>\n<p>ที่มา - <a href=\"https://venturebeat.com/2021/10/11/hyperx-hits-20m-gaming-headsets-sold/\">VentureBeat</a></p>\n<p><img src=\"https://www.blognone.com/sites/default/files/externals/74dbeb567b0dc702965e77bbea8ec282.jpg\" /></p>\n</div></div></div><div><div>Topics: </div><div><div><a href=\"/topics/hyperx\">HyperX</a></div><div><a href=\"/topics/gaming-gear\">Gaming Gear</a></div><div><a href=\"/topics/headset\">Headset</a></div><div><a href=\"/topics/hp\">HP</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39373fae5d6e0f508390b1190407abca1e5efc36dbc6bd12d4311b883e8cce4c","category":"Thai"}