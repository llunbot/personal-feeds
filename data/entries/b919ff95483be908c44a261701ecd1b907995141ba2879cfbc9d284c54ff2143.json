{"title":"Satya \"อ๋อ Metaverse น่ะเหรอ เรามีมานานแล้วล่ะ ทั้ง Teams Rooms และ HoloLens\"","link":"https://www.blognone.com/node/125622","date":1635836325000,"content":"<div><div><div><p>Satya Nadella ไปให้สัมภาษณ์รายการของ Harvard Business Review และได้รับคำถามยอดฮิตแห่งยุคสมัย \"คิดอย่างไรกับ metaverse\"</p>\n<p>คำตอบของ Nadella คือต้องมองทั้งสองฝั่งคือ outside-in และ inside-out ไม่ใช่เอาโลกเสมือนไปซ้อนทับบนโลกจริง แต่ต้องคิดเรื่องการนำโลกจริงไปอยู่ในโลกเสมือนด้วย</p>\n<p><img src=\"https://www.blognone.com/sites/default/files/externals/bb970d12855f8ddaed4f1b9c1549d064.jpg\" /></p>\n<p>เขายกตัวอย่างห้องที่มีแต่กล้องและไมโครโฟน แล้วสร้างโลกเสมือนทับลงไป โดยพูดถึง<a href=\"https://www.blognone.com/node/124692\">ฟีเจอร์ของ Microsoft Teams Rooms</a> ที่มีหลายคนอยู่ในห้องประชุมเดียวกัน แต่กล้องสามารถจับภาพแยกรายคน แล้วนำไปประชุมกับคนอื่นๆ ราวกับว่าทุกคนต่างอยู่บ้านของตัวเอง เป็นตัวอย่างของการทำให้มิติกายภาพเป็นดิจิทัลที่แยกจากกัน ไปพร้อมๆ กับที่คนก็ยังนั่งในมิติกายภาพเดียวกัน</p>\n<p><strong>Teams Rooms</strong></p>\n<p><img src=\"https://www.blognone.com/sites/default/files/externals/586183a99f9e9f67f96c5f9ba307e815.jpg\" /></p>\n<p><img src=\"https://www.blognone.com/sites/default/files/externals/b6604fc5275cee665945680ceed26ffa.jpg\" /></p>\n<p>Nadella ยังบอกว่ากรณีของ Teams Rooms เราไม่ต้องสวมใส่แว่นหรืออุปกรณ์ใดๆ ก็ไปปรากฏตัวในมิติเสมือนแบบ 2D ได้อยู่แล้ว แต่ถ้าอยากก้าวไปอีกขั้น เข้าสู่โลกเสมือนเต็มรูปแบบ ปรากฏตัวในรูปแบบโฮโลแกรมหรืออวตาร ไมโครซอฟท์ก็มี HoloLens อยู่แล้ว และมี<a href=\"https://altvr.com/\">โปรแกรมชื่อ Altspace VR</a> สำหรับให้อวตารไปมีปฏิสัมพันธ์กันมาตั้งแต่ปี 2018 ซึ่งไมโครซอฟท์ก็เคยร่วมกับ Accenture สร้างออฟฟิศเสมือนชื่อว่า Nth Floor มาแล้วเช่นกัน</p>\n<p>Nadella บอกว่าโฮโลแกรมหรืออวตาร จะเป็นขั้นกว่าของ video-based meetings แบบที่เราเริ่มคุ้นเคยกันในปัจจุบัน ในระยะถัดไปวิดีโอจะค่อยๆ กลายเป็นอวตาร 2D หรือ 3D เต็มรูปแบบ นี่คือแนวคิดของไมโครซอฟท์ต่อ metaverse ในอนาคต</p>\n<p><strong>AltspaceVR</strong></p>\n<p><img src=\"https://www.blognone.com/sites/default/files/externals/c6a2e777952b595d9248b79eec6b4824.jpg\" /></p>\n<p><strong>Accenture Nth Floor</strong></p>\n<p>ที่มา - <a href=\"http://feedproxy.google.com/~r/wmexperts/~3/3Lj4U5liy5U/microsoft-ceo-satya-nadella-discusses-metaverse-and-2021-work-norms\">Windows Central</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/virtual-reality\">Virtual Reality</a></div><div><a href=\"/topics/satya-nadella\">Satya Nadella</a></div><div><a href=\"/topics/microsoft-teams\">Microsoft Teams</a></div><div><a href=\"/topics/hololens\">HoloLens</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b919ff95483be908c44a261701ecd1b907995141ba2879cfbc9d284c54ff2143","category":"Thai"}