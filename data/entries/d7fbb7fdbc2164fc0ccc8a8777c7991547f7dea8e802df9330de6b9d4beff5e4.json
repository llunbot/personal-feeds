{"title":"เบี้ยวอีกแล้ว! บริษัทออสเตรเลียยื่นฟ้อง Twitter 901,000 เหรียญดอลลาร์ เหตุเพราะไม่ยอมจ่ายบิล","link":"https://www.blognone.com/node/134676","date":1688462997000,"content":"<div><div><div><p>บริษัท Facilitate Corp ผู้ให้บริการด้านการจัดการที่ซิดนีย์ เมื่อวันที่ 29 มิถุนายน ที่ผ่านมาได้ยื่นคำฟ้องต่อ Twitter ที่ศาลของสหรัฐอเมริกา ให้ Twitter ชำระเงินเงินจำนวน 901,000 ดอลลาร์สหรัฐ (ประมาณ 31 ล้านบาท ) เนื่องจาก Twitter ไม่ชำระบิลสำหรับงานที่ทำใน 4 ประเทศ</p>\n<p>ทางบริษัท Facilitate Corp กล่าวว่าตั้งแต่ปี 2022 ถึงต้นปี 2023 บริษัทได้ติดตั้งเซ็นเซอร์ในสำนักงานของ Twitter ที่ลอนดอนและดับลิน, ตกแต่งสำนักงานในสิงคโปร์จนพร้อมใช้งาน และ ช่วย Twitter ทำเรื่องย้ายออกจากสำนักงานที่ซิดนีย์</p>\n<p>งานเหล่านี้ทำให้ Twitter ยังคงติดหนี้บริษัทประมาณ 203,000 ปอนด์, 546,600 ดอลลาร์สิงคโปร์ และ 61,300 ดอลลาร์ออสเตรเลีย ตามลำดับ ทาง Facilitate Corp ระบุว่าบริษัทกำลังขอรับค่าเสียหายรวมไปถึงค่าทนายและดอกเบี้ยในอัตราสูงสุดตามกฎหมาย</p>\n<p>การยื่นฟ้องของบริษัท Facilitate Corp นับว่าเป็นการฟ้องร้อง Twitter ครั้งล่าสุดนับตั้งแต่ Elon Musk เข้าซื้อแพลตฟอร์ม ซึ่งก่อนหน้านี้มีอีกหลายเจ้าที่ออกมาฟ้องร้องตั้งแต่ <a href=\"https://www.blognone.com/node/132083\">เจ้าของตึกฟ้องเนื่องจากไม่ยอมจ่ายค่าเช่า</a>, ไม่ชำระค่าใช้จ่ายบริษัทที่ปรึกษา Innisfree M&amp;A, <a href=\"https://www.blognone.com/node/134277\">ไม่จ่ายค่าบริการ Google Cloud จนยอมจ่ายทีหลัง</a>, <a href=\"https://www.blognone.com/node/132887\">ไม่ยอมจ่ายค่าคลาวด์ให้ AWS</a> เป็นต้น</p>\n<p><img src=\"https://www.blognone.com/sites/default/files/externals/4fe2948b8e7e0a3017083cf4bc3aebf6.jpg\" alt /></p>\n<p>ที่มา: <a href=\"https://www.straitstimes.com/asia/australianz/australian-firm-sues-twitter-for-901k-for-not-paying-bills?utm_source=twitter&amp;utm_medium=social-organic&amp;utm_keyword=dlvr.it\">Straight Times</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7fbb7fdbc2164fc0ccc8a8777c7991547f7dea8e802df9330de6b9d4beff5e4","category":"Thai"}