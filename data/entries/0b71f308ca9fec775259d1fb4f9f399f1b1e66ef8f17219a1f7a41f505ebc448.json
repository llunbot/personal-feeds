{"title":"Xiaomi รายงานผลประกอบการไตรมาส 4/2023 เติบโตสูงทั้งรายได้-กำไร จากธุรกิจสมาร์ทโฟน","link":"https://www.blognone.com/node/138789","date":1710850100000,"content":"<div><div><div><p>Xiaomi รายงานผลประกอบการประจำไตรมาสที่ 4 ปี 2023 สิ้นสุดเดือนธันวาคม รายได้รวมเพิ่มขึ้น 10.9% จากช่วงเดียวกันในปีก่อนเป็น 73,243.7 ล้านหยวน มีกำไรสุทธิ 4,723.5 ล้านหยวน เพิ่มขึ้นถึง 50.3%</p>\n<p>รายได้จากส่วนธุรกิจสมาร์ทโฟนอยู่ที่ 44,232.2 ล้ายหยวน เพิ่มขึ้น 20.6% จากจำนวนเครื่องส่งมอบที่มากขึ้น แม้ราคาเฉลี่ยต่อเครื่องจะลดลง โดยมีจำนวนส่งมอบที่ 40.5 ล้านเครื่อง นอกจากนี้ยอดขายในจีนยังเพิ่มสูงจากรุ่นพรีเมียมที่ประสบความสำเร็จอย่างดี</p>\n<p>กลุ่มธุรกิจ IoT และไลฟ์สไตล์ รายได้ลดลง 5.1% เป็น 20,346.8 ล้านหยวน เนื่องจากยอดขายทีวีและแล็ปท็อปที่ลดลง แต่ก็ได้แท็บเล็ตและเครื่องใช้ไฟฟ้าขนาดใหญ่ เช่น แอร์ ตู้เย็น เครื่องซักผ้า ที่ยอดขายเติบโตมาชดเชย</p>\n<p>Xiaomi มีพัฒนาการที่สำคัญในไตรมาสที่ผ่านมา จากการ<a href=\"https://www.blognone.com/node/136255\">เปิดตัว HyperOS</a> ระบบปฏิบัติการพื้นฐานตัวใหม่ของระบบนิเวศ Xiaomi รวมทั้งปรับกลยุทธ์บริษัทเป็น Human x Car x Home และได้<a href=\"https://www.blognone.com/node/138402\">ขยายบริการนี้</a>ออกไปนอกจีนในเดือนกุมภาพันธ์ของปีนี้</p>\n<p>ที่มา: <a href=\"https://ir.mi.com/system/files-encrypted/nasdaq_kms/assets/2024/03/19/5-34-07/23Q4_EN_797121_%28Xiaomi%20RA%20Eng%29_AsPrint_Fullset_1652.pdf\">Xiaomi</a> (pdf)</p>\n<p><img src=\"https://www.blognone.com/sites/default/files/externals/6b47b84d378f8a499d64c666b2065f94.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b71f308ca9fec775259d1fb4f9f399f1b1e66ef8f17219a1f7a41f505ebc448","category":"Thai"}