{"title":"Cloudflare เปิดตัวเครื่องมือ AI ให้รันโมเดลได้ผ่าน Serverless GPU บนเครือข่าย","link":"https://www.blognone.com/node/135965","date":1695858385000,"content":"<div><div><div><p>Cloudflare ฉลองครบรอบวันก่อตั้งบริษัท เปิดตัวบริการใหม่ด้าน AI โดยเล่าถึงสถานการณ์ปัจจุบัน ที่โมเดล AI จะมีการรันหาผลลัพธ์ใน 2 กรณี คือรันที่อุปกรณ์ของผู้ใช้งาน (on-device) ใช้ได้กับโมเดลขนาดเล็ก เช่น การเสิร์ชหารูปภาพ หรือรันบนพับลิกคลาวด์แบบ ChatGPT สำหรับโมเดลที่มีขนาดใหญ่</p>\n<p>ความท้าทายคือการรันบนพับลิกคลาวด์ มีข้อจำกัดเพราะทรัพยากรจีพียูขนาดใหญ่ส่วนใหญ่อยู่ในอเมริกา ที่มีระยะไกลสำหรับผู้ใช้งานจำนวนหนึ่ง แต่ให้มารันที่ระดับอุปกรณ์ก็ไม่เพียงพอ Cloudflare จึงเห็นช่องว่างนี้ที่จะให้บริการทรัพยากรประมวลผล AI ผ่านการเชื่อมต่อของเครือข่าย Cloudflare ซึ่งไม่เล็กเกินไป และไม่มีระยะไกลเกินไป ตามแผนภายในสิ้นปีนี้จะให้บริการได้ใน 100 เมือง มากกว่า 40 ประเทศ และจะครอบคลุมเครือข่ายทั้งหมดของ Cloudflare ทั่วโลก ภายในสิ้นปี 2024</p>\n<p><img src=\"https://blog.cloudflare.com/content/images/2023/09/Workers-AI--serverless-GPU-powered-inference-on-Cloudflare-s-global-network-OG-1.png\" alt /></p>\n<p><img src=\"https://blog.cloudflare.com/content/images/2023/09/Untitled--3--1.png\" alt /></p>\n<p>บริการด้าน AI ที่ Cloudflare ประกาศมีหลายรายการดังนี้</p>\n<ul>\n<li><strong>Workers AI</strong> บริการรันโมเดล AI ผ่านเซิร์ฟเวอร์เลสจีพียูที่ใกล้ที่สุด และจ่ายตามปริมาณใช้งาน รองรับโมเดลยอดนิยม เช่น llama ของ Meta, whisper ของ OpenAI</li>\n<li><strong>Vectorize</strong> บริการฐานข้อมูลแบบ vector เพื่อทำงานร่วมกับ Workers AI</li>\n<li><strong>AI Gateway</strong> พอร์ทัลแสดงข้อมูลทราฟิกโหลดงานเกี่ยวกับ AI ทั้งหมด ทำให้กำหนดการตั้งค่าต่าง ๆ และป้องกันปัญหาได้</li>\n</ul>\n<p>ที่มา: <a href=\"https://blog.cloudflare.com/cloudflares-annual-founders-letter-2023/\">Cloudflare</a> และ <a href=\"https://techcrunch.com/2023/09/27/cloudflare-launches-new-ai-tools-to-help-customers-deploy-and-run-models/\">TechCrunch</a></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/serverless\">Serverless</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e6e04b344a2952c65ac18182707cdad5066b269d14d11fa80c9566c2efd4ef4","category":"Thai"}