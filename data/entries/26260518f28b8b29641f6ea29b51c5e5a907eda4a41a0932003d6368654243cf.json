{"title":"Google อัพเดตแอปให้รองรับ iOS 15 แสดงแจ้งเตือนสำคัญใน Focus mode","link":"https://www.blognone.com/node/124858","date":1632215194000,"content":"<div><div><div><p>Google อัพเดตแอปให้รองรับฟีเจอร์ใหม่บน iOS 15 ที่เปิดให้อัพเดตกันในวันนี้</p>\n<p><img src=\"https://www.blognone.com/sites/default/files/externals/7ad3d1f6b6ca5612ac6248c8f187e458.png\" /></p>\n<p>เริ่มจาก Focus mode ของใหม่บน iOS 15 ที่กรองการแจ้งเตือนที่ไม่จำเป็นออกไป โดยสามารถเพิ่มตัวเลือก Personal, Work และ Sleep กำหนดเป็นรายแอปได้ว่าให้แอปใดยังแสดงการแจ้งเตือนในช่วงเวลานั้นๆ ซึ่ง Google อัพเดตแอปสำคัญจำพวก Gmail, Meet, Tasks, Maps, Home ให้ยังคงแสดงการแจ้งเตือนสำคัญได้ แม้ผู้ใช้งานเปิด Focus mode โดยแสดงหน้าต่างแจ้งเตือนตามรูปภาพด้านล่าง</p>\n<p><img src=\"https://www.blognone.com/sites/default/files/externals/69d758e8aec514a3c06126ccf00f05ba.png\" /></p>\n<p>เพิ่มขนาด widget ให้ใหญ่ขึ้นรองรับ iPad เริ่มจาก widget ของแอป Google Photos และ YouTube Music</p>\n<p><img src=\"https://www.blognone.com/sites/default/files/externals/7ad3d1f6b6ca5612ac6248c8f187e458.png\" /></p>\n<p>Spotlight Search เป็นอีกฟีเจอร์ของ iOS 15 คือฟีเจอร์ค้นหาข้อมูลบน iPhone แบบเฉพาะเจาะจง และสามารถค้นหาได้จากหน้า Home เช่นหารูปภาพที่ถ่ายในซานฟรานซิสโก เป็นต้น ในส่วนของ Google ก็อัพเดต Google Drive และ YouTube Music ให้รองรับการค้นหาผ่าน Spotlight Search ด้วย</p>\n<p><img src=\"https://www.blognone.com/sites/default/files/externals/bb154e96bc65565c048db9718f736877.gif\" /></p>\n<p>ที่มา - <a href=\"https://blog.google/products/google-on-ios/google-apps-meet-ios-15/\">Google Blog</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-maps\">Google Maps</a></div><div><a href=\"/topics/youtube-music\">YouTube Music</a></div><div><a href=\"/topics/ios-15\">iOS 15</a></div><div><a href=\"/topics/iphone\">iPhone</a></div><div><a href=\"/topics/ipad\">iPad</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26260518f28b8b29641f6ea29b51c5e5a907eda4a41a0932003d6368654243cf","category":"Thai"}