{"title":"มาตรฐานชาร์จไร้สาย Qi2 มาแล้ว สินค้ากลุ่มแท่นชาร์จจะวางขายภายในสิ้นปี 2023","link":"https://www.blognone.com/node/136817","date":1700314133000,"content":"<div><div><div><p>กลุ่มมาตรฐานการชาร์จไร้สาย Wireless Power Consortium (WPC) ประกาศว่าสินค้าที่ใช้มาตรฐานตัวใหม่ Qi2 (อ่านว่า \"ชี่ทู\") จะวางขายในท้องตลาดภายในช่วงเทศกาลคริสต์มาสปลายปี</p>\n<p><a href=\"https://www.blognone.com/node/132096\">Qi2 เปิดตัวครั้งแรกช่วงต้นปี 2023</a> โดยฟีเจอร์สำคัญคือ Magnetic Power Profile ที่ใช้แม่เหล็กยึดอุปกรณ์กับแท่นชาร์จให้ตรงกัน เพื่อให้ชาร์จได้ประสิทธิภาพสูงสุด เทคโนโลยีนำมาจากแอปเปิลที่สร้างขึ้นกับ MagSafe</p>\n<p>iPhone 15 เป็นสมาร์ทโฟนชุดแรกที่ผ่านการรับรอง Qi2 ส่วนสมาร์ทโฟนฝั่ง Android คงต้องรอกันต่อไป สิ่งที่จะเพิ่มมาคืออุปกรณ์ชาร์จหลากหลายยี่ห้อ เช่น Belkin, Mophie, Anker, Aircharge จะออกสินค้ารุ่นที่รองรับ Qi2 และวางขายในช่วงสิ้นปีนี้</p>\n<p><img alt=\"No Description\" src=\"https://www.blognone.com/sites/default/files/externals/15c5bfc4322ae2635d6e6093e71addcd.png\" /></p>\n<blockquote><p>BREAKING NEWS! Qi2 (pronounced “chee two”) wireless charging has officially launched!  WPC (<a href=\"https://twitter.com/the1wpc?ref_src=twsrc%5Etfw\">@the1wpc</a>) is conducting certification testing on a range Qi2 devices promising greater energy efficiency, faster charging, and enhanced convenience.Key highlights include: <a href=\"https://t.co/RtZ2qlNT47\">pic.twitter.com/RtZ2qlNT47</a></p>\n<p>— Qi Power (@qipower) <a href=\"https://twitter.com/qipower/status/1724940406033383819?ref_src=twsrc%5Etfw\">November 16, 2023</a></p></blockquote>\n<p>ที่มา - <a href=\"https://www.wirelesspowerconsortium.com/media/2vebz55l/qi2-certification-rolls-out-news-release-11132023.pdf\">WPC</a> via <a href=\"https://www.androidcentral.com/phones/qi-v2-wireless-certification-process-begins\">Android Central</a></p>\n</div></div></div><div><div>Topics: </div><div><div><a href=\"/topics/qi\">Qi</a></div><div><a href=\"/topics/wireless-charging\">Wireless Charging</a></div><div><a href=\"/topics/accessories\">Accessories</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a434a61831076f25e56622bc2249c3f617f063b0a77a2cf31e6b5be3e723c781","category":"Thai"}