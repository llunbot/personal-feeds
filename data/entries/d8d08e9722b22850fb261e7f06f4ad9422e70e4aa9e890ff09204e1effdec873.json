{"title":"Apple เปิดตัวแอปใหม่ Invites สำหรับสร้างคำเชิญร่วมกิจกรรม พร้อมฟีเจอร์เสริมบนระบบ Apple","link":"https://www.blognone.com/node/144497","date":1738707026000,"content":"<div><div><div><p>แอปเปิลเปิดตัวแอปใหม่ <strong>Apple Invites</strong> บน iPhone ตาม<a href=\"https://www.blognone.com/node/144469\">ข่าวลือ</a>ก่อนหน้านี้ เป็นแอปสร้างคำเชิญ ให้เพื่อนและคนในครอบครัวมาเข้าร่วมกันในกิจกรรมโอกาสต่าง ๆ</p>\n<p>แนวคิดของ Apple Invites มาจากการรวมบริการต่าง ๆ ของแอปเปิลเข้ามาในพื้นที่เดียวกันทั้ง iCloud, Apple Music หรือ Apple Intelligence เช่น การสร้างบัตรเชิญ สามารถเรียกจากคลังรูปภาพได้, สร้างเพลย์ลิสต์สำหรับงานใน Apple Music, Apple Intelligence ช่วยเขียนคำเชิญ หรือสร้างรูปภาพจาก Image Playground</p>\n<p>Apple Invites สามารถใช้งานได้ผ่านแอป iPhone และผ่าน iCloud.com เพื่อให้คนไม่ใช้สินค้าแอปเปิลสามารถตอบรับคำเชิญได้เช่นกัน โดยต้องเป็นลูกค้า iCloud+ ก่อน</p>\n<p>ที่มา: <a href=\"https://www.apple.com/newsroom/2025/02/introducing-apple-invites-a-new-app-that-brings-people-together/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/8ebe313d15ee5d5ff0f6f33dcc7e926b.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/mobile-app\">Mobile App</a></div><div><a href=\"/topics/icloud\">iCloud</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8d08e9722b22850fb261e7f06f4ad9422e70e4aa9e890ff09204e1effdec873","category":"Thai"}