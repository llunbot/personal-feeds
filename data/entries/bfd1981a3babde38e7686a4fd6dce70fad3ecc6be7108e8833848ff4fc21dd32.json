{"title":"[ลือ] Apple จะเปิดตัว Mac mini ดีไซน์ใหม่ ชิป M1X ปลายปีนี้","link":"https://www.blognone.com/node/124358","date":1629682609000,"content":"<div><div><div><p>จดหมายข่าว Power On ของ Mark Gurman ผู้สื่อข่าว Bloomberg สัปดาห์นี้ เป็นข้อมูลเกี่ยวกับ Mac mini รุ่นใหม่ โดยเขาบอกว่าแอปเปิลจะเปิดตัว Mac mini ตัวใหม่ในไม่กี่เดือนข้างหน้านี้</p>\n<p>ข้อมูลสเป็กเบื้องต้น Gurman บอกว่าจะเป็นดีไซน์แบบใหม่ มีพอร์ตเชื่อมต่อที่เพิ่มขึ้น ใช้ชิป M1X และแอปเปิลจะแทนที่ Mac mini รุ่นเก่าซีพียูอินเทล เป็น Apple Silicon ทั้งหมด ทั้งนี้คาดว่าแอปเปิลจะเปิดตัว Mac mini รุ่นใหม่ ในงานเดียวกับที่จะเปิดตัว MacBook Pro จอ 14 และ 16 นิ้ว ซึ่งมีข่าวลือก่อนหน้านี้</p>\n<p>เมื่อปีที่แล้ว แอปเปิลเปิดตัว <a href=\"https://www.blognone.com/node/119525\">Mac mini ที่เปลี่ยนมาเป็นชิป M1</a> แต่ยังใช้ดีไซน์เครื่องแบบเดิม</p>\n<p>ที่มา: <a href=\"https://www.macrumors.com/2021/08/22/gurman-high-end-mac-mini-this-fall/\">MacRumors</a></p>\n<p><img src=\"https://www.blognone.com/sites/default/files/externals/a96b8defc77e57190a530b5a33938988.jpg\" /></p>\n</div></div></div><div><div>Topics: </div><div><div><a href=\"/topics/mac-mini\">Mac Mini</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfd1981a3babde38e7686a4fd6dce70fad3ecc6be7108e8833848ff4fc21dd32","category":"Thai"}