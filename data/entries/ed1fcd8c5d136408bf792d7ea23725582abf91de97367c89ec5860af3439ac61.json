{"title":"Gradle 8.2 เปลี่ยนภาษาดีฟอลต์จาก Groovy มาเป็น Kotlin","link":"https://www.blognone.com/node/133449","date":1681654388000,"content":"<div><div><div><p>Gradle ซอฟต์แวร์ build automation ชื่อดัง เดิมทีต้องใช้ภาษา Groovy เขียนสคริปต์คอนฟิกวิธีการ build แต่ล่าสุดเปลี่ยนมาใช้ภาษา Kotlin เป็นดีฟอลต์แทนแล้ว</p>\n<p>Gradle เริ่มสร้างในปี 2008 โดยตอนนั้นยังรองรับเฉพาะ <a href=\"https://docs.gradle.org/current/userguide/groovy_build_script_primer.html\">Groovy เป็นภาษาแบบ domain-specific language (DSL) เพื่อเป็น build script</a> แต่ในปี 2016 ก็เพิ่ม <a href=\"https://docs.gradle.org/current/userguide/kotlin_dsl.html\">Kotlin DSL</a> เข้ามาเป็นอีกทางเลือกหนึ่ง</p>\n<p>แต่ในเวอร์ชันหน้า Gradle 8.2 จะเปลี่ยนมาใช้ Kotlin เป็นค่าดีฟอลต์แทน Groovy แล้ว โดยการสั่ง \"gradle init\" เพื่อเริ่ม build ใหม่จะเปลี่ยนมาใช้ Kotlin แทน ส่วนโปรเจคเก่าที่เป็น Groovy ก็ยังใช้งานได้เช่นเดิม เปลี่ยนแค่ค่าดีฟอลต์เท่านั้น</p>\n<p>โครงการ Gradle บอกว่าการเปลี่ยนแปลงครั้งนี้เป็นความร่วมมือกับ JetBrains และกูเกิล หลังจากพัฒนา Kotlin DSL มาระยะหนึ่งจนเสถียรพอ และมีเครื่องมือรองรับครบถ้วน</p>\n<p>ที่มา - <a href=\"https://blog.gradle.org/kotlin-dsl-is-now-the-default-for-new-gradle-builds\">Gradle</a>, <a href=\"https://blog.jetbrains.com/kotlin/2023/04/kotlin-dsl-is-the-default-for-new-gradle-builds/\">JetBrains</a></p>\n<p><img alt=\"No Description\" src=\"https://www.blognone.com/sites/default/files/externals/f4ff61ecfdd02678c9f7892e5d9ea13f.png\" /></p>\n</div></div></div><div><div>Topics: </div><div><div><a href=\"/topics/kotlin\">Kotlin</a></div><div><a href=\"/topics/groovy\">Groovy</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed1fcd8c5d136408bf792d7ea23725582abf91de97367c89ec5860af3439ac61","category":"Thai"}