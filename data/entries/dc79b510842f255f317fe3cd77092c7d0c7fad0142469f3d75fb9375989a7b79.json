{"title":"Chrome 94 ออกแล้ว เปลี่ยนมาออกรุ่นใหม่ทุก 4 สัปดาห์แทน 6 สัปดาห์","link":"https://www.blognone.com/node/124925","date":1632463979000,"content":"<div><div><div><p>กูเกิลออก Chrome 94 ซึ่งเป็นเวอร์ชันแรกที่<a href=\"https://www.blognone.com/node/121529\">เปลี่ยนมาใช้รอบการออกรุ่นใหม่ทุก 4 สัปดาห์แทน 6 สัปดาห์</a> ตามที่ประกาศไว้เมื่อต้นปี (เหมือน Firefox แล้วตอนนี้) ของใหม่ได้แก่</p>\n<ul>\n<li>Chrome จะพยายามโหลดเว็บเพจผ่าน HTTPS ก่อนเสมอ (<a href=\"https://www.blognone.com/node/123717\">HTTPS-First</a>)</li>\n<li>Sharing Hub ปุ่มแชร์ตรง URL Bar ของเว็บไซต์ สำหรับแชร์ลิงก์ผ่านช่องทางต่างๆ รวมถึงทาง QR</li>\n<li>ปรับวิธีแสดงผลหน้าตั้งค่า (Settings) ให้แสดงเฉพาะการตั้งค่าของหมวดนั้นๆ แทนของเดิมที่แสดงเป็นหน้ายาวๆ แต่ละหมวดต่อกันไป</li>\n<li>รองรับ WebCodecs API สำหรับนักพัฒนาในการเรียกใช้ video codec ของตัวเบราว์เซอร์</li>\n<li>รองรับ WebGPU API เป็น API กลางของเบราว์เซอร์ในการเรียก GPU ของ OS อีกที (เช่น DirectX, Vulkan, Metal)</li>\n<li>Chrome for Android รองรับระบบธีม Material You ตัวใหม่ของ Android 12</li>\n</ul>\n<p>ที่มา - <a href=\"https://developer.chrome.com/blog/new-in-chrome-94/\">Chrome Developer</a>, <a href=\"https://9to5google.com/2021/09/21/chrome-94-mac-windows-stable/\">9to5google</a>, <a href=\"https://www.androidpolice.com/2021/09/22/chrome-94/\">Android Police</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc79b510842f255f317fe3cd77092c7d0c7fad0142469f3d75fb9375989a7b79","category":"Thai"}