{"title":"Meta เปิดตัวโครงการ Purple Llama รวมเครื่องมือด้านความปลอดภัยของ AI","link":"https://www.blognone.com/node/137174","date":1702201475000,"content":"<div><div><div><p>Meta เปิดตัวโครงการ  Purple Llama รวมเครื่องมือด้านความปลอดภัยของ AI ที่โอเพนซอร์สให้สาธารณะใช้งาน</p>\n<p>ตัวชื่อโครงการมาจากภาษาที่ใช้ในโลกความปลอดภัยไซเบอร์ ที่แบ่งการทดสอบออกเป็นทีมลองเจาะ (red team) และทีมป้องกัน (blue team) โครงการนี้ที่มีเครื่องมือทั้งสองฝั่งจึงเอาสองสีมารวมกันเป็นสีม่วง แล้วมารวมกับชื่อ Llama ที่เป็นโมเดล LLM ของบริษัทเอง</p>\n<p><img alt=\"No Description\" src=\"https://www.blognone.com/sites/default/files/externals/504fe37db01520730b203fc13ec456d7.jpg\" /></p>\n<p><em>ภาพ Purple Llama สร้างโดย Bing Image Creator เพราะ <a href=\"https://www.blognone.com/node/137126\">Imagine with Meta AI ใช้ได้เฉพาะในอเมริกา</a></em></p>\n<p>ในเบื้องต้น Purple Llama เปิดตัวเครื่องมือ 2 ตัวคือ</p>\n<ul>\n<li><a href=\"https://ai.meta.com/research/publications/purple-llama-cyberseceval-a-benchmark-for-evaluating-the-cybersecurity-risks-of-large-language-models/\">CyberSec Eval</a> เป็นชุดเบนช์มาร์คเพื่อประเมินความเสี่ยงด้านความปลอดภัยไซเบอร์ของโมเดล LLM</li>\n<li><a href=\"https://ai.meta.com/research/publications/llama-guard-llm-based-input-output-safeguard-for-human-ai-conversations/\">Llama Guard</a> ตัวแยกแยะอินพุต/เอาต์พุตของการสนทนากับ AI ว่ามีความเสี่ยงมากน้อยแค่ไหน ตัวมันเองเป็นโมเดล Llama2-7B ที่ปรับจูนมาเรื่องความปลอดภัยในการสนทนา</li>\n</ul>\n<p>Meta บอกว่าจะทยอยเพิ่มเครื่องมือใหม่ๆ เข้ามาภายใต้โครงการ Purple Llama อีกเรื่อยๆ โดยยังคงแนวทางใช้ไลเซนส์เปิดกว้าง ให้นำไปใช้ต่อได้ทั้งการวิจัยและเชิงพาณิชย์</p>\n<p><img alt=\"No Description\" src=\"https://www.blognone.com/sites/default/files/externals/a6df868d4bc715480e738b2a7b583b70.png\" /></p>\n<p>ที่มา - <a href=\"https://about.fb.com/news/2023/12/purple-llama-safe-responsible-ai-development/\">Meta</a>, <a href=\"https://ai.meta.com/blog/purple-llama-open-trust-safety-generative-ai/\">Meta Developers</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1129ece89fac67c2c5ed25e18e176f64db5492c89eb58609359834715bf39ff","category":"Thai"}