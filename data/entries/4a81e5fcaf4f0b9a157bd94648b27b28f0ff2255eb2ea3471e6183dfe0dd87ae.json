{"title":"Windows 11 เดินหน้าพัฒนาต่อ โชว์ภาพอีโมจิชุดใหม่ แต่ดันไม่ใช่อีโมจิ 3D ที่เคยสัญญาไว้","link":"https://www.blognone.com/node/125297","date":1634353326000,"content":"<div><div><div><p>หลังเสร็จภารกิจออก Windows 11 ตัวจริง (GA) ไมโครซอฟท์ก็เดินหน้าพัฒนา Windows 11 ต่อภายใต้โครงการ Windows Insider และออก Preview Build 22478 ถือเป็นรุ่นพรีวิวตัวแรกของ Windows 11 เวอร์ชันถัดไป (ตอนนี้เปลี่ยนมาอัพเดตปีละครั้งแล้ว รอบหน้าเจอกันตุลาคม 2022)</p>\n<p>ของใหม่ใน Build 22478 คืออีโมจิแบบใหม่ที่ปรับดีไซน์ตามแนวทาง Fluent Design ของ Windows 11 ซึ่งดูเผินๆ ก็น่ารัก สดใสสวยงามดี (อีโมจิชุดนี้จะเปิดให้กลุ่ม Insider ใช้งานก่อน แล้วจะปล่อยให้คนให้ Windows 11 GA ผ่านอัพเดตรายเดือนในภายหลัง)</p>\n<p><img src=\"https://www.blognone.com/sites/default/files/externals/8251a03cbcc255de821190738db1d2df.jpg\" /></p>\n<p>ปัญหาคือเมื่อเดือนกรกฎาคมที่ผ่านมา <a href=\"https://medium.com/microsoft-design/emotionality-at-work-398182387adc\">ทีมดีไซน์ของไมโครซอฟท์เคยโชว์ภาพอีโมจิชุดใหม่ที่เป็น 3D</a> มาก่อนแล้ว ทำให้แฟนๆ ที่ตั้งตารอคอยอีโมจิแบบ 3D อยู่ต้องผิดหวังที่อีโมจิใหม่ของ Windows 11 ไม่ใช่แบบเดียวกัน ซึ่งไมโครซอฟท์ก็ไม่ได้อธิบายเหตุผลว่าทำไมถึงไม่เหมือนกัน</p>\n<p><img src=\"https://www.blognone.com/sites/default/files/externals/b1d1462ac90ee2814f754068242d0a78.jpeg\" /></p>\n<p>ที่มา - <a href=\"https://blogs.windows.com/windows-insider/2021/10/14/announcing-windows-11-insider-preview-build-22478/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/emoji\">Emoji</a></div><div><a href=\"/topics/microsoft\">Microsoft</a></div><div><a href=\"/topics/design\">Design</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a81e5fcaf4f0b9a157bd94648b27b28f0ff2255eb2ea3471e6183dfe0dd87ae","category":"Thai"}