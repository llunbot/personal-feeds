{"title":"Cloudflare รายงานการ DDoS ครั้งใหญ่ 3.8Tbps ยิงรัว 2.14 พันล้านแพ็กเก็ตต่อวินาที","link":"https://www.blognone.com/node/142393","date":1728075699000,"content":"<div><div><div><p>Cloudflare รายงานถึงการบล็อคการโจมตี DDoS ขนาดใหญ่ที่สุดที่เคยมีการรายงานต่อสาธารณะ แบนวิดท์ที่ใช้สูงถึง 3.8Tbps และอัตราการยิงสูงถึง 2.14 พันล้านครั้งต่อวินาที โดยรวมการยิงครั้งนี้กินเวลานาน 65 วินาที</p>\n<p>การโจมตีครั้งนี้คนร้ายยิงเข้า UDP พอร์ตหนึ่ง โดยอาศัยกองทัพเราท์เตอร์ เข่น ASUS ที่เคยมีรายงานช่องโหว่ร้ายแรงสูง, MikroTik, ตลอดจนอุปกรณ์อื่น เช่น เครื่องบันทีกกล้องวงจรปิด</p>\n<p>ทาง Cloudflare ระบุว่ารับมือการโจมตีครั้งนี้ได้เพราะเน็ตเวิร์คของ Cloudflare เป็น anycast ทำให้หมายเลขไอพีเดียวกันนั้นที่จริงแล้วมีเครื่องจำนวนมากรับโหลดกระจายอยู่ทั่วโลก และเน็ตเวิร์คที่เชื่อมต่อนั้นมักซื้อไว้แบบขาเข้าและออกมีแบนวิดท์เท่ากัน แต่ Cloudflare ใช้งานขาเข้าน้อยกว่ามากเพราะใช้ส่งข้อมูลจาก CDN เป็นหลัก จึงเหลือแบนวิดท์ไว้รองรับทราฟิกที่คนร้ายยิงมาทัน และกระบวนการบล็อคยังประมวลในการ์ดเน็ตเวิร์คเ้นหลักจึงไม่กระทบซีพียูเกินไป</p>\n<p>ที่มา - <a href=\"https://blog.cloudflare.com/how-cloudflare-auto-mitigated-world-record-3-8-tbps-ddos-attack/\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/6f404f97fc423e5506209fa24e63cf73.jpeg\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/ddos\">DDoS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1eeff727cd6e3ff4431d6ec050e63a48045590128db3f054a4d6a26653f3b5d","category":"Thai"}