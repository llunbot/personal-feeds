{"title":"Google ประกาศหยุดอัพเดต Assistant ของ Smart Display ผู้ผลิต 3rd Party หลายรุ่น","link":"https://www.blognone.com/node/133353","date":1680950122000,"content":"<div><div><div><p>กูเกิลประกาศหยุดออกอัพเดตซอฟต์แวร์ ให้กับอุปกรณ์หน้าจอสัมผัส (Smart Display) ของผู้ผลิต 3rd Party โดยระบุไว้ใน<a href=\"https://support.google.com/assistant/answer/9071980\">หน้าซัพพอร์ตของวิธีการโทรออกหรือรับสาย Duo</a> ผ่านอุปกรณ์ดังกล่าว ว่าอุปกรณ์ที่จะไม่ได้รับอัพเดตได้แก่ <a href=\"https://www.blognone.com/node/104171\">Lenovo Smart Display</a> (รุ่น 7\", 8\" และ 10\"), JBL Link View และ LG Xboom AI ThinQ WK9 Smart Display</p>\n<p>กูเกิล<a href=\"https://www.blognone.com/node/98894\">เปิดตัว Google Assistant บน Smart Displays</a> ตั้งแต่ปี 2018 และผู้ผลิตก็เริ่มวางขายหน้าจอออกในปีนั้น อย่างไรก็ตามกูเกิลได้ปรับโฟกัสสินค้ากลุ่มดังกล่าว โดยเฉพาะการประกาศ<a href=\"https://www.blognone.com/node/120174\">ยุติโครงการ Android Things</a> ที่มีผลต่อสินค้าสมาร์ทโฮม</p>\n<p>อย่างไรก็ตาม ประกาศของกูเกิลนี้ว่าด้วยการหยุดออกอัพเดตเท่านั้น อุปกรณ์เหล่านี้จึงน่าจะยังใช้งานได้ต่อไประยะเวลาหนึ่ง แต่กูเกิลไม่การันตีคุณภาพการทำงานแล้วนั่นเอง</p>\n<p>ที่มา: <a href=\"https://9to5google.com/2023/04/07/google-assistant-smart-displays-updates/\">9to5Google</a></p>\n<p><img src=\"https://www.blognone.com/sites/default/files/externals/92c50ef0146ef93392ed08d3052b6d55.jpg\" alt /></p>\n</div></div></div><div><div>Topics: </div><div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div><div><a href=\"/topics/smart-display\">Smart Display</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65c6449657b6321e01294ce35b630bd632f015fbbcd59b51e464ca1c390a503b","category":"Thai"}