{"title":"ระบบไอทีกรมตำรวจอังกฤษใช้งานมา 47 ปี เก่าขนาดหาคนมาเป็น IT Support ไม่ได้","link":"https://www.blognone.com/node/126249","date":1639110919000,"content":"<div><div><div><p>กระทรวงมหาไทยของสหราชอาณาจักรกำลังประสบปัญหาเกี่ยวกับระบบไอทีของกรมตำรวจอังกฤษ (Police National Computer - PNC) หลังประสบปัญหายังไม่สามารถอัพเกรดหรือไมเกรดมาเป็นระบบใหม่ได้ ขณะเดียวกันก็ยังหาทีมงานที่เก่งและเชี่ยวชาญพอจะมาซัพพอร์ทระบบและโปรแกรมให้ไม่ได้ หลัง PNC ใช้งานมากว่า 47 ปีตั้งแต่ 1978</p>\n<p>ระบบ PNC เป็นฐานข้อมูลที่เก็บข้อมูลของชาวสหราชอาณาจักรกว่า 13.2 ล้านคน รวมถึงข้อมูลการจับกุม การกระทำความผิด ข้อมูลทรัพย์สินอสังหาริมทรัพย์และรถยนต์ โดยที่ผ่านมาระบบ PNC เคยเกิดปัญหาข้อมูลการจับกุมหายกว่า 150,000 รายการเมื่อปีที่แล้ว ก่อนจะกู้กลับมาได้</p>\n<p><img src=\"https://www.blognone.com/sites/default/files/externals/55f7ee78afa67e7122c4e727eb1599da.png\" /><em>ภาพจาก Shutterstock</em></p>\n<p>ทางกระทรวงพยายามจะอัพเกรดระบบใหม่และเชื่อมเข้ากับ Police National Database มากว่า 5 ปีแต่ก็ยังไม่ประสบความสำเร็จ โดยตอนนี้คาดว่าระบบใหม่จะพร้อมเริ่มใช้งานในปีหน้า ขณะที่ตัว PNC ของเก่าถูกคาดว่าจะต้องใช้งานไปอีกอย่างน้อยถึงปี 2024 โดยปีหน้าจะเป็นปีสุดท้ายที่ได้รับการซัพพอร์ทจากฝั่งผู้ผลิต</p>\n<p>ขณะที่ทีมงานของกรมตำรวจที่ต้องซัพพอร์ทระบบนี้ก็ทยอยเกษียณและมีจำนวนน้อยลงไปเรื่อยๆ เนื่องจากไม่สามารถหาคนที่มีความเข้าใจกับระบบคอมพิวเตอร์ที่มีอายุ 47 ปี มาทำงานได้</p>\n<p>ที่มา - <a href=\"https://i.imgur.com/C4vBPrB.png\">Telegraph</a></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"537b4b27eabe2479d32f684cd938b9fc25d5f88f9a90256fea040e24e0d169a5","category":"Thai"}