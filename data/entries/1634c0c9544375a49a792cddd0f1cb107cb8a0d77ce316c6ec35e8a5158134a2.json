{"title":"ผู้ใช้ Kaspersky ในสหรัฐงง จู่ๆ แอพเปลี่ยนเป็น UltraAV โดยไม่บอกกล่าว ลบออกไม่ได้","link":"https://www.blognone.com/node/142140","date":1727094440000,"content":"<div><div><div><p>ข่าวต่อเนื่องจาก <a href=\"https://www.blognone.com/node/140897\">Kaspersky โดนรัฐบาลสหรัฐบีบให้ถอนตัวจากการทำธุรกิจในสหรัฐอเมริกา</a> และภายหลัง<a href=\"https://www.blognone.com/node/141840\">ได้ขายฐานลูกค้าในสหรัฐให้กับบริษัทความปลอดภัยชื่อ Pango</a> เมื่อต้นเดือนกันยายนที่ผ่านมา</p>\n<p>ล่าสุดมีกลุ่มผู้ใช้ Kaspersky เดิมในสหรัฐ รายงานว่าจู่ๆ ก็พบว่า Kaspersky หายไป แล้วมีซอฟต์แวร์แอนตี้ไวรัสตัวใหม่ชื่อ <a href=\"https://ultrasecureav.com/\">UltraAV</a> (ซึ่งเป็นของ Pango) ถูกติดตั้งในเครื่องคอมพิวเตอร์ของตัวเองโดยไม่บอกกล่าว ผู้ใช้หลายคนบอกว่าเปิดคอมพิวเตอร์มาก็เจอกับ UltraAV พร้อมใช้งานอยู่แล้ว แถมไม่สามารถถอนการติดตั้ง UltraAV ได้ด้วย (<a href=\"https://www.reddit.com/r/antivirus/comments/1fkr0sf/kaspersky_deleted_itself_and_installed_ultraav/\">ตัวอย่างกระทู้ Reddit</a>, <a href=\"https://forum.kaspersky.com/topic/kav-ultraav-software-no-notification-automatically-installs-and-cant-remove-it-50628/\">ตัวอย่างกระทู้ในเว็บ Kaspersky</a>, <a href=\"https://www.neowin.net/forum/topic/1446541-kaspersky-uninstalled-itself-and-now-i-have-ultraav-is-it-any-good/\">กระทู้ในบอร์ด Neowin</a>)</p>\n<p><img alt=\"No Description\" src=\"https://www.blognone.com/sites/default/files/externals/5c37c26e0506bc874dc56e3937b00fe1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d986d1171b98b196eb09943811acb886.png\" /></p>\n<p>ตอนนี้ยังไม่มีแถลงการณ์อย่างเป็นทางการทั้งจากฝั่ง Kaspersky และ Pango แต่อย่างใด แต่ใน<a href=\"https://ultrasecureav.com/kl-transition\">หน้าเว็บของ UltraAV</a> มีเขียนไว้ว่าผู้ใช้ Kaspersky เดิมจะถูกเปลี่ยนเป็น UltraAV ให้อัตโนมัติในช่วงกลางเดือนสิงหาคม</p>\n<p>บริษัท Pango และซอฟต์แวร์ UltraAV ไม่เป็นที่รู้จักในวงกว้างมากนัก อาจทำให้ผู้ใช้หลายคนกังวลที่จู่ๆ มี UltraAV โผล่มาในเครื่องโดยไม่ได้ยินยอม เว็บไซต์ Axios เคยรายงานข่าวว่า Pango แยกตัวมาจากบริษัทซอฟต์แวร์ความปลอดภัยสำหรับครอบครัวชื่อ <a href=\"https://www.aura.com/\">Aura</a> (<a href=\"https://www.aura.com/press/release/aura-splits-into-two-world-class-online-safety-companies\">ประกาศบนหน้าเว็บ Aura</a>) และบอกว่า Pango ซื้อฐานลูกค้า Kaspersky ในสหรัฐมาประมาณ 1 ล้านราย</p>\n<p>ที่มา - <a href=\"https://www.neowin.net/news/kaspersky-users-suddenly-finding-ultraav-automatically-installed-on-their-pc-heres-why/\">Neowin</a></p>\n</div></div></div><div><div>Topics: </div><div><div><a href=\"/topics/kaspersky\">Kaspersky</a></div><div><a href=\"/topics/antivirus\">Antivirus</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1634c0c9544375a49a792cddd0f1cb107cb8a0d77ce316c6ec35e8a5158134a2","category":"Thai"}