{"title":"บริษัทผลิตชิป 5 ราย รวมตัวตั้งบริษัทในเยอรมนี ทำซีพียู RISC-V สำหรับรถยนต์","link":"https://www.blognone.com/node/135138","date":1691208202000,"content":"<div><div><div><p>บริษัทด้านเซมิคอนดักเตอร์ชั้นนำ 5 ราย ได้แก่ Bosch, Infineon, Nordic Semiconductor, NXP<br />\n Semiconductors, Qualcomm ประกาศร่วมทุน (joint venture) ตั้งบริษัทใหม่ในเยอรมนี เพื่อพัฒนาการใช้งานซีพียูสถาปัตยกรรม RISC-V ให้กว้างขวางขึ้น</p>\n<p>บริษัทใหม่แห่งนี้ยังไม่มีชื่อ และไม่ได้บอกสัดส่วนหุ้นว่ารายไหนถือหุ้นเท่าไร บอกแค่ว่าจะเน้นซีพียู RISC-V สำหรับอุตสาหกรรมรถยนต์ก่อน แต่ระยะยาวจะขยายไปยังอุปกรณ์พกพาและ IoT ด้วย</p>\n<p>ประเด็นที่น่าสนใจคือ 4 ใน 5 บริษัทนี้เป็นบริษัทยุโรป คือ Bosh (เยอรมนี), Infineon (เยอรมนี), Nordic (นอร์เวย์), NXP (เนเธอร์แลนด์) มีเพียง Qualcomm ที่มาจากฝั่งอเมริกา และบริษัทใหม่ที่จะก่อตั้งก็ระบุชัดว่าจะตั้งในเยอรมนี มีกลุ่มเป้าหมายคืออุตสาหกรรมรถยนต์ในเยอรมนีเป็นหลัก</p>\n<p>Qualcomm ถือเป็นผู้ผลิตซีพียู Arm รายใหญ่ของโลก แถม<a href=\"https://www.blognone.com/node/126554\">มีชิปกลุ่ม Snapdragon Automotive อยู่แล้ว</a> การที่ออกมาตั้งบริษัททำเรื่อง RISC-V สำหรับรถยนต์แยกอีก จึงเป็นประเด็นจับตาว่าบริษัทอาจต้องการกระจายความเสี่ยงไปยังสถาปัตยกรรมซีพียูแบบอื่น เพราะก่อนหน้านี้ <a href=\"https://www.blognone.com/node/127058\">Arm ก็เคยมีปัญหาเกือบถูก NVIDIA ที่เป็นคู่แข่งกันมาซื้อกิจการ</a> แต่โชคดีว่าดีลล่มไปก่อน แถม <a href=\"https://www.blognone.com/node/130144\">Arm ยังมีคดีฟ้องร้องกับ Qualcomm ค้างอยู่ด้วย</a></p>\n<p><img alt=\"No Description\" src=\"https://www.blognone.com/sites/default/files/externals/d3aeeab694938ab18d24f8b2fd37dd22.png\" /></p>\n<p>ที่มา - <a href=\"https://www.qualcomm.com/news/releases/2023/08/leading-semiconductor-industry-players-join-forces-to-accelerate\">Qualcomm</a>, <a href=\"https://www.nxp.com/company/about-nxp/leading-semiconductor-industry-players-join-forces-to-accelerate-risc-v:NW-NXP-LEADING-SEMICONDUCTOR-INDUSTRY-PLAYERS\">NXP</a>, <a href=\"https://arstechnica.com/gadgets/2023/08/qualcomm-one-of-arms-biggest-customers-starts-a-risc-v-joint-venture/\">Ars Technica</a></p>\n</div></div></div><div><div>Topics: </div><div><div><a href=\"/topics/risc-v\">RISC-V</a></div><div><a href=\"/topics/germany\">Germany</a></div><div><a href=\"/topics/europe\">Europe</a></div><div><a href=\"/topics/semiconductor\">Semiconductor</a></div><div><a href=\"/topics/nxp-semiconductors\">NXP Semiconductors</a></div><div><a href=\"/topics/nordic-semiconductor\">Nordic Semiconductor</a></div><div><a href=\"/topics/qualcomm\">Qualcomm</a></div><div><a href=\"/topics/bosch\">Bosch</a></div><div><a href=\"/topics/infineon\">Infineon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15d1e2db6e2ecacbed513b9d0cc0c9fa3847bbb5e67b28c2bfc6bb72b238b746","category":"Thai"}