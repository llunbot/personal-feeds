{"title":"[ลือ] แอป Camera ใน iOS 19 ออกแบบส่วนใช้งานใหม่ทั้งหมด อิงดีไซน์จาก visionOS","link":"https://www.blognone.com/node/144192","date":1737193467000,"content":"<div><div><div><p>อีกนานกว่าจะถึงวันเปิดตัว iOS 19 ระบบปฏิบัติการเวอร์ชันใหม่ของ iPhone ในงาน WWDC ตอนนี้ก็ว่าด้วยข่าวลือกันไปก่อน โดย Jon Prosser เจ้าของช่องยูทูบ fpt. อ้างว่าเขาได้เห็นหน้าตาของ iOS 19 แล้ว ซึ่งมีการเปลี่ยนแปลงหน้าตาของแอป Camera สำหรับถ่ายภาพนิ่งและวิดีโอ</p>\n<p>Prosser บอกว่าเขาไม่สามารถเผยแพร่วิดีโอของจริงที่เป็นเวอร์ชันทดสอบได้ เลยสร้างวิดีโอจำลองหน้าตา Camera ใน iOS 19 นี้ให้ดู โดยการเปลี่ยนแปลงในแนวตั้งคือ แถบด้านล่างแสดงแค่คำว่า Photo กับ Video เมื่อเลือกแล้วจึงแสดงแถบ ให้เลือกประเภทรูปภาพหรือวิดีโอที่ต้องการ ส่วนแถบด้านบนเป็นการตั้งค่า Live Photo, แฟลช, ความละเอียดวิดีโอ, เฟรมเรต โดยรวมทำให้มีความรกน้อยลงเทียบกับปัจจุบัน</p>\n<p>อีกประเด็นที่ Prosser ต้องการนำเสนอคือการออกแบบใหม่ใน Camera นี้ มีรูปแบบลักษณะคล้ายกับแอปใน visionOS ระบบปฏิบัติการของเฮดเซต Vision Pro รวมทั้งไอคอนในหน้าโฮมที่เป็นแบบทรงกลมด้วย ซึ่งอาจบอกใบ้ว่า iOS 19 จะมีการออกแบบหน้าตาใหม่ครั้งใหญ่ <a href=\"https://www.blognone.com/node/45215\">เหมือนกับตอน iOS 7</a> แต่ทั้งนี้ตอน iOS 18 ก็เคยมีข่าวแบบนี้ และสุดท้ายก็เป็นการทดลองของแอปเปิลเท่านั้น เวลายังมีอีกมาก คงต้องรอดูข่าวหลุดข่าวลือกันต่อไป</p>\n<p>ที่มา: <a href=\"https://9to5mac.com/2025/01/17/ios-19-leak-camera-app/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/3ff29205d9612c57e5768459a9a233d2.jpeg\" /></p>\n<p>วิดีโอนำเสนอของ Jon Prosser</p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-19\">iOS 19</a></div><div><a href=\"/topics/rumors\">Rumors</a></div><div><a href=\"/topics/user-interface\">User Interface</a></div><div><a href=\"/topics/mobile-app\">Mobile App</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50b4c45c1612ec019351ad2e3f296d17a83c0c3f8bb813c926fae1d95522d0c6","category":"Thai"}