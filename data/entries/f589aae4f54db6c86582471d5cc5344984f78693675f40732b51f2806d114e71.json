{"title":"Qualcomm เปิดตัวชิประดับกลาง Snapdragon 695 5G และ 680 4G","link":"https://www.blognone.com/node/125489","date":1635305151000,"content":"<div><div><div><p>Qualcomm เปิดตัวชิปตระกูล Snapdragon สำหรับมือถือระดับกลาง-ล่างใหม่ จำนวนทั้งหมด 4 รุ่น</p>\n<p>ชิปรุ่นสำคัญคือ <strong>Snapdragon 695 5G</strong> เป็นตัวต่อจาก <a href=\"https://www.blognone.com/node/116956\">Snapdragon 690 รุ่นของปีที่แล้ว</a> อัพเกรดมาใช้คอร์ซีพียู Kryo 660 (ตัวเดิม 560) แรงขึ้น 15%, จีพียูเป็น Adreno 619 แรงขึ้น 30%, เปลี่ยนมาใช้กระบวนการผลิตระดับ 6nm (ของเดิม 8nm) และรองรับ 5G ทั้งคลื่น Sub-6 และ mmWave</p>\n<p>ชิปตัวที่สองคือ <strong>Snapdragon 680 4G</strong> ตัวรองลงมาของซีรีส์ 6xx ใช้ซีพียู Kryo 265, จีพียู Adreno 610, กระบวนการผลิต 6nm เหมือนกัน จุดต่างคือไม่รองรับ 5G เน้นใช้กับมือถือราคาประหยัดที่ยังเป็น 4G อยู่</p>\n<p>ส่วนชิปที่เหลือคือ <strong>Snapdragon 778G Plus 5G</strong> กับ <strong>Snapdragon 480 Plus 5G</strong> ที่เป็นเวอร์ชัน Plus คือบูสต์คล็อคเพิ่มจากรุ่นปกติ</p>\n<p><img src=\"https://www.blognone.com/sites/default/files/externals/0d8b3862d43f1d7d46df8e80bc07ca99.jpg\" /></p>\n<p>การเปิดตัวชิปของ Qualcomm รอบนี้มีบริษัทมือถือลงชื่อร่วมสนับสนุนเกือบครบทั้งวงการ ได้แก่ HMD Global ที่ระบุชัดว่าจะออกมือถือ 480 Plus, Oppo บอกจะใช้ 695 5G, Xiaomi บอกจะใช้ 778G Plus รวมถึง Honor, Motorola, Vivo ที่ไม่ได้ระบุชื่อรุ่น</p>\n<p>ปกติแล้ว Qualcomm มีจัดงานสัมมนาประจำปีช่วงเดือนธันวาคม ซึ่งจะเปิดตัวชิปเรือธงซีรีส์ 8xx (รอบนี้น่าจะเป็น 898? หรือกลับมาใช้ 895 เหมือนเดิม?)</p>\n<p>ที่มา - <a href=\"https://www.qualcomm.com/news/releases/2021/10/26/qualcomm-upgrades-mobile-roadmap-deliver-increased-capabilities-across\">Qualcomm</a></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f589aae4f54db6c86582471d5cc5344984f78693675f40732b51f2806d114e71","category":"Thai"}