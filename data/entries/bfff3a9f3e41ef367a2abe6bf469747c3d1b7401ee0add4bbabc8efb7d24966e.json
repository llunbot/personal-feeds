{"title":"อินเทลเปิดตัวแบรนด์ Xeon 6 สำหรับซีพียูรุ่นหน้า เลิกเรียก Generation แล้ว","link":"https://www.blognone.com/node/139156","date":1712714720000,"content":"<div><div><div><p>อินเทลประกาศปรับวิธีการเรียกรุ่นของซีพียู Xeon รุ่นหน้า <a href=\"https://www.blognone.com/node/135832\">จากเดิมที่เรียก 5th Gen Xeon</a> มาเป็นคำว่า <strong>Xeon 6</strong> แทน (กลับสู่ยุค Pentium!) ถือเป็นการรีแบรนด์ซีพียูของอินเทลอย่างต่อเนื่อง หลังจากฝั่งคอนซูเมอร์หันมาใช้ <a href=\"https://www.blognone.com/node/134381\">Core Ultra ที่เลิกเรียก Gen เช่นกัน</a></p>\n<p>Xeon 6 ประกอบด้วยชิป 2 รุ่นย่อย ได้แก่</p>\n<ul>\n<li><strong>Granite Rapids</strong> ซีพียู Xeon รุ่นมาตรฐาน ใช้คอร์ประสิทธิภาพสูง P-Core แบบเดียวกับ 5th Gen Xeon จะออกตามหลัง Sierra Forest เล็กน้อย</li>\n<li><strong>Sierra Forest</strong> ซีพียู Xeon แนวใหม่ตัวแรก ใช้แต่คอร์พลังงานต่ำ E-Core อย่างเดียวล้วนๆ เน้นอัดจำนวนคอร์มากๆ (high density) ในชิปตัวเดียว เปิดตัวภายในไตรมาส 2/2024</li>\n</ul>\n<p>ที่มา - <a href=\"https://www.tomshardware.com/pc-components/cpus/intel-unveils-new-xeon-6-branding-for-granite-rapids-and-sierra-forest-processors-efficiency-core-models-launch-this-quarter-performance-core-models-come-soon-after\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/63c3782b198c767387a7ae846757d2c2.jpg\" /></p>\n</div></div></div><div><div>Topics: </div><div><div><a href=\"/topics/xeon\">Xeon</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfff3a9f3e41ef367a2abe6bf469747c3d1b7401ee0add4bbabc8efb7d24966e","category":"Thai"}