{"title":"Sony เปิดตัว ZV-E10 กล้อง Mirrorless ขนาดเล็กเน้นถ่ายวิดีโอ จับกลุ่ม vlogger","link":"https://www.blognone.com/node/123922","date":1627403968000,"content":"<div><div><div><p>Sony เปิดตัว ZV-E10 กล้อง Mirrorless ขนาดเล็ก เป็นกล้องรุ่นแรกในกลุ่ม Sony Alpha ที่จับตลาด vlogger โดยตขัวกล้องจะใช้ฐานจากรุ่น A6100 ซึ่งเป็นกล้องรุ่นเริ่มต้นของ Sony Alpha เพิ่มเติมฟีเจอร์สำคัญสำหรับการถ่ายวิดีโอ vlog เข้าไป</p>\n<p>สเปคของตัวกล้อง ZV-E10 ใช้เซนเซอร์ APS-C Exmor CMOS 24.3 ล้านพิกเซล พร้อมหน่วยประมวลผลภาพ BIONZ X พร้อมรองรับฟีเจอร์อัดวิดีโอ 4K 3840x2160 และถ่ายวิดีโอโหมด Slow Motion 120 เฟรมต่อวินาทีที่ Full HD มีโหมดกันสั่นเพื่อให้วิดีโอที่บันทึกออกมามีความสมูทขณะเดินถือกล้องถ่ายด้วยมือ พร้อมทำงานร่วมกับระบบโฟกัสอัตโนมัติ Fast Hybrid AF, Real-time Eye AF และ Real-time Tracking รวมถึงระบบบันทึกเสียงคุณภาพสูง</p>\n<p>ส่วนฟีเจอร์สำคัญสำหรับ vlog เช่น Background Defocus สามารถปรับระหว่างแบคกราวน์ชัดและเบลอได้แบบสมูท, Product Showcase Setting โหมดสำหรับเปิดให้กล้องปรับโฟกัสโดยอัตโนมัติจากหน้าของคนหลักในกล้องมาเป็นวัตถุที่ไฮไลต์ได้</p>\n<p>ตัวกล้องของ ZV-E10 มีน้ำหนักเบาเพียง 343 กรัม จอหลังกล้องเป็นแอลซีดีแบบปรับหมุนได้ ซึ่งจะปรับเป็นโหมดประหยัดพลังงานเมื่อปิดจอ และเปิดกล้องกลับมาเมื่อหมุนจอออกมาใช้งาน มีพอร์ต USB-C ที่สามารถชาร์จไฟได้ รองรับการไลฟ์สตรีมเป็นระยะเวลานาน ๆ, Wi-Fi สำหรับการถ่ายโอนไฟล์ภาพและวิดีโอ</p>\n<p>สำหรับ ZV-E10 มีสองสีให้เลือกคือดำและขาว โดย Sony กำหนดราคาจำหน่ายสำหรับบอดี้อย่างเดียวอยู่ที่ 700 ดอลลาร์ หรือราว 23,000 บาท หรือบอดี้พร้อมเลนส์คิท E PZ 16-50mm F3.5-5.6 OSS อยู่ที่ 800 ดอลลาร์หรือราว 26,000 บาท</p>\n<p>ที่มา - <a href=\"https://www.dpreview.com/news/2735713207/sony-announces-the-zv-e10-an-alpha-series-camera-aimed-at-vloggers\">dpreview</a>, <a href=\"https://www.engadget.com/sony-expands-its-vlogging-lineup-with-the-zv-e-10-mirrorless-camera-142731045.html\">Engadget</a></p>\n<p><img src=\"https://www.blognone.com/sites/default/files/externals/79260a10d13837e2eeff70878e6396a8.jpeg\" /></p>\n<p><img src=\"https://www.blognone.com/sites/default/files/externals/3d605a484068135ddd36ad3b25376f13.jpg\" /></p>\n<p><img src=\"https://www.blognone.com/sites/default/files/externals/267754b1e3b34d3bc65172007b69b4ef.jpeg\" /></p>\n<p><img src=\"https://www.blognone.com/sites/default/files/externals/ea9b4a6ac98eccb0871ea0a1fb0e2983.jpeg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div><div><a href=\"/topics/sony-alpha\">Sony Alpha</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b9df430287d78056ab13280b88772d3827cdeffec1a1f1ce1422a7d7aa3a6f1","category":"Thai"}