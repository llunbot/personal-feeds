{"title":"อีก 10 เดือนหมดซัพพอร์ต แต่ Windows 10 ยังครองส่วนแบ่งถึง 62% แถมเพิ่มขึ้นมา 2 เดือนแล้ว","link":"https://www.blognone.com/node/143912","date":1735908911000,"content":"<div><div><div><p>ถึงแม้ Windows 10 จะ<a href=\"https://www.blognone.com/node/142559\">สิ้นสุดระยะซัพพอร์ต</a>ในวันที่ 14 ตุลาคม 2025 หรืออีกประมาณ 10 เดือน ตามที่ไมโครซอฟท์<a href=\"https://www.blognone.com/node/70505\">ประกาศไว้ตั้งแต่ปีแรกที่ออกคือ 2015</a> แต่ดูเหมือนฝั่งผู้ใช้งานจะยังพอใจกับ Windows 10 อยู่ดี แถมเพิ่มขึ้นด้วย</p>\n<p>ข้อมูลจาก Statcounter ของเดือนธันวาคม 2024 วัดเฉพาะส่วนแบ่งเวอร์ชันของ Windows พบว่า Windows 10 ยังมีส่วนแบ่งสูงสุดที่ 62.7% ตามด้วย Windows 11 ที่ 34.12% อย่างไรก็ตามเมื่อดูตัวเลขย้อนหลังไปของเดือนตุลาคม และพฤศจิกายน พบว่า Windows 10 กลับมีส่วนแบ่งที่เพิ่มมากขึ้นคือ 60.95% และ 61.83% ตามลำดับ ขณะที่ Windows 11 ลดลงคือ 35.58% และ 34.94% ตามลำดับ</p>\n<p>เหตุผลที่อาจอธิบายสาเหตุนี้คือ มีผู้ใช้งานบางคนที่ทดลองอัปเกรดเป็น Windows 11 แล้วตัดสินใจถอยกลับมาเป็น Windows 10 ก่อน หรือช่วงที่ผ่านมามีการซื้อคอมพิวเตอร์ใหม่ที่ติดตั้ง Windows 10 มาด้วยและยังไม่อัปเกรด โดยเฉพาะกลุ่มลูกค้าองค์กรและหน่วยงานขนาดใหญ่ เพราะข้อมูลแยกรายประเทศพบว่าส่วนใหญ่ ส่วนแบ่ง Windows 11 มีจำนวนเพิ่มขึ้น แต่มีบางประเทศที่จำนวนคอมพิวเตอร์เยอะ เช่น อเมริกา ที่ส่วนแบ่งเป็นไปในทางตรงกันข้าม</p>\n<p>ประเด็นนี้อาจเป็นความท้าทายของไมโครซอฟท์ต่อไป เนื่องจากผู้ใช้งานฮาร์ดแวร์ที่ไม่รองรับ ก็จะไม่สามารถอัปเกรดไปเป็น Windows 11 ได้ด้วย</p>\n<p>ที่มา: <a href=\"https://www.theregister.com/2025/01/02/windows_10_grows/\">The Register</a></p>\n<p><img src=\"https://www.blognone.com/sites/default/files/externals/7005ace2f3f6cb5b74a77f7b355ef2fe.png\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/a3ae4fe240442c0d320382913c44e227.png\" /></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/windows-11\">Windows 11</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed27d3220af609f0b7158f5d5dbe428bebccb9e5299f277aa37a7827ffc98536","category":"Thai"}