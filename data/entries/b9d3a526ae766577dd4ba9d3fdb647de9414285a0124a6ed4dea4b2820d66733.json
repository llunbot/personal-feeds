{"title":"[ลือ] Google เตรียมอัปเดตให้ Android ดูสุขภาพแบตเตอรี่ได้แล้วหลัง iOS ทำได้ตั้งแต่ปี 2018","link":"https://www.blognone.com/node/137361","date":1703235895000,"content":"<div><div><div><p>จากที่ระบบปฏิบัติการ Android 14 QPR1 สามารถดู <a href=\"https://www.blognone.com/node/135854\">Battery Information</a> ที่ระบุวันที่ผลิตแบตเตอรี่ และจำนวนรอบการชาร์จที่แบตเตอรี่ได้ แล้วปล่อยออกมาให้ผู้ใช้งานทั่วไปใช้ในอัปเดต <a href=\"https://www.blognone.com/node/137124\">Pixel Feature Drop รอบธันวาคม</a>ที่ผ่านมา</p>\n<p>ล่าสุดใน Android 14 QPR2 Beta 2 ทาง Android Authority เว็บไซต์ข่าวเกี่ยวกับ Android พบว่ามีตัวเลือกใหม่ในเมนู Battery ของ System Setting ชื่อว่า Battery Health หรือการดูสุขภาพแบตเตอรี่แบบ iPhone</p>\n<p>แต่เมื่อแตะเข้าไปดูในเมนูดังกล่าว ณ ตอนนี้กลับจะพบประโยคให้ความรู้ว่า “แบตเตอรี่จะเสื่อมสภาพตามกาลเวลาและมีจะเวลาใช้งานน้อยลงระหว่างรอบชาร์จ” (batteries degrade over time and last fewer hours between charges) แต่ไม่แสดงสุขภาพแบตเตอร์รี่แต่อย่างใด</p>\n<p><img alt=\"No Description\" src=\"https://www.blognone.com/sites/default/files/externals/aaf3e82798ab3744a7c602d80b74d49d.jpg\" /><em>ภาพจาก Android Authority</em></p>\n<p>ข้อความภายในแอปบอกว่าหน้า Battery Health จะแสดงเปอร์เซ็นต์ที่ประมาณไว้ของประสิทธิภาพแบตเตอรี่ในปัจจุบันเมื่อเทียบกับตอนแรกที่เปิดใช้งาน หลังการปรับแต่ง (recalibration) แบตเตอรี่ ซึ่งตอนนี้ยังไม่มีรายละเอียดที่ชัดเจนว่าการปรับแต่งที่ว่าคืออะไร แต่มีข้อความหนึ่งระบุว่า “กระบวนการอาจใช้เวลาประมาณ 2-3 อาทิตย์\" ซึ่งอาจหมายถึงอุปกรณ์ต้องรวบรวมข้อมูลจากระบบระยะเวลาหนึ่งเพื่อประเมินความจุของแบตเตอรี่ได้อย่างแม่นยำ ในระหว่างนี้ค่าสุขภาพแบตเตอรี่เริ่มต้นจะตั้งอยู่บนผลลัพธ์จากการทดสอบ ทำให้สุขภาพของแบตเตอรี่อาจแตกต่างจากสถานะแบตเตอรี่จริง</p>\n<p>นอกจากนี้ยังพบรูปไอคอนที่สอดคล้องกับ “การลดความจุของแบตเตอรี่”, “ปรับแต่งแบตเตอรี่” และ “ไม่พบความจุของแบตเตอรี่” และจะมีเคล็ดลับ (Tips) ถึงผู้ใช้ เมื่อความจุของแบตเตอรี่ลดลงหรือไม่สามารถตรวจพบ ทำให้ผู้ใช้งานไม่จำเป็นต้องตรวจสอบหน้า Battery Health ด้วยตนเองทุกครั้งไป</p>\n<p><img alt=\"No Description\" src=\"https://www.blognone.com/sites/default/files/externals/8a4579d2d8f761e362a3d83f3dd631d9.jpg\" /></p>\n<p>สุดท้าย Android Authority พบว่า Google กำลังพัฒนาระบบปฏิบัติการให้เปิดเผยข้อมูลเพิ่มเติมเกี่ยวกับแบตเตอรี่ เช่น หมายเลขซีเรียล และสถานะของชิ้นส่วน 3 สถานะ (UNSUPPORTED, ORIGINAL และ REPLACED) ได้ ซึ่งคาดว่าจะนำไปใช้กับ Health HAL เวอร์ชันใหม่</p>\n<p>Health HAL เป็นซอฟต์แวร์ที่รับผิดชอบในการเชื่อมต่อระหว่าง APIs ของระบบปฏิบัติการที่อ่านข้อมูลแบตเตอรี่/การชาร์จ กับซอฟต์แวร์ที่ควบคุมชิปแบตเตอรี่/การชาร์จ ใน Android 14 มีการนำ Health HAL เวอร์ชัน 2.0 มาใช้กับ APIs ของ Android 14 เพื่อแสดง Battery Information เลยทำให้ฟีเจอร์นี้ยังไม่มีในหลายอุปกรณ์ที่ใช้ Android ในขณะนี้</p>\n<p>ที่มา - <a href=\"https://www.androidauthority.com/android-battery-capacity-estimate-3396532/\">Android Authority</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/operating-system\">Operating System</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9d3a526ae766577dd4ba9d3fdb647de9414285a0124a6ed4dea4b2820d66733","category":"Thai"}