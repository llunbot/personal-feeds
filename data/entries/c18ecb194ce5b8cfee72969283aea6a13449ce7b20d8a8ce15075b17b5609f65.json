{"title":"กูเกิลเปิดตัว Jules AI เขียนโค้ดทำงานด้วยตัวเอง ส่ง Issue ให้แก้แล้วรอ Pull Request เลย ใช้ฟรีช่วงทดลอง","link":"https://www.blognone.com/node/146514","date":1747755920000,"content":"<span>กูเกิลเปิดตัว Jules AI เขียนโค้ดทำงานด้วยตัวเอง ส่ง Issue ให้แก้แล้วรอ Pull Request เลย ใช้ฟรีช่วงทดลอง</span>\n\n  <div>\n    <div>Body</div>\n              <div><p>กูเกิลเปิดตัว Jules ปัญญาประดิษฐ์เขียนโค้ดที่ทำงานคล้าย <a href=\"https://www.blognone.com/node/146487\">GitHub Copilot Coding Agent</a> โดยเราสามารถสั่งงานทางพรอมพ์หรือ assign issue ให้ Jules รับผิดชอบ จากนั้น Jules จะดึงโค้ดไปสร้างพื้นที่พัฒนาของตัวเอง แล้วแก้ไขจนเสร็จ จึงส่งเป็น pull request กลับมาให้เรารีวิว รวมถึงสามารถส่งข้อความเสียงสรุปว่าแก้อะไรไปบ้าง</p>\n<p>กระบวนการทำงานของ Jules ไม่ได้อัตโนมัติเต็มที่ ผู้ใช้สามารถเข้าไปดู \"แผนการทำงาน\" เพื่อรีวิวแผนให้สมเหตุสมผลก่อนเริ่มแก้โค้ดจริง หรือรีวิวโค้ดส่วนต่างๆ ที่ Jules  สั่งแก้ไข (รูปแบบน่าจะคล้ายโหมด Plan/Act ของ Cline) ข้อจำกัดหนึ่งคือ Jules ยังไม่รองรับการแก้ไขโค้ดในโหมด development เช่น <code>npm run dev</code> ทำให้กระบวนการทำงานจะเป็นการ build ใหม่แล้วดูผลไปเรื่อยๆ</p>\n<p>กูเกิลเปิด Jules ให้ใช้งานได้ฟรีในช่วงทดลอง เพื่อเก็บข้อมูลการใช้งาน ทั้งคุณภาพของ Jules ว่าช่วยเหลือผู้ใช้ได้ดีแค่ไหน, การใช้งานในโลกความเป็นจริง, และต้นทุนการให้บริการในอนาคต ตอนนี้จำกัดสามารถสั่งงานได้พร้อมกัน 2 งาน และงานรวมไม่เกิน 5 งานต่อวัน</p>\n<p>ที่มา - <a href=\"https://jules.google/docs/faq/\">Jules</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Tue, 05/20/2025 - 22:45</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c18ecb194ce5b8cfee72969283aea6a13449ce7b20d8a8ce15075b17b5609f65","category":"Thai"}