{"title":"กระทรวงการคลังสหรัฐฯ เสนอกำกับ Stablecoin เต็มรูปแบบ ควบคุมเงินสำรอง จำกัดการรับฝาก","link":"https://www.blognone.com/node/125618","date":1635829024000,"content":"<div><div><div><p>กระทรวงการคลังสหรัฐฯ ออกรายงานถึงความเสี่ยงของเงินคริปโตที่ผูกค่ากับค่าเงินของรัฐบาลหรือ Stablecoin ที่ได้รับความนิยมขึ้นอย่างรวดเร็วในปีที่ผ่านมา จนถึงเวลาที่ควรกำกับดูแลวงการนี้ในรูปแบบที่คล้ายกับธนาคารมากขึ้น</p>\n<p>รายงานระบุว่ามูลค่าของเงินเหล่านี้มีการใช้งานเติบโตถึงห้าเท่าตัว ตอนนี้มูลค่ารวมเงิน stablecoin ที่อยู่ในตลาดรวม 4 ล้านล้านบาท (127 พันล้านดอลลาร์) เกือบทั้งหมดเป็นเงินที่ผูกค่าเข้ากับดอลลาร์สหรัฐฯ การใช้งานที่มากเช่นนี้สร้างความเสี่ยงหลากหลายรูปแบบ ตั้งแต่ความเสี่ยงราคาของ stablecoin เองที่หน่วยงานที่ออกเงินคริปโตเหล่านี้ไม่สามารถดูแลมูลค่าให้ตรงกับเงินที่ผูกค่าไว้ได้, ไม่มีการควบคุมเงินสำรองดีพอ, กระบวนการขอถอนเงินไม่ชัดเจน, และความเสี่ยงด้านความปลอดภัยไซเบอร์ แม้จะมีการใช้งานมากและความเสี่ยงหลายจุดแต่ธุรกิจการออก stablecoin ก็ยังถูกกำกับดูแลอย่างจำกัด ไม่สามารถกำกับดูแลได้ทั้งระบบ</p>\n<p>รายงานแนะนำให้มีการออกกฎหมายควบคุมดูแลเงินสำรองของหน่วยงานออกเงิน stablecoin เหล่านี้ นอกจากนี้ยังแนะนำให้ควบคุมผู้ให้บริการอื่น เช่น ผู้ให้บริการกระเป๋าเงินคริปโตที่ต้องจำกัดกิจกรรมบางประเภทเช่นการปล่อยกู้ หรือจำกัดการใช้ข้อมูลลูกค้า</p>\n<p>ที่มา - <a href=\"https://home.treasury.gov/system/files/136/StableCoinReport_Nov1_508.pdf\">Treasury.gov</a></p>\n<p><img src=\"https://www.blognone.com/sites/default/files/externals/69617799e3bc2604173be9b9018d0f3c.jpg\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/usa\">USA</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37b51be20cdb7d0cba3689c235e0127cdacd7fd5f4ca14d937a66ccb0220adc4","category":"Thai"}