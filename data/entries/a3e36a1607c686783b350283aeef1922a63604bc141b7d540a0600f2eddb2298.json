{"title":"Threads สาธิตการโพสต์ข้ามไปแพลตฟอร์มอื่นใน Fediverse เป็นครั้งแรก - ยังมีข้อจำกัดหลายอย่าง","link":"https://www.blognone.com/node/138800","date":1710893974000,"content":"<div><div><div><p>Threads แพลตฟอร์มโซเชียลเน้นตัวหนังสือของ Meta สาธิตการทำงานของส่วนเชื่อมต่อโพสต์ใน Fediverse เป็นครั้งแรก ซึ่งเป็นหนึ่งในคุณสมบัติของ Threads ที่ประกาศว่าจะมีตั้งแต่ตอนเปิดตัว ทำให้หนึ่งโพสต์บน Threads สามารถเข้าถึงผู้อ่านได้กว้างและข้ามไปยังแพลตฟอร์มอื่นมากขึ้น</p>\n<p>การสาธิตนี้นำเสนอโดย Peter Cottle จาก Meta ในการสัมมนาออนไลน์ FediForum โดยผู้ใช้งานต้องเปิดการแชร์ไปยัง Fediverse ใน Settings ซึ่งจะมีข้อความอธิบายว่า Fediverse คืออะไร และผลกระทบที่เกิดขึ้นซึ่งผู้ใช้งานต้องรับทราบก่อน</p>\n<p>ทั้งนี้ผู้ใช้งาน Threads ต้อง<a href=\"https://www.blognone.com/node/137270\">ตั้งค่าโพสต์เป็นสาธารณะก่อน</a> หากต้องการเชื่อมต่อกับบริการอื่นใน Fediverse ในการสาธิตนี้ Cottle อธิบายข้อจำกัดหลายอย่างซึ่งทีมงานกำลังแก้ไข เช่น ไม่สามารถเห็นการตอบข้อความ (Reply) จากแพลตฟอร์มอื่นได้, เห็นเฉพาะ Like, หากลบโพสต์ต้นทางที่ Threads ก็ไม่รับประกันว่าโพสต์จะถูกตามลบที่แพลตฟอร์มอื่นด้วยทุกครั้ง ซึ่งส่วนนี้ Cottle บอกว่าเป็นข้อจำกัดของ Fediverse เองด้วย</p>\n<p>Threads จะชะลอการโพสต์ไปยังบริการอื่นใน Fediverse เป็นเวลา 5 นาที เพื่อรองรับกรณีที่ผู้ใช้งานต้องการแก้ไขหรือเปลี่ยนใจไม่โพสต์ นอกจากนี้ผู้ใช้งานที่เปิดแชร์ไปยัง Fediverse จะมีไอคอนที่หน้าโปรไฟล์เพื่อบอกว่าโพสต์ถูกแชร์ไปบริการอื่นตัวใดบ้าง ผู้ติดตามก็สามารถกดดูเพื่อไปติดตามที่อื่นได้ด้วย</p>\n<p>ทั้งนี้ Threads ยังไม่ได้ระบุว่าจะเริ่มเปิดให้ใช้งานโพสต์ข้ามแพลตฟอร์มเมื่อใด</p>\n<p>ที่มา: <a href=\"https://www.theverge.com/24106231/threads-fediverse-demo-meta-fediforum\">The Verge</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/fediverse\">Fediverse</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3e36a1607c686783b350283aeef1922a63604bc141b7d540a0600f2eddb2298","category":"Thai"}