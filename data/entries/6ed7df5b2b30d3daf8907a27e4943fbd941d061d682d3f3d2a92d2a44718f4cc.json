{"title":"Stripe เข้าซื้อ Recko สตาร์ทอัพพัฒนาระบบกระทบยอดชำระเงินจากอินเดีย","link":"https://www.blognone.com/node/125384","date":1634749000000,"content":"<div><div><div><p>บริษัทฟินเทคชื่อดัง Stripe ประกาศเข้าซื้อบริษัท Recko แพลตฟอร์มที่เน้นพัฒนาซอฟต์แวร์ด้านการเงินจากประเทศอินเดีย เพื่อขายธุรกิจระบบชำระเงินออกไปยังธุรกิจอื่น ๆ ที่เกี่ยวข้อง</p>\n<p>Recko เริ่มดำเนินธุรกิจในปี 2017 มีสำนักงานใหญ่อยู่ในบังกาลอร์ ประเทศอินเดีย โดย Recko เน้นทำแพลตฟอร์มเพื่อให้ภาคธุรกิจติดตามและกระทบยอดการชำระเงินแบบอัตโนมัติ (automate payment reconciliation) เพื่อช่วยลดงานทางบัญชี ปัจจุบัน Recko มีลูกค้าธุรกิจชื่อดังหลายราย เช่น Deliveroo, Meesho, PharmEasy</p>\n<p>การเข้าซื้อครั้งนี้ถือเป็นครั้งแรกที่ Stripe บุกตลาดอินเดีย โดย Stripe จะนำ Recko อินทิเกรตกับ payment stack และเป็นอีกครั้งหนึ่งของการขยายกิจการ Stripe ออกจากระบบชำระเงินซึ่งเป็นธุรกิจหลักของบริษัท</p>\n<p>ที่มา - <a href=\"https://stripe.com/newsroom/news/recko\">Stripe</a>, <a href=\"https://techcrunch.com/2021/10/20/stripe-acquires-recko-its-first-acquisition-in-india-to-add-reconciliation-to-its-payment-services-stack/\">TechCrunch</a></p>\n<p><img src=\"https://www.blognone.com/sites/default/files/externals/783a862f93dda8abb552913298e0e4d7.png\" /></p>\n</div></div></div><div><div>Topics: </div><div><div><a href=\"/topics/stripe\">Stripe</a></div><div><a href=\"/topics/acquisition\">Acquisition</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ed7df5b2b30d3daf8907a27e4943fbd941d061d682d3f3d2a92d2a44718f4cc","category":"Thai"}