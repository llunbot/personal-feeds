{"title":"Qualcomm เปิดตัวชิปหูฟังไร้สาย Snapdragon S7 และ S7 Pro Gen 1 Sound","link":"https://www.blognone.com/node/136396","date":1698239265000,"content":"<div><div><div><p>Qualcomm เปิดตัวชิปประมวลผลสำหรับหูฟังไร้สาย Snapdragon S7 และ S7 Pro Gen 1 Sound Platform ซึ่งเป็นชิปรุ่นท็อปสุด เหนือกว่า Snapdragon S3/S5 ที่เปิดตัวมาก่อนหน้านี้แล้วหลายปี</p>\n<p>จุดเด่นของ Snapdragon S7 Sound คือพลังประมวลผลที่มากกว่าเดิม 6 เท่า, พลังประมวลผล AI มากกว่าเดิม 100 เท่า (เทียบกับ Snapdragon S5 Gen 2 Sound) รองรับการประมวลผล AI แบบ on-device บนหูฟังเลย ช่วยงานประมวลผลเสียงขั้นสูงได้มาก</p>\n<p>ฟีเจอร์ด้านเสียงอื่นๆ คือฟีเจอร์ตัดเสียงสะท้อน Active Noise Cancellation (ANC) Gen 4 ประสิทธิภาพสูง กินไฟต่ำ ทำงานได้ดีในหูฟังทุกรูปแบบ</p>\n<p>สำหรับ Snapdragon S7 Pro Sound มีฟีเจอร์เพิ่มเติมเรียกว่า Qualcomm XPAN (Expanded Personal Area Network Technology) รองรับการเชื่อมต่อหูฟังกับอุปกรณ์ต่างๆ ผ่าน Wi-Fi กินไฟต่ำในกรณีที่ออกนอกรัศมีของ Bluetooth เพื่อให้ใช้งานได้ต่อเนื่อง รองรับการฟังเพลงแบบ lossless ที่คุณภาพเสียง 24-bit 192 kHz ผ่าน Wi-Fi</p>\n<p><img alt=\"No Description\" src=\"https://www.blognone.com/sites/default/files/externals/0348f723c88aa0c055d83270153785fe.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5a19fce2e40b2a6b1d282aca085a1807.jpg\" /></p>\n<p>ที่มา - <a href=\"https://www.qualcomm.com/news/releases/2023/10/qualcomm-s7-and-s7-pro-gen-1-sound-platforms-unleash-next-level-\">Qualcomm</a></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/earphones\">Earphones</a></div><div><a href=\"/topics/soc\">SoC</a></div><div><a href=\"/topics/snapdragon-sound\">Snapdragon Sound</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"600534048000f7ef59d4e1cd4048c2cff18dd2cefe053e6886bf7febda856ac4","category":"Thai"}