{"title":"ซีอีโอของ Microsoft กล่าวจะทุ่มเทและจริงจังในอุตสาหกรรมเกมมากขึ้น","link":"https://www.blognone.com/node/136376","date":1698151068000,"content":"<div><div><div><p>Satya Nadella ซีอีโอของ Microsoft ให้สัมภาษณ์กับ MSN ในช่วงหนึ่งของการสัมภาษณ์มีการหยิบยกหัวข้อเรื่องการซื้อกิจการ Activision Blizzard ขึ้นมา และ Satya Nadella ถูกถามว่าทำไมการซื้อกิจการครั้งนี้มันถึงสำคัญมาก โดยเฉพาะเมื่อพิจารณาว่าต้นทุนการเข้าซื้อกิจการครั้งนี้มีมูลค่าถึง 65 พันล้านดอลลาร์</p>\n<p>Satya บอกว่าตั้งแต่ก่อตั้งบริษัทเกมคือ 1 ใน 3 อาวุธหลักของ Microsoft พวกเขาก็คิดว่าการเล่นเกมเป็นพื้นที่เดียวที่ Microsoft มีส่วนร่วมอย่างแท้จริงในตลาดผู้บริโภค และเกมกำลังได้รับความนิยมมากขึ้นในหมู่คนรุ่นใหม่ การเข้าซื้อกิจการ Activision Blizzard ทำให้ Microsoft มีสถานะที่แข็งแกร่งขึ้นเพื่อตอบสนองความต้องการที่จะเพิ่มขึ้นในอนาคต</p>\n<p>“ดังนั้นเราจึงตั้งตารอที่จะทุ่มเทและจริงจังมากขึ้นทั้งในฐานะผู้ผลิต และผู้จัดจำหน่ายเกม ตอนนี้เราจะเป็นหนึ่งในผู้จัดจำหน่ายเกมรายใหญ่ที่สุด และยังเป็นบริษัทที่สร้างแพลตฟอร์มสำหรับเกมเมอร์ของตัวเองด้วย” Satya Nadella กล่าว</p>\n<p>การเข้าซื้อกิจการ Activision Blizzard ทำให้ Microsoft กลายเป็นผู้จัดจำหน่ายเกมรายใหญ่อันดับ 2 เมื่อพิจารณาจากรายได้ ที่ตามหลังบริษัท Tencent ของจีนเพียงเจ้าเดียว</p>\n<p><img src=\"https://www.blognone.com/sites/default/files/externals/d40dc749c7fd685aa0fd0221c835e415.jpg\" /></p>\n<p>ที่มา - <a href=\"https://www.msn.com/en-us/money/other/microsoft-ceo-satya-nadella-talks-ai-closing-the-activision-blizzard-deal-and-his-best-business-decision-so-far/ar-AA1iDOfM\">MSN</a> via <a href=\"https://www.videogameschronicle.com/news/microsofts-ceo-say-its-doubling-down-on-being-a-game-producer-and-publisher/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/satya-nadella\">Satya Nadella</a></div><div><a href=\"/topics/games\">Games</a></div><div><a href=\"/topics/activision-blizzard\">Activision Blizzard</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06abf53e139eb78986407b6c7e2fed87915a32b9de6b4b000aa6c8df41d38666","category":"Thai"}