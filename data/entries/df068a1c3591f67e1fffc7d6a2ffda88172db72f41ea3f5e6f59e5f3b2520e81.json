{"title":"Meta แจ้งผู้ใช้งานเรื่องการนำโพสต์ Public มาเทรน AI - ผู้ใช้ในยุโรปสามารถ opt-out ได้","link":"https://www.blognone.com/node/140093","date":1717301990000,"content":"<div><div><div><p>เรื่องนี้มีผลเฉพาะผู้ใช้งานในยุโรป โดย Meta บริษัทแม่ของ Facebook และ Instagram ได้แจ้งผู้ใช้งานในกลุ่มประเทศนี้ว่า บริษัทจะนำโพสต์<strong>ที่เป็นสาธารณะ</strong>มาช่วยพัฒนาและปรับปรุง AI มีผลตั้งแต่ 26 มิถุนายน เป็นต้นไป</p>\n<p>ข้อมูลที่จะนำมาใช้เทรน AI มีทั้งที่เป็นโพสต์ รูปภาพ แคปชัน และข้อความที่แชทหาแชทบอต AI ส่วนข้อมูลที่ไม่นำมาเทรนคือข้อความส่วนตัว</p>\n<p>Meta บอกว่าบริษัทได้แจ้งกับผู้ใช้งานทั้งในประเทศกลุ่มสหภาพยุโรป และสหราชอาณาจักร ถึงการนำข้อมูลมาใช้งานดังกล่าว ซึ่งตามข้อกำหนดของกฎหมาย GDPR สามารถทำได้ แต่ต้องเปิดทางเลือกให้ผู้ใช้งานปิดไม่ให้ข้อมูลของตนถูกนำไปเทรนได้เช่นกัน (opt-out)</p>\n<p>อย่างไรก็ตาม Meta บอกว่าแม้ผู้ใช้งานจะ opt-out แต่ถ้าข้อมูลคน ๆ นั้น ไปปรากฏที่โพสต์คนอื่น เช่น ติดอยู่ในรูปภาพของคนอื่น หรือถูกเมนชันในโพสต์ และคนนั้นอนุญาต กรณีนี้ข้อมูลก็สามารถถูกนำไปเทรนได้เช่นกัน</p>\n<p>ที่มา: <a href=\"https://www.euronews.com/next/2024/05/30/meta-will-soon-use-your-public-posts-to-train-its-ai-can-you-prevent-it\">Euronews</a></p>\n<p><img src=\"https://www.blognone.com/sites/default/files/externals/ea77f3d3c63dee17684d5d33ae3d5da3.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/privacy\">Privacy</a></div><div><a href=\"/topics/eu\">EU</a></div><div><a href=\"/topics/uk\">UK</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df068a1c3591f67e1fffc7d6a2ffda88172db72f41ea3f5e6f59e5f3b2520e81","category":"Thai"}