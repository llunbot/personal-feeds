{"title":"Slack เปิดตัวดีไซน์แอปใหม่ ลดความซับซ้อน จัดระเบียบข้อความดีขึ้น เพิ่มโฟกัสในการทำงาน","link":"https://www.blognone.com/node/135203","date":1691593554000,"content":"<div><div><div><p>Slack ประกาศยกเครื่องการออกแบบแอปใหม่ โดยบอกว่าเพื่อให้ผู้ใช้งานสามารถจัดระเบียบงาน โฟกัส และทำงานได้มีประสิทธิภาพมากขึ้น เนื่องจากแอปมีการพัฒนาและใส่ฟีเจอร์ใหม่ตลอดเวลา เฉพาะปีที่แล้วก็มีมากกว่า 100 รายการ ทำให้ตัวแอปมีความซับซ้อนมากขึ้นเวลาใช้งาน</p>\n<p>การออกแบบแอปใหม่นี้ Slack ปรับปรุงให้การไล่หา Channel หรือบทสนทนาที่ดำเนินอยู่ทำได้ง่ายขึ้น สามารถโฟกัสหัวเรื่องที่สำคัญ ไม่ให้ถูกรบกวนโดยเรื่องอื่น ตลอดจนปรับย้ายให้เรียกใช้งานเครื่องมือต่าง ๆ สะดวกมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/9d665aa4c64dc0f7f6c78b3dc1aad209.jpg\" /></p>\n<p>การเปลี่ยนแปลงเรียกคือรวมไอคอนหลักไปไว้ที่แถบด้านซ้าย เรียกรวมว่า Home ซึ่งมีทั้ง Channel, DM, Apps ทั้งหมดเรียงในแถบเดียว กรณีผู้ใช้งานเป็น Slack แบบ Enterprise ที่มีการสร้าง Workspace ย่อยในองค์กร ดีไซน์ใหม่นี้จะรวม Workspace เหล่านั้นเข้ามาด้วยกัน ทำให้ไม่ต้องสลับไปมาแบบอดีต</p>\n<p><img alt=\"No Description\" src=\"https://www.blognone.com/sites/default/files/externals/0ef1dd5f7c64015a029d38bbfe9a09fb.gif\" /></p>\n<p>การเปลี่ยนแปลงต่อมา เพื่อให้ผู้ใช้งานโฟกัสได้ดีขึ้น DM จากเดิมที่แยกย่อยเป็นรายคน จะนำมารวมในปุ่มเดียว แล้วแสดงลิสต์รายการแบบ Inbox ส่วนการแจ้งเตือนแบ่งย่อยเป็น mentions, threads, reactions และ app notifications นอกจากนี้ยังย้ายข้อความที่ไม่ด่วนไปไว้ที่ Later เพื่อมาเช็กในภายหลังได้</p>\n<p><img alt=\"No Description\" src=\"https://www.blognone.com/sites/default/files/externals/c59cf97c44b67dd6ef74d0c7718e5cef.gif\" /></p>\n<p>เครื่องหมายบวกที่ด้านล่างซ้าย ทำให้ผู้ใช้งานเรียกเครื่องมือต่าง ๆ และใส่ชื่อคู่สนทนาได้ง่ายขึ้น ไม่ว่าจะเป็น DM, Canvas สำหรับระดมไอเดีย หรือ Huddle สำหรับสนทนาเสียง</p>\n<p><img alt=\"No Description\" src=\"https://www.blognone.com/sites/default/files/externals/d4c49a26a5290b5118dbce967b4067cb.gif\" /></p>\n<p>Slack ดีไซน์ใหม่นี้ เริ่มมีผลทันทีสำหรับการสร้างทีมใหม่ ส่วนองค์กรที่ใช้งานอยู่ปัจจุบัน จะทยอยอัพเดตภายในไม่กี่เดือนข้างหน้านี้</p>\n<p>ที่มา: <a href=\"https://slack.com/blog/productivity/a-redesigned-slack-built-for-focus\">Slack</a></p>\n</div></div></div><div><div>Topics: </div><div><div><a href=\"/topics/slack\">Slack</a></div><div><a href=\"/topics/design\">Design</a></div><div><a href=\"/topics/ux\">UX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3ce7e0417e89493cb0e1f28f0dd1f1dde32fd8745685f15115eee93e68fa3e7","category":"Thai"}