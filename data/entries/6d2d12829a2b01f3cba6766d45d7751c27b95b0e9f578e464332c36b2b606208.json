{"title":"ญี่ปุ่นประสบความสำเร็จส่งยาน SLIM ลงจอดบนดวงจันทร์ เป็นชาติที่ 5 ที่ทำได้","link":"https://www.blognone.com/node/137767","date":1705723569000,"content":"<div><div><div><p>Japan Aerospace Exploration Agency (JAXA) หน่วยงานอวกาศของญี่ปุ่น ประสบความสำเร็จในการส่งยาน Smart Lander for Investigating Moon (SLIM) ลงจอดบนดวงจันทร์ ทำให้ญี่ปุ่นกลายเป็นชาติที่ 5 ที่สามารถส่งยานอวกาศไปลงดวงจันทร์ได้ ถัดจากสหรัฐอเมริกา รัสเซีย จีน และ<a href=\"https://www.blognone.com/node/135411\">อินเดีย</a></p>\n<p>ยาน SLIM ถูกยิงขึ้นจากโลกเมื่อวันที่ 6 กันยายน 2023 (พร้อมกับกล้องโทรทรรศน์  X-Ray Imaging and Spectroscopy Mission หรือ XRISM ที่เป็นคนละภารกิจกัน แต่ขึ้นจากโลกพร้อมกัน) โดยโคจรรอบดวงจันทร์มาตั้งแต่วันที่ 25 ธันวาคม 2023 และลงจอดบริเวณ Sea of Nectar ของดวงจันทร์</p>\n<p>การลงจอดประสบความสำเร็จด้วยดี แต่ยาน SLIM กลับไม่สามารถผลิตกระแสไฟฟ้าด้วยแผงโซลาร์ได้ ซึ่งคาดว่าเป็นเพราะแผงโซลาร์หันผิดทิศทาง ทำให้ตอนนี้ยาน SLIM มีเฉพาะพลังงานจากแบตเตอรี่เท่านั้น ซึ่งอัพเดตเพิ่มเติมต้องรอ JAXA แถลงต่อไป</p>\n<p><img alt=\"No Description\" src=\"https://www.blognone.com/sites/default/files/externals/024e9fe7f9d58fe65b33ab153c7e449d.jpg\" /></p>\n<p>ที่มา - <a href=\"https://global.jaxa.jp/press/2024/01/20240120-1_e.html\">JAXA</a>, <a href=\"https://www.bbc.com/news/science-environment-68035314\">BBC</a></p>\n</div></div></div><div><div>Topics: </div><div><div><a href=\"/topics/jaxa\">JAXA</a></div><div><a href=\"/topics/japan\">Japan</a></div><div><a href=\"/topics/moon\">Moon</a></div><div><a href=\"/topics/space\">Space</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d2d12829a2b01f3cba6766d45d7751c27b95b0e9f578e464332c36b2b606208","category":"Thai"}