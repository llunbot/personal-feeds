{"title":"Mark Zuckerberg บอกนโยบายใหม่ App Store ในประเทศ EU ทำให้ทุกอย่างยุ่งยากมากกว่าเดิมกับทุกฝ่าย","link":"https://www.blognone.com/node/138009","date":1706855587000,"content":"<div><div><div><p>Meta เป็นบริษัทล่าสุดที่แสดงความเห็นโจมตี<a href=\"https://www.blognone.com/node/137876\">นโยบายใหม่</a>ของ App Store และ iOS ที่แอปเปิลปรับเปลี่ยนให้เป็นไปตามกฎหมาย DMA ในกลุ่มประเทศสหภาพยุโรป</p>\n<p>โดยซีอีโอ Mark Zuckerberg พูดถึงเรื่องนี้ในช่วงแถลง<a href=\"https://www.blognone.com/node/138000\">ผลประกอบการไตรมาสล่าสุด</a>บอกว่า เขาไม่คิดว่าการเปลี่ยนแปลงแบบใหม่นี้ Meta จะต้องทำอะไรเพิ่มเติมที่ต่างจากเดิม เนื่องจากความยุ่งยากที่แอปเปิลกำหนดออกมาในรายละเอียด และเขาก็ไม่คิดว่านักพัฒนาส่วนใหญ่จะเลือกย้ายแอปไปอยู่สโตร์อื่น เพราะขั้นตอนที่แอปเปิลกำหนดนั้นยุ่งยากสร้างภาระเป็นอย่างมาก</p>\n<p>เขาเองยังคิดว่าตกลงแล้วกฎหมาย DMA ของสหภาพยุโรปนี้ต้องการผลลัพธ์อะไรกันแน่ ในเมื่อสุดท้ายกลายเป็นทุกอย่างยุ่งยากขึ้นสำหรับทุกฝ่าย รวมทั้งกับ Meta เองด้วย</p>\n<p>เงื่อนไขใหม่ในการมีแอปอยู่บนสโตร์อื่นที่แอปเปิลกำหนดและเป็นประเด็นนั้น มีทั้งการเก็บค่า Core Technology Fee สำหรับแอปที่มีจำนวนดาวน์โหลดสูง และการควบคุมสโตร์ทางเลือก ที่ทำให้ยังต้องจ่ายส่วนแบ่งกับแอปเปิลอยู่ดี ซึ่งมีหลายบริษัทออกมาโจมตีก่อนหน้านี้ทั้ง <a href=\"https://www.blognone.com/node/137898\">Spotify</a>, <a href=\"https://www.blognone.com/node/137883\">Epic Games</a> และ<a href=\"https://www.blognone.com/node/137937\">ไมโครซอฟท์</a></p>\n<p>ที่มา: <a href=\"https://www.theverge.com/2024/2/1/24058572/zuckerberg-meta-apple-app-store-iphone-eu-sideloading\">The Verge</a></p>\n<p><img src=\"https://www.blognone.com/sites/default/files/externals/b42fe51abf7e5717efb1498b3806a0a0.png\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/meta\">Meta</a></div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c08d74cd63b67a5df367e58437f201a0b44a53ea92b7b8d5b2bf84c6afb1483d","category":"Thai"}