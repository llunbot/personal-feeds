{"title":"Google ออกโฆษณา Pixel 8 ได้ iPhone มาสอนวิธีทำหนังโฆษณาสมาร์ทโฟนที่ดี","link":"https://www.blognone.com/node/136128","date":1696638898000,"content":"<div><div><div><p>กูเกิลออกคลิปโฆษณา Pixel 8 ตัวใหม่ โดยยังอยู่ในธีม #BestPhonesForever ที่เนื้อหาหลายต่อหลายตอนนำมือถือ Pixel มาคุยกับ iPhone แล้วพูดถึงฟีเจอร์ต่าง ๆ ที่ Pixel มี และไม่มีใน iPhone</p>\n<p>โฆษณาตัวใหม่นี้ชื่อ Razzle Dazzle ซึ่งมีสถานการณ์คือ iPhone พา Pixel มาถ่ายหนังโฆษณาตัวใหม่ เนื่องจากตอนนี้ Pixel 8 เปิดตัวแล้ว ซึ่ง Pixel ก็เสนอว่าควรขาย<a href=\"https://www.blognone.com/node/136078\">ฟีเจอร์ด้าน AI</a> แต่ iPhone ไม่เห็นด้วย บอกว่าจริง ๆ คนต้องการแค่ความตื่นตาตื่นใจเท่านั้น โดยเริ่มที่ภาพโทรศัพท์ลอยกลางอากาศ ซูมขอบเครื่อง แล้วใส่ดนตรีประกอบเข้าไป จากนั้นก็เริ่มการถ่ายทำ</p>\n<p>Pixel ยังถามอีกรอบว่าจริง ๆ ควรพูดถึงสเป็กด้าน AI บ้าง แต่ iPhone ยืนยันว่าไม่จำเป็น ดูคลิปโฆษณาได้ท้ายข่าว</p>\n<p>ที่มา: <a href=\"https://www.phonearena.com/news/google-takes-shot-at-apples-razzle-dazzle-iphone-promotions_id151343\">Phone Arena</a></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/google\">Google</a></div><div><a href=\"/topics/google-pixel\">Google Pixel</a></div><div><a href=\"/topics/iphone\">iPhone</a></div><div><a href=\"/topics/iphone-15\">iPhone 15</a></div><div><a href=\"/topics/apple\">Apple</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06c7558b7a7a6a6b615d717adbb70576db2d2297662cf95f3e19e23de7ac767e","category":"Thai"}