{"title":"NVIDIA เปิดตัวโครงการ Half-Life 2 RTX ม็อดกราฟิกใหม่ด้วย NVIDIA Remix","link":"https://www.blognone.com/node/135396","date":1692718427000,"content":"<div><div><div><p>เมื่อปีที่แล้ว 2022 <a href=\"https://www.blognone.com/node/130514\">NVIDIA เปิดตัวเครื่องมือม็อดเกมชื่อ NVIDIA Remix</a> เป็นการนำเกมเก่าๆ มาม็อดกราฟิก โดยไม่จำเป็นต้องเข้าถึงเอนจินเกมโดยตรง (ม็อดแก้ตอนเรนเดอร์กราฟิกแทน)</p>\n<p>NVIDIA Remix ยัง<a href=\"https://www.blognone.com/node/133403\">โอเพนซอร์ส</a> และมีชุมชนนักม็อดนำไปใช้งานม็อดเกมเก่าหลายเกมให้รองรับกราฟิกแบบ RTX เช่น Portal RTX หรือ Skyrim</p>\n<p>ล่าสุดปีนี้ NVIDIA จับมือกับทีมม็อดเกม Half-Life 2 จำนวน 4 ทีม ทำงานร่วมกันภายใต้ชื่อ Orbifold Studios เพื่อสร้าง Half-Life 2 RTX ขึ้นมา</p>\n<p><img alt=\"No Description\" src=\"https://www.blognone.com/sites/default/files/externals/2c42d30bb53acd269d7989fd4dd22bf1.jpg\" /></p>\n<p>Half-Life 2 RTX ไม่ได้เป็นการยกระดับกราฟิกอย่างเดียว แต่เป็นการแกะโมเดลในเกมขึ้นมาทำใหม่ให้มีรายละเอียดเยอะกว่าเดิมมาก (เท็กซ์เจอร์มีจำนวนพิกเซลเพิ่ม 8 เท่า, โมเดลอย่างชุดสูทของตัวเอก มีจำนวนโพลีกอนเพิ่มขึ้น 20 เท่า) อีกทั้งยังรองรับเทคโนโลยีเกมและกราฟิกใหม่ๆ เช่น ray tracing, DLSS 3 (ยังไม่ใช่ 3.5), Reflex, RTX IO</p>\n<p>ตอนนี้โครงการ Half-Life 2 RTX กำลังอยู่ระหว่างการพัฒนาและยังไม่ระบุช่วงเวลาว่าจะเสร็จเมื่อไร</p>\n<p>นอกจากโปรเจค Half-Life แล้ว NVIDIA ยังประกาศชื่อเกมที่รองรับ DLSS 3 เพิ่มเติม ได้แก่ Call of Duty: Modern Warfare III, PAYDAY 3, Fortnite</p>\n<p>ที่มา - <a href=\"https://www.nvidia.com/en-us/geforce/news/half-life-2-rtx-remix-in-development/#referrer=youtube\">NVIDIA</a></p>\n</div></div></div><div><div>Topics: </div><div><div><a href=\"/topics/half-life\">Half-Life</a></div><div><a href=\"/topics/games\">Games</a></div><div><a href=\"/topics/nvidia\">NVIDIA</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fd4e4f6f9350321e1b4918d0efeeb5c9cb20ae0795ea3f25c6309cff8e1a526","category":"Thai"}