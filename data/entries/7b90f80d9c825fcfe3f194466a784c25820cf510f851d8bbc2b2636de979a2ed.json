{"title":"อินเทลประกาศเปิดตัวซีพียูโน้ตบุ๊ก Core Ultra ซีรีส์ 2 \"Lunar Lake\" วันที่ 3 กันยายน","link":"https://www.blognone.com/node/141162","date":1722390767000,"content":"<div><div><div><p>อินเทลยืนยันการเปิดตัวซีพียูโน้ตบุ๊กรุ่นใหม่ โค้ดเนม Lunar Lake หรือที่คาดกันว่าจะใช้ชื่อ Core Ultra ซีรีส์ 2 (รหัสรุ่น 200) ทำตลาด ในวันที่ 3 กันยายนนี้ ที่งาน IFA 2024 ประเทศเยอรมนี</p>\n<p>Lunar Lake ถือเป็นสินค้าสำคัญของอินเทลในช่วงครึ่งหลังของปีนี้ หลังจาก<a href=\"https://www.blognone.com/node/139853\">ตลาดโน้ตบุ๊ก x86 ถูกโจมตีด้วย Snapdragon X</a> ซึ่ง<a href=\"https://www.blognone.com/node/139916\">อินเทลก็โฆษณาว่า Lunar Lake สามารถต่อกรได้</a> ทั้งเรื่อง<a href=\"https://www.blognone.com/node/140134\">ประสิทธิภาพของซีพียู จีพียู และ NPU</a> ต้องรอดูกันว่าจะออกมาสมราคาคุยหรือไม่</p>\n<p>ฝั่งซีพียูเดสก์ท็อป <a href=\"https://www.blognone.com/node/137579\">อินเทลมี Arrow Lake รอคิวเปิดตัว (แต่ยังไม่ระบุวัน)</a> ซึ่งเป็นการนำสถาปัตยกรรมของซีพียูโน้ตบุ๊กมาใช้งานบนเดสก์ท็อป ตอนนี้ยังไม่แน่ชัดว่าจะนับเลขเป็น Gen 15th หรือจะรีเซ็ตตัวเลขให้กลับมาเท่ากับฝั่งโน้ตบุ๊กเลย</p>\n<p>ที่มา - <a href=\"https://www.intel.com/content/www/us/en/newsroom/news/media-alert-intels-next-gen-core-ultra-launch-event.html#gs.cdknlx\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/374a822903dbd77a498b04b39b49ec99.jpg\" /></p>\n</div></div></div><div><div>Topics: </div><div><div><a href=\"/topics/core-ultra\">Core Ultra</a></div><div><a href=\"/topics/intel\">Intel</a></div><div><a href=\"/topics/lunar-lake\">Lunar Lake</a></div><div><a href=\"/topics/cpu\">CPU</a></div><div><a href=\"/topics/ifa\">IFA</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b90f80d9c825fcfe3f194466a784c25820cf510f851d8bbc2b2636de979a2ed","category":"Thai"}