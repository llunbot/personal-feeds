{"title":"Zoom ยอมจ่าย 2,800 ล้านบาทเพื่อยุติคดีละเมิดความเป็นส่วนตัวจากเหตุ zoombombing","link":"https://www.blognone.com/node/124015","date":1627876249000,"content":"<div><div><div><p>จากเหตุ zoombombing ที่คนอื่นเข้ามาป่วนการประชุมเมื่อต้นปี 2020 ซึ่งเป็นช่วงที่ทั่วโลกเผชิญกับโรคระบาดใหม่ๆ ล่าสุดมีรายงานจาก Reuters ว่า Zoom ยอมจ่าย 85 ล้านดอลลาร์ หรือกว่า 2,800 ล้านบาทเพื่อยุติคดี</p>\n<p>คดีนี้เป็นการฟ้องร้อง Zoom แบบกลุ่ม ฐานละเมิดความเป็นส่วนตัวของผู้ใช้ แชร์ข้อมูลส่วนบุคคลกับ Facebook, Google และ LinkedIn และปล่อยให้แฮกเกอร์ขัดขวางการประชุม Zoom ได้</p>\n<p>สมาชิกที่ฟ้องร้องจะได้รับเงินคืน 15% สำหรับการสมัครใช้บริการ นอกจากนี้ Zoom ยอมรับจะเพิ่มมาตรการความปลอดภัย และจะแจ้งเตือนผู้ใช้ทั้งโฮสต์และผู้เข้าร่วมประชุมให้รู้ถ้ามีผู้อื่นใช้แอปภายนอกหรือ third-party เข้ามาใช้ในการประชุม</p>\n<p><img src=\"https://www.blognone.com/sites/default/files/externals/c80d1b1954717560d6b9dc58448fb903.jpg\" /><br />\nภาพจาก Zoom</p>\n<p>ที่มา - <a href=\"https://www.reuters.com/technology/zoom-reaches-85-mln-settlement-lawsuit-over-user-privacy-zoombombing-2021-08-01/\">Reuters</a></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7545154da86419efaa1bc15d09572f2b6f4fa6a0fa5c969d2da14300f0e430ce","category":"Thai"}