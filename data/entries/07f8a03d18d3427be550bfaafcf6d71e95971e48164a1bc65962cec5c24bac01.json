{"title":"Meta เตรียมให้ผู้ใช้งานใน EU ปิดการแชร์ข้อมูลระหว่างบัญชี Facebook กับ IG ได้","link":"https://www.blognone.com/node/137793","date":1705929956000,"content":"<div><div><div><p>Meta ประกาศว่าเพื่อให้เป็นไปตามกฎหมายกำกับดูแลแพลตฟอร์มออนไลน์ของกลุ่มประเทศ EU หรือ <a href=\"https://www.blognone.com/node/129250\">Digital Markets Act (DMA)</a> จึงได้เพิ่มทางเลือกสำหรับผู้ใช้งานในการควบคุมบริการและฟีเจอร์ต่าง ๆ <strong>มีผลเฉพาะ</strong>ผู้ใช้งานในประเทศกลุ่ม EU, EEA และสวิตเซอร์แลนด์</p>\n<p>ทางเลือกที่เพิ่มเติมมามีดังนี้</p>\n<ul>\n<li>เลือกได้ว่าข้อมูลการใช้ Instagram และ Facebook จะแชร์หากันระหว่างบัญชีเจ้าของเดียวกันหรือไม่</li>\n<li>Facebook Messenger สามารถเลือกใช้บัญชีใหม่ ที่แยกจากบัญชี Facebook หลักได้</li>\n<li>Facebook Marketplace และ Facebook Gaming เลือกได้ว่าให้ใช้ข้อมูลส่วนตัว เพื่อปรับปรุงประสบการณ์ใช้งานหรือไม่</li>\n<li>เลือกใช้งานแบบไม่มีโฆษณา <a href=\"https://www.blognone.com/node/136469\">โดยจ่ายเงิน 9.99 ยูโรต่อเดือน</a> ซึ่งเปิดตัวไปปลายที่แล้ว</li>\n</ul>\n<p>ทั้งนี้กฎหมาย DMA จะเริ่มมีผลตั้งแต่เดือนมีนาคมเป็นต้นไป จากนี้น่าจะเห็นท่าทีจากผู้ให้บริการแพลตฟอร์มที่ถูก<a href=\"https://www.blognone.com/node/135597\">ระบุว่าเป็น Gatekeeper</a> มากขึ้น</p>\n<p>ที่มา: <a href=\"https://about.fb.com/news/2024/01/offering-people-more-choice-on-how-they-can-use-our-services-in-the-eu/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/1c0b585302fa21e45ade297f2b1d9e28.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/facebook-messenger\">Facebook Messenger</a></div><div><a href=\"/topics/instagram\">Instagram</a></div><div><a href=\"/topics/eu\">EU</a></div><div><a href=\"/topics/europe\">Europe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07f8a03d18d3427be550bfaafcf6d71e95971e48164a1bc65962cec5c24bac01","category":"Thai"}