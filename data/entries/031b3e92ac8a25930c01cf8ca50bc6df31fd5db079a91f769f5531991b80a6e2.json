{"title":"Intel ชี้แจง ไม่มีแผนขายหุ้นบริษัทรถยนต์ไร้คนขับ Mobileye","link":"https://www.blognone.com/node/142107","date":1726889585000,"content":"<div><div><div><p>อินเทลชี้แจงประเด็นที่มีรายงานข่าวว่าบริษัท<a href=\"https://www.blognone.com/node/141867\">พิจารณาขายหุ้น Mobileye</a> บริษัทรถยนต์ไร้คนขับ ซึ่งบริษัทเป็นผูัถือหุ้นใหญ่ โดยยืนยันว่าไม่มีแผนขายหุ้นออกมาแต่อย่างใด</p>\n<p>อินเทลบอกว่าปัจจุบัน Mobileye มีสถานะเป็นบริษัทแยกจากอินเทล เพื่อโฟกัสการพัฒนารถยนต์ไร้คนขับ ซึ่งมีโอกาสเติบโตอีกมาก และ Mobileye ก็เป็นผู้นำด้านเทคโนโลยี ADAS ระบบช่วยเหลือผู้ขับขี่ด้วย</p>\n<p>ก่อนหน้านี้อินเทล<a href=\"https://www.blognone.com/node/142025\">ประกาศ</a>แผนปรับปรุงประสิทธิภาพการดำเนินหลายอย่าง เช่น การแยกธุรกิจรับผลิตชิป หรือชะลอการขยายโรงงานในยุโรป ซึ่งตอนนั้นไม่ได้พูดถึง Mobileye แต่อย่างใด</p>\n<p>ที่มา: <a href=\"https://www.intc.com/news-events/press-releases/detail/1711/statement-regarding-mobileye\">อินเทล</a></p>\n<p><img src=\"https://www.blognone.com/sites/default/files/externals/50ad91fb2c254b82082adad31906bdb4.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/mobileye\">Mobileye</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"031b3e92ac8a25930c01cf8ca50bc6df31fd5db079a91f769f5531991b80a6e2","category":"Thai"}