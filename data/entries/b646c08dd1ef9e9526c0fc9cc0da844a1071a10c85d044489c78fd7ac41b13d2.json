{"title":"ไมโครซอฟท์ออก Microsoft Defender for Endpoint Plan 1 แพ็กเกจขนาดเล็กราคาถูกลง","link":"https://www.blognone.com/node/124547","date":1630523078000,"content":"<div><div><div><p>ไมโครซอฟท์ปล่อยบริการรักษาความปลอดภัยไคลเอนต์สำหรับองค์กร Microsoft Defender for Endpoint Plan 1 (P1) แพ็กเกจเริ่มต้นสำหรับองค์กรที่ต้องการควบคุมความปลอดภัยภายในองค์กร และขยับแพ็กเกจเต็มแบบเดิมไปเป็น P2</p>\n<p>P1 จะตัดระบบจัดการภัยอัตโนมัติ, การทำ sandbox, และการให้คำปรึกษาจากไมโครซอฟท์ แต่ยังมีฟีเจอร์ด้านการควบคุมความปลอดภัยเครื่องไคลเอนต์มาตรฐานค่อนข้างครบ ทั้งการจัดการไฟร์วอลล์, การควบคุมการใช้อุปกรณ์ต่อพ่วง, ควบคุมการเข้าเว็บ, การกำหนดเงื่อนไขการเข้าถึงระบบขององค์กร, และการเชื่อมต่อข้อมูลเข้าไปยังระบบ SIEM ภายในองค์กร</p>\n<p>ตอนนี้ไมโครซอฟท์ยังไม่ระบุราคาแพ็กเกจ P1 โดยตรง แต่เปิดให้องค์กรสมัครทดสอบใช้งานได้ฟรี 90 วัน หลังจากนั้นต้องติดต่อผู้ให้บริการคลาวด์เพื่อซื้อบริการ โดยอาจจะซื้อแยกเป็นแพ็กเกจเฉพาะ หรือหากใช้งาน Microsoft 365 E3/A3 อยู่แล้วก็จะใช้งานได้เลยเช่นกัน</p>\n<p>ที่มา - <a href=\"https://techcommunity.microsoft.com/t5/microsoft-defender-for-endpoint/introducing-microsoft-defender-for-endpoint-plan-1/ba-p/2636641\">Microsoft</a></p>\n<p><img src=\"https://www.blognone.com/sites/default/files/externals/0b7542caf9bdbd656f21c1d310012f6d.jpg\" /></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b646c08dd1ef9e9526c0fc9cc0da844a1071a10c85d044489c78fd7ac41b13d2","category":"Thai"}