{"title":"Oppo เปิดตัว ColorOS 12 บนฐาน Android 12 ใช้กับมือถือ OnePlus, Realme ด้วย","link":"https://www.blognone.com/node/124815","date":1631932436000,"content":"<div><div><div><p>Oppo เปิดตัวรอม ColorOS เวอร์ชัน 12 ที่พัฒนาอยู่บน Android 12 โดยรอม ColorOS 12 จะใช้กับมือถือ 3 ยี่ห้อในเครือ BBK Electronics คือ Oppo, Realme และ <a href=\"https://www.blognone.com/node/123556\">OnePlus ที่เพิ่งประกาศรวมฐานโค้ด OxygenOS กับ ColorOS</a></p>\n<p>ของใหม่ใน ColorOS 12 นอกจากฟีเจอร์มาตรฐานของ Android 12 คือการปรับดีไซน์โดยรวมที่เรียกแนวทางว่า Infinite Design, การเชื่อมต่อกับพีซีที่เรียกว่า Cross-Screen Interconnection, การเชื่อมต่อกับจอภาพในรถยนต์ Car Screen Projection ที่ยังรองรับเฉพาะแอพจีน และอีโมจิ Omoji ที่ดูภาพแล้วคงรู้ว่าได้แรงบันดาลใจมาจากใคร</p>\n<p>ColorOS 12 ยังเปิดตัวเฉพาะเวอร์ชันจีน ตามแผนคือจะอัพเดตให้ Oppo Find X3 Pro เป็นรุ่นแรก ตามด้วยการปล่อยรุ่นทดสอบเบต้าให้ Find X3, OnePlus 9 ในเดือนตุลาคม และ Find X2, Reno 6 ในเดือนพฤศจิกายน ส่วนมือถือสาย Realme ยังไม่ประกาศแผน</p>\n<p>การที่ ColorOS ถูกใช้งานกับมือถือในเครือ BBK ถึง 3 แบรนด์ ทำให้มันถือเป็นรอมที่ถูกใช้งานกว้างขวางมากอีกตัวหนึ่ง มีผู้ใช้งานถึง 150 ล้านคน และจะอัพเดตให้มือถือ 110 รุ่น (อีกสายของ BBK คือ Vivo และแบรนด์ลูกคือ iQOO ใช้รอมอีกตัวคือ <a href=\"https://developer.vivo.com/doc/detail?id=103\">FuntouchOS ซึ่งกำลังทดสอบ Android 12 เช่นกัน</a>)</p>\n<p>ช่วงหลังเครือ BBK ถือเป็นกลุ่มแบรนด์ที่เข้าร่วมทดสอบ <a href=\"https://developer.android.com/about/versions/12/devices\">Android Beta Program</a> อย่างต่อเนื่อง น่าจะสะท้อนความตั้งใจของแบรนด์ในการอัพเดตระบบปฏิบัติการให้รวดเร็วและกว้างขวางมากขึ้น</p>\n<p><img src=\"https://www.blognone.com/sites/default/files/externals/322fb185949f958d23130c0b50bd0c0d.jpg\" /></p>\n<p><img src=\"https://www.blognone.com/sites/default/files/externals/2fb200cf5f11459be8cbef263fdffb97.jpg\" /></p>\n<p>ที่มา - <a href=\"https://www.coloros.com/feature/coloros12\">ColorOS</a>, <a href=\"https://www.xda-developers.com/coloros-12-unveiled/\">xda</a></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/android-12\">Android 12</a></div><div><a href=\"/topics/oneplus\">OnePlus</a></div><div><a href=\"/topics/realme\">Realme</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"daf676ca1ad2f125569d15b307390023f5998c8528952376c6427db86ae486a7","category":"Thai"}