{"title":"[ลือ] Apple เตรียมเลิกรับซ่อม MacBook รุ่น 12 นิ้ว เพราะเก่าเกิน 7 ปีแล้ว","link":"https://www.blognone.com/node/134138","date":1685700016000,"content":"<div><div><div><p>MacRumors อ้างเอกสารภายในของแอปเปิล ระบุว่า MacBook รุ่น 12 นิ้วจะเข้าสู่สถานะผลิตภัณฑ์หมดซัพพอร์ต (Obsolete product) ที่ไม่ได้ถูกจำหน่ายเกิน 7 ปี ผลิตภัณฑ์นั้นจะไม่ได้รับการสนับสนุนหลังขาย เช่น การซ่อมหรือบริการจาก Apple Store ตลอดจนตัวแทนจำหน่าย Apple Authorized Service Providers เนื่องจากชิ้นส่วนอะไหล่อุปกรณ์จะไม่มีจำหน่ายอีกต่อไป</p>\n<p>Macbook ขนาด 12 นิ้ว เปิดตัวเมื่อเดือนมีนาคม 2015 ด้วยจุดเด่นดีไซน์ที่บางและเบา มีน้ำหนักเพียง 2 ปอนด์ และยังเป็นโน้ตบุ๊กไร้พัดลมเครื่องแรกของ Apple ราคาเริ่มต้นที่ 1,299 ดอลลาร์ มีสเปกมาตรฐานของรุ่นต้นฉบับ โปรเซสเซอร์ Intel Core M แบบ dual-core ความเร็ว 1.1 GHz, integrated Intel graphics, แรมขนาด 8GB และ SSD ขนาด 256GB</p>\n<p>การออกแบบที่สำคัญของ Macbook ขนาด 12 นิ้ว คือ พอร์ต USB-C ที่ใช้ได้ทั้งการชาร์จและการถ่ายโอนข้อมูล, แทร็คแพด Force Touch แบบใหม่ และการออกแบบแบตเตอรี่ที่สามารถใส่แบตเตอรี่ขนาดใหญ่เข้าไปในตัวเครื่องที่บางได้</p>\n<p>Macbook ขนาด 12 นิ้ว ยังเป็นรุ่นแรกที่มีการใช้<a href=\"https://www.blognone.com/node/134070\">แป้นแบบกลไกปีกผีเสื้อหรือ Butterfly mechanism ที่ต่อมาเกิดปัญหาจำนวนมากเนื่องจากใช้แล้วพังง่าย และมีการร้องเรียนและฟ้องร้องเป็นเวลาหลายปี</a></p>\n<p>Apple ได้อัปเดต Macbook 12 นิ้ว ครั้งล่าสุดในเดือนมิถุนายน 2017 และถูกหยุดการผลิตเมื่อเดือนกรกฎาคมปี 2019</p>\n<p><img src=\"https://www.blognone.com/sites/default/files/externals/acf23ca3385dc9849f0e51e0f5f4e2eb.png\" alt /></p>\n<p>ที่มา: <a href=\"https://www.macrumors.com/2023/06/01/12-inch-macbook-obsolete-soon/?utm_source=feedly&amp;utm_medium=webfeeds\">macrumors</a></p>\n</div></div></div><div><div>Topics: </div><div><div><a href=\"/topics/macbook\">Macbook</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccc13dcc7803c6b23e0d7e2d3ebd7b70a389266914f58279f3a5182ed03cb62c","category":"Thai"}