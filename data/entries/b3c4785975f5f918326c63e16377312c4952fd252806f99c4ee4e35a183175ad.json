{"title":"Bird สกูตเตอร์ไฟฟ้าออนดีมานด์ ยื่นเข้าแผนล้มละลาย Chapter 11","link":"https://www.blognone.com/node/137335","date":1703118069000,"content":"<div><div><div><p>Bird บริษัทผู้ให้บริการสกูตเตอร์และจักรยานไฟฟ้าออนดีมานด์ ยื่นเอกสารเข้าสู่ขั้นตอนล้มละลายตามกฎหมาย Chapter 11 กับศาลฟลอริดา เพื่อใช้กระบวนการนี้จัดการสินทรัพย์บริษัทชำระหนี้ คาดว่าจะเสร็จสิ้นใน 90-120 วัน</p>\n<p>Bird เคยเป็นสตาร์ทอัพมาแรงที่ให้บริการสกูตเตอร์ไฟฟ้า ซึ่งเวลานั้นมีอีกหลายบริษัทที่ให้บริการคล้ายกัน มีมูลค่ากิจการจากการรับเงินเพิ่มทุนในปี 2019 ถึง 2.5 พันล้านดอลลาร์ ก่อนเกิดการระบาดของโควิด 19 ซึ่งกระทบต่อธุรกิจของบริษัท ต่อมาบริษัทเข้าตลาดหุ้นด้วยวิธี SPAC ในปี 2021 แต่ราคาหุ้นก็ปรับลดลง จนเมื่อเดือนกันยายน ตลาดหลักทรัพย์นิวยอร์กได้สั่งถอดหุ้น Bird จากการซื้อขาย เนื่องจากมีมูลค่ากิจการน้อยกว่า 15 ล้านดอลลาร์ ต่อเนื่อง 30 วัน</p>\n<p>Bird บอกว่าการให้บริการกับลูกค้าและพาร์ตเนอร์ยังดำเนินต่อตามปกติ และสาขาต่างประเทศ Bird Canada กับ Bird Europe ไม่รวมอยู่ในกระบวนการล้มละลายนี้</p>\n<p>ที่มา: <a href=\"https://www.cnbc.com/2023/12/20/electric-scooter-company-bird-files-for-bankruptcy-.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/3d67870325850059f08acce0a4c9ad09.png\" /></p>\n</div></div></div><div><div>Topics: </div><div><div><a href=\"/topics/scooter\">Scooter</a></div><div><a href=\"/topics/transportation\">Transportation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3c4785975f5f918326c63e16377312c4952fd252806f99c4ee4e35a183175ad","category":"Thai"}