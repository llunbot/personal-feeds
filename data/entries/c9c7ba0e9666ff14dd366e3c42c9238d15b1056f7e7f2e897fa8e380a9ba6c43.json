{"title":"[ไม่ยืนยัน] Meta พิจารณาย้ายสำนักงานใหญ่จากรัฐ Delaware มาที่รัฐ Texas แทน","link":"https://www.blognone.com/node/144458","date":1738399472000,"content":"<div><div><div><p>The Wall Street Journal อ้างแหล่งข่าวที่เกี่ยวข้องบอกว่า Meta กำลังพิจารณาย้ายรัฐที่จดทะเบียนสำนักงานใหญ่บริษัทจากปัจจุบันอยู่ที่รัฐเดลาแวร์ ไปที่รัฐเท็กซัสแทน โดยไม่ได้ย้ายตัวอาคารสำนักงานตามไป</p>\n<p>หากเป็นการเปลี่ยนแปลงตามนี้จริง Meta จะย้ายที่ตั้งสำนักงานคล้ายกับที่กลุ่มบริษัทของ Elon Musk ทำก่อนหน้านี้ ทั้ง Tesla ที่ย้ายจากเดลาแวร์ไปเท็กซัส เนื่องจาก<a href=\"https://www.blognone.com/node/143434\">มีประเด็น</a>การปฏิเสธจ่ายผลตอบแทนจำนวน 5.6 หมื่นล้านดอลลาร์กับ Musk รวมทั้ง <a href=\"https://www.blognone.com/node/140914\">X และ SpaceX</a> ที่ย้ายไปเท็กซัสเช่นกัน</p>\n<p>บริษัทระดับ Fortune 500 ซึ่งเป็นบริษัทขนาดใหญ่ในอเมริกาส่วนใหญ่จดทะเบียนสำนักงานที่รัฐเดลาแวร์ เนื่องจากมีศาลที่พิจารณาคดีทางธุรกิจโดยเฉพาะ อย่างไรก็ตามมีประเด็นในศาลหลายครั้งจากคดีของบริษัทที่มีผู้ถือหุ้นเป็นผู้ก่อตั้งและมีเสียงโหวตมาก ซึ่งช่วงหลายปีมานี้ศาลรัฐเดลาแวร์มีแนวโน้มไม่เข้าข้างผู้ก่อตั้ง ทำให้หลายบริษัทพิจารณาย้ายที่ตั้งออกมา ล่าสุดคือ Dropbox ที่ย้ายจากรัฐเดลาแวร์ ไปที่รัฐเนวาดา</p>\n<p>ถึงแม้เหตุผลการย้ายออกจากรัฐเดลาแวร์อาจเป็นเรื่องโครงสร้างการถือหุ้น แต่กรณีของ Meta อาจมีเรื่องการเมืองผสมอยู่ด้วย ก่อนหน้านี้ Meta <a href=\"https://www.blognone.com/node/143972\">เพิ่งประกาศย้าย</a>แผนกตรวจสอบเนื้อหาและความปลอดภัย ออกจากรัฐแคลิฟอร์เนียมาที่รัฐเท็กซัสเช่นกัน</p>\n<p>ที่มา: <a href=\"https://www.wsj.com/tech/meta-incorporation-texas-delware-f06e8bab\">The Wall Street Journal</a></p>\n<p><img src=\"https://www.blognone.com/sites/default/files/externals/f9637c3d083c8f5dcb232f3b9a6d8c96.png\" alt=\"\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/texas\">Texas</a></div><div><a href=\"/topics/delaware\">Delaware</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9c7ba0e9666ff14dd366e3c42c9238d15b1056f7e7f2e897fa8e380a9ba6c43","category":"Thai"}