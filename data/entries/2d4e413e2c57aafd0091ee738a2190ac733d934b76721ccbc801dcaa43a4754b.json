{"title":"ซัมซุงเตรียมเปิดตัว Galaxy S23 FE วันที่ 4 ตุลาคม, มีทั้งรุ่น Exynos และ Snapdragon","link":"https://www.blognone.com/node/136028","date":1696236953000,"content":"<div><div><div><p>ซัมซุงอินเดีย ประกาศจัดงานเปิดตัวสมาร์ทโฟนใหม่วันที่ 4 ตุลาคม ซึ่งจากข้อมูลหลุดต่างๆ บ่งชี้ว่ามันคือ Galaxy S23 FE (Fan Edition) รุ่นย่อยตามธรรมเนียมช่วงปลายปี</p>\n<p>ในภาพโปรโมทของซัมซุง ใช้รูปกล้องหลังง 3 ตัว พร้อมคำว่า The New Epic ซึ่งน่าจะตั้งใจชูเรื่องกล้อง นอกจากนี้ยังมีข่าวหลุดจากยูทูบเบอร์ Mukul Sharma ว่า Galaxy S23 FE รุ่นที่ขายในอินเดียจะใช้<a href=\"https://www.blognone.com/node/126753\">ชิป Exynos 2200 ที่เปิดตัวในปี 2022 และใช้กับ Galaxy S22</a> ไม่ได้ใช้ Snapdragon เหมือนกับ Galaxy S23 รุ่นปกติ</p>\n<p>เว็บไซต์ SamMobile ให้ข้อมูลว่าจะมีแค่บางประเทศ เช่น สหรัฐอเมริกา แคนาดา เท่านั้นที่จะได้ Galaxy S23 FE ที่ใช้ Snapdragon 8 Gen 1 (ที่ใช้ใน S22 ของบางประเทศ) แต่ประเทศส่วนใหญ่จะเป็นรุ่น Exynos เกือบทั้งหมด</p>\n<p><a href=\"https://www.blognone.com/node/129002\">ซัมซุงว่างเว้นจากการออก Galaxy S22 FE ในปีที่แล้ว</a> เหตุผลหนึ่งอาจมาจาก <a href=\"https://www.blognone.com/node/126525\">Galaxy S21 FE วางขายช้ากว่าปกติ</a> ทำให้ยอดขายไม่ดีเพราะขายใกล้ๆ กับ Galaxy S22 มาก การที่ซัมซุงกลับมาพร้อม Galaxy S23 FE ในปีนี้โดยไม่ล่าช้า จึงน่าสนใจว่าซัมซุงกลับมาออกสินค้าได้ตามแผนแล้ว</p>\n<p><img alt=\"No Description\" src=\"https://www.blognone.com/sites/default/files/externals/3b16a7f3c8f51dbaf7b03db0800b6a62.jpg\" /></p>\n<p>ที่มา - <a href=\"https://www.sammobile.com/news/exynos-2200-galaxy-s23-fe-india-october-4/\">SamMobile</a></p>\n</div></div></div><div><div>Topics: </div><div><div><a href=\"/topics/galaxy-s23\">Galaxy S23</a></div><div><a href=\"/topics/exynos\">Exynos</a></div><div><a href=\"/topics/samsung\">Samsung</a></div><div><a href=\"/topics/snapdragon\">Snapdragon</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d4e413e2c57aafd0091ee738a2190ac733d934b76721ccbc801dcaa43a4754b","category":"Thai"}