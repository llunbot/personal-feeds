{"title":"Nissan เผยแผน เปิดตัวรถยนต์ไฟฟ้า 23 รุ่น และผลิตแบตเตอรี่ Solid State ภายในปี 2030","link":"https://www.blognone.com/node/126067","date":1638253367000,"content":"<div><div><div><p>Nissan เผยแผน Ambition 2030 ลงทุนกว่า 2 ล้านล้านเยน หรือประมาณ 600 ล้านบาท เพื่อผลิตรถยนต์ใช้ไฟฟ้าให้ได้ 23 รุ่น ภายในปี 2030 โดยแบ่งเป็นรถยนต์ Hybrid 8 รุ่น และ BEV (Battery Electric Vehicle) หรือรถยนต์ไฟฟ้าแบบใช้แบตเตอรี่เต็มรูปแบบ อีก 15 รุ่นด้วยกัน</p>\n<p>นอกจากนี้ Nissan ยังมีแผนเตรียมผลิตแบตเตอรี่แบบ All-Solid-State Battery หรือ ASSB แบตเตอรี่แบบ Solid State ที่มีความปลอดภัยและจุพลังงานต่อน้ำหนักได้มากขึ้น โดยจะตั้งโรงงานแรกภายในปี 2024 และใช้งานในรถยนต์ไฟฟ้าภายในปี 2028</p>\n<p>Nissan ยังมีแผนเพิ่มการผลิตแบตเตอรี่แพ็คโดยรวมให้ได้ถึง 130 กิกะวัตต์ต่อชั่วโมง (130 GWh) ภายในปี 2030 เทียบกับ Tesla ที่เคยมีงานสำรวจการผลิตจาก <a href=\"https://www.statista.com/statistics/1103401/predicted-lithium-ion-battery-capacity-by-company/\">Statista</a> ว่าจะผลิตได้ถึง 135 กิกะวัตต์ต่อชั่วโมงในปี 2028 ถือได้ว่าเป็นแผนที่น่าติดตามของ Nissan ในอนาคตของวงการยานยนต์ไฟฟ้า</p>\n<p>ที่มา - <a href=\"https://global.nissannews.com/en/releases/nissan-ambition-2030-vision-to-empower-mobility-beyond\">Nissan</a></p>\n</div></div></div><div><div>Topics: </div><div><div><a href=\"/topics/nissan\">Nissan</a></div><div><a href=\"/topics/electric-car\">Electric Car</a></div><div><a href=\"/topics/battery\">Battery</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f12ac4482c4dab93e79a418dd35acdf9e8c5d9106298ae66c5c2d74653f5557","category":"Thai"}