{"title":"Messenger เพิ่มฟีเจอร์ Notes สำหรับโพสต์สเตตัสแบบเดียวกับ Instagram","link":"https://www.blognone.com/node/136800","date":1700216268000,"content":"<div><div><div><p>Facebook Messenger ประกาศเพิ่มฟีเจอร์ใหม่ ซึ่งก็ไม่ได้ใหม่นักสำหรับแพลตฟอร์มในเครือ Meta นั่นคือ <strong>Notes</strong> ฟีเจอร์แสดงข้อความด้านบนสุดของ Inbox ประกอบกับรูปโปรไฟล์ในแถวด้านบน เหมือนเป็นสเตตัสสั้น ๆ</p>\n<p>ที่บอกไม่ใหม่เพราะฟีเจอร์นี้มีอยู่แล้วทั้งใน <a href=\"https://www.blognone.com/node/131855\">Instagram</a> และ WhatsApp ใครที่คุ้นเคยกับการใช้งาน ตอนนี้ก็สามารถมาเพิ่มสเตตัสแบบเดียวกันที่ Messenger ได้ อย่างไรก็ตามตอนนี้มีข้อจำกัดอยู่บ้าง โดยโพสต์ได้เฉพาะข้อความไม่เกิน 60 ตัวอักษร แต่ยังใส่เพลง GIF หรือคลิปสั้นไม่ได้ รวมทั้งไม่รองรับ Business Pages</p>\n<p>Notes เป็นหนึ่งในฟีเจอร์ที่ Meta บอกว่าได้รับความนิยมมากในกลุ่มผู้ใช้งานอายุน้อย การขยายมาที่ Messenger ก็น่าจะเป็นดึงให้ผู้ใช้งานกลุ่มนี้ตามมาที่แพลตฟอร์มนี้ด้วยอีกทาง</p>\n<p>ที่มา: <a href=\"https://www.socialmediatoday.com/news/meta-brings-its-inbox-notes-to-messenger/700117/\">Social Media Today</a></p>\n<p><img alt=\"No Description\" src=\"https://www.blognone.com/sites/default/files/externals/bb6ab94b327f1382b8742d81f7181334.jpg\" /></p>\n</div></div></div><div><div>Topics: </div><div><div><a href=\"/topics/facebook-messenger\">Facebook Messenger</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acbab3fd784cf1403e53df265c6c26ada4eebe6021bb2a2ff298cd5bae7a4b4c","category":"Thai"}