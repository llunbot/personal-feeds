{"title":"กระทรวงดีอี ระงับบัญชีม้า 3 เดือนแรก 135,279 บัญชี จับกุมเจ้าของบัญชี 869 ราย","link":"https://www.blognone.com/node/145875","date":1744792037000,"content":"<div><div><div><p>กระทรวงดิจิทัลเพื่อเศรษฐกิจและสังคม (ดีอี) รายงานว่า ศูนย์ปฏิบัติการแก้ไขปัญหาอาชญากรรมออนไลน์ (AOC 1441) ระงับบัญชีม้า 135,279 บัญชี ในช่วง 3 เดือนแรกปี 2025 (ไม่รวมสถิติระงับหรืออายัติบัญชีม้าของ ปปง. และ ของธนาคารพาณิชย์) รวมทั้งตัดเส้นทางการเงินของกลุ่มมิจฉาชีพ และแก๊งคอลเซ็นเตอร์</p>\n<p>นอกจากนี้ ยังจับกุมบัญชีม้า ซิมม้า ที่เป็นความผิดตาม พ.ร.ก.มาตรการป้องกันและปราบปรามอาชญากรรมทางเทคโนโลยี ใน 3 เดือนแรกของปี 2025 เป็นจำนวน 869 ราย ดังนี้</p>\n<ul>\n<li>เดือนมกราคม: 219 ราย</li>\n<li>เดือนกุมภาพันธ์: 325 ราย</li>\n<li>เดือนมีนาคม: 325 ราย</li>\n</ul>\n<p>กระทรวงดีอีย้ำว่า หากประชาชนมีส่วนเกี่ยวข้องกับบัญชีม้า ไม่ว่าจะในรูปแบบไหนก็ตาม จะถูกดำเนินการตามกฎหมายถึงที่สุด ซึ่งหากขายบัญชีธนาคารให้กับบุคคลอื่นไปแล้ว เพราะไม่รู้ก็ตาม ให้รีบติดต่อกับธนาคารเพื่อขอปิดบัญชีธนาคารนั้น ๆ ให้เร็วที่สุด เพื่อไม่ให้มีรายชื่ออยู่ในลิสต์ และถูกระงับทุกบัญชีธนาคารของทุกธนาคารที่มี</p>\n<p>ที่มา: <a href=\"https://www.mdes.go.th/news/detail/9384\">กระทรวงดิจิทัลเพื่อเศรษฐกิจและสังคม</a></p>\n<p><img alt=\"alt=&quot;DE&quot;\" src=\"https://www.blognone.com/sites/default/files/externals/94779aa3f7391dd56c401eb47d69e1a9.jpg\" /></p>\n</div></div></div><div><div>Topics: </div><div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/crime\">Crime</a></div><div><a href=\"/topics/fraud\">Fraud</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9719cf175dafec7d4c8012545a4edffb558d76717b589757b23b759641fb3cae","category":"Thai"}