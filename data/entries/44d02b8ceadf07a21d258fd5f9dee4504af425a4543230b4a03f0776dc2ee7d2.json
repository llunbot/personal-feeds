{"title":"โซนี่ขาย Ghost of Tsushima: Legends โหมดมัลติเพลเยอร์เป็นเกมเดี่ยว ราคาไทย 690 บาท","link":"https://www.blognone.com/node/124075","date":1628131911000,"content":"<div><div><div><p>โซนี่ประกาศวางขาย <a href=\"https://www.blognone.com/node/117995\">Ghost of Tsushima: Legends โหมดออนไลน์มัลติเพลเยอร์ของเกม Ghost of Tsushima</a> เป็นเกมแยกต่างหาก และขายเฉพาะในภูมิภาคเอเชียตะวันออกเฉียงใต้ (รวมไทย) ในราคา 690 บาท (ทั้ง PS4/PS5) กำหนดวางขาย 3 กันยายน 2021</p>\n<p>Ghost of Tsushima: Legends เป็นอัพเดตฟรีที่ตามมาในช่วงปลายปี 2020 เป็นโหมดมัลติเพลเยอร์ที่ไม่เกี่ยวกับเนื้อเรื่องหลัก (แต่เหตุการณ์เกิดบนเกาะ Tsushima เหมือนกัน) แล้วประสบความสำเร็จอย่างมาก</p>\n<p>โซนี่ยังประกาศเพิ่มเนื้อหาเสริมให้ภาค Legends อีกชุด คือโหมดใหม่ Rivals จับคู่เป็นทีม 2 คนต่อสู้กับศัตรูที่บุกถล่มเป็นชุดๆ และเมื่อกำจัดศัตรูก็จะได้พลังไปโจมตีทีมอื่นได้ และเพิ่มระบบ Gear Mastery สำหรับคนที่สะสมไอเทมในเกม แล้วอัพเกรดไปถึงเลเวล 120 ได้</p>\n<p>เนื้อหาเสริมนี้จะอัพเดตให้ทั้งคนที่ซื้อ Ghost of Tsushima เวอร์ชันเต็ม, <a href=\"https://www.blognone.com/node/123541\">เวอร์ชัน Director's Cut</a> และคนที่ซื้อภาค Legends แยกจะได้ทุกอย่างเหมือนกันหมด เล่นด้วยกันได้</p>\n<p><img src=\"https://www.blognone.com/sites/default/files/externals/cd61047a2e2bc8ebb0c19f8531c19f7a.jpg\" /></p>\n<p>ที่มา - <a href=\"https://blog.playstation.com/2021/08/04/20210804-got/\">PlayStation</a></p>\n</div></div></div><div><div>Topics: </div><div><div><a href=\"/topics/ghost-of-tsushima\">Ghost of Tsushima</a></div><div><a href=\"/topics/games\">Games</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44d02b8ceadf07a21d258fd5f9dee4504af425a4543230b4a03f0776dc2ee7d2","category":"Thai"}