{"title":"FTC สั่งปรับ Razer 1.1 ล้านดอลลาร์ จากการโฆษณาหน้ากาก N95 เกินจริง","link":"https://www.blognone.com/node/139508","date":1714557424000,"content":"<div><div><div><p>FTC คณะกรรมการกำกับดูแลการค้าของสหรัฐ สั่งปรับ Razer 1.17 ล้านดอลลาร์ จากกรณี<a href=\"https://www.blognone.com/node/126693\">โฆษณาหน้ากาก Razer Zephyr ว่ามีมาตรฐาน N95</a> ซึ่งเป็นการโฆษณาเกินจริง เพราะทดสอบแล้วหน้ากากไม่ผ่านมาตรฐาน N95 แต่อย่างใด เป็นการนำฟิลเตอร์แบบเดียวกันมาใช้แล้วอ้างว่าผ่านมาตรฐาน N95</p>\n<p><a href=\"https://www.blognone.com/node/125416\">หน้ากาก Razer Zephyr เปิดตัวครั้งแรกในปี 2021</a> โดยเป็นหน้ากากไฟ RGB 16.8 ล้านสี มีตัวกรองฝุ่น N95 โดยบอกว่าลงทะเบียนกับ FDA (อย. ของสหรัฐ) และสามารถกรองแบคทีเรียได้ 99% (bacterial filtration efficiency) ซึ่งการสอบสวนของ FTA พบว่าโฆษณาเหล่านี้เกินจริง เพราะ Razer ไม่ได้ส่งอุปกรณ์ไปทดสอบกับ FDA จริงๆ และตัวหน้ากากไม่ผ่านการรับรองมาตรฐาน N95</p>\n<p>Razer ยอมถอนโฆษณาเหล่านี้ออกในเดือนมกราคม 2022 และเปิดให้ลูกค้าขอคืนเงินได้ ส่วนคดีกับ FTC นั้นทาง FTC เสนอค่าปรับ 1.1 ล้านดอลลาร์แลกกับการยุติคดี ซึ่งต้องรอดูท่าทีของ Razer กันต่อไป</p>\n<p>ที่มา - <a href=\"https://arstechnica.com/tech-policy/2024/04/ftc-fines-razer-for-every-cent-made-selling-bogus-n95-grade-rgb-masks/\">Ars Technica</a></p>\n<p><img src=\"https://www.blognone.com/sites/default/files/externals/f68d85132a1d30cc428ba0cb1860950e.jpg\" /></p>\n</div></div></div><div><div>Topics: </div><div><div><a href=\"/topics/razer\">Razer</a></div><div><a href=\"/topics/ftc\">FTC</a></div><div><a href=\"/topics/health\">Health</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffd8f8a2d295f37f706c2d760c8a7729e257a69060fa8edc5e1975ee3a1590d4","category":"Thai"}