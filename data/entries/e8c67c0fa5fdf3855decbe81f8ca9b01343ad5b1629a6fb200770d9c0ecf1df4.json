{"title":"รู้จัก Woxa Corporation บริษัทฟินเทคให้บริการซอฟต์แวร์ White Label สำหรับโบรกเกอร์","link":"https://www.blognone.com/node/140454","date":1718690764000,"content":"<div><div><div><p>เวลาพูดถึงเทคโนโลยี Fintech น่าจะอย่างแรก ๆ ที่เข้ามาเปลี่ยนแปลงวิถีชีวิตของคนในสังคมอย่างชัดเจน ไม่ว่าจะเป็นการใช้แอปพลิเคชันธนาคาร ไปจนถึงการชำระเงินผ่าน QR Code จนปฏิเสธไม่ได้แล้วว่า ถ้าเป็นเรื่องเงิน เรามีแนวโน้มที่จะพึ่งพาเทคโนโลยีอย่างเลี่ยงไม่ได้</p>\n<p>นอกจากการจ่าย การฝาก การโอน อีกหนึ่งเรื่องเงิน ๆ ทอง ๆ ที่คนหันมาทำผ่านระบบออนไลน์มากขึ้นย่อมหนีไม่พ้น “การลงทุน” ที่ทุกวันนี้มีแอปรองรับมากมายและทำได้อย่างสะดวกสบาย จึงสำคัญมาก ๆ ที่โบรกเกอร์ต่าง ๆ จำเป็นต้องหันมาให้ความสนใจกับการให้บริการซอฟต์แวร์ และหนึ่งในทางเลือกที่ได้รับความนิยมคือการใช้ซอฟต์แวร์แพลตฟอร์มสำเร็จรูปมาให้บริการเพื่อประหยัดเวลาและทรัพยากร</p>\n<p><img alt=\"No Description\" src=\"https://www.blognone.com/sites/default/files/externals/27fc465be0e0fb4855d0b288507cd7d4.jpeg\" /></p>\n<p><strong>รู้จัก Woxa Corporation ทางเลือกใหม่สำหรับโบรกเกอร์</strong></p>\n<p>บริษัท Woxa Corporation เป็นผู้พัฒนาซอฟต์แวร์ทางการเงินครบวงจร ก่อตั้งโดยทีมผู้บริหารที่มีความชำนาญในเทคโนโลยีและสนใจในอุตสาหกรรม Fintech โดยมีเป้าหมายในการพัฒนาเทคโนโลยีทางการเงินที่มีประสิทธิภาพเพื่อให้ผู้คนสามารถเข้าถึงได้อย่างทั่วถึง</p>\n<p><strong>Woxa Corporation ดำเนินธุรกิจ White Label Solution for Brokerages and Exchanges พัฒนาซอฟต์แวร์ทางการเงินให้กับโบรกเกอร์และตลาดซื้อขายหลักทรัพย์</strong> โดยมีความเชี่ยวชาญในการพัฒนาแพลตฟอร์มซื้อขายหลักทรัพย์ในรูปแบบ SaaS (Software as a Service) ที่รองรับการใช้งานบนเว็บและแอปพลิเคชันทุกระบบปฏิบัติการ</p>\n<p>สำนักงานใหญ่ของ Woxa Corporation ตั้งอยู่ในเมืองวิลนิอัส ประเทศลิทัวเนีย ซึ่งเป็นประเทศที่มีระบบเศรษฐกิจก้าวหน้าในแถบยุโรปและยังขยายสำนักงานมายังประเทศไทยในจังหวัดขอนแก่นและกรุงเทพมหานคร</p>\n<p><img alt=\"No Description\" src=\"https://www.blognone.com/sites/default/files/externals/8e0c379e218f72954c0e2023b5ef60b0.jpg\" /></p>\n<p><strong>เจาะลึกบริการของ Woxa Corporation ครอบคลุมโบรกเกอร์ทุกระดับ</strong></p>\n<p>บริการหลักของ Woxa Corporation คือ White Label Software ซึ่งเป็นซอฟต์แวร์พร้อมใช้งานที่โบรกเกอร์สามารถนำไปปรับแต่งทั้งหน้าตาและฟังก์ชันให้สอดคล้องกับแบรนด์หรือบริการของตนเองได้</p>\n<p>ข้อได้เปรียบของ White Label Software คือ <strong>ช่วยให้ธุรกิจต่างๆสามารถขยายการให้บริการได้โดยไม่ต้องจ้างพนักงานเพิ่มหรือพัฒนาซอฟต์แวร์ด้วยตนเอง</strong> ซึ่งจะช่วยประหยัดทั้งเวลาและทรัพยากร พร้อมทั้งสร้างรายได้เพิ่มเติมให้กับธุรกิจ</p>\n<p><img alt=\"No Description\" src=\"https://www.blognone.com/sites/default/files/externals/22c37d131d19cefe15d321c04ec75363.png\" /></p>\n<p><strong>ลูกค้าของ Woxa สามารถเลือกใช้บริการได้หลายแบบ</strong> เช่น</p>\n<ul>\n<li>ซื้อแพลตฟอร์มทั้งระบบ</li>\n<li>ซื้อเพียงฟังก์ชันบางส่วน</li>\n<li>ซื้อ source code มาปรับแก้เอง</li>\n</ul>\n<p>ด้วยทางเลือกที่หลากหลาย บริการของ Woxa Corporation จึงตอบโจทย์โบรกเกอร์ทุกระดับ เช่น</p>\n<p>บริษัทที่เพิ่งเริ่มธุรกิจ สามารถซื้อซอฟต์แวร์ทั้งระบบเพื่อประหยัดเวลาและทรัพยากร รวมถึงสามารถตั้งไข่ธุรกิจได้ในเวลาอันสั้น</p>\n<p>บริษัทที่ดำเนินงานไปแล้วพักหนึ่ง และมีซอฟต์แวร์เป็นของตัวเองก็สามารถซื้อฟังก์ชันบางส่วน</p>\n<p>หรือในกรณีของโบรกเกอร์ใหญ่ ๆ ก็สามารถซื้อ source code ที่สามารถนำมาปรับแก้เพิ่มเติมในเชิงเทคนิค เพื่อเอื้อต่อการเติบโตในอนาคตที่ต้องมีช่องว่างให้ต่อยอดธุรกิจ</p>\n<p>นอกจากจะมีหลากหลายทางเลือกในการเข้าถึงบริการของ Woxa แล้ว อีกหนึ่งข้อที่ทำให้ Woxa พิเศษคือการมี <strong>ผลิตภัณฑ์หลักครอบคลุมหลายสินทรัพย์</strong> เช่น</p>\n<ul>\n<li>Equity &amp; Derivative Trading Platform - แพลตฟอร์มสำหรับซื้อขายหลักทรัพย์และอนุพันธ์หลากหลายประเภท สามารถรองรับการเชื่อมต่อกับระบบต่างๆ ของโบรกเกอร์และมีองค์ประกอบที่เน้นผู้ใช้งาน เช่น การแจ้งเตือน เครื่องมือวิเคราะห์ทางเทคนิค ข่าวสารตลาด ปฏิทินเศรษฐกิจ และอื่น ๆ</li>\n<li>Forex/CFD Trading Platform - แพลตฟอร์มสำหรับซื้อขายสกุลเงินและ CFD สำหรับทั้งนักลงทุนรายย่อยและสถาบัน สามารถปรับแต่งและรองรับการเชื่อมต่อกับระบบต่างๆ ของโบรกเกอร์ เช่น CRM ไปจนถึงการเข้าถึงข้อมูลตลาด</li>\n<li>Crypto Trading Platform - แพลตฟอร์มสำหรับซื้อขายสกุลเงินดิจิทัล สามารถเชื่อมต่อกับบริษัทแลกเปลี่ยนสกุลเงินดิจิทัลกว่า 20 แห่ง ทั้งการซื้อขายโดยตรงและมาร์จิ้น พร้อมรองรับการเชื่อมต่อกับระบบอื่นๆ เช่น ระบบ CRM (Customer Relationship Management) ซอฟต์แวร์ Back Office และ Third-party อื่นๆ และสามารถปรับแต่งส่วนต่าง ๆ ให้เข้ากับแบรนด์ของตนเองได้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/ed561bfc78f4e946590116fc951c59a0.png\" /></p>\n<p>นอกจาก Trading Platform แล้ว Woxa ยังมีโซลูชันอื่น ๆ พร้อมให้บริการกับลูกค้าอีกด้วย คือ Wealth Management Solution ผลิตภัณฑ์ให้คำแนะนำในการลงทุน และ Money Management Solution เครื่องมือสำหรับบริการ Copy Trading หรือเทรดตามความเคลื่อนไหวการลงทุนของนักลงทุนมืออาชีพ สำหรับผู้ที่ไม่ต้องการทำการซื้อขายด้วยตนเอง</p>\n<p>ด้วยผลิตภัณฑ์ของ Woxa ที่หลากหลาย เหมาะกับบริษัทตั้งแต่ Startup ไปจนถึงโบรกเกอร์เกอร์ใหญ่ ๆ มีประสบการณ์การทำงานมายาวนาน นี่จึงเป็นอีกหนึ่งบริษัทสาย Fintech ที่มีธุรกิจน่าสนใจ และสามารถเติมเต็ม Ecosystem ด้านการลงทุนของประเทศไทยให้เติบโตเท่าทันเทคโนโลยีที่เปลี่ยนไปอย่างรวดเร็วได้</p>\n</div></div></div><div><div>Topics: </div><div><div><a href=\"/topics/woxa-corporation\">Woxa Corporation</a></div><div><a href=\"/topics/fintech\">FinTech</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8c67c0fa5fdf3855decbe81f8ca9b01343ad5b1629a6fb200770d9c0ecf1df4","category":"Thai"}