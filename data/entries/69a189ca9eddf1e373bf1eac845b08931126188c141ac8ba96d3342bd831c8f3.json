{"title":"Arm ได้บริษัท Tech รายใหญ่ทั้ง Apple, NVIDIA, Alphabet, AMD, Intel ร่วมลงทุนหุ้น IPO","link":"https://www.blognone.com/node/135560","date":1693697885000,"content":"<div><div><div><p>Reuters อ้างแหล่งข่าวที่เกี่ยวข้องระบุว่าตามที่ Arm <a href=\"https://www.blognone.com/node/135380\">เตรียมนำบริษัทไอพีโอ</a>ซื้อขายในตลาดหุ้น ล่าสุดมีบริษัทเทคโนโลยีรายใหญ่หลายรายตกลงที่จะร่วมลงทุนผ่านไอพีโอด้วยเช่นกัน</p>\n<p>บริษัทที่ระบุถึงได้แก่ Apple, NVIDIA, Alphabet, AMD, Intel, Samsung Electronics, Cadence Design Systems และ Synopsys โดยจะร่วมลงทุนที่มูลค่ากิจการราว 5-5.5 หมื่นล้านดอลลาร์</p>\n<p>ข้อมูลบอกว่า Apple, NVIDIA และอีกหลายบริษัท จะซื้อหุ้นเป็นมูลค่ารายละประมาณ 25-100 ล้านดอลลาร์ โดยมองเป็นการลงทุนเชิงกลยุทธ์ทางธุรกิจ เนื่องจากทุกรายต่างเป็นลูกค้าสำคัญของ Arm อยู่แล้ว อย่างไรก็ตามบริษัทที่ระบุว่าปฏิเสธร่วมลงทุนรอบนี้คือ Amazon ซึ่งไม่ได้ให้ข้อมูลว่าทำไม</p>\n<p>ที่มา: <a href=\"https://www.reuters.com/markets/deals/arm-signs-up-big-tech-firms-ipo-50-bln-55-bln-valuation-sources-2023-09-01/\">Reuters</a></p>\n<p><img src=\"https://www.blognone.com/sites/default/files/externals/4a5619e3937c4ee5751893d26d0cdb78.jpg\" alt /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/ipo\">IPO</a></div><div><a href=\"/topics/investment\">Investment</a></div><div><a href=\"/topics/apple\">Apple</a></div><div><a href=\"/topics/alphabet\">Alphabet</a></div><div><a href=\"/topics/nvidia\">NVIDIA</a></div><div><a href=\"/topics/amd\">AMD</a></div><div><a href=\"/topics/intel\">Intel</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69a189ca9eddf1e373bf1eac845b08931126188c141ac8ba96d3342bd831c8f3","category":"Thai"}