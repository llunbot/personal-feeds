{"title":"MediaTek บอก ชิป WiFi 7 แรงกว่า WiFi 6 2.4 เท่า เตรียมโชว์อุปกรณ์ในงาน CES 2022","link":"https://www.blognone.com/node/125943","date":1637558273000,"content":"<div><div><div><p>MediaTek บริษัทผลิตชิปรายใหญ่ เปิดเผยในงานแถลงข่าว ว่าบริษัทจะเป็น “หนึ่งในกลุ่มแรก” (ไม่ได้บอกว่าเป็นเจ้าแรก) ที่ผลิตชิปรองรับ WiFi 7 และเตรียมสาธิตอุปกรณ์ในงาน CES 2022 ที่ลาสเวกัส ช่วงวันที่ 5-8 มกราคม ปีหน้า</p>\n<p>MediaTek ระบุว่าอุปกรณ์ WiFi 7 จะรองรับความเร็วสูงสุดมากกว่า WiFi 6 ถึง 2.4 เท่า เทียบกันคร่าวๆ เมื่อ WiFi 6 ปัจจุบันรองรับความเร็วสูงสุดตามทฤษฎีที่ 9.6 Gbps อุปกรณ์ WiFi 7 อาจรองรับความเร็วได้สูงสุดมากกว่า 20 Gbps เลยทีเดียว</p>\n<p>นอกจากนี้ WiFi 7 ยังมีค่าความหน่วง (latency) ที่ต่ำกว่าเมื่อใช้งานอินเทอร์เน็ตผ่าน WiFi อาจเป็นผลดีต่อการใช้เล่นเกมแบบสตรีมมิ่ง ที่แม้ผู้ใช้หลายส่วนจะมีความเร็วอินเทอร์เน็ตพอสตรีมได้ แต่ค่าความหน่วงก็ยังเป็นปัญหาหลักที่ทำให้มีดีเลย์เมื่อกดปุ่ม และเป็นอุปสรรคใหญ่ของบริการสตรีมมิ่งที่ต้องมีการรับคำสั่งจากผู้ใช้แบบเรียลไทม์</p>\n<p><img src=\"https://www.blognone.com/sites/default/files/externals/a2f24d7808ddfeb24de0947633e8aa7a.jpg\" /></p>\n<p>ที่มา - <a href=\"https://twitter.com/anshelsag/status/1461434269687975938\">@anshelsag</a> via <a href=\"https://www.notebookcheck.net/WiFi-7-set-to-deliver-speeds-up-to-40-Gigabits-per-second-slated-for-a-demo-by-MediaTek-at-CES-2022.580421.0.html\">Notebookcheck</a></p>\n</div></div></div><div><div>Topics: </div><div><div><a href=\"/topics/mediatek\">MediaTek</a></div><div><a href=\"/topics/wifi\">WiFi</a></div><div><a href=\"/topics/ces-2022\">CES 2022</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd063f2379ccb7a4df05af9ce0ab1ba20c6dbdda5d1d02bc8773d4f3a8e1574d","category":"Thai"}