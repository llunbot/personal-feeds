{"title":"เปิดตัว MSI Claw เครื่องเล่นเกมพกพา ชิป Core Ultra ตัวแรง แบต 2 ชม. ราคา 699 ดอลลาร์","link":"https://www.blognone.com/node/137554","date":1704768976000,"content":"<div><div><div><p>MSI เปิดตัวเครื่องเล่นเกมพีซีพกพา MSI Claw <a href=\"https://www.blognone.com/node/137521\">ตามความคาดหมาย</a> โดยเครื่องรุ่นแรกใช้รหัสรุ่นว่า A1M และใช้ซีพียู Intel Core Ultra</p>\n<p>สเปกของ MSI Claw A1M มีดังนี้</p>\n<ul>\n<li>หน้าจอขนาด 7\" IPS ความละเอียด FHD (1920 x 1080), 120 Hz, ความสว่าง 500-nits</li>\n<li>ซีพียูสูงสุด Core Ultra 7 155H</li>\n<li>จีพียุสูงสุด Intel Arc จำนวน 8 Xe cores รองรับ XeSS super sampling</li>\n<li>สตอเรจ NVMe M.2 พร้อมช่องเสียบ microSD</li>\n<li>แบตเตอรี่ 6-cell 53 Whr เล่นเกมได้นาน 2 ชั่วโมง รองรับการชาร์จเร็ว USB PD 3.0 65W</li>\n<li>ระบบปฏิบัติการ Windows 11 พร้อม UI ครอบเรียกว่า MSI Center M</li>\n<li>น้ำหนัก 675 กรัม</li>\n</ul>\n<p><img alt=\"No Description\" src=\"https://www.blognone.com/sites/default/files/externals/f16233b0b6ebd2117f0549f881d80bcf.jpg\" /></p>\n<p>MSI ชูว่า Claw มีระบบระบายความร้อนเรียกว่า Cooler Boost HyperFlow ช่วยให้เล่นเกมสมรรถนะสูงได้นานขึ้น และยังใช้แบตเตอรี่ใหญ่ขนาด 53 Whr ช่วยให้เล่นเกมระดับ AAA ได้นาน 2 ชั่วโมงแบบ full load ด้วย</p>\n<p>ฟีเจอร์อื่นๆ คือไฟ RGB ที่ตัวฐานของ analog stick ทั้งสองอัน และปุ่ม ABXY เลือกปรับแต่งสีได้ตามใจชอบ ตัวก้านจอยเป็นแบบ hall effect ใช้งานได้นานทนทานกว่า, ระบบลำโพงขนาด 2W x2 รองรับ Hi-Res Audio, ตัวสแกนลายนิ้วมือที่ปุ่ม Power, พอร์ต Thunderbolt 4</p>\n<p>ราคาเริ่มต้นที่ 699 ดอลลาร์ ได้ Core Ultra 5 และสตอเรจ 512GB</p>\n<p><img alt=\"No Description\" src=\"https://www.blognone.com/sites/default/files/externals/19ac0e0320eae9d2ca566f9a65d7520d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5d56fe1b4768c6a79136986489a76683.jpg\" /></p>\n<p>ที่มา - <a href=\"https://www.msi.com/news/detail/MSI-Unveils-World-s-First-Gaming-Handheld-with-Core--Ultra-at-CES-2024-142965\">MSI</a>, <a href=\"https://www.msi.com/Handheld/Claw-A1MX\">MSI</a>, <a href=\"https://www.theverge.com/2024/1/8/24026355/msi-claw-gaming-handheld-steam-deck-competitor-ces-2024-specs-features\">The Verge</a></p>\n</div></div></div><div><div>Topics: </div><div><div><a href=\"/topics/msi\">MSI</a></div><div><a href=\"/topics/handheld\">Handheld</a></div><div><a href=\"/topics/core-ultra\">Core Ultra</a></div><div><a href=\"/topics/games\">Games</a></div><div><a href=\"/topics/hardware\">Hardware</a></div><div><a href=\"/topics/ces-2024\">CES 2024</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eef43b9d1ee36512f07a041719779c7f99dca1b661e67ad1dbe9847dc37e14f5","category":"Thai"}