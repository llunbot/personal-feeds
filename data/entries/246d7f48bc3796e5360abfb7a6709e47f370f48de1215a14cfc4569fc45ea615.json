{"title":"Google Street View ในเยอรมนีจะกลับมาอัพเดตรูปภาพแล้ว หลังหยุดไป 12 ปี จากประเด็นความเป็นส่วนตัว","link":"https://www.blognone.com/node/135007","date":1690347756000,"content":"<div><div><div><p>กูเกิลประกาศว่าจะกลับมาอัพเดตรูปภาพในบริการ Google Street View ที่ประเทศเยอรมนีแล้ว หลังจากบริการ<a href=\"https://www.blognone.com/node/22972/\">หยุดอัพเดตรูปภาพไปตั้งแต่ปี 2011</a> หรือเมื่อ 12 ปีที่แล้ว เนื่องจากมีทั้งประเด็นความเป็นส่วนตัว ตลอดจนข้อกฎหมายกับหลายหน่วยงานในประเทศ ผลจากตอนนั้นทำให้ Google Street View ยังใช้งานได้ในเมืองที่เคยมีข้อมูล แต่ทั้งหมดจะเป็นภาพเก่า (กูเกิลยังใช้รถอัพเดตข้อมูลสถานที่ในเยอรมนีบน Google Maps ตามปกติ)</p>\n<p>กูเกิลบอกว่าข้อมูลรูปภาพใน Google Street View ใหม่นี้ จะทยอยอัพเดตโดยเริ่มจาก 20 เมืองใหญ่ของเยอรมนี ที่มีข้อมูลเดิมอยู่แล้ว รูปภาพที่ใช้กูเกิลเริ่มเก็บข้อมูลมาตั้งแต่ปี 2022</p>\n<p>ในการกลับมาอัพเดตข้อมูลนี้ กูเกิล<a href=\"https://blog.google/intl/de-de/produkte/suchen-entdecken/entdeckt-deutschland-mit-google-street-view/\">บอกว่า</a>ได้ทำงานร่วมกับหน่วยงานกำกับดูแลของเยอรมนี เพื่อให้ทุกขั้นตอนเป็นไปตามข้อกำหนด ซึ่งข้อกำหนดหนึ่งคือกูเกิลต้องลบข้อมูลภาพสถานที่ในอดีต เมื่อมีข้อมูลที่ใหม่มากว่ามาแทน (Google Street View <a href=\"https://www.blognone.com/node/128642\">มีฟีเจอร์ดูภาพสถานที่ย้อนเวลา</a>ได้) รวมทั้งข้อกำหนดอื่นที่เหมือนประเทศอื่น คือสามารถร้องขอให้ลบข้อมูลสถานที่ส่วนตัวได้หากไม่ต้องการ</p>\n<p>ที่มา: <a href=\"https://www.androidpolice.com/google-street-view-germany-after-10-years-privacy-outcry/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/419186f2d70a69d3b90e43c010bf9dad.png\" /></p>\n</div></div></div><div><div>Topics: </div><div><div><a href=\"/topics/google-street-view\">Google Street View</a></div><div><a href=\"/topics/google\">Google</a></div><div><a href=\"/topics/germany\">Germany</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"246d7f48bc3796e5360abfb7a6709e47f370f48de1215a14cfc4569fc45ea615","category":"Thai"}