{"title":"กูเกิลเริ่มเปิดโมเดล Generative AI ให้บริษัทอื่นใช้งาน เช่น Box, Canva, Salesforce","link":"https://www.blognone.com/node/133764","date":1683694529000,"content":"<div><div><div><p>ในโลกยุคที่มีแค่ไม่กี่บริษัทมีศักยภาพทำโมเดล LLM ขนาดใหญ่ได้ การชิงพันธมิตรเข้าร่วมเครือข่ายจึงเป็นสิ่งจำเป็น หลังจากปล่อยให้ OpenAI นำหน้าอยู่พักใหญ่ๆ ล่าสุดกูเกิลก็ประกาศเปิดโมเดลด้าน Generative AI ให้พาร์ทเนอร์ใช้งาน <a href=\"https://www.blognone.com/node/133018\">ตามที่สัญญาไว้</a> ผ่านบริการชื่อ Vertex AI ของ Google Cloud</p>\n<p>ชื่อบริษัทพาร์ทเนอร์ที่เปิดเผยได้แก่ Box, Canva, Dialpad, Jasper, Salesforce, UKG (บริษัทซอฟต์แวร์ด้าน HR) บริษัทเหล่านี้นำโมเดล AI หลายรูปแบบ (ไม่ใช่เฉพาะ LLM) ของกูเกิลไปใช้งาน ตัวอย่างของ Canva คือการใช้โมเดลของกูเกิลสร้างวิดีโออัตโนมัติ</p>\n<p>กรณีของ Salesforce น่าสนใจตรงที่<a href=\"https://www.blognone.com/node/132920\">เพิ่งเปิดตัว Einstein GPT ที่ใช้โมเดลของ OpenAI</a> ไปก่อนหน้านี้ แต่ก็ยังเลือกใช้โมเดลของกูเกิลในผลิตภัณฑ์ของตัวเองด้วย</p>\n<p>กูเกิลยังประกาศตัวว่าเป็นบริการคลาวด์สำหรับ AI โดยมีบริษัทสาย AI รายย่อยๆ เข้ามาใช้ระบบคลาวด์ของกูเกิลสำหรับเทรนโมเดลของตัวเอง ตัวอย่างที่ระบุชื่อคือ  AI21 Labs, Aible, Anthropic, Anyscale, Bending Spoons, Cohere, Faraday, Glean, Gretel, Labelbox, Midjourney, Osmo, Replit, Snorkel AI, Tabnine, Weights &amp; Biases</p>\n<p>ที่มา - <a href=\"https://cloud.google.com/blog/products/ai-machine-learning/google-cloud-generative-ai-partners-at-io-2023\">Google</a></p>\n<p><img alt=\"No Description\" src=\"https://www.blognone.com/sites/default/files/externals/88d503ea2ede3c22b942b8d73d1454fc.jpg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/salesforce\">Salesforce</a></div><div><a href=\"/topics/canva\">Canva</a></div><div><a href=\"/topics/box\">Box</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ace9847a764b720b32f35dac6689727381d6d8250669cc3741f46138b893bae1","category":"Thai"}