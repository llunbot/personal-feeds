{"title":"[ไม่ยืนยัน] จีนออกแนวทางจัดซื้อคอมพิวเตอร์ของหน่วยงานรัฐบาล ไม่ให้ใช้ซีพียู Intel หรือ AMD","link":"https://www.blognone.com/node/138883","date":1711325441000,"content":"<div><div><div><p>มีรายงานจาก <a href=\"https://www.ft.com/content/7bf0f79b-dea7-49fa-8253-f678d5acd64a\">The Financial Times</a> ว่าทางการจีนได้ออกแนวทาง มีเป้าหมายลดการพึ่งพาซีพียูจากสหรัฐอเมริกามีผลทั้ง Intel และ AMD ตลอดจนครอบคลุมถึงระบบปฏิบัติการ Windows และโปรแกรมฐานข้อมูลที่ผลิตโดยบริษัทต่างชาติ</p>\n<p>แนวทางนี้ระบุว่ามีผลกับคอมพิวเตอร์ที่ใช้งานในหน่วยงานรัฐบาล รวมทั้งเซิร์ฟเวอร์ โดยบอกว่าเงื่อนไขในการจัดซื้ออุปกรณ์เครื่องมือที่ใช้งานต้องมีเรื่องความปลอดภัยนี้ด้วย นอกจากนี้ยังมีรายชื่อซีพียูและซอฟต์แวร์ที่ปลอดภัยประกอบการพิจารณา ซึ่งทั้งหมดมาจากบริษัทในจีน</p>\n<p>หน่วยงานด้านสารสนเทศของจีน, Intel และ AMD ยังไม่ได้ออกมาให้ความเห็นต่อรายงานนี้</p>\n<p>ที่มา: <a href=\"https://www.channelnewsasia.com/business/china-blocks-use-intel-and-amd-chips-government-computers-report-4218101\">Channel News Asia</a> ภาพ <a href=\"https://pixabay.com/photos/landscape-china-city-reflection-4266942/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/5936f098729c1ded7ee3cdeb3446c274.jpeg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/cpu\">CPU</a></div><div><a href=\"/topics/amd\">AMD</a></div><div><a href=\"/topics/intel\">Intel</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba5de4bcef914a0ae338a641765f9f1556f066e49f0a055405af24cdf1533d3c","category":"Thai"}