{"title":"ของแพงเลยเน้นปลอดภัย - Apple Vision Pro ถ้าลืมรหัสปลดล็อก Passcode ต้องไป Apple Store อย่างเดียว","link":"https://www.blognone.com/node/138069","date":1707217276000,"content":"<div><div><div><p>มีรายงานจาก Mark Gurman แห่ง Bloomberg เนื่องจากเฮดเซต Apple Vision Pro ต้องตั้งค่าเริ่มต้นเป็นรหัสปลดล็อก Passcode สำหรับยืนยันตัวตนผู้ใช้งาน แบบเดียวกับ iPhone, iPad ที่มักเป็นตัวเลข 6 หลัก แต่คำถามคือหากลืมรหัส Passcode นี้ จะกู้คืนเองได้หรือไม่?</p>\n<p>คำตอบที่ Gurman ได้จากลูกค้าที่ลืมรหัสนี้ แล้วสอบถามไปทางแอปเปิลคือ ไม่สามารถกู้คืนหรือรีเซตได้เอง ต้องนำ Vision Pro มาแก้ไขที่ร้าน Apple Store เท่านั้น กรณีไม่สะดวกเดินทางไป ก็ให้ส่งสินค้ามาที่แอปเปิล</p>\n<p>ในการใช้งาน Vision Pro นั้น การยืนยันตัวตนแต่ละครั้งจะทำผ่านการสแกนดวงตาด้วย Optic ID เป็นวิธีคล้ายกับการใช้ Face ID หรือ Touch ID ใน iPhone, iPad แต่ก็มีบางกรณีที่อุปกรณ์จะถาม Passcode เช่น มีการรีสตาร์ท หรือสถานการณ์อื่น จึงมีโอกาสลืมกันได้ ซึ่งกรณีของอุปกรณ์อย่าง iPhone, iPad นั้น มีวิธีล้างค่า Passcode ได้ด้วยการเชื่อมต่ออุปกรณ์กับ Mac หรือพีซี ซึ่งกรณีของ Vision Pro ไม่สามารถทำแบบนี้ได้นั่นเอง</p>\n<p>ที่มา: <a href=\"https://www.bloomberg.com/news/articles/2024-02-05/forgot-your-apple-vision-pro-s-passcode-you-may-have-to-take-it-back-to-store\">Bloomberg</a></p>\n<p><img src=\"https://www.blognone.com/sites/default/files/externals/1beb56a10e3bec521d2369ec9518f666.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/authentication\">Authentication</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"073ac4269b32cfe2a2803c175331b51e0ea9edc8e4e2bc0a9aede5ba0e71bec9","category":"Thai"}