{"title":"Apple ยืนยันเอง iMessage ยังแยกกล่องข้อความเป็นสีเขียว-สีฟ้าต่อไป แม้รองรับ RCS แล้ว","link":"https://www.blognone.com/node/136803","date":1700228112000,"content":"<div><div><div><p>ยังอยู่ในประเด็นแอปเปิลประกาศรองรับ RCS ใน iPhone ในปี 2024 ซึ่งมีคำถามตามมาว่า แล้วข้อความที่ส่งด้วย RCS เวลาแสดงผลใน iPhone กล่องข้อความจะเป็นสีอะไร?</p>\n<p>แอปเปิลตอบคำถามนี้ว่า RCS จะแสดงผลเหมือนกับ SMS นั่นคือเป็นกล่องข้อความสีเขียวเหมือนเดิม ขณะที่ข้อความที่ส่งระหว่าง iMessage ด้วยกันยังคงเป็นสีฟ้า เพื่อเป็นการยืนยันและให้ความมั่นใจว่านี่เป็นข้อความที่ส่งหากันด้วย iMessage ระหว่าง iPhone ที่แอปเปิลมองว่ามีความปลอดภัยมากกว่า</p>\n<p>ประเด็นนี้สำหรับคนไทยอาจไม่ใช่เรื่องใหญ่มากนัก เพราะการส่งข้อความหากันนิยมใช้แพลตฟอร์มอื่นมากกว่า แต่ถ้าจำได้<a href=\"https://www.blognone.com/node/126645\">ในสหรัฐอเมริกาเรื่องนี้เป็นวาระใหญ่มาก</a> เพราะในกลุ่มวัยรุ่นสหรัฐมีการล้อเลียนกลั่นแกล้งกันเลย ถ้าพบว่าส่งข้อความมาแล้วเป็นสีเขียว ซึ่งแปลว่าใช้ Android ไม่ได้ใช้ iPhone จึงเป็นแรงผลักดันหนึ่งที่ทำให้กูเกิลเรียกร้องแอปเปิลให้รองรับ RCS แต่ถ้ากล่องข้อความยังคงแยกสีแบบนี้ ก็ไม่แน่ใจว่าเรื่องราวที่กล่าวมาจะดีขึ้นหรือไม่</p>\n<p>ที่มา: <a href=\"https://9to5mac.com/2023/11/16/apple-confirms-rcs-messages-will-have-green-bubbles/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/f08b07c4b4137f15b2da2abaffe5b05a.png\" /></p>\n</div></div></div><div><div>Topics: </div><div><div><a href=\"/topics/imessage\">iMessage</a></div><div><a href=\"/topics/apple\">Apple</a></div><div><a href=\"/topics/rcs\">RCS</a></div><div><a href=\"/topics/chat\">Chat</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e0194ec2407d997e6d42fafd1f197efe195d0bbb897d416f78713798b1082d8","category":"Thai"}