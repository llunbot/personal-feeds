{"title":"Bing เพิ่มความสามารถใหม่ สร้างรูปภาพจากข้อความด้วย AI โดยใช้โมเดล DALL∙E","link":"https://www.blognone.com/node/133106","date":1679411135000,"content":"<div><div><div><p>ไมโครซอฟท์ประกาศเพิ่มความสามารถใหม่ด้าน AI ให้กับ Bing โดยคราวนี้เป็นเครื่องมือสร้างสรรค์รูปภาพ <strong>Bing Image Creator</strong> ซึ่งใช้<a href=\"https://www.blognone.com/node/127958\">โมเดลสร้างรูปภาพของ DALL∙E </a> ที่ผู้ใช้งานป้อนข้อความบรรยายรายละเอียดภาพที่ต้องการ จากนั้น Image Creator จะสร้างรูปภาพออกมาตามคำบรรยายนั้น</p>\n<p>Bing Image Creator จะเปิดให้ใช้งานสำหรับผู้ใช้ที่ได้ Bing Preview ตั้งแต่วันนี้เป็นต้นไป โดยหากต้องการใช้งาน ต้องเข้าโหมดแชตบ็อทแบบ Creative ก่อน นอกจากนี้ยังเปิดให้ใช้งานแบบพรีวิวในเบราว์เซอร์ Microsoft Edge หรือทดลองใช้ได้ผ่าน <a href=\"http://bing.com/create\">bing.com/create</a> ตอนนี้รองรับเฉพาะภาษาอังกฤษเท่านั้น</p>\n<p>ไมโครซอฟท์พูดถึงการควบคุมการใช้งานของ Image Creator โดยกำหนดค่าไว้ ไม่ให้สร้างรูปภาพที่มีความรุนแรงหรือไม่ปลอดภัย รวมทั้งส่งคำเตือนไปยังผู้ใช้งาน หากพยายามป้อนรายละเอียดเพื่อสร้างภาพประเภทดังกล่าว และภาพที่สร้างขึ้นมาจะมีโลโก้ Bing มุมล่างซ้าย เพื่อกำกับว่าเป็นภาพที่ถูกสร้างจาก AI อีกด้วย</p>\n<p>นอกจากนี้ไมโครซอฟท์ยังประกาศปรับปรุง Stories and Knowledge Cards 2.0 สำหรับผู้ใช้งาน Bing โดยจะแสดงข้อมูลเกี่ยวกับสิ่งที่ค้นหา ในรูปแบบข้อความตัวหนังสือ พร้อมภาพและวิดีโอที่สมบูรณ์แบบมากขึ้น โดยอาศัยความสามารถ AI มาช่วยเรียบเรียง</p>\n<p>ที่มา: <a href=\"https://blogs.microsoft.com/blog/2023/03/21/create-images-with-your-words-bing-image-creator-comes-to-the-new-bing/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/b0bdcb65a863a7ff72fda49c86683014.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/04a5452deac3361964af4a27bbc08e74.png\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6977364b311755eca2a202fcc1b02e76e40b930cc6c7ccf214834dc0cd25628","category":"Thai"}