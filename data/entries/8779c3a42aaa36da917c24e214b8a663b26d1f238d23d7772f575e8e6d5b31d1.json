{"title":"Ubisoft ปลดพนักงาน 185 คน, ปิดสตูดิโอที่ Leamington ในอังกฤษ","link":"https://www.blognone.com/node/144355","date":1738032929000,"content":"<div><div><div><p>Ubisoft ยืนยันข่าวการปลดพนักงานออก 185 คน โดยเป็นการปิดสตูดิโอ Ubisoft Leamington ในอังกฤษ และปลดพนักงานบางส่วนใน Ubisoft Düsseldorf ที่เยอรมนี, Ubisoft Stockholm ที่สวีเดน,​ Ubisoft Reflections ในอังกฤษ</p>\n<p>Ubisoft Leamington ก่อตั้งในปี 2002 เดิมทีชื่อว่า FreeStyleGames เคยมีผลงานทำเกม DJ Hero ก่อนถูก Ubisoft ซื้อกิจการต่อจาก Activision ในปี 2017 หลังจากนั้นถูกมอบหมายให้ช่วยทำเกมดังหลายเกม เช่น Far Cry 5, Avatar, Star Wars Outlaws เป็นต้น</p>\n<p>ปัจจุบัน Ubisoft มีพนักงานทั่วโลกประมาณ​ 19,000 คน โดยลดลงมาเรื่อยๆ จาก 20,000 คนในปี 2022 ท่ามกลาง<a href=\"https://www.blognone.com/node/144040\">สถานการณ์การเงินของบริษัทที่ไม่ดีเท่าไรนักในช่วงหลัง</a></p>\n<p>ที่มา - <a href=\"https://www.videogameschronicle.com/news/ubisoft-confirms-185-layoffs-as-it-closes-former-dj-hero-studio-and-downsizes-others/\">VGC</a>, <a href=\"https://www.eurogamer.net/ubisoft-announces-studio-closure-as-it-lays-off-185-staff\">Eurogamer</a></p>\n<p><img src=\"https://www.blognone.com/sites/default/files/externals/3e780f2feceb99bc7f0639de2aa0b4b9.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8779c3a42aaa36da917c24e214b8a663b26d1f238d23d7772f575e8e6d5b31d1","category":"Thai"}