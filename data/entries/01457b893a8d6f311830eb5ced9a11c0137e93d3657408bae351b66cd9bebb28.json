{"title":"ซีอีโอ Canon เผยเครื่องจักรเทคโนโลยี Nano-imprint จะเป็นทางเลือก ให้โรงงานผลิตชิปมีต้นทุนที่ลดลง","link":"https://www.blognone.com/node/136598","date":1699279667000,"content":"<div><div><div><p>Fujio Mitarai ซีอีโอ Canon เปิดเผยว่าเครื่องจักรสำหรับใช้ในการผลิตชิป ด้วยเทคโนโลยี Nano-imprint ของบริษัท จะมีราคาถูกกว่าเครื่องจักรเทคโนโลยี EUV (extreme ultraviolet lithography) ของ ASML โดยน้อยกว่ากันระดับเป็นตัวเลขหนึ่งหลัก อย่างไรก็ตาม Canon ยังไม่เปิดเผยราคาเครื่องจักรนี้อย่างเป็นทางการ</p>\n<p>การทำงานของเครื่องจักรแบบ Nano-imprint นั้น ใช้วิธีฉายแพตเทิร์นลงที่แผ่นเวเฟอร์โดยตรง ซึ่งแตกต่างจากวิธีการของ EUV โดยเทคโนโลยีนี้ Canon พัฒนาร่วมกับ Dai Nippon Printing และ Kioxia Holdings มาเกือบ 10 ปีแล้ว</p>\n<p>คาดว่าเครื่องจักรของ Canon จะเป็นทางเลือกสำหรับโรงงานเซมิคอนดักเตอร์ขนาดกลางถึงเล็ก เนื่องจากช่วยทำให้ต้นทุนการผลิตชิปความละเอียดสูงนั้นลดลง จากที่ผ่านเทคโนโลยีนี้เข้าถึงได้เฉพาะโรงงานเซมิคอนดักเตอร์รายใหญ่ที่มีทุนหนาเท่านั้น ซีอีโอ Mitarai ก็มองว่า Nano-imprint จะไม่ถึงกับไปมาแทนที่ EUV แต่เปิดโอกาสให้โรงงานชิปขนาดกลาง-เล็กเข้าถึงเครื่องมือใหม่สำหรับการผลิตได้</p>\n<p>ที่มา: <a href=\"https://www.japantimes.co.jp/business/2023/11/06/companies/canon-chipmaking-nanoimprint-technology/\">Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/26d196c9517377d4a36de3becb5e5de6.jpg\" /></p>\n</div></div></div><div><div>Topics: </div><div><div><a href=\"/topics/canon\">Canon</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01457b893a8d6f311830eb5ced9a11c0137e93d3657408bae351b66cd9bebb28","category":"Thai"}