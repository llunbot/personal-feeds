{"title":"รัฐมนตรีดิจิทัลระบุภารกิจหลักในการรับตำแหน่งคือการปกป้องสถาบัน ชาติ ศาสนา พระมหากษัตริย์","link":"https://www.blognone.com/node/124580","date":1630672915000,"content":"<div><div><div><p>วันนี้ระหว่างการประชุมสภาผู้แทนราษฎร นายชัยวุฒิ ธนาคมานุสรณ์ ขึ้นตอบการอภิปราย โดยยืนยันว่าไม่ได้ใช้พ.ร.บ.คอมพิวเตอร์เป็นเครื่องมือทางการเมือง โดยระบุว่ากระบวนการนั้นทางกระทรวงมีระบบ social listening และพบข้อความที่ผิดกฎหมายตามพ.ร.บ. คอมพิวเตอร์</p>\n<p>ระหว่างการตอบการอภิปราย นายชัยวุฒิ ระบุว่า คนไทยซื้อสินค้าออนไลน์เป็นอันดับสามของโลก เป็นรองอินโดนีเซียและอังกฤษ และการจ่ายเงินออนไลน์ หรือ Mobile Banking เป็นอันดับหนึ่งในโลก โดยพลเอกประยุทธ์ จันทร์โอชาเป็นผู้สร้างระบบพร้อมเพย์ ทำให้ประชาชนไทยจ่ายเงินออนไลน์ได้โดยไม่มีปัญหาและมีความปลอดภัย</p>\n<p><img src=\"https://www.blognone.com/sites/default/files/externals/86ab459d7835a04006cb471d32cfebb7.jpg\" /></p>\n<p>ตัวเลขการดำเนินคดีตามพ.ร.บ. คอมพิวเตอร์ นั้นระบุแยกเป็นหมวดละเมิดลิขสิทธิ์ 556 URL, ลามกอนาจาร 13,213 URL, พนันออนไลน์ 16,741 URL, และหมิ่นสถาบันถึง 2,656,217 URL สำหรับประเด็นข่าวปลอมนั้นระบุว่ามีข่าวปลอมจำนวนมากโดยเฉพาะข่าวปลอมเกี่ยวกับวัคซีนโควิด-19</p>\n<p>ตอนท้ายของการตอบอภิปรายนายชัยวุฒิ ระบุว่าการดำเนินคดีที่เกี่ยวกับการเมืองมีเพียงแค่สองรายเท่านั้น และระบุว่าภารกิจหลักในการรับตำแหน่งรัฐมนตรีดิจิทัลคือการปกป้องสถาบันหลักของชาติ คือ ชาติ ศาสนา พระมหากษัตริย์ โดยระบุว่ามีผู้ใช้ระบบออนไลน์มาล้างสมองเยาวชนเพื่อมาเป็นเครื่องมือทางการเมื่อง เพื่อเปลี่ยนแปลง \"บางสิ่งบางอย่าง\" ในประเทศ</p>\n<p>ที่มา - <a href=\"https://www.youtube.com/watch?v=Ux-Iy_j-SRw\">TP Channel (ประมาณ 8 ชั่วโมงหลังเริ่ม Live)</a></p>\n</div></div></div><div><div>Topics: </div><div><div><a href=\"/topics/mict\">MICT</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"770a73de7c4063f775f1bcd1602fc1b0776d9e7b979b32273db93eb89ef7ecf0","category":"Thai"}