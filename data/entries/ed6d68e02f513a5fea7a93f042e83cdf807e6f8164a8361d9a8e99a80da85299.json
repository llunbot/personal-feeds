{"title":"Runway เปิดตัวโมเดลสร้างวิดีโอ Gen-4 มีความสม่ำเสมอสูง พร้อมสำหรับงานโปรดักชัน","link":"https://www.blognone.com/node/145595","date":1743506006000,"content":"<div><div><div><p>Runway สตาร์ตอัพผู้พัฒนา AI สร้างวิดีโอ เปิดตัวโมเดลเวอร์ชันใหม่ Runway Gen-4 ที่มีความสามารถเพิ่มขึ้นจากเดิมมาก โมเดลสามารถทำงานตามคำสั่งของผู้ใช้ได้อย่างเจาะจงแม่นยำ และมีความสม่ำเสมอ (consistency) สูง เพื่อให้การใช้งานระดับโปรดักชันจริงสามารถนำไปใช้ได้แบบไร้กังวล</p>\n<p><img alt=\"No Description\" src=\"https://www.blognone.com/sites/default/files/externals/2a1a86b4ac31478bdb8aba8a7e4e0ea4.jpg\" /></p>\n<p>ตัวอย่างที่ Runway นำมาโชว์คือ character consistency หรือการสร้างตัวละครขึ้นมาโดยใช้ภาพอ้างอิงเพียงแค่ภาพเดียว แล้วสามารถนำตัวละครนี้ไปแสดงในสภาพแสงและสิ่งแวดล้อมที่แตกต่างกันไป นอกจากนี้ยังมีเรื่องการวางวัตถุใดๆ ไว้ในภาพ ก็จะเห็นความสม่ำเสมอระดับเดียวกัน</p>\n<p>การสร้างฉากก็ใช้ภาพอ้างอิง และบรรยายว่าต้องการได้ซีนแบบไหน ที่เหลือทาง Gen-4 จะจัดการต่อให้เอง</p>\n<p>เว็บไซต์ Ars Technica อธิบายว่าข้อจำกัดของโมเดลรุ่นก่อนอย่าง Gen-3 คือถ้าต้องการถ่ายฉากเดิมแต่เปลี่ยนมุมกล้อง โมเดลจะไม่สามารถสร้างภาพที่สม่ำเสมอแบบเดียวกันได้ แต่ปัญหานี้ถูกแก้ไขแล้วใน Gen-4</p>\n<p>ตอนนี้โมเดล Gen-4 เปิดให้ใช้แล้วกับลูกค้า Runway แบบเสียเงิน ซึ่งราคาเริ่มต้นที่ 15 ดอลลาร์ต่อเดือน</p>\n<p>ตัวอย่างภาพยนต์สั้นที่สร้างด้วย Gen-4</p>\n<p>วิดีโอแนะนำ Runway Gen-4 แบบเต็มๆ</p>\n<p>ที่มา - <a href=\"https://runwayml.com/research/introducing-runway-gen-4\">Runway</a>, <a href=\"https://arstechnica.com/ai/2025/03/with-new-gen-4-model-runway-claims-to-have-finally-achieved-consistency-in-ai-videos/\">Ars Technica</a></p>\n</div></div></div><div><div>Topics: </div><div><div><a href=\"/topics/runway\">Runway</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/computer-vision\">Computer Vision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed6d68e02f513a5fea7a93f042e83cdf807e6f8164a8361d9a8e99a80da85299","category":"Thai"}