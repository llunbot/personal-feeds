{"title":"Twitter Super Follows จ่ายรายเดือนเพื่อดูเนื้อหาพิเศษเปิดใช้งานแล้ว เริ่มที่สหรัฐ","link":"https://www.blognone.com/node/124552","date":1630547634000,"content":"<div><div><div><p>ทวิตเตอร์เปิดใช้งาน Super Follows อย่างเป็นทางการแล้ว เริ่มที่สหรัฐฯ และบนอุปกรณ์ iOS ก่อนจะขยายการใช้งานไปทั่วโลกในอีกไม่กี่สัปดาห์ข้างหน้า โดย Super Follows เป็นอีกหนึ่งในช่องทางสร้างรายได้เพิ่มของครีเอเตอร์ (รวมถึงทวิตเตอร์ด้วย)</p>\n<p>ครีเอเตอร์สามารถสร้างรายได้จากคอนเทนต์เอ็กซ์คลูซีฟที่สร้างขึ้นสำหรับแฟนคลับหรือคนที่กดรับ Super Follows โดยตั้งราคาที่ 2.99, 4.99, 9.99 ดอลลาร์ต่อเดือน นอกจากนี้ยังมีฟังก์ชันพิเศษคือโพสต์ไทม์ไลน์ให้เห็นกันเฉพาะในกลุ่ม Super Follows ได้ด้วย เป็นการกระตุ้นให้แฟนๆ กดสมัครติดตามเราผ่าน Super Follows มากขึ้น เพื่อจะได้เห็นเนื้อหาที่ไม่เปิด public</p>\n<p><img src=\"https://www.blognone.com/sites/default/files/externals/02d561c3139b988f0438100932aeeb82.png\" /></p>\n<p>ครีเอเตอร์ในพื้นที่ที่เปิดใช้งานสามารถกดเพื่อรับ  Super Follows  ได้โดยปัดเปิดแถบด้านข้างบนไทม์ไลน์หน้าแรก กด Monetization จากนั้นกด Super Follows เงื่อนไขคือต้องมีผู้ติดตาม 10,000 คนขึ้นไป อายุอย่างน้อย 18 ปี มีการโพสต์ทวิตเตอร์ 25 ครั้งภายใน 30 วัน</p>\n<p>ในการเก็บค่าธรรมเนียมนั้น ทวิตเตอร์ระบุว่า ครีเอเตอร์ได้ส่วนแบ่งไป 97% เมื่อรายได้ถึง 5 หมื่อนดอลลาร์ ส่วนแบ่งจะลดลงมาเป็น 80%</p>\n<p>Super Follows เป็นหนึ่งในช่องทางหารายได้ของทวิตเตอร์นอกเหนือจากโฆษณา ยังมี Ticketed Spaces, newsletter ที่จะเปิดตัวในอนาคต และ Tip Jar ด้วย</p>\n<p>ที่มา - <a href=\"https://blog.twitter.com/en_us/topics/product/2021/introducing-super-follows\">ทวิตเตอร์</a>, <a href=\"https://www.theverge.com/2021/9/1/22651138/twitter-super-follow-launch-subscription-ios\">The Verge</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f8ccb0222f755fec9f593305159ebb43fd8221fad7ca34cb889e828dc102f47","category":"Thai"}