{"title":"ไมโครซอฟท์เปิด Windows Copilot Runtime ชุดพัฒนา AI รันบนเครื่องผู้ใช้","link":"https://www.blognone.com/node/139882","date":1716315122000,"content":"<div><div><div><p>ไมโครซอฟท์เปิดตัว Windows Copilot Runtime ชุดพัฒนาสำหรับสร้างแอปพลิเคชั่นปัญญาประดิษฐ์บนเครื่องผู้ใช้โดยตรง ไม่ต้องส่งข้อมูลขึ้นคลาวด์ โดยมีส่วนประกอบตั้งแต่ตัวแอปพลิเคชั่นที่ไมโครซอฟท์ให้ไปกับ Copilot+ PC กับ API ต่างๆ เพิ่มเติม</p>\n<p>ส่วนประกอบสำคัญคือ Windows Copilot Library ชุดโมเดลปัญญาประดิษฐ์มากกว่า 40 รายการที่รันอยู่บนเครื่องผู้ใช้อยู่แล้ว เปิดทางให้พัฒนาแอปพลิเคชั่นโดยใช้ฟีเจอร์ต่างๆ เช่น แปลภาษา, แปลงเสียงเป็นข้อความ, ข้อมูลกิจกรรมที่ผู้้ใช้ทำบนเครื่อง, ตลอดจน API สำหรับการสร้างแอปพลิเคชั่น RAG เช่น embedding</p>\n<p>ฟีเจอร์บางส่วนแทบไม่ต้องแก้โค้ดเลย เช่น การใช้ Live Caption ในวิดีโอ บางส่วนต้องการเชื่อมกับระบบมากๆ เช่น User Activity API ที่ใช้ทำงานร่วมกับฟีเจอร์ Recall เพื่อย้อนไปว่าผู้ใช้กำลังทำงานอะไรอยู่ในตอนนั้น</p>\n<p><a href=\"https://www.blognone.com/node/139862\">ฟีเจอร์ Recall ของ Copilot+ PC</a> นั้นอาศัยฟีเจอร์ Windows Semantic Index ที่จริงๆ แล้วเป็นโมเดลภาษาขนาดเล็ก แต่รองรับข้อมูลทั้งภาพ, ข้อความ, และวิดีโอ ฟีเจอร์นี้จะเปิดออกมาเป็น Vector Embeddings และ Retrieval Augmented Generation (RAG)  API ให้ใช้งานภายในปีนี้</p>\n<p>ที่มา - <a href=\"https://blogs.windows.com/windowsdeveloper/2024/05/21/unlock-a-new-era-of-innovation-with-windows-copilot-runtime-and-copilot-pcs/\">Windows Developer Blog</a></p>\n<p><img alt=\"No Description\" src=\"https://www.blognone.com/sites/default/files/externals/1147ae30125c93e4575f99248e4aca8d.jpg\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/development\">Development</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b6080839265d8dda2490ef639a6356d8c41705cf23ebeb9268f9409dd9b0139","category":"Thai"}