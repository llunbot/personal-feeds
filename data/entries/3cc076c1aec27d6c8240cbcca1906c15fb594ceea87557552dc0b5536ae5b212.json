{"title":"Google เปิดตัว Fitbit Charge 6 ฟิตเนสแทร็กเกอร์รุ่นล่าสุด วัดอัตราหัวใจแม่นยำขึ้น 60%","link":"https://www.blognone.com/node/135987","date":1695943573000,"content":"<div><div><div><p>กูเกิลเปิดตัว Fitbit Charge 6 ฟิตเนสแทร็กเกอร์รุ่นใหม่ ที่กูเกิลบอกว่าสามารถวัดอัตราการเต้นของหัวใจได้แม่นยำที่สุด รองรับการเชื่อมต่อข้อมูลกับอุปกรณ์ออกกำลังกายที่รองรับ และยังมีฟีเจอร์เสริมทั้ง YouTube Music, Google Maps รวมถึงใช้เป็นอุปกรณ์จ่ายเงินผ่าน Wallet ได้ด้วย</p>\n<p>โดยส่วนการวัดอัตราชีพจรนั้น Fitbit Charge 6 ใช้อัลกอริทึมเดียวกับที่ใช้ใน Pixel Watch โดยปรับแต่งการทำงานให้เข้ากับแทร็กเกอร์ เก็บข้อมูลได้แม่นยำมากขึ้น 60% ช่วยให้ผู้ใช้งานนำข้อมูลไปใช้งานได้ดียิ่งขึ้น ไม่ว่าจะเป็นขณะออกกำลังกาย จนถึงขณะนอนหลับ</p>\n<p>Fitbit Charge 6 รองกับการเชื่อมต่อข้อมูลกับอุปกรณ์ในยิมออกกำลังกายผ่านบลูทูธ เพื่อส่งข้อมูลอัตราชีพจรได้แบบเรียลไทม์ รองรับทั้งอุปกรณ์จากผู้ผลิตเช่น NordicTrack, Peloton, Concept2 และ Tonal มีโหมดออกกำลังกายเพิ่มเติมอีก 20 รายการ รวมเป็น 40 รายการ</p>\n<p>แบตเตอรี่สามารถใช้งานต่อเนื่องได้นานสูงสุด 7 วัน มีเซ็นเซอร์วัดระดับออกซิเจนในเลือด SpO2, ตัววัดอุณหภูมิจากผิวหนัง, โปรแกรมฝึกการหายใจ และอื่น ๆ อีกหลายรายการ Fitbit Charge 6 มีตัวเลือก 3 สี Obsidian, Porcelain และ Coral ราคาขาย 159.95 ดอลลาร์</p>\n<p>ที่มา: <a href=\"https://blog.google/products/fitbit/fitness-tracker-charge-6/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/9524e80afad4e942a05a4927a8242a13.jpg\" /></p>\n</div></div></div><div><div>Topics: </div><div><div><a href=\"/topics/fitbit\">Fitbit</a></div><div><a href=\"/topics/sport-tracker\">Sport Tracker</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cc076c1aec27d6c8240cbcca1906c15fb594ceea87557552dc0b5536ae5b212","category":"Thai"}