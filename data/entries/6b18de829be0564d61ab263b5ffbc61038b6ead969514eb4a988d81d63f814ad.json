{"title":"Apple ออก MLX เฟรมเวิร์กสำหรับนักพัฒนา ที่ปรับแต่งให้ทำงานประสิทธิภาพสูงสุดบน Apple Silicon","link":"https://www.blognone.com/node/137131","date":1701943836000,"content":"<div><div><div><p>ทีม Machine Learning ของแอปเปิลออกเฟรมเวิร์กสำหรับงาน Machine Learning บน Apple Silicon เรียกชื่อว่า <strong>MLX</strong> (Machine Learning Explore) โดยสามารถ<a href=\"https://github.com/ml-explore/mlx\">ดาวน์โหลดได้ผ่าน GitHub</a></p>\n<p>แอปเปิลบอกว่า MLX เป็นเฟรมเวิร์กสำหรับนักพัฒนา ในการรันโมเดล ML ที่ออกแบบมาให้ทำงานได้มีประสิทธิภาพสูงสุด บนอุปกรณ์ที่ใช้ชิป Apple Silicon</p>\n<p>MLX มีฟีเจอร์เด่นหลายอย่าง เช่น มี Python API ที่ทำงานคล้ายกับ NumPy มี C++ API ที่ทำงานได้คล้ายกับ Python API มีแพ็คเกจที่มาพร้อม API ซึ่งทำงานคล้ายกับ PyTorch สำหรับการสร้างโมเดลที่ซับซ้อน แนวทางเพื่อให้เป็นมิตรกับผู้ใช้งาน และยังมีประสิทธิภาพสำหรับการเทรนและรันโมเดล เหมาะสำหรับนักวิจัยที่พัฒนาโมเดล ML ให้ได้ผลลัพธ์ที่เร็วขึ้น</p>\n<p>ที่มา: <a href=\"https://www.computerworld.com/article/3711408/apple-launches-mlx-machine-learning-framework-for-apple-silicon.html\">ComputerWorld</a></p>\n<p><img src=\"https://www.blognone.com/sites/default/files/externals/dc40e76db7fd3830886f4adb271fcdd9.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/machine-learning\">Machine Learning</a></div><div><a href=\"/topics/developer\">Developer</a></div><div><a href=\"/topics/apple-silicon\">Apple Silicon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b18de829be0564d61ab263b5ffbc61038b6ead969514eb4a988d81d63f814ad","category":"Thai"}