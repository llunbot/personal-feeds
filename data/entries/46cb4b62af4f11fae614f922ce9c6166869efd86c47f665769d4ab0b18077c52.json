{"title":"รัฐไทยจัดซื้อโปรแกรมวิเคราะห์วิดีโอด้วย AI เพื่อความมั่นคง มูลค่า 1 แสนดอลลาร์สหรัฐฯ","link":"https://www.blognone.com/node/126347","date":1639631781000,"content":"<div><div><div><p>เมื่อวันที่ 9 ธันวาคมที่ผ่านมา บริษัท Irisity ผู้ให้บริการด้านโปรแกรมวิเคราะห์วิดีโอด้วย AI สัญชาติสวีเดนระบุว่าได้นำส่งโปรแกรมวิเคราะห์วิดีโอให้กับรัฐบาลไทย เพื่อใช้ในการรักษาความมั่นคงของรัฐทั่วประเทศ</p>\n<p>ดีลนี้มูลค่าเริ่มต้น 1 แสนดอลลาร์สหรัฐฯ หรือราว 3.34 ล้านบาท แต่ไม่ได้เปิดเผยข้อมูลอื่น โดย Irisity ระบุว่าข้อมูลเป็นความลับตามปกติของอุปกรณ์ด้านความมั่นคงและเป็นไปเพื่อการรักษาความสัมพันธ์กับลูกค้า</p>\n<p>Irisity ระบุรายละเอียดของซอฟต์แวร์ IRIS ของบริษัทไว้ว่าสามารถนำไปรวมกับกล้องใหม่หรือระบบกล้องที่มีอยู่แล้วก็ได้ จุดประสงค์ใช้เพื่อความปลอดภัย โดยสามารถตรวจจับพฤติกรรมไม่พึงประสงค์เช่น การบุกรุก อัคคีภัย ความรุนแรง การหกล้ม การเดินเตร็ดเตร่ วัตถุที่ไม่มีคนเฝ้า การเคลื่อนที่ไปในทิศทางที่ไม่ควร การละเมิดกฎระยะห่างโซเชียลดิสแทนซิง และเหตุการณ์แปลกอื่นๆ</p>\n<p>ยังไม่แน่ชัดว่าการจัดซื้อซอฟต์แวร์นี้ของรัฐบาลไทย เป็นไปเพื่อจุดประสงค์ใด และยังไม่แน่ชัดว่ารัฐจะเปิดเผยข้อมูลการจัดซื้อนี้แก่สาธารณะหรือไม่ เพราะสามารถอ้างเหตุผลด้านความมั่นคงเพื่อปกปิดข้อมูลเป็นความลับได้</p>\n<p><img src=\"https://www.blognone.com/sites/default/files/externals/93ff44a26a07db7fe2fb997e48c1db52.jpg\" /><em>ภาพโดย <a href=\"https://unsplash.com/photos/B0--kMa8BgU\">Alex Knight</a></em></p>\n<p>ที่มา - <a href=\"https://news.cision.com/irisity-ab/r/irisity-delivers-video-analytics-to-the-government-in-thailand-,c3468803\">Irisity</a> via <a href=\"https://www.facebook.com/100006535815147/posts/3243970619164100/\">ประวิตร โรจนพฤกษ์</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/security\">Security</a></div><div><a href=\"/topics/surveillance\">Surveillance</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46cb4b62af4f11fae614f922ce9c6166869efd86c47f665769d4ab0b18077c52","category":"Thai"}