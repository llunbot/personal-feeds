{"title":"Firefox 93 ออกแล้ว อันโหลดแท็บที่ไม่ใช้ออกก่อน หากแรมใกล้เต็ม","link":"https://www.blognone.com/node/125135","date":1633524133000,"content":"<div><div><div><p>Mozilla ออก Firefox 93 มีการเปลี่ยนแปลงสำคัญคือฟีเจอร์ Tab Unloading ถ้า Firefox ตรวจพบว่าแรมใกล้หมด จะอันโหลดแท็บที่ไม่ใช้งาน ณ ขณะนั้นออกจากหน่วยความจำเพื่อป้องกันไม่ให้แครช และหากเราสลับกลับมายังแท็บนั้น ก็จะเป็นการโหลดแท็บใหม่อีกครั้ง ฟีเจอร์นี้เปิดใช้แล้วบนวินโดวส์ ส่วนแมคกับลินุกซ์จะตามมาในอนาคต</p>\n<p>Mozilla บอกว่าฟีเจอร์นี้จะช่วยคนที่เปิดแท็บทิ้งไว้เยอะๆ บนเครื่องที่ทรัพยากรน้อย จะเจอปัญหาการแครชน้อยลง ส่วนกระบวนการเลือกว่าจะอันโหลดแท็บไหนก่อน จะวัดจากแท็บที่ไม่ใช้งานเป็นเวลานานที่สุดก่อน และใน Firefox 94 จะเพิ่มหน้า about:unloads เพื่อแสดงข้อมูลการอันโหลดแท็บให้เห็น</p>\n<p>ฟีเจอร์อื่นใน Firefox 93 ได้แก่ รองรับไฟล์ภาพแบบ AVIF (ที่มาจากวิดีโอแบบ AV1), รองรับฟอร์ม PDF ฟอร์แมต XFA, บล็อคการดาวน์โหลดไฟล์ผ่าน HTTP บนหน้าเว็บเพจ HTTPS เพื่อความปลอดภัย, เพิ่มการบล็อคการตามรอยเว็บ SmartBlock 3.0</p>\n<p>ที่มา - <a href=\"https://www.mozilla.org/en-US/firefox/93.0/releasenotes/\">Mozilla</a>, <a href=\"https://hacks.mozilla.org/2021/10/tab-unloading-in-firefox-93/\">Mozilla Hacks</a></p>\n<p><img src=\"https://www.blognone.com/sites/default/files/externals/609bde92a6280f88920ff9e2e990227b.jpg\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/browser\">Browser</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7b9a14e3c67b59a8e27dbdfa8df51c3b7c5b2675cc0943e9b3fe91a542b6e41","category":"Thai"}