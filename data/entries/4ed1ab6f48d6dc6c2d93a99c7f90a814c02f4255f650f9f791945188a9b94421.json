{"title":"Inkscape ออกเวอร์ชั่น 1.3 พร้อมเครื่องมือวาดภาพแบบใหม่","link":"https://www.blognone.com/node/134973","date":1690201588000,"content":"<div><div><div><p>Inkscape โปรแกรมวาดภาพแบบเวคเตอร์โอเพนซอร์สออกเวอร์ชั่น 1.3 โดยปรับปรุงทั้งประสิทธิภาพการทำงาน และฟีเจอร์ย่อยๆ หลายอย่าง แต่ที่ชัดเจนที่สุดคือเครื่องมือวาดภาพแบบใหม่ Shape Builder</p>\n<p>Shape Builder เป็นเครื่องมือให้วาดออปเจกต์ได้จากการประกอบภาพส่วนวาดย่อยๆ เข้าด้วยกัน โดยแนวทางนี้ Adobe เคยใช้งานมาก่อนใน Adobe Flash และ Illustrator อย่างไรก็ดี ในเวอร์ชั่นนี้ยังมีปัญหากับภาพโค้งที่ออปเจกต์ที่ได้จะมีโหนดมากเกินความจำเป็น  แม้ว่าจะมีคำสั่ง Simplify เพื่อลดโหนดลงแต่รูปร่างก็อาจจะเปลี่ยนไปเล็กน้อย ปัญหานี้กำลังแก้ไขในอนาคต</p>\n<p>ฟีเจอร์อ่านๆ ได้แก่</p>\n<ul>\n<li>Document Resources Dialog: หน้าจอแสดงทรัพยากรทั้งหมด เช่น ภาพวาด, สไตล์, สี ที่ใช้ในงาน</li>\n<li>ระบบจัดการฟอนต์ รวมเป็นชุดเพื่อเรียกใช้ได้ง่าย</li>\n<li>Patterns Editor:  ตัวใหม่ ปรับรูปแบบได้ละเอียดขึ้น</li>\n<li>ตัวอิมพอร์ต PDF ใหม่ จัดการฟอนต์ในเอกสารที่อิมพอร์ตเข้ามาได้ละเอียดขึ้น</li>\n</ul>\n<p>โปรแกรมมีให้ดาวน์โหลดทั้งเวอร์ชั่น macOS, Linux, และ Windows</p>\n<p>ที่มา - <a href=\"https://inkscape.org/news/2023/07/23/inkscape-launches-version-13-focus-organizing-work/\">Inkscape</a></p>\n<p><img alt=\"No Description\" src=\"https://www.blognone.com/sites/default/files/externals/633a3b60864e4c1700d3b62b8bcf8cfa.png\" /></p>\n</div></div></div><div><div>Topics: </div><div><div><a href=\"/topics/inkscape\">Inkscape</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ed1ab6f48d6dc6c2d93a99c7f90a814c02f4255f650f9f791945188a9b94421","category":"Thai"}