{"title":"LINE NEXT รับเงินลงทุน 140 ล้านดอลลาร์ เพื่อขยายระบบนิเวศของ Web3","link":"https://www.blognone.com/node/137210","date":1702469715000,"content":"<div><div><div><p>LINE NEXT บริษัทในเครือ LINE ที่โฟกัสการพัฒนาระบบนิเวศ NFT ประกาศรับเงินลงทุน 140 ล้านดอลลาร์ จาก Crescendo Equity Partners บริษัทการลงทุนของ Peter Thiel ผู้ร่วมก่อตั้ง PayPal และ Palantir</p>\n<p>LINE กล่าวว่าการลงทุนนี้เป็นจำนวนเงินมากที่สุดในอุตสาหกรรมบล็อกเชน Web3 ภูมิภาคเอเชีย ซึ่งเงินลงทุนนี้ LINE NEXT จะใช้เปิดตัว DOSI แพลตฟอร์ม NFT ในเดือนมกราคม 2024 หลังจากทดสอบเบต้าแล้วในหลายประเทศ รวมทั้งเชื่อมต่อกับ LINE NFT ในญี่ปุ่น นอกจากนี้จะนำเงินลงทุนมาขยายบริการใหม่ ๆ บน Web3</p>\n<p>LINE NEXT จะสร้างบริการต่าง ๆ บนบล็อกเชนพับลิก Finschia รวมถึงเข้าร่วม Finschia Foundation ในฐานะสมาชิกด้วย</p>\n<p>ที่มา: <a href=\"https://linecorp.com/en/pr/news/global/2023/136\">LINE</a></p>\n<p><img alt=\"No Description\" src=\"https://www.blognone.com/sites/default/files/externals/68c36f8af6eac70fe7821b00c27e5ba5.jpg\" /></p>\n</div></div></div><div><div>Topics: </div><div><div><a href=\"/topics/line\">LINE</a></div><div><a href=\"/topics/web3\">Web3</a></div><div><a href=\"/topics/blockchain\">Blockchain</a></div><div><a href=\"/topics/nft\">NFT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0ae9b52820b282b6c11c9e6fb36973d12a18242d312585f03e7de298222abe5","category":"Thai"}