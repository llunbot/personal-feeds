{"title":"ข้อมูลใหม่ Facebook เคยเสนอซื้อกิจการ Snapchat ถึง 6 พันล้านดอลลาร์","link":"https://www.blognone.com/node/145878","date":1744799491000,"content":"<div><div><div><p>การไต่สวนคดีที่ <a href=\"https://www.blognone.com/node/145850\">FTC ฟ้อง Meta</a> ข้อหาผูกขาดโซเชียลเน็ตเวิร์กยังดำเนินต่อไป ประเด็นน่าสนใจวันนี้คือการเปิดหลักฐานอีเมลภายในเมื่อปี 2013 ซึ่ง Mark Zuckerberg ซีอีโอ Meta (ที่ตอนนั้นเป็น Facebook) เสนอให้ซื้อกิจการ Snapchat</p>\n<p>เรื่องนี้ไม่ใช่ความลับอะไร เพราะมีรายงานข่าวออกมาตั้งแต่เวลานั้น แต่ตัวเลขในอีเมลระบุมูลค่าเสนอซื้อที่ 6,000 ล้านดอลลาร์ ซึ่งสูงกว่า<a href=\"https://www.blognone.com/node/50794\">ตัวเลขที่มีรายงานเวลานั้น</a>เท่าตัวคือ 3,000 ล้านดอลลาร์</p>\n<p>Zuckerberg ระบุในอีเมลว่าเขาได้ยื่นข้อเสนอนี้กับ Evan Spiegel ผู้ก่อตั้งและซีอีโอ Snapchat แล้ว ขณะเดียวกันเขาก็บอกว่าข่าวนี้อาจรั่วไปยังสื่อซึ่งจะทำให้คนด่า Facebook ที่พยายามซื้อกิจการ</p>\n<p>ประเด็นนี้ทำให้ทนายของ FTC ซักถาม Zuckerberg ถึงเหตุผลที่ต้องการซื้อ Snapchat ซึ่งเขาบอกว่า เพราะ Snapchat ไม่ได้เติบโตอย่างที่ศักยภาพของแอปมี หากบริษัทซื้อกิจการ Snapchat เข้ามา จะสามารถทำให้ Snapchat เติบโตได้มากกว่านี้มาก แต่ทั้งหมดเป็นการคาดเดาล้วน ๆ</p>\n<p>Zuckerberg ยังย้ำว่าแม้บริษัทไม่ประสบความสำเร็จในการซื้อ Snapchat แต่ทุกวันนี้ก็ยังมอง Snapchat เป็นแพลตฟอร์มคู่แข่งที่สำคัญ</p>\n<p>ปัจจุบัน Snap บริษัทแม่ของ Snapchat เป็นบริษัทในตลาดหลักทรัพย์แนสแดค มีมูลค่ากิจการประมาณ 1.3 หมื่นล้านดอลลาร์</p>\n<p>ที่มา: <a href=\"https://www.businessinsider.nl/mark-zuckerberg-sounds-salty-about-snapchat-rejecting-his-offer-to-buy-it/\">Business Insider</a></p>\n<p><img src=\"https://www.blognone.com/sites/default/files/externals/5120c3b18cb5303d303e0bcc2d39789d.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/snapchat\">Snapchat</a></div><div><a href=\"/topics/facebook\">Facebook</a></div><div><a href=\"/topics/meta\">Meta</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1cfe4beefe97a771871e5483be58f859e9bdbbd73b4a5b7f772f9c7beeea9df","category":"Thai"}