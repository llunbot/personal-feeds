{"title":"เปิดตัว Civilization VII - VR สร้างอารยธรรมบนโต๊ะเสมือน เอ็กซ์คลูซีฟ Meta Quest","link":"https://www.blognone.com/node/144568","date":1739086047000,"content":"<div><div><div><p>Firaxis และ Meta ประกาศข่าวการออกเกม Sid Meier’s Civilization VII - VR เป็นเอ็กซคลูซีฟสำหรับแว่น Meta Quest 3 และ 3S ให้เราสามารถสร้างอาณาจักรได้เหมือนกับวางอยู่บนโต๊ะจริงๆ</p>\n<p>เกม Civ 7 เวอร์ชัน VR นำแผนที่ของเกมวางลงไปบนโต๊ะเสมือนที่เรียกว่า Command Table เหมือนกับการเล่นเกมสร้างเมืองจำลอง และเราจะเห็นผู้นำชาติอื่นๆ ยืนเล่นเกมกับเรา สนทนากันเหมือนเล่นเกมกับมนุษย์ด้วยกัน</p>\n<p>เกมเวอร์ชัน VR พัฒนาโดย PlaySide Studios ที่เชี่ยวชาญเกม VR และเคยช่วยงานพัฒนาโลกเสมือน Horizon Worlds ให้ Meta มาแล้ว เกมมีกำหนดออกคร่าวๆ ช่วงฤดูใบไม้ผลิ 2025</p>\n<p>Mark Zuckerberg ในฐานะแฟนตัวยงของซีรีส์ Civilization ยังโพสต์ถึงเกมเวอร์ชัน VR เป็นพิเศษให้ด้วย</p>\n<p>ที่มา - <a href=\"https://www.meta.com/blog/sid-meiers-civilization-vii-civ-7-vr-wishlist/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/77b553a5f5612218004f8cb1cb7bb4b4.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/8f871d59dd34a4773c11a2c52403e20f.jpeg\" /></p>\n</div></div></div><div><div>Topics: </div><div><div><a href=\"/topics/civilization\">Civilization</a></div><div><a href=\"/topics/meta-quest\">Meta Quest</a></div><div><a href=\"/topics/firaxis-games\">Firaxis Games</a></div><div><a href=\"/topics/games\">Games</a></div><div><a href=\"/topics/meta\">Meta</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00a06693b4c750772284d8d50d760303fb2da6e2043b40a6bfac8de3dc1f665f","category":"Thai"}