{"title":"curl ปล่อยแพตช์แก้ช่องโหว่ CVE-2023-38545 กระทบเซิร์ฟเวอร์ที่เชื่อมต่อผ่าน SOCKS5 proxy","link":"https://www.blognone.com/node/136181","date":1697009011000,"content":"<div><div><div><p>โครงการ curl ออกเวอร์ชั่น 8.4.0 แก้ไข่ช่องโหว่ CVE-2023-38545 และ CVE-2023-38546 <a href=\"https://www.blognone.com/node/136103\">ตามที่ประกาศไว้</a> โดยช่องโหว่ CVE-2023-38545 นั้นเป็นช่องโหว่ระดับร้ายแรงสูงสามารถรันโค้ดในเครื่องของเหยื่อได้</p>\n<p>แม้จะเป็นช่องโหว่รันโค้ด แต่เงื่อนไขการเจาะก็นับว่าเฉพาะพอสมควร คนร้ายต้องสามารถกระตุ้นให้เซิร์ฟเวอร์เชื่อมต่อไปยังโดเมนใดๆ เช่น การโพสลิงก์ให้แล้วเซิร์หเวอร์โหลดข้อมูลทำ preview และตัวเซิร์ฟเวอร์ต้องอยู่หลัง SOCKS5 proxy อีกชั้นหนึ่ง ช่องโหว่อาศัยบั๊กการจัดการหน่วยความจำเมื่อชื่อเครื่องปลายทางยาวเกิน 255 ตัวอักษร</p>\n<p>ทางโครงการออกเวอร์ชั่นแก้ไขช่องโหว่เฉพาะ 8.4.0 แต่ Jay Satiro ผู้รายงานช่องโหว่นี้ก็สร้างแพตช์สำหรับเวอร์ชั่น 7.69.0 ขึ้นมาให้ ผู้ที่จำเป็นต้องใช้เวอร์ชั่นเก่าก็อาจจะพิจารณาแพตช์และคอมไพล์ใหม่เอง หรือหากใช้เวอร์ชั่นของดิสโทรต่างๆ โดยตรงก็น่าจะได้รับแพตช์จากทางดิสโทรกันแล้ว</p>\n<p>ที่มา - <a href=\"https://hackerone.com/reports/2187833\">HackerOne</a>, <a href=\"https://curl.se/docs/CVE-2023-38545.html\">curl.se</a></p>\n<p><img src=\"https://www.blognone.com/sites/default/files/externals/8d76da67268cd048aea1718256dbbdf5.png\" alt /></p>\n</div></div></div><div><div>Topics: </div><div><div><a href=\"/topics/curl\">Curl</a></div><div><a href=\"/topics/security-patch\">Security Patch</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"860e2cd6aa5ae7ade90f1e6462db8c58a7b7a370b9fc505a75ee3f85584a3941","category":"Thai"}