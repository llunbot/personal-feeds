{"title":"Overwatch 2 ยกเลิกโหมด Co-op PvE ที่เคยโชว์ในปี 2019, เหลือแต่ PvP เหมือนเดิม","link":"https://www.blognone.com/node/133864","date":1684294185000,"content":"<div><div><div><p>Blizzard ประกาศยกเลิกโหมด Hero Missions ของเกม Overwatch 2 <a href=\"https://www.blognone.com/node/112890\">ที่เคยนำมาโชว์ตอนเปิดตัวเกมครั้งแรกเมื่อปี 2019</a></p>\n<p>โหมด Hero Missions เป็นการเล่นร่วมกันแบบ Co-Op เพื่อสู้กับตัวละครในฉาก (PvE) ถือเป็นจุดต่างสำคัญของ Overwatch 2 จากภาคแรกที่มีแค่โหมดสู้กันเอง (PvP) เพียงอย่างเดียว</p>\n<p>Jared Neuss โปรดิวเซอร์ของเกมอธิบายเหตุผลในไลฟ์ว่า การพัฒนาโหมด PvE ไม่คืบหน้าอย่างที่หวัง แม้ทีมงานลองสร้างฉากที่สนุกและแปลกใหม่ แต่การสร้างโหมด PvE ให้ออกมาคุณภาพดีระดับ Blizzard ต้องใช้ทรัพยากรอีกมาก เมื่อทีมบริหารประเมินแล้วว่ายังไม่เห็นแววว่าจะสำเร็จได้ในเร็ววัน จึงต้องตัดสินใจหยุดพัฒนา เพื่อนำทรัพยากรมาใช้กับเกมในปัจจุบันแทน</p>\n<p>ที่มา - <a href=\"https://www.ign.com/articles/overwatch-2-pve-hero-mode-canceled-a-difficult-choice\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/cb54b96f6f18bc1e379c93bbfe41e372.jpg\" /></p>\n<p>เทรลเลอร์โหมด Hero ตอนเปิดตัวในปี 2019</p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a82ddcb3929be861de83385e4e515f0e3e5a24b737b2ff75f7a7cc36ea5e7ec6","category":"Thai"}