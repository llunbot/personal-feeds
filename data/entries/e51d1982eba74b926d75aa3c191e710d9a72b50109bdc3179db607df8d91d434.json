{"title":"หุ้น Tesla ตกหนักเกือบ 8% ในวันเดียว มูลค่าบริษัทลดต่ำกว่า Trillion Dollar","link":"https://www.blognone.com/node/144926","date":1740535683000,"content":"<div><div><div><p>ข่าว Elon ประจำวันเอาใจแฟนๆ ใน Blognone</p>\n<p>เมื่อคืนนี้ ราคาหุ้น Tesla ร่วงลงหนักเกือบ 8% ด้วยเหตุผลว่านักลงทุนกังวัลเรื่อง <a href=\"https://www.blognone.com/node/144540\">ยอดขายในยุโรปลดลง 45% ในเดือนมกราคมที่ผ่านมา</a> สวนทางกับยอดขายรถยนต์ EV ในยุโรปที่เติบโตขึ้น 37.3%</p>\n<p>ผลจากราคาหุ้นที่ลดลง ทำให้มูลค่าบริษัท (market cap) ของ Tesla ตอนปิดตลาด ลดต่ำลงกว่า 1 ล้านล้านดอลลาร์ เหลือ 9.74 แสนล้านดอลลาร์ หลุด<a href=\"https://www.blognone.com/node/143012\">สถานะความเป็น Trillion Dollar Company ที่เริ่มมาตั้งแต่เดือนพฤศจิกายน 2024 หลัง Donald Trump ชนะเลือกตั้ง</a></p>\n<p>ส่วนสาเหตุว่าทำไมยอดขาย Tesla ลดลงสวนกระแสตลาดนั้นคงขึ้นกับการตีความ แต่ความเห็นของสมาชิก Blognone หลายท่านยืนยันว่า \"ไม่เกี่ยว\" กับ<a href=\"https://www.blognone.com/node/144316\">แนวทางเรื่องการเมืองของ Elon</a> ดังนั้นเราจะไม่เอาเรื่องการเมืองมายุ่งนะครับ</p>\n<p>ที่มา - <a href=\"https://markets.businessinsider.com/news/stocks/tesla-stock-price-european-car-sales-decline-ev-market-musk-2025-2\">Business Insider</a></p>\n<p><img src=\"https://www.blognone.com/sites/default/files/externals/8729becfef8a0b5f3a85ac643e62f759.jpg\" alt=\"\" /></p>\n<blockquote><p>Hey <a href=\"https://twitter.com/elonmusk?ref_src=twsrc%5Etfw\">@elonmusk</a>, what are 5 things you accomplished at your job last week? Have you thought about coming into the office instead of working remotely? <a href=\"https://t.co/F1qVQlAyTc\">pic.twitter.com/F1qVQlAyTc</a></p>\n<p>— JerryRigEverything (@ZacksJerryRig) <a href=\"https://twitter.com/ZacksJerryRig/status/1894415954777706747?ref_src=twsrc%5Etfw\">February 25, 2025</a></p></blockquote>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/market-capitalization\">Market Capitalization</a></div><div><a href=\"/topics/stock\">Stock</a></div><div><a href=\"/topics/electric-car\">Electric Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e51d1982eba74b926d75aa3c191e710d9a72b50109bdc3179db607df8d91d434","category":"Thai"}