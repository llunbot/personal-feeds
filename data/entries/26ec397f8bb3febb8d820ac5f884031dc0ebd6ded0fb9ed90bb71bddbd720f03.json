{"title":"Cisco เปิดตัวโครงการ CDA ขับเคลื่อนการพัฒนาดิจิทัลในไทย เน้นเฮลท์แคร์, สมาร์ทซิตี้, 5G","link":"https://www.blognone.com/node/125947","date":1637573520000,"content":"<div><div><div><p>วันนี้ (22 พ.ย.) Cisco เปิดตัวโครงการ CDA หรือ Cisco’s Country Digital Acceleration ในประเทศไทย ตั้งเป้าเป็นส่วนหนึ่งช่วยขับเคลื่อนเศรษฐกิจดิจิทัลในประเทศไทย โดยเน้นไปที่ Connected Healthcare, 5G สำหรับองค์กร, สมาร์ทซิตี้ และระบบขนส่ง และ สมาร์ทซิตี้ และระบบขนส่ง</p>\n<p>โครงการ  Cisco’s Country Digital Acceleration นั้น Cisco ทำมาแล้วใน 44 ประเทศทุกภูมิภาคทั่วโลก หลักๆ คือการเข้าไปร่วมกับภาครัฐและเอกชนพัฒนาโครงสร้างพื้นฐาน และนวัตกรรมทางไอที โดยในอาเซียน Cisco เปิดตัวโครงการแล้วที่ อินโดนีเซีย, ฟิลิปปินส์, มาเลเซีย, เวียดนาม สำหรับโครงการในประเทศไทย เป็นโครงการเริ่มต้นระยะสามปี ในเฟสแรก ระยะ 1.0 จะเน้นไปที่ส่วนงานต่างๆ ดังนี้</p>\n<p><img src=\"https://www.blognone.com/sites/default/files/externals/b467f26e6a16e8a5cb62a5d41af97a3d.jpg\" /></p>\n<ul>\n<li>Connected Healthcare นำเทคโนโลยีด้านต่างๆ ของ Cisco มาช่วยทำให้บริการของโรงพยาบาลมีประสิทธิภาพมากยิ่งขึ้น นายทวีวัฒน์ จันทรเสโน กรรมการผู้จัดการ ซิสโก้ ประเทศไทย ยังได้ยกตัวอย่างถึงระบบกระจายวัคซีนที่เป็น Use Case ประสบความสำเร็จมาแล้วในสหรัฐฯ และอินเดีย ก็เป็นอีกกรณีที่ Cisco สามารถนำมาทำให้เกิดประโยชน์แก่โรงพยาบาลในไทยได้ ตัวระบบกระจายวัคซีนใช้คลาวด์ในการส่งข้อมูล และอุปกรณ์สมาร์ทต่างๆ เช่น Smart Camera จับอุณหภูมิและภาพภายในตู้วัคซีน ส่งข้อมูลอุณหภูมิตู้เก็บวัคซีนและการแจกจ่ายวัคซีนเรียลไทม์</li>\n<li>5G สำหรับองค์กร โดย Cisco จะช่วยพัฒนาและทดสอบโซลูชั่นเครือข่าย 5G แก่องค์กร เพราะเครือข่าย 5G สามารถรับส่งข้อมูลจำนวนมากได้รวดเร็วกว่า ช่วยลดปัญหาความเหลื่อมล้ำระหว่างลูกค้ากลุ่มต่างๆ รวมถึงโมเดลธุรกิจใหม่ๆ ในภาคธุรกิจที่สำคัญเช่น ภาคการผลิต</li>\n<li>สมาร์ทซิตี้ และระบบขนส่ง Cisco จะมุ่งเน้นในการลงทุนเพื่อพัฒนาระบบขนส่งภายในระเบียงเศรษฐกิจภาคตะวันออก (Eastern Economic Corridor - EEC) รวมถึงโครงการเมกะโปรเจกต์สำหรับระบบขนส่งทางอากาศ รถไฟ ทางบก และทางทะเล โดยครอบคลุมทุกภูมิภาคทั่วประเทศ</li>\n<li>ไซเบอร์ซีเคียวริตี้ Cisco จะจัดตั้งศูนย์ฝึกอบรมด้านไซเบอร์ซีเคียวริตี้ในไทย มีการควบคุมสภาพแวดล้อมแบบอินเทอร์แอคทีฟ ให้ผู้เชี่ยวชาญและบุคลากรไซเบอร์ซีเคียวริตี้สามารถร่วมมือกันที่จะตรวจค้น สืบหา และลดการโจมตีทางไซเบอร์</li>\n</ul>\n<p>ที่มา - งานแถลงข่าว</p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/thailand\">Thailand</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26ec397f8bb3febb8d820ac5f884031dc0ebd6ded0fb9ed90bb71bddbd720f03","category":"Thai"}