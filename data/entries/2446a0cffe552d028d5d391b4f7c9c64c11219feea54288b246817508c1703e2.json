{"title":"แอพเช่ารถ Turo แถลงการณ์ ไม่พบประวัติอาชญากรรมของผู้เช่ารถที่ใช้ก่อการร้าย","link":"https://www.blognone.com/node/143896","date":1735861620000,"content":"<div><div><div><p>Turo แอพแชร์รถให้เช่าแบบ P2P ที่รถถูกนำไปใช้ใน<a href=\"https://www.blognone.com/node/143885\">การก่อการร้ายสหรัฐรับปีใหม่ 2025 สองแห่งไล่เลี่ยกัน</a> ออกแถลงการณ์ว่าเสียใจกับเหตุการณ์ที่เกิดขึ้น และให้ความร่วมมือกับการสืบสวนของหน่วยงานภาครัฐอย่างเต็มที่</p>\n<p>Turo ให้ข้อมูลว่าผู้เช่าทั้งสองกรณีไม่มีประวัติอาชญากรรม และยังไม่พบความเชื่อมโยงระหว่างผู้เช่าทั้งสอง</p>\n<p>Turo ยังให้ข้อมูลกับสื่อว่า ผู้เช่าทั้งสองรายมีใบขับขี่ถูกต้อง และเป็นทหารในกองทัพสหรัฐที่ปลดประจำการแล้ว ดังนั้นผู้เช่านี้สามารถขึ้นเครื่องบิน เข้าพักโรงแรม หรือเช่ารถจากบริษัทเช่ารถแบบดั้งเดิมได้เหมือนคนปกติทั่วไป ทางบริษัทเชื่อว่าผู้เช่าทั้งสองจะทำธุรกรรมตามปกติกับบริษัทเช่ารถแบบดั้งเดิมหรือแม้แต่หน่วยงานภาครัฐ โดยไม่ถูกสกัดกั้นว่ามีความเสี่ยงจะก่อเหตุ</p>\n<p>Turo ก่อตั้งในปี 2010 โดยเดิมใช้ชื่อว่า RelayRides ปัจจุบันมีรถยนต์ในเครือข่าย 350,000 คัน มีลูกค้า 3.5 ล้านราย ให้บริการใน 16,000 เมือง 5 ประเทศ ตัวผู้ก่อตั้ง Shelby Clark ลาออกจากบริษัทในปี 2013 ส่วนซีอีโอคนปัจจุบันชื่อ Andre Haddad เป็นอดีตผู้บริหารของ eBay บริษัทเติบโตสูงในช่วงหลัง COVID ที่ตลาดเช่ารถมีความต้องการเพิ่มสูงมาก จนรถเช่าของบริษัทแบบดั้งเดิมมีราคาแพง ทำให้คนที่ต้องการเช่ารถพยายามหาทางเลือกอื่น</p>\n<p>ที่มา - <a href=\"https://turo.com/blog/news/an-update-on-todays-incidents-in-new-orleans-and-las-vegas/\">Turo</a>, <a href=\"https://edition.cnn.com/2025/01/02/tech/what-is-turo/index.html\">CNN</a>, <a href=\"https://www.nytimes.com/2025/01/02/technology/turo-rental-app-new-orleans-las-vegas.html\">New York Times</a></p>\n<p><img alt=\"No Description\" src=\"https://www.blognone.com/sites/default/files/externals/14337d45cf57c2e15635782973055eb7.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/sharing-economy\">Sharing Economy</a></div><div><a href=\"/topics/terrorism\">Terrorism</a></div><div><a href=\"/topics/crime\">Crime</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2446a0cffe552d028d5d391b4f7c9c64c11219feea54288b246817508c1703e2","category":"Thai"}