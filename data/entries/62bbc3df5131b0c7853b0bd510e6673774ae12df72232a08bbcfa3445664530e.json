{"title":"ตำรวจสเปนจับกุมผู้ต้องหาฆาตกรรมโดยอาศัยภาพจาก Google Street View","link":"https://www.blognone.com/node/143750","date":1734632885000,"content":"<div><div><div><p>ตำรวจสเปนจับกุมผู้ต้องหาสองรายในคดีฆาตกรรม โดยญาติผู้เสียชีวิตแจ้งว่าเหยื่อหายตัวไปตั้งแต่เดือนพฤศจิกายน 2023 โดยใช้ภาพจาก Google Street View ที่บังเอิญเก็บภาพขณะคนร้ายเคลื่อนย้ายศพได้พอดี กลายเป็นหลักฐานหนึ่งของคดี</p>\n<p>คดีเริ่มหลังจากญาติได้รับข้อความจากเหยื่อว่าพบคนรักและกำลังจะไปอยู่เมืองอื่นพร้อมกับทิ้งโทรศัพท์ ทำให้ญาติสงสัยว่าผู้ส่งข้อความไม่ใช่เหยื่อจึงไปแจ้งตำรวจ และตำรวจสอบสวนคดีโดยจำกัดวงผู้ต้องสงสัยจนถึงแฟนสาวของเหยื่อและแฟนอีกคนหนึ่งของเธอ ทั้งสองถูกจับกุมเมื่อวันที่ 12 พฤศจิกายนที่ผ่านมา</p>\n<p>ภาพจาก Google Street View ถ่ายภาพถนนเมือง Tajueco เมื่อเดือนตุลาคมที่ผ่านมา เป็นภาพรถยนต์และกระสอบท้ายรถ ทำให้ตำรวจรู้ว่าใช้รถคันใดในการลงมือ ตอนนี้ตำรวจพบบางส่วนของเหยื่อในสุสานเมือง Soria แล้ว และตอนนี้คดียังอยู่ระห่างการสอบสวนต่อไป</p>\n<p>ที่มา - <a href=\"https://policia.es/_es/comunicacion_prensa_detalle.php?ID=16416#\">Policia.es</a>, <a href=\"https://www.9news.com.au/world/google-maps-car-snaps-murder-suspect-stuffing-body-in-boot/577b6f0e-06a9-4af0-8f21-5c62b60ae96b\">9News</a></p>\n<p><img alt=\"No Description\" src=\"https://www.blognone.com/sites/default/files/externals/8b8f8e12cdfd09d20d7e59df3eeb013b.jpeg\" /></p>\n</div></div></div><div><div>Topics: </div><div><div><a href=\"/topics/spain\">Spain</a></div><div><a href=\"/topics/crime\">Crime</a></div><div><a href=\"/topics/google-street-view\">Google Street View</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62bbc3df5131b0c7853b0bd510e6673774ae12df72232a08bbcfa3445664530e","category":"Thai"}