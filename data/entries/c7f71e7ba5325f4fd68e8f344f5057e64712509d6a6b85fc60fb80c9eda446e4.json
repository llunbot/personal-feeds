{"title":"Apple ออก iOS 18.3 แก้ไขบั๊กเครื่องคิดเลข ปรับปรุง Notification Summary และแพตช์ช่องโหว่หลายรายการ","link":"https://www.blognone.com/node/144349","date":1738024487000,"content":"<div><div><div><p>แอปเปิลออกอัปเดตรอบใหญ่ระบบปฏิบัติการ <strong>iOS 18.3</strong> สำหรับ iPhone, <strong>iPadOS 18.3</strong> สำหรับ iPad และ <strong>macOS Sequoia 15.3</strong> สำหรับ Mac ในวันนี้</p>\n<p>ของใหม่ใน iOS 18.3 ได้แก่ เพิ่มความสามารถ Visual intelligence ที่ให้ข้อมูลผ่านภาพที่เห็นจากกล้อง โดยเพิ่มเหตุการณ์นัดหมายในปฏิทินได้เลยจากโปสเตอร์หรือประกาศ, สามารถระบุพืชและสัตว์ได้ดีขึ้น ฟีเจอร์นี้ได้เฉพาะกลุ่ม iPhone 16 เท่านั้น</p>\n<p>ทั้ง iOS 18.3 และ iPadOS 18.3 ยัง<a href=\"https://www.blognone.com/node/144157\">แก้ไขปัญหา Notification Summary</a> ที่เป็นประเด็นสรุปเนื้อหาผิดพลาดก่อนหน้านี้ โดยแอปเปิลปรับมาใช้อักษรเอียง เพิ่มป้ายกำกับว่าเป็นข้อความที่เขียนด้วย AI และปิดการทำงานในแอปข่าวสารและความบันเทิงชั่วคราว เช่นเดียวกับ<a href=\"https://www.blognone.com/node/144252\">บั๊กแอปเครื่องคิดเลข</a> ที่แก้ไขให้ทำคำนวณซ้ำได้แล้ว และแก้ไขบั๊กที่คีย์บอร์ดอาจหายไปเมื่อใช้ Typed Siri</p>\n<p>ในอัปเดตนี้แอปเปิลยังเพิ่มธีมพื้นหลังสนับสนุนโครงการ Black Unity ประจำปี 2025 และ<a href=\"https://support.apple.com/en-us/122066\">แก้ไขช่องโหว่ความปลอดภัยมากกว่า 20 รายการ</a>ด้วย จึงแนะนำให้ผู้ใช้งานอัปเดตเป็นเวอร์ชันล่าสุด</p>\n<p>อัปเดตระบบปฏิบัติการอื่นมีดังนี้</p>\n<ul>\n<li><strong>macOS Sequoia 15.3</strong> ได้ฟีเจอร์ Genmoji เหมือน iOS แล้ว รวมทั้งแก้ไขปัญหา Notification Summary และเครื่องคิดเลขเช่นกัน</li>\n<li><strong>watchOS 11.3</strong> เพิ่มหน้าปัด Black Unity</li>\n<li><strong>visionOS 2.3</strong> แก้ไขบั๊กและความปลอดภัย</li>\n<li><strong>tvOS 18.3</strong> ปรับปรุงฟีเจอร์ทั่วไป</li>\n<li><strong>iPadOS 17.7.4</strong> แก้ไขช่องโหว่ความปลอดภัยให้ iPad รุ่นที่อัปเดตเป็น iPadOS 18 ไม่ได้</li>\n<li><strong>macOS Sonoma 14.7.3</strong> และ <strong>macOS Ventura 13.7.3</strong> แก้ไขช่องโหว่ความปลอดภัยให้ Mac รุ่นที่ไม่ได้อัปเดตเป็น Sequoia</li>\n</ul>\n<p>ที่มา: MacRumors <a href=\"https://www.macrumors.com/2025/01/27/apple-releases-ios-18-3/\">[1]</a>, <a href=\"https://www.macrumors.com/2025/01/27/apple-releases-macos-sequoia-15-3/\">[2]</a>, <a href=\"https://www.macrumors.com/2025/01/27/apple-releases-watchos-11-3/\">[3]</a>, <a href=\"https://www.macrumors.com/2025/01/27/apple-releases-visionos-2-3/\">[4]</a>, <a href=\"https://www.macrumors.com/2025/01/27/apple-releases-tvos-18-3/\">[5]</a></p>\n<p><img alt=\"No Description\" src=\"https://www.blognone.com/sites/default/files/externals/0c703f95d2798f0dc9c56713ea8eb05a.jpg\" /></p>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div><div><a href=\"/topics/watchos-11\">watchOS 11</a></div><div><a href=\"/topics/visionos\">visionOS</a></div><div><a href=\"/topics/tvos\">tvOS</a></div><div><a href=\"/topics/ipados-17\">iPadOS 17</a></div><div><a href=\"/topics/sonoma\">Sonoma</a></div><div><a href=\"/topics/ventura\">Ventura</a></div><div><a href=\"/topics/security-patch\">Security Patch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7f71e7ba5325f4fd68e8f344f5057e64712509d6a6b85fc60fb80c9eda446e4","category":"Thai"}