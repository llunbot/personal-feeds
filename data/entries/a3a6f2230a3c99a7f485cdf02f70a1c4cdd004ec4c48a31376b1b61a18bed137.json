{"title":"Microsoft Flight Simulator ออกเวอร์ชัน GOTY เพิ่มเนื้อหา ผู้เล่นเดิมอัพเกรดฟรี","link":"https://www.blognone.com/node/125392","date":1634783071000,"content":"<div><div><div><p><a href=\"https://www.blognone.com/node/117443\">Microsoft Flight Simulator วางขายบนพีซีช่วงกลางปี 2020</a> นับมาถึงตอนนี้เป็นเวลาปีกว่า มีเนื้อหาอัพเดตแผนที่ เครื่องบิน สนามบินออกมาเรื่อยๆ ก็ได้เวลาจับมาแพ็คขายใหม่ในชื่อ Game of the Year (GOTY) Edition ตามธรรมเนียม</p>\n<p>GOTY Edition จะเพิ่มเครื่องบินใหม่ 5 รุ่น สนามบินใหม่ 8 แห่ง ภารกิจใหม่ 6 ภารกิจ และฟีเจอร์ใหม่อย่างระบบสภาพอากาศที่อัพเดต และเตรียมอัพเกรดกราฟิกเป็น DirectX 12</p>\n<p>ข่าวดีคือคนที่ซื้อเกมเวอร์ชันแรกไปแล้ว (ทั้งบน Xbox และพีซี) จะได้อัพเกรดฟรี ส่วนเกมเวอร์ชัน GOTY จะเริ่มวางขาย 18 พฤศจิกายนนี้ในราคาเดิม</p>\n<p>ที่มา - <a href=\"https://news.xbox.com/en-us/2021/10/19/coming-soon-microsoft-flight-simulator-game-of-the-year-edition/\">Xbox</a></p>\n<p><img src=\"https://www.blognone.com/sites/default/files/externals/6ede9f0befb09b2ea67d44c7f67819a1.jpg\" /></p>\n</div></div></div><div><div>Topics: </div><div><div><a href=\"/topics/flight-simulator\">Flight Simulator</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3a6f2230a3c99a7f485cdf02f70a1c4cdd004ec4c48a31376b1b61a18bed137","category":"Thai"}