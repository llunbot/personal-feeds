{"title":"SoftBank รายงานผลการดำเนินงานไตรมาส มีกำไรสูงจากราคาหุ้น T-Mobile และการลงทุนในสตาร์ทอัปหลายแห่ง","link":"https://www.blognone.com/node/143094","date":1731498474000,"content":"<div><div><div><p>SoftBank รายงานผลประกอบการประจำไตรมาสเดือนกันยายน 2024 รายได้รวม 1.768 ล้านล้านเยน และมีกำไรสุทธิ 1.227 ล้านล้านเยน ซึ่งอัตรากำไรสุทธิที่สูงนั้นเป็นผลจากการบันทึกผลตอบแทนของบริษัทที่ไปลงทุน ซึ่ง SoftBank บันทึกกำไรส่วนนี้ถึง 2.01 ล้านล้านเยน ส่วนใหญ่มาจากราคาหุ้นของ T-Mobile และ Alibaba ที่ปรับเพิ่มขึ้น</p>\n<p>ส่วนของกองทุน Vision Fund ในไตรมาสที่ผ่านมามีกำไรจากการลงทุน 6.1 แสนล้านเยน ดีกว่าช่วงเดียวกันในปีก่อนที่<a href=\"https://www.blognone.com/node/136666\">บันทึกขาดทุนถึง 2.59 แสนล้านเยน</a> ที่ส่วนใหญ่มาจาก WeWork โดยกองทุน Vision Fund 1 มีผลตอบแทนสูงจาก Coupang อีคอมเมิร์ซรายใหญ่ในเกาหลีใต้ และ DiDi แอปเรียกรถแท็กซี่ของจีน ส่วนกองทุน Vision Fund 2 มีผลตอบแทนขาดทุน เนื่องจากหุ้นของบริษัทหุ่นยนต์ AutoStore และบริษัทเทคโนโลยี Symbotic มีราคาลดลง</p>\n<p>กองทุน Vision Fund 2 มีการลงทุนในบริษัทเพิ่มเติม 3 แห่ง ในไตรมาสที่ผ่านมาได้แก่ Glean บริการค้นหาข้อมูลด้วย AI, Poolside เครื่องมือช่วยเขียนโค้ดด้วย GenAI และ <a href=\"https://www.blognone.com/node/142340\">OpenAI ในการเพิ่มทุนรอบล่าสุด</a> ซึ่งบริษัทร่วมลงทุน 500 ล้านดอลลาร์</p>\n<p>ที่มา: <a href=\"https://group.softbank/system/files/pdf/ir/financials/financial_reports/financial-report_q2fy2024_01_en.pdf\">SoftBank</a> (pdf)</p>\n<p><img src=\"https://www.blognone.com/sites/default/files/externals/77f4abd0af38a1c5e30fce749c44c949.jpg\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35826aa60bd334e78b77a24595e9bb64905dc4edf3d50cefb8389ea10fb82e33","category":"Thai"}