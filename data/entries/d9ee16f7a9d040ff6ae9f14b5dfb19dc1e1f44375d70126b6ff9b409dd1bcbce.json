{"title":"นักวิจัยเจาะช่องโหว่ Spectre ได้อีกรอบ ดึงข้อมูลจากหน่วยความจำได้ 5.6KiB/s","link":"https://www.blognone.com/node/146455","date":1747469640000,"content":"<span>นักวิจัยเจาะช่องโหว่ Spectre ได้อีกรอบ ดึงข้อมูลจากหน่วยความจำได้ 5.6KiB/s</span>\n\n  <div>\n    <div>Body</div>\n              <div><p>ทีมวิจัยจาก ETH Zurich รายงานถึงช่องโหว่อ่านหน่วยความจำในส่วนที่ไม่มีสิทธิ์ในซีพียูอินเทล รูปแบบเดียวกับช่องโหว่ Spectre เมื่อ 6 ปีก่อนได้สำเร็จ โดยอาศัยช่องโหว่ Branch Predictor Race Conditions ที่ตารางของ branch predictor ถูกอัพเดตระหว่างการสลับโหมดในซีพียู</p>\n<p>ช่องโหว่นี้ทำให้โปรแกรมอาจจะอ่านข้อมูลที่ไม่มีสิทธิ์ เช่น user อ่านข้อมูลของ kernel หรือ guest virtual machine อ่านข้อมูลของ hypervisor แม้ว่ากระบวนการจะซับซ้อนและอ่านข้อมูลได้เพียง 5.6KiB/s เท่านั้น</p>\n<p>อินเทลปล่อยแพตช์ออัพเดต microcode เพื่อแก้ช่องโหว่นี้แล้ว ทำให้ประสิทธิภาพลดลงเล็กน้อย ใน Alder Lake กระทบ 2.7% การแก้ไขที่ระดับซอฟต์แวร์อาจจะมีผลกระทบมากกว่า เช่นการแก้ในระดับซอฟต์แวร์กระทบ Rocket Lake ถึง 8.3%</p>\n<p>ที่มา - <a href=\"https://comsec.ethz.ch/research/microarch/branch-privilege-injection/\">ETH Zurich</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Sat, 05/17/2025 - 15:14</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9ee16f7a9d040ff6ae9f14b5dfb19dc1e1f44375d70126b6ff9b409dd1bcbce","category":"Thai"}