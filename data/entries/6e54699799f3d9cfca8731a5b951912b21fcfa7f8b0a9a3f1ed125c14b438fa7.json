{"title":"Qualcomm รายงานผลประกอบการไตรมาส รายได้รวมโต 1%, ชิปสมาร์ทโฟนยอดขายเพิ่มขึ้น 1%","link":"https://www.blognone.com/node/139528","date":1714610886000,"content":"<div><div><div><p>Qualcomm รายงานผลประกอบการของไตรมาสที่ 2 ตามปีการเงินบริษัท 2024 สิ้นสุดวันที่ 24 มีนาคม มีรายได้ตามบัญชี GAAP 9,389 ล้านดอลลาร์ เพิ่มขึ้น 1% จากไตรมาสเดียวกันในปีก่อน และมีกำไรสุทธิเพิ่มขึ้นเป็น 2,326 ล้านดอลลาร์</p>\n<p>Cristiano Amon ซีอีโอ Qualcomm กล่าวว่าผลการดำเนินงานที่ออกมาแข็งแกร่ง และมีกำไรมากกว่าที่บริษัทเคยคาดการณ์ไว้ โดย Qualcomm ยังมีแผนการเติบโตและกระจายสินค้าที่มากขึ้น กลุ่ม QCT สำหรับยานยนต์เติบโตต่อเนื่องเป็นสถิติสูงสุดไตรมาสที่สาม และยังมีแผนออกสินค้าแพลตฟอร์ม Snapdragon X รองรับการเติบโตด้าน AI อีกด้วย</p>\n<p>Qualcom มีรายได้แบ่งเป็นสองส่วนธุรกิจหลักคือ QCT จัดจำหน่ายชิป กลุ่มนี้รายได้โต 1% เป็น 8,026 ล้านดอลลาร์ เฉพาะสมาร์ทโฟนอยู่ที่ 6,180 ล้านดอลลาร์ ส่วนยานยนต์ 603 ล้านดอลลาร์ เพิ่มขึ้น 35% และอีกกลุ่มธุรกิจคือขายไลเซนส์ QTL รายได้ 1,318 ล้านดอลลาร์ เพิ่มขึ้น 2%</p>\n<p>ที่มา: <a href=\"https://d1io3yog0oux5.cloudfront.net/_c403844340a39c536e3c500b137fa0f1/qualcomm/db/773/7396/file/FY2024+2nd+Quarter+Earnings+Release.pdf\">Qualcomm</a> (pdf)</p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e54699799f3d9cfca8731a5b951912b21fcfa7f8b0a9a3f1ed125c14b438fa7","category":"Thai"}