{"title":"MicroStrategy ซื้อ Bitcoin เพิ่มอีก 27,200 BTC ต้นทุนเฉลี่ย 74,463 ดอลลาร์","link":"https://www.blognone.com/node/143055","date":1731369583000,"content":"<div><div><div><p>MicroStrategy รายงานการซื้อบิตคอยน์เพิ่มเติมช่วง 31 ตุลาคมถึง 10 พฤศจิกายน 2024 เพิ่มอีกประมาณ 27,200 BTC คิดเป็นมูลค่าประมาณ 2.03 พันล้านดอลลาร์ เฉลี่ย 74,463 ดอลลาร์ต่อ BTC รวมค่าธรรมเนียมแล้ว</p>\n<p>การซื้อบิตคอยน์เพิ่มรอบล่าสุดนี้ทำให้ MicroStrategy มีบิตคอยน์ที่ถือครองรวมประมาณ 279,420 BTC มูลค่าต้นทุนรวมประมาณ 11.9 พันล้านดอลลาร์ เฉลี่ย 42,692 ดอลลาร์ต่อ BTC</p>\n<p>MicroStrategy บอกว่าการลงทุนในบิตคอยน์ในช่วงที่ผ่านมานี้ ทำให้บริษัทได้รับผลตอบแทนจากการลงทุน (Bitcoin Yield) ในไตรมาสที่ผ่านมา 7.4% และ 26% หากนับตั้งแต่เมื่อต้นปี</p>\n<p>ล่าสุดราคาบิตคอยน์ยังคงปรับเพิ่มขึ้นต่อเนื่องใกล้แตะ 90,000 ดอลลาร์แล้ว หลังจากเพิ่งทำ<a href=\"https://www.blognone.com/node/143037\">นิวไฮผ่าน 80,000 ดอลลาร์</a>เมื่อวันก่อน</p>\n<p>ที่มา: <a href=\"https://www.microstrategy.com/press/microstrategy-announces-btc-atm-activity-raised-2-billion-purchased-27200-btc-now-holds-279420-btc-with-btc-yield-of-26-ytd\">MicroStrategy</a></p>\n<p><img alt=\"No Description\" src=\"https://www.blognone.com/sites/default/files/externals/68151266cca798156ab31827ff861404.jpeg\" /></p>\n</div></div></div><div><div>Topics: </div><div><div><a href=\"/topics/microstrategy\">MicroStrategy</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0df24eed9f2a5a65cbd7c510460df40374046156c6b5e4e05a477250f6cd976b","category":"Thai"}