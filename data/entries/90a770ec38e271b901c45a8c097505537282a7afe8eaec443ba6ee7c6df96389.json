{"title":"ซัมซุงเปิดตัว One UI 6 Beta ปรับดีไซน์ Quick Settings เล็กน้อย, Galaxy S23 ทดสอบได้แล้ว","link":"https://www.blognone.com/node/135245","date":1691803440000,"content":"<div><div><div><p>ซัมซุงเปิดตัวโปรแกรม One UI 6.0 Beta อย่างเป็นทางการ หลัง<a href=\"https://www.blognone.com/node/135177\">เผลอปล่อยหลุดมาก่อนกำหนดเล็กน้อย</a></p>\n<p>One UI 6.0 พัฒนาต่อจากฐาน Android 14 โดยเวอร์ชันนี้ได้ปรับหน้าตาและดีไซน์ของระบบจากเดิมบางส่วน ที่เห็นได้ชัดเจนคือหน้า Quick Settings ที่นำไอคอนใช้บ่อยอย่าง Wi-Fi/Bluetooth ขึ้นมาเป็นไอคอนขนาดใหญ่ด้านบน, ย้ายปุ่มที่เกี่ยวข้องกับหน้าจอไปรวมกับแถบความสว่าง, ตัวแถบ Quick Settings เองสามารถปัดที่มุมขวาบนของจอลงมาได้เลย ไม่ต้องปัดสองรอบแบบเดิม (ท่าเดียวกับของ iOS)</p>\n<p>ของใหม่อย่างอื่นคือ ฟอนต์ใหม่, อีโมจิใหม่, การสร้างล็อคสกรีนที่หน้าตาแตกต่างกันในแต่ละโหมด, widget เข้ากล้องแต่ละโหมดโดยตรง เป็นต้น</p>\n<p>ตอนนี้โครงการ One UI 6.0 Beta เปิดทดสอบแล้วกับซีรีส์ Galaxy S23 ใน 3 ประเทศคือ สหรัฐอเมริกา เกาหลีใต้ เยอรมนี</p>\n<p><img alt=\"No Description\" src=\"https://www.blognone.com/sites/default/files/externals/6473962a456a6d28d257629f69a63907.jpg\" /></p>\n<p>ที่มา - <a href=\"https://news.samsung.com/global/samsungs-one-ui-6-beta-program-offers-galaxy-s23-series-users-a-sneak-peek-at-new-enhancements\">Samsung</a></p>\n</div></div></div><div><div>Topics: </div><div><div><a href=\"/topics/one-ui\">One UI</a></div><div><a href=\"/topics/samsung\">Samsung</a></div><div><a href=\"/topics/android-14\">Android 14</a></div><div><a href=\"/topics/galaxy-s23\">Galaxy S23</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90a770ec38e271b901c45a8c097505537282a7afe8eaec443ba6ee7c6df96389","category":"Thai"}