{"title":"โครงการ Stargate เตรียมสร้างดาต้าเซ็นเตอร์แห่งแรกในเท็กซัส ขนาดเท่ากับเซ็นทรัลพาร์ก","link":"https://www.blognone.com/node/144293","date":1737702375000,"content":"<div><div><div><p>Bloomberg รายงานว่า<a href=\"https://www.blognone.com/node/144241\">โครงการ Stargate</a> จะสร้างดาต้าเซ็นเตอร์แห่งแรกในเมืองอาบีลีน รัฐเท็กซัส ครอบคลุมพื้นที่ประมาณ 875 เอเคอร์ หรือมีขนาดใกล้เคียงกับเซ็นทรัลพาร์ก ในนิวยอร์ก เมื่อสร้างเสร็จสมบูรณ์ คาดว่าจะเป็นโครงสร้างพื้นฐานที่รองรับและใช้งาน AI ขั้นสูงของ OpenAI</p>\n<p>อย่างไรก็ตาม โครงการนี้คาดว่าจะสร้างงาน full-time อย่างน้อย 57 ตำแหน่งในช่วงแรก โดยมีค่าจ้างเฉลี่ยอยู่ที่ 57,600 ดอลลาร์ฯ ต่อปี ขณะที่ประธานาธิบดีโดนัลด์ ทรัมป์ และผู้บริหารบิ๊กเทคฯ ที่เข้าร่วมทุน บอกว่าโครงการจะสร้างงานในสหรัฐฯ มากกว่า 100,000 ตำแหน่ง</p>\n<p>โดยทั่วไปแล้ว การสร้างดาต้าเซ็นเตอร์มักจะสร้างตำแหน่งงานได้น้อยกว่าการสร้างเทคแคมปัส แม้ในช่วงก่อสร้างจะต้องการแรงงานจำนวนมาก แต่เมื่อเปิดใช้งานแล้ว กลับพบว่าไม่ได้ต้องใช้พนักงานจำนวนมาก</p>\n<p>ด้านโฆษก OpenAI บอกว่าการสร้างดาต้าเซ็นเตอร์ในเมืองอาบีลีน เป็นเพียงจุดเริ่มต้นเท่านั้น โครงการ Stargate มีแผนที่จะสร้างดาต้าเซ็นเตอร์ทั่วประเทศ ซึ่งจะสร้างงานนับแสนตำแหน่ง ไม่ว่าจะเป็นช่างไฟฟ้า ช่างไม้ คนงาน คนขับรถบรรทุก ในลักษณะเดียวกันกับการสร้างโครงสร้างพื้นฐานขนาดใหญ่ในอดีต</p>\n<p>ทั้งนี้ เจ้าหน้าที่ของเมืองอาบีลีนให้มีการลดหย่อนภาษีสำหรับโครงการนี้ ผ่านลดภาษีทรัพย์สิน 85% เป็นเวลา 20 ปี รวมทั้งต้องสร้างดาต้าเซ็นเตอร์เสร็จภายในเดือนสิงหาคม 2026</p>\n<p>ที่มา: <a href=\"https://www.bloomberg.com/news/articles/2025-01-23/stargate-s-first-data-center-to-be-located-in-texas-with-at-least-57-jobs?srnd=phx-technology\">Bloomberg</a></p>\n<p><img alt=\"alt=&quot;stargate&quot;\" src=\"https://www.blognone.com/sites/default/files/externals/c61f9cbfe17c8e00114d4084455d1cfc.png\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/datacenter-0\">Datacenter</a></div><div><a href=\"/topics/stargate\">Stargate</a></div><div><a href=\"/topics/texas\">Texas</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19000968cf8b4713315baaa89c891fe775b64b48fb73992b6af12f84c32e6b31","category":"Thai"}