{"title":"หรือ Apple จะทำให้ Mac เล่นเกมของ Windows ได้? หลัง Apple โชว์เดโมเกมที่ใช้ DirectX 12","link":"https://www.blognone.com/node/134215","date":1686136400000,"content":"<div><div><div><p>จากการเปิดตัวของ <strong>macOS Sonoma</strong> มีฟีเจอร์หนึ่งที่ได้เปิดตัวมาด้วยคือ <strong>Game Mode</strong> ที่จะช่วยให้ Mac เล่นเกมได้ดีขึ้น มาพร้อม Tool ที่ช่วยในการพอร์ตเกมให้สะดวกขึ้นอย่าง <strong>Game Porting Toolkit</strong> แต่ว่าหลังจากจบ Ketnote แล้ว Apple ได้ปล่อยคลิปในชื่อ <strong>Platform State of the Union</strong> ได้แสดงรายละเอียดของ Game Porting Toolkit เพิ่มขึ้น</p>\n<p>ส่วนหนึ่งของคลิป Platform State of the Union ได้เจาะลึกไปที่ Game Porting Toolkit เกียวกับกระบวนการการพอร์ตเกมต่าง ๆ มาลง Mac โดยแบ่งเป็น 3 ด่านดังนี้</p>\n<ul>\n<li>Evaluation : ดูว่าเกมทำงานบน Apple Silicon แล้วเป็นอย่างไร</li>\n<li>Converting Shaders : รวม Shader ต่าง ๆ มาแปลงให้เหมาะกับ Mac</li>\n<li>Converting Code : แปลง Code ให้เข้ากันได้กับ Mac และปรับปรุงประสิทธิภาพการทำงาน</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5642dc85de5f17ced3272d3920702601.png\" /></p>\n<p>โดย Demo ที่ Apple นำเกม The Medium มาแสดงนั้น ตัวเกมรันโดย Apple Silicon ที่ใช้ Rosetta 2 ซึ่งใน information ได้ขึ้นว่า The Medium ใช้ DirectX 12 สร้างบน Unreal Engine ที่เป็น API Graphic ของ Windows ซึ่งในอดีตกาล Mac ไม่สามารถเปิดเกมโดยใช้ DirectX 12 แบบตรง ๆ ได้ หากต้องการใช้งานจริง ๆ จะต้องหันไปใช้ 3rd Party อย่างโปรแกรม CrossOver แทน</p>\n<p><img alt=\"No Description\" src=\"https://www.blognone.com/sites/default/files/externals/84ab1e4438f119bdeaa2a25f6d96dcd8.png\" /></p>\n<p><strong>Apple ได้กล่าวเองว่า</strong>: <em>“คุณสามารถประเมินว่าเกม Windows ของคุณ สามารถทำงานบน Mac ได้ดีขนาดไหน โดยใช้การจำลองสภาพแวดล้อม ซึ่งจะช่วยให้คุณวิเคราะห์ประสิทธิภาพของเกมได้ทันที โดยประหยัดเวลาการทำงานไปได้หลายเดือน”</em></p>\n<p><img alt=\"No Description\" src=\"https://www.blognone.com/sites/default/files/externals/8bb026c17fface0f61ea4ad25556bd85.png\" /></p>\n<p>นอกจากนี้ Game Porting Toolkit ยังสามารถแปลงในส่วนการตั้งค่าของ Controller, Audio, Graphics APIs, ชุดคำสั่ง CPU และ APIs ตัวอื่น ๆ ได้ เพียงแค่นำโค้ดของเกม Windows มาเปิดใน Command Line จากนั้นจะทำการแปลงโค้ดอัตโนมัติผ่านการจำลองสภาพแวดล้อมของ Apple</p>\n<p>การจำลองสภาพแวดล้อมแบบนี้อาจจะมองได้ว่าคล้ายกับที่ Valve ได้พัฒนา Proton ขึ้นมาเพื่อให้เล่นเกมบน Linux ได้ราบลื่นขึ้น ก็หวังว่าในอนาคตจะมีเกมระดับ AAA มาลง Mac เยอะขึ้นครับ</p>\n<p>ที่มา - <a href=\"https://www.digitaltrends.com/computing/apple-enabled-thousands-windows-games-mac/\">Digital Trends</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macos\">macOS</a></div><div><a href=\"/topics/emulator\">Emulator</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf6d0bde5cc24736dfba726a6742b4cedbec8f5bceb3a58a22b9f683879604f6","category":"Thai"}