{"title":"พรีเมียร์ลีกเตรียมใช้เทคโนโลยี Dragon ที่มี iPhone เกือบ 30 เครื่อง มาตรวจจับล้ำหน้า","link":"https://www.blognone.com/node/141426","date":1723683728000,"content":"<div><div><div><p>Genius Sports บริษัทผู้พัฒนาเทคโนโลยีตรวจจับในการแข่งขันกีฬา ประกาศความร่วมมือกับพรีเมียร์ลีกอังกฤษ นำเทคโนโลยีกึ่งอัตโนมัติ Dragon มาช่วยในการตัดสินลูกล้ำหน้า ด้วยการสร้างฝาแฝดดิจิทัล (Digital Twin) เป็นภาพเสมือนของนักกีฬาระดับ 7,000-10,000 จุดข้อมูลต่อหนึ่งคน ทำให้ช่วยตรวจจับและส่งคำตัดสินได้รวดเร็วมากขึ้นกว่า VAR</p>\n<p>ระบบ Dragon ทำงานโดยใช้กล้องของ iPhone อย่างน้อย 28 เครื่อง ติดตั้งรอบสนาม เพื่อจับภาพที่เฟรมเรตสูงในหลายมุมมอง ซึ่ง Genius Sports มีแผนเพิ่มจำนวนกล้อง iPhone ต่อสนามอีกตลอดฤดูกาลแข่งขัน</p>\n<p>นอกจากพรีเมียร์ลีกแล้ว เครื่องมือตรวจจับของ Genius Sports ยังถูกใช้งานในการแข่งขันบาสเกตบอล NBA อีกด้วย ระบบ Dragon จะถูกนำไปติดตั้งในทุกสนามของการแข่งขันพรีเมียร์ลีก คาดว่าจะเริ่มใช้งานได้ช่วงกลางฤดูกาล</p>\n<p>ที่มา: <a href=\"https://petapixel.com/2024/08/14/premier-league-to-replace-var-system-with-swarm-of-iphones/\">PetaPixel</a></p>\n<p><img alt=\"No Description\" src=\"https://www.blognone.com/sites/default/files/externals/b1a0794c8b7b2733b3b6997faf29bde4.jpg\" /></p>\n</div></div></div><div><div>Topics: </div><div><div><a href=\"/topics/premier-league\">Premier League</a></div><div><a href=\"/topics/football\">Football</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"226cd7ddd6deb6002e90a3e510b47ff35c394d32897f10fdb87d852d31237d6f","category":"Thai"}