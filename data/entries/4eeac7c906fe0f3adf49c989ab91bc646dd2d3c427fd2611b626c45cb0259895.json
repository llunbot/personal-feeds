{"title":"Snapchat เผย Apple เปลี่ยนนโยบายเก็บข้อมูลผู้ใช้ใน iOS 14.5 ส่งผลกระทบต่อธุรกิจโฆษณามากกว่าที่คาดไว้","link":"https://www.blognone.com/node/125412","date":1634870331000,"content":"<div><div><div><p>Snap บริษัทผู้พัฒนาแอป Snapchat ออกรายงานประจำไตรมาสสามของปีนี้แล้ว โดยมีรายได้ต่ำกว่าที่คาดไว้เนื่องจากผลกระทบจากการเปลี่ยนนโยบายด้านความเป็นส่วนตัวบน iOS</p>\n<p>เป็นที่รู้กันว่า Apple บังคับนโยบายใหม่ให้ผู้ใช้มีสิทธิ์เลือกจะให้แอปเก็บข้อมูลของตนเองนอกแอปหรือไม่ก็ได้ใน iOS 14.5 ซึ่งเรื่องนี้ส่งผลต่อระบบโฆษณาอย่างเลี่ยงไม่ได้ ซึ่งกรณีของ Snap ในไตรมาสนี้ก็ทำให้บริษัทมีรายได้น้อยกว่าที่คาดไว้</p>\n<p>Snap รายงานรายได้ของบริษัทในไตรมาสสามที่ 1.07 พันล้านดอลลาร์ น้อยกว่าที่นักลงทุนคาดการณ์ไว้ที่ 1.1 พันล้านดอลลาร์ และมีจำนวน daily active user ที่ 306 ล้านคน</p>\n<p>ซีอีโอ Evan Spiegel ระบุว่าตอนนี้นักโฆษณาจะต้องปรับตัวใหม่ให้เข้ากับระบบการวัดพฤติกรรมผู้ใช้ในสภาวะจำกัด และมองว่าปรับตัวต้องใช้เวลา แต่ก็จะยังคงเห็นผลในระยะยาวของการเปลี่ยนนโยบายโฆษณาของ Apple แน่นอน</p>\n<p>Snap ไม่ใช่ผู้ได้รับผลกระทบรายแรกของการบล็อคระบบติดตามบน iOS 14.5 ของ Apple เพราะทั้ง <a href=\"https://www.blognone.com/node/122699\">Twitter</a>, <a href=\"https://www.blognone.com/node/122482\">Facebook และ Instagram</a> ก็ต้องขึ้นหน้าชี้แจงประโยชน์เพื่อขอให้ผู้ใช้กดยอมให้ติดตามเก็บข้อมูลมาแล้ว แต่ตัวซีอีโอ Spiegel เองก็<a href=\"https://www.cnbc.com/2021/02/05/snap-ceo-spiegel-says-apples-iphone-privacy-change-is-good-for-consumers.html\">สนับสนุน</a>แนวทางนี้เพราะมองว่าเป็นประโยชน์ต่อผู้บริโภค</p>\n<p>ที่มา - <a href=\"https://techcrunch.com/2021/10/21/snap-q-3-2021-earnings/\">TechCrunch</a></p>\n<p><img src=\"https://www.blognone.com/sites/default/files/externals/59f18d11a0423ebf02a3b431cc093bec.png\" /></p>\n</div></div></div><div><div>Topics: </div><div><div><a href=\"/topics/snapchat\">Snapchat</a></div><div><a href=\"/topics/snap\">Snap</a></div><div><a href=\"/topics/privacy\">Privacy</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4eeac7c906fe0f3adf49c989ab91bc646dd2d3c427fd2611b626c45cb0259895","category":"Thai"}