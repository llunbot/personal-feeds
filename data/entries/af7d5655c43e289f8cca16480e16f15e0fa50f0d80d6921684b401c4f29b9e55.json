{"title":"[ลือ] iPhone 13 รองรับการเชื่อมต่อกับดาวเทียมวงโคจรต่ำ ทดแทนเวลาไม่มีสัญญาณ 4G/5G","link":"https://www.blognone.com/node/124488","date":1630281325000,"content":"<div><div><div><p>Ming-Chi Kuo นักวิเคราะห์ที่มีประวัติให้ข้อมูลสินค้าใหม่แอปเปิลได้แม่นยำที่สุด คราวนี้เขามาพร้อมข้อมูลว่า iPhone 13 ที่กำลังจะเปิดตัว จะมีคุณสมบัติใหม่ที่สำคัญ คือรองรับการเชื่อมต่อกับดาวเทียมวงโคจรต่ำ (low-earth-orbit, LEO) ทำให้ยังสามารถใช้งานการโทรหรือส่งข้อความต่อได้ แม้พื้นที่นั้นไม่มีสัญญาณเครือข่ายโทรศัพท์มือถือ 4G หรือ 5G โดย iPhone 13 จะใช้ชิป Qualcomm X60 แบบปรับแต่งที่รองรับการเชื่อมต่อประเภทนี้</p>\n<p>ประเด็น iPhone รองรับการเชื่อมต่อสัญญาณดาวเทียมไม่ใช่ของใหม่ เคย<a href=\"https://www.blognone.com/node/113787\">มีรายงานข่าว</a>ว่าแอปเปิลอยู่ในขั้นตอนการศึกษาตั้งแต่ปี 2019</p>\n<p>Kuo บอกว่าแอปเปิลมีแผนพัฒนาการเชื่อมต่อดาวเทียมวงโคจรต่ำนี้ ไปยังสินค้าอื่นในอนาคตด้วยอาทิ เฮดเซต AR, รถยนต์ไร้คนขับ และสินค้า IoT ตัวอื่น</p>\n<p>ตอนนี้ Kuo ยังไม่มีข้อมูลว่าหาก iPhone 13 รองรับการเชื่อมต่อผ่านดาวเทียมได้ ค่าบริการส่วนนี้จะคิดราคาอย่างไร</p>\n<p>ที่มา: <a href=\"https://9to5mac.com/2021/08/29/kuo-iphone-13-to-support-leo-satellite-communication-allowing-users-to-make-phone-calls-and-send-texts-without-cell-signal/\">9to5Mac</a></p>\n<p><img src=\"https://www.blognone.com/sites/default/files/externals/1471b1546f8531970775e502a7fb8c0d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-13\">iPhone 13</a></div><div><a href=\"/topics/satellite\">Satellite</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af7d5655c43e289f8cca16480e16f15e0fa50f0d80d6921684b401c4f29b9e55","category":"Thai"}