{"title":"สู่ยุครถยนต์พลัง 5G ซัมซุงเปิดตัวชิป Exynos Auto ที่เชื่อมต่อ 5G ในรถยนต์ได้","link":"https://www.blognone.com/node/126091","date":1638362617000,"content":"<div><div><div><p>ซัมซุงมีชิป Exynos Auto สำหรับตลาดอุปกรณ์แสดงข้อมูลในรถยนต์ (in-vehicle infotainment หรือ IVI) มาได้สักพักใหญ่ๆ แล้ว ล่าสุดซัมซุงออกชิปใหม่ตระกูล Exynos Auto มาอีก 2 ตัวคือ</p>\n<p><strong>Exynos Auto T5123</strong> ไม่ได้เป็นชิปประมวลผลหลัก แต่เป็นชิปส่งข้อมูล (telematics control unit) ที่รองรับ 5G เป็นตัวแรกทั้งแบบ SA และ NSA (ความเร็วดาวน์โหลดสูงสุด 5.1 Gbps) ตัวมันเองมีซีพียู Cortex-A55 สองคอร์, ชิปนำทาง Global Navigation Satellite System (GNSS)</p>\n<p>การมาถึงของ Exynos Auto T5123 จะทำให้เราเริ่มเห็นรถยนต์ติด 5G ออกสู่ตลาดกันในไม่ช้า</p>\n<p><strong>Exynos Auto V7</strong> เป็นชิปประมวลผล IVI สำหรับรถยนต์ระดับกลาง (mid to high-end) ใช้ซีพียู Cortex-A76 จำนวน 8 คอร์, จีพียู Mali G76 จำนวน 11 คอร์ แบ่งเป็น 3+8 คอร์แยกจัดการระบบแสดงผลคนละส่วนกันชัดเจน ไม่ดึงพลังระหว่างกัน, มีชิป NPU สำหรับช่วยประมวลผล virtual assistant เช่น ระบบสั่งงานด้วยเสียง</p>\n<p>Exynos Auto V7 ถือเป็นชิปตัวรองจาก Exynos Auto V9 ที่เปิดตัวมาตั้งแต่ปี 2019 ตอนนี้ระบุชื่อลูกค้าแล้วคือ LG จะนำชิปตัวนี้ไปใส่ในระบบความบันเทิงในรถ ที่ผลิตให้ Volkswagen</p>\n<p><img src=\"https://www.blognone.com/sites/default/files/externals/878d02057c06ef74dc42c0e562d2dc07.jpg\" /></p>\n<p>ที่มา - <a href=\"https://news.samsung.com/global/samsung-introduces-three-new-logic-solutions-to-power-the-next-generation-of-automobiles\">Samsung</a></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/samsung\">Samsung</a></div><div><a href=\"/topics/soc\">SoC</a></div><div><a href=\"/topics/5g\">5G</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbc11316a7c1323446b4ab8832338f5bdf4a6ef8b1c4dc95c630123fb277bdc1","category":"Thai"}