{"title":"ทีมพัฒนา Super Mario Bros. Wonder อธิบายสาเหตุ ที่ถอดนาฬิกาจับเวลาในแต่ละด่านออกไป","link":"https://www.blognone.com/node/137377","date":1703416277000,"content":"<div><div><div><p>Famitsu ได้สัมภาษณ์ทีมพัฒนา Super Mario Bros. Wonder คือคุณ Takashi Tezuka โปรดิวเซอร์และคุณ Shiro Mouri ผู้กำกับ ในหลายประเด็น โดยตอนหนึ่งเป็นคำถามเรื่องการเปลี่ยนแปลงหลายอย่างในเกม ที่ต่างจากซีรี่ส์ Super Mario Bros. แบบ 2D เดินด้านข้าง เช่น การนำนาฬิกาจับเวลาถอยหลังออกไป</p>\n<p>Mouri บอกว่า เนื่องจาก Super Mario Bros. ภาคนี้ออกหลังจากภาคล่าสุดถึง 11 ปี จึงมีการพูดคุยถึงหลักการพื้นฐานหลายอย่างในเกมใหม่ทั้งหมด ว่ายังมีความจำเป็นแค่ไหน ส่วนของนาฬิกานั้น เริ่มต้นจากคำถามว่าเรายังต้องจับเวลาแต่ละฉากหรือไม่ ก็พบว่าเมื่อไม่มีเวลากำหนด ผู้เล่นสบายใจกับการค้นหาสิ่งต่าง ๆ ในฉากมากขึ้น นอกจากนี้ระบบ Wonder บางชนิดก็มีนาฬิกาจับเวลาด้วย จึงทำให้ซ้ำซ้อนถ้าต้องมีสองเวลาในฉากเดียว อีกทั้งเมื่อนำนาฬิกาออกไป เป้าหมายหลักของเกมก็ยังคงอยู่เหมือนเดิม</p>\n<p>ยังมีอีกหลายอย่างที่ทีมพัฒนาเคยพิจารณาตัดออกไป เช่น เสาธงตรงเส้นชัย ซึ่งสรุปว่าเอาออกไม่ได้ เพราะหากเล่นแบบหลายคนจะทำให้เกมไม่มีจุดเส้นชัย ส่วนระบบคะแนนถูกนำออกไปในภาคนี้เช่นกัน</p>\n<p>ที่มา: <a href=\"https://nintendoeverything.com/super-mario-bros-wonder-devs-discuss-taking-out-the-timer/\">Nintendo Everything</a> ภาพ <a href=\"https://youtu.be/n_AD5-3f0CI\">นินเทนโด</a></p>\n<p><img alt=\"No Description\" src=\"https://www.blognone.com/sites/default/files/externals/2b76d1ec82f6f777bb7ebd83e2cfaf7c.jpg\" /></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d7417ac4e304a789b3d871e98d58ab9c9d2ce9d3bff53a4696680b14d32bc38","category":"Thai"}