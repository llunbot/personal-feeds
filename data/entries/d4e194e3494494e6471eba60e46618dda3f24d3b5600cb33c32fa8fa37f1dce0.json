{"title":"Activision Blizzard จ้างหัวหน้า HR จากดิสนีย์ หวังกู้ภาพลักษณ์องค์กร หลังผู้บริหารลาออกหลายราย","link":"https://www.blognone.com/node/124767","date":1631701409000,"content":"<div><div><div><p>Activision Blizzard เจอปัญหาในองค์กรอย่างหนัก โดยเฉพาะเรื่องการคุกคามเพศสั่งสมจนเป็นวัฒนธรรมองค์กรของ Activision Blizzard ไปแล้ว จนถูกฟ้อง และพนักงานออกมาเดินหยุดงานประท้วงผู้บริหาร ตามมาด้วยบุคคลสำคัญในองค์กรลาออกหลายราย ตั้งแต่ <a href=\"https://www.blognone.com/node/124043\">J. Allen Brack ประธานบริษัท</a>, <a href=\"https://www.blognone.com/node/124056\">Jesse Meschuk รองผู้บริหารอาวุโสฝ่าย HR</a>, ระดับพนักงานตำแหน่งสูง  3 คน ได้แก่ Luis Barriga ผู้กำกับ Diablo IV, Jesse McCree หัวหน้าทีมออกแบบ Diablo IV (เจ้าของชื่อตัวละคร McCree ในเกม Overwatch), Jonathan LeCraft ทีมออกแบบ World of Warcraft</p>\n<p>ล่าสุด Activision Blizzard ได้ว่าจ้างผู้บริหารจากบริษัทชั้นนำภายนอกเข้ามาทำงานด้วยแล้ว คือ Julie Hodges อดีตรองประธานอาวุโสฝ่ายทรัพยากรบุคคลของ Disney มารับหน้าที่เป็นหัวหน้าเจ้าหน้าที่ฝ่ายบุคคลของ Activision Blizzard ในวันที่ 21 กันยายน และ Sandeep Dube อดีตรองประธานอาวุโสของ Delta Airlines มารับหน้าที่เป็นประธานเจ้าหน้าที่ฝ่ายการพาณิชย์ในวันที่ 27 กันยายน</p>\n<p><img src=\"https://www.blognone.com/sites/default/files/externals/0d2f2c23e2e1fb95f0e8bccc4b2c8aee.jpg\" /></p>\n<p>Hodges เป็นผู้หญิง และมีประาบการณ์ด้านทรัพยากรบุคคลร่วมสิบปี การว่าจ้างเธอคาดว่ามีเป้าหมายเพื่อปรับภาพลักษณ์องค์กร ให้เป็นสถานที่ทำงานที่ปลอดภัยสำหรับทุกคน</p>\n<p>Julie Hodges จะมาดูแลงานทุกส่วนของบุคลากร ตั้งแต่การจ้างงานให้มีความหลากหลายในองค์กร รวมถึงความเท่าเทียมกันในหมู่พนักงาน ส่วน Sandeep Dube มารับช่วงต่อจาก Armin Zerza อดีตประธานเจ้าหน้าที่ฝ่ายการพาณิชย์ที่ตอนนี้ไปเป็น CFO แล้ว</p>\n<p>ที่มา - <a href=\"https://venturebeat.com/2021/09/14/activision-blizzard-hires-disney-and-delta-execs-to-be-more-inclusive-and-grow-revenue/\">Venture Beat</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/sexual-abuse\">Sexual Abuse</a></div><div><a href=\"/topics/human-resource\">Human Resource</a></div><div><a href=\"/topics/disney\">Disney</a></div><div><a href=\"/topics/delta-air-lines\">Delta Air Lines</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4e194e3494494e6471eba60e46618dda3f24d3b5600cb33c32fa8fa37f1dce0","category":"Thai"}