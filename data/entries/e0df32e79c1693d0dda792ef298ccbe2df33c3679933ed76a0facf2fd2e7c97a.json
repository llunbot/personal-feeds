{"title":"กูเกิลอัพเดต Gemini 2.0 Flash Thinking คะแนนทดสอบเทียบชั้น OpenAI o1 แล้ว","link":"https://www.blognone.com/node/144245","date":1737524653000,"content":"<div><div><div><p>กูเกิลปล่อยโมเดล Gemini 2.0 Flash Thinking เวอร์ชั่น exp-01-21 อัพเดตจาก<a href=\"https://www.blognone.com/node/143751\">เวอร์ชั่นเดิมเมื่อเดือนธันวาคมที่ผ่านมา</a> โดยเวอร์ชั่นนี้ผลทดสอบระดับสูงทำได้ดีขึ้นอย่างก้าวกระโด</p>\n<p>เวอร์ชั่นนี้ทำผลทดสอบ AIME (math) ได้ 73.3% และ GPQA Diamond (science) ได้ 74.2% เทียบกับ OpenAI o1 ที่ได้ AIME 78% และ GPQA ที่ 76% แม้ยังตามอยู่แต่ Gemini 2.0 Flash Thinking ก็ทำงานค่อนข้างเร็ว มีความสามารถอ่านอินพุตถึง 1 ล้านโทเค็น และสามารถรันโค้ดได้อัตโนมัติ</p>\n<p>ฟีเจอร์ของโมเดลคิดก่อนตอบนี้ยังไม่เทียบเท่าโมเดลปกติ โดยยังขาดความสามารถค้นเว็บอัตโนมัติและการส่งเอาท์พุตเป็น JSON ตอนนี้โมเดลยังเปิดให้ใช้งานใน Google AI Studio เท่านั้น</p>\n<p>ที่มา - <a href=\"https://x.com/demishassabis/status/1881844417746632910\">@demishassabis</a></p>\n<p><img alt=\"No Description\" src=\"https://www.blognone.com/sites/default/files/externals/fa5201c518c40599213e4f2fb4deb340.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0df32e79c1693d0dda792ef298ccbe2df33c3679933ed76a0facf2fd2e7c97a","category":"Thai"}