{"title":"กูเกิลปล่อย Gemini 2.0 Flash Thinking ค่อยๆ คิดเป็นขั้นเป็นตอน, LearnLM สำหรับการสอนวิทยาศาสตร์","link":"https://www.blognone.com/node/143751","date":1734635034000,"content":"<div><div><div><p>กูเกิลปล่อยโมเดล Gemini สองรุ่นพิเศษ คือ Gemini 2.0 Flash Thinking และ LearnLM ให้ใช้งานใน AI Studio โดยทั้งสองรุ่นยังเป็นรุ่นทดสอบอยู่</p>\n<p>Gemini 2.0 Flash Thinking ถูกฝึกให้คิดการทำงานเป็นขั้นๆ ทำให้สามารถคิดงานที่ซับซ้อน ปัญหาเชาว์ที่ต้องคิดหลายชั้น ผลทดสอบตอนนี้มีเพียง <a href=\"https://x.com/lmarena_ai/status/1869793850069528588\">LM Arena ที่ออกมาระบุว่าโมเดลนี้ขึ้นอันดับหนึ่งการทดสอบแทบทุกหมวด</a> ยกเว้น Math Arena ที่ยังเป็นรอง o1-preview อยู่แต่ก็ใกล้เคียงกันขึ้นมาก จากเดิมที่ Gemini Exp 1206 ตามหลัง o1-preiew และ o1-mini</p>\n<p>อีกโมเดลคือ LearnLM ที่พัฒนาต่อจาก Gemini 1.5 Pro แต่เน้นความสามารถในการสอนให้ผู้อ่านเข้าใจเรื่องราวต่างๆ ได้ดีขึ้น พร้อมกับตอบคำถามพร้อมกับให้กำลังใจผู้เรียนให้มีแรงเรียนต่อไปเรื่อยๆ</p>\n<p>การวัดผลใช้คนจริงๆ มาทำตัวเป็นผู้เรียนแล้วให้ LearnLM สอนแข่งกับ Claude 3.5 และ GPT-4o พบว่าผู้ใช้เลือก LearnLM มากกว่าโมเดลอื่นๆ อย่างชัดเจน โดยชนะ GPT-4o ถึง 31% และชนะ Claude 3.5 อยู่ 11%</p>\n<p>ทั้งสองโมเดลมีให้เลือกใช้งานแล้ว บน Google AI Studio</p>\n<p>ที่มา - <a href=\"https://blog.google/feed/learnlm-technical-report/\">Google</a>, <a href=\"https://x.com/JeffDean/status/1869789813232341267\">@JeffDean</a></p>\n<p><img alt=\"No Description\" src=\"https://www.blognone.com/sites/default/files/externals/431768d5fb0276dee39a7b31b8084def.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/llm\">LLM</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e371f13ec9563da60bfa8c723112f8d6efde15620c647e57c5e2e195bd1cd03e","category":"Thai"}