{"title":"กูเกิลโชว์ Project Aura แว่นต้นแบบ Android XR ที่พัฒนาร่วมกับ XREAL","link":"https://www.blognone.com/node/146545","date":1747836798000,"content":"<span>กูเกิลโชว์ Project Aura แว่นต้นแบบ Android XR ที่พัฒนาร่วมกับ XREAL</span>\n\n  <div>\n    <div>Body</div>\n              <div><p>กูเกิลโชว์แว่นตา Android XR รุ่นต้นแบบ <a href=\"https://www.blognone.com/node/145773\">ที่เคยนำมาออกงานเมื่อเดือนที่แล้ว</a> มีชื่ออย่างเป็นทางการว่า Project Aura ร่วมพัฒนากับแบรนด์ XREAL</p>\n<p>Project Aura เป็นแว่นติดกล้อง มองเห็นโลกรอบตัวและทำความเข้าใจกับสภาพแวดล้อมได้ผ่าน Gemini โต้ตอบผ่านไมโครโฟนและลำโพงที่แว่น ตัวเลนส์ยังสามารถแสดงผลหน้าจอขนาดเล็กๆ ซ้อนลงไปได้ (augmented reality) ในภาพที่มองเห็นผ่านเลนส์ (optical see-through หรือ OST)</p>\n<p>ข้อมูลเท่าที่เราทราบในตอนนี้คือใช้ชิป Qualcomm Snapdragon XR, ออกแบบฮาร์ดแวร์โดย XREAL และใช้ระบบปฏิบัติการ Android XR</p>\n<p>ในเดโมบนเวทีงาน Google I/O ทีมงานกูเกิลโชว์การพูดคุยคนละภาษา แต่สื่อสารกันได้เพราะ Project Aura แปลภาษาอังกฤษขึ้นบนหน้าจอแว่นแบบสดๆ (แม้เดโมพังกลางทางแต่ก็พอเห็นภาพ), โชว์ \"ความทรงจำ\" ของแว่นที่สามารถบอกได้ว่าแก้วกาแฟที่มองเห็นเมื่อหลายนาทีก่อน เป็นแก้วจากร้านใด และโชว์แผนที่พร้อมลูกศรนำทางไปยังร้านกาแฟ ซึ่งจะแสดงต่อเมื่อหันไปมองบนพื้น โดยได้รับเสียงปรบมืออย่างล้นหลามจากผู้เข้าร่วมงาน</p>\n<p>ที่มา - <a href=\"https://www.prnewswire.com/news-releases/xreal-unveils-project-aura-at-google-io--an-optical-see-through-xr-device-for-android-xr-302460123.html\">XREAL</a></p>\n<p><img src=\"https://www.blognone.com/sites/default/files/files-2025/2025-05/android-xr-1.webp\" alt=\"\" /></p>\n<p><img src=\"https://www.blognone.com/sites/default/files/files-2025/2025-05/android-xr-2.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/21/2025 - 21:13</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf026ad0839c099d680a8d10872c9a1ff5c303d20c7f7d37e95875859dd56554","category":"Thai"}