{"title":"Wiz พบไมโครซอฟท์ทำกุญแจแชร์คลาวด์สตอเรจหลุดนาน 2 ปี เป็นไฟล์ฝึก AI และ backup คอมพิวเตอร์พนักงาน รวม 38TB","link":"https://www.blognone.com/node/135800","date":1695054505000,"content":"<div><div><div><p>Wiz รายงานถึงความผิดพลาดของนักวิจัยของไมโครซอฟท์ ที่แชร์ไฟล์ผ่านลิงก์ไปยัง Azure Blob เพื่อแชร์ไฟล์ฝึกปัญญาประดิษฐ์ แต่ลิงก์นั้นกลับสามารถเข้าถึงสตอเรจได้ทั้ง  bucket ส่งผลให้ไฟล์ที่ไม่เกี่ยวข้องจำนวนมากหลุดไปด้วย</p>\n<p>ใน bucket นั้นมีการสำรองข้อมูลจากคอมพิวเตอร์ของพนักงานไมโครซอฟท์ 2 เครื่อง ภายในมีข้อมูลสำคัญ เช่น ไฟล์กุญแจล็อกอิน secureshell, ล็อกอิน git, โทเค็นล็อกอิน Azure ML</p>\n<p>ข้อมูลหลุดครั้งนี้ไม่ใช่โทเค็นตามปกติ แต่เป็น Shared Access Signature (SAS) ลิงก์พิเศษสำหรับแชร์ไฟล์ได้โดยง่าย ปัญหาสำคัญคือ SAS นั้นจัดการยากมากเพราะไม่มีหน้าจอแสดงว่ามีการสร้างลิงก์ไปมากน้อยแค่ไหน และมีระบุเวลาหมดอายุลิงก์ดีพอหรือไม่ ทางเดียวที่ทำได้คือการเปิด log สตอเรจทั้งหมดเพื่อตรวจสอบว่ามีการใช้งานลิงก์เหล่านี้อย่างผิดปกติหรือไม่</p>\n<p>ทาง Wiz ตรวจพบลิงก์นี้ตั้งแต่กลางปีที่ผ่านมา และไมโครซอฟท์ก็ปิดลิงก์นี้ภายในสองวันหลังได้รับแจ้ง ทาง Wiz รอการสอบสวนผลกระทบภายในจึงเปิดเผยรายงานออกมา</p>\n<p>ที่มา - <a href=\"https://www.wiz.io/blog/38-terabytes-of-private-data-accidentally-exposed-by-microsoft-ai-researchers\">Wiz</a></p>\n<p><img alt=\"No Description\" src=\"https://www.blognone.com/sites/default/files/externals/ceab3cd10a9c055c5666ac6a2c4bd813.png\" /></p>\n</div></div></div><div><div>Topics: </div><div><div><a href=\"/topics/data-breach\">Data Breach</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ceddc0960bfc9c27cac2320f1c97fc185a346b56d404574b93fbc676e748683","category":"Thai"}