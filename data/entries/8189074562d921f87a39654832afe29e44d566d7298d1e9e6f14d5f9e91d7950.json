{"title":"เปิดตัว Galaxy Watch Ultra และ Watch 7 ชูจุดเด่น Galaxy AI ช่วยประมวลผลพฤติกรรมผู้ใช้งาน","link":"https://www.blognone.com/node/140830","date":1720620045000,"content":"<div><div><div><p>Samsung เปิดตัว Samsung Galaxy Watch Ultra และ Watch 7 ใช้ชิป Exynos W1000 เทคโนโลยีการผลิต 3nm ตาม<a href=\"https://www.blognone.com/node/140689\">ข่าวหลุดก่อนหน้า</a> ที่มีแรม 2GB และความจุสตอเรจ 32GB ชูจุดเด่นนำ Galaxy AI ช่วยประมวลผลพฤติกรรมผู้ใช้งานทั้งวิเคราะห์องค์ประกอบร่างกายและการติดตามการนอนหลับขั้นสูง และฟีเจอร์ Smart reply แนะนำคำประโยคให้ผู้ใช้งานใช้ตอบแชทแบบเร็ว ๆ</p>\n<p>ด้านเซนเซอร์คราวนี้ใช้ Samsung BioActive Sensor ที่เพิ่ง<a href=\"https://www.blognone.com/node/140823\">เปิดตัว</a> เป็นเซนเซอร์สำหรับวัดค่าสุขภาพด้านต่าง ๆ ตัวเรือนรองรับมาตรฐานกันฝุ่นกันน้ำ IP68 ทั้ง 2 รุ่น ใช้ระบบปฏิบัติการ Wear OS 5 ครอบด้วย One UI 6 โดยมีจุดที่ต่างกันดังนี้</p>\n<p>Samsung Galaxy Watch 7 มี 2 ขนาดได้แก่ 40mm และ 44mm แบตเตอรี่ 400mAh และ 425mAh ตามลำดับ ในขณะที่ Galaxy Watch Ultra มีขนาดเดียวคือ 47mm แบตเตอรี่ขนาด 590 mAh โดย Samsung เคลมว่า Watch Ultra สามารถใช้งานได้สูงสุด 100 ชั่วโมง รองรับกิจกรรมหนัก ๆ อย่างการว่ายน้ำในมหาสมุทร ทนอุณหภูมิตั้งแต่ -22 องศา ถึง 55 องศา</p>\n<p><img alt=\"No Description\" src=\"https://www.blognone.com/sites/default/files/externals/dea9411b7e79a46b235a1ec34ec48368.jpeg\" /><img alt=\"No Description\" src=\"https://www.blognone.com/sites/default/files/externals/354eca39963094213d227a63d5b169eb.jpeg\" /></p>\n<p>Galaxy Watch7 และ Galaxy Watch Ultra จะพร้อมให้สั่งซื้อล่วงหน้าตั้งแต่วันที่ 10 กรกฎาคม พร้อมโปรโมชัน ลด 15% บนช่องทางออนไลน์ Samsung.com, Lazada, Shopee Official Store จนถึงวันที่ 23 กรกฎาคม และวางจำหน่ายอย่างเป็นทางการตั้งแต่วันที่ 24 กรกฎาคมนี้</p>\n<p>ราคาเปิดตัวอย่างทางการสำหรับ Galaxy Watch Ultra ราคา 23,900 บาท, Galaxy Watch7 ขนาด 44mm ราคา 12,900 บาท และ ขนาด 40mm ราคา 10,900 บาท</p>\n</div></div></div><div><div>Topics: </div><div><div><a href=\"/topics/galaxy-watch\">Galaxy Watch</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/wear-os\">Wear OS</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8189074562d921f87a39654832afe29e44d566d7298d1e9e6f14d5f9e91d7950","category":"Thai"}