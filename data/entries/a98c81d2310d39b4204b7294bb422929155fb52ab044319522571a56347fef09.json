{"title":"Apple จัดงานแถลงข่าว Let Loose เปิดตัว iPad รุ่นใหม่ คืนวันที่ 7 พฤษภาคมนี้","link":"https://www.blognone.com/node/139369","date":1713883471000,"content":"<div><div><div><p>แอปเปิลประกาศจัดงานแถลงข่าว <strong>\"Let Loose\"</strong> ตรงกับเวลาในประเทศไทยวันอังคารที่ 7 พฤษภาคม 2024 เวลา 21:00น. สามารถรับชมถ่ายทอดสดได้ทาง apple.com, แอป Apple TV และ YouTube ของแอปเปิล</p>\n<p>เหมือนกับการประกาศงานแถลงข่าวส่วนใหญ่ นั่นคือแอปเปิลไม่ได้บอกว่าจะมีอะไรมานำเสนอ ต้องเดากันเอาเองจากภาพปกของงาน ซึ่งครั้งนี้มี Apple Pencil เด่นชัดมาก จึงน่าจะมีเนื้อหาเกี่ยวกับ iPad รุ่นใหม่เป็นหลัก</p>\n<p>ข่าวลือ iPad ที่<a href=\"https://www.blognone.com/node/139118\">ออกมา</a>ก่อนหน้านี้และระบุว่าจะ<a href=\"https://www.blognone.com/node/138959\">เปิดตัว</a>ต้นเดือนพฤษภาคม มีดังนี้</p>\n<ul>\n<li>iPad Pro ชิป M3 สองขนาดหน้าจอ, จอ OLED, ขอบจอเล็กลง, กล้องหน้า<a href=\"https://www.blognone.com/node/137879\">ย้ายมาอยู่แนวยาว</a></li>\n<li>iPad Air ชิป M2 มีสองขนาดหน้าจอ เพิ่มรุ่น 12.9 นิ้ว เป็นครั้งแรก, <a href=\"https://www.blognone.com/node/138797\">ย้ายตำแหน่งกล้องหน้า</a>เช่นกัน</li>\n<li>Magic Keyboard และ Apple Pencil รุ่นใหม่</li>\n</ul>\n<p>การเปิดตัว iPad ของแอปเปิลครั้งนี้ เป็นการเปิดตัว iPad รุ่นใหม่ในรอบกว่าหนึ่งปี เพราะปี 2023 ที่ผ่านมา <a href=\"https://www.blognone.com/node/137454\">ไม่มี iPad รุ่นใหม่ออกมาเลย</a></p>\n<p>ที่มา: <a href=\"https://www.macrumors.com/2024/04/23/apple-event-let-loose-may-7/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/7e32be942c564ee763e758d40f1cb006.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-pro\">iPad Pro</a></div><div><a href=\"/topics/ipad-air\">iPad Air</a></div><div><a href=\"/topics/apple-pencil\">Apple Pencil</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a98c81d2310d39b4204b7294bb422929155fb52ab044319522571a56347fef09","category":"Thai"}