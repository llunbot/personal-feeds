{"title":"X ขยายฟีเจอร์ Community Notes ให้ชุมชนช่วยกันตรวจสอบวิดีโอได้แล้ว จากเดิมมีเฉพาะรูปภาพ","link":"https://www.blognone.com/node/135606","date":1694055049000,"content":"<div><div><div><p>X หรือ Twitter เดิม ประกาศขยายความสามารถ <a href=\"https://www.blognone.com/node/134091\">Community Notes</a> ฟีเจอร์ให้ชุมชนช่วยกันตรวจสอบข้อเท็จจริงในคอนเทนต์รูปภาพ ซึ่งเพิ่มเติมมายังคอนเทนต์ประเภทวิดีโอด้วย</p>\n<p>ฟีเจอร์ Community Notes เปิดให้ผู้ใช้งานเพิ่มข้อมูลในรูปภาพ-วิดีโอ และข้อความที่อนุมัติจะถูกแสดงทุกครั้งที่มีคนทวีตหรือแชร์คอนเทนต์นี้อีกครั้งในอนาคต ซึ่งเบื้องต้น X บอกว่าผู้ใช้งานกลุ่มที่สามารถเขียน Notes นี้ได้คือกลุ่ม Top Writers (X ไม่ได้บอกว่าคัดอย่างไร) แต่การทำงานจะรองรับการตรวจจับไปถึงวิดีโอที่สร้างด้วย GenAI และวิดีโอที่ตัดต่อแก้ไขเพื่อบิดเบือนข้อมูล</p>\n<p>กระบวนการให้คะแนนความน่าเชื่อถือของ Notes นั้น <a href=\"https://communitynotes.twitter.com/guide/en/contributing/notes-on-twitter\">X บอกว่า</a>เป็นระบบให้คะแนนจากชุมชน โดยต้องมีคะแนนถึงระดับหนึ่ง แต่ถ้าคะแนนโหวตไม่เห็นด้วยสูง บัญชีนั้นก็จะถูกระงับการเพิ่ม Notes ชั่วคราว</p>\n<p>ที่มา: <a href=\"https://www.theverge.com/2023/9/6/23861669/x-twitter-community-notes-video-fact-checking\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/3f9ee944b74f99d2ba8519a210684e2e.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d108e7abeadf6e597f2773a200c39a7a36ac4d1a153801faba8d0f52151537b5","category":"Thai"}