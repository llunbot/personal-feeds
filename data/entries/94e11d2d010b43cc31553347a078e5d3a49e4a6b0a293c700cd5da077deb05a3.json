{"title":"เบราว์เซอร์ Ladybird ตั้งองค์กรดูแลโครงการ อดีตผู้ร่วมก่อตั้ง GitHub นั่งบอร์ด","link":"https://www.blognone.com/node/140720","date":1720013888000,"content":"<div><div><div><p>โครงการ Ladybird ก่อตั้ง Ladybird Browser Initiative นิติบุคคลไม่หวังกำไรเพื่อดูแลโครงการในระยะยาวที่มุ่งสร้างเบราว์เซอร์ที่ไม่ได้ถูกควบคุมโดยบริษัทใดๆ</p>\n<p>Ladybird พยายามสร้างเบราว์เซอร์จากมาตรฐานอย่างเดียวโดยไม่ดึงโค้ดจากโครงการอื่นๆ มาใช้งาน ต่างจากเบราว์เซอร์ต่างๆ ทุกวันนี้ที่แชร์โค้ดระหว่างกันจำนวนมาก ไม่ว่าจะเป็น Chrome, Edge, หรือ Safari</p>\n<p>เบราว์เซอร์สมัยใหม่มีส่วนประกอบจำนวนมากที่ซับซ้อน ตั้งแต่เอนจินการเรนเดอร์เว็บ, เอนจินจาวาสคริปต์, WebAssembly, ไลบรารีเข้ารหัส, ไลบรารี HTTP, ตลอดจนไลบรารีกราฟิก โดยโครงการจำนวนมากมาจากโครงการ SerenityOS</p>\n<p>Ladybird Browser Initiative ยังคงแนวทางไม่ยุ่งเกี่ยวกับองค์กรอื่นๆ เช่นเดิม โดยประกาศแนวทางว่าจะไม่พยายามดีลธุรกิจเพื่อสร้างรายได้ ต่างจาก Mozilla Firefox ที่มีข้อตกลงช่องค้นหากับกูเกิล ขณะที่เงินบริจาคที่บริจาคจะต้องไม่มีเงื่อนไข การเป็นสมาชิกไม่ได้รับประกันว่าจะได้รับตำแหน่งบอร์ดหรือเป็นกรรมการควบคุมด้านเทคนิคใดๆ</p>\n<p>บอร์ดเริ่มต้นของ Ladybird Browser Initiative มีสองคนคือ Andreas Kling  ผู้สร้างโครงการ Ladybird เอง และ  Chris Wanstrath อดีตผู้ร่วมก่อตั้ง GitHub โดยตอนนี้โครงการยังไม่ถึงระดับ alpha และคาดว่าจะพัฒนาจนระดับพอใช้งานได้เวอร์ชั่น alpha ในปี 2026</p>\n<p>ที่มา - <a href=\"https://ladybird.org/announcement.html\">Ladybird</a></p>\n<p><img alt=\"No Description\" src=\"https://www.blognone.com/sites/default/files/externals/42f4648c8bbc60f4b1d4edfb318d47d8.jpeg\" /></p>\n</div></div></div><div><div>Topics: </div><div><div><a href=\"/topics/browser\">Browser</a></div><div><a href=\"/topics/open-source\">Open Source</a></div><div><a href=\"/topics/internet\">Internet</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94e11d2d010b43cc31553347a078e5d3a49e4a6b0a293c700cd5da077deb05a3","category":"Thai"}