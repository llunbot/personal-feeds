{"title":"Whocall รายงานปี 2566 คนไทยเป็นเหยื่อ SMS หลอกลวงมากที่สุดในเอเชีย","link":"https://www.blognone.com/node/138973","date":1711706884000,"content":"<div><div><div><p>Whoscall แอปพลิเคชันระบุตัวตนสายเรียกเข้าที่ไม่รู้จักและป้องกันสแปมสำหรับสมาร์ทโฟน เผยรายงานประจำปี 2566 เพื่อศึกษาพฤติการณ์มิจฉาชีพหลอกลวงผ่านสายโทรเข้า ข้อความ และลิงก์จากข้อความ พบมิจฉาชีพก่อกวนคนไทยเพิ่มขึ้น 12.2 ล้านครั้ง คนไทยรับข้อความหลอกลวงมากที่สุดในเอเชียถึง 58 ล้านข้อความ ซึ่งแนบลิงก์ปลอม, ลิงก์ขอล็อกอินปลอม, การดาวน์โหลดมัลแวร์อันตราย และเพจปลอมหลอกขายของหลอกลวง</p>\n<p>จากรายงานประจำปี 2566 พบว่าคนไทยยังตกอยู่ในความเสี่ยงที่จะได้รับข้อความหลอกลวงมากถึง 58.3 ล้านข้อความ ด้วยกลโกงต่างๆ เกี่ยวกับเงินกู้และเว็บพนันมากที่สุด เตือนระวังมุขใหม่ แอบอ้างผู้ให้บริการส่งสินค้า หน่วยงานรัฐ เช่น การไฟฟ้า เพื่อหลอกเหยื่อ</p>\n<p>ภาพรวมการหลอกลวงในเอเชียคลี่คลายลงการหลอกลวงทั้งจากสายโทรเข้าและข้อความ SMS รวม 347.3 ล้านครั้ง ลดลงจาก ปีก่อนหน้า 14% (405.3 ล้านครั้ง ในปี 2565) ลดลงต่อเนื่องเป็นปีที่ 2 เนื่องจากความร่วมมือระหว่างภาครัฐบาล ภาคธุรกิจ และประชาชน เพื่อสร้างความตระหนักถึงภัยการหลอกลวงออนไลน์</p>\n<p><img alt=\"No Description\" src=\"https://www.blognone.com/sites/default/files/externals/74dd21d98658051a06136aaf8db79a29.png\" /></p>\n<ul>\n<li>คนไทยเสี่ยงถูกหลอกมากขึ้นกว่าเดิม</li>\n</ul>\n<p>ขณะที่เทรนด์การหลอกลวงในเอเชียดูเหมือนจะคลี่คลายลง แต่คนไทยกลับเสี่ยงโดนหลอกจากสายโทรเข้าและข้อความ ในปี 2566 จำนวนสายที่โทรเข้า 20.8 ล้านครั้ง เพิ่มขึ้น 22% จากปี 2565 มีสถิติ 17 ล้านครั้งและข้อความหลอกลวงเพิ่มขึ้น 17% สูงถึง 58.3 ล้านข้อความ จาก 49.7 ล้านข้อความ</p>\n<ul>\n<li>คนไทยรับ SMS หลอกลวงมากที่สุดในเอเชีย</li>\n</ul>\n<p>Whoscall เผยจำนวนข้อความหลอกลวง เฉลี่ยคนไทย 1 คน ต้องรับ SMS ที่น่าสงสัย 20.3 ข้อความ ซึ่งมากที่สุดในเอเชีย โดยอันดับ 2 คือ ฟิลิปปินส์ จำนวน 19.3 ข้อความ และฮ่องกง จำนวน 16.2 ข้อความ แสดงให้เห็นว่าปัญหานี้มีแนวโน้มเพิ่มขึ้น ทำให้เจ้าหน้าที่และผู้เชี่ยวชาญด้านความปลอดภัยไซเบอร์พยายามเตือนให้ประชาชนเพิ่มความระมัดระวังเพื่อป้องกันการหลอกลวงและความเสี่ยงที่อาจทำให้สูญเสียเงิน</p>\n<p>มิจฉาชีพยังคงพุ่งเป้าส่ง SMS หลอกลวงคนไทย โดยส่วนใหญ่เป็นเรื่องพนันออนไลน์และหลอกปล่อยเงินกู้ คีย์เวิร์ดสำคัญ อาทิ ยูสใหม่ แจกฟรี ฟรี 500 ฝากครั้งแรกรับ และสร้างการหลอกลวงใหม่ๆ โดยแอบอ้างบริษัทขนส่ง และหน่วยงานรัฐ อาทิ พัสดุของท่านเสียหาย เคลมค่าเสียหายติดต่อ จดตัวเลขมิเตอร์ผิด ประกันมิเตอร์ เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/8d2bf02e5c11933d11d9bf813733d30f.png\" /></p>\n<p>นางสาวฐิตินันท์ สุทธินราพรรณ ผู้อำนวยการฝ่ายการตลาดประจำภูมิภาคเอเชียตะวันออกเฉียงใต้ บริษัท Gogolook/ Whoscall กล่าวว่าคนไทยมีความเสี่ยงสูงสุดในเอเชียที่จะถูกหลอกลวงผ่านทางข้อความ และการโทรศัพท์ โดยมิจฉาชีพมีเทคนิคที่ซับซ้อนมากขึ้นเรื่อยๆ นำข้อมูลส่วนบุคคลมาใช้ในการปรับกลยุทธ์ ให้เหมาะสมกับเป้าหมาย ซึ่งถือเป็นภัยคุกคามต่อความเป็นส่วนตัวและความปลอดภัยทางการเงินของคนไทย การใช้แอป Whoscall เป็นเครื่องมือป้องกันและช่วยให้เรารู้ทัน ก็จะช่วยคุ้มครองผู้ใช้จากการหลอกลวงในรูปแบบต่างๆ ได้</p>\n<p><img alt=\"No Description\" src=\"https://www.blognone.com/sites/default/files/externals/f132fab29eafa65f33724a3b9052bc43.jpeg\" /><img alt=\"No Description\" src=\"https://www.blognone.com/sites/default/files/externals/d398cc550fe1d560512611788c4d7f18.jpeg\" /></p>\n<p>ในเดือนมิถุนายน 2566 Whoscall เปิดให้ใช้ฟีเจอร์ใหม่ฟรีให้ผู้ใช้สามารถนำลิงก์ที่สงสัยมาวางในแอปพลิเคชั่นเพื่อตรวจสอบความเสี่ยงหรือเปิดการตั้งค่าให้ตรวจสอบจาก SMS ที่มีลิงก์แนบมาด้วย พบว่า 4.5% ของข้อความที่ได้รับมีลิงก์ที่น่าสงสัย ซึ่งแนบลิงก์หลอกให้ล็อกอินเข้าเว็บไซด์ปลอม (27%), หลอกให้ดาวน์โหลดแอปอันตราย  (20%) และเข้าหน้าช๊อปปิ้งออนไลน์ปลอม (8%)</p>\n<p>ปัจจุบันการหลอกลวงพัฒนารวดเร็วอย่างที่ไม่เคยเป็นมาก่อน เนื่องจากมิจฉาชีพใช้ข้อมูลส่วนบุคคลที่หลุดรั่วร่วมกับปรับรูปแบบให้แนบเนียนยิ่งขึ้น ยากที่เหยื่อจะแยกแยะและเพิ่มโอกาสที่จะหลอกลวงสำเร็จ</p>\n<p>สามารถดาวน์โหลดแอปพลิเคชัน Whoscall ได้ฟรีจาก App Store และ Google Play Store ที่<a href=\"https://app.adjust.com/158bo0ae?adgroup=PR\">ลิงก์</a></p>\n<p>ที่มา: <a href=\"https://whoscall.com/th/blog/articles/1209\">whoscall</a></p>\n</div></div></div><div><div>Topics: </div><div><div><a href=\"/topics/whoscall\">Whoscall</a></div><div><a href=\"/topics/thailand\">Thailand</a></div><div><a href=\"/topics/fraud\">Fraud</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a87b24bf0abd58f2841c3815755e2d5d412c6f1efcb2e4938962cded1d9c6b6c","category":"Thai"}