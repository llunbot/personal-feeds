{"title":"ลุงแซมกลับมาแล้ว Ubisoft ประกาศรีเมค Splinter Cell ภาคแรกบน Snowdrop Engine","link":"https://www.blognone.com/node/126335","date":1639589233000,"content":"<div><div><div><p>Ubisoft ประกาศเริ่มโปรเจกต์ พร้อมรับสมัครทีมงาน Ubisoft Toronto เพิ่ม เพื่อมารีเมคเกม Splinter Cell ภาคแรกบน Snowdrop Engine ที่ใช้ใน The Division ทั้งสองภาค รวมถึงเกม Avatar: Frontiers of Pandora ที่จะออกในปีหน้า และเกม Star Wars ภาคใหม่ของ Ubisoft ที่ยังไม่เปิดเผยชื่อ</p>\n<p>ตัวเกมเพิ่งเริ่มพัฒนา และคงใช้เวลาอีกนาน รวมถึงยังไม่มีรายละเอียดมากนัก แต่ทีมงานระบุว่าการรีเมคครั้งนี้จะปรับปรุงทั้งกราฟฟิกและเกมเพลย์ของเกมให้ทันสมัยขึ้น แต่ก็เน้นย้ำว่ามีหลักการณ์ที่ทีมยึดถือกันคือ “Respect the goggles.” หรือเคารพในแว่นสามตาของ Sam Fisher ตัวเอกของเกม หรือหมายถึงเคารพและรักษาเอกลักษณ์เดิมๆ ของเกมให้คงอยู่ แม้เป็นการรีเมคก็ตาม</p>\n<p>น่าเสียดายที่เราจะยังไม่ได้เห็นเนื้อเรื่องใหม่ๆ ของ Sam Fisher ในเร็วๆ นี้ แต่ทีมงานก็ทิ้งท้ายไว้ว่าเกมรีเมคภาคนี้ \"จะเป็นการสร้างรากฐานที่มั่นคงให้อนาคตของ Splinter Cell\" ซึ่งก็อาจแปลว่าถ้าเกมภาครีเมคขายดี อาจมีภาคต่อในอนาคตก็เป็นได้</p>\n<p>ที่มา - <a href=\"https://news.ubisoft.com/en-us/article/4adJLuhgYrPboHAPRfK7Oz/splinter-cell-remake-begins-development-at-ubisoft-toronto\">Ubisoft</a></p>\n</div></div></div><div><div>Topics: </div><div><div><a href=\"/topics/splinter-cell\">Splinter Cell</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b47ca161234a4312e3f4c4f30f9388be099907165887e551726a6ee8441860c","category":"Thai"}