{"title":"Rancher Desktop เปิดให้เลือกเอนจิน Moby ใช้กับคำสั่ง docker แทน Docker Desktop ได้","link":"https://www.blognone.com/node/126363","date":1639718761000,"content":"<div><div><div><p>Rancher Desktop ซอฟต์แวร์ Kubernetes สำหรับนักพัฒนาออกเวอร์ชั่น 0.7 มีฟีเจอร์สำคัญคือให้เลือกระหว่างเอนจิน containerd และ Moby (โครงการโอเพนซอร์สของ Docker) ทำให้ผู้ใช้ที่ติดตั้ง Rancher Desktop สามารถใช้งานผ่านคำสั่ง docker ได้</p>\n<p>เวอร์ชั่นนี้ออกมาพอดีกับช่วงเวลาที่ <a href=\"https://www.blognone.com/node/124524\">Docker Desktop กำลังเตรียมคิดค่าใช้งาน</a> ในวันที่ 31 มกราคมนี้ ฟีเจอร์นี้ทำให้ผู้ใช้ Rancher Desktop สามารถใช้งานคำสั่ง docker หรือ docker-compose ได้โดยตรง แม้จะไม่ได้ใช้งาน Kubernetes ก็ตามที</p>\n<p>ผู้ใช้ Rancher Desktop ที่ไม่ต้องการใช้คำสั่ง docker ยังคงเลือกใช้เอนจิน containerd ได้เช่นเดิม แต่สามารถเลือกใช้งานได้ทีละเอนจินเท่านั้น</p>\n<p>ตัว Rancher Desktop นั้นเป็นโครงการโอเพนซอร์สใช้สัญญาอนุญาตแบบ Apache 2.0  ต่างจาก Docker Desktop ที่ไม่ใช่โครงการโอเพนซอร์สแต่แรก เพียงแต่เปิดให้ใช้งานได้ฟรีในช่วงแรก</p>\n<p>ที่มา - <a href=\"https://community.suse.com/posts/rancher-desktop-07-now-with-docker-cli-support-the-ability-to-run-on-apple-silicon-and-more\">SUSE</a></p>\n<p><img src=\"https://www.blognone.com/sites/default/files/externals/0d0a8e77176d7bfb13f8db0553013ac7.jpg\" /></p>\n</div></div></div><div><div>Topics: </div><div><div><a href=\"/topics/rancher\">Rancher</a></div><div><a href=\"/topics/suse\">SUSE</a></div><div><a href=\"/topics/docker\">Docker</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64b0a93df36fce55cd0f8d9e2a3b70c8b150b668613c7fcbc73bf060a926077a","category":"Thai"}