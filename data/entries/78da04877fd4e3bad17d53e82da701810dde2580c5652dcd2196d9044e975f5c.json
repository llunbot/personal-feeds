{"title":"OpenAI เปลี่ยนใจไม่ปรับโครงสร้างบริษัท ให้ Non-Profit ถือหุ้นใน For-Profit ต่อไปเหมือนเดิม","link":"https://www.blognone.com/node/146256","date":1746477863000,"content":"<div><div><div><p>OpenAI ประกาศความคืบหน้าของแผนปรับโครงสร้างบริษัท โดยให้ส่วนไม่แสวงหากำไร (Non-Profit) ที่เป็นส่วนหลักของบริษัทตั้งแต่วันก่อตั้งยังคงอยู่ และมีอำนาจสูงสุดในบริษัทต่อไป ส่วนธุรกิจที่แสวงหากำไร (For-Profit) ซึ่งก่อตั้งเป็นบริษัทลูกของ Non-Profit <a href=\"https://www.blognone.com/node/108595\">ตั้งแต่ปี 2019</a> จะแปลงสภาพเป็นบริษัทที่มุ่งเน้นกำไรเพื่อประโยชน์ของสาธารณะ (Public Benefit Corporation - PBC) โดยมี Non-Profit เป็นผู้ถือหุ้นรายใหญ่ที่สุด และมีอำนาจควบคุมบริษัทมากที่สุดเหมือนเดิม</p>\n<p>ก่อนหน้านี้มีข่าวว่า OpenAI พยายาม<a href=\"https://www.blognone.com/node/142206\">ปรับโครงสร้างบริษัทใหม่</a>ให้ For-Profit มีอิสระมากขึ้น และเป็นผู้ควบคุมส่วน Non-Profit อีกที (สลับข้างกัน) เพื่อให้สามารถรับเงินลงทุนและแข่งขันกับบริษัทปัญญาประดิษฐ์อื่นได้ง่ายขึ้น อย่างไรก็ตามแผนปรับโครงสร้างนี้ถูกหนึ่งในผู้ร่วมก่อตั้ง OpenAI อย่าง Elon Musk <a href=\"https://www.blognone.com/node/143398\">ขัดขวางและฟ้องศาล</a>ให้ระงับ</p>\n<ul>\n<li><a href=\"https://www.blognone.com/node/136815\">ทำความเข้าใจโครงสร้างของ OpenAI ที่ไม่เหมือน Tech Company ทั่วไป</a></li>\n</ul>\n<p>Sam Altman ซีอีโอ OpenAI กล่าวว่าเป้าหมายของทั้งส่วน Non-Profit ที่สร้าง AGI เพื่อมนุษยชาติยังคงเดิมไม่เปลี่ยนแปลง บริษัทมีเป้าหมายเป็นองค์กรไม่แสวงหากำไรที่สร้างผลกระทบขนาดใหญ่ที่สุดที่เคยมีมาต่อผู้คน มี AGI ที่ปลอดภัยตรวจสอบได้</p>\n<p>ที่มา: <a href=\"https://openai.com/index/evolving-our-structure/\">OpenAI</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78da04877fd4e3bad17d53e82da701810dde2580c5652dcd2196d9044e975f5c","category":"Thai"}