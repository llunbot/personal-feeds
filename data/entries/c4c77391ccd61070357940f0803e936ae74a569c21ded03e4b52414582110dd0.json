{"title":"Flipboard ประกาศรองรับ Fediverse เต็มรูปแบบ บัญชีอื่นในเครือข่ายสามารถกดติดตามและโต้ตอบได้","link":"https://www.blognone.com/node/141391","date":1723562158000,"content":"<div><div><div><p>Flipboard ประกาศความก้าวหน้าของการเข้าร่วมเครือข่าย Fediverse ที่ทำให้ผู้ใช้งานสามารถติดตามบัญชีในเครือข่าย ActivityPub ได้ ขณะเดียวกันเจ้าของบัญชีใน Flipboard ก็เปิดให้ผู้ใช้งานเครือข่ายอื่นข้ามมาติดตามเนื้อหาที่ Flipboard ได้ ซึ่ง<a href=\"https://www.blognone.com/node/137296\">เริ่มทดสอบ</a>มาตั้งแต่ปลายปีที่แล้ว</p>\n<p>โดย Mike McCue ซีอีโอ Flipboard ประกาศว่า Flipboard เข้าสู่ขั้นที่สาม ซึ่งผู้ใช้งานเครือข่ายอื่นใน Fediverse สามารถติดตามบัญชีบน Flipboard ได้แล้ว ซึ่งจะเสริมความแข็งแกร่งและเป็นเครือข่ายโซเชียลขนาดใหญ่ในอนาคต</p>\n<p>ผลจากการเปิดให้ติดตามบัญชีทำให้ Flipboard เข้ามาเป็นเครือข่าย ActivityPub ซึ่งตอนนี้มีทั้ง Threads, Mastodon, Ghost, WordPress, Pixelfed และอื่น ๆ ซึ่งทำได้ทั้งติดตาม แสดงความเห็น หรือแสดงความรู้สึกกดไลค์ได้</p>\n<p>ที่มา: <a href=\"https://about.flipboard.com/press/now-flipboard-users-can-add-anyone-in-the-fediverse-to-their-app/\">Flipboard</a></p>\n<p><img alt=\"No Description\" src=\"https://www.blognone.com/sites/default/files/externals/5f27a829bab303be8c9ff8b9cac50b2d.jpg\" /></p>\n</div></div></div><div><div>Topics: </div><div><div><a href=\"/topics/flipboard\">Flipboard</a></div><div><a href=\"/topics/fediverse\">Fediverse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4c77391ccd61070357940f0803e936ae74a569c21ded03e4b52414582110dd0","category":"Thai"}