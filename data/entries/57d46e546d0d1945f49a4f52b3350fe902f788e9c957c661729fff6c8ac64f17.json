{"title":"ซีอีโออินเทลโชว์ชิป Panther Lake ของจริง ขนาดการผลิต 18A ขายจริงปี 2025","link":"https://www.blognone.com/node/142606","date":1729137802000,"content":"<div><div><div><p>เดือนที่แล้ว <a href=\"https://www.blognone.com/node/141801\">อินเทลเพิ่งเปิดตัวชิป Lunar Lake สำหรับโน้ตบุ๊ก</a> โดยนับเป็นซีพียู Core Ultra ซีรีส์ 200 ซีพียูลำดับที่สองในยุคใหม่ Core Ultra</p>\n<p>แผนการใหญ่ฝั่งโน้ตบุ๊กของอินเทล เริ่มจาก <a href=\"https://www.blognone.com/node/135830\">Core Ultra ซีรีส์ 100 Meteor Lake ในปี 2023</a> ตามด้วย <a href=\"https://www.blognone.com/node/135830\">Core Ultra 200V Lunar Lake ในปี 2024</a> และมี <a href=\"https://www.blognone.com/node/135830\">Panther Lake ตามมาในปีหน้า 2025</a> ซึ่งก็น่าจะใช้ชื่อ Core Ultra 300 ทำตลาด</p>\n<p>ล่าสุด Pat Gelsinger ซีอีโอของอินเทล ไปขึ้นเวทีงานสัมมนาประจำปีของ Lenovo เมื่อวานนี้ (งานเดียวกับที่<a href=\"https://www.blognone.com/node/142579\">แถลงตั้งกลุ่ม x86 ร่วมกับ AMD</a>) และโชว์ชิป Panther Lake ตัวเป็นๆ ให้ดูกัน</p>\n<p>Gelsinger บอกว่า Lunar Lake ยกระดับซีพียู มีฟีเจอร์ NPU เข้ามา แก้ปัญหาเรื่องแบตเตอรี่ให้ใช้งานได้ยาวนาน แต่พวกเรายังไม่จบเท่านี้ ก้าวถัดไปของเราคือ Panther Lake ที่ผลิตด้วยกระบวนการ 18A รุ่นใหม่ของอินเทล</p>\n<p>ข้อมูลของ Panther Lake เท่าที่เราทราบกันคือ ใช้แกน Panther Cove (P-Core) และ Darkmont (E-Core), จีพียู Xe3-LPG, ใช้แพ็กเกจแนวตั้ง Foveros, NPU ประสิทธิภาพเพิ่มขึ้น 2 เท่าจาก Lunar Lake หรือ 6 เท่าจาก Meteor Lake และใช้<a href=\"https://www.blognone.com/node/136631\">กระบวนการผลิต Intel 18A</a></p>\n<p>อินเทลบอกคร่าวๆ ว่า Panther Lake จะมาในปี 2025 แต่ไม่ได้พูดชัดว่าช่วงไหน หากใช้ระบบการออกชิปใหม่ปีละครั้งของอินเทล ก็น่าจะเป็นช่วงปลาย Q3 หรือต้น Q4 เหมือนเดิม</p>\n<p>ที่มา - <a href=\"https://videocardz.com/newz/intel-ceo-presents-panther-lake-cpu-sample-the-first-product-with-xe3-gpu-architecture\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/f15370cea49273391187d085b04f2bb8.jpeg\" /></p>\n<p><img src=\"https://www.blognone.com/sites/default/files/externals/8a9761499e98edeed295ae4f1f283953.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/panther-lake\">Panther Lake</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57d46e546d0d1945f49a4f52b3350fe902f788e9c957c661729fff6c8ac64f17","category":"Thai"}