{"title":"อดีตหัวหน้าทีมไดรเวอร์ Nouveau ย้ายไปอยู่กับ NVIDIA แล้ว บอกจะทำไดรเวอร์ลินุกซ์ให้ดีขึ้น","link":"https://www.blognone.com/node/140412","date":1718509145000,"content":"<div><div><div><p>Ben Skeggs อดีตหัวหน้าทีมพัฒนาไดรเวอร์โอเพนซอร์ส Nouveau เพิ่งย้ายงานจาก Red Hat ไปอยู่กับ NVIDIA เมื่อเดือนเมษายน 2024 หลังจากเขาเงียบหายมาสักพักใหญ่ๆ ก็ออกมาประกาศว่า NVIDIA จะหาวิธีสนับสนุนไดรเวอร์จีพียูบนลินุกซ์ให้ดีขึ้นกว่าเดิม</p>\n<p>ชิ้นส่วนสำคัญของการแก้ปัญหาไดรเวอร์บนลินุกซ์คือ <a href=\"https://gitlab.freedesktop.org/drm/nova\">โครงการไดรเวอร์โอเพนซอร์สตัวใหม่ Nova</a> ที่พัฒนาโดยทีมฝั่ง Red Hat เขียนด้วยภาษา Rust แนวคิดของโครงการพัฒนาให้รองรับสถาปัตยกรรม NVIDIA <a href=\"https://download.nvidia.com/XFree86/Linux-x86_64/510.39.01/README/gsp.html\">GPU System Processor (GSP)</a> ที่ใช้ในจีพียูรุ่นใหม่ๆ คือ GeForce RTX ซีรีส์ 20 (Turing) เป็นต้นมา</p>\n<p>แนวคิดของ GSP คือการแยกส่วนการทำงานหลักของจีพียู ออกจากส่วนไดรเวอร์ DRM (ที่มีปัญหากับโลกโอเพนซอร์ส) ออกจากกัน การมาถึงของโครงการ Nova จึงตอบโจทย์ของ NVIDIA มากขึ้นด้วย การย้ายงานของ Skeggs ไปอยู่กับ NVIDIA โดยตรง บวกกับโครงการใหม่ๆ อย่าง Nova ก็น่าจะเป็นสัญญาณอันดีขึ้นของโลกลินุกซ์กับ NVIDIA ในระยะยาว</p>\n<p>บทความเก่าที่เกี่ยวข้อง: <a href=\"https://www.blognone.com/node/128451\">วันนี้ที่รอคอย NVIDIA เปิดซอร์สไดรเวอร์ GPU ฝั่งเคอร์เนลบนลินุกซ์แล้ว</a> โดยคุณ  peat_psuwit</p>\n<p>ที่มา - <a href=\"https://www.phoronix.com/news/NVIDIA-Exploring-Upstream-KMD\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/9d9aecdc51bf9ab2c69c6c57cd88cc88.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div><div><a href=\"/topics/gpu\">GPU</a></div><div><a href=\"/topics/driver\">Driver</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8aa4683118ddc019fbd56346ebb82fabda7209bf990471d0f6886b159e4dbe9d","category":"Thai"}