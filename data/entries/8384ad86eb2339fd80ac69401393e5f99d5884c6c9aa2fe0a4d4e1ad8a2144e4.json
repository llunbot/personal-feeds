{"title":"Google Workspace สำหรับองค์กรประกาศรองรับ Passkeys อย่างเป็นทางการ","link":"https://www.blognone.com/node/134185","date":1686036366000,"content":"<div><div><div><p>เรียกได้ว่าเป็นยุคของ <strong>Passkeys</strong> ก็ว่าได้ หลังจากบริษัทด้านเทคโนโลยีหลาย ๆ แห่ง เริ่มประกาศใช้งาน Passkeys แทนระบบ password แบบเก่าที่ถูกใช้มามากว่า 60 ปี ไม่ว่าจะเป็น Bitwarden, Paypal, Nordpass หรือแม้แต่ตัว <a href=\"https://www.blognone.com/node/133682\">Google Account สำหรับผู้ใช้ทั่วไป</a> ต่างก็ประกาศรองรับ Passkeys แล้ว คราวนี้ก็มาถึงระบบที่ใช้งานในองค์กรต่าง ๆ อย่าง <strong>Google Workspace</strong> กันบ้าง</p>\n<p>โดย Google จะเป็นผู้ให้บริการ Cloud บริษัทแรกที่นำ Passkeys มาสู่ผู้ใช้ ที่รองรับตั้งแต่ธุรกิจขนาดเล็ก, องค์กรขนาดใหญ่ ไปจนถึงโรงเรียน และรัฐบาล ระบบ Passkeys นั้นจะเป็นตัวเลือกที่ง่าย และปลอดภัยจากการโจมตีแบบฟิชชิ่ง และการโจมตีอื่น ๆ ทางไซเบอร์มากกว่าการใช้งาน password แบบเก่า</p>\n<p><img alt=\"No Description\" src=\"https://www.blognone.com/sites/default/files/externals/c8526c9cedb3a78fe92e12636a7da253.png\" /></p>\n<p>Google จะเปิด Beta ให้กว่า 9 ล้านองค์กรทั่วโลกได้ลองใช้ระบบ Passkeys ในการลงชื่อเข้าใช้งานใน Google Workspace และ Google Cloud แทนการใช้ password แบบเก่า โดยจะค่อย ๆ เปิด Passkeys ให้กับผู้ใช้กลุ่ม Administrators ที่ดูแล Workspace ในองค์กรต่าง ๆ ในอีกไม่กี่สัปดาห์ข้างหน้า</p>\n<p>Admin จะสามารถอนุมัติให้ผู้ใช้งานในองค์กรข้ามขั้นตอนการใส่ Password แบบเก่า แล้วแทนที่ด้วย Passkey ได้ แต่การตั้งค่านี้จะถูกปิดไว้เป็นค่าเริ่มต้น</p>\n<p>ที่มา - <a href=\"https://workspace.google.com/blog/product-announcements/major-security-innovation-passkeys\">Google</a></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/passkey\">Passkey</a></div><div><a href=\"/topics/authentication\">Authentication</a></div><div><a href=\"/topics/google\">Google</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8384ad86eb2339fd80ac69401393e5f99d5884c6c9aa2fe0a4d4e1ad8a2144e4","category":"Thai"}