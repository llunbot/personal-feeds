{"title":"นักวิจัยระบุหากเล่น Othello ไม่พลาดเลยจะเสมอเท่านั้น","link":"https://www.blognone.com/node/136587","date":1699196938000,"content":"<div><div><div><p>Hiroki Takizawa จากบริษัท Preferred Networks เขียนรายงานวิจัยระบุว่าเขาสามารถแก้เกม Othello เกมกระดานยอดนิยมได้สำเร็จ แม้จะเป็นความสำเร็จอย่างอ่อน (weakly solved) เท่านั้น</p>\n<p>Othello มีความเป็นไปได้ 10<sup>58</sup> รูปแบบ ซึ่งยังคงมากเกินกว่าที่จะคำนวณความเป็นไปได้ทั้งหมด Takizawa คำนวณรูปแบบทั้งหมดที่เป็นไปได้ในกรณีที่มีตาเดินเหลือ 36 ตาด้วยซูเปอร์คอมพิวเตอร์ของบริษัท จากนั้นพยายามต้นหาความเป็นไปได้ทั้งหมดในกรณีที่ตารางเหลือ 50 ตาเดินด้วยการเขียนสคริปต์จำลองตัวเองเป็นผู้เล่นที่เก่งและพยายามหาทางที่ตัวเองชนะเท่านั้นโดยหาปลายทางที่ดีที่สุด</p>\n<p>กระบวนการเลือกตาเดินในงานวิจ้ยนี้ยังเป็นรูปแบบการเดาจากตาเดินที่เป็นไปได้และน่าจะดีที่สุดจำนวนหนึ่งเท่านั้น ยังไม่ได้ทดสอบทุกรูปแบบจริงๆ ผู้ที่อ่านรายงานหลายคนก็ยังแสดงความสงสัยว่ากระบวนการเลือกตาเดินที่เป็นไปได้บางส่วนนี้เพียงพอที่จะยืนยันว่าผลลัพธ์แบบเล่นไม่พลาดเลยจะเป็นเสมอจริงๆ หรือไม่</p>\n<p>ที่มา - <a href=\"https://arxiv.org/pdf/2310.19387.pdf\">ArXiv</a></p>\n<p><img alt=\"No Description\" src=\"https://www.blognone.com/sites/default/files/externals/5167ea70ed2c1b0702cbfd91a8e94c82.png\" /></p>\n<p>ตัวอย่างการเปิดเกมที่ Takizawa ระบุว่าสองฝ่ายเล่นไม่พลาดเลย และจะนำไปสู่ผลเสมอทั้งหมด</p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/research\">Research</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a41d4d35eb990f699c5b77dade2a32dcde7965a3ed496f85ab2fc0b9ea9cc690","category":"Thai"}