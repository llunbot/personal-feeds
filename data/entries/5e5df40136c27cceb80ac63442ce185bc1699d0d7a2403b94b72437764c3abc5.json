{"title":"Sam Altman บอกพนักงาน OpenAI ยังไม่ได้รับข้อเสนอซื้อกิจการจาก Elon Musk","link":"https://www.blognone.com/node/144612","date":1739341740000,"content":"<div><div><div><p>ประเด็น Elon Musk ประกาศเสนอ<a href=\"https://www.blognone.com/node/144595\">ซื้อกิจการ OpenAI</a> ซึ่ง<a href=\"https://www.blognone.com/node/144608\">จริงจัง</a>ไหมยังไม่รู้ แต่ก็สร้างแรงกระเพื่อมได้พอสมควร ล่าสุดมีข้อมูลจากภายใน OpenAI ว่าซีอีโอ Sam Altman ได้เปิดเผยรายละเอียดและความเห็นกับพนักงานบริษัท</p>\n<p>Altman บอกว่าถึงตอนนี้บริษัทยังไม่ได้รับข้อเสนออย่างเป็นทางการจาก Elon Musk และกลุ่มทุน ส่วนการจะถูกซื้อกิจการได้หรือไม่นั้นเขาบอกว่า โครงสร้างของ OpenAI ถูกออกแบบมาเพื่อไม่ให้ใครสามารถครอบงำธุรกิจได้ Elon เองก็มีบริษัทปัญญาประดิษฐ์คู่แข่ง ที่มีแนวทางไม่ตรงกับภารกิจของ OpenAI สิ่งที่เขาทำเพื่อให้เราวุ่นวายขึ้น เพราะตอนนี้เรานำหน้าเขาอยู่</p>\n<p>เขายังย้ำกับพนักงานว่า Elon มีประวัติเคลมก่อน และไม่เกิดขึ้นจริงหลายต่อหลายครั้ง จึงขอให้พนักงานโฟกัสสิ่งที่ทำและก้าวต่อไปข้างหน้าตามเดิม</p>\n<p>ที่มา: <a href=\"https://www.cnbc.com/2025/02/11/sam-altman-tells-openai-staff-that-board-hasnt-seen-anything-official-from-elon-.html\">CNBC</a></p>\n<p><img src=\"https://www.blognone.com/sites/default/files/externals/ccb6b3682e476081ee10c76577bcd9eb.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/elon-musk\">Elon Musk</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e5df40136c27cceb80ac63442ce185bc1699d0d7a2403b94b72437764c3abc5","category":"Thai"}