{"title":"เปิดสเปค LLM ภายใน Apple Intelligence รุ่นในอุปกรณ์ขนาด 3B, บนเซิร์ฟเวอร์เท่า GPT-3.5-Turbo","link":"https://www.blognone.com/node/140295","date":1718074909000,"content":"<div><div><div><p>แอปเปิลเปิดข้อมูลเพิ่มเติมของโมเดล LLM ภายใน Apple Intelligence ที่ใช้สำหรับการช่วยสรุปข้อความ, แก้คำผิด, ปรับคำ, หรือช่วยจัดลำดับความสำคัญของข้อความต่างๆ โดยส่วนประกอบพื้นฐานที่สุดคือ Apple Foundation Models ที่เป็นโมเดลของแอปเปิลเอง</p>\n<p>ตัว Apple Foundation Models ฝึกบนเฟรมเวิร์ค AXLearn ที่แอปเปิลปล่อยเป็นโอเพนซอร์สตั้งแต่ปี 2023 โดยโมเดลตัวนี้สร้างจาก JAX และ XLA ตัวโมเดลจริงฝึกชิป TPU ของกูเกิลและ GPU ของแอปเปิลเอง ข้อมูลที่ใช้ฝึกนั้นเป็นข้อมูลที่ซื้อมาหรือการดูดเว็บเข้ามาผ่านทาง AppleBot โดยเว็บต่างๆ สาสามารถใส่ไฟล์ robots.txt เพื่อไม่ให้แอปผเปิลเข้าไปดูดเว็บได้ สุดท้ายคือการปรับจูนแบบอาศัยมนุษย์ reinforcement learning from human feedback (RLHF)</p>\n<p><img alt=\"No Description\" src=\"https://www.blognone.com/sites/default/files/externals/6119cd23ae9a2647a3c8edb6b95e3f61.png\" /></p>\n<p>Apple Foundation Models นั้นแยกเป็นสองตัวคือแบบ on-device นั้นรองรับคำศัพท์ 49K ขณะที่ server model นั้นรองรับ 100K เพื่อรองรับภาษาเพิ่มเติม</p>\n<p>ในการใช้งานจริงนั้น แต่ละฟีเจอร์จะเป็นโมเดล fine-tune ด้วย LoRA แบบ 2-bit และ 4-bit ผสมกันเฉลี่ยเป็น 3.5-bit ผลสุดท้ายโมเดลเหล่านี้สามารถตอบได้ภายใน 0.6ms และสามารถสร้างคำตอบได้ 30 token/s บน iPhone 15 Pro</p>\n<p><img alt=\"No Description\" src=\"https://www.blognone.com/sites/default/files/externals/a03e31a63688dac50508f910bf20e538.png\" /></p>\n<p>แอปเปิลทดสอบ Apple Foundation Models ทดสอบโมเดลแบบ on-device เทียบกับโมเดลโอเพนซอร์สโดยสามารถเอาชนะ Mistral-7B, Phi-3-mini, และ Gemma-7B ได้แม้โมเดลมีขนาดเล็กเพียง 3B ขณะที่โมเดลบนเซิร์ฟเวอร์นั้นเทียบเท่ากับ GPT-3.5-Turbo แล้ว แถมความสามารถบางด้าน เช่นการสรุปข้อความนั้นสามารถเอาชนะ GPT-4-Turbo ได้ด้วย</p>\n<p>ที่มา - <a href=\"https://machinelearning.apple.com/research/introducing-apple-foundation-models\">Apple</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"108d3338ebc8a9dad9062d16331896aa87c1d2acc4808222de5571df791d7d5e","category":"Thai"}