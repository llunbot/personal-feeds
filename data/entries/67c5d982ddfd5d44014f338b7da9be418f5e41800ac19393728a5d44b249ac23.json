{"title":"TikTok ฟ้องรัฐบาลสหรัฐ จากประเด็นออกกฎหมายแบนแอปในประเทศ","link":"https://www.blognone.com/node/139632","date":1715121981000,"content":"<div><div><div><p>TikTok ยื่นฟ้องรัฐบาลสหรัฐอเมริกาแล้ว หลังจากมีการ<a href=\"https://www.blognone.com/node/139399\">ลงนามรับรองกฎหมาย</a>ให้ TikTok ขายกิจการออกมาจาก ByteDance หรือไม่ก็ถูกแบนในประเทศ</p>\n<p>ตัวแทนของ TikTok บอกว่าสภาสหรัฐมีความพยายามที่ไม่ถูกต้องเพื่อแบน TikTok และบอกว่ากฎหมายนี้ขัดกับหลักรัฐธรรมนูญ ที่เป็นการระบุชื่อแพลตฟอร์ม และสั่งแบนทั่วประเทศ กระทบต่อการเข้าถึงชุมชนออนไลน์ที่มีผู้ใช้งานกว่าพันล้านคนทั่วโลก</p>\n<p>ในเอกสารยังบอกว่าประเด็นหลักที่สมาชิกสภาสหรัฐใช้สนับสนุนเหตุผลการแบน เป็นเรื่องความกังวลว่าข้อมูลใน TikTok จะถูกนำไปใช้งานอย่างไม่เหมาะสม ซึ่งถึงตอนนี้ก็ยังไม่มีหลักฐานที่ชัดเจน หากแยกแอปออกมาโดยเฉพาะก็จะทำให้ TikTok เป็นแอปแยกจากคนทั้งโลกทำให้คอนเทนต์มีความแตกต่างกัน</p>\n<p>ที่มา: <a href=\"https://www.theverge.com/2024/5/7/24151242/tiktok-sues-us-divestment-ban\">The Verge</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67c5d982ddfd5d44014f338b7da9be418f5e41800ac19393728a5d44b249ac23","category":"Thai"}