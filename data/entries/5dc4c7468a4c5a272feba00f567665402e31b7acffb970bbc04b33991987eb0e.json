{"title":"Twitch ยืนยันข้อมูลหลุด หลังพบข้อมูลเกิน 100GB โพสสู่สาธารณะ มีข้อมูลรายได้สตรีมเมอร์ด้วย","link":"https://www.blognone.com/node/125139","date":1633539404000,"content":"<div><div><div><p>เมื่อช่วงเย็นที่ผ่านมามีรายงานถึงฐานข้อมูลขนาดกว่า 100GB จาก Twitch รั่วออกมายังเว็บบอร์ด มมีทั้งข้อมูลของเว็บเอง เช่น ซอร์สโค้ดของระบบภายใน และข้อมูลเซิร์ฟเวอร์ และยังรายการจ่ายเงินให้สตรีมเมอร์บนเว็บ ล่าสุดทาง <a href=\"https://twitter.com/Twitch/status/1445770441176469512\">Twitch ออกมายอมรับว่าเป็นข้อมูลจริง</a> และกำลังตรวจสอบเหตุการณ์อยู่</p>\n<p>วงการสตรีมเมอร์มีการดึงตัวกันอย่างต่อเนื่อง โดยเฉพาะการแข่งขันระหว่าง Twitch, Facebook Gaming, และ YouTube Gaming ที่มีการสัญญารายได้ให้กับสตรีมเมอร์ดังๆ เพื่อดึงตัวข้ามแพลตฟอร์มกัน</p>\n<p>ทาง BBC ตรวจสอบกับสตรีมเมอร์บางรายยืนยันว่าตัวเลขรายได้ที่หลุดออกมานั้นตรงกับรายได้ของเขา โดยข้อมูลรายได้สตรีมเมอร์ที่หลุดออกมาเป็นรายได้ในช่วงกันยายน 2019 ถึงเดือนนี้</p>\n<p>ที่มา - <a href=\"https://www.bbc.com/news/technology-58817658\">BBC</a></p>\n<p><img src=\"https://www.blognone.com/sites/default/files/externals/b7d49ea05ad6bf6bbd1673988080d1ae.jpg\" /></p>\n</div></div></div><div><div>Topics: </div><div><div><a href=\"/topics/twitch\">Twitch</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5dc4c7468a4c5a272feba00f567665402e31b7acffb970bbc04b33991987eb0e","category":"Thai"}