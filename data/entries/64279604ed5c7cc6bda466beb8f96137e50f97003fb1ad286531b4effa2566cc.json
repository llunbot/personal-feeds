{"title":"[Valorant] X10 CRIT และ Team Secret จากโซน SEA ผ่านเข้ารอบ Playoffs VCT 2021","link":"https://www.blognone.com/node/126208","date":1638940232000,"content":"<div><div><div><p>เข้าสู่ช่วงสุดท้ายของการแข่งขัน <a href=\"https://liquipedia.net/valorant/VALORANT_Champions_Tour/2021\">VALORANT Champions Tour 2021</a> ทัวร์นาเมนต์ที่ Riot Games ได้จัดแข่งขึ้นเองเป็นครั้งแรก โดยเริ่มแข่งรอบ Group Stage จากทั้งหมด 16 ทีม มาตั้งแต่วันที่ 1 ธันวาคม ผลการแข่งขันในแต่ละสายได้เข้ารอบ Playoffs มาทั้งหมด 8 ทีมได้แก่</p>\n<ul>\n<li>Acend (EU)</li>\n<li>X10 CRIT (SEA)</li>\n<li>Team Liquid (EU)</li>\n<li>KRÜ Esports (LATAM)</li>\n<li>Gambit Esports (EU)</li>\n<li>Team Secret (SEA)</li>\n<li>Fnatic (EMEA)</li>\n<li>Cloud9 Blue (NA)</li>\n</ul>\n<p>โดย <strong>X10 CRIT ทีมจากประเทศไทย</strong> โซน SEA เอาชนะทีม Envy จากโซน NA ไป 3 แผนที่ (แข่งแบบชนะ 2 ใน 3 เกม / คะแนน 13:10, 8:13, 12:14) ซึ่งก่อนหน้าทั้งคู่ได้เจอกันมาก่อนในรอบสายบนและทีม Envy เอาชนะไปในแมทซ์นั้น ทำให้ X10 CRIT ต้องตกมาแข่งสายล่าง ต่อมาทีม Envy แพ้ให้กับ Acend ในสายบน ต้องลงมาแข่งสายล่างและกลับมาเจอกับ X10 CRIT อีกครั้ง และทีมจากประเทศไทยก็สามารถเอาชนะในศึกล้างตานี้ได้สำเร็จ และผ่านเข้าสู่รอบ Playoffs 8 ทีมสุดท้าย</p>\n<p><img src=\"https://www.blognone.com/sites/default/files/externals/fae0f183002ca3795f39ce75b063c2d2.jpg\" /></p>\n<p>ทางด้าน Team Secret (Bren Esports เดิม) จากฟิลิปปินส์ โซน SEA ก็ต้องฝ่าฟันการแข่งในสายล่างเช่นกัน โดยในนัดแรกแพ้ให้กับ Gambit Esports ไปและตกไปแข่งในสายล่างซึ่งเอาชนะทีม Crazy Raccoon และ Team Vikings จนเข้าสู่รอบ Playoffs ได้สำเร็จ นั่นทำให้ทีมในโซน SEA สามารถเข้าสู่รอบ Playoffs ได้ถึง 2 ทีมด้วยกัน</p>\n<p>สำหรับทีมจากประเทศไทยอีกทีมอย่าง FULL SENSE ได้เข้าแข่งในรอบ Group Stage 2 ครั้ง โดยนัดแรกแพ้ให้กับ Vision Strikers จากโซนเกาหลีใต้ไป 2 แผนที่ (แข่งแบบชนะ 2 ใน 3 เกม / คะแนน 13:5, 13:5 ) ตกลงมาแข่งในสายล่าง มาเจอกับทีม Cloud9 Blue จาก NA แพ้ไป 2 แผนที่ (แข่งแบบชนะ 2 ใน 3 เกม / คะแนน 7:13, 12:14) ทำให้ FULL SENSE ตกรอบจากการแข่งขันไป</p>\n<p>สำหรับรอบ Playoffs ของ Valorant Champions Tour 2021 จะแข่งกันในรูปแบบชนะ 2 ใน 3 เกม แพ้ตกรอบทันที ส่วนรอบสุดท้ายจะแข่งแบบชนะ 3 ใน 5 เกม ซึ่งจะจัดขึ้นในวันที่ 13 ธันวาคม (ตามเวลาประเทศไทย) โดย X10 CRIT จะเจอกับ Gambit Esports แชมป์เก่า Master 3 ในวันที่ 10 ธันวาคม เวลาเที่ยงคืน (ตามเวลาประเทศไทย)</p>\n<p>ที่มา : Twitter <a href=\"https://twitter.com/ValorantEsports/status/1468366550562443267\">@ValorantEsports</a>, <a href=\"https://www.vlr.gg/58001/final-three-teams-round-out-playoffs\">vlr.gg</a></p>\n<blockquote><p>Groups are over and 8 teams are fighting for their shot at the title at <a href=\"https://twitter.com/hashtag/VALORANTChampions?src=hash&amp;ref_src=twsrc%5Etfw\">#VALORANTChampions</a> Here is how the bracket shapes up as we kick off Knockouts. <a href=\"https://t.co/vHs8tZ4uVN\">pic.twitter.com/vHs8tZ4uVN</a></p>\n<p>— VALORANT Champions Tour (@ValorantEsports) <a href=\"https://twitter.com/ValorantEsports/status/1468385036973981697?ref_src=twsrc%5Etfw\">December 8, 2021</a></p></blockquote>\n</div></div></div><div><div>Topics: </div><div><div><a href=\"/topics/valorant\">Valorant</a></div><div><a href=\"/topics/esports-0\">eSports</a></div><div><a href=\"/topics/thailand\">Thailand</a></div><div><a href=\"/topics/game\">Game</a></div><div><a href=\"/topics/riot-games\">Riot Games</a></div></div></div>","author":"vvkungx","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64279604ed5c7cc6bda466beb8f96137e50f97003fb1ad286531b4effa2566cc","category":"Thai"}