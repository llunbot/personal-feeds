{"title":"Google Search จะเพิ่ม AI Overviews ให้ผู้ใช้งานทั่วโลกกว่า 1 พันล้านคน ภายในปีนี้","link":"https://www.blognone.com/node/139757","date":1715752628000,"content":"<div><div><div><p>กูเกิลประกาศในงาน Google I/O ว่าบริการค้นหาข้อมูล Google Search ซึ่งมี<a href=\"https://www.blognone.com/node/133790\">ฟีเจอร์ทดสอบที่ใช้ Generative AI ช่วยตอบคำถาม</a> ตอนนี้มีชื่อเรียกว่า AI Overviews นั้น จะเปิดให้กับผู้ใช้งานทั้งสหรัฐอเมริกาภายในสัปดาห์หน้า และจะขยายไปยังผู้ใช้งานประเทศอื่นต่อไป เป้าหมายคือเข้าถึงมากกว่า 1 พันล้านคนภายในปีนี้</p>\n<p>Google Search ยังประกาศเพิ่มเติมเครื่องมือและความสามารถใหม่ให้ AI Overviews ดังนี้</p>\n<ul>\n<li>Adjust - ปรับรูปแบบคำตอบ เช่น ให้อ่านเข้าใจง่ายสำหรับคนที่ไม่มีพื้นฐาน หรือใส่รายละเอียดให้มากที่สุด</li>\n<li>Complex Questions - ถามคำถามที่ซับซ้อน และกูเกิลจะสรุปคำตอบให้ จากเดิมแยกเป็นหัวข้อและค้นหาทีละเรื่อง</li>\n<li>Plan - ให้ช่วยออกแบบวางแผน เช่น สูตรอาหารสำหรับ 3 วันข้างหน้า</li>\n<li>Explore - ให้ AI ช่วยคัดเลือกคำตอบ เช่น ร้านอาหารดินเนอร์ โดยคำตอบมีเป็นรูปแบบต่าง ๆ</li>\n<li>Video - ถ่ายวิดีโอเพื่อส่งเป็นคำถาม เช่น วิธีซ่อมอุปกรณ์ต่าง ๆ</li>\n</ul>\n<p>ฟีเจอร์ทั้งหมดจะรองรับเฉพาะภาษาอังกฤษ สำหรับผู้ใช้งานในสหรัฐอเมริกาก่อน</p>\n<p>ที่มา: <a href=\"https://blog.google/products/search/generative-ai-google-search-may-2024/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/e0cf4e4aa9d6ae3ed397cb4692b367d9.jpg\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08c1536b0ce7014236448f21e5795f32d51c8fae34305030f4f41f90cb21ff2b","category":"Thai"}