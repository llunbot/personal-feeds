{"title":"Elon Musk เปิดตัว Grok แชทบอต AI แนว ChatGPT บอกเหนือกว่าทุกโมเดลเพราะใช้ข้อมูล X เรียลไทม์","link":"https://www.blognone.com/node/136578","date":1699141989000,"content":"<div><div><div><p>Elon Musk เปิดตัวผลิตภัณฑ์แรกของ xAI บริษัทด้าน AI ที่เขา<a href=\"https://www.blognone.com/node/134806\">เพิ่งจดทะเบียน</a>เมื่อเดือนกรกฎาคมที่ผ่านมา เป็นแชทบอตถามตอบชื่อ <strong>Grok</strong> แนวเดียวกับ ChatGPT ของ OpenAI (ซึ่ง Musk ก็<a href=\"https://www.blognone.com/node/75739\">ร่วมก่อตั้ง</a>บริษัทนี้)</p>\n<p>Musk โพสต์ภาพหน้าตาของ Grok ในบัญชี X ของเขา บอกว่าระบบถูกออกแบบให้ตอบคำถามแบบมีอารมณ์ขันเล็กน้อย ซึ่งตัวอย่างที่นำเสนอเป็นคำถามว่าให้บอกวิธีผลิตโคเคนแบบทีละขั้นตอน ซึ่งคำตอบนั้นก็ออกมากวนมากกว่าจริงจัง โดยให้เป็นไปตามลักษณะคำถาม</p>\n<p>Grok ตอนนี้อยู่ในสถานะเบต้าขั้นต้น ซึ่ง Musk บอกว่าเมื่อ Grok พ้นจากสถานะนี้ ก็จะเปิดให้ใช้งานได้สำหรับลูกค้า X Premium+ (แพ็คเกจ<a href=\"https://www.blognone.com/node/136446\">ที่ราคาแพงที่สุด</a>) เขายังบอกว่าแชทบอต Grok นี้เป็นแชทบอตดีที่สุดเท่าที่มีให้ใช้งานกันเวลานี้ เพราะความสามารถการเข้าถึงข้อมูลเรียลไทม์บน X จึงทำให้ AI โมเดลนี้เหนือกว่าโมเดลอื่น</p>\n<p>ที่มา: <a href=\"https://techcrunch.com/2023/11/03/musk-says-twitter-subscribers-will-get-early-access-to-xais-chatbot-grok/\">TechCrunch</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n<blockquote><p>xAI’s Grok system is designed to have a little humor in its responses <a href=\"https://t.co/WqXxlwI6ef\">pic.twitter.com/WqXxlwI6ef</a></p>\n<p>— Elon Musk (@elonmusk) <a href=\"https://twitter.com/elonmusk/status/1720635518289908042?ref_src=twsrc%5Etfw\">November 4, 2023</a></p></blockquote>\n<blockquote><p>Announcing Grok!Grok is an AI modeled after the Hitchhiker’s Guide to the Galaxy, so intended to answer almost anything and, far harder, even suggest what questions to ask!Grok is designed to answer questions with a bit of wit and has a rebellious streak, so please don’t use…</p>\n<p>— xAI (@xai) <a href=\"https://twitter.com/xai/status/1721027348970238035?ref_src=twsrc%5Etfw\">November 5, 2023</a></p></blockquote>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"593f342da7266ab3c23c6cd4c7c0e4d668c23203e7a0b47a31a153a6e2cbaa4d","category":"Thai"}