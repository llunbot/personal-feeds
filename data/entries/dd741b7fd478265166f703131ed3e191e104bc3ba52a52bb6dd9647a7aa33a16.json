{"title":"AMD เปิดตัวจีพียูเวิร์คสเตชัน Radeon Pro W7900 สถาปัตยกรรม RDNA 3, แรม 48GB","link":"https://www.blognone.com/node/133445","date":1681631326000,"content":"<div><div><div><p>AMD เปิดตัวจีพียูเวิร์คสเตชันใหม่สองตัวคือ Radeon Pro W7900 และ W7800 ซึ่งเป็นการ์ดจอกลุ่มโปรชุดแรกที่ใช้สถาปัตยกรรม RDNA 3 แบบเดียวกับการ์ดซีรีส์ Radeon RX 7000</p>\n<p>จุดเด่นของการ์ดซีรีส์นี้นอกเหนือจากฟีเจอร์มาตรฐานสถาปัตยกรรม RDNA 3 (Chiplet, Ray Tracing, AV1) คือ W7900 ใช้แรมมากถึง 48GB (W7800 ให้ 32GB) จึงรองรับเวิร์คโหลดที่มีขนาดใหญ่มากๆ ตัวเลขประสิทธิภาพตามสเปกคือ 61 TFLOPS (W7900) และ 45 TFLOPS (W7800) นอกจากนี้ยังรองรับมาตรฐาน <a href=\"https://www.blognone.com/node/130976\">DisplayPort 2.1</a> เวอร์ชันใหม่ล่าสุด ตัวการ์ดมาพร้อมพอร์ตขนาดเต็ม 3 พอร์ต และแบบมินิอีก 1 พอร์ต</p>\n<p>ราคาขายตัวละ 3,999 ดอลลาร์ (W7900) และ 2,499 ดอลลาร์ (W7800) เริ่มวางขายปลีกตัวการ์ดช่วงไตรมาส 2 และสินค้ากลุ่มพีซีเวิร์คสเตชันจะตามมาในช่วงครึ่งหลังของปี</p>\n<p>คู่แข่งของฝั่ง NVIDIA คือสินค้ากลุ่ม Quadro เดิม ที่ปัจจุบันเรียกชื่อ RTX เฉยๆ โดยรุ่นท็อปของเจนล่าสุดคือ <a href=\"https://www.blognone.com/node/130515\">RTX 6000 Ada Lovelace ก็ให้แรม 48GB เช่นกัน</a></p>\n<p>ที่มา - <a href=\"https://www.amd.com/en/newsroom/press-releases/2023-4-13-amd-unveils-the-most-powerful-amd-radeon-pro-graph.html\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/24990de2120eae5517d241f00c644d62.png\" /></p>\n</div></div></div><div><div>Topics: </div><div><div><a href=\"/topics/radeon-pro\">Radeon Pro</a></div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div><div><a href=\"/topics/workstation\">Workstation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd741b7fd478265166f703131ed3e191e104bc3ba52a52bb6dd9647a7aa33a16","category":"Thai"}