{"title":"ฝรั่งเศสระงับการขาย iPhone 12 เนื่องจากพบว่ามีการปล่อยคลื่นแม่เหล็กไฟฟ้าเกินมาตรฐานกำหนด","link":"https://www.blognone.com/node/135735","date":1694674060000,"content":"<div><div><div><p>หน่วยงานควบคุมคลื่นความถี่ The national frequency agency (ANFR) ของฝรั่งเศสสั่งให้ Apple แก้ไขปัญหาการปล่อยคลื่นแม่เหล็กไฟฟ้าเกินมาตรฐานกำหนด ถ้าไม่สามารถแก้ไขปัญหาผ่านการอัปเดตซอฟต์แวร์ Apple จำเป็นต้องเรียกคืน iPhone 12 ทุกเครื่องที่ขายภายในประเทศ</p>\n<p>Jean-Noel Barrot รัฐมนตรีกระทรวงดิจิทัลของฝรั่งเศส บอกว่า ANFR พบว่าผลการตรวจสอบ อัตราการดูดซึมจำเพาะ (SAR) ซึ่งเป็นค่าวัดระดับรังสีคลื่นแม่เหล็กไฟฟ้าที่ออกมาจากอุปกรณ์สื่อสารที่เนื้อเยื่อของมนุษย์ดูดซับได้ของ iPhone 12 สูงกว่าที่กฎหมายกำหนด และนำข้อมูลส่งต่อกับหน่วยงานที่เกี่ยวข้องเช่น กลุ่มการค้าเรียบร้อยแล้ว</p>\n<p>ANFR มีการตรวจสอบ บริเวณเนื้อเยื่อของมนุษย์ (membre) หรือ บริเวณส่วนของร่างกาย เมื่อโทรศัพท์อยู่ใกล้กับร่างกาย เช่น วางไว้ในกระเป๋าขา ซึ่งมีการกำหนดค่า SAR ไม่ให้เกิน 4.0 วัตต์ต่อกิโลกรัม แต่พบว่า iPhone 12 อยู่ที่ 5.74 วัตต์ต่อกิโลกรัม ซึ่งสูงกว่ากำหนด</p>\n<p>มีการตรวจสอบเพิ่มเติมเมื่อโทรศัพท์อยู่ห่างออกไปร่างกายมากขึ้น เช่น อยู่ในกระเป๋าหรือกระเป๋าเสื้อ แต่ผลการวัดค่า SAR ของ iPhone 12 ยังอยู่ภายในเกณฑ์ที่กำหนด</p>\n<p>ด้าน Apple บอกกับ BBC ว่า กำลังคุยกับ ANFR ให้ทบทวนผลการสอบและทาง Apple ได้ส่งผลทดลองของตัวเองให้กับหน่วยงานที่กำกับดูแลแล้ว ซึ่งอุปกรณ์ดังกล่าวเป็นไปตามที่กฎหมายกำหนด โดยระบุว่า iPhone 12 ได้รับการยอมรับว่าเป็นไปตามข้อกำหนดของเกณฑ์ระดับรังสีทั่วโลก</p>\n<p>ถึงแม้ว่าหลายประเทศจะมีมาตรการออกมาป้องกัน แต่องค์การอนามัยโลกยังไม่มีหลักฐานสรุปแน่ชัดว่า รังสีที่ปล่อยออกมาจากโทรศัพท์จะเป็นอัตราต่อมนุษย์หรือไม่</p>\n<p><img src=\"https://www.blognone.com/sites/default/files/externals/4d8401b6568835cfb6d37298d449893c.jpg\" alt /></p>\n<p>ที่มา: <a href=\"https://www.bbc.com/news/technology-66795168\">BBC</a></p>\n</div></div></div><div><div>Topics: </div><div><div><a href=\"/topics/iphone-12\">iPhone 12</a></div><div><a href=\"/topics/apple\">Apple</a></div><div><a href=\"/topics/france\">France</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3e7b6ba66b94fbe2ef51f2893eb4dc9cc8ccd4270bee6e6b1c7682a19b01585","category":"Thai"}