{"title":"Shinji Mikami บอกลาออกจาก Tango Gameworks มาเปิดสตูดิโอใหม่ Kamuy เพราะอยากฉีกแนวจากเกมสยองขวัญ","link":"https://www.blognone.com/node/139445","date":1714186877000,"content":"<div><div><div><p>Shinji Mikami บิดาแห่งเกม Resident Evil ที่<a href=\"https://www.blognone.com/node/132759\">เพิ่งลาออกจาก Tango Gameworks ในเครือ Bethesda เมื่อปีที่แล้ว</a> และเพิ่งตั้งสตูดิโอใหม่ของตัวเองชื่อ Kamuy</p>\n<p>Mikami ให้สัมภาษณ์กับช่อง Byking ของญี่ปุ่น อธิบายเหตุผลที่เขาลาออกจาก Tango Gameworks ที่เขาก่อตั้งในปี 2010 (และขายให้ Bethesda/ZeniMax ในปีเดียวกัน หลังเปิดมาได้ราว 6 เดือน) เป็นเพราะความกดดันในภาระงานบริหารสตูดิโอขนาดใหญ่</p>\n<p>เขาบอกว่าเมื่อมารับตำแหน่งซีอีโอของ Tango Gameworks ในช่วง 6 เดือนแรก เขาก็พบว่าคนอื่นๆ คาดหวังว่าเขาเป็นผู้บริหารที่เก่ง เป็นตัวแทนบริษัท แต่ในความรู้สึกของเขาเองคือเป็นเพียงพนักงานธรรมดาคนหนึ่ง ถึงแม้มีคำว่า \"โปรดิวเซอร์เกม...\" ห้อยท้ายชื่อ แต่เขาก็ไม่ได้รู้สึกว่าตัวเองเป็นผู้บริหารเลย</p>\n<p>Mikami บอกว่าเขาตั้งใจลาออกจาก Tango มาก่อนหน้านี้ถึง 8 ปี แต่เพิ่งได้ลาออกจริงๆ เพราะเขารู้สึกว่าต้องรับผิดชอบโครงการเกมเดิมๆ ให้จบก่อน และตัวเขาเองก็เริ่มเบื่อเกมแนวสยองขวัญเอาตัวรอด (เกมชุดแรกๆ ของ Tango คือ The Evil Within) และอยากไปลองทำเกมแนวใหม่ๆ บ้าง เขาเห็นว่ามีโอกาสดีที่จะเปิดทางให้นักพัฒนาเกมรุ่นใหม่ๆได้เติบโต และตลาดเกมเมอร์ก็มีกลุ่มที่ต้องการเกมขนาดเล็กลงด้วย จึงจะทำโครงการเหล่านี้ผ่านสตูดิโอใหม่คือ Kamuy</p>\n<p>ที่มา - <a href=\"https://automaton-media.com/en/news/resident-evil-director-shinji-mikami-explains-why-he-left-tango-gameworks-and-founded-kamuy/\">Automaton Media</a></p>\n<p>เกมของ Tango Gameworks</p>\n<p><img alt=\"No Description\" src=\"https://www.blognone.com/sites/default/files/externals/50aa2af9a89b5d22c3704b53071df6eb.jpeg\" /></p>\n</div></div></div><div><div>Topics: </div><div><div><a href=\"/topics/shinji-mikami\">Shinji Mikami</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"453d3560f1f8afe01b2342d74fa4b49c04034066f11ae767194a7a2e6b11b72f","category":"Thai"}