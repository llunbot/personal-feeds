{"title":"Dell เปิดตัวโน้ตบุ๊กและเดสก์ท็อปของปี 2025 ตามแนวทางเรียกชื่อรุ่นแบบใหม่","link":"https://www.blognone.com/node/143949","date":1736211359000,"content":"<div><div><div><p>Dell เปิดตัวพีซีโน้ตบุ๊กและเดสก์ท็อปของปี 2025 ตาม<a href=\"https://www.blognone.com/node/143944\">แนวทางการตั้งชื่อรุ่นแบบใหม่</a>ที่แบ่งเป็น Dell, Dell Pro และ Dell Pro Max ตามประเภทการใช้งาน</p>\n<p>เริ่มที่ <strong>Dell Pro</strong> สำหรับการใช้งานทางธุรกิจและมืออาชีพ มีตัวเลือกทั้งซีพียู Intel Core Ultra Series 2 และ AMD Ryzen รองรับการประมวลผล AI ที่ระดับอุปกรณ์ และเป็น Copilot+ PC</p>\n<ul>\n<li><strong>Dell Pro Premium</strong> ตัวเลือกสองขนาดจอ 13 และ 14 นิ้ว เครื่องเบาและบาง แบตเตอรีสูงสุด 21.2 ชั่วโมง กล้องหน้า 8MP เฉพาะรุ่น 14 นิ้ว จอภาพเป็น Tandem OLED ที่จัดการพลังงานดีขึ้น 24%</li>\n<li><strong>Dell Pro Plus</strong> ตัวเลือกหน้าจอ 13, 14 และ 16 นิ้ว, มีทั้งแบบแล็ปท็อปและแบบ 2-in-1, พอร์ตครบสำหรับการทำงาน, มีตัวเลือก 5G และ Wi-Fi 7</li>\n<li><strong>Dell Pro</strong> รุ่นพื้นฐานของหมวดนี้ มีหน้าจอ 14 และ 16 นิ้ว</li>\n<li><strong>Dell Pro Desktop</strong> เดสก์ท็อปแนวตั้ง เลือกได้ทั้งซีพียํ Intel Series 2 หรือ AMD Ryzen และเป็นเดสก์ท็อปองค์กรรุ่นแรกที่มี NPU สำหรับงาน AI</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5e2698a714545e722f887bf0ed602b35.png\" /></p>\n<p><img alt=\"No Description\" src=\"https://www.blognone.com/sites/default/files/externals/fe572deb3a5aa517b6a5293d32746a29.png\" /><em>Dell Pro 14 Premium</em></p>\n<p><img alt=\"No Description\" src=\"https://www.blognone.com/sites/default/files/externals/3c92d699a7f008e7453924e5cfd81918.jpg\" /><em>Dell Pro Plus</em></p>\n<p><img alt=\"No Description\" src=\"https://www.blognone.com/sites/default/files/externals/f02aae610cc35bf0e236d09345fdf9b1.jpg\" /><em>Dell Pro</em></p>\n<p>มาที่กลุ่ม <strong>Dell Pro Max</strong> ที่เน้นประสิทธิภาพการทำงานสูงสุด เหมาะกับงานเรนเดอร์วิดีโอ, อนิเมชัน หรืองาน AI มีตัวเลือกซีพียู Intel Series 2, AMD Ryzen หรือ AMD Threadripper</p>\n<ul>\n<li><strong>Dell Pro Max</strong> มีสองขนาดหน้าจอ 14 นิ้วและ 16 นิ้ว จอภาพ QHD+ อัตราส่วน 16:10 มีตัวเลือกจอสัมผัส, จีพียูอัปเกรดได้สูงสุด NVIDIA RTX 2000 Ada Generation</li>\n<li><strong>Dell Pro Max Desktop</strong> มีเคสหลายขนาดทั้งไมโคร, สลิม และทาวเวอร์ เหมาะกับงานออกแบบและ AI ตัวเลือกชิปกราฟิกทั้ง NVIDIA RTX และ AMD ตามความต้องการ</li>\n</ul>\n<p>Dell บอกว่าโน้ตบุ๊กรุ่นบนในกลุ่มนี้ Dell Pro Max Plus และ Premium จะมีออกมาภายหลังในปีนี้</p>\n<p><img alt=\"No Description\" src=\"https://www.blognone.com/sites/default/files/externals/9974ef8b69670dbdc5cdfe38ce0f05f0.jpg\" /><em>Dell Pro Max 16</em></p>\n<p>ข้างต้นคือพีซีกลุ่มเน้นลูกค้าองค์กร ส่วนพีซีสำหรับการใช้งานทั่วไป ที่อาจบอกได้ว่าแทนที่ตระกูล Inspiron ซึ่งใช้ชื่อรุ่นว่า Dell มีไฮไลท์คือรุ่นย่อย Plus ที่เป็น Copilot+ ซีพียู Intel Core Ultra Series 2 เครื่องบางลง แบตเตอรีใช้งานได้นานขึ้น และรองรับการประมวลผล AI ที่ระดับอุปกรณ์</p>\n<ul>\n<li><strong>Dell 14 Plus และ Dell 14 Plus 2-in-1</strong> สองรุ่นย่อยตามการใช้งาน</li>\n<li><strong>Dell 16 Plus และ Dell 16 Plus 2-in-1</strong> สำหรับคนที่ต้องการจอใหญ่ขึ้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/709cc2c52ae4e51214539b1593846980.jpg\" /><em>Dell 14 Plus และ Dell 16 Plus 2-in-1</em></p>\n<p>Dell บอกว่าตัวเลือกซีพียู AMD และ Snapdragon X จะมีออกมาภายในปีนี้ รวมทั้งรุ่นพื้นฐานและรุ่น Premium ที่แทนที่รุ่น XPS จะมีออกมาในปีนี้เช่นกัน</p>\n<p>ที่มา: <a href=\"https://www.dell.com/en-us/blog/dell-transforms-ai-pc-portfolio-for-anywhere-productivity/\">Dell</a></p>\n</div></div></div><div><div>Topics: </div><div><div><a href=\"/topics/dell\">Dell</a></div><div><a href=\"/topics/pc\">PC</a></div><div><a href=\"/topics/notebook\">Notebook</a></div><div><a href=\"/topics/laptop\">Laptop</a></div><div><a href=\"/topics/desktop\">Desktop</a></div><div><a href=\"/topics/dell-technologies\">Dell Technologies</a></div><div><a href=\"/topics/ces-2025\">CES 2025</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f45a266cfaca7801101016243885882018d1f859c60f74d56788712c1b164881","category":"Thai"}