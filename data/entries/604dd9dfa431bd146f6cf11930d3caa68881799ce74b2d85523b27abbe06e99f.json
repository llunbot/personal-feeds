{"title":"Pixel 8 เป็นโทรศัพท์ตัวแรกที่สามารถเปิดใช้ฟีเจอร์ป้องกันแรม Memory Tagging Extensions","link":"https://www.blognone.com/node/136576","date":1699079191000,"content":"<div><div><div><p>Mark Brand จาก Project Zero เล่าถึงฟีเจอร์ลับของ Pixel 8/Pixel 8 Pro ว่าเป็นโทรศัพท์ตัวแรกที่สามารถเปิดฟีเจอร์ Memory Tagging Extensions ฟีเจอร์ป้องกันบั๊กหน่วยความจำหลายรูปแบบ เช่น ทำให้โปรแกรมไม่สามารถใช้หน่วยความจำที่เคยตืนระบบไปแล้ว (user-after-free)</p>\n<p>แม้จะบอกว่าเปิดใช้งานได้ แต่ก็ต้องนับว่าเป็นฟีเจอร์ลับพอสมควร เพราะผู้ที่ต้องการใช้งานต้องเปิด USB debugging เพื่อไปตั้งค่าฟีเจอร์นี้ในเคอร์เนลเอง และฟีเจอร์ี้นี้ไม่ได้ซัพพอร์ตเป็นทางการ ข้อจำกัดอีกอย่างคือมีบางส่วนในระบบไม่สามารถใช้ฟีเจอร์นี้ได้เพราะคอนฟิก exclusion ไว้ หรือบางโปรแกรม เช่น Chrome นั้นมีระบบจัดการหน่วยความจำ PartitionAlloc ของตัวเองทำให้ไม่สามารถใช้งานฟีเจอร์นี้ได้</p>\n<p>MTE ช่วยให้พบบั๊กที่ไม่เคยพบได้ ทีมงานของ Project Zero เปิดฟีเจอร์นี้ใช้งานและพบบั๊กเฉพาะจุดที่พบเฉพาะตอนใช้ gesture input แม้ว่าบั๊กจะไม่ได้เป็นช่องโหว่ความปลอดภัยแต่ก็เป็นบั๊กจริง</p>\n<p>ที่มา - <a href=\"https://googleprojectzero.blogspot.com/2023/11/first-handset-with-mte-on-market.html\">Project Zero</a></p>\n<p><img alt=\"No Description\" src=\"https://www.blognone.com/sites/default/files/externals/c961f54e59da246923ca4dc335ea1b1b.png\" /></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/arm\">Arm</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"604dd9dfa431bd146f6cf11930d3caa68881799ce74b2d85523b27abbe06e99f","category":"Thai"}