{"title":"J&T Express รับเงินเพิ่มทุนอีก 2,500 ล้านดอลลาร์ ก่อนนำบริษัทเข้าตลาดหุ้นฮ่องกงปีหน้า","link":"https://www.blognone.com/node/126017","date":1637888374000,"content":"<div><div><div><p>สำนักข่าว Reuters รายงานโดยอ้างแหล่งข่าวที่เกี่ยวข้องว่า J&amp;T Express บริษัทขนส่งสินค้าจากอินโดนีเซีย ได้รับเงินทุนรอบล่าสุดอีก 2,500 ล้านดอลลาร์ ทำให้มูลค่ากิจการของบริษัทเพิ่มขึ้นเป็น 20,000 ล้านดอลลาร์ โดยเป็นการเพิ่มทุนก่อนที่บริษัทจะจดทะเบียนซื้อขายในตลาดหุ้นฮ่องกง</p>\n<p>รายชื่อนักลงทุนในรอบนี้มีทั้งผู้ลงทุนรายเดิม ได้แก่ Boyu Capital, Hillhouse Capital, Sequoia Capital China และ Tencent Holdings รวมถึงนักลงทุนรายใหม่เช่น SIG China</p>\n<p>รายงานระบุว่า J&amp;T Express มีแผนนำบริษัทเข้าตลาดหุ้นฮ่องกงเร็วที่สุดภายในไตรมาสแรกของปี 2022 ซึ่งเปลี่ยนจากแผนแรกเริ่มที่จะเข้าตลาดหุ้นในอเมริกา ปัจจุบันบริษัทให้บริการขนส่งสินค้าในอินโดนีเซีย มาเลเซีย เวียดนาม ไทย สิงคโปร์ กัมพูชา และจีน</p>\n<p>ที่มา: <a href=\"https://pandaily.com/jt-express-refinances-2-5-billion-ahead-of-hong-kong-ipo-tencent-participates-in-investment/\">Pandaily</a></p>\n<p><img src=\"https://www.blognone.com/sites/default/files/externals/528db2dbd654a8aba5926d7c8ebf6b9b.jpg\" /></p>\n</div></div></div><div><div>Topics: </div><div><div><a href=\"/topics/jt\">J&amp;T</a></div><div><a href=\"/topics/logistics\">Logistics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e42176f4f5cb38cee2b681b74f3f41a4761d5a25180e1fe89e26231092a47427","category":"Thai"}