{"title":"จำนวนผู้ใช้ Pixel ในอเมริกาเหนือเพิ่มก้าวกระโดด หลังการวางขาย Pixel 9","link":"https://www.blognone.com/node/142950","date":1730793355000,"content":"<div><div><div><p>เว็บไซต์ StarCounter รายงานสถิติการใช้งานอินเทอร์เน็ตรอบเดือนตุลาคม 2024 มีประเด็นน่าสนใจคือ ส่วนแบ่งตลาดยี่ห้อของอุปกรณ์พกพาในพื้นที่อเมริกาเหนือ (Mobile Vendor Market Share North America) ของ Google Pixel เพิ่มขึ้นอย่างมีนัยสำคัญ จาก 4.76% ในเดือนกันยายน กระโดดมาเป็น 12.83% ในเดือนตุลาคม</p>\n<p>หากเราตีความตัวเลขนี้ การพุ่งขึ้นของผู้ใช้งาน Pixel ในอเมริกาเหนือ ก็น่าจะมาจากการวางขาย Pixel 9 Series ที่เริ่มขายช่วงเดือนกันยายนนั่นเอง</p>\n<p>ส่วนแบ่งตลาดมือถือในอเมริกาเหนือ iPhone ยังนำแบบทิ้งห่างที่ 51.31% ตามด้วย Samsung ที่ 23.73% และ Pixel ตามมาเป็นอันดับสาม ส่วนอันดับสี่คือ Motorola 3.24% และอันดับห้า Xiaomi 1.78% ทั้งนี้ข้อมูลของ StatCounter มาจากทราฟฟิกการใช้งานเว็บ ไม่ใช่ยอดขายเป็นจำนวนเครื่องแบบเดียวกับบริษัทวิจัยตลาดรายอื่นๆ แต่ก็สอดคล้องกับ<a href=\"https://www.blognone.com/node/142648\">ข้อมูลของ Counterpoint ที่บอกว่า Google Pixel สร้างยอดขายไตรมาสสาม สูงสุดเป็นประวัติการณ์ตั้งแต่ทำ Pixel มา</a></p>\n<p>ที่มา - <a href=\"https://gs.statcounter.com/vendor-market-share/mobile/north-america\">StatCounter</a>, <a href=\"https://9to5google.com/2024/11/04/google-pixel-growth-north-america-report-october-2024/\">9to5google</a></p>\n<p><img src=\"https://www.blognone.com/sites/default/files/externals/1e941d653682afc32aff3a4d1a642cbc.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/7bc6d0909588a87e7a0841839d9d1dc6.png\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/google-pixel\">Google Pixel</a></div><div><a href=\"/topics/google\">Google</a></div><div><a href=\"/topics/market-share\">Market Share</a></div><div><a href=\"/topics/statcounter\">StatCounter</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e13e4fa7fc677b59e674e63232855e121c39fb97cc0235dcf359ec41a5e00fd","category":"Thai"}