{"title":"Adobe ไตรมาสล่าสุด รายได้เพิ่มขึ้น 11% ทำสถิติสูงสุดอีกไตรมาส","link":"https://www.blognone.com/node/143596","date":1733962944000,"content":"<div><div><div><p>Adobe รายงานผลประกอบการประจำไตรมาสที่ 4 ตามปีการเงินบริษัท 2024 สิ้นสุดเดือนพฤศจิกายน รายได้รวมเพิ่มขึ้น 11% จากช่วงเดียวกันในปีก่อนเป็น 5,606 ล้านดอลลาร์ ซึ่งเป็นสถิติใหม่สูงสุดอีกไตรมาส และมีกำไรสุทธิ 1,683 ล้านดอลลาร์</p>\n<p>Shantanu Narayen ประธานและซีอีโอ Adobe กล่าวว่าผลการดำเนินงานที่ออกมา สะท้อนความสำคัญและบทบาทของ Creative Cloud, Document Cloud และ Experience Cloud ต่อเศรษฐกิจ AI ด้วยเทคโนโลยีที่แตกต่าง นวัตกรรมที่ออกมาต่อเนื่อง ทำให้ตำแหน่งของบริษัทยังคงยอดเยี่ยมต่อไป</p>\n<p>รายได้จากกลุ่ม Digital Media เพิ่มขึ้น 12% เป็น 4.15 พันล้านดอลลาร์ เพิ่มขึ้น 11% โดย Document Cloud มีรายได้ 843 ล้านดอลลาร์ เพิ่มขึ้น 17%, Creative 3.30 พันล้านดอลลาร์ เพิ่มขึ้น 10%</p>\n<p>รายรับใหม่ต่อเนื่อง 1 ปี ของกลุ่ม Digital Media (ARR) เพิ่มขึ้นเป็น 578 ล้านดอลลาร์ ตัวเลขรวมเป็น 17.33 พันล้านดอลลาร์</p>\n<p>ที่มา: <a href=\"https://www.adobe.com/pdf-page.html?pdfTarget=aHR0cHM6Ly93d3cuYWRvYmUuY29tL2NvbnRlbnQvZGFtL2NjL2VuL2ludmVzdG9yLXJlbGF0aW9ucy9wZGZzLzExMjE0MjAyL2E1NnN0aGc1M2Vnci5wZGY=\">Adobe</a></p>\n<p><img src=\"https://www.blognone.com/sites/default/files/externals/555b6c774bf04dc5b8aef6926d00a087.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"def6681ef23b200641aad96df794634c73c83053d88ed4fbe1922c01098b1f62","category":"Thai"}