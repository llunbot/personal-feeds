{"title":"เผยกูเกิลเคยเสนอเงิน 147 ล้านดอลลาร์ให้ Epic นำเกม Fortnite ลง Play Store แต่ถูกปฏิเสธ","link":"https://www.blognone.com/node/136683","date":1699622672000,"content":"<div><div><div><p><a href=\"https://www.blognone.com/node/136585\">การไต่สวนคดี Epic Games ฟ้องกูเกิลเรื่อง Play Store</a> เริ่มขึ้นแล้ว ทำให้เราได้เห็น<a href=\"https://www.blognone.com/node/136619\">ข้อมูลเพิ่มเติมในชั้นศาลอย่าง Epic Games Store ยังไม่ทำกำไร</a></p>\n<p>ข้อมูลใหม่อีกอย่างที่เราเพิ่งรู้จากการไต่สวนคือ Purnima Kochikar ผู้บริหารของกูเกิลที่ดูแล Google Play ให้ข้อมูลว่าเมื่อตอนที่<a href=\"https://www.blognone.com/node/104320\">เกม Fortnite ออกเวอร์ชัน Android ในปี 2018 ด้วยวิธี sideload</a> กูเกิลกลัวว่าเกมดังๆ เกมอื่นจะทำตาม และพลอยไม่ลง Play Store กันหมด จนทำให้กูเกิลสูญเสียรายได้จาก in-app purchase (IAP) ไป กูเกิลจึงเสนอ \"จ่ายเงิน\" จูงใจให้ Epic นำเกมมาลง Play Store ด้วยสัญญามูลค่า 147 ล้านดอลลาร์ต่อระยะเวลา 3 ปี (จบปี 2021)</p>\n<p>อย่างไรก็ตาม Epic Games ปฏิเสธข้อเสนอนี้ เพราะไม่อยากเสียส่วนแบ่งการขาย IAP ให้กูเกิล และใช้หลักฐานนี้เพื่อโน้มน้าวในศาลเห็นว่า กูเกิลกลัวการแข่งขันจากสโตร์อื่นบน Android จึงพยายามจ่ายเงินให้ Epic เพื่อให้ตัวเองยังรักษาสถานะผูกขาดไว้ได้นั่นเอง</p>\n<p>ที่มา - <a href=\"https://www.theverge.com/2023/11/8/23953262/google-epic-fortnite-play-store-investment-antitrust-trial\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/7fe9870f5efb9fb5808436f9805ee998.jpg\" /></p>\n</div></div></div><div><div>Topics: </div><div><div><a href=\"/topics/fortnite\">Fortnite</a></div><div><a href=\"/topics/games\">Games</a></div><div><a href=\"/topics/google-play\">Google Play</a></div><div><a href=\"/topics/epic-games\">Epic Games</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"875696904fc7c7a5b663929727547eeac11d43f3b9b66f5970a643e2f51ca6b2","category":"Thai"}