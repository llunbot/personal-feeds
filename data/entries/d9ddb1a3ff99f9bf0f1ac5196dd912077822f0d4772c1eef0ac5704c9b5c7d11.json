{"title":"X ออกแพ็คเกจสมาชิกรายเดือนเพิ่ม 2 รูปแบบใหม่ Premium+ ราคาแพงขึ้น และ Basic ราคาถูกลง","link":"https://www.blognone.com/node/136446","date":1698446289000,"content":"<div><div><div><p>X ประกาศออกแพ็คเกจสมาชิกรายเดือนเพิ่มเติมจากแพ็คเกจปัจจุบัน X Premium หรือชื่อเดิม Twitter Blue ตามที่ Elon Musk เคย<a href=\"https://www.blognone.com/node/136328\">ประกาศก่อนหน้านี้</a> โดยมีทั้งแพ็คเกจที่ราคาแพงขึ้น แต่ได้สิทธิประโยชน์มากยิ่งขึ้นกว่าเดิม และแพ็คเกจราคาถูกลงที่มาพร้อมฟีเจอร์เพิ่มเติมมากกว่าผู้ใช้แบบไม่จ่ายเงิน</p>\n<p><strong>X Premium+</strong> ได้ฟีเจอร์เหมือน X Premium แต่ที่เพิ่มมาได้แก่ <strong>ไม่มีการแสดงโฆษณาในฟีด</strong>, โพสต์ตอบ (Reply) จะถูกบูสท์แสดงผลมากที่สุดเทียบกับบัญชีประเภทอื่น และเข้าถึงเครื่องมือสำหรับครีเอเตอร์แบบครบทุกฟังก์ชัน</p>\n<p>X Premium+ ราคาสำหรับการสมัครผ่านหน้าเว็บอยู่ที่ 550 บาทต่อเดือน หรือจ่ายรายปี 5,800 บาท ซึ่งราคาแพงกว่า X Premium สองเท่าเลย</p>\n<p>X ยังออกอีกแพ็คเกจที่ราคาถูกลง <strong>X Basic</strong> ได้ฟีเจอร์เพิ่มบางอย่างเทียบกับบัญชีใช้งานฟรี ของที่ได้คือ แก้ไขโพสต์, โพสต์แบบยาว, ยกเลิกโพสต์, โพสต์วิดีโอแบบยาว , ปรับแต่งหน้าตาใช้งาน ส่วนของที่ไม่ได้ในแพ็คเกจนี้คือ <strong>ติ๊กถูกสีฟ้ายืนยันตัวตน</strong>, แสดงโฆษณาเต็มตามปกติ, ไม่ได้ใช้เครื่องมือสำหรับครีเอเตอร์</p>\n<p>X Basic คิดราคาสำหรับการสมัครผ่านหน้าเว็บ 103.13 บาทต่อเดือน หรือจ่ายรายปี 1,104.76 บาท</p>\n<p>ที่มา: <a href=\"https://www.theverge.com/2023/10/27/23935317/x-premium-basic-subscriptions-reply-boost-no-ads\">The Verge</a></p>\n<p><img src=\"https://www.blognone.com/sites/default/files/externals/e1a1f705916cb641895566630d4a9437.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9ddb1a3ff99f9bf0f1ac5196dd912077822f0d4772c1eef0ac5704c9b5c7d11","category":"Thai"}