{"title":"Relic Entertainment เปิดตัวเกมใหม่ Earth vs. Mars วางแผนการรบแนวเทิร์นเบส","link":"https://www.blognone.com/node/144770","date":1739929982000,"content":"<div><div><div><p>Relic Entertainment สตูดิโอเกมแคนาดา เจ้าของเกมวางแผนการรบซีรีส์ Company of Heroes <a href=\"https://www.blognone.com/node/138977\">ที่เพิ่งแยกตัวจาก Sega ในปี 2024</a> เปิดตัวเกมใหม่ชื่อ Earth vs. Mars</p>\n<p>Earth vs. Mars เป็นเกมวางแผนการรบแนวเทิร์นเบส ใช้ฉากเป็นสงครามอวกาศระหว่างโลกและดาวอังคาร กราฟิกสไตล์การ์ตูนสีสันสดใส บรรยากาศคล้ายๆ เกม Advance Wars เกมรองรับทั้งการเล่นคนเดียวและมัลติเพลเยอร์</p>\n<p>เกม Earth vs. Mars เป็นผลงานพัฒนาของ Relic Labs ทีมย่อยของ Relic ที่วางตัวเป็นเหมือนสตูดิโออิสระขนาดเล็ก หันมาทดลองทำเกมแนวใหม่ๆ ต่างจากเกมกระแสหลักของ Relic ที่เป็นวางแผนการรบแบบ RTS</p>\n<p>ตอนนี้ Earth vs. Mars ยังประกาศลงพีซี Steam เพียงแพลตฟอร์มเดียว และยังไม่ประกาศวันวางขาย</p>\n<p>ที่มา - <a href=\"https://wccftech.com/relic-announces-turn-based-strategy-game-earth-vs-mars/\">Wccftech</a></p>\n<p><img alt=\"No Description\" src=\"https://www.blognone.com/sites/default/files/externals/943e5769e50f7545656e3d812a2c95a4.jpg\" /></p>\n<blockquote><p>Defend Earth from an overwhelming Martian invasion by creating hybrid super soldiers in a battle for the planet's survival. Wishlist Earth vs Mars now — a new turn-based strategy Relic Labs style game from Relic Entertainment! <a href=\"https://t.co/lW7PhkWxm8\">https://t.co/lW7PhkWxm8</a> <a href=\"https://t.co/un9uzFHnnq\">pic.twitter.com/un9uzFHnnq</a></p>\n<p>— Relic Entertainment (@relicgames) <a href=\"https://twitter.com/relicgames/status/1891851631622328551?ref_src=twsrc%5Etfw\">February 18, 2025</a></p></blockquote>\n</div></div></div><div><div>Topics: </div><div><div><a href=\"/topics/relic-entertainment\">Relic Entertainment</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb0a83e981708cbf19889e808ebb0670e484114a25a676c33f860b867db781cd","category":"Thai"}