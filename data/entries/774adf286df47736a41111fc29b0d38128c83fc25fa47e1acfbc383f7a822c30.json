{"title":"Google Home เพิ่มความสามารถให้ Nest Camera และ Google Assistant ด้วยพลัง Gemini AI","link":"https://www.blognone.com/node/141286","date":1723009769000,"content":"<div><div><div><p>กูเกิลอัปเดตความสามารถของอุปกรณ์สมาร์ทโฮมทั้ง Nest Camera และฟังก์ชันใน Google Home ด้วยพลังของ Gemini AI เพื่อให้รองรับการทำงานที่ฉลาดมากขึ้น มีรายละเอียดดังนี้</p>\n<p>ความสามารถแรก เป็นการแยกแยะข้อมูลในวิดีโอ โดย Nest Camera สามารถเรียนรู้ทำความเข้าใจวัตถุที่เห็นในภาพดีขึ้น ไม่ใช่แค่จับว่ามีการเคลื่อนไหว ผู้ใช้งานสามารถค้นหาด้วยคำถามเช่น \"Did the kids leave their bikes in the driveway?\" แล้ว Google Home สามารถค้นวิดีโอย้อนหลังที่ตรงกับเงื่อนไขที่ถามออกมา</p>\n<p>Gemini ยังรองรับความสามารถในการช่วยเขียนสคริปต์ออโตเมชันสำหรับ Google Home โดยผู้ใช้งานระบุเงื่อนไขที่ต้องการเช่น \"Lock the doors and turn off all the lights at bedtime\" จะได้ผลลัพธ์ออกมา ซึ่งหากยังไม่ตรงใจก็สั่งให้แก้ไขเพิ่มเติมได้</p>\n<p>ฟีเจอร์นี้จะเริ่มทดสอบจำกัดกลุ่มให้กับลูกค้า Nest Aware ในสถานะ Public Preview ก่อน ภายในปีนี้</p>\n<p><img alt=\"No Description\" src=\"https://www.blognone.com/sites/default/files/externals/10e397b14aabd27355741cf80af77727.png\" /></p>\n<p>ผู้ช่วย Google Assistant ใน Nest Speaker และ Display ก็ได้รับการอัปเกรดเช่นกัน กูเกิลบอกว่า Assistant มีความเข้าใจภาษาที่ดีขึ้น สนทนาได้ลื่นไหลมากขึ้น ถามคำถามต่อเนื่องได้ดีขึ้น ตัวอย่างตามคลิปด้านล่างนี้</p>\n<p>ที่มา: <a href=\"https://blog.google/products/google-nest/gemini-google-home/\">กูเกิล</a></p>\n</div></div></div><div><div>Topics: </div><div><div><a href=\"/topics/google-home\">Google Home</a></div><div><a href=\"/topics/nest\">Nest</a></div><div><a href=\"/topics/google-assistant\">Google Assistant</a></div><div><a href=\"/topics/gemini\">Gemini</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"774adf286df47736a41111fc29b0d38128c83fc25fa47e1acfbc383f7a822c30","category":"Thai"}