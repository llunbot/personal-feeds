{"title":"Microsoft เปิดตัว Teams Essentials ขายเป็นแอปแยก เน้นวิดีโอคอล ราคา 2 ดอลลาร์ต่อเดือน","link":"https://www.blognone.com/node/126095","date":1638377693000,"content":"<div><div><div><p>ไมโครซอฟท์เปิดตัว Microsoft Teams Essentials ซึ่งเป็นครั้งแรกที่ไมโครซอฟท์ขาย Microsoft Teams แบบแอปแยกโดยเฉพาะ จากที่ก่อนหน้านี้ต้องซื้อแผน Microsoft 365 จึงจะใช้งาน Teams ได้ โดยคิดราคาไว้ที่ 4 ดอลลาร์ต่อบัญชีผู้ใช้ต่อเดือนในอเมริกา (2 ดอลลาร์ สำหรับการสมัครในไทย)</p>\n<p>Jared Spataro รองประธานฝ่าย Modern Work ของไมโครซอฟท์กล่าวว่า Teams Essentials ถูกสร้างขึ้นเพื่อรองรับความต้องการของลูกค้าองค์กรขนาดเล็ก โดยฟีเจอร์การใช้งานจะจำกัดไว้เป็น Teams ที่ไม่มี Office หรือฟีเจอร์เสริม เช่น บันทึกการประชุม หรือการตั้งห้องประชุมย่อย บริการตัวนี้จะเน้นไปที่วิดีโอคอลและการสนทนากลุ่ม</p>\n<p>Teams Essentials สามารถตั้งห้องสนทนาต่อเนื่องได้นานสูงสุด 30 ชั่วโมง, ตั้งห้องประชุมมีผู้เข้าร่วมได้สูงสุด 300 คน และได้พื้นที่ OneDrive 10GB ต่อผู้ใช้งาน ซึ่งสูงกว่า<a href=\"https://www.blognone.com/node/119725\">เวอร์ชันฟรี</a> ที่ประชุมต่อเนื่องสูงสุด 60 นาที คุยกลุ่มได้สูงสุด 100 คน ขณะเดียวกันไมโครซอฟท์ก็บอกว่าราคาที่ตั้งไว้นี้ เป็นราคาที่ถูกกว่าคู่แข่งที่ให้บริการเครื่องมือประชุมออนไลน์แบบเดียวกัน</p>\n<p>ลูกค้าที่ต้องการสมัครใช้งาน สามารถสมัครได้โดยตรงผ่าน<a href=\"https://www.microsoft.com/en-us/microsoft-teams/compare-microsoft-teams-options\">เว็บของไมโครซอฟท์</a></p>\n<p>ที่มา: <a href=\"https://news.microsoft.com/2021/12/01/introducing-microsoft-teams-essentials/\">ไมโครซอฟท์</a></p>\n<p><img src=\"https://www.blognone.com/sites/default/files/externals/a01b28edec7947adc386113cbfd0584b.png\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bc10ddfb0de58941b4ca57365b9636feaa47e009be46fff89be90c4fc423b73","category":"Thai"}