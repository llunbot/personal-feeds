{"title":"กูเกิลบอก Gemini มีผู้ใช้ 400 ล้านคนต่อเดือน, ไม่กั๊กโมเดลใหม่ พร้อมเมื่อไรออกได้เลย","link":"https://www.blognone.com/node/146530","date":1747808063000,"content":"<span>กูเกิลบอก Gemini มีผู้ใช้ 400 ล้านคนต่อเดือน, ไม่กั๊กโมเดลใหม่ พร้อมเมื่อไรออกได้เลย</span>\n\n  <div>\n    <div>Body</div>\n              <div><p>กูเกิลเปิดเผยตัวเลขการใช้งาน Gemini และโมเดล AI ในงาน Google I/O 2025 ดังนี้</p>\n<ul>\n<li>Gemini มีผู้ใช้ต่อเดือน (MAU) 400 ล้านคน เพิ่มขึ้นจาก <a href=\"https://www.blognone.com/node/146021\">ตัวเลขก่อนหน้านี้ 350 ล้านคน</a> กูเกิลบอกว่าการใช้งานเติบโตขึ้นเรื่อยๆ หลังการออกโมเดลตระกูล Gemini 2.5 ถ้านับเฉพาะผู้ใช้โมเดล 2.5 Pro มีอัตราการใช้งานเพิ่มขึ้น 45%</li>\n<li>จำนวน token ที่ใช้ประมวลผล AI อยู่ที่ 480 ล้านล้าน token ต่อเดือน เติบโตขึ้น 50 เท่าจากปีที่แล้ว ที่ช่วงเวลาเดียวกันประมวลผล 9.7 ล้านล้าน token</li>\n<li>จำนวนนักพัฒนา Gemini 7 ล้านคน เพิ่มขึ้น 5 เท่าจากปีที่แล้ว, ปริมาณการใช้งาน Gemini บน Vertex AI เพิ่มขึ้น 40 เท่า</li>\n</ul>\n<p>กูเกิลยังบอกว่าปรับนโยบายการออกโมเดลใหม่ ไม่ต้องรออีเวนต์ใหญ่ๆ แบบ Google Cloud Next หรือ Google I/O อีกต่อไปแล้ว พร้อมเมื่อไรออกของใหม่ได้เลย เราจึงเห็นการอัพเดตโมเดลเวอร์ชันใหม่ๆ ของกูเกิลกันตลอดปี</p>\n<p>ที่มา - <a href=\"https://blog.google/technology/ai/io-2025-keynote/\">Google</a></p>\n<p><img src=\"https://www.blognone.com/sites/default/files/files-2025/2025-05/io25_shipping.width-1000.format-webp.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/21/2025 - 13:14</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad7d2c14e8d7e4f3176619f6ceb0fa7cdbe3f2dcbdb3f35214b07d83ab985a36","category":"Thai"}