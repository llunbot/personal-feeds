{"title":"Vimeo แต่งตั้ง Philip Moyer อดีตผู้บริหาร Google Cloud เป็นซีอีโอคนใหม่","link":"https://www.blognone.com/node/139076","date":1712277558000,"content":"<div><div><div><p>Vimeo ประกาศแต่งตั้ง Philip Moyer เป็นซีอีโอคนใหม่และรับตำแหน่งกรรมการบอร์ดบริษัท มีผลตั้งแต่ 8 เมษายน 2024 เป็นต้นไป หลังจาก Anjali Sud ซีอีโอคนก่อนหน้านี้ประกาศ<a href=\"https://www.blognone.com/node/134701\">ลาออก</a>เมื่อปีที่แล้ว โดย Adam Gross ที่เป็นซีอีโอรักษาการ จะยังมีตำแหน่งในบอร์ดบริษัทต่อไป</p>\n<p>Philip Moyer ก่อนหน้านี้เป็นผู้บริหารที่ Google Cloud ทั้งในตำแหน่งรองประธานด้าน วิศวกรรม AI ประยุกต์, พัฒนาธุรกิจ, วางแผนกลยุทธ์อุตสาหกรรม ก่อนเขาทำงานที่กูเกิล เคยเป็นผู้อำนวยการฝ่ายบริการทางการเงินที่ AWS</p>\n<p>Glenn Schiffman ประธานบอร์ดของ Vimeo กล่าวว่า Philip มีประสบการณ์ที่เฉพาะและลงตัวกับการขยายธุรกิจของ Vimeo ท่ามกลางกระแสการเติบโตของวิดีโอ AI ที่กำลังเข้ามามากขึ้น</p>\n<p>ที่มา: <a href=\"https://investors.vimeo.com/news-releases/news-release-details/vimeo-appoints-philip-moyer-new-chief-executive-officer\">Vimeo</a></p>\n<p><img src=\"https://www.blognone.com/sites/default/files/externals/f43fafc9825fee0889c9d663ba4355be.png\" /></p>\n</div></div></div><div><div>Topics: </div><div><div><a href=\"/topics/vimeo\">Vimeo</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"222f11afa15723274594ac0b28cb420421703ffeab03414e82866eee3428a3ef","category":"Thai"}