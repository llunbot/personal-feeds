{"title":"Samsung ซื้อกิจการ Sonio สตาร์ทอัปอัลตร้าซาวด์ที่ใช้ AI ช่วยตรวจผล เสร็จสมบูรณ์แล้ว","link":"https://www.blognone.com/node/141787","date":1725287003000,"content":"<div><div><div><p>Samsung Medison แผนกพัฒนาอุปกรณ์ทางการแพทย์ของซัมซุงอิเล็กทรอนิกส์ ประกาศว่าการเข้าซื้อกิจการ Sonio สตาร์ทอัปด้านเทคโนโลยีการแพทย์จากฝรั่งเศสเสร็จสมบูรณ์แล้ว หลังจากทั้งสองบริษัทประกาศแผนซื้อกิจการเมื่อเดือนพฤษภาคมปีนี้</p>\n<p>Sonio เป็นสตาร์ทอัปที่พัฒนาเทคโนโลยีทางการแพทย์ (Medtech) เน้นด้านอัลตร้าซาวด์สำหรับสูติศาสตร์ และนรีเวชวิทยา โดยนำ AI มาช่วยในการเขียนรายงานสรุปผล มีโซลูชันเด่นคือ Sonio Detect ที่ช่วยตรวจจับความผิดปกติจากผลอัลตร้าซาวด์ ซึ่งได้รับการอนุมัติจาก FDA หรือองค์การอาหารและยาของสหรัฐในปี 2023</p>\n<p>Samsung Medison บอกว่าการซื้อกิจการ Sonio นี้ จะเป็นการนำเทคโนโลยีมาเสริมบริการเทคโนโลยีการแพทย์ต่าง ๆ ของบริษัท</p>\n<p>ที่มา: <a href=\"https://koreajoongangdaily.joins.com/news/2024-09-02/business/industry/Samsung-Medison-fully-acquires-French-startup-Sonio/2126066\">Korea JoongAng Daily</a></p>\n<p><img alt=\"No Description\" src=\"https://www.blognone.com/sites/default/files/externals/4fec6be6fcdc35f3245b1acba9199d26.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/medical\">Medical</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af8acf9b1f5face8e43b4110a7acc4585cc7ccd9931512bda60e27f017246d7a","category":"Thai"}