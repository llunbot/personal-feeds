{"title":"Tinder เพิ่มฟีเจอร์ Share My Date แจ้งข้อมูลการออกเดตให้เพื่อนและคนในครอบครัวรู้","link":"https://www.blognone.com/node/139344","date":1713764742000,"content":"<div><div><div><p>Tinder ประกาศเพิ่มฟีเจอร์ใหม่ เพื่อให้ผู้ใช้งานสามารถแชร์ข้อมูลการออกเดต เมื่อต้องไปเจอกับคู่สนทนาในแอป ให้กับเพื่อนและคนในครอบครัว ซึ่งฟีเจอร์นี้มีชื่อตรงตัวว่า \"Share My Date\"</p>\n<p>ข้อมูลที่แชร์นั้นเป็นลิงก์ ซึ่งสามารถเข้าถึงได้หากมีลิงก์ โดยไม่ต้องมีบัญชี Tinder ก็ได้ มีรายละเอียดครบทั้ง วันเวลาที่นัดออกเดต, ชื่อของคนที่ Match, สถานที่นัดพบ แถมยังแนบบันทึกเพิ่มเติมได้ด้วย ลิงก์นี้จะเข้าถึงได้เป็นเวลา 30 วัน และสามารถแก้ไขข้อมูลได้หากมีการเปลี่ยนแปลง อย่างไรก็ตามหากไม่มีบัญชี Tinder การเข้าถึงข้อมูล-รูปภาพคนที่ Match จะแสดงผลอย่างจำกัด</p>\n<p>Tinder บอกว่า Share My Date นี้ พัฒนาขึ้นจากความคิดเห็นของผู้ใช้งาน 51% ที่อายุน้อยกว่า 30 ปี ระบุว่าพวกเขาต้องการให้เพื่อน ๆ ได้ทราบข้อมูลการออกเดตก่อนจะถึงวันที่นัดเจอกัน</p>\n<p>ฟีเจอร์นี้จะเปิดให้ใช้งานก่อนในเดือนหน้าเฉพาะบางประเทศ ซึ่งรวมทั้งประเทศไทยที่จะได้ฟีเจอร์นี้ด้วย</p>\n<p>ที่มา: <a href=\"https://techcrunch.com/2024/04/21/tinder-gets-a-share-my-date-feature-for-users-to-send-date-plans-to-their-curious-friends/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/fb220b9c03eb198f5d2aeda552dcb517.jpg\" /></p>\n</div></div></div><div><div>Topics: </div><div><div><a href=\"/topics/tinder\">Tinder</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32c4ccc334e08a7c2ae8b16de86a0e60c19e7043378e9389c23b090e59cab83d","category":"Thai"}