{"title":"Minecraft Dungeons มีผู้เล่นเกิน 25 ล้านคน, หยุดอัพเดตเนื้อหาใหม่หลังผ่านมา 3 ปี","link":"https://www.blognone.com/node/136043","date":1696300554000,"content":"<div><div><div><p>Mojang Studios ประกาศว่า Minecraft Dungeons เกมตะลุยดันเจี้ยนในจักรวาล Minecraft มีผู้เล่นเกิน 25 ล้านคนแล้ว (นับรวมทั้งซื้อเกมเต็มและเล่นผ่าน Game Pass) แต่จะไม่อัพเดตเนื้อหาให้เพิ่มแล้ว เพราะทีมงานจะนำทรัพยากรไปพัฒนาเกมใหม่แทน</p>\n<p><a href=\"https://www.blognone.com/node/105569\">Minecraft Dungeons เปิดตัวในปี 2018</a> วางขายจริงในปี 2020 เป็นเกมแยกที่นำตัวละครจาก Minecraft มาดัดแปลงเป็นเกม RPG และรองรับการเล่นมัลติเพลเยอร์แบบ co-op ด้วย</p>\n<p>ตลอด 3 ปีที่ผ่านมา Minecraft Dungeons ออก DLC เพิ่มถึง 9 ชุด และมีเวอร์ชัน Ultimate มัดรวมเนื้อหาทั้งหมดขายรวมกัน เกมออกอัพเดตเวอร์ชันสุดท้าย 1.17 มาแล้ว จะไม่มีเนื้อหาใหม่เพิ่มอีก แต่เกมยังเล่นได้ต่อไปเรื่อยๆ โดยทีมงาน Mojang ระบุว่าจะนำทรัพยากรไปพัฒนาโปรเจคอื่นๆ แทน</p>\n<p>Mojang เพิ่งออก <a href=\"https://www.blognone.com/node/132396\">Minecraft Legends</a> เกมแยกอีกเกมที่เป็นแนววางแผนการรบ พัฒนาโดย Blackbird Interactive สตูดิโอเกมที่ทำเกม Homeworld 3 ไปเมื่อเดือนเมษายน 2023 แสดงให้เห็นชัดถึงแนวทางของ Mojang ที่พยายามสร้างเกมอื่นในจักรวาล Minecraft เพิ่มเติมจากเกมหลัก</p>\n<p><img alt=\"No Description\" src=\"https://www.blognone.com/sites/default/files/externals/602de32c7be28deafae671ab267f308c.jpg\" /></p>\n<p>ที่มา - <a href=\"https://www.minecraft.net/en-us/article/dungeons--25-million-players\">Minecraft</a></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/mojang\">Mojang</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fbd95ed26ac43675b625891d95ebf7b1b9e728ff9b18ad179b566d07a74fb48","category":"Thai"}