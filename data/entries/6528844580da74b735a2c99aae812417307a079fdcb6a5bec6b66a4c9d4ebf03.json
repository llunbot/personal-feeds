{"title":"Acer เปิดตัว Swift 14 AI และ Swift Go 14 AI ขยายไลน์อัป Copilot+ PC","link":"https://www.blognone.com/node/141869","date":1725611429000,"content":"<div><div><div><p>ในงาน IFA 2024 ที่กรุงเบอร์ลิน Acer ได้เปิดตัว Swift 14 AI และ Swift Go 14 AI ถือเป็นการขยายไลน์อัป Copilot+ PC แล็ปท็อปพลัง AI ของทาง Acer</p>\n<p><strong>Acer Swift 14 AI</strong> มาในโปรเซสเซอร์ AMD Ryzen™ AI 300 Series กับสถาปัตยกรรม AMD XDNA™ 2 และมีประสิทธิภาพการประมวลผล AI สูงสุดถึง 50 TOPS พร้อมตัวเลือกจอแสดงผล OLED ที่มีสีสันสดใส ในตัวเครื่องบางเฉียบระดับพรีเมียม</p>\n<p><img alt=\"alt=&quot;Acer&quot;\" src=\"https://www.blognone.com/sites/default/files/externals/f5650d59357f8d01ecb43be5413312db.png\" /></p>\n<p>Swift 14 AI มาในจอ OLED ขนาด 14 นิ้ว มาพร้อมจอ WQXGA (2880x1800) พร้อมการรับรอง VESA DisplayHDR™ TrueBlack 500 และ Eyesafe 2.0 ให้ความสว่างสูงสุดถึง 500 นิต และ Contrast Ratio 1,000,000:1 นอกจากนี้ ยังมีตัวเลือกหน้าจอแบบ IPS ที่มีความละเอียด WQXGA พร้อมอัตรารีเฟรช 120 Hz หรือหน้าจอแบบสัมผัส</p>\n<p><img alt=\"alt=&quot;Acer&quot;\" src=\"https://www.blognone.com/sites/default/files/externals/93b402bf49a86e9680de9bb683b0280b.png\" /></p>\n<p><strong>Acer Swift Go 14 AI</strong> เป็น Copilot+ PC ที่ขับเคลื่อนด้วยโปรเซสเซอร์ Snapdragon® X Plus แบบ 8 คอร์ มาพร้อม NPU Qualcomm® Hexagon™ ให้ประสิทธิภาพการประมวลผล AI ถึง 45 TOPS พร้อมทั้งแรม LPDDR5X สูงสุด 32 GB และ SSD แบบ NVMe PCIe Gen 4 สูงสุด 1 TB</p>\n<p><img alt=\"alt=&quot;Acer&quot;\" src=\"https://www.blognone.com/sites/default/files/externals/643a2547b1b84f86ebd28b06293e7596.png\" /></p>\n<p>Swift Go 14 AI มาพร้อมจอ IPS 14.5 นิ้ว ความละเอียด WQXGA (2560x1600) พร้อมอัตรารีเฟรชที่ 120 Hz และขอบเขตสี sRGB 100% นอกจากนี้ จอยังได้มาตรฐาน RPF 50 สามารถลดแสงสีฟ้าลงได้ 50% และลดผลกระทบจากแสงสีฟ้าได้มากกว่า 20%</p>\n<p>ราคาเริ่มต้นของ Acer Swift 14 AI (SF14-61/T) เปิดราคาเริ่มต้นที่ 1,199.99 ดอลลาร์สหรัฐฯ (ประมาณ 40,300 บาท) ส่วน Acer Swift Go 14 AI (SFG14-01) ในอเมริกาเหนืออยู่ที่ 999.99 ดอลลาร์สหรัฐฯ (ประมาณ 33,600 บาท)</p>\n<p>ที่มา: <a href=\"https://news.acer.com/acer-expands-its-copilot-pc-line-with-new-swift-14-ai-and-swift-go-14-ai-laptops\">Acer</a></p>\n<p><img alt=\"alt=&quot;Acer&quot;\" src=\"https://www.blognone.com/sites/default/files/externals/a24228f8e812246624f687b23df9febe.png\" /></p>\n<p><img alt=\"alt=&quot;Acer&quot;\" src=\"https://www.blognone.com/sites/default/files/externals/33ad35239bb31df4bf1e62629e59905e.png\" /></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/notebook\">Notebook</a></div><div><a href=\"/topics/laptop\">Laptop</a></div><div><a href=\"/topics/ifa\">IFA</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6528844580da74b735a2c99aae812417307a079fdcb6a5bec6b66a4c9d4ebf03","category":"Thai"}