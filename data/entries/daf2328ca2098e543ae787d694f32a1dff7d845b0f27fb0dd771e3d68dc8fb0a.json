{"title":"ไมโครซอฟท์เริ่มขายอะไหล่จอย Xbox ผ่านหน้าเว็บ ให้สั่งไปซ่อมเองได้ที่บ้าน","link":"https://www.blognone.com/node/135076","date":1690861781000,"content":"<div><div><div><p>ไมโครซอฟท์เริ่มขายชิ้นส่วนอะไหล่ของ Xbox ผ่านหน้าเว็บออนไลน์ของตัวเองแล้ว โดยเริ่มจากจอย Xbox Wireless Controller และ Xbox Wireless Controller (ยังไม่มีชิ้นส่วนของตัวเครื่องวางขาย)</p>\n<p>การขายอะไหล่ครั้งนี้ถือเป็นส่วนหนึ่งของ<a href=\"https://www.blognone.com/node/125170\">นโยบายไมโครซอฟท์ที่หันมาสนับสนุน \"สิทธิในการซ่อม\" (right-to-repair) อย่างจริงจังในปี 2021</a> โดยทยอยนำชิ้นส่วนมาขายผ่านช่องทางต่างๆ เช่น <a href=\"https://www.blognone.com/node/126297\">การขายชิ้นส่วน Surface บนหน้าเว็บของ iFixit</a> และ <a href=\"https://www.blognone.com/node/134365\">บนหน้าเว็บของไมโครซอฟท์เอง</a> ล่าสุดคือขยายมายังฮาร์ดแวร์ตระกูล Xbox แล้ว</p>\n<p>ตัวอย่างชิ้นส่วนที่วางขายในรอบนี้คือ ชุดปุ่มกดของ Xbox Wireless Controller ขายทั้งชุดราคา 21.99 ดอลลาร์, เคสด้านบนของจอย ราคา 19.99 ดอลลาร์, แผงรับข้อมูล PCBA ราคา 33.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/ea22804a75d78cd79592058acdb34e94.png\" /></p>\n<p>ที่มา - <a href=\"https://www.microsoft.com/en-us/store/b/xbox-repair-parts\">Microsoft</a> via <a href=\"https://www.theverge.com/2023/7/31/23814642/microsoft-xbox-elite-controllers-repair-diy\">The Verge</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/hardware\">Hardware</a></div><div><a href=\"/topics/right-to-repair\">Right-to-Repair</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"daf2328ca2098e543ae787d694f32a1dff7d845b0f27fb0dd771e3d68dc8fb0a","category":"Thai"}