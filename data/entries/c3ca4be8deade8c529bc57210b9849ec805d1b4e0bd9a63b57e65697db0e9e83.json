{"title":"แบงค์ชาติระบุเหตุเงินรั่วจากบัตรเดบิตเกิดจากคนร้ายสุ่มข้อมูลบัตร เพิ่มมาตรการคืนเงินใน 5 วัน","link":"https://www.blognone.com/node/125348","date":1634615234000,"content":"<div><div><div><p>สัปดาห์ที่ผ่านมา เกิดเหตุมีผู้ใช้บริการธนาคาร<a href=\"https://www.blognone.com/node/125313\">ถูกเรียกเก็บเงินในรายการที่ไม่ได้ใช้งานจำนวนมาก</a> ล่าสุดทางธนาคารแห่งประเทศไทยระบุว่าเหตุการณ์นี้เกิดจากคนร้ายสุ่มข้อมูลบัตร แล้วนำข้อมูลไปใช้จ่ายผ่านร้านค้าที่ไม่ได้ยืนยันผู้ใช้ผ่าน OTP ซ้ำ โดยรวมมีบัตรใช้งานผิดปกติจากเหตุนี้ 10,700 ใบ</p>\n<p>ทางธนาคารแห่งประเทศไทยเพิ่มมาตรการ เช่น ยกระดับการตรวจจับธุรกรรมผิดปกติ โดยเฉพาะธุรกรรมจากต่างประเทศ, เพิ่มการแจ้งเตือนลูกค้าในการทำธุรกรรมทุกรายการ, ในกรณีบัตรเดบิตที่เป็นเหยื่อให้คืนเงินภายใน 5 วัน</p>\n<p>นอกจากมาตรการต่างๆ แล้วทางธนาคารแห่งประเทศไทยยังแนะนำถึงฟีเจอร์ความปลอดภัยของบางธนาคาร ทั้งการเปิด/ปิดบัตรด้วยตนเอง, เปลี่ยนแปลงวงเงินการใช้บัตร, หรือแม้แต่แจ้งอายัดบัตรผ่านแอพพลิเคชั่น</p>\n<p>ที่มา - <a href=\"https://www.bot.or.th/Thai/AboutBOT/Activities/Pages/JointPress_19102021.aspx\">Bank of Thailand</a></p>\n<p><img src=\"https://www.blognone.com/sites/default/files/externals/9a112120d2ef224accf80962a53a4bc7.jpg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3ca4be8deade8c529bc57210b9849ec805d1b4e0bd9a63b57e65697db0e9e83","category":"Thai"}