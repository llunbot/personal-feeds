{"title":"Elon Musk อัพเดต X: ยืนยันแนวทางไม่หักส่วนแบ่ง subscription ของครีเอเตอร์, เพิ่มปุ่มดาวน์โหลดวิดีโอ","link":"https://www.blognone.com/node/135108","date":1691041271000,"content":"<div><div><div><p>Elon Musk ซีทีโอและเจ้าของแพลตฟอร์ม X หรือชื่อเดิม Twitter ได้โพสต์ข้อความพูดถึงแนวทางและฟีเจอร์ใหม่ที่จะเพิ่มเติมล่าสุด โดยพูดถึงการหักส่วนแบ่งกับครีเอเตอร์</p>\n<p>โดย<a href=\"https://www.blognone.com/node/133420\">บริการ Subscription</a> ที่ผู้ติดตามสามารถจ่ายเงินรายเดือนให้ครีเอเตอร์ เพื่อรับคอนเทนต์เอ็กซ์คลูซีฟ เดิม Musk บอกว่าเพื่อโปรโมตฟีเจอร์นี้ ใน 12 เดือนแรกของการสมัคร แพลตฟอร์มจะไม่หักส่วนแบ่งทำให้ได้เงินเต็มจำนวน แล้วค่อยคิดส่วนแบ่งหลังจากนั้น ตอนนี้เขามองว่าเพื่อให้ครีเอเตอร์ได้ผลประโยชน์สูงสุด X จะหักส่วนแบ่ง 10% หลังผ่านไป 12 เดือน เฉพาะคนที่มีรายรับเกิน 100,000 ดอลลาร์ ส่วนคนที่รายรับน้อยกว่านั้นจะไม่หักส่วนแบ่งต่อไป</p>\n<p>เมื่อผูกถึงหักส่วนแบ่งเขาเลยทวีตถึง Tim Cook ซีอีโอแอปเปิล บอกว่ากรณีของแอปเปิลนั้นหักส่วนแบ่ง 30% ซึ่งเขาจะพูดคุยอีกครั้งว่าตัวเลขนี้สามารถปรับได้หรือไม่</p>\n<p>Musk ยังพูดถึงวิดีโอบนแพลตฟอร์ม ที่ตอนนี้<a href=\"https://www.blognone.com/node/133900\">อัปโหลด</a>ได้ยาวถึง 2 ชั่วโมง ว่าสมาชิก X Blue จะสามารถดาวน์โหลดวิดีโอได้โดยตรงจากแอป โดยกดปุ่ม ... เมื่ออยู่ในโหมดเต็มจอ ซึ่งจะปรับให้กดดาวน์โหลดได้ง่ายขึ้นเหมือนเซฟรูปเร็ว ๆ นี้</p>\n<p>ที่มา: <a href=\"https://www.theverge.com/2023/8/2/23817821/elon-musk-twitter-tim-cook-apple-tax\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/1d0ebf7942a6d887de878942f7c7c856.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2e5a4326b60facaf805c0330db01f5c6d8804a33b04cbfcb4f4a8cdae0e1223","category":"Thai"}