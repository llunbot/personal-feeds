{"title":"เปิดตัว SaGa Emerald Beyond เกมใหม่ในซีรีส์ SaGa ออกปี 2024","link":"https://www.blognone.com/node/135758","date":1694747531000,"content":"<div><div><div><p>Square Enix เปิดตัวเกม <strong>SaGa Emerald Beyond</strong> ภาคหลักภาคใหม่ในซีรีส์ Saga ที่ทิ้งช่วงห่างนานจากภาคก่อนหน้า SaGa: Scarlet Grace ที่ออกบน PS Vita เมื่อปี 2016</p>\n<p>SaGa Emerald Beyond เป็นเกมใหม่ที่ไม่เกี่ยวข้องกับภาคใด มีตัวเอกให้เลือกเล่น 6 คน (มี 1 คู่ที่เป็นเนื้อเรื่องเดียวกัน) ผจญภัยในโลก 17 ใบที่เชื่อมโยงกัน เป็นแฟนตาซีที่มีส่วนผสมทั้งมนุษย์ หุ่นยนต์ และแวมไพร์</p>\n<p>คอนเซปต์ของเกมยังยึดตามแนวทางของซีรีส์ SaGa คือเนื้อเรื่องอิสระ เปลี่ยนไปตามการกระทำของผู้เล่น รูปแบบเกมเพลย์ยังเป็น RPG แบบเทิร์นเบส ส่วนสไตล์ภาพเป็น 3D แบบตัดเส้นขอบเข้มให้ดูคล้ายภาพแบบอนิเมะมากขึ้น</p>\n<p>เกมมีกำหนดขายปี 2024 โดยจะลง Switch, PS4, PS5, PC (Steam), Android, iOS</p>\n<p><img alt=\"No Description\" src=\"https://www.blognone.com/sites/default/files/externals/0349c3632805da7875162f6d89460b9e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/75de37695815e998b6b017d335885b2f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ad3e1942c1aeff5f92a56b42b1b6bb8e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/18be281dce36ceaeb78b71fc11c25206.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b8fc5011ae45fc34599873cfee9d0490.jpeg\" /></p>\n<p>ที่มา - <a href=\"https://www.square-enix-games.com/en_EU/news/saga-emerald-beyond\">Square Enix</a></p>\n</div></div></div><div><div>Topics: </div><div><div><a href=\"/topics/romancing-saga\">Romancing SaGa</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d6dbf4815adb107cdaa16440d8d1e915cf0ba6b3fdd1cde638c8433a66f186e","category":"Thai"}