{"title":"บริษัทไอทีรายใหญ่ร่วมก่อตั้ง eBPF Foundation ดูแลระบบตรวจสอบเคอร์เนลโดยตรง","link":"https://www.blognone.com/node/124204","date":1628793980000,"content":"<div><div><div><p>บริษัทไอทีรายใหญ่ 5 บริษัท ได้แก่ Facebook, Google, Isovalent, Microsoft, และ Netflix ประกาศตั้ง eBPF Foundation ภายใต้ Linux Foundation เพื่อดูแลการพัฒนาของโครงการ eBPF โมดูลสำหรับการตรวจสอบค่าภายในของเคอร์เนล</p>\n<p>eBPF เป็นโมดูลอเนกประสงค์ที่ใส่ไว้ในเคอร์เนลลินุกซ์ตั้งแต่ปี 2014 ความพิเศษคือมันเป็นโมดูลที่รับโค้ดจากภายนอกเข้าไปรันในเคอร์เนลเพื่อเก็บค่าต่างๆ เพื่อให้นักพัฒนาแอปพลิเคชั่นมองเห็นการทำงาน แทนที่ต้องรอให้เคอร์เนลแสดงค่าบางส่วนออกมาทางช่องทางต่างๆ เพื่อให้ระดับ userspace เห็นตามความจำเป็น การเปิดช่องทาง eBPF ทำให้นักพัฒนาสามารถสร้างโปรแกรมใหม่ๆ เพื่อสังเกตการทำงานในระดับเคอร์เนลอย่างละเอียด</p>\n<p>ที่ผ่านมา eBPF เริ่มมีโครงการย่อยๆ หรือโครงการที่เกี่ยวข้องเพิ่มมากขึ้นเรื่อยๆ การเปิดองค์กรขึ้นมาดูแลโดยตรงจะช่วยกำหนดทิศทางการพัฒนาในอนาคต และตอนนี้แม้แต่ไมโครซอฟท์ก็<a href=\"https://www.blognone.com/node/122610\">เปิดโครงการนำ eBPF ไปรันในเคอร์เนลวินโดวส์</a></p>\n<p>ตอนนี้ประธานบอร์ด eBPF คือ Thomas Graf ผู้ร่วมก่อตั้ง Isovalent ผู้พัฒนา <a href=\"https://github.com/cilium/cilium\">Cilium</a> ระบบตรวจสอบเน็ตเวิร์คและกระจายโหลดใน Kubernetes</p>\n<p>ที่มา - <a href=\"https://isovalent.com/blog/post/2021-08-ebpf-foundation-announcement\">Isovalent</a></p>\n<p><img src=\"https://www.blognone.com/sites/default/files/externals/491e9c0443448325e380ca4b0a0e06b4.png\" /></p>\n</div></div></div><div><div>Topics: </div><div><div><a href=\"/topics/ebpf\">eBPF</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"272ae49b873f7e82e8516f2dc49cb796ff185403369e03b6aa4f708be938775d","category":"Thai"}