{"title":"AI ผลักดันในการใช้จ่ายด้านคลาวด์ขององค์กร เติบโตสูงสุดในรอบหลายไตรมาส","link":"https://www.blognone.com/node/138031","date":1707044304000,"content":"<div><div><div><p>บริษัทวิจัยตลาด Synergy Research Group รายงานการใช้จ่ายขององค์กรในโครงสร้างพื้นฐานคลาวด์ ของไตรมาสที่ 4 ปี 2023 ภาพรวมมีการใช้จ่ายเกือบ 74,000 ล้านดอลลาร์ ทั่วโลก เพิ่มขึ้นมากกว่า 12,000 ล้านดอลลาร์ จากไตรมาส 4/2022 เพิ่มขึ้น 20% และเพิ่มขึ้น 5,600 ล้านดอลลาร์ จากไตรมาส 3/2023 เป็นการเติบโตสูงสุดแบบเทียบไตรมาสต่อไตรมาส</p>\n<p>ภาพรวมตลอดปี 2023 การใช้จ่ายคลาวด์เพิ่มขึ้น 19% จากปี 2022 โดยแม้มีผลกระทบจากด้านเศรษฐกิจโลก อัตราแลกเปลี่ยนเงินตรา และประเด็นภูมิรัฐศาสตร์ แต่ความต้องการด้าน Generative AI ก็ทำให้การลงทุนด้านนี้มีมากขึ้น สะท้อนกลับมาที่ใช้จ่ายด้านคลาวด์นั่นเอง</p>\n<p>AWS ของ Amazon ยังคงมีส่วนแบ่งตลาดมากที่สุดที่ 31% แต่แนวโน้มยังคงลดลง ขณะที่ไมโครซอฟท์มีส่วนแบ่ง 24% แล้วเป็นแนวโน้มที่เพิ่มขึ้น ตามด้วยกูเกิลที่ 11% (ดูภาพประกอบท้ายข่าว)</p>\n<p>Synergy ประเมินว่าจากตัวเลขตลอดปี 2023 ที่การใช้จ่ายของบริการคลาวด์รวมอยู่ที่ 270,000 ล้านดอลลาร์ แนวโน้มการเติบโตที่สูงขึ้นต่อเนื่อง เราน่าจะได้เห็นการใช้จ่ายในตลาดนี้สูงถึงระดับ 5 แสนล้านดอลลาร์ต่อปี ในอีกไม่นาน</p>\n<p>ที่มา: <a href=\"https://www.prnewswire.com/news-releases/cloud-market-gets-its-mojo-back-ai-helps-push-q4-increase-in-cloud-spending-to-new-highs-302051366.html\">Synergy Research Group</a> ภาพ <a href=\"https://pixabay.com/photos/network-server-system-2402637/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/eb7b97ca5802e36746f050f00b320b68.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/420e94247e99cff7e10d59881147be15.jpeg\" /></p>\n</div></div></div><div><div>Topics: </div><div><div><a href=\"/topics/cloud-computing\">Cloud Computing</a></div><div><a href=\"/topics/market-research\">Market Research</a></div><div><a href=\"/topics/enterprise\">Enterprise</a></div><div><a href=\"/topics/synergy-research\">Synergy Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b55ec856f54a82cedbf37d48693af3f8f54cc96b4990d503956b6a98a86ba97","category":"Thai"}