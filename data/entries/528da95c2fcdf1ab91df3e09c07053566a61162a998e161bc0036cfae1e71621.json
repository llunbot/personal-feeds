{"title":"งานแข่งอีสปอร์ต Halo เจอปัญหา Xbox Series X ขาดตลาด ต้องใช้ Dev Kit เป็นเครื่องแข่ง","link":"https://www.blognone.com/node/126383","date":1639882090000,"content":"<div><div><div><p>ปัญหาคอนโซลขาดตลาดส่งผลกระทบ แม้กระทั่งงานแข่งอีสปอร์ต Halo Championship Series ของไมโครซอฟท์เองยังหา Xbox Series X มาใช้เป็นอุปกรณ์แข่งได้ไม่ครบตามจำนวนผู้แข่ง และต้องนำเครื่อง Dev Kit มาใช้แข่งแทน</p>\n<p><a href=\"https://www.halowaypoint.com/news/hcs-raleigh-2021\">งานแข่ง Halo Championship Series 2021</a> เป็นทัวร์นาเมนต์แข่งเกม Halo Infinite บนแพลตฟอร์ม Xbox Series X ซึ่ง Tahir Hasandjekic หัวหน้าฝ่ายอีสปอร์ตของสตูดิโอ 343 Industries ผู้สร้างเกม Halo Infinite ก็ออกมาเปิดเผยด้วยตัวเองว่า ผู้เล่นบางคนจะได้เครื่อง Xbox Series X เวอร์ชัน Dev Kit โดยรันในโหมดรีเทล มีความสามารถเท่าเครื่องเวอร์ชันขายปลีกทุกประการ แค่หน้าตาต่างไปจากเครื่องที่วางขายจริงเท่านั้น</p>\n<p>Tahir เปิดเผยเหตุผลที่ต้องใช้เครื่อง Dev Kit ซึ่งตรงไปตรงมาว่าสินค้าขาดตลาดนั่นเอง (นี่ขนาดสตูดิโอในสังกัดไมโครซอฟท์เองเลยนะ)</p>\n<p><img src=\"https://www.blognone.com/sites/default/files/externals/9318753f3fb4b319ac5857edacdfb5be.jpg\" /></p>\n<blockquote><p>Heads up open bracket players - you'll be playing this weekend on Series X development consoles. They're functionally identical and will be operating in \"Retail\" mode so it's the exact same experience, they just look a little different.Why? Global supply chain shortage is real.</p>\n<p>— Tashi (@Tashi343i) <a href=\"https://twitter.com/Tashi343i/status/1471183177620373511?ref_src=twsrc%5Etfw\">December 15, 2021</a></p></blockquote>\n<p>ที่มา - <a href=\"https://kotaku.com/continued-xbox-shortages-force-microsoft-to-use-dev-kit-1848240181\">Kotaku</a></p>\n</div></div></div><div><div>Topics: </div><div><div><a href=\"/topics/xbox-series-x\">Xbox Series X</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/halo\">Halo</a></div><div><a href=\"/topics/esports-0\">eSports</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"528da95c2fcdf1ab91df3e09c07053566a61162a998e161bc0036cfae1e71621","category":"Thai"}