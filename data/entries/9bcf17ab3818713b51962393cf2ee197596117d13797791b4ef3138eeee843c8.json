{"title":"Fujifilm เปิดตัวกล้อง X100VI สเป็ก 40MP, 6.2K/30P เร็วขึ้นสองเท่าจากรุ่นก่อนหน้า","link":"https://www.blognone.com/node/138289","date":1708418171000,"content":"<div><div><div><p>Fujifilm เปิดตัวกล้องดิจิทัลรุ่นใหม่ X100VI (อ่านว่า X100 Six) ซึ่งเป็นกล้องล่าสุดในตระกูล X100 ที่ได้รับความนิยมสูง มาพร้อมจุดขายภาพความละเอียดสูง ขนาดเครื่องที่เล็กเบา และฟีเจอร์อื่นอีกมาก</p>\n<p>X100VI มาพร้อมหน่วยประมวลผล X-Processor 5 ตัวล่าสุด ซึ่งระบุว่าทำงานได้เร็วกว่า X100V รุ่นก่อนหน้าถึงสองเท่าตัว ออโต้โฟกัสมีความแม่นยำมากขึ้นแม้วัตถุกำลังเคลื่อนไหว ปรับปรุงโดยใช้ AI ช่วยจับวัตถุที่หลากหลายโดยเฉพาะอย่าง สัตว์ นก รถยนต์ แมลง หรือแม้แต่โดรน โดยเฉพาะ นอกจากนี้โหมดจำลองภาพจากกล้องฟิล์ม (Film Simulation) ที่เป็นจุดขาย ก็มีถึง 20 รูปแบบ โดยมีตัวเลือกใหม่ REALA ACE ที่เพิ่มเข้ามา</p>\n<p>ความละเอียดของภาพ 40.2MP X-Trans CMOS 5 HR Sensor เลนส์ฟิกซ์ 23mmF2.0 โหมดการถ่ายวิดีโอรองรับสูงสุดที่ 6.2K/30P</p>\n<p>ราคาขายในไทยยังประกาศ (จะอัพเดตอีกครั้งหากราคาออกมา) ส่วนราคาในสหรัฐอเมริกาอยู่ที่ 1,599.95 ดอลลาร์ หรือประมาณ 58,000 บาท สินค้าเริ่มขายตั้งแต่ต้นเดือนมีนาคมเป็นต้นไป นอกจากนี้ Fujifilm ยังออกรุ่นลิมิเต็ด ฉลองครบรอบ 90 ปี บริษัท จำนวน 1,934 เครื่อง (ตัวเลขปีก่อตั้ง) ราคาขาย 1,995.95 ดอลลาร์</p>\n<p>ที่มา: <a href=\"https://www.fujifilm.com/us/en/news/digital-cameras/fujifilm-debuts-x100vi-mirrorless-digital-camera\">Fujifilm</a></p>\n<p><img alt=\"No Description\" src=\"https://www.blognone.com/sites/default/files/externals/c24196eeb03ebe4c87aa006b80bff7f9.jpg\" /></p>\n</div></div></div><div><div>Topics: </div><div><div><a href=\"/topics/fujifilm\">Fujifilm</a></div><div><a href=\"/topics/camera\">Camera</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bcf17ab3818713b51962393cf2ee197596117d13797791b4ef3138eeee843c8","category":"Thai"}