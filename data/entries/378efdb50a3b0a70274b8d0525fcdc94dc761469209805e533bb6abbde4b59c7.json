{"title":"Amazon Games เปิดตัว King of Meat เกมแนว Co-op ตะลุยดันเจี้ยนสไตล์การ์ตูน","link":"https://www.blognone.com/node/141553","date":1724250126000,"content":"<div><div><div><p>Amazon Games เปิดตัวเกมใหม่ชื่อ <strong>King of Meat</strong> พัฒนาโดยสตูดิโอ Glowmade ซึ่งก่อตั้งโดยอดีตทีมงาน Lionhead Studios</p>\n<p>King of Meat เป็นเกมแนว hack &amp; slash สไตล์การ์ตูนสีสันสดใส ที่เล่นแบบ co-op ได้ 1-4 คน ต้องร่วมกันฝ่าอุปสรรคในดันเจี้ยนที่มีทั้งกับดักและมอนสเตอร์ พร้อมทั้งใช้ท่าต่างๆ เพื่อเอนเตอร์เทนคนดูในสนามแข่ง (ในเกม) ด้วย  โดยเว็บเกม VGC ที่มีโอกาสเล่นเกมนี้แล้วให้คำนิยามว่ามันคือ Fall Guys ผสม Diablo โดยมีด่านแบบรายการ \"โหดมันฮา\" (Takeshi’s Castle)</p>\n<p>เกมมีดันเจี้ยนให้เล่นมากกว่า 100 ฉาก และยังออกแบบมารองรับ user-generated content (UGC) เต็มรูปแบบ ผู้เล่นสามารถออกแบบดันเจี้ยนแล้วมาแชร์-ขายให้ผู้เล่นคนอื่นได้ ซึ่งทีมพัฒนาหวังว่าฟีเจอร์ Creator จะเป็นจุดขายให้เกมยืนระยะได้ยาวนาน เพราะมีเนื้อหาใหม่ๆ มาตลอด</p>\n<p>สตูดิโอ Glowmade เป็นสตูดิโออิสระในอังกฤษ ก่อตั้งในปี 2015 โดยอดีตพนักงาน Lionhead จำนวน 3 คน โดยที่ผ่านมารับจ้างช่วยพัฒนาเกมให้บริษัทอื่น และมี King of Meat เป็นผลงานเกมของตัวเองเป็นครั้งแรก ส่วน Amazon Games รับบทบาทเป็นผู้จัดจำหน่ายให้</p>\n<p>King of Meat จะเปิดให้เล่นบน PlayStation 5, Xbox Series X|S, Steam, Nintendo Switch โดยยังไม่ประกาศวันวางขาย</p>\n<p>ที่มา - <a href=\"https://www.amazongames.com/en-us/news/articles/king-of-meat-announcement#ags-MediaPopup\">Amazon Games</a>, <a href=\"https://www.glowmade.com/announcing-king-of-meat/\">Glowmade</a>, <a href=\"https://www.videogameschronicle.com/features/first-look-king-of-meat/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/002e7e6df594899761117aee95e91669.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cce8e395b2c23c29431d2ef4c05c2056.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5eebb21748e4db64723aaeb6e1ad7f93.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ca2899d12a686738240298a5ae253ed6.jpg\" /></p>\n</div></div></div><div><div>Topics: </div><div><div><a href=\"/topics/amazon-game-studios\">Amazon Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"378efdb50a3b0a70274b8d0525fcdc94dc761469209805e533bb6abbde4b59c7","category":"Thai"}