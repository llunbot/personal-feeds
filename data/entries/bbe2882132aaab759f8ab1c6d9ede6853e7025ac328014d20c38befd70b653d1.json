{"title":"ซีอีโอ Activision Blizzard ขอโทษเรื่องคดีทางเพศ, พนักงานเตรียมวอล์คเอาท์ประท้วง","link":"https://www.blognone.com/node/123932","date":1627440994000,"content":"<div><div><div><p>รวมความเคลื่อนไหวของ<a href=\"https://www.blognone.com/node/123837\">กรณี Activision Blizzard ถูกฟ้องจากประเด็นการคุกคามทางเพศพนักงาน</a> ที่ยืดเยื้อมาเกือบหนึ่งสัปดาห์</p>\n<p>ล่าสุด Bobby Kotick ซีอีโอของ Activision Blizzard เขียนจดหมายขอโทษพนักงานแล้ว ที่ปฏิกิริยาของบริษัทในช่วงแรกดูไม่สนใจเรื่องนี้ (<a href=\"https://www.blognone.com/node/123905\">ปฏิเสธคำฟ้องว่าไม่มีปัญหาเรื่องคุกคามทางเพศ</a>) เขาบอกว่าตอนนี้ฝ่ายบริหารได้ยินปัญหานี้อย่างชัดเจนแล้ว และจะรีบแก้ปัญหาเพื่อให้สภาพแวดล้อมการทำงานของบริษัทปราศจากการกลั่นแกล้ง ดูถูก หรือปฏิบัติต่อกันอย่างไม่เท่าเทียม</p>\n<p>Kotick ยังให้ข้อมูลว่าจ้างบริษัทกฎหมายภายนอกเข้ามาตรวจสอบนโยบายของบริษัทแล้ว และถ้าพนักงานคนใดมีปัญหาเรื่องการถูกคุกคาม สามารถแจ้งไปยังบริษัทกฎหมายเพื่อให้ข้อมูลโดยไม่ต้องกลัว</p>\n<p>ฝั่งเกม World of Warcraft ก็ประกาศถอดเนื้อหาที่ไม่เหมาะสมออกจากเกม โดยเกม WoW มีตัวละคร NPC ชื่อ Afrasiabi ซึ่งนำมาจาก Alex Afrasiabi หัวหน้าฝ่ายครีเอทีฟของ WoW ที่มีเอี่ยวในคดีฟ้องร้องว่ามีพฤติกรรมคุกคามทางเพศกับพนักงานหญิงของบริษัท</p>\n<p>ด้านพนักงานของ Activision Blizzard ประกาศว่าจะประท้วงโดยการ \"วอล์คเอาท์\" เดินออกจากที่ทำงานพร้อมกันในเวลางาน วันนี้ (28 ก.ค.) ตามเวลาสหรัฐ</p>\n<p><img src=\"https://www.blognone.com/sites/default/files/externals/4c3a40e9b558b7d16da814847ba736a9.jpg\" /></p>\n<p>ที่มา - <a href=\"https://venturebeat.com/2021/07/27/bobby-kotick-apologizes-for-tone-deaf-response-to-sex-discrimination-charges-at-activision-blizzard/\">VentureBeat</a>, <a href=\"https://worldofwarcraft.com/en-us/news/23703199/a-message-from-the-world-of-warcraft-team\">World of Warcraft</a>, <a href=\"https://kotaku.com/world-of-warcraft-removing-inappropriate-references-to-1847373517\">Kotaku</a>, <a href=\"https://www.bloomberg.com/news/articles/2021-07-27/blizzard-employees-call-for-strike-after-discrimination-lawsuit\">Bloomberg</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/sexual-abuse\">Sexual Abuse</a></div><div><a href=\"/topics/lawsuit\">Lawsuit</a></div><div><a href=\"/topics/gender\">Gender</a></div><div><a href=\"/topics/world-of-warcraft\">World of Warcraft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbe2882132aaab759f8ab1c6d9ede6853e7025ac328014d20c38befd70b653d1","category":"Thai"}