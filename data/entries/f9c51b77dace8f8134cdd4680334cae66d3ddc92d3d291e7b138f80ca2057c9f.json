{"title":"นักวิจัยทดสอบวัคซีน mRNA ไข้หวัดนกในสัตว์ได้ผลดีมาก พัฒนาวัคซีนได้ในระดับชั่วโมงเท่านั้น","link":"https://www.blognone.com/node/140053","date":1717088971000,"content":"<div><div><div><p>ทีมวิจัยจากคณะสัตวแพทย์ มหาวิทยาลัย Pennsylvania รายงานถึงการพัฒนาวัคซีน  H5 mRNA-LNP วัคซีน mRNA สำหรับป้องกันไข้หวัดนก H5N1 และทดลองในตัวเฟอร์เรต (ferret) ได้ประสิทธิภาพดีมาก โดยกลุ่มตัวอย่างที่ได้รับวัคซีนมีอาการน้อย, ภูมิขึ้นสูง, และไม่มีการเสียชีวิตหลังได้รับเชื้อเลย</p>\n<p>Drew Weissman นักวิจัยรางวัลโนเนลหนึ่งในทีมวิจัยครั้งนี้ระบุว่าก่อนหน้านี้ทีมงานมีตัวเลือกในการพัฒนาวัคซีนจำกัด แต่หลังจากการระบาดของ COVID-19 ก็แสดงให้เห็นว่าเทคโนโลยี mRNA เป็นเครื่องมือที่มีประสิทธิภาพ ขณะที่ Scott Hensley ผู้ร่วมวิจัยก็ระบุว่าทีมงานสามารถสร้างวัคซีนได้ภายในเวลาระดับชั่วโมงหลังจากถอดรหัสพันธุกรรมไวรัสสำเร็จ ความเร็วระดับนี้ทำให้มีโอกาสใช้วัคซีนในการระบาดครั้งต่อไป จากเดิมที่กว่าวัคซีนจะสำเร็จการระบาดก็มักจะหายไปเองแล้ว</p>\n<p>สายพันธุ์ H5N1 ที่ทีมงานเลือกมามักระบาดในนกและวัวเป็นหลัก มีการติดสู่มนุษย์จำนวนน้อย ตัวเฟอร์เรตในการทดลองครั้งนี้ ตัวที่ได้รับวัคซีนฟื้นจากโรคในเวลาอันรวดเร็ว และไม่มีตัวใดเสียชีวิตเลย ขณะที่ตัวที่ไม่ได้รับวัคซีนเสียชีวิตทั้งหมด</p>\n<p>ที่มา - <a href=\"https://www.pennmedicine.org/news/news-releases/2024/may/penn-researchers-develop-experimental-mrna-avian-flu-vaccine\">Penn Medicine</a></p>\n<p><img alt=\"No Description\" src=\"https://www.blognone.com/sites/default/files/externals/7f90853fb4ce125f3ee4d369a1a8a5c9.png\" /></p>\n<p>การเปรียบเทียบกลุ่มตัวอย่างที่ได้รับวัคซีนและไม่ได้รับวัคซีนเทียบข้อมูลหลังได้รับเชื้อ A) อันตราการรอดชีวิต B) น้ำหนักตัว C) ระดับเชื้อจากเนื้อเยื่อตัวอย่าง D) อาการต่างๆ เพื่อรวมคะแนนระดับความร้ายแรงของโรค</p>\n</div></div></div><div><div>Topics: </div><div><div><a href=\"/topics/mrna\">mRNA</a></div><div><a href=\"/topics/medical\">Medical</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9c51b77dace8f8134cdd4680334cae66d3ddc92d3d291e7b138f80ca2057c9f","category":"Thai"}