{"title":"Framework หยุดขายโน้ตบุ๊กบางรุ่นหลังภาษีทรัมป์มีผล","link":"https://www.blognone.com/node/145729","date":1744082625000,"content":"<div><div><div><p>Framework ผู้ผลิตโน้ตบุ๊กแบบซ่อมง่าย ประกาศหยุดขาย Framework Laptop 13 สองรุ่น (Ultra 5 125H และ Ryzen 5 7640U) เพราะภาษีทรัมป์มีผลไปแล้วเมื่อวันที่ 5 เมษายนที่ผ่านมา ส่งผลให้ภาษีนำเข้าโน้ตบุ๊กจากไต้หวันเพิ่มจาก 0% เป็น 10%</p>\n<p>ไม่แน่ชัดว่ารุ่นอื่นจะได้รับผลกระทบหรือไม่ เพราะทาง Framework ก็ยังขายรุ่นข้างเคียง เช่น Ryzen 7840U ตามปกติ โดยทางบริษัทระบุว่าภาษีใหม่นี้ทำให้รุ่นล่างสุดต้องขายขาดทุน แนวทางของบริษัทตอนนี้อาจจะเลือกขายรุ่นสูงขึ้นที่มักจะกำไรดีกว่าแล้วยอมรับภาษีไว้เอง</p>\n<p>โดนัล ทรัมป์ประกาศเพิ่มภาษีจากไต้หวันเป็น 32% โดยมีผลขั้นแรกก่อน 10% เมื่อวันที่ 5 เมษายนที่ผ่านมา อย่างไรก็ดี สินค้าเซมิคอนดักเตอร์นั้นได้รับยกเว้น</p>\n<p>ที่มา - <a href=\"https://x.com/FrameworkPuter/status/1909304225072394380\">@FrameworkPuter</a></p>\n<p><img src=\"https://www.blognone.com/sites/default/files/externals/a981b9a4e3fb410ada4beb1d7b792e0e.jpg\" alt=\"\" /></p>\n<p>ภาพ Framework 13</p>\n</div></div></div><div><div>Topics: </div><div><div><a href=\"/topics/framework-laptop\">Framework Laptop</a></div><div><a href=\"/topics/donald-trump\">Donald Trump</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53a2bade921c27b5b840de54620ef808e11dc94c21f1716d935e7cb6b569fb6a","category":"Thai"}