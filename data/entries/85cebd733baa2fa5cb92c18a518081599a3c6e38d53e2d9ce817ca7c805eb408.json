{"title":"แบกแดด เมืองวงกลม","link":"https://markpeak.net/baghdad-round-city/","date":1693376022000,"content":"<p>ดูคลิปเบื้องหลังการออกแบบเกม Assassin’s Creed Mirage ภาคใหม่ของปี 2023 เลยเพิ่งรู้ว่า นครแบกแดดโบราณเป็นเมืองที่ออกแบบกำแพงเมืองมาเป็นวงกลม (round city) ถือเป็นสิ่งที่แตกต่างจากเมืองโบราณทั่วไป ที่มักใช้ผังเมืองแบบสี่เหลี่ยม</p>\n<p>บทความเก่าในซีรีส์ เรียนประวัติศาสตร์จากเกม Assassin’s Creed = <a href=\"https://markpeak.net/alfred-the-great/\">กษัตริย์ Alfred the Great จากเกม Assassin’s Creed Valhalla</a></p>\n<p></p>\n<p>เลยไปนั่งอ่านข้อมูลเพิ่มจาก <a href=\"https://en.wikipedia.org/wiki/Round_city_of_Baghdad\">Wikipedia</a> ได้ความรู้เพิ่มเติมว่า</p>\n<ul>\n<li>แบกแดดไม่ใช่เมืองเดียวที่ใช้ผังเมืองวงกลม เพราะเมืองโบราณในละแวกเมโสโปเตเมีย-เปอร์เซีย (อิรัก-อิหร่านในปัจจุบัน) มีหลายเมืองที่ใช้ผังเมืองแบบวงกลม ตัวอย่างที่ดังหน่อยคือเมือง <a href=\"https://en.wikipedia.org/wiki/Hatra\">Hatra</a> และ <a href=\"https://en.wikipedia.org/wiki/Firuzabad,_Fars\">Gor</a> [<a href=\"https://en.wikipedia.org/wiki/List_of_circular_cities\">รายชื่อทั้งหมด</a>]</li>\n<li>แต่เมืองวงกลมส่วนใหญ่ก็พังไปหมด หรือโดนเมืองใหม่รอบนอกกำแพงเมือง กลืนไปจนไม่เป็นวงกลมแล้ว มีอ้างถึงเฉพาะในเอกสารโบราณซะเยอะ แต่ของจริงๆ แทบไม่เหลือแล้ว</li>\n<li>เมืองแบกแดด เริ่มก่อสร้างในปี 762 โดยกาหลิบ al-Mansur แห่งราชวงศ์ Abbasid ซึ่งเริ่มรุ่งเรืองขึ้นมาในช่วงเวลานั้น สร้างเสร็จในปี 766</li>\n<li>al-Mansur เป็นกาหลิบองค์ที่สองของ Abbasid และได้รับการยกย่องอย่างสูงในฐานะผู้สถาปนาราชวงศ์ Abbasid ให้มั่นคง หลังจากโค่น Umayyad ลงได้ในยุคพ่อของเขา</li>\n<li>ผังเมืองวงกลมของแบกแดด มีรัศมี 1 กม.</li>\n<li>แกนกลางของแบกแดด ใช้ชื่อว่า Madīnat as-Salām แปลว่าเมืองแห่งสันติภาพ เป็นการย้ายเมืองหลวงใหม่ จากเดิมคือเมือง <a href=\"https://en.wikipedia.org/wiki/Harran\">Harran</a> ปัจจุบันอยู่ในตุรกี ซึ่งเป็นเมืองหลวงของราชวงศ์ Umayyad ก่อนหน้า Abbasid</li>\n<li>ใกล้ๆ กับเมืองแบกแดด ยังมีเมืองโบราณในยุคก่อนหน้านั้นคือ Ctesiphon เมืองหลวงของอาณาจักร Parthian/Sasanian (ห่างไป 35 กม.) และ Babylon (ห่างไป 90 กม.) คือเป็นแหล่งอู่ข้าวอู่น้ำมาแต่โบราณ</li>\n<li>ชื่อเมืองแบกแดด เป็นภาษาอิหร่านโบราณ แปลว่าของขวัญจากพระเจ้า (bag “god” + dād “gifted”)</li>\n<li>ใจกลางเมืองมีหอสมุดขนาดใหญ่เรียกว่า <a href=\"https://en.wikipedia.org/wiki/House_of_Wisdom\">The House of Wisdom</a> เป็นศูนย์รวมนักปราชญ์ยุคโบราณ ถูกทำลายไปแล้วในการรุกรานของมองโกลปี 1258</li>\n<li>สิ่งปลูกสร้างของแบกแดดยุคก่อตั้งนั้นพังไปหมดแล้ว ที่เหลืออยู่มีแค่การอ้างอิงจากเอกสารเท่านั้น</li>\n</ul>\n<p><img loading=\"lazy\" src=\"https://markpeak.net/wp-content/uploads/2023/08/Baghdad_150_to_300_AH.png\" width=\"1805\" height=\"1445\" srcset=\"https://markpeak.net/wp-content/uploads/2023/08/Baghdad_150_to_300_AH.png 1805w, https://markpeak.net/wp-content/uploads/2023/08/Baghdad_150_to_300_AH-300x240.png 300w, https://markpeak.net/wp-content/uploads/2023/08/Baghdad_150_to_300_AH-1024x820.png 1024w, https://markpeak.net/wp-content/uploads/2023/08/Baghdad_150_to_300_AH-768x615.png 768w, https://markpeak.net/wp-content/uploads/2023/08/Baghdad_150_to_300_AH-1536x1230.png 1536w, https://markpeak.net/wp-content/uploads/2023/08/Baghdad_150_to_300_AH-700x560.png 700w\" /></p>The post <a href=\"https://markpeak.net/baghdad-round-city/\">แบกแดด เมืองวงกลม</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"85cebd733baa2fa5cb92c18a518081599a3c6e38d53e2d9ce817ca7c805eb408","category":"Thai"}