{"title":"กูเกิลรวมร่าง Assistant with Bard ฉลาดกว่าเดิม เพิ่มพลังตรรกะ สั่งงานด้วยรูปภาพได้","link":"https://www.blognone.com/node/136077","date":1696435038000,"content":"<div><div><div><p>กูเกิลเปิดตัว Assistant with Bard เป็นการรวมผู้ช่วย AI สองตัวคือ Google Assistant และ Bard เข้าด้วยกัน เพื่อให้เก่งขึ้นกว่าเดิม</p>\n<p>อินเทอร์เฟซของมันยังเป็นการสนทนาผ่าน Google Assistant แต่ได้รับพลังด้าน generative AI และตรรกะเหตุผลเพิ่มมาจาก Bard รองรับการป้อนข้อมูลด้วยเสียงพูด ข้อความ และภาพ เราสามารถยกกล้องขึ้นถ่ายภาพเพื่อเป็นอินพุตแล้วสั่งให้ AI ทำงานที่เกี่ยวข้องกับภาพนั้นได้</p>\n<p>Assistant with Bard ยังเข้าถึงบริการบางตัวของกูเกิล เช่น Gmail และ Docs ทำให้เราสามารถสั่งให้สรุปอีเมลทั้งหมดของสัปดาห์นั้น คัดเลือกอีเมลที่สำคัญมาสรุปให้อ่านได้ด้วย</p>\n<p>ตอนนี้ Assistant with Bard ยังแค่นำมาโชว์เท่านั้น บอกว่าจะเปิดทดสอบทั่วไปในอีกไม่กี่สัปดาห์ข้างหน้า</p>\n<p><img alt=\"No Description\" src=\"https://www.blognone.com/sites/default/files/externals/72bf63d93d95dfec404ae2ccc5ea91bc.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/59fff924a9fdf4248326a5c10ea4984b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/96ce32d635f346d9c380773d5e8976d8.jpg\" /></p>\n<p>ที่มา - <a href=\"https://blog.google/products/assistant/google-assistant-bard-generative-ai/\">Google</a></p>\n</div></div></div><div><div>Topics: </div><div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div><div><a href=\"/topics/bard\">Bard</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7bd0d26e6a64bc4e2b10b4b007b56f5a10af9245999bf3392828fa4707d1ea1a","category":"Thai"}