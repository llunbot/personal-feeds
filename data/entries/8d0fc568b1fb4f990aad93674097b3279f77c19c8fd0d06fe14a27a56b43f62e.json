{"title":"นักพัฒนาลองของ สร้างแพ็กเกจ everything ใน NPM ลากทุกแพ็กเกจเข้ามา ทำนักพัฒนาคนอื่นลบแพ็กเกจไม่ได้","link":"https://www.blognone.com/node/137498","date":1704388374000,"content":"<div><div><div><p>นักพัฒนาที่ใช้ชื่อบัญชี PatrickJS ทดลองสร้างแพ็กเกจ \"everything\" โดยลากเอาทุกแพ็กเกจใน NPM เข้ามาเป็น dependency แล้วปล่อยแพ็กเกจนี้ขึ้นสู่ NPM  ส่งผลให้นักพัฒนาทั้งระบบไม่สามารถลบหรือซ่อนแพ็กเกจออกไปได้</p>\n<p>แนวทางของ PatrickJS คือสร้างแพ็กเกจย่อยจำนวน 5 แพ็กเกจ แต่ละตัวระบุว่าต้องใช้งานแพ็กเกจอื่นๆ ใน NPM ประมาณ 800 รายการ จากนั้นทุกตัวมารวมกันที่ everything ตัวหลัก หากผู้ใช้คนใดสั่ง <code>npm install everything</code> ก็จะเป็นการลากทุกแพ็กเกจใน NPM ลงมาในเครื่องทันที โดยรวมน่าจะดาวน์โหลดแพ็กเกจทั้งหมดนับล้านรายการ</p>\n<p>ผลกระทบข้างเคียงคือนักพัฒนาบางรายต้องการซ่อนแพ็กเกจของตัวเองกลับไม่สามารถซ่อนได้ เนื่องจาก NPM มองว่ามีแพ็กเกจอื่นใช้งานอยู่ โดยแนวทางนี้มีไว้เพื่อป้องกันเหตุการณ์ที่นักพัฒนาแพ็กเกจ left-pad ลบแพ็กเกจออก ทำให้ซอฟต์แวร์จำนวนมากใช้งานไม่ได้</p>\n<p>ภาพสุดท้ายของ everything มีการดาวน์โหลดไปประมาณ 235 ครั้ง</p>\n<p>ที่มา - <a href=\"https://www.bleepingcomputer.com/news/security/everything-blocks-devs-from-removing-their-own-npm-packages/\">Bleeping Computer</a></p>\n<p><img src=\"https://www.blognone.com/sites/default/files/externals/8b41486073e392ed2e761cca6d44870e.png\" /></p>\n</div></div></div><div><div>Topics: </div><div><div><a href=\"/topics/npm\">NPM</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d0fc568b1fb4f990aad93674097b3279f77c19c8fd0d06fe14a27a56b43f62e","category":"Thai"}