{"title":"Salesforce รายงานผลประกอบการไตรมาส รายได้โต 8% ปิดดีล Agentforce กับลูกค้าแล้วกว่า 3,000 ราย","link":"https://www.blognone.com/node/144950","date":1740616681000,"content":"<div><div><div><p>Salesforce รายงานผลประกอบการของไตรมาสที่ 4 ตามปีการเงินบริษัท 2025 สิ้นสุดเดือนมกราคม รายได้รวม 9,993 ล้านดอลลาร์ เพิ่มขึ้น 8% จากช่วงเดียวกันในปีก่อน โดยมีกำไรสุทธิตามบัญชี GAAP 1,708 ล้านดอลลาร์</p>\n<p>รายได้หลักของ Salesforce มาจากส่วน Subscription &amp; Support มีรายได้ 9,451 ล้านดอลลาร์ เพิ่มขึ้น 8% เช่นกัน</p>\n<p>Salesforce บอกว่าบริการ Agentforce สำหรับสร้างเครื่องมือผู้ช่วย AI มีการตอบรับที่ดี บริษัททำข้อตกลงกับลูกค้าที่จ่ายเงินมาแล้วมากกว่า 3,000 ราย ความสามารถในการทำงานของ Agentforce นั้นวัดได้จากบริการซัพพอร์ตลูกค้าของ Salesforce เองที่ help.salesforce.com ได้รองรับการสนทนากว่า 380,000 ครั้ง สามารถปิดเคสได้เอง 84% และมีเพียง 2% เท่านั้นที่เรียกหาพนักงานที่เป็นคนมาช่วยเหลือ</p>\n<p>Marc Benioff ซีอีโอ Salesforce กล่าวในช่วงแถลงผลประกอบการว่าบริษัทเทคโนโลยีต่างบอกว่าตนมี AI Agent แต่ไม่มีใครทำให้ลูกค้าใช้งานได้ในสเกลใหญ่แบบที่ Salesforce ทำได้</p>\n<p>ที่มา: <a href=\"https://investor.salesforce.com/press-releases/press-release-details/2025/Salesforce-Announces-Fourth-Quarter-and-Fiscal-Year-2025-Results/default.aspx\">Salesforce</a> และ <a href=\"https://www.cnbc.com/2025/02/26/salesforce-crm-q4-earnings-report-2025.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/bf641523174c59e232dd94f47cf2352e.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc15ff92058df3b36c09e36adac840b6d22f2c4dc216939c50e33a0d8f7fbde6","category":"Thai"}