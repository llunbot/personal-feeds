{"title":"Meta โอเพนซอร์ส เครื่องมือสร้างแอนิเมชั่นด้วย AI จากภาพวาดเส้น","link":"https://www.blognone.com/node/133418","date":1681429935000,"content":"<div><div><div><p>Meta ประกาศโอเพนซอร์สเครื่องมือสร้างแอนิเมชั่น โดยอาศัยข้อมูลตั้งต้นจากภาพวาดลายเส้น (Doodle) เพื่อให้นักพัฒนาสามารถนำไปต่อยอดใช้งานในหลายรูปแบบที่ต้องการ</p>\n<p>ทีมวิจัยด้าน AI ของ Meta หรือทีม FAIR (The Fundamental AI Research) เคยเผยแพร่เครื่องมือสร้างแอนิเมชั่นจากภาพวาดเมื่อปี 2021 ใน<a href=\"https://sketch.metademolab.com/\">รูปแบบเครื่องมือ web-based</a> ที่ผู้ใช้งานอัปโหลดรูปภาพ และสร้างแอนิเมชั่นขึ้นมาได้ ซึ่ง Meta บอกว่าถึงตอนนี้มีรูปภาพอัปโหลดแล้วมากกว่า 1.6 ล้านรูป ทำให้ทีมงานพบว่ามีความต้องการสร้างแอนิเมชันที่มากเกินความสามารถของเครื่องมือบนเว็บ จึงตัดสินใจโอเพนซอร์สเพื่อให้ไปสร้างสรรค์งานต่อได้เอง</p>\n<p>โค้ดที่เผยแพร่นั้นประกอบด้วยชุดข้อมูล 180,000 ภาพ สามารถนำไปสร้างสรรค์งานต่อ เช่น กำหนดให้แอนิเมชั่นขยับพร้อมกันเป็นจำนวนมาก ใส่เสียงเพลง เพิ่มฉากหลังที่ต้องการ และอื่น ๆ สามารถดูรายละเอียดเพิ่มเติมได้ที่ <a href=\"https://github.com/facebookresearch/AnimatedDrawings\">GitHub</a> ของโครงการนี้</p>\n<p>ที่มา: <a href=\"https://developers.facebook.com/blog/post/2023/04/13/meta-os-animated-drawings/\">Meta</a> ผ่าน <a href=\"https://www.engadget.com/meta-has-open-sourced-an-ai-project-that-turns-your-doodles-into-animations-183807106.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/a95bdfc17ce4df7a2c0b7da13f1d2aaa.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/open-source\">Open Source</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/animation\">Animation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd0d32c67780b4b311fdc68dc8c2a1c20ed9e281310d08ed45d29fdbef0cc4cc","category":"Thai"}