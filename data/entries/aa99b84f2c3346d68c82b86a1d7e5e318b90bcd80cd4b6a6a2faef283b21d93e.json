{"title":"เปิดตัว ThinkPad T14, T14s, T16 Gen 5 เน้นซ่อมง่าย คะแนน iFixit ได้ 9.3/10","link":"https://www.blognone.com/node/138405","date":1708939083000,"content":"<div><div><div><p>นอกเหนือจาก <a href=\"https://www.blognone.com/node/138399\">ThinkBook รุ่นคอนเซปต์หน้าจอโปร่งใส เรียกเสียงฮือฮา</a> Lenovo ยังเปิดตัวโน้ตบุ๊กทั่วไปแบรนด์ ThinkPad และ ThinkBook ในงาน MWC 2024 โดยเป็นการเปิดตัวสินค้าต่อเนื่องจาก <a href=\"https://www.blognone.com/node/137251\">ThinkPad</a> และ <a href=\"https://www.blognone.com/node/137665\">ThinkBook</a> ในงาน CES 2024 เมื่อเดือนมกราคม</p>\n<p>ThinkPad เซ็ตที่เปิดตัวรอบนี้ส่วนใหญ่คือตระกูล T โน้ตบุ๊กสายธุรกิจขนาดมาตรฐาน ประกอบด้วย</p>\n<ul>\n<li><strong>ThinkPad T14 Gen 5</strong> มีให้เลือกทั้งซีพียู Intel Core Ultra vPro และ AMD Ryzen 8040, หน้าจอ 14\" สเปกสูงสุด 2.8K OLED 400nit, แบตเตอรี่ขนาด 39.3Whr หรือ 52.5Whr</li>\n<li><strong>ThinkPad T14s Gen 5</strong> มีเฉพาะซีพียู Intel Core Ultra vPro, หน้าจอ 14\" สเปกสูงสุด 2.8K OLED 400nit</li>\n<li><strong>ThinkPad T16 Gen 3</strong> มีเฉพาะซีพียู Intel Core Ultra vPro, หน้าจอ 16\" สูงสุด 4K OLED, แบตเตอรี่ขนาด 52.5Whr หรือ 86Whr</li>\n</ul>\n<p>โน้ตบุ๊กทุกรุ่นย่อยใช้ดีไซน์ขอบจอด้านบนมีแถบ Communications Bar สำหรับวางกล้องเว็บแคมความละเอียดสูง 5MP รองรับการใช้ชิป NPU ช่วยปรับเพิ่มความคมชัดในสภาพแสงน้อย, ไมโครโฟนตัดเสียงรบกวน สำหรับประชุมออนไลน์, ใช้<a href=\"https://www.blognone.com/node/137251\">คีย์บอร์ดแบบใหม่ที่สลับตำแหน่งปุ่ม Fn/Ctrl และเพิ่มขีด tactile ช่วยให้ผู้พิการคลำได้ง่าย</a>, รองรับการแตะ TrackPoint สองทีเพื่อเปิดเมนูลัด</p>\n<p><img alt=\"No Description\" src=\"https://www.blognone.com/sites/default/files/externals/a6eb42ada6cf0b7fccf1dd1071c4b172.png\" /></p>\n<p>กรณีของ ThinkPad T14 Gen 5 และ T16 Gen 3 ยังปรับปรุงเรื่องความสามารถในการซ่อม (repairability) ร่วมกับ iFixit โดยออกแบบให้แบตเตอรี่ไม่ต้องมีสายเคเบิล, เพิ่มป้ายบอกอุปกรณ์ในเครื่องว่าแกะตรงไหน, ออกวิดีโอสอนเปลี่ยนชิ้นส่วนต่างๆ ส่งผลให้คะแนนซ่อมง่ายของโน้ตบุ๊กสองรุ่นนี้เพิ่มเป็น 9.3 เต็ม 10</p>\n<p><img alt=\"No Description\" src=\"https://www.blognone.com/sites/default/files/externals/812831e743c11f5db4c49a14a7b19631.png\" /></p>\n<p>สินค้าอื่นที่เปิดตัวพร้อมกันยังมี <strong>ThinkPad X12 Detachable Gen 2</strong> โน้ตบุ๊กรุ่นแยกจอเป็นแท็บเล็ตได้ รูปทรงแบบเดียวกับ Surface น้ำหนักเครื่อง 0.76kg และคีย์บอร์ดอีก 0.34kg</p>\n<p>สเปกคือหน้าจอ 12.3\" WUXGA Low-power IPS 400nits สัดส่วน 3:2, ซีพียู Core Ultra vPro, แรมสูงสุด 32GB, สตอเรจสูงสุด 1TB, กล้องหลัง 8MP, กล้องหน้า 5MP+IR</p>\n<p><img alt=\"No Description\" src=\"https://www.blognone.com/sites/default/files/externals/3d13670b0e4421caa07513d26f021479.png\" /></p>\n<p><strong>ThinkBook 14 2-in-1 Gen 4</strong> โน้ตบุ๊กแบบพับจอได้ ที่เดิมทีเคยใช้แบรนด์ Yoga ต่อท้าย แต่เปลี่ยนมาใช้คำว่า 2-in-1 แทนในปีนี้ หลังจากมีเวอร์ชัน ThinkPad X1 ตัวแพงไปแล้ว ก็มีแบรนด์ ThinkBook ตัวราคาย่อมเยาลงมา</p>\n<p>สเปกคร่าวๆ คือหน้าจอ 14\" สัดส่วน 16:10 น้ำหนักรวม 1.64kg, ซีพียู Intel Core Ultra ตัวธรรมดาไม่มี vPro,  คีย์บอร์ดตัวใหม่มีระยะปุ่ม 1.4mm, ทัชแพดขนาดใหญ่ขึ้น ใช้วัสดุเป็น Mylar, รองรับปากกา Magnetic Slim Pen, มีตัวอ่านลายนิ้วมือ และตัวเลือกเพิ่มกล้องอินฟราเรด</p>\n<p>ที่มา - <a href=\"https://news.lenovo.com/pressroom/press-releases/lenovos-cutting-edge-thinkpad-and-thinkbook-laptops-pave-the-way-for-ai-pc-innovation-at-mwc/\">Lenovo</a></p>\n</div></div></div><div><div>Topics: </div><div><div><a href=\"/topics/thinkpad\">ThinkPad</a></div><div><a href=\"/topics/thinkbook\">ThinkBook</a></div><div><a href=\"/topics/lenovo\">Lenovo</a></div><div><a href=\"/topics/notebook\">Notebook</a></div><div><a href=\"/topics/mwc\">MWC</a></div><div><a href=\"/topics/ifixit\">iFixit</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa99b84f2c3346d68c82b86a1d7e5e318b90bcd80cd4b6a6a2faef283b21d93e","category":"Thai"}