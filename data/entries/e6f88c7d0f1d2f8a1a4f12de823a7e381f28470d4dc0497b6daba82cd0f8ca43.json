{"title":"วุฒิสมาชิกสหรัฐฯเสนอเอาผิดโซเชียลมีเดีย ปล่อยให้มีข้อมูลเท็จต่อต้านวัคซีนโควิด-19","link":"https://www.blognone.com/node/123860","date":1627020623000,"content":"<div><div><div><p>จากประเด็นข่าวปลอมบนโซเชียลมีเดีย โดยเฉพาะข่าวปลอมเรื่องวัคซีนโควิด-19 ทำให้บริษัทโซเชียลมีเดียอย่าง Facebook, Twitter, YouTube เป็นเป้าโจมตีของหน่วยงานรัฐอีกครั้ง โดยรัฐมองว่าเพราะข่าวปลอมทำให้การฉีดวัคซีนให้ประชากรไม่เป็นไปตามเป้าหมาย</p>\n<p>ล่าสุด วุฒิสมาชิกสภาสหรัฐ Amy Klobuchar และ  Ben Ray Luján เสนอกฎหมาย Health Misinformation Act เพื่อเอาผิดบริษัทโซเชียลมีเดียที่จัดการข้อมูลปลอมไม่ดีพอ อัลกอริทึมส่งเสริมข้อมูลที่ไม่ถูกต้อง จากเดิมที่บริษัทโซเชียลเหล่านี้มีกฎคุ้มครองคือ Section 230 บริษัทไม่ต้องรับผิดชอบต่อเนื้อหาที่โพสต์โดยผู้ใช้ Health Misinformation Act ก็มีเป้าหมายที่จะลบกฎคุ้มครองนั้นออกไป</p>\n<p><img src=\"https://www.blognone.com/sites/default/files/externals/1a9ed425eadadbae4cf9de1264aef2dc.jpg\" /><br />\nภาพจาก <a href=\"https://about.fb.com/news/2020/06/more-context-for-news-articles-and-other-content/\">Facebook</a></p>\n<p>Ben Ray Luján กล่าวในการแถลงการณ์ว่า ตลอดช่วงการระบาดใหญ่ของโควิด-19 บริษัทโซเชียลมีเดียอย่าง Facebook, Twitter และ YouTube ไม่ได้จัดการอะไรเลย ในขณะที่ข้อมูลเท็จแพร่กระจายบนแพลตฟอร์ม ทำให้เกิดความไม่ไว้วางใจในเจ้าหน้าที่สาธารณสุข ส่งเสริมทฤษฎีสมคบคิด และทำให้ชีวิตตกอยู่ในความเสี่ยง</p>\n<p>ด้าน Kevin Martin รองประธานฝ่ายนโยบายสาธารณะของ Facebook บอกว่าทางบริษัทส่งเสริมการปฏิรูป Section 230 และหวังว่าจะได้ร่วมงานกับสภาคองเกรสและอุตสาหกรรมต่างๆ ในการแก้ปัญหาข้อมูลผิดเรื่องสุขภาพ</p>\n<p>เมื่อเดือนเมษายนที่ผ่านมา ทั้ง Klobuchar และ Luján ส่งจดหมายถึง Mark Zuckerberg และ Jack Dorsey พบว่าประมาณ 65% ของเนื้อหาต่อต้านวัคซีน สามารถสืบย้อนไปจังตัวบุคคล 12 ราย ขอให้แพลตฟอร์มทำการแบนพวกเขา ด้านโจ ไบเดน ประธานาธิบดีสหรัฐฯ มองว่า<a href=\"https://www.blognone.com/node/123760\">โซเชียลมีเดียกำลังฆ่าคนทางอ้อม ปล่อยให้มีข้อมูลเท็จวัคซีน</a></p>\n<p>ที่มา - <a href=\"https://www.cnet.com/news/senators-look-to-hold-facebook-youtube-accountable-for-health-misinformation/\">CNET</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/facebook\">Facebook</a></div><div><a href=\"/topics/twitter\">Twitter</a></div><div><a href=\"/topics/youtube\">YouTube</a></div><div><a href=\"/topics/covid-19\">COVID-19</a></div><div><a href=\"/topics/vaccine\">Vaccine</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6f88c7d0f1d2f8a1a4f12de823a7e381f28470d4dc0497b6daba82cd0f8ca43","category":"Thai"}