{"title":"อดีตทีม Half-Life เล่าความหลัง เผยชื่อเกมที่เคยระดมสมองกันมี CrYsis และ Fallout ด้วย","link":"https://www.blognone.com/node/137281","date":1702826073000,"content":"<div><div><div><p>Dario Casali อดีตพนักงานของ Valve และผู้ออกแบบฉากในเกม Half-Life ภาคแรก นำเกมมาเล่นใหม่ในช่องยูทูบของเขาเอง พร้อมแทรกคอมเมนต์ว่าแต่ละฉากออกแบบอย่างไร ใน<a href=\"https://www.blognone.com/node/136805\">โอกาสที่เกมมีอายุครบ 25 ปี</a></p>\n<p>คลิปของ Casali มีประเด็นน่าสนใจเพราะเขาไปขุดไฟล์เก่าตอนตั้งชื่อเกม ที่พนักงานของ Valve ระดมสมองกันว่าควรใช้ชื่ออะไรดี หนึ่งในชื่อเหล่านั้นมี CrYsis (รวมถึงวิธีสะกดแบบอื่นคือ Cry.Sys, Crisis, Krisis) และ Fallout ด้วย ถือเป็นความบังเอิญที่มีชื่อตรงกับเกมอื่นที่ออกในยุคไล่เลี่ยกัน (Fallout ภาคแรกออกปี 1997 ก่อน Half-Life หนึ่งปี)</p>\n<p>ส่วนชื่อที่ได้คะแนนสูงในหมู่พนักงานช่วงนั้นได้แก่ Bent, Dirt, Lead, Pressure, Screwed ซึ่ง Casali ก็กล่าวแบบติดตลกว่านึกไม่ออกเหมือนกันว่าถ้าใช้ชื่อเหล่านี้ทำตลาดจริงๆ แล้วมันจะออกมาเป็นอย่างไร</p>\n<p><img alt=\"No Description\" src=\"https://www.blognone.com/sites/default/files/externals/d5b6bcd819da2bdcf00ff39f51965a1d.png\" /></p>\n<p>ที่มา - <a href=\"https://www.videogameschronicle.com/news/half-life-could-have-been-called-crysis-or-fallout-instead-developer-reveals/\">VGC</a></p>\n</div></div></div><div><div>Topics: </div><div><div><a href=\"/topics/half-life\">Half-Life</a></div><div><a href=\"/topics/games\">Games</a></div><div><a href=\"/topics/valve\">Valve</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b66b262f39a97dcbab628c73ec30d33da72ce86e0b677aaf443d66eaaa2019c3","category":"Thai"}