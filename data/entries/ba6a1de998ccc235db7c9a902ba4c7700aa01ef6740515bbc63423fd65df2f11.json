{"title":"พบคนนำวิดีโอบันทึกการประชุมใน Zoom มาเปิดซ้ำเนียนว่ากำลังยุ่งอยู่","link":"https://www.blognone.com/node/138184","date":1707820728000,"content":"<div><div><div><p>ในปี 2020 และ 2021 องค์กรต่าง ๆ เช่น บริษัทซอฟต์แวร์ GitLab และ City of Santa Fe ได้อัปโหลดวิดีโอการประชุม Zoom บน YouTube แม้ว่าวิดีโอเหล่านี้อาจมีจุดประสงค์เพื่อการเก็บบันทึก แต่ล่าสุดพบว่าบางคนนำบันทึกการประชุมเหล่านี้มาเล่นบนหน้าจอคอมพิวเตอร์เพื่อทำให้ตนดูกำลังยุ่งอยู่</p>\n<p>ในช่องคอมเมนต์ของทั้งคลิปจาก GitLab และ City of Santa Fe ต่างมีคอมเมนต์หลายคอมเมนต์ว่าตนใช้คลิปวิดีโอพวกนี้เพื่อทำให้ตัวเองดูยุ่งเพื่อหลีกหนีสถานการณ์ต่าง ๆ เช่น หนีจากคนไม่ให้มารบกวน หรือเป็นช่วงเวลาที่อยากอยู่คนเดียว</p>\n<p>บางคอมเมนต์บอกว่าคลิปวิดีโอเหล่านี้ใช้งานได้ดีกว่าการประชุมงานจริง ๆ หรือเปิดดูอีเมล์อีก หรือบางคนก็คอมเมนต์ว่าเจอพวกแล้ว และบางคนถึงขั้นใช้เทคนิคกดหยุดวิดีโอแล้วตอบโต้ด้วยเสียงเพื่อสร้างความแนบเนียนว่าตนมีส่วนร่วมกับการประชุมจริง ๆ</p>\n<p>การนำคลิปการประชุมมาใช้งานนั้นไม่ได้จำกัดวงแค่วัยทำงานเท่านั้น แต่วัยเรียนก็ใช้เช่นกัน โดยมีคอมเมนต์หนึ่งในช่องของ Patrick Eagan อาจารย์วิชาประวัติศาสตร์ของโรงเรียน Thomas More College กล่าวว่า เขาเปิดคลิปนี้ และแกล้งทำเป็นว่ากำลังเรียนอยู่ เพื่อที่พ่อแม่จะได้ไม่มารบกวนเขาเป็นเวลาหลายชั่วโมง</p>\n<p>ปัจจุบันช่อง GitLab มีวิดีโอมากกว่า 11,000 รายการ, มีสมาชิกมากกว่า 28,000 ราย และคลิปที่เป็นประเด็นมีคอมเมนต์มากกว่า 200 คอมเมนต์</p>\n<p><em>ตัวอย่างคลิปวิดีโอที่ถูกนำมาใช้เนียนว่ากำลังยุ่งอยู่</em></p>\n<p>ที่มา - <a href=\"https://www.businessinsider.com/people-using-random-zoom-meetings-found-on-youtube-pretend-work-2024-2\">Business Insider</a></p>\n</div></div></div><div><div>Topics: </div><div><div><a href=\"/topics/zoom\">Zoom</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba6a1de998ccc235db7c9a902ba4c7700aa01ef6740515bbc63423fd65df2f11","category":"Thai"}