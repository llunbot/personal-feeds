{"title":"Nintendo Switch เป็นคอนโซลนินเทนโดอายุยาวที่สุดที่ไม่มีรุ่นใหม่มาแทน แซงหน้า Famicom","link":"https://www.blognone.com/node/140882","date":1721008761000,"content":"<div><div><div><p>Nintendo Switch กลายเป็นเครื่องเกมของนินเทนโดที่มีอายุยาวนานที่สุด (นับจากวางขาย ไปจนถึงเครื่องรุ่นถัดไปวางขาย) แซงหน้าเครื่อง Famicom ที่ครองสถิติเดิม 2,686 วัน (ประมาณ 7 ปี 3 เดือน) มายาวนานหลายสิบปี</p>\n<p>Nintendo Switch เริ่มวางขายวันที่ 3 มีนาคม 2017 ถ้านับถึงวันนี้ยังไม่มีเครื่องรุ่นใหม่มาแทนที่ ทำให้จำนวนวันแซงหน้า Famciom เรียบร้อยแล้ว หากเราตีคร่าวๆ ว่าคอนโซลตัวหน้าของนินเทนโดจะวางขาย 1 มีนาคม 2025 แปลว่า Switch จะมีอายุยาวนานถึง 2,920 วัน (ประมาณ 8 ปีพอดี)</p>\n<p>เครื่องเกมของนินเทนโดที่มีอายุยืนยาวเป็นอันดับสามคือ <a href=\"https://en.wikipedia.org/wiki/Color_TV-Game\">Color TV-Game คอนโซลตัวแรกสุดของนินเทนโด</a> (1977-1983) ที่ขายนานกว่าเครื่อง Wii เล็กน้อย ส่วนเครื่องคอนโซลที่อายุสั้นที่สุดคือ Wii U</p>\n<p>ที่มา - <a href=\"https://www.videogameschronicle.com/news/its-official-no-nintendo-console-has-lasted-as-long-as-switch-without-being-replaced/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/dca46b2e3316235334886545ea2e5d77.jpeg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div><div><a href=\"/topics/famicom\">Famicom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f116d4911e38aaa7d417edd00f85107b997d21089837710ad44312b108aeacf2","category":"Thai"}