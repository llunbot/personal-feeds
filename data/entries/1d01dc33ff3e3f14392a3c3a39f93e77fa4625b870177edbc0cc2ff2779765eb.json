{"title":"Google และ Microsoft ให้คำมั่นลงทุนความปลอดภัยไซเบอร์ 3 หมื่นล้านเหรียญ ภายใน 5 ปี","link":"https://www.blognone.com/node/124423","date":1629937179000,"content":"<div><div><div><p>จากการประชุมบิ๊กบอส<a href=\"https://www.blognone.com/node/124380\">ระหว่างซีอีโอบริษัทเทคโนโลยีกับ โจ ไบเดน ประธานาธิบดีสหรัฐฯ</a> หารือเรื่องความปลอดภัยไซเบอร์นั้น Google และ Microsoft ให้สัญญาว่าจะลงทุนเพื่อความปลอดภัยไซเบอร์รวมกันแล้ว 3 หมื่นล้านดอลลาร์ในระยะเวลา 5 ปีข้างหน้า โดย Google ลงทุน 1 หมื่นล้าน และ Microsoft ลงทุน 2 หมื่นล้าน</p>\n<p>Satya Nadella ซีอีโอ Microsoft ระบุว่า ในการลงทุนนี้ 150 ล้านดอลลาร์ จะใช้เพื่อการฝึกอบรมบุคลากรในหน่วยงานรัฐของสหรัฐฯ เรื่องการรับมือภัยไซเบอร์ ในขณะเดียวกัน Google จะมุ่งเน้นไปที่การรักษาความปลอดภัยแบบ Zero-trust การรักษาความปลอดภัยแบบโอเพนซอร์ส และฝึกอบรมประชาชนสหรัฐฯให้ได้ 1 แสนคน ภายใน 3 ปีข้างหน้า</p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" /></p>\n<p>ด้าน Apple จะสร้างโปรโตคอลเพื่อการรักษาความปลอดภัยที่เข้มงวดยิ่งขึ้น, Amazon จะฝึกอบรมความปลอดภัยทางไซเบอร์ภายในแก่สาธารณชนโดยไม่มีค่าใช้จ่าย, IBM ประกาศว่าจะฝึกอบรมบุคลากร 150,000 คนในทักษะการรักษาความปลอดภัยทางไซเบอร์ในช่วงสามปีข้างหน้า และจะเน้นความหลากหลายทางเชื้อชาติของบุคลากรด้วย</p>\n<p>การประชุมดังกล่าวจัดขึ้นเพื่อหารือเกี่ยวกับวิธีที่บริษัทต่างๆ กำลังปรับปรุงความปลอดภัยเพื่อรับมือภัยไซเบอร์ หลังเกิด ransomware โจมตีใหญ่ในหลายๆ ครั้งตั้งแต่กรณี <a href=\"https://www.blognone.com/node/120144\">SolarWinds</a>, <a href=\"https://www.blognone.com/node/123555\">Kaseya VSA</a>, <a href=\"https://www.blognone.com/node/122582\">Colonial Pipeline</a> จนกลายเป็นวาระสำคัญแห่งชาติ <a href=\"https://www.blognone.com/node/123026\">ยกระดับเท่ากับภัยก่อการร้าย</a></p>\n<p>ที่มา - <a href=\"https://www.engadget.com/google-microsoft-billion-invest-cybersecurity-us-biden-231242040.html?src=rss\">Engadget</a>, <a href=\"https://www.whitehouse.gov/briefing-room/statements-releases/2021/08/25/fact-sheet-biden-administration-and-private-sector-leaders-announce-ambitious-initiatives-to-bolster-the-nations-cybersecurity/\">ทำเนียบขาว</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/google\">Google</a></div><div><a href=\"/topics/microsoft\">Microsoft</a></div><div><a href=\"/topics/cybersecurity\">Cybersecurity</a></div><div><a href=\"/topics/joe-biden\">Joe Biden</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d01dc33ff3e3f14392a3c3a39f93e77fa4625b870177edbc0cc2ff2779765eb","category":"Thai"}