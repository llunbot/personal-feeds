{"title":"Panasonic ผลิตเซลล์แบตเตอรี่ 4680 ได้แล้ว เตรียมผลิตให้ Tesla ต้นปีหน้า","link":"https://www.blognone.com/node/125456","date":1635176756000,"content":"<div><div><div><p>เมื่อเดือนมิถุนายนที่ผ่านมา มีข่าวว่า <a href=\"https://www.blognone.com/node/123378\">Panasonic เตรียมทดลองผลิตเซลล์แบตเตอรี่ 4680 แบบใหม่</a>ที่ออกแบบโดย Tesla ซึ่งเก็บพลังงานได้มากขึ้น 5 เท่า แต่ Tesla ไม่สามารถผลิตเองคนเดียวได้ รวมถึงมีปัญหาการผลิตในช่วงแรก จึงเปิดให้ผู้ผลิตแบตเตอรี่ที่สนใจสามารถผลิตแล้วนำมาขายให้ Tesla ได้ ซึ่ง Panasonic ที่เป็นพันธมิตรเก่าแก่ของ Tesla รับปากจะทดลองผลิตให้</p>\n<p>ล่าสุด Panasonic ประกาศว่าสามารถผลิตแบตเตอรี่ดังกล่าวได้แล้ว โดยจะเริ่มทดสอบผลิตที่โรงงานในญี่ปุ่นช่วงเดือนมีนาคม 2022 เพื่อส่งให้ Tesla นำไปใช้งาน ซึ่งตรงกับที่ Tesla เคยบอกว่ารถยนต์ที่ใช้แบตเตอรี่ 4680 ก็จะเริ่มส่งมอบในปีหน้าเช่นกัน</p>\n<p>ทั้งนี้ Panasonic ไม่ใช่ซัพพลายเออร์รายเดียวที่จะผลิตแบตเตอรี่ 4680 เพราะ LG, Samsung และ CATL ต่างก็แสดงความสนใจที่จะผลิตเซลล์แบตเตอรี่ดังกล่าวให้ Tesla เช่นกัน รวมถึง Tesla เองก็เริ่มตั้งสายการผลิตต้นแบบสำหรับแบต 4680 ที่โรงงานใน Fremont แล้ว</p>\n<p>ที่มา - <a href=\"https://electrek.co/2021/10/25/panasonic-unveils-tesla-4680-battery-cell-production-next-year/\">Electrek</a></p>\n<p><img src=\"https://www.blognone.com/sites/default/files/externals/98cf9a0d413431597841d00298b9ce6e.jpg\" /></p>\n</div></div></div><div><div>Topics: </div><div><div><a href=\"/topics/panasonic\">Panasonic</a></div><div><a href=\"/topics/tesla-motors\">Tesla Motors</a></div><div><a href=\"/topics/battery\">Battery</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9e72a4a00fbc3e61811d2a05af5b40d0a5ff23e3240ad356959663a652ec756","category":"Thai"}