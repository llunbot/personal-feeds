{"title":"หน่วยงานคุ้มครองผู้บริโภค EU เตือน Meta โมเดลจ่ายเงินแลกกับไม่แสดงโฆษณา ละเมิดกฎหมาย ให้แก้ไขภายใน 1 กันยายน","link":"https://www.blognone.com/node/141021","date":1721695144000,"content":"<div><div><div><p>หน่วยงานคุ้มครองผู้บริโภค (CPC) ในคณะกรรมาธิการยุโรป (EC) ออกแถลงการณ์เตือน Meta ว่ารูปแบบการให้บริการ \"จ่ายเงินหรือยอมรับเงื่อนไข\" (Pay or Consent) ที่ใช้กับผู้ใช้งานแพลตฟอร์มในประเทศกลุ่มสหภาพยุโรป (EU) <strong>อาจ</strong>ละเมิดกฎหมายคุ้มครองผู้บริโภค</p>\n<p>โดย Meta มีเวลาถึงวันที่ 1 กันยายน 2024 ในการยื่นข้อเสนอเปลี่ยนรูปแบบการให้บริการดังกล่าว มิฉะนั้นอาจมีโทษปรับเงินสูงสุด 4% ของรายได้บริษัทในประเทศกลุ่มสหภาพยุโรป</p>\n<p>Meta ให้บริการแพลตฟอร์มทั้ง Facebook กับ Instagram ในภูมิภาคยุโรป โดยมีตัวเลือก<a href=\"https://www.blognone.com/node/136469\">จ่ายเงินรายเดือน</a> แลกกับการไม่แสดงโฆษณา ซึ่ง<a href=\"https://www.blognone.com/node/140678\">สหภาพยุโรปมองว่า</a>แนวทางนี้ไม่เป็นธรรมกับผู้ใช้งาน และขัดกับแนวทางกฎหมายดิจิทัล DMA</p>\n<p>CPC ระบุรายละเอียดที่มองว่า Meta ละเมิดกฎหมายฯ เช่น ใช้คำว่าใช้งานฟรี แต่จริง ๆ ต้องยอมให้ Meta เข้าถึงข้อมูลส่วนตัวจึงจะใช้งานได้, ใช้คำหลีกเลี่ยงเช่น your info แทนคำว่า personal data, หากเพื่อนแชร์คอนเทนต์โฆษณา ผู้ใช้งานที่เสียเงินก็ยังเห็นเนื้อหานั้นได้ และอีกหลายประเด็น</p>\n<p>ที่มา: <a href=\"https://ec.europa.eu/commission/presscorner/detail/en/IP_24_3862\">European Commission</a></p>\n<p><img src=\"https://www.blognone.com/sites/default/files/externals/1fc27e696d4ff4b1f1c10cd842fad473.png\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/meta\">Meta</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab7613452e28561aff0cb1a7a50e7c967e5ac02254a0556fc5b8b44f6bd8fa15","category":"Thai"}