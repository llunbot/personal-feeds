{"title":"Tesla รายงานผลประกอบการ เติบโตสูงทั้งรายได้-กำไร, ผลิตรถออกมาแล้ว 7 ล้านคัน","link":"https://www.blognone.com/node/142730","date":1729720058000,"content":"<div><div><div><p>Tesla รายงานผลประกอบการประจำไตรมาสที่ 3 ปี 2024 รายได้รวม 25,182 ล้านดอลลาร์ เพิ่มขึ้น 8% จากช่วงเดียวกันในปีก่อน กำไรสุทธิตามบัญชี GAAP 2,167 ล้านดอลลาร์ โดย Tesla บอกว่ามีหลายปัจจัยที่ทำให้กำไรสุทธิเพิ่มขึ้น ทั้งต้นทุนการผลิตที่ลดลง, ธุรกิจพลังงานที่มีอัตรากำไรดีขึ้น และมีรายได้จากการขายเครดิตการผลิตรถยนต์ไฟฟ้าให้ผู้ผลิตอื่นมากขึ้น</p>\n<p>รายได้ตามกลุ่มธุรกิจเป็นดังนี้ กลุ่มยานยนต์เพิ่มขึ้น 2% เป็น 20,016 ล้านดอลลาร์, ธุรกิจพลังงานไฟฟ้า เพิ่มขึ้น 52% เป็น 2,376 ล้านดอลลาร์ ส่วนธุรกิจบริการและอื่น ๆ เพิ่มขึ้น 20% เป็น 2,790 ล้านดอลลาร์</p>\n<p>Tesla รายงานไฮไลท์ของการผลิตรถที่สำคัญในช่วงที่ผ่านมาดังนี้</p>\n<ul>\n<li>รถยนต์คันที่ 7 ล้าน ถูกผลิตออกมาจากโรงงานที่ Fremont เมื่อวันที่ 22 ตุลาคม</li>\n<li>Cybertruck มีอัตรากำไรเป็นบวกครั้งแรก</li>\n<li>โรงงานที่เซี่ยงไฮ้ผลิตรถยนต์คันที่ 3 ล้าน เมื่อเดือนตุลาคม และส่งออกรถยนต์คันที่ 1 ล้าน เมื่อเดือนกันยายน</li>\n</ul>\n<p>ราคาหุ้นของ Tesla ปรับเพิ่มขึ้นมากกว่า 11% หลังรายงานผลประกอบการ</p>\n<p>ที่มา: <a href=\"https://digitalassets.tesla.com/tesla-contents/image/upload/IR/TSLA-Q3-2024-Update.pdf\">Tesla</a> (pdf) และ <a href=\"https://www.cnbc.com/2024/10/23/tesla-tsla-q3-2024-earnings-report.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/89cf091ae226a7199510f37d9d066de0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3d4a07a49ee409c9082a50f91af03ac6.jpg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7173a75cf0d6ca120f1a546cbc0a995707ccb7c483bb3fb11b245b63b59a773e","category":"Thai"}