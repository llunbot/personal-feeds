{"title":"ASUS ProArt PZ13 แท็บเล็ตวินโดวส์พลัง Snapdragon X จับกลุ่มโปร, เบากว่า Surface Pro","link":"https://www.blognone.com/node/140129","date":1717464226000,"content":"<div><div><div><p>ASUS เปิดตัว ProArt PZ13 แท็บเล็ตต่อคีย์บอร์ดได้ทรงเดียวกับ Microsoft Surface Pro ที่ใช้ซีพียู Snapdragon X Elite พลัง Arm ถือเป็นพีซีทรงแท็บเล็ตรุ่นที่สองถัดจาก <a href=\"https://www.blognone.com/node/139854\">Surface Pro 11</a> ที่เปิดตัวในยุค Copilot+ PC และเป็นพีซีพลัง Arm ตัวที่สองของ ASUS ถัดจาก <a href=\"https://www.blognone.com/node/139861\">Vivobook S 15</a> ที่เปิดตัวเมื่อเดือนที่แล้ว</p>\n<p>ASUS ProArt PZ13 จับตลาดผู้ใช้กลุ่มโปรที่อาจต้องเดินทางออกนอกสถานที่ เช่น ช่างกล้อง ที่ต้องการทำงานแต่งภาพ หรือตัดต่อวิดีโอ จึงต้องการอุปกรณ์ที่มีพลังประมวลผลสูง แบตอึด พกพาสะดวก และทนทานต่อสภาพแวดล้อมต่างๆ</p>\n<p><img alt=\"No Description\" src=\"https://www.blognone.com/sites/default/files/externals/ed60b351314af663bd251b296e2714df.jpeg\" /></p>\n<p>สเปกของ ASUS ProArt PZ13 มีดังนี้</p>\n<ul>\n<li>หน้าจอ 13\" Lumina OLED ความละเอียด 3K สัดส่วน 16:10 อัตรารีเฟรช 60Hz, ผ่านมาตรฐานสี DCI-P3 100%, Dolby Vision</li>\n<li>ซีพียู Snapdragon X Series</li>\n<li>แรมสูงสุด 16GB, สตอเรจสูงสุด 1TB SSD</li>\n<li>กล้องหน้า 5MP IR, กล้องหลัง 13MP</li>\n<li>พัดลมระบายความร้อนความเงียบ 0 dBA, ช่องระบายความร้อนด้านข้างเครื่อง, TDP รวม 20W</li>\n<li>ระบบเสียง Dolby Atmos, ไมโครโฟน 3 ตัว</li>\n<li>กันน้ำกันฝุ่น IP52</li>\n<li>แบตเตอรี่ขนาด 70 Wh</li>\n<li>ความหนา 9 มิลลิเมตร, น้ำหนัก 0.85 กิโลกรัม เฉพาะตัวแท็บเล็ต ซึ่งเบากว่า Surface Pro 11 (0.90 กิโลกรัม) เล็กน้อย</li>\n<li>พอร์ต USB4 Type-C x2, SD card x1 มีตัวแปลง microSD ให้, รองรับ Wi-Fi 7</li>\n<li>รองรับปากกา ASUS Pen 2.0 แรงกด 4096 ระดับ ชาร์จผ่าน USB-C</li>\n</ul>\n<p><img alt=\"No Description\" src=\"https://www.blognone.com/sites/default/files/externals/0bdca162805e389baf71bfceb0fa4f14.jpeg\" /></p>\n<p>อุปกรณ์ที่แถมมาในชุดมีทั้งคีย์บอร์ด, ขาตั้งแบบแม่เหล็ก, ปากกา ASUS Pen 2.0 และเป้ ProArt backpack</p>\n<p>ASUS ProArt PZ13 มีกำหนดวางขายช่วงไตรมาส 3/2024 ส่วนข้อมูลราคาที่มีตอนนี้มีเฉพาะเงินปอนด์ โดย <a href=\"https://www.techradar.com/pro/asus-bets-big-on-creative-tablet-powered-by-qualcomms-fastest-cpu-yet-proart-pz13-weighs-just-850g-and-has-a-full-size-detachable-keyboard-but-no-discrete-gpu\">TechRadar</a> รายงานว่าเริ่มต้นที่ 1,199.99 ปอนด์</p>\n<p>ที่มา - <a href=\"https://press.asus.com/news/press-releases/asus-computex-2024-ai-copilot-pcs-proart-zenbook-vivobook-tuf/\">ASUS</a></p>\n<p><img alt=\"No Description\" src=\"https://www.blognone.com/sites/default/files/externals/01038c016dd9d74a525cef4caf8f8382.jpeg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/tablet\">Tablet</a></div><div><a href=\"/topics/arm-pc\">ARM PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1ecfd67b9ae8e549c97e2a1b2db2077b7595c3b9638190cb4773b8f47bff03c","category":"Thai"}