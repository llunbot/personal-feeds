{"title":"แอปเปิลยอมให้ผู้ใช้ iOS ในยุโรป ติดตั้งแอพผ่านหน้าเว็บโดยตรง ไม่ต้องผ่าน App Store","link":"https://www.blognone.com/node/138660","date":1710256542000,"content":"<div><div><div><p>แอปเปิลประกาศนโยบายใหม่ อนุญาตให้ผู้ใช้ iOS ในยุโรปสามารถติดตั้งแอพจาก \"หน้าเว็บ\" ของนักพัฒนาโดยตรง ไม่ต้องผ่าน App Store อีกต่อไป โดยแอปเปิลจะเปิด API ให้นักพัฒนาใช้งาน</p>\n<p>แอปเปิลเรียกวิธีการติดตั้งแบบนี้ว่า <a href=\"https://developer.apple.com/support/web-distribution-eu/\">Web Distribution</a> โดยนักพัฒนาต้องสังกัดองค์กรที่จดทะเบียนในยุโรป และเคยมีแอพที่มีผู้ใช้ในยุโรปเกิน 1 ล้านคนในปีปฏิทินก่อนหน้า (จะเรียกว่าออกกฎนี้มาเพื่อ \"<a href=\"https://www.blognone.com/node/138499\">Spotify เลิกๆ ฟ้องไปเถอะจะได้จบๆ</a>\" ก็ว่าได้)</p>\n<p>การติดตั้งผ่านช่องทาง Web Distribution จะยังต้องจ่าย<a href=\"https://www.blognone.com/node/137877\">ค่า Core Technology Fee (CTF) อันโด่งดัง</a> ในราคา 0.5 ยูโร ต่อการดาวน์โหลด โดยแอปเปิลจะไม่เก็บใน 1 ล้านการดาวน์โหลดแรก และมีข้อยกเว้นให้กับองค์กรไม่หวังผลกำไร สถาบันการศึกษา หน่วยงานรัฐบาล ไม่ต้องจ่ายค่า CTF</p>\n<p>แอปเปิลยังไม่ประกาศช่วงเวลาที่จะเปิด Web Distribution API ให้ใช้งาน</p>\n<p>ที่มา - <a href=\"https://developer.apple.com/support/web-distribution-eu/\">Apple</a></p>\n<p><img src=\"https://www.blognone.com/sites/default/files/externals/4ce40a3d51cacd0079c60fe6489b513e.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/europe\">Europe</a></div><div><a href=\"/topics/ios\">iOS</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e604123fb61e48b0a429290dc64554c0fb15c5298794a63a9ff77ac025bdcc1","category":"Thai"}