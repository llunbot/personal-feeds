{"title":"ChatGPT แบบ Advance ใน iOS 18 มีลิมิตต่อวัน ถ้าอยากได้มากกว่านั้นต้องเป็นลูกค้า ChatGPT Plus","link":"https://www.blognone.com/node/142941","date":1730766734000,"content":"<div><div><div><p>แอปเปิลออกอัปเดต iOS 18.2 เบต้าที่ 2 ให้นักพัฒนาได้ทดสอบในวันนี้ ซึ่งใน iOS 18.2 มีของใหม่สำคัญคือการเชื่อมต่อกับ ChatGPT ผ่าน Siri อย่างไรก็ตามมีข้อมูลเพิ่มเติมว่าการเรียกใช้งาน ChatGPT ผ่านช่องทางนี้จะมีจำนวนจำกัดต่อวัน</p>\n<p>ใน Settings ของ iOS ระบุว่าความสามารถขั้นสูงในการใช้งาน ChatGPT ผ่าน Siri มีจำนวนจำกัดต่อวัน (Daily Limit) โดยไม่ได้บอกเป็นตัวเลข แต่บอกเพียงครบจำนวนหรือไม่ พร้อมแถบสมัครใช้งาน ChatGPT Plus เพื่อให้ไม่มีข้อจำกัดใช้งาน หรือไม่ก็ได้ใช้ ChatGPT แบบฟังก์ชันพื้นฐานแทน</p>\n<p>ผู้ใช้งาน ChatGPT Plus อยู่แล้ว สามารถล็อกอินเพื่อเชื่อมต่อบริการได้เลยใน Settings แต่หากยังไม่มีก็กดสมัครโดยตรงจาก Settings ได้เช่นกัน ในราคา 19.99 ดอลลาร์ต่อเดือน</p>\n<p>ที่มา: <a href=\"https://www.macrumors.com/2024/11/04/ios-18-2-beta-2-siri-chatgpt-limit/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/689068db1d8e133aced826fda12c1810.jpeg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bff3299460732037eb26773e3c399437866707d43167b6071ddcd4da6f4a1ba3","category":"Thai"}