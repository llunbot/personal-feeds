{"title":"หลุดเบนช์มาร์คซีพียู Alder Lake (12th Gen) แรงกว่า M1 Max, มัลติคอร์แรงกว่า 11th Gen เกือบ 45%","link":"https://www.blognone.com/node/125441","date":1635119621000,"content":"<div><div><div><p>เว็บไซต์ Wccftech อ้างว่าได้เบนช์มาร์คหลุดของ Intel Core i9-12900HK ซีพียูโน้ตบุ๊กตัวท็อปสุดของ Alder Lake ซีพียู 12th Gen ของอินเทลที่จะเปิดตัวในเร็วๆ นี้ เป็นเบนช์มาร์คของโปรแกรม Geekbench ที่ 1,851 คะแนน (คอร์เดียว) และ 13,256 คะแนน (มัลติคอร์)</p>\n<p>หากคะแนนนี้เป็นข้อมูลจริง จะทำให้ Core i9-12900HK เอาชนะชิป Apple M1 Max ที่เพิ่งเปิดตัว (คะแนน 1,785 คอร์เดียว และ 12,753 มัลติคอร์) แม้ไม่ทิ้งขาดนัก (คะแนนนี้ไม่ได้สนใจเรื่องการประหยัดพลังงาน ที่ M1 Max ทำได้ดีกว่า)</p>\n<p>ถ้าเทียบกับ Core i9-11980HK ซีพียู 11th Gen ที่แรงที่สุดของอินเทลในปัจจุบัน คะแนนจะดีขึ้น 14.5% และ 44.8% ตามลำดับ (สังเกตว่าอินเทลทำคะแนนมัลติคอร์ได้ดีขึ้นมาก จากที่เคยเป็นจุดอ่อน) และถ้าเทียบกับ Ryzen 9 5980HX ที่แรงที่สุดของ AMD จะแรงกว่ากัน 22.9% และ 61.3% ตามลำดับด้วย (ยังไม่มีข้อมูลหลุดซีพียูเจนใหม่ของฝั่ง AMD ออกมา)</p>\n<p><img src=\"https://www.blognone.com/sites/default/files/externals/726d68539185d7baad42c9d9f75b7353.png\" /></p>\n<p><img src=\"https://www.blognone.com/sites/default/files/externals/f733fe004417c92172780012b5a417bb.png\" /></p>\n<p>ที่มา - <a href=\"https://wccftech.com/intel-alder-lake-mobility-cpu-benchmarks-leaked-faster-than-the-apple-m1-max-smokes-amd-5980hx-11980hk/\">Wccftech</a> via <a href=\"https://www.notebookcheck.net/Intel-Core-i9-12900HK-14-core-and-20-thread-processor-pulls-no-punches-with-the-Apple-M1-Max-in-leaked-Geekbench-listing.574868.0.html\">Notebookcheck</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/alder-lake\">Alder Lake</a></div><div><a href=\"/topics/cpu\">CPU</a></div><div><a href=\"/topics/benchmark\">Benchmark</a></div><div><a href=\"/topics/leak\">Leak</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85ca70c1370840721de520a3c0729cf74073df8e080ad20f331a3361e1f403fe","category":"Thai"}