{"title":"Meta โชว์ปัญญาประดิษฐ์ Emu Edit แก้ไขภาพตามคำสั่ง, Emu Video แปลงภาพเป็นวิดีโอ","link":"https://www.blognone.com/node/136788","date":1700162532000,"content":"<div><div><div><p>Meta โชว์งานวิจัยปัญญาประดิษฐ์ 2 ตัวสำคัญ คือ Emu Edit สำหรับการแก้ไขภาพตามคำสั่ง และ Emu Video ที่แปลงภาพนิ่งกลายเป็นภาพเคลื่อนไหวโดยทั้งสองโมเดลอาศัยโมเดลแปลงข้อความเป็นภาพที่ชื่อว่า Emu ที่ Meta เคยรายงานมาก่อนหน้านี้แล้ว</p>\n<p>Emu Video สามารถสร้างภาพเคลื่อนไหวได้จากข้อความอย่างเดียว, ภาพอย่างเดียว, หรือสองอย่างร่วมกันก็ได้ โดยภายในโครงสร้างเรียบง่ายกว่าโมเดลเดิม เช่น Make-A-Video ทำให้ทำงานได้เร็วกว่ามาก ขณะที่ผลทดสอบด้วยคนให้เลือกวิดีโอที่สวยกว่า Emu Video ก็ถูกเลือกมากกว่าทุกโมเดล โดยเฉลี่ยสูงถึง 96% มีเพียง Imagen-Video ที่ได้คะแนนความถูกต้อง (faithfulness) พอๆ กับ Emu Video</p>\n<p>Emu Edit นั้นปรับแต่งภาพได้อย่างละเอียด โดยสามารถสร้างดึงวัตถุกที่ต้องการออกมาจากพื้นหลังได้ ปรับแต่งสไตล์ได้ตามใจชอบ ทีมวิจัยพบว่าต้องสอน Emu Edit ให้ทำตามคำสั่งพื้นฐานของงาน computer vision ไปด้วย เช่น การตรวจจับวัตถุ, การหาพื้นที่ของวัตถุ (segmentation) ซึ่งการทำให้ปัญญาประดิษฐ์มีความสามารถนี้ทำให้สามารถรับคำสั่งได้อย่างละเอียด สามารถเปลี่ยนแปลงท่าทางของตัวละครได้อย่างแม่นยำ</p>\n<p>ทาง Meta ยังไม่เปิดให้คนนอกเข้าใช้งานโมเดล Emu แต่อย่างใด</p>\n<p>ที่มา - <a href=\"https://ai.meta.com/blog/emu-text-to-video-generation-image-editing-research/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/0aad7875d499f3921379e2fee6275e08.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"deed4b3ae1a4d1d5132c32acbd323c05641aea0d6429d8c1243a7e97a5c0a257","category":"Thai"}