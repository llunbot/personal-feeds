{"title":"รัฐบาลแคนาดาเสนองบ 6.5 หมื่นล้านบาทลงทุนด้าน AI, เกือบทั้งหมดทำโครงสร้างพื้นฐาน","link":"https://www.blognone.com/node/139122","date":1712569068000,"content":"<div><div><div><p>รัฐบาลแคนาดา นำโดยนายกรัฐมนตรี Justin Trudeau เสนองบประมาณลงทุนด้าน AI มูลค่า 2.4 พันล้านดอลลาร์แคนาดา (ประมาณ 6.5 หมื่นล้านบาท) ในปีงบประมาณ 2024 เพื่อผลักดันให้แคนาดาเป็นประเทศแถวหน้าด้าน AI ของโลก</p>\n<p>ในแพ็กเกจมูลค่ารวม 2.4 พันล้านดอลลาร์แคนาดา เงินก้อนใหญ่ 2 พันล้านดอลลาร์แคนาดา จะนำไปลงทุนในโครงสร้างพื้นฐานทางคอมพิวเตอร์ (เรียกง่ายๆ คือซื้อจีพียู) ภายใต้กองทุน AI Compute Access Fund เพื่อให้นักวิจัยและภาคเอกชนมีทรัพยากรประมวลผลมากเพียงพอ และส่งผลระยะยาวคือช่วยดึงดูดทรัพยากรบุคคลเก่งๆ ของโลกมาทำงานในแคนาดาได้ด้วย</p>\n<p>เงินก้อนอื่นๆ ในแพ็กเกจมีวัตถุประสงค์ดังนี้</p>\n<ul>\n<li>200 ล้านดอลลาร์แคนาดา - ลงทุนในสตาร์ตอัพที่ใช้ AI แก้ปัญหาให้ภาคอุตสาหกรรมที่สำคัญ เช่น เกษตรกรรม เทคโนโลยีสะอาด สุขภาพ การผลิต</li>\n<li>100 ล้านดอลลาร์แคนาดา - สนับสนุนธุรกิจ SME นำเทคโนโลยี AI มาเพิ่มผลิตภาพ</li>\n<li>50 ล้านดอลลาร์แคนาดา - สนับสนุนแรงงานที่ถูก AI แย่งงาน ด้วยการฝึกอบรมทักษะใหม่ๆ</li>\n<li>50 ล้านดอลลาร์แคนาดา - ตั้งสถาบัน Canadian AI Safety Institute ทำเรื่องความปลอดภัยของการใช้ AI</li>\n<li>5.1 ล้านดอลลาร์แคนาดา - เป็นงบประมาณสำหรับกฎหมาย Artificial Intelligence and Data Act ที่กำลังเสนอเข้าสู่สภา</li>\n</ul>\n<p>ที่มา - <a href=\"https://www.pm.gc.ca/en/news/news-releases/2024/04/07/securing-canadas-ai\">Prime Minister of Canada</a>, <a href=\"https://www.cbc.ca/news/politics/federal-government-ai-investment-1.7166234\">CBC</a></p>\n<blockquote><p>Canada’s AI advantage is undeniable. We’re investing to secure that advantage – and the immense economic potential that AI holds – for generations to come. <a href=\"https://t.co/UpPRNSon4T\">pic.twitter.com/UpPRNSon4T</a></p>\n<p>— Justin Trudeau (@JustinTrudeau) <a href=\"https://twitter.com/JustinTrudeau/status/1777130170962342155?ref_src=twsrc%5Etfw\">April 8, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/93abe1f5f66c58b30c548c00b56f75f9.png\" /></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/government\">Government</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"121dd15436c036a408046c16759cb15907626e9b0544a492829a537f3cdb2b03","category":"Thai"}