{"title":"Perplexity AI ยื่นข้อเสนอซื้อกิจการ TikTok ในสหรัฐจาก ByteDance","link":"https://www.blognone.com/node/144202","date":1737245322000,"content":"<div><div><div><p>CNBC รายงานว่า Perplexity AI บริษัทผู้พัฒนาระบบค้นหาข้อมูลด้วย AI ได้ยื่นข้อเสนอซื้อกิจการ TikTok ในอเมริกาต่อ ByteDance โดยจะรวมกิจการ Perplexity กับ TikTok U.S. เพื่อทำให้ผู้ถือหุ้น ByteDance ยังคงสัดส่วนการถือหุ้นไว้ได้เหมือนเดิม</p>\n<p>อีกเหตุผลที่ทำให้ Perplexity สนใจรวมกิจการกับ TikTok เพราะทำให้เข้าถึงเนื้อหาวิดีโอจำนวนมหาศาลสำหรับการพัฒนาระบบค้นหานั่นเอง</p>\n<p>อย่างไรก็ตามท่าทีของ ByteDance และ TikTok ที่ผ่านมาแสดงออกชัดเจนว่าไม่ต้องการขายธุรกิจนี้ โดยยอมให้แอปถูกแบนไม่สามารถใช้งานได้ในอเมริกาตามกำหนดวันที่ 19 มกราคมนี้</p>\n<p>Perplexity มีมูลค่ากิจการตามการเพิ่มทุนราว 9 พันล้านดอลลาร์ ขณะที่มูลค่าประเมินในราคาของ TikTok U.S. อยู่ที่ราว 5 หมื่นล้านดอลลาร์ ก็อาจเป็นอีกคำถามว่าดีลนี้คงมีความซับซ้อนพอสมควรหากเกิดขึ้น</p>\n<p>ที่มา: <a href=\"https://www.cnbc.com/2025/01/18/perplexity-ai-makes-a-bid-to-merge-with-tiktok-us.html\">CNBC</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div><div><a href=\"/topics/merging\">Merging</a></div><div><a href=\"/topics/rumors\">Rumors</a></div><div><a href=\"/topics/perplexity\">Perplexity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31378c8e0c1b6cde4a046e183c2f9eb3d0d0c1082324dd341d137809d952cee5","category":"Thai"}