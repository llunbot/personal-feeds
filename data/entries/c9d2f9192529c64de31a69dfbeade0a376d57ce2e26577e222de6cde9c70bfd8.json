{"title":"Google ประกาศปลดพนักงาน Waze, รวมแอปไปใช้ระบบจัดการโฆษณาเดียวกับ Google Ads","link":"https://www.blognone.com/node/134574","date":1687934767000,"content":"<div><div><div><p><a href=\"https://www.blognone.com/node/131781\">ช่วงธันวาคมปีที่แล้ว</a> Google ได้ประกาศรวมทีมงานของ Waze แอปบริการแนะนำเส้นทาง เข้ากับทีม Geo ของ Google ที่ดูแลบริการ Google Maps Google Earth และ Street View โดยไม่มีนโยบายการปลดพนักงาน แต่ล่าสุด Google ปรับเปลี่ยนกลยุทธซึ่งส่งผลต่อการปลดพนักงานที่ Waze</p>\n<p>เมื่อวันอังคาร Chris Phillips รองประธานและผู้จัดการทั่วไปของทีม Geo ได้แจ้งกับพนักงานทางอีเมล เกี่ยวกับการเปลี่ยนแปลงด้านกลยุทธของ Waze ที่จะเปลี่ยนไปใช้ระบบจัดการโฆษณา Global Business Organization (GBO) ซึ่งเป็นตัวเดียวกับ Google Maps ทำให้ทีม Waze ต้องปลดพนักงานที่เกี่ยวข้องกับการสร้างรายได้ของ Waze เช่น เซลส์, มาร์เก็ตติ้งหรือฝ่ายวิเคราะห์</p>\n<p>อีเมลดังกล่าวไม่ได้ระบุถึงจำนวนพนักงานที่จะถูกปลด แต่ปัจจุบัน Waze มีจำนวนพนักงานมากกว่า 500 คน ตามเอกสารภายในที่นำเสนอโดย CNBC</p>\n<p>เมื่อเดือนมกราคม <a href=\"https://www.blognone.com/node/132325#:~:text=Layoff,%E0%B8%84%E0%B8%A7%E0%B8%B2%E0%B8%A1%E0%B8%A3%E0%B8%B1%E0%B8%9A%E0%B8%9C%E0%B8%B4%E0%B8%94%E0%B8%8A%E0%B8%AD%E0%B8%9A%E0%B8%82%E0%B8%AD%E0%B8%87%E0%B9%80%E0%B8%82%E0%B8%B2%E0%B9%80%E0%B8%AD%E0%B8%87\">Alphabet บริษัทแม่ของ Google เองก็ประกาศว่าจะปลดพนักงานจำนวน 12,000 คน</a> หลังประสบปัญหาการชะลอตัวของรายได้ บริษัทยังลดขนาดและยกเลิกบางโครงการ</p>\n<p>ที่มา : <a href=\"https://www.cnbc.com/2023/06/27/google-cuts-jobs-at-waze-as-it-continues-to-merge-mapping-products.html\">CNBC</a>,via <a href=\"https://www.theverge.com/2023/6/27/23776329/google-waze-layoffs-ads\">The Verge</a>, <a href=\"https://www.businesstoday.in/technology/news/story/google-layoffs-search-giant-cuts-jobs-at-waze-months-after-firing-12000-employees-387337-2023-06-28\">Business Today</a><br />\n<img src=\"https://www.blognone.com/sites/default/files/externals/a042fe0be126bf4ef488a0be63377fa0.png\" alt /></p>\n</div></div></div><div><div>Topics: </div><div><div><a href=\"/topics/waze\">Waze</a></div><div><a href=\"/topics/google\">Google</a></div><div><a href=\"/topics/layoff\">Layoff</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9d2f9192529c64de31a69dfbeade0a376d57ce2e26577e222de6cde9c70bfd8","category":"Thai"}