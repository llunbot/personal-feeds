{"title":"พบ Casetify ขโมยภาพจาก iFixit มาใช้ทำเคสด้วย ไม่ได้ขโมยจาก dbrand รายเดียว","link":"https://www.blognone.com/node/136937","date":1700885975000,"content":"<div><div><div><p>ดราม่าระหว่างบริษัท dbrand กับ Casetify ยังไม่จบลงง่ายๆ หลังจาก <a href=\"https://www.blognone.com/node/136922\">dbrand ออกมาแฉว่า Casetify นำภาพของตัวเองไปใช้ทำเคสมือถือขาย</a></p>\n<p>ล่าสุด dbrand ออกมาแฉซ้ำสองว่า Casetify ไม่ได้ขโมยภาพจาก dbrand เพียงรายเดียว แต่ยังขโมยภาพจาก iFixit บริษัทขายอะไหล่และชิ้นส่วนอุปกรณ์อิเล็กทรอนิกส์ด้วย</p>\n<p>กรณีนี้คือเคสรุ่น X-Ray Case ของ Casetify ที่เป็นลายเหมือนภาพเอ็กซ์เรย์ภายในของโทรศัพท์มือถือ นำภาพมาจากภาพเอ็กซ์เรย์ในบทความของ iFixit แล้วกลับด้านซ้ายขวาเอา (แถมยังเป็นภาพของมือถือคนละรุ่นกันอีกต่างหาก)</p>\n<p><img alt=\"No Description\" src=\"https://www.blognone.com/sites/default/files/externals/cbe79fd4ac6874647c84682906494155.jpg\" /></p>\n<blockquote><p>Dear <a href=\"https://twitter.com/Casetify?ref_src=twsrc%5Etfw\">@Casetify</a>, using stolen X-rays of phone internals doesn't make you a tech genius; it makes you a copycat. How about investing some of those \"cutting-edge\" profits into supporting Right to Repair or wheelchair advocacy? Or is that too original for you? <a href=\"https://t.co/q4RiteEKbf\">https://t.co/q4RiteEKbf</a></p>\n<p>— iFixit (@iFixit) <a href=\"https://twitter.com/iFixit/status/1728157636288205021?ref_src=twsrc%5Etfw\">November 24, 2023</a></p></blockquote>\n<p>ฝั่งของ Casetify ออกแถลงการณ์ชี้แจงเหตุการณ์เหล่านี้ว่า กำลังสอบสวนข้อกล่าวหาต่างๆ และนำสินค้าที่มีปัญหาออกไปจากแพลตฟอร์มแล้ว บริษัทยังโดนยิง DDoS ถล่มจนเว็บไซต์ใช้งานไม่ได้อยู่ระยะหนึ่ง แต่ตอนนี้กลับมาได้แล้ว</p>\n<blockquote><p><a href=\"https://t.co/dNW4zuOvMT\">pic.twitter.com/dNW4zuOvMT</a></p>\n<p>— CASETiFY (@Casetify) <a href=\"https://twitter.com/Casetify/status/1728004068507787294?ref_src=twsrc%5Etfw\">November 24, 2023</a></p></blockquote>\n</div></div></div><div><div>Topics: </div><div><div><a href=\"/topics/casetify\">Casetify</a></div><div><a href=\"/topics/ifixit\">iFixit</a></div><div><a href=\"/topics/dbrand\">Dbrand</a></div><div><a href=\"/topics/copyright-infringement\">Copyright Infringement</a></div><div><a href=\"/topics/accessories\">Accessories</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80f4108baf8e43ae4565b5c4d779348b57101f870b8602dfc67cf9551a1d5e3a","category":"Thai"}