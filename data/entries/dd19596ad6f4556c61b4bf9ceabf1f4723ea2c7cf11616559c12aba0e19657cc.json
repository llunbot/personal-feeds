{"title":"โซนี่ปล่อยอัพเดต PS5 รอบใหญ่ครั้งที่สอง ใส่ SSD เพิ่มเองได้แล้ว","link":"https://www.blognone.com/node/124746","date":1631638574000,"content":"<div><div><div><p>โซนี่ปล่อยอัพเดตให้ PlayStation 5 ครั้งที่สอง โดยมีจุดเปลี่ยนสำคัญคือ หน้าจอแบบใหม่จัดการเกมได้ง่ายขึ้น, รองรับเสียงสามมิติแม้ใช้กับลำโพงในทีวีเอง, และที่สำคัญคือสามารถใส่ SSD เพื่ออัพเกรดความจุได้แล้ว</p>\n<p>ฟีเจอร์สำคัญที่สุดคงเป็นการอัพเกรด SSD ด้วยตัวเองที่<a href=\"https://www.blognone.com/node/124016\">เปิดให้ทดสอบในเวอร์ชั่นเบต้าตั้งแต่กลางปีที่ผ่านมา</a> โดยระบุเงื่อนไขว่า SSD ที่นำมาใส่ต้องอ่านได้เร็วกว่า 5,500MB/s ขึ้นไป และต้องมีฮีตซิงก์ในตัว</p>\n<p>อีกฟีเจอร์ที่เพิ่มมาคือแอป PS Remote Play สำหรับการสตรีมเกมไปเล่นบนโทรศัพท์ สามารถใช้เครือข่ายโทรศัพท์มือถือแทน Wi-Fi ได้ โดยการเชื่อมต่อต้องใช้แบนด์วิดท์ 5Mbps ขึ้นไป</p>\n<p>ที่มา - <a href=\"https://blog.playstation.com/2021/09/14/ps5s-september-system-software-update-launches-globally-tomorrow/\">PlayStation</a></p>\n<p><img src=\"https://www.blognone.com/sites/default/files/externals/a264cda6f0838a0152c91b4c3c426640.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd19596ad6f4556c61b4bf9ceabf1f4723ea2c7cf11616559c12aba0e19657cc","category":"Thai"}