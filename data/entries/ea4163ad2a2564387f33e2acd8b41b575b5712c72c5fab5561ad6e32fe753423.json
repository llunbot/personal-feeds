{"title":"OpenAI ปิดดีลเพื่อใช้ข้อมูล Reddit นำมาเทรน AI","link":"https://www.blognone.com/node/139796","date":1715905769000,"content":"<div><div><div><p>OpenAI ประกาศลงนามข้อตกลงกับ Reddit แพลตฟอร์มชุมชนออนไลน์ โดย OpenAI จะได้เข้าถึงข้อมูลที่โพสต์ใน Reddit ผ่าน API แบบเรียลไทม์ ทำให้เครื่องมือปัญญาประดิษฐ์หรือ AI ของ OpenAI เรียนรู้เรื่องราวที่เป็นหัวข้อปัจจุบันมากขึ้น</p>\n<p>ในขณะเดียวกันความร่วมมือนี้ทำให้ Reddit ได้เข้าถึงเครื่องมือ AI ใหม่ ๆ ทั้งสำหรับสมาชิกชุมชุนหรือ Redditor และผู้ดูแลแต่ละกลุ่ม รวมทั้ง OpenAI จะเป็นพาร์ตเนอร์ด้านโฆษณาบน Reddit ด้วย</p>\n<p>ดีลนี้ไม่ใช่เรื่องที่เกินความคาดหมายนัก แม้ก่อนหน้านี้ Reddit จะเพิ่งประกาศ<a href=\"https://www.blognone.com/node/138362\">ความร่วมมือกับกูเกิล</a>เรื่องการนำข้อมูลไปเทรน AI ก็ตาม เพราะ Sam Altman ซีอีโอและผู้ร่วมก่อตั้ง OpenAI นั้น <a href=\"https://www.blognone.com/node/138358\">เป็นหนึ่งในผู้ถือหุ้นรายใหญ่ของ Reddit</a> นั่นเอง</p>\n<p>ดีลดังกล่าวไม่มีการเปิดเผยมูลค่า ทั้งนี้ Reddit บอกว่าข้อตกลงนี้เป็นไปตามข้อกำหนดในการใช้งานบนแพลตฟอร์ม ซึ่งจำกัดเรื่องข้อมูลส่วนตัวผู้ใช้งาน และการเปิดให้เข้าถึงข้อมูลที่เป็นสาธารณะอยู่แล้ว</p>\n<p>ที่มา: <a href=\"https://www.redditinc.com/blog/reddit-and-oai-partner\">Reddit</a></p>\n<p><img alt=\"No Description\" src=\"https://www.blognone.com/sites/default/files/externals/fcee817203217fbc802dfbdd4761495b.jpg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea4163ad2a2564387f33e2acd8b41b575b5712c72c5fab5561ad6e32fe753423","category":"Thai"}