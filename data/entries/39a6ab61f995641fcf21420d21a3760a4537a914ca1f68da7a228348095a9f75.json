{"title":"Lenovo เผยแนวคิด Project Aurora โน้ตบุ๊กที่ถอดแยกโมดูล อัพเกรดเฉพาะโมดูลได้","link":"https://www.blognone.com/node/134886","date":1689686495000,"content":"<div><div><div><p>เว็บไซต์ Digital Trends ได้รับคำเชิญจาก Lenovo ไปชมสำนักงานและข้อมูลเกี่ยวกับความยั่งยืน เช่น แพ็กเกจจิ้งรักษ์โลกของสินค้าไอทีที่วางขาย หรือสินค้าบางอย่างที่ใช้วัสดุใหม่ๆ เช่น เคสที่ใช้วัสดุธรรมชาติ หรือ โน้ตบุ๊กที่ใช้วัสดุรีไซเคิลเป็นส่วนประกอบ</p>\n<p>แต่ที่น่าสนใจคือ Project Aurora โครงการพัฒนาโน้ตบุ๊กที่ถอดชิ้นส่วนเป็นโมดูลได้ นำบางโมดูลที่เสียหรือล้าสมัยแล้วไปรีไซเคิลเฉพาะจุดได้ อัพเกรดชิ้นส่วนที่สเปกใหม่กว่าเดิมได้ ผู้ใช้ยังสามารถถอดซ่อมเองได้โดยแทบไม่ต้องใช้สกรูเลย</p>\n<p>ตอนนี้ Project Aurora ยังมีสถานะแค่ทดลองแนวคิด (concept phase) ยังไม่ได้ผลิตต้นแบบออกมาจริงๆ โดย Lenovo บอกว่ากำลังทดลองหาความเป็นไปได้ว่าทำได้จริงแค่ไหน และทำอย่างไร มีแค่ภาพตัวอย่างในสไลด์เพียงภาพเดียวเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/1de96206ff56f7a07f63b53d98d8d692.jpg\" /></p>\n<p>Lenovo ไม่ใช่ผู้ผลิตพีซีรายแรกที่มีไอเดียแบบนี้ เพราะ <a href=\"https://www.blognone.com/node/126372\">Dell มี Concept Luna ที่เริ่มทำมาตั้งแต่ปี 2021</a> แม้ยังไม่ได้ผลิตออกมาจริงๆ แต่ก็มีต้นแบบออกมาให้ดูกันแล้ว</p>\n<p>ที่มา - <a href=\"https://www.digitaltrends.com/computing/lenovos-tiers-of-sustainability/\">Digital Trends</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/notebook\">Notebook</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39a6ab61f995641fcf21420d21a3760a4537a914ca1f68da7a228348095a9f75","category":"Thai"}