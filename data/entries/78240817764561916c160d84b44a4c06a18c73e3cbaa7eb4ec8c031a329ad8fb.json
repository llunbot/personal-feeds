{"title":"Walmart ใช้ AI ช่วยพนักงานและนักช้อปซื้อสินค้าออนไลน์","link":"https://www.blognone.com/node/137591","date":1704895559000,"content":"<div><div><div><p>Walmart เปิดตัวนวัตกรรม AI ใหม่ที่งาน <a href=\"https://youtu.be/uHKFP_Y-FF8\">CES 2024</a> โดยใช้ <a href=\"https://www.blognone.com/node/132268\">Azure OpenAI Service</a> พร้อมด้วยข้อมูลและโมเดลที่เป็นกรรมสิทธิ์ของตนเอง เพื่อช่วยลูกค้าค้นหาและซื้อสินค้าออนไลน์</p>\n<ul>\n<li><strong>ฟังก์ชันการค้นหา:</strong> ลูกค้าสามารถถามคำถาม เช่น <strong>\"ช่วยวางแผนงานปาร์ตี้ดูฟุตบอลให้หน่อย\"</strong> แทนที่จะค้นหาของว่างและเครื่องดื่มเองหลายครั้ง</li>\n<li><strong>Shop with Friends:</strong> ลูกค้าสามารถจับคู่เสื้อผ้าเสมือนจริงบนโมเดลนางแบบที่มีขนาด ความสูง และรูปร่างใกล้เคียงกัน พร้อมแชร์แฟชั่นกับเพื่อน ๆ เพื่อขอคำติชมก่อนซื้อของได้อย่างง่ายดาย</li>\n<li><strong><a href=\"https://inhome.walmart.com\">InHome</a> Replenishment:</strong> ฟีเจอร์ที่ใช้ AI เรียนรู้ว่าลูกค้าซื้ออะไรเป็นประจำ จำนวนสินค้าที่ซื้อ และความถี่ในการซื้อ ช่วยคาดการณ์ความต้องการและสั่งซื้อของชำ ของใช้จำเป็นในครัวเรือน เครื่องดื่ม และของตกแต่ง โดยส่งตรงไปยังที่บ้านในเวลาที่เหมาะสม</li>\n</ul>\n<p><img alt=\"No Description\" src=\"https://www.blognone.com/sites/default/files/externals/cde82c46496183116bb29d5600f2fb0c.png\" /></p>\n<p>นอกจากนี้ พนักงานของ Walmart ในสหรัฐอเมริกาและอีก 11 ประเทศทั่วโลกก็ยังสามารถใช้งานแอป <strong>My Assistant</strong> ในงานต่าง ๆ ตั้งแต่การสรุปเอกสารขนาดยาวไปจนถึงการสร้างเนื้อหาการตลาดใหม่อีกด้วย</p>\n<p>ที่มา - Walmart Corporate News and Information (<a href=\"https://corporate.walmart.com/news/2024/01/09/from-aisles-to-algorithms-walmarts-tech-forward-innovations-for-time-saving-shopping\">1</a>, <a href=\"https://corporate.walmart.com/news/2024/01/09/walmarts-expanding-one-of-a-kind-associate-genai-tool-to-11-countries-in-2024\">2</a>) และ <a href=\"https://blogs.microsoft.com/blog/2024/01/09/walmart-unveils-new-generative-ai-powered-capabilities-for-shoppers-and-associates\">Official Microsoft Blog</a></p>\n</div></div></div><div><div>Topics: </div><div><div><a href=\"/topics/walmart\">Walmart</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div><div><a href=\"/topics/microsoft-azure\">Microsoft Azure</a></div><div><a href=\"/topics/openai\">OpenAI</a></div><div><a href=\"/topics/retail\">Retail</a></div><div><a href=\"/topics/ces-2024\">CES 2024</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78240817764561916c160d84b44a4c06a18c73e3cbaa7eb4ec8c031a329ad8fb","category":"Thai"}