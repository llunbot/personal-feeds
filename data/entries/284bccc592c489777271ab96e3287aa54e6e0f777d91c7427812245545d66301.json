{"title":"OpenAI เปิดสถิติ ChatGPT ตอบคำถามในวันเลือกตั้งสหรัฐ 2 ล้านครั้ง โดยให้ไปดูข้อมูลที่เว็บสำนักข่าว","link":"https://www.blognone.com/node/143028","date":1731149285000,"content":"<div><div><div><p>ในช่วงการเลือกตั้งประธานาธิบดีสหรัฐอเมริกาที่ผ่านมา บริการแชทบอต AI ต่างถูกจับตามองมากว่าจะให้คำตอบข้อมูลที่เกี่ยวกับการเลือกตั้งได้ถูกต้อง หรือมีอคติแบบใด ทำให้ผู้พัฒนาหลายรายเลือกใช้วิธีที่แตกต่างกันออกไป</p>\n<p>OpenAI เปิดเผยว่าแชทบอต ChatGPT ได้ใช้วิธีตั้งฟิลเตอร์คำถามเกี่ยวกับการเลือกตั้งสหรัฐ โดยแนบลิงก์ให้ไปดูข้อมูลที่เว็บไซต์ภายนอก เช่น เว็บไซต์อธิบายขั้นตอนการลงคะแนน หรือหากเป็นการถามผลคะแนนล่าสุดจะเป็นลิงก์ไปที่สำนักข่าว Reuters กับ AP ซึ่ง OpenAI บอกว่ามีการส่งคำถามเกี่ยวกับผลการเลือกตั้งมากกว่า 2 ล้านครั้ง ในวันเลือกตั้งที่ผ่านมา และยังปฏิเสธคำสั่งที่ให้สร้างรูปภาพปลอมนักการเมืองมากกว่า 2.5 แสนครั้งในช่วงที่ผ่านมา</p>\n<p>Perplexity บริการเสิร์ช AI เลือกแนวทางที่ต่างออกไป โดยสร้าง<a href=\"https://www.perplexity.ai/elections/2024-11-05/us/president\">เว็บรวมข้อมูลผลการเลือกตั้งสหรัฐ</a> ที่มีแชทบอต AI ตอบคำถามโดยอ้างอิงจากข้อมูลในนี้ ซึ่ง Perplexity ใช้ข้อมูลจาก AP เป็นหลัก ระบุว่ามีการเข้าชมเว็บไซต์มากกว่า 4 ล้านครั้ง ในวันเลือกตั้ง และไม่มีการรายงานปัญหาการให้คำตอบที่ผิดพลาด</p>\n<p>ส่วนแนวทางของแชทบอต Claude ของ Anthropic และ Gemini ของ Google นั้นตรงไปตรงมากว่า นั่นคือปฏิเสธการตอบคำถามเกี่ยวกับการเลือกตั้งสหรัฐไปเลย</p>\n<p>ที่มา: <a href=\"https://techcrunch.com/2024/11/08/chatgpt-told-2m-people-to-get-their-election-news-elsewhere-and-rejected-250k-deepfakes/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/c8da515742c8e74e579777db2164c79b.jpeg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/politics\">Politics</a></div><div><a href=\"/topics/perplexity\">Perplexity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"284bccc592c489777271ab96e3287aa54e6e0f777d91c7427812245545d66301","category":"Thai"}