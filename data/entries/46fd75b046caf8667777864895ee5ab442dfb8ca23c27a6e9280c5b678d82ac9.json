{"title":"Apple ยืนยัน Apple Intelligence บน iPhone, iPad ของประเทศกลุ่ม EU จะใช้งานได้เดือนเมษายนนี้","link":"https://www.blognone.com/node/142815","date":1730164017000,"content":"<div><div><div><p>แอปเปิลอัปเดตข้อมูลการเปิดให้ใช้งานความสามารถปัญญาประดิษฐ์ Apple Intelligence ในกลุ่มประเทศสหภาพยุโรปหรือ EU ซึ่งยังไม่สามารถใช้งานได้ตอนนี้ ขณะที่ประเทศอื่น<a href=\"https://www.blognone.com/node/142812\">สามารถใช้งานได้แล้ว</a>โดยตั้งค่าเครื่องเป็นภาษาอังกฤษแบบอเมริกา เพราะแอปเปิล<a href=\"https://www.blognone.com/node/140532\">ต้องตรวจสอบประเด็นกฎหมายของดิจิทัล DMA</a> ก่อน</p>\n<p>ล่าสุดแอปเปิลบอกว่า Apple Intelligence จะใช้งานในประเทศกลุ่ม EU ได้ในเดือนเมษายนนี้ พร้อมกับอัปเดตซอฟต์แวร์ที่รองรับภาษาอื่นมากขึ้นในตอนนั้น ซึ่งรวมทั้งภาษาฝรั่งเศส เยอรมนี และอิตาลี</p>\n<p>ทั้งนี้ Apple Intelligence ในประเทศกลุ่ม EU จะยังใช้งานไม่ได้เฉพาะ iPhone และ iPad เท่านั้น เนื่องจากมีจำนวนผู้ใช้งานเข้าเงื่อนไขกฎหมาย DMA แต่ <a href=\"https://www.blognone.com/node/141299\">Mac ไม่เข้าเกณฑ์ดังกล่าว</a>จึงสามารถใช้งานได้เลย</p>\n<p>ที่มา: <a href=\"https://9to5mac.com/2024/10/28/apple-intelligence-eu-launch/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/d3a1eb1c58541a6707e6f57ebd22062c.jpeg\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46fd75b046caf8667777864895ee5ab442dfb8ca23c27a6e9280c5b678d82ac9","category":"Thai"}