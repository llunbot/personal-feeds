{"title":"Samsung ร่วมมือกับ Instacart เพิ่มความสามารถสั่งของที่หมดในตู้เย็น Bespoke ให้มาส่งได้ด้วย Vision AI","link":"https://www.blognone.com/node/143905","date":1735885953000,"content":"<div><div><div><p>ซัมซุงประกาศความร่วมมือเป็นระยะเวลาหลายปีกับ <a href=\"https://www.blognone.com/node/72545\">Instacart</a> แอปซื้อของชำ (grocery) ออนไลน์แบบส่งถึงบ้านในอเมริกา เพื่อให้ผู้ใช้งานตู้เย็น Samsung Bespoke สามารถกดสั่งของเติมตู้เย็นได้ทันทีผ่านหน้าจอ</p>\n<p>ความสามารถในการสั่งของผ่านจอนี้ ซัมซุงจะนำมาใส่ในตู้เย็น Bespoke รุ่นปี 2025 เป็นต้นไป และใช้ Vision AI ที่ไม่ได้ทำหน้าที่แค่ตรวจสอบว่าของอะไรในตู้เย็นที่ขาด แต่สามารถเปิดคำสั่งซื้อไปที่ Instacart ได้ด้วย</p>\n<p>Daniel Danker หัวหน้าฝ่ายผลิตภัณฑ์ของ Instacart บอกว่าความร่วมมือกับซัมซุงนี้ ทำให้เรื่องที่เคยเป็นแค่จินตนาการว่าตู้เย็นจะสั่งของขาดได้เองเป็นจริงขึ้นมา ผ่านระบบตรวจสอบของในตู้เย็นซัมซุง และการจัดส่งสินค้าภายในวันเดียวกันของ Instacart</p>\n<p>ที่มา: <a href=\"https://news.samsung.com/global/samsung-joins-forces-with-instacart-to-enhance-kitchen-experiences-through-hallmark-innovation?utm_source=feedly&amp;utm_medium=direct\">ซัมซุง</a></p>\n<p><img alt=\"No Description\" src=\"https://www.blognone.com/sites/default/files/externals/c04f91acaaa4925cfc2e84790e2cbe9d.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/home-appliance\">Home Appliance</a></div><div><a href=\"/topics/ces-2025\">CES 2025</a></div><div><a href=\"/topics/instacart\">Instacart</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae6bb69a1c139f25a54266d2c434c33a04f839c96c376455cec6e3c315541d64","category":"Thai"}