{"title":"รวมข่าวลือ Apple: iPhone 16 มีปุ่มใหม่สำหรับกล้องโดยเฉพาะ ส่วน iPhone SE มาปีหน้า","link":"https://www.blognone.com/node/141362","date":1723399227000,"content":"<div><div><div><p>Mark Gurman แห่ง Bloomberg รายงานข่าวลือข้อมูลสินค้าใหม่แอปเปิลในจดหมายข่าว Power On ตอนล่าสุด ซึ่งครั้งนี้จัดชุดใหญ่เน้น iPhone รายละเอียดดังนี้</p>\n<p>เริ่มที่ <strong>iPhone 16</strong> ซึ่งแอปเปิลน่าจะเปิดตัวเดือนหน้า ข่าวลือก็มีออกมาตลอด คราวนี้ Gurman สรุปประเด็นสำคัญดังนี้</p>\n<ul>\n<li>มี 4 รุ่นย่อยเหมือนเดิมคือ iPhone 16, 16 Plus, 16 Pro และ 16 Pro Max</li>\n<li>จุดขายครั้งนี้คือทุกรุ่นใช้ Apple Intelligence ได้ (รุ่นก่อนหน้ามีแค่ iPhone 15 Pro และ Pro Max)</li>\n<li>รุ่นปกติและ Plus จะได้ปุ่มแข็ง Action Button แล้ว</li>\n<li>มีปุ่มใหม่เพิ่มมาที่มุมล่างขวา (อย่างน้อยในรุ่น Pro) ใช้สำหรับกล้องโดยเฉพาะ กดครึ่งหนึ่งเพื่อเรียกโฟกัสแบบกล้องดิจิทัล, กดค้างเพื่อถ่ายรูป นอกจากนี้ยังปัดที่ปุ่มเพื่อซูมเข้า-ออก ได้ด้วย</li>\n<li>รุ่น Pro จอใหญ่ขึ้น โดย Pro เพิ่มจาก 6.1 นิ้ว เป็น 6.3 นิ้ว และ Pro Max เพิ่มจาก 6.7 นิ้ว เป็น 6.9 นิ้ว</li>\n<li>มีสีใหม่มาแทนสีน้ำเงินในรุ่น Pro คาดว่าเป็นโรสโกลด์, ชิป A18 และแรมอย่างน้อย 8GB ทุกรุ่น</li>\n</ul>\n<p><img src=\"https://www.blognone.com/sites/default/files/externals/c3a02a9d97f5db4f5be0899265488702.jpeg\" /></p>\n<p>ของปีนี้ยังไม่มา Gurman ก็ให้ข้อมูล <strong>iPhone 17</strong> ปี 2025 มาก่อนเลย เสริมกับ<a href=\"https://www.blognone.com/node/141068\">ข้อมูลที่ Ming-Chi Kuo ออกมาบอกก่อนหน้า</a>เกี่ยวกับรุ่น Ultra-Slim รายละเอียดดังนี้</p>\n<ul>\n<li>iPhone 17 จะเหลือสามรุ่นย่อยเดิมคือ iPhone 17, iPhone 17 Pro และ iPhone 17 Pro Max ตัดรุ่น Plus</li>\n<li>จะมีรุ่นที่สี่ ซึ่งแอปเปิลพยายามมาหลายแบบทั้ง Mini และ Plus โดยคราวนี้เป็นแนว \"Air\" (ไม่ได้บอกว่าใช้ชื่อนี้) เน้นจุดขายคือเครื่องบางเด่น ถือแล้วไม่เหมือน iPhone อื่น ส่วนสเป็กฮาร์ดแวร์อาจไม่เด่นมากนัก</li>\n<li>แต่หากคาดว่า iPhone รุ่นที่สี่นี้เป็นจอพับได้ Gurman บอกว่าเร็วที่สุดคือปี 2027 โน่นเลย</li>\n</ul>\n<p>สุดท้ายคือ <strong>iPhone SE</strong> โดยแอปเปิลจะเปิดตัวช่วงต้นปีหน้า 2025 ใช้บอดี้แบบ iPhone 14 ได้จอ OLED และน่าจะได้ Apple Intelligence ด้วย</p>\n<p>ที่มา: <a href=\"https://www.bloomberg.com/news/newsletters/2024-08-11/iphone-16-preview-bigger-screens-new-colors-camera-button-ai-and-a18-chip-lzpk5495\">Bloomberg</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/iphone-17\">iPhone 17</a></div><div><a href=\"/topics/iphone-se\">iPhone SE</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8fe4996c8debef82efed9c73e862220742818800c01fa71b9e09f5334f51884","category":"Thai"}