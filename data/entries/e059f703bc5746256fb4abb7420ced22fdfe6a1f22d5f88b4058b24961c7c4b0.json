{"title":"iPhone X, HomePod รุ่นแรก, AirPods รุ่นแรก เข้าสู่สถานะสินค้า Vintage แล้ว","link":"https://www.blognone.com/node/140681","date":1719874555000,"content":"<div><div><div><p>แอปเปิลอัปเดตรายการสินค้าที่เข้าสู่สถานะ Vintage หรือสินค้ารุ่นเก่า โดยเพิ่ม iPhone X, HomePod รุ่นแรก และ AirPods รุ่นแรก เข้ามา</p>\n<p>สินค้าที่จะเข้าสถานะ Vintage แอปเปิลระบุว่าแอปเปิลต้องหยุดจัดจำหน่ายมากกว่า 5 ปี และยังไม่เกิน 7 ปี สินค้ายังสามารถเข้ารับการซ่อมได้ผ่าน Apple Store หรือตัวแทน AASP ไปอีกประมาณ 2 ปี</p>\n<p>iPhone X เปิดตัวในปี <a href=\"https://www.blognone.com/node/95438\">2017</a> มีการเปลี่ยนแปลงสำคัญคือการตัดปุ่มโฮมเป็นครั้งแรก พร้อมกับระบบปลดล็อกยืนยันตัวตนใหม่ Face ID ซึ่งถูกใช้เป็นมาตรฐานของ iPhone ทุกรุ่นในเวลาต่อมา</p>\n<p>AirPods เปิดตัวครั้งแรกในปี <a href=\"https://www.blognone.com/node/85284\">2016</a> เป็นหูฟังไร้สายพร้อมกับชิป W1 สามารถเชื่อมต่อกับอุปกรณ์แอปเปิลต่าง ๆ พร้อมเซ็นเซอร์ตรวจจับการแตะและการเคลื่อนไหว และ HomePod รุ่นแรก เปิดตัวในปี <a href=\"https://www.blognone.com/node/92982\">2017</a> เริ่มขายปี 2018 ออกมาเพื่อรองรับการทำงานกับ Apple Music และ AirPlay พร้อมสเป็กด้านเสียงและชิป A8</p>\n<p>ที่มา: <a href=\"https://www.macrumors.com/2024/07/01/iphone-x-homepod-and-original-airpods-now-vintage/\">MacRumors</a></p>\n<p><img src=\"https://www.blognone.com/sites/default/files/externals/b7d3ebfcad54ccc383fe14f9cd93040a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-x\">iPhone X</a></div><div><a href=\"/topics/homepod\">HomePod</a></div><div><a href=\"/topics/airpods\">AirPods</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e059f703bc5746256fb4abb7420ced22fdfe6a1f22d5f88b4058b24961c7c4b0","category":"Thai"}