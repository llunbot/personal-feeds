{"title":"Apple ประกาศโปรแกรม Self Service Repair ขายชิ้นส่วน-เครื่องมือ สำหรับคนอยากซ่อมเอง เริ่มปีหน้า","link":"https://www.blognone.com/node/125891","date":1637199472000,"content":"<div><div><div><p>แอปเปิลประกาศโปรแกรมซ่อมแบบบริการตนเอง (Self Service Repair) โดยลูกค้าที่ต้องการซ่อมแซมเครื่องด้วยตนเอง สามารถซื้อชิ้นส่วนและเครื่องมือของแท้จากแอปเปิลได้ ซึ่งถือเป็นประกาศที่น่าสนใจจากแอปเปิล ที่ก่อนหน้านี้มีแนวทางต้องการให้ลูกค้านำอุปกรณ์มาซ่อมกับศูนย์เป็นหลัก</p>\n<p>โปรแกรมนี้จะเริ่มต้นในอเมริกาช่วงต้นปีหน้า 2022 และจะขยายไปยังประเทศอื่น ๆ ตลอดปี ผลิตภัณฑ์กลุ่มแรกที่แอปเปิลจะขายชิ้นส่วนและเครื่องมือซ่อมคือ iPhone 12, iPhone 13 ก่อน จากนั้นจะเพิ่ม Mac ตระกูล M1 เข้ามา</p>\n<p>แอปเปิลบอกว่าโปรแกรมนี้ในช่วงแรกจะเน้นชิ้นส่วนที่มีการซ่อมมากที่สุด ได้แก่ จอภาพ แบตเตอรี่ และกล้อง ส่วนชิ้นอื่น ๆ จะมีเพิ่มเติมในภายหลัง ทั้งนี้เมื่อลูกค้าสั่งซื้อชิ้นส่วนและเครื่องมือผ่าน Online Store ยังสามารถส่งชิ้นส่วนเก่าใช้แล้วกลับมา เพื่อรีไซเคิลและรับเครดิตในการซื้อครั้งต่อไปได้ด้วย</p>\n<p>ที่มา: <a href=\"https://www.apple.com/newsroom/2021/11/apple-announces-self-service-repair/\">แอปเปิล</a></p>\n<p><img src=\"https://www.blognone.com/sites/default/files/externals/dd6c46ca630b0435d22f940d0081f4b8.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/repair\">Repair</a></div><div><a href=\"/topics/right-to-repair\">Right-to-Repair</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c23cc824ffac6c24fe812e9c6276287bed36075746ece6f8ab485f627f23f717","category":"Thai"}