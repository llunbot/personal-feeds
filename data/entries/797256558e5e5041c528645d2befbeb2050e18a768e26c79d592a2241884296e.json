{"title":"สองสัปดาห์หลังไล่ออก Tesla เรียกพนักงานฝ่าย Supercharger บางส่วนกลับมาทำงาน","link":"https://www.blognone.com/node/139765","date":1715762436000,"content":"<div><div><div><p>หลังจากเมื่อต้นเดือนนี้ <a href=\"https://www.blognone.com/node/139498\">Tesla ปลดพนักงานทีม Supercharger ออกทั้งหมด</a> ล่าสุด Bloomberg รายงานว่า Tesla เปลี่ยนใจ และจ้างพนักงานบางส่วนกลับคืนมาใหม่แล้ว</p>\n<p>หนึ่งในผู้บริหารที่ถูกเรียกกลับมาคือ Max de Zegher ผู้อำนวยการฝ่ายชาร์จของภูมิภาคอเมริกาเหนือ ซึ่งเป็นลูกน้องของ Rebecca Tinucci หัวหน้าใหญ่ของ Supercharger ที่ถูก Elon ไล่ออกไป อย่างไรก็ตาม ตอนนี้ยังไม่ชัดเจนว่าพนักงานที่ถูกเรียกกลับมามีจำนวนเท่าไร</p>\n<p><a href=\"https://electrek.co/2024/05/01/elon-musk-throwing-weight-tesla-wrecking-ball/\">เว็บไซต์ Electrek</a> รายงานว่าเหตุผลที่ Elon ปลด Tinucci ออกเป็นเพราะเธอไม่ยอมปลดพนักงานในทีมออกได้มากพอตามที่เขาต้องการ ซึ่งพฤติกรรมแบบนี้ของ Elon เคยเกิดขึ้นเรื่อยๆ ตัวอย่างคือในปี 2019 <a href=\"https://www.blognone.com/node/108394\">เขาตัดสินใจปิดโชว์รูมทั้งหมดของ Tesla</a> ก่อน<a href=\"https://www.blognone.com/node/108573\">เปลี่ยนใจในอีก 2 สัปดาห์ต่อมา</a> รอบนี้ก็ดูเหมือนใช้เวลาประมาณ 2 สัปดาห์เช่นกัน</p>\n<p>ที่มา - <a href=\"https://www.bloomberg.com/news/articles/2024-05-13/tesla-rehires-some-supercharger-workers-weeks-after-musk-s-culling\">Bloomberg</a>, <a href=\"https://arstechnica.com/cars/2024/05/tesla-does-180-on-superchargers-rehiring-laid-off-staff-amid-new-plans/\">Ars Technica</a></p>\n<p><img src=\"https://www.blognone.com/sites/default/files/externals/71198d5b73482b13ad83e682a4407d5f.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/layoff\">Layoff</a></div><div><a href=\"/topics/electric-car\">Electric Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"797256558e5e5041c528645d2befbeb2050e18a768e26c79d592a2241884296e","category":"Thai"}