{"title":"Apple กำลังแก้ไขซอฟต์แวร์ Apple Watch เพื่อป้องกันคำสั่งแบนในอเมริกา ประเด็นละเมิดสิทธิบัตร","link":"https://www.blognone.com/node/137298","date":1702948140000,"content":"<div><div><div><p>Mark Gurman แห่ง Bloomberg รายงานข้อมูลล่าสุดจากแหล่งข่าวในแอปเปิล หลังบริษัท<a href=\"https://www.blognone.com/node/137295\">เตรียมหยุดขาย Apple Watch สองรุ่นล่าสุดในอเมริกา</a> เนื่องจาก ITC มีคำสั่งให้หยุดนำเข้าและขายในประเทศ เพราะละเมิดสิทธิบัตรเซ็นเซอร์วัดระดับออกซิเจนในเลือดของ Masimo โดยแอปเปิลจะแก้ไขปัญหานี้ที่ระดับซอฟต์แวร์</p>\n<p>แหล่งข่าวบอกว่าตอนนี้ทีมวิศวกรของแอปเปิล กำลังปรับวิธีการประเมินระดับออกซิเจนในเลือด และปรับวิธีการแสดงผลข้อมูลกับผู้ใช้งาน ซึ่งสองส่วนนี้คาดว่าเป็นจุดที่ทำให้เป็นประเด็นละเมิดสิทธิบัตรของ Masimo ซึ่งหากแก้ไขส่วนดังกล่าว น่าจะทำให้แอปเปิลสามารถขาย Apple Watch ในอเมริกาต่อไปได้</p>\n<p>อย่างไรก็ตามตัวแทนของ Masimo ก็บอกกับ Gurman ว่าสิทธิบัตรของ Masimo ที่ฟ้องร้องนั้นเป็นเรื่องของฮาร์ดแวร์ จึงไม่น่าจะแก้ไขให้พ้นจากประเด็นนี้ได้ด้วยซอฟต์แวร์ ส่วนตัวแทนของแอปเปิลบอกว่ากำลังหาทางแก้ไขปัญหานี้อยู่</p>\n<p>ที่มา: <a href=\"https://www.bloomberg.com/news/articles/2023-12-18/apple-plans-rescue-for-17-billion-watch-business-in-face-of-ban\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/353481c968059d3f5ea9743ee4a3a6d4.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/lawsuits\">Lawsuits</a></div><div><a href=\"/topics/patent\">Patent</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"409dacbaaf89453f036f32fcfdbd170039dc1d7e658e4c1bef70f777a11dfbfb","category":"Thai"}