{"title":"ห้องปฏิบัติการวิจัยระดับตำนาน PARC และ SRI ประกาศรวมหน่วยงานเข้าด้วยกัน","link":"https://www.blognone.com/node/133572","date":1682519563000,"content":"<div><div><div><p>Xerox ประกาศบริจาค Palo Alto Research Center (PARC) หน่วยงานปฏิบัติการวิจัยที่มีประวัติยาวนาน ให้กับสถาบันวิจัยที่ไม่แสวงหากำไร SRI International ซึ่ง Xerox บอกว่าการแยกหน่วยงานวิจัยนี้ออกไป เพื่อให้บริษัทโฟกัสกับผลิตภัณฑ์ที่เป็นธุรกิจหลัก ขณะที่ Xerox ก็ทำข้อตกลงความร่วมมือกับ SRI ในด้านงานวิจัยและพัฒนาผลิตภัณฑ์ใหม่</p>\n<p>PARC เป็นหน่วยงานวิจัยของ Xerox ก่อตั้งในปี 1970 มีผลงานวิจัยจำนวนมาก และหลายอย่างส่งผลต่อโลกคอมพิวเตอร์จนถึงปัจจุบัน เช่น เมาส์, GUI หรือ ส่วนติดต่อผู้ใช้แบบกราฟิก, จอภาพแบบบิตแมป, ภาษาโปรแกรมเชิงวัตถุ (OOP), Ethernet, เลเซอร์พรินเตอร์ และอื่น ๆ อีกมาก</p>\n<p>ส่วน SRI International ก่อตั้งโดย Stanford University ในปี 1946 และแยกเป็นหน่วยงานอิสระในเวลาต่อมา ผลงานที่รู้จักในวงกว้างคือ<a href=\"https://www.blognone.com/news/26884/%E0%B8%AD%E0%B8%94%E0%B8%B5%E0%B8%95-%E0%B8%9B%E0%B8%B1%E0%B8%88%E0%B8%88%E0%B8%B8%E0%B8%9A%E0%B8%B1%E0%B8%99%E0%B9%81%E0%B8%A5%E0%B8%B0%E0%B8%AD%E0%B8%99%E0%B8%B2%E0%B8%84%E0%B8%95%E0%B8%82%E0%B8%AD%E0%B8%87-siri\">ระบบผู้ช่วย CALO</a> ที่ต่อยอดออกไปเป็นบริษัทชื่อ Siri และถูกแอปเปิลซื้อกิจการ นอกจากนี้ SRI ยังมีส่วนร่วมพัฒนา<a href=\"https://www.blognone.com/node/112821\">ระบบเครือข่าย Arpanet</a> ที่ต่อมากลายเป็นเครือข่ายอินเทอร์เน็ตนั่นเอง</p>\n<p>ที่มา: <a href=\"https://www.news.xerox.com/news/xerox-announces-donation-of-palo-alto-research-center-parc-to-sri-international\">Xerox</a>, <a href=\"https://www.itnews.com.au/news/xerox-farewells-famous-parc-593672\">itnews</a> และ <a href=\"https://9to5mac.com/2023/04/25/parc-and-sri/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/317ddffaf09de3abecdb45d6a0c2f1f5.jpg\" /></p>\n</div></div></div><div><div>Topics: </div><div><div><a href=\"/topics/xerox\">Xerox</a></div><div><a href=\"/topics/parc\">PARC</a></div><div><a href=\"/topics/research\">Research</a></div><div><a href=\"/topics/stanford\">Stanford</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d82e68657deb26b9794c8a92e0dfcfb0f306206358f17144acce38de84b1895","category":"Thai"}