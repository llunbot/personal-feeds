{"title":"Sony Interactive Entertainment เข้าซื้อ iSIZE บริษัทเชี่ยวชาญการใช้ AI ปรับปรุงคุณภาพวิดีโอ","link":"https://www.blognone.com/node/136561","date":1698988595000,"content":"<div><div><div><p>Sony Interactive Entertainment (SIE) บริษัทแม่ของ PlayStation ได้ทำข้อตกลงเพื่อซื้อกิจการ iSIZE ซึ่งเป็นบริษัที่เชี่ยวชาญด้าน Deep Learning สำหรับการปรับปรุงคุณภาพวิดีโอ เพื่อลดบิตเรตลงแต่ได้คุณภาพของไฟล์วิดีโอดีขึ้น โดย SIE ไม่ได้ระบุมูลค่าการเข้าซื้อกิจการแต่อย่างใด</p>\n<p>Ueli Gallizzi รองประธานอาวุโสของ SIE แผนก Future Technology Group กล่าวในแถลงการณ์ว่า การซื้อกิจการ iSIZE จะทำให้ Sony Interactive Entertainment มีความเชี่ยวชาญด้านประมวลผลวิดีโอมากขึ้น ซึ่งจะเป็นประโยชน์ต่อการวิจัย และพัฒนาของบริษัทตลอดจนบริการวิดีโอ และสตรีมมิ่ง</p>\n<p>iSIZE ก่อตั้งขึ้นในปี 2016 มีทีมวิศวกร และผู้เชี่ยวชาญด้านเทคนิคที่ได้พัฒนาซอฟต์แวร์เพิ่มประสิทธิภาพวิดีโอ เช่น การประมวลผลล่วงหน้าที่ใช้ AI ช่วยให้ซอฟแวร์ Video Encoder ทั่วไปสามารถผลิตวิดีโอคุณภาพสูงขึ้นในขณะที่ใช้บิตเรตที่ต่ำลงได้</p>\n<p><img alt=\"No Description\" src=\"https://www.blognone.com/sites/default/files/externals/5eba579c9a129da34fdfb61f01a47534.jpg\" /></p>\n<p>ที่มา - <a href=\"https://sonyinteractive.com/en/sony-interactive-entertainment-to-acquire-isize-a-uk-based-company-specializing-in-deep-learning-for-video-delivery/\">Sony Interactive</a> via <a href=\"https://www.gematsu.com/2023/11/sony-interactive-entertainment-to-acquire-video-delivery-solutions-company-isize\">Gematsu</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/acquisition\">Acquisition</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"419068142cbc39692332995378fd47c762729361245e2cc3b9cb805f0cf5a75a","category":"Thai"}