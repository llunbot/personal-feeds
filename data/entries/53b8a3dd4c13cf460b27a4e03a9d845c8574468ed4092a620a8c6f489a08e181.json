{"title":"Microsoft Azure ประกาศตัวเป็นคลาวด์เจ้าแรกที่ให้บริการ VM พลัง AMD Instinct MI300X","link":"https://www.blognone.com/node/139905","date":1716380015000,"content":"<div><div><div><p>Microsoft Azure ประกาศตัวเป็นผู้ให้บริการคลาวด์รายแรกที่เปิดเครื่อง VM ให้เช่า <a href=\"https://www.blognone.com/node/137120\">AMD Instinct MI300X</a> ชิปเร่งความเร็ว AI รุ่นล่าสุดของ AMD ที่เปิดตัวเมื่อปลายปี 2023</p>\n<p>AMD Instinct MI300X เป็นการ์ดเร่งความเร็วที่มีแต่จีพียู CDNA 3 ล้วนๆ (ยังมีรุ่น MI300A ที่มีซีพียู+จีพียู) จุดเด่นข้อหนึ่งของมันคือการใช้แรมความเร็วสูง HBM3 ทำให้แบนด์วิดท์ส่งข้อมูลเพิ่มขึ้นจากการ์ดรุ่นก่อนมาก</p>\n<p>ตัว VM ของไมโครซอฟท์ใช้ชื่อว่า ND MI300X v5 โดย VM หนึ่งตัวมีการ์ด MI300X จำนวน 8 ตัว มีแรมขนาดใหญ่ 1.5TB แบนด์วิดท์แรม 5.3 TB/s เหมาะสำหรับงานประมวลผล AI ขนาดใหญ่ ระบบเครือข่ายใช้ InfiniBand ความเร็ว 400 Gb/s ต่อจีพียู รวมกันแล้วเป็น 3.2 Tb/s ต่อ VM</p>\n<p>ฝั่งของซอฟต์แวร์รองรับแพลตฟอร์ม ROCm ของ AMD เต็มรูปแบบ ใช้งานเฟรมเวิร์คยอดนิยมทั้ง TensorFlow และ PyTorch รวมถึงไลบรารี AI ตัวอื่นๆ ของไมโครซอฟท์ เช่น ONNX Runtime, DeepSpeed, MSCCL</p>\n<p>ไมโครซอฟท์ยังบอกว่าปรับแต่ง VM มาสำหรับการรันโมเดลยอดนิยมอย่าง GPT-4 Turbo รวมถึงโมเดลโอเพนซอร์สตัวอื่นๆ ด้วย</p>\n<p>ที่มา - <a href=\"https://techcommunity.microsoft.com/t5/azure-high-performance-computing/introducing-the-new-azure-ai-infrastructure-vm-series-nd-mi300x/ba-p/4145152\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/55fbd797b005658460011149d600c132.jpeg\" /></p>\n</div></div></div><div><div>Topics: </div><div><div><a href=\"/topics/instinct\">Instinct</a></div><div><a href=\"/topics/amd\">AMD</a></div><div><a href=\"/topics/microsoft-azure\">Microsoft Azure</a></div><div><a href=\"/topics/cloud-computing\">Cloud Computing</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53b8a3dd4c13cf460b27a4e03a9d845c8574468ed4092a620a8c6f489a08e181","category":"Thai"}