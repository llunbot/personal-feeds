{"title":"พบฟีเจอร์ Recall ใน Windows 11 อาจ Uninstall ได้ แต่ Microsoft บอกเป็นความผิดพลาด","link":"https://www.blognone.com/node/141791","date":1725321333000,"content":"<div><div><div><p>มีรายงานการค้นพบใน Windows 11 อัปเดตเวอร์ชัน 24H2 ล่าสุด ที่เพิ่ม<a href=\"https://www.blognone.com/node/139862\">ฟีเจอร์ Recall</a> บันทึกข้อมูลหน้าจอ ช่วยผู้ใช้งานค้นหาได้ว่าเคยทำอะไรไว้ตอนไหน ซึ่งถูก<a href=\"https://www.blognone.com/node/140222\">ท้วงติง</a>เรื่องความปลอดภัยและความเป็นส่วนตัว จนไมโครซอฟท์<a href=\"https://www.blognone.com/node/141556\">เลื่อน</a>การออกอัปเดตมาเป็นเดือนตุลาคม</p>\n<p>โดยหน้าจอที่ผู้ใช้งานพบระบุว่า Recall เป็น Optional Features ใน Windows ที่สามารถถอนการติดตั้ง (Uninstall) จาก Control Panel ออกไปได้ อย่างไรก็ตามตัวแทนของไมโครซอฟท์บอกว่าเรื่องนี้เป็นความผิดพลาด และจะถูกแก้ไขในอัปเดตถัดไป</p>\n<p>นั่นหมายความว่า Recall จะเป็นคุณสมบัติพื้นฐานที่ติดมาใน Windows แล้วเลือกเปิดปิดการใช้งาน แต่ไม่สามารถถอนออกไปทั้งหมดได้นั่นเอง อย่างไรก็ตามมีโอกาสสูงที่ Windows 11 เวอร์ชันในสหภาพยุโรปจะต้องถอนการติดตั้งอย่างสมบูรณ์ได้<a href=\"https://www.blognone.com/node/136791\">แบบเดียวกับ Edge และ Bing</a> ก่อนหน้านี้</p>\n<p>ที่มา: <a href=\"https://www.theverge.com/2024/9/2/24233992/microsoft-recall-windows-11-uninstall-feature-bug\">The Verge</a></p>\n<p><img src=\"https://www.blognone.com/sites/default/files/externals/ba7fb6e3854146ffa948f35c2d06470d.png\" /></p>\n<p><img alt=\"No Description\" src=\"https://www.blognone.com/sites/default/files/externals/3274a395dbfa4b65a02ee74cd36d2014.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d1f0334c2f150b1d1c86de67e5d5b80866f0bcdbb31d01deee15094f1ccd82b","category":"Thai"}