{"title":"Apple ชี้แจงเพิ่มเติมบั๊กรูปลบไปแล้วกลับมาใน Photos ย้ำว่าไม่เกี่ยวกับ iCloud","link":"https://www.blognone.com/node/139955","date":1716594081000,"content":"<div><div><div><p>จากปัญหาบั๊กใน <a href=\"https://www.blognone.com/node/139723\">iOS 17.5</a> ที่ผู้ใช้งานบางคนพบว่า<a href=\"https://www.blognone.com/node/139771\">รูปเก่าที่ลบไปนานหลายปี กลับมาปรากฏใน Photos</a> และแอปเปิลก็แก้ปัญหานี้ด้วยการ<a href=\"https://www.blognone.com/node/139852\">ออกแพตช์ iOS 17.5.1</a> ระบุว่าสาเหตุเกิดจากกรณีที่ฐานข้อมูลผู้ใช้งานเสียหาย (Database corruption) จึงทำให้รูปเก่ากลับมาแสดง</p>\n<p>9to5Mac ได้สอบถามรายละเอียดเพิ่มเติมกับแอปเปิลในหลายประเด็น เช่น รูปที่กลับมาแสดงนั้นอุปกรณ์ไปดึงมาจากไหน, มีการเชื่อมต่อกับ iCloud หรือไม่, กรณีใน Reddit มีคนบอกว่ารูปเก่ากลับมาแสดงได้แม้ล้างเครื่อง iPad และขายให้คนอื่นไปแล้ว เป็นไปได้แค่ไหน ซึ่งแอปเปิลชี้แจงดังนี้</p>\n<ul>\n<li>รูปลบไปแล้วที่กลับมาแสดง ไม่เกี่ยวกับการซิงก์จาก iCloud Photos ทั้งหมดเกิดขึ้นจากฐานข้อมูลที่คงอยู่ในอุปกรณ์นั้น</li>\n<li>สาเหตุที่ไฟล์เก่ามาก (กรณีรายงานมีถึงปี 2010) ยังกลับมาแสดง เกิดจากไฟล์ที่เสียหายนี้ก็ถูกย้ายข้ามอุปกรณ์ตามมาตลอดด้วย รวมทั้งกรณีใช้ iCloud Backup ถ่ายโอน</li>\n<li>กรณี iPad ขายไปแล้วรูปกลับมาแสดง ยืนยันว่าเป็นไปไม่ได้ ยกเว้นล้างเครื่องผิดขั้นตอน ซึ่งต้องเลือก Erase All Content and Settings (<a href=\"https://support.apple.com/th-th/108931\">รายละเอียด</a>)</li>\n</ul>\n<p>สุดท้ายแอปเปิลยืนยันอีกครั้งว่าปัญหาที่เกิดขึ้น พบในกลุ่มผู้ใช้งานจำนวนน้อยมาก บริษัทไม่สามารถเข้าถึงรูปหรือวิดีโอในอุปกรณ์ผู้ใช้งานได้</p>\n<p>ที่มา: <a href=\"https://9to5mac.com/2024/05/23/apple-deleted-photos-resurfacing-explanation/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/e8ad4961801428412e0711987209850f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/icloud\">iCloud</a></div><div><a href=\"/topics/ios-17\">iOS 17</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41cbbae8d306e991edc9a7099a52945f1e0cd3ba261796fd5cae523872028660","category":"Thai"}