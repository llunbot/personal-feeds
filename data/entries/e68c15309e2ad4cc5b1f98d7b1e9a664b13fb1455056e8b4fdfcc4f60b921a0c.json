{"title":"พบ Microsoft ทดสอบออก Office บน Windows เวอร์ชันใช้ฟรี แต่มีโฆษณา","link":"https://www.blognone.com/node/144893","date":1740442493000,"content":"<div><div><div><p>มีรายงานพบว่าไมโครซอฟท์<em>อาจ</em>ทดสอบออกโปรแกรม Microsoft Office บน Windows แบบใช้งานได้ฟรี สามารถแก้ไขเอกสารได้ โดยไม่ต้องเป็นสมาชิก Microsoft 365 หรือมีไลเซนส์คีย์ใช้งาน แต่จำกัดความสามารถในการแก้ไขเอกสาร เมื่อเทียบกับเวอร์ชัน Microsoft 365</p>\n<p>โดยข้อมูลบอกว่า วิธีใช้ Office แบบฟรี ให้กดข้ามหน้าล็อกอินเมื่อเปิดใช้งานโปรแกรม Office ครั้งแรก ซึ่งในหน้าติดตั้งจะแสดงตัวเลือกว่าต้องการใช้งาน Office ฟรีแต่แสดงโฆษณา และจำกัดความสามารถหรือไม่ ซึ่งโปรแกรมที่มีให้ใช้งานคือ 3 โปรแกรมพื้นฐาน Word, Excel และ PowerPoint</p>\n<p>Office เวอร์ชันฟรี ไม่สามารถเพิ่ม Add-in ได้, ไม่รองรับการสะกดตามคำบอก, ไม่มีฟอร์แมตขั้นสูง, ไม่มีตัวช่วยออกแบบเอกสาร โฆษณาจะแสดงผลค้างอยู่เสมอขณะใช้งาน และไฟล์ต้องบันทึกใน OneDrive เท่านั้น</p>\n<p>เนื่องจากไมโครซอฟท์ไม่มีประกาศเรื่องนี้อย่างเป็นทางการ จึงเป็นไปได้ว่าไมโครซอฟท์อาจกำลังทดสอบ Office ฟรีแบบจำกัดกลุ่มผู้ใช้งาน ก่อนพิจารณาต่อไปว่าจะเปิดใช้ในวงกว้างหรือไม่</p>\n<p>ที่มา: <a href=\"https://www.windowscentral.com/software-apps/office-365/microsoft-quietly-launches-free-ad-supported-version-of-office-apps-for-windows-with-limited-functionality\">Windows Central</a></p>\n<p><img src=\"https://www.blognone.com/sites/default/files/externals/3d6fcc6a4b8ee73e77f0b26c4f671242.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/microsoft\">Microsoft</a></div><div><a href=\"/topics/onedrive\">OneDrive</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e68c15309e2ad4cc5b1f98d7b1e9a664b13fb1455056e8b4fdfcc4f60b921a0c","category":"Thai"}