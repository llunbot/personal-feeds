{"title":"OpenAI ประกาศความร่วมมือกับเจ้าของ Vogue, GQ, Wired เพื่อเข้าถึงคอนเทนต์สำหรับ ChatGPT, SearchGPT","link":"https://www.blognone.com/node/141532","date":1724197965000,"content":"<div><div><div><p>OpenAI ประกาศความร่วมมือกับบริษัทสื่อรายล่าสุดคือ Condé Nast เจ้าของนิตยสารหลายฉบับในสหรัฐ เช่น Vogue, The New Yorker, GQ, Vanity Fair, Wired, Architectural Digest และอื่น ๆ เพื่อแสดงเนื้อหาจากนิตยสารเหล่านี้ผ่านบริการของ OpenAI ทั้ง ChatGPT และต้นแบบของ <a href=\"https://www.blognone.com/topics/searchgpt\">SearchGPT</a> ซึ่งดีลนี้ไม่มีการเปิดเผยมูลค่า</p>\n<p>OpenAI บอกว่าหลังจากเปิดตัว SearchGPT ต้นแบบ ซึ่งรองรับการแสดงผลข้อมูลจากแหล่งต้นทางที่น่าเชื่อถือ และรวดเร็วตามเวลา จึงต้องเชื่อมต่อกับแหล่งข่าวต่าง ๆ พร้อมให้ข้อมูลเชิงลึก ฟีเจอร์เหล่านี้จะถูกนำมาเพิ่มเติมใน ChatGPT ด้วยในอนาคต</p>\n<p>Condé Nast เป็นกลุ่มบริษัทสื่อรายล่าสุดที่ประกาศความร่วมมือกับ OpenAI โดยก่อนหน้านี้มีทั้ง Associated Press, <a href=\"https://www.blognone.com/node/140033\">The Atlantic</a>, <a href=\"https://www.blognone.com/node/139477\">Financial Times</a>, <a href=\"https://www.blognone.com/node/139923\">NewsCorp</a>, <a href=\"https://www.blognone.com/node/140656\">TIME</a> และอื่น ๆ</p>\n<p>ที่มา: <a href=\"https://openai.com/index/conde-nast/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/3aa9996eaa8bc7abe75fe90750919f81.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/cond%C3%A9-nast\">Condé Nast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2cbcda81a45c96103129dcf1d8960add3703d377dbf47ed6c5099917a1d1fb82","category":"Thai"}