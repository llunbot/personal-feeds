{"title":"PlayStation 5 รุ่นใหม่น้ำหนักลดลงเพราะลดขนาดฮีตซิงก์ เครื่องทำงานร้อนขึ้น 3-5 องศาเซลเซียส","link":"https://www.blognone.com/node/124484","date":1630232223000,"content":"<div><div><div><p><a href=\"https://www.blognone.com/node/124362\">หลังจากมีรายงานว่า PlayStation 5 ที่ส่งมอบในบางตลาดเริ่มกลายเป็นรุ่นใหม่ CFI-11XX</a> โดยมีความเปลี่ยนแปลงภายนอกเพียงน็อตยึดขาตั้งเครื่องเท่านั้น ล่าสุดก็มีนักรีวิว Austin Evans ไปซื้อเครื่องรุ่นใหม่มาแกะเครื่องดูความเปลี่ยนแปลง และพบว่าน้ำหนักเครื่องที่ลดลงไป 300 กรัมนั้นเป็นเพราะการลดขนาดฮีตซิงก์ลงเกือบครึ่งหนึ่ง</p>\n<p>ฮีตซิงก์ในรุ่นใหม่มีขนาดลงลงเกือบครึ่ง เฉพาะตัวบอร์ดและฮีตซิงก์นั้น น้ำหนักลดลง 270 กรัม จาก 1,639 กรัมเหลือ 1,368 กรัม เมื่อทดสอบความร้อนเครื่องพบว่าเครื่องทำงานร้อนขึ้น 3-5 องศาเซลเซียส</p>\n<p>เครื่องที่ Evans นำมาแกะทดสอบเป็นเครื่อง Digital Edition ไม่มีช่องอ่านแผ่น และข่าว PlayStation 5 รุ่นน้ำหนักเบาที่ผ่านมาๆ ก็มีเฉพาะรุ่น Digital Edition เท่านั้น ส่วนรุ่นมีช่องผ่านแผ่นนั้นยังไม่มีข้อมูลว่าน้ำหนักลดลง (ซึ่งน่าจะมาจากการลดขนาดฮีตซิงก์) แต่อย่างใด</p>\n<p>ที่มา - <a href=\"https://www.youtube.com/watch?v=taKKVBVoKhg\">YouTube: Austin Evans</a></p>\n<p><img src=\"https://www.blognone.com/sites/default/files/externals/1d7603f72b1ca5a57681592779fd5af7.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae30c22c59d76850f7263c5cbdf7ef2b9ff98be0852d07d5af581a1c9ee3e47e","category":"Thai"}