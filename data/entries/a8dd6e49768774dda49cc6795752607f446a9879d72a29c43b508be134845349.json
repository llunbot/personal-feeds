{"title":"สายการบิน Delta ฟ้อง Crowdstrike จากเหตุการณ์อัปเดตจอฟ้า ระบุความเสียหาย 500 ล้านดอลลาร์","link":"https://www.blognone.com/node/142774","date":1729905847000,"content":"<div><div><div><p>สายการบิน Delta ยื่นฟ้องบริษัทความปลอดภัย Crowdstrike ต่อศาลเขตฟุลตัน รัฐจอร์เจียแล้ว จากเหตุการณ์<a href=\"https://www.blognone.com/node/140972\">อัปเดตซอฟต์แวร์</a>ที่ทำให้คอมพิวเตอร์จอฟ้าใช้งานไม่ได้ทั่วโลก เมื่อวันที่ 19 กรกฎาคม</p>\n<p>สายการบิน Delta บอกว่าเหตุการณ์นี้กระทบกับสายการบิน จนต้องยกเลิกเที่ยวบิน 7,000 เที่ยว มีผลกับผู้โดยสารถึง 1.3 ล้านคน เป็นระยะเวลา 5 วัน มูลค่า<a href=\"https://www.blognone.com/node/141186\">ความเสียหายมากกว่า 500 ล้านดอลลาร์</a> ในเอกสารฟ้อง Delta ระบุว่าบริษัทได้ปล่อยอัปเดตที่ไม่ผ่านการทดสอบ เกิดข้อบกพร่องกับผู้ใช้งาน มีคอมพิวเตอร์ระบบปฏิบัติการ Windows เสียหายมากกว่า 8.5 ล้านเครื่องทั่วโลก</p>\n<p>Crowdstrike ยังไม่ได้ออกมาชี้แจงจากการฟ้องครั้งนี้ แต่ก่อนหน้านี้ Crowdstrike ได้<a href=\"https://www.blognone.com/node/141250\">ตั้งคำถาม</a>ต่อการบริหารจัดการสถานการณ์ฉุกเฉินของ Delta เนื่องจากสายการบินอื่นก็ใช้ Crowdstrike และเจอปัญหาเหมือนกัน แต่สามารถกู้ระบบคืนกลับมาได้รวดเร็วกว่า</p>\n<p>ที่มา: <a href=\"https://www.reuters.com/legal/delta-sues-crowdstrike-over-software-update-that-prompted-mass-flight-2024-10-25/\">Reuters</a></p>\n<p><img src=\"https://www.blognone.com/sites/default/files/externals/bef719ae51040bda2db5424c9266723d.jpeg\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/delta-air-lines\">Delta Air Lines</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8dd6e49768774dda49cc6795752607f446a9879d72a29c43b508be134845349","category":"Thai"}