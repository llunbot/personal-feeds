{"title":"Framework ประกาศผลิตโน้ตบุ๊ก RISC-V ย้ำยังเหมาะกับนักพัฒนาเท่านั้น","link":"https://www.blognone.com/node/140476","date":1718731914000,"content":"<div><div><div><p>หลังจาก<a href=\"https://www.blognone.com/node/140371\">บริษัท DeepComputing จากฮ่องกงเปิดตัวโน้ตบุ๊ก DC-Roma RISC-V Laptop II</a>a ตอนนี้ทาง Framework ผู้ผลิตโน้ตบุ๊กที่เน้นความสามารถในการซ่อมแซมได้ง่ายก็ออกมาประกาศว่าจะมีเมนบอร์ด RISC-V สำหรับโน้ตบุ๊ก Framework 13 ของบริษัทด้วย</p>\n<p>เมนบอร์ดนี้พัฒนาโดย DeepComputing เช่นกัน และจะเปิดเผยหน้าตาในงาน RISC-V Summit Europe สัปดาห์หน้า โดยผู้ซื้อสามารถซื้อเมนบอร์ดไปใส่ตัวถัง Framework 13 ที่มีอยู่เดิม หรือจะซื้อเคส Cooler Master Mainboard Case ที่เคสออกมาก่อนหน้านี้เพื่อแปลงเมนบอร์ดโน้ตบุ๊กเดิมให้กลายเป็นมินิพีซีก็ได้</p>\n<p>ทาง Framework ย้ำว่าเมนบอร์ดนี้เน้นกลุ่มนักพัฒนาเป็นหลักเพราะประสิทธิภาพยังแย่กว่าโน้ตบุ๊ก x86, แรมบัดกรีลงบนเมนบอร์ดโดยตรง, และสตอเรจก็ยังเป็น MicroSD และ eMMC</p>\n<p>ตอนนี้ยังไม่เปิดเผยราคา, วันวางจำหน่าย, หรือสเปคจริง มีเพียงหน้าเว็บให้ลงทะเบียนอีเมลแจ้งเตือนเท่านั้น</p>\n<p>ที่มา - <a href=\"https://frame.work/blog/introducing-a-new-risc-v-mainboard-from-deepcomputing\">Framework</a></p>\n<p><img src=\"https://www.blognone.com/sites/default/files/externals/cd222f1273e4fa3370ad74bbba69e029.jpeg\" /></p>\n</div></div></div><div><div>Topics: </div><div><div><a href=\"/topics/framework-laptop\">Framework Laptop</a></div><div><a href=\"/topics/risc-v\">RISC-V</a></div><div><a href=\"/topics/notebook\">Notebook</a></div><div><a href=\"/topics/laptop\">Laptop</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad4ca9a94c9691bad30245abda1f91d3ed9a960b3e67aa2309c1fa16db7856fa","category":"Thai"}