{"title":"ซีอีโอธนาคาร DBS ขอโทษลูกค้าและผู้ถือหุ้นหลังระบบล่มทั้งวัน ตั้งกรรมการภายนอกมาสอบสวน","link":"https://www.blognone.com/node/133250","date":1680264939000,"content":"<div><div><div><p>สัปดาห์นี้<a href=\"https://www.blognone.com/node/133230\">ธนาคาร DBS ในสิงคโปร์ล่มไปทั้งวันเมื่อวันพุธที่ผ่านมา</a> ทางธนาคารก็จัดประชุมผู้ถือหุ้นพอดีทำให้ Piyush Gupta ซีอีโอของธนาคารต้องออกมาชี้แจงเรื่องนี้ โดยยอมรับว่าที่ธนาคารล่มครั้งใหญ่ไปสองครั้งในรอบ 16 เดือนเป็นเรื่องน่าอายและสัญญาว่าจะทำให้ดีขึ้น</p>\n<p>Gupta ไม่ได้แจ้งสาเหตุที่ระบบล่มชัดเจน แต่ระบุว่าหลังจากระบบล่มไปหลายชั่วโมงทีมงานต้องเปิดเซิร์ฟเวอร์สำรองขึ้นมาใช้งาน และพบว่ากระบวนการย้ายไปเซิร์ฟเวอร์สำรองต้องใช้เวลานานถึงสองชั่วโมง</p>\n<p>สำหรับสาเหตุที่แท้จริงของการล่มครั้งนี้จะสอบสวนต่อไป โดยทางธนาคารจะตั้งกรรมการขึ้นมาสอบสวนอย่างละเอียด ตัวกรรมการนี้จะมีตั้งแต่กรรมการบริษัท, ผู้เชี่ยวชาญเทคโนโลยีภายนอก, ไปจนถึงตัวแทนหน่วนงาน GovTech ของรัฐบาล พร้อมกับจะเชิญผู้เชี่ยวชาญที่เคยทำงานกับระบบไอทีขนาดใหญ่มาให้คำแนะนำว่าควรปรับปรุงระบบอย่างไรบ้าง</p>\n<p>ที่มา - <a href=\"https://www.straitstimes.com/business/banking/dbs-apologises-for-sobering-and-embarrassing-disruption-of-digital-banking-services-sets-up-special-committee-to-look-into-incident\">Strait Times</a></p>\n<p><img alt=\"No Description\" src=\"https://www.blognone.com/sites/default/files/externals/22cc81a2abc14f695c53725067217f5e.jpg\" /></p>\n</div></div></div><div><div>Topics: </div><div><div><a href=\"/topics/dbs\">DBS</a></div><div><a href=\"/topics/banking\">Banking</a></div><div><a href=\"/topics/singapore\">Singapore</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4ac9fb734a8b814b6c4003b1a6f92dd9bbff82cd5b6b696f8017dd42746e285","category":"Thai"}