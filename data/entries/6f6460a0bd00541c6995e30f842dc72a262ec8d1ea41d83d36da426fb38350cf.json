{"title":"Android Studio เปิดตัวฟีเจอร์ Studio Bot ใช้ AI ช่วยตอบคำถาม-วิเคราะห์โค้ดใน IDE","link":"https://www.blognone.com/node/133810","date":1683856465000,"content":"<div><div><div><p>Android Studio เปิดตัวฟีเจอร์ Studio Bot เป็น AI ช่วยตอบคำถามเกี่ยวกับโค้ด-แนะนำโค้ดในตัว IDE โดยตรง คล้ายกับ <a href=\"https://www.blognone.com/node/127832\">GitHub Copilot</a> หรือ <a href=\"https://www.blognone.com/node/133125\">Copilot X ของฝั่งไมโครซอฟท์</a></p>\n<p>เบื้องหลังของฟีเจอร์ Studio Bot ใช้โมเดลช่วยเขียนโค้ด Codey ที่แตกย่อยมาจาก <a href=\"https://www.blognone.com/node/133775\">PaLM2 รุ่นใหม่ล่าสุดของกูเกิล</a></p>\n<p>วิธีการใช้งานเป็นแช็ทบ็อทถาม-ตอบในแถบ sidebar ด้านข้าง โดยที่กูเกิลไม่ได้อ่านโค้ดของเราในช่อง Editor และเราไม่จำเป็นต้องส่งโค้ดกลับไปยังเซิร์ฟเวอร์กูเกิล (มีเฉพาะข้อความแชทที่ถูกส่งไปยังเซิร์ฟเวอร์) แต่ถ้าอยากให้บ็อทวิเคราะห์โค้ดก็สามารถนำโค้ดไปถามได้</p>\n<p>ตัวอย่างการใช้งาน Studio Bot</p>\n<ul>\n<li>How do I add camera support to my app?</li>\n<li>I want to create a Room database.</li>\n<li>Can you remind me of the format for javadocs?</li>\n<li>What is dark theme?</li>\n<li>What's the best way to get location on Android?</li>\n</ul>\n<p>จากนั้นสามารถขอให้บ็อทสร้างโค้ดตัวอย่างให้เรานำไปใช้งานต่อใน Editor ได้</p>\n<p>Studio Bot ยังเป็นฟีเจอร์ระดับทดลอง (experimental) ซึ่งกูเกิลเตือนว่าอาจมีข้อผิดพลาดได้ การใช้งานจำเป็นต้องมี Android Studio Hedgehog เวอร์ชันใหม่ที่ยังมีสถานะเป็น canary</p>\n<p><img alt=\"No Description\" src=\"https://www.blognone.com/sites/default/files/externals/40be653ebc660c75fcb0c760aa6fb762.png\" /></p>\n<p>ที่มา - <a href=\"https://android-developers.googleblog.com/2023/05/android-studio-io-23-announcing-studio-bot.html\">Android Developers</a></p>\n</div></div></div><div><div>Topics: </div><div><div><a href=\"/topics/android-studio\">Android Studio</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/development\">Development</a></div><div><a href=\"/topics/google\">Google</a></div><div><a href=\"/topics/ide\">IDE</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f6460a0bd00541c6995e30f842dc72a262ec8d1ea41d83d36da426fb38350cf","category":"Thai"}