{"title":"ออสการ์ 2024 ไม่ใช่ปีของสตรีมมิ่ง - Netflix ได้เพียง 1 รางวัล ส่วน Apple ไม่ได้รางวัลเลย","link":"https://www.blognone.com/node/138624","date":1710127488000,"content":"<div><div><div><p>งานประกาศรางวัลใหญ่ของวงการภาพยนตร์ประจำปี รางวัลออสการ์ ครั้งที่ 96 ได้จัดงานประกาศรายชื่อผู้ชนะรางวัลไปเรียบร้อยแล้ว ปีนี้อาจไม่ใช่ปีของแพลตฟอร์มสตรีมมิ่ง เพราะทั้งหมดแล้วได้ไปเพียง 1 รางวัลเท่านั้น</p>\n<p>โดย Netflix ได้ 1 รางวัล สาขาภาพยนตร์สั้นจาก The Wonderful Story of Henry Sugar ของผู้กำกับ Wes Anderson ในปีนี้ Netflix มีผลงานได้เข้าชิงรวม 19 สาขา จาก 11 ผลงาน มี Maestro ที่ได้เข้าชิง 7 รางวัล แต่พลาดทั้งหมด</p>\n<p>ส่วนแอปเปิล มีเข้าชิง 13 รางวัล โดยผลงานเด่นปีนี้คือ Killers of the Flower Moon ของผู้กำกับ Martin Scorsese ที่เข้าชิง 10 รางวัล แต่ก็พลาดรางวัลไปทั้งหมด ขณะที่ Amazon ได้ 1 รางวัลทางอ้อมจากบทภาพยนตร์ดัดแปลงของ American Fiction ที่จัดจำหน่ายโดยสตูดิโอ Orion Pictures ซึ่งเป็นบริษัทในเครือ Amazon MGM</p>\n<p>แอปเปิลเคยมีผลงานออริจินัลใน Apple TV+ ที่ได้รางวัลใหญ่สาขาภาพยนตร์จากออสการ์<a href=\"https://www.blognone.com/node/127812\">ในปี 2022 จาก CODA</a></p>\n<p>ไฮไลท์รางวัลเด่นในปีนี้ ภาพยนตร์และรางวัลผู้กำกับเป็นของ Oppenheimer โดย Christopher Nolan ซึ่งได้รางวัลสาขานักแสดงนำชาย (Cillian Murphy) และนักแสดงสมทบชาย (Robert Downey Jr.) อีกด้วย, ภาพยนตร์อนิเมชันเป็นของ The Boy and the Heron โดย Hayao Miyazaki แห่ง Studio Ghibli และรางวัลเอฟเฟกต์ด้านภาพเป็นของ Godzilla Minus One ซึ่งเป็นภาพยนตร์ญี่ปุ่นเรื่องแรกที่ได้รางวัลสาขานี้</p>\n<p>ที่มา: <a href=\"https://variety.com/2024/film/news/oscars-2024-netflix-apple-wins-streamers-1235935496/\">Variety</a></p>\n<p><img alt=\"No Description\" src=\"https://www.blognone.com/sites/default/files/externals/69fde323d55cc18add5399be6fa98479.jpeg\" /></p>\n<p>ตัวอย่างภาพยนตร์สั้น The Wonderful Story of Henry Sugar</p>\n<p>ทีมวิชวลเอฟเฟกต์ของ Godzilla Minus One เผยแพร่เบื้องหลังการทำงาน</p>\n</div></div></div><div><div>Topics: </div><div><div><a href=\"/topics/oscar\">Oscar</a></div><div><a href=\"/topics/netflix\">Netflix</a></div><div><a href=\"/topics/apple-tv-plus\">Apple TV+</a></div><div><a href=\"/topics/movie-0\">Movie</a></div><div><a href=\"/topics/ghibli\">Ghibli</a></div><div><a href=\"/topics/amazon\">Amazon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08e19026f0cb2482b16687eef6a1fb6eb27cdf661c3a2e774f5ca52191535eb7","category":"Thai"}