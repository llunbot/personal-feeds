{"title":"Google Cloud เปิดตัว Cortex Framework เทมเพลตกลางสำหรับขึ้นระบบ SAP บนคลาวด์ให้เร็ว","link":"https://www.blognone.com/node/125246","date":1634098331000,"content":"<div><div><div><p>กูเกิลค่อนข้างมีสายสัมพันธ์แนบแน่นกับ SAP (<a href=\"https://www.blognone.com/node/122057\">อาจเป็นเพราะมีคู่แข่งร่วมกันคือ Oracle</a>) ทำให้งาน Google Cloud Next ช่วงหลังๆ ทั้งสองบริษัทมักมีประกาศความร่วมมือกันเป็นประจำ</p>\n<p>ของใหม่ในปี 2021 คือ Google Cloud Cortex Framework เป็นเทมเพลตของการขึ้นระบบ SAP บน Google Cloud แยกตามการใช้งานในแต่ละอุตสาหกรรม เพื่อให้ลูกค้าองค์กรขึ้นระแบบและดีพลอยโซลูชันได้เร็วขึ้น แก้ปัญหาเรื่องการพัฒนาระบบ SAP ในองค์กรที่ใช้เวลานานและต้นทุนสูง</p>\n<p>Google Cloud Cortex Framework จะพัฒนาอยู่บนระบบของ Google Cloud Platform และ SAP (ตัวอย่างคือใช้ BigQuery ของกูเกิลในการดึงข้อมูล) เป็นแกนกลาง พ่วงด้วยเทคโนโลยีเสริมจากพาร์ทเนอร์และบริษัทรับพัฒนาระบบไอทีรายใหญ่ๆ ของโลก เช่น Accenture, Infosys, ATOS, Deloitte, HCL, PwC จะนำเฟรมเวิร์คตรงกลางนี้ไปพัฒนาต่อให้ลูกค้าแต่ละรายอีกที ไม่ต้องมาพัฒนาระบบใหม่ตั้งแต่ศูนย์เพราะ Google-SAP ทำตรงกลางไว้ให้แล้ว</p>\n<p><img src=\"https://www.blognone.com/sites/default/files/externals/408da6264be5e74ca19e5ea5dc0410da.jpg\" /></p>\n<p>ที่มา - <a href=\"https://cloud.google.com/blog/products/sap-google-cloud/faster-time-to-value-with-the-google-cloud-cortex-framework\">Google</a></p>\n</div></div></div><div><div>Topics: </div><div><div><a href=\"/topics/sap\">SAP</a></div><div><a href=\"/topics/google-cloud\">Google Cloud</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4e323211db7b357b018099fcd4cb0c6fe2bfb29a5d91f0f92f6c107c8ea2012","category":"Thai"}