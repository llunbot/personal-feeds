{"title":"Okta ยืนยันระบบซัพพอร์ตเคสลูกค้าถูกเจาะ ได้ข้อมูลโทเค็น กระทบลูกค้า 1%","link":"https://www.blognone.com/node/136335","date":1697845929000,"content":"<div><div><div><p>Okta บริษัทให้บริการระบบยืนยันข้อมูลตัวตน เปิดเผยว่าบริษัทตรวจพบการเจาะเข้ามาขโมยข้อมูลในระบบจัดการซัพพอร์ตเคส ทำให้แฮกเกอร์สามารถเห็นไฟล์ที่ลูกค้าอัปโหลดเข้ามา เพื่อใช้ในการซัพพอร์ตเคสช่วงที่ผ่านมา</p>\n<p>Okta ยืนยันว่าการเจาะข้อมูลนี้เกิดเฉพาะส่วนระบบซัพพอร์ตลูกค้าเท่านั้น ระบบยืนยันตัวตนหลักซึ่งแยกจากกันไม่ได้รับผลกระทบ รวมถึงระบบซัพพอร์ตเคส Auth0/CIC ก็ไม่ได้รับผลกระทบ ทั้งนี้ Okta ได้ติดต่อไปยังลูกค้าที่ได้รับผลกระทบทั้งหมดแล้ว หากลูกค้า Okta รายที่ไม่ถูกติดต่อ แปลว่าไม่ได้รับผลกระทบจากเหตุการณ์นี้</p>\n<p>ระบบซัพพอร์ตเคสของ Okta จะให้ลูกค้าส่งไฟล์ HTTP Archive (HAR) เพื่อใช้สร้างสถานการณ์ในเบราว์เซอร์ซ้ำสำหรับแก้ปัญหา ข้อมูลในนั้นจึงมีคุกกี้และเซสชันโทเค็นด้วย แฮกเกอร์ที่ได้ข้อมูลนี้ไปจึงสามารถสวมรอยเป็นผู้ใช้งานได้โดยไม่ต้องใช้รหัสผ่านหรือการยืนยันตัวตนซ้ำ ซึ่ง Okta ได้แนะนำแนวทางบรรเทาปัญหาจากเหตุการณ์ที่เกิดขึ้นกับลูกค้าแล้ว</p>\n<p>Vitor De Souza ตัวแทนของ Okta ให้ข้อมูลเพิ่มเติมว่ามีลูกค้าบริษัทประมาณ 1% ที่ได้รับผลกระทบจากเหตุการณ์ดังกล่าว</p>\n<p>ที่มา: <a href=\"https://sec.okta.com/harfiles\">Okta</a> และ <a href=\"https://techcrunch.com/2023/10/20/okta-says-hackers-stole-customer-access-tokens-from-support-unit/\">TechCrunch</a></p>\n<p><img src=\"https://www.blognone.com/sites/default/files/externals/17a8f53bd0f44553f7562bd03de6ebe1.png\" /></p>\n</div></div></div><div><div>Topics: </div><div><div><a href=\"/topics/okta\">Okta</a></div><div><a href=\"/topics/hacking\">Hacking</a></div><div><a href=\"/topics/data-breach\">Data Breach</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ecc58ea7bc21f389b1d3a932776721a23ecec1065624724e598ffe384037493b","category":"Thai"}