{"title":"Apple อัพเดตข้อมูล iPhone ตระกูล iPhone 15 แบตเตอรี่มีรอบการชาร์จที่ 80% มากขึ้นเป็น 1,000 รอบ","link":"https://www.blognone.com/node/138329","date":1708558570000,"content":"<div><div><div><p>แอปเปิล<a href=\"https://support.apple.com/en-us/106348\">อัพเดตข้อมูลในหน้าซัพพอร์ต</a> โดยบอกว่าโทรศัพท์ตระกูล iPhone 15 มีแบตเตอรี่ที่สามารถรักษาความจุที่ระดับ 80% ของความจุแบตเตอรี่ได้ 1,000 รอบการชาร์จ จากก่อนหน้านี้แอปเปิลบอกว่าอยู่ที่ 500 รอบการชาร์จ เหมือนกับ iPhone รุ่นก่อนหน้า</p>\n<p>แอปเปิลบอกว่าข้อมูลใหม่นี้เป็นการทดสอบโดยชาร์จ และหยุดชาร์จในสภาพแวดล้อมปกติเหมือนการใช้งานทั่วไป และมีผลเฉพาะแบตเตอรี่ของ iPhone 15, iPhone 15 Plus, iPhone 15 Pro และ iPhone 15 Pro Max เท่านั้น</p>\n<p>iPhone ตระกูล iPhone 15 เป็น iPhone กลุ่มเดียวที่สามารถ<a href=\"https://www.blognone.com/node/135827\">ตั้งค่าการชาร์จ</a>ให้หยุดที่ระดับแบตเตอรี่ 80% ได้ ซึ่งแอปเปิลบอกว่าช่วยยืดอายุของแบตเตอรี่ได้ และยังสามารถดูจำนวนรอบการชาร์จของแบตเตอรี่ได้ด้วย ทั้งนี้ใน iOS 17.4 ที่ตอนนี้ออกมาสำหรับนักพัฒนาให้ทดสอบ ในเบต้า 4 ตัวล่าสุด หน้าแบตเตอรี่ใน Settings ยังปรับปรุงใหม่โดยเพิ่มการแสดงค่าสถานะของแบตเตอรี่ เพื่อให้ตรวจสอบง่ายขึ้นด้วย</p>\n<p>ที่มา: <a href=\"https://9to5mac.com/2024/02/20/iphone-15-battery-lifescyle-span/\">9to5Mac</a></p>\n<p><img src=\"https://www.blognone.com/sites/default/files/externals/55122a31a4b7ecee436a422487ddf5b4.jpg\" /></p>\n</div></div></div><div><div>Topics: </div><div><div><a href=\"/topics/battery\">Battery</a></div><div><a href=\"/topics/apple\">Apple</a></div><div><a href=\"/topics/iphone-15\">iPhone 15</a></div><div><a href=\"/topics/iphone-15-pro\">iPhone 15 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3aa28a8baaa96c88bd22f2f7b6ee758ad84898e18dde86dacfd2e29a77914e2e","category":"Thai"}