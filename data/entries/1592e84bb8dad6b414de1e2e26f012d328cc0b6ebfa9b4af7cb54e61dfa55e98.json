{"title":"Microsoft เขียนบล็อกอธิบาย 3 เหตุผลที่ไม่ควรใช้ iPerf3 วัดประสิทธิภาพ Network บน Windows","link":"https://www.blognone.com/node/139318","date":1713601584000,"content":"<div><div><div><p>James Kehr วิศวกรฝ่ายสนับสนุนด้านเครือข่าย (Network) ของไมโครซอฟท์ เขียนบล็อกอธิบายเหตุผลที่ผู้ใช้ Windows ไม่ควรใช้ iPerf3 โปรแกรมโอเพนซอร์สยอดนิยมเวอร์ชันล่าสุด ที่ใช้ในการวัดประสิทธิภาพเครือข่าย</p>\n<p>เหตุผลที่อธิบายมี 3 ประเด็น ได้แก่ (1) iPerf3 ไม่รองรับ Windows ถ้าจะใช้ให้ไปใช้ iPerf2 (2) iPerf3 ไม่ได้เรียกผ่านระบบปฏิบัติการโดยตรง แต่ใช้ทำผ่านเลเยอร์ของอีมูเลเตอร์ Cygwin จึงไม่สามารถนำผลลัพธ์มาอธิบายได้โดยตรง (3) มีความเป็นไปได้ที่ iPerf3 ที่ใช้ เป็นเวอร์ชันเก่า ซึ่ง dll ของ Cygwin มีบั๊ก</p>\n<p>ไมโครซอฟท์แนะนำว่าหากต้องการวัดเปรียบเทียบประสิทธิภาพเครือข่ายบน Windows ควรใช้ <a href=\"https://github.com/microsoft/ntttcp\">ntttcp</a> (Windows NT Test TCP) หรือ ctsTraffic ซึ่งออกแบบมาให้ทำงานร่วมกับ Windows ได้ดีกว่า</p>\n<p>ที่มา: <a href=\"https://techcommunity.microsoft.com/t5/networking-blog/three-reasons-why-you-should-not-use-iperf3-on-windows/ba-p/4117876\">ไมโครซอฟท์</a> ผ่าน <a href=\"https://www.xda-developers.com/microsoft-iperf3-network-performance-windows/\">XDA-Developers</a></p>\n<p><img alt=\"No Description\" src=\"https://www.blognone.com/sites/default/files/externals/92080d5ba6846ae6b087ce80fcb10eb8.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/windows\">Windows</a></div><div><a href=\"/topics/network\">Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1592e84bb8dad6b414de1e2e26f012d328cc0b6ebfa9b4af7cb54e61dfa55e98","category":"Thai"}