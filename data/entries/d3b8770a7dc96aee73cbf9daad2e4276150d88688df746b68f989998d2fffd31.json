{"title":"Capcom หยุดอัพเดตเนื้อหาให้เกมยิงออนไลน์ Exoprimal แต่ยังไม่ปิดบริการ","link":"https://www.blognone.com/node/140767","date":1720235528000,"content":"<div><div><div><p>Capcom ประกาศหยุดอัพเดตเนื้อหาให้ <a href=\"https://www.blognone.com/node/127555\">Exoprimal เกมออนไลน์แบบ co-op ทีม 5 คนต่อสู้กับฝูงไดโนเสาร์</a> ที่เปิดตัวในปี 2022</p>\n<p>หลังจากเปิดบริการ Exoprimal มีอัพเดตเนื้อหาให้ทั้งหมด 4 ซีซัน โดย<a href=\"https://www.exoprimal.com/en-asia/topics/collaboration/\">มีตัวละครจากเกมในเครือ เช่น Street Fighter, Monster Hunter, Mega Man มาร่วมแจมด้วย</a></p>\n<p>ประกาศนี้คือ Exoprimal จะไม่ออกอัพเดตเนื้อหาใหม่แล้ว แต่เกมจะยังให้บริการต่อไป โดยจะวนเอาอัพเดตซีซันเก่าๆ กลับมาให้เล่นใหม่ทุกเดือน และในกรณีที่การเล่นออนไลน์มีผู้เล่นไม่ครบจำนวนแมตช์ เกมจะเพิ่มบ็อตเข้ามาให้อัตโนมัติด้วย</p>\n<p>Exoprimal เป็นความพยายามของ Capcom ในการขยายมาทำเกมแนว live service ตามสมัยนิยม แม้ไม่ประสบความสำเร็จมากนัก แต่เกมแนว live service ส่วนใหญ่มักเป็นแบบนี้ และมักปิดตัวตามในเวลาหลังจากนั้นไม่นาน</p>\n<p>ที่มา - <a href=\"https://info.exoprimal.com/en/pages/important_240705_001/\">Capcom</a> via <a href=\"https://kotaku.com/exoprimal-new-seasons-rotating-dead-servers-capcom-1851578726\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/f1d3ee522467def0df8deeff55cdb529.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/a6e4d92354e1152462b0d4d6361406bc.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/71ffff1b7d177d84bfa7316f862dde1e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0fe17613d6ce14c04cb565a81f92591b.jpeg\" /></p>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3b8770a7dc96aee73cbf9daad2e4276150d88688df746b68f989998d2fffd31","category":"Thai"}