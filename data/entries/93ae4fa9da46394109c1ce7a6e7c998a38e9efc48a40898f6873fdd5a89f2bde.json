{"title":"Andrew Ng ระบุให้กำกับการใช้งาน AI อย่าจำกัดเทคโนโลยี","link":"https://www.blognone.com/node/140941","date":1721275321000,"content":"<div><div><div><p>ที่งาน KBTG Techtopia วันนี้ Andrew Ng หนึ่งในนักวิจัยผู้บุกเบิกวงการ deep learning บรรยายถึงโอกาสและความเสี่ยงของปัญญาประดิษฐ์ในอนาคต โดยเขาพูดถึงการกำกับดูแลปัญญาประดิษฐ์ว่าควรกำกับที่การใช้งานมากกว่าจะหันมากำกับการพัฒนาเทคโนโลยี</p>\n<p>Andrew เทียบการพัฒนาเทคโนโลยีปัญญาประดิษฐ์กับเทคโนโลยีมอเตอร์ไฟฟ้าที่มีการใช้งานได้หลากหลาย ตั้งแต่เครื่องปั่นน้ำผลไม้ไปจนถึงมอเตอร์ควบคุมทิศทางระเบิด ที่ผ่านมาโลกไม่ได้ควบคุมการพัฒนาเทคโนโลยีมอเตอร์โดยตรงแต่อาศัยการกำกับการใช้งานแต่ละรูปแบบ เช่น มอเตอร์ในเครื่องปั่นนั้นก็ต้องดูแลความปลอดภัย ขณะที่การนำไปใช้ทำอาวุธต้องควบคุม</p>\n<p>เทคโนโลยีปัญญาประดิษฐ์ในกลุ่ม LLM ก็เช่นเดียวกันที่มีการใช้งานได้หลากหลายอย่างมาก LLM อาจจะถูกนำไปใช้ตั้งแต่การแนะนำสุขภาพ, แชตเพื่อความบันเทิง, หรือไปจนถึงการสร้างแคมเปญข่าวปลอมทางการเมือง ความเสี่ยงและอันตรายนั้นขึ้นกับการใช้งานแต่ละรูปแบบที่ต้องการการจัดการต่างกันไป</p>\n<p><img alt=\"No Description\" src=\"https://www.blognone.com/sites/default/files/externals/04139dfc4862d9f4a30f240500234ed2.jpg\" /></p>\n</div></div></div><div><div>Topics: </div><div><div><a href=\"/topics/andrew-ng\">Andrew Ng</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93ae4fa9da46394109c1ce7a6e7c998a38e9efc48a40898f6873fdd5a89f2bde","category":"Thai"}