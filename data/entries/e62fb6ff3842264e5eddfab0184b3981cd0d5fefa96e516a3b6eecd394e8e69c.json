{"title":"[ลือ] กูเกิลเตรียมเปิดตัวโมเดล Gemini 2.0 ในเดือนธันวาคม 2024","link":"https://www.blognone.com/node/142773","date":1729904462000,"content":"<div><div><div><p>เว็บไซต์ The Verge อ้างข่าวลือจากแหล่งข่าวใกล้ชิดกูเกิล ว่าเราจะได้เห็นโมเดล Gemini 2.0 เปิดตัวในเดือนธันวาคม ไล่เลี่ยกับ <a href=\"https://www.blognone.com/node/142767\">ข่าวลือว่า OpenAI จะเปิดตัวโมเดลใหม่ Orion</a> ซึ่งรายงานโดย The Verge เช่นกัน</p>\n<p>แหล่งข่าวของ The Verge บอกว่าโมเดล Gemini 2.0 ไม่ได้มีประสิทธิภาพเพิ่มขึ้นมากเท่ากับที่ Google DeepMind คาดหวังไว้ แต่เขาก็บอกว่าทุกบริษัทที่พัฒนาโมเดลขนาดใหญ่เจอปัญหาลักษณะเดียวกัน ซึ่งน่าจะเริ่มเป็นทางตันของโมเดลตระกูล Transformer ที่พัฒนาอย่างก้าวกระโดดในช่วงหลายปีที่ผ่านมา</p>\n<p>เวอร์ชันปัจจุบันของ Gemini คือ <a href=\"https://www.blognone.com/node/138226\">1.5 เปิดตัวครั้งแรกในเดือนกุมภาพันธ์ 2024</a></p>\n<p>ที่มา - <a href=\"https://www.theverge.com/2024/10/25/24279600/google-next-gemini-ai-model-openai-december\">The Verge</a>, <a href=\"https://9to5google.com/2024/10/25/gemini-2-0-december/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/c1b8ae58e1f1d7e56c8209106e9c8040.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e62fb6ff3842264e5eddfab0184b3981cd0d5fefa96e516a3b6eecd394e8e69c","category":"Thai"}