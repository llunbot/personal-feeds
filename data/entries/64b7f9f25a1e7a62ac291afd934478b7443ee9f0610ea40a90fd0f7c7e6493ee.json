{"title":"Apple Pay Later เริ่มให้บริการในอเมริกาแล้ว เฉพาะลูกค้ากลุ่มได้รับคำเชิญก่อน","link":"https://www.blognone.com/node/133203","date":1680023158000,"content":"<div><div><div><p>แอปเปิลประกาศเริ่มให้บริการ Apple Pay Later บริการซื้อสินค้า-บริการก่อน แล้วทยอยผ่อนจ่ายทีหลัง ซึ่ง<a href=\"https://www.blognone.com/node/128932\">แอปเปิลเปิดตัวมาตั้งแต่กลางปีที่แล้ว</a> โดยมีผลเฉพาะลูกค้าในอเมริกาที่ได้รับคำเชิญให้ใช้งานก่อน เฉพาะการซื้อผ่านช่องทางออนไลน์ และ In-App ที่รองรับ Apple Pay จากนั้นจะเปิดให้กับผู้ใช้งานทั่วไปในไม่กี่เดือนข้างหน้า</p>\n<p>ทั้งนี้อุปกรณ์ที่ใช้งานต้องอัพเดตเป็น<a href=\"https://www.blognone.com/node/133185\">ระบบปฏิบัติการ iOS 16.4</a> ตัวล่าสุดก่อน</p>\n<p>Apple Pay Later ให้ลูกค้าสามารถแบ่งจ่ายทุกรายการซื้อออกเป็น 4 งวด ภายในระยะเวลา 6 สัปดาห์ ไม่มีดอกเบี้ยและค่าธรรมเนียม สามารถจัดการรายการต่าง ๆ ได้ผ่านแอป Apple Wallet วงเงินสินเชื่อเริ่มต้นที่ 50 ดอลลาร์ ถึง 1,000 ดอลลาร์ ขั้นตอนการผ่อนจ่ายและควบคุมวงเงินเครดิตดูแลโดยธนาคาร Goldman Sachs ผ่านระบบของ Mastercard</p>\n<p>ที่มา: <a href=\"https://www.apple.com/newsroom/2023/03/apple-introduces-apple-pay-later/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/019d40ce34268fbf59f85bd7044e10b8.jpg\" /></p>\n</div></div></div><div><div>Topics: </div><div><div><a href=\"/topics/apple-pay\">Apple Pay</a></div><div><a href=\"/topics/apple\">Apple</a></div><div><a href=\"/topics/fintech\">FinTech</a></div><div><a href=\"/topics/mobile-payment\">Mobile Payment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64b7f9f25a1e7a62ac291afd934478b7443ee9f0610ea40a90fd0f7c7e6493ee","category":"Thai"}