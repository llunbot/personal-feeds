{"title":"AMD เพิ่มฟีเจอร์ Variable Graphics Memory แบ่งแรมให้จีพียูเพิ่มบน Ryzen 300","link":"https://www.blognone.com/node/141993","date":1726288265000,"content":"<div><div><div><p>AMD เปิดตัวฟีเจอร์ใหม่ Variable Graphics Memory (VGM) ให้<a href=\"https://www.blognone.com/node/140107\">ชิปโน้ตบุ๊ก Ryzen 300 AI</a> ที่เปิดตัวเมื่อเดือนมิถุนายน และตอนนี้เริ่มมีโน้ตบุ๊กที่ใช้ชิปตัวนี้วางขายแล้ว</p>\n<p>ชิปโน้ตบุ๊ก Ryzen 300 AI มีจีพียูออนบอร์ดมาให้ในตัวคือ Radeon 890M ปกติแล้วจะได้แรมใช้งาน 512MB</p>\n<p>ฟีเจอร์ VGM เปิดให้ผู้ใช้กำหนดแบ่งแรม (ของทั้งระบบ) ให้จีพียูเพิ่มอีก เช่น โน้ตบุ๊กมีแรม 32GB เราสามารถกำหนดให้ 16GB เป็นของซีพียู และ 8GB เป็นของจีพียูได้ เท่ากับว่าจีพียูได้แรมมาเพิ่มอีก 7.5GB ช่วยให้เล่นเกมได้ดีขึ้น ดันเฟรมเรตเพิ่มสูงขึ้นโดยเฉพาะกับเกมที่ต้องการแรมมากๆ</p>\n<p>ฟีเจอร์นี้เริ่มทดสอบแล้วกับซอฟต์แวร์ไดรเวอร์ Adrenalin Edition เวอร์ชัน Technical Preview โดยในซอฟต์แวร์เวอร์ชันนี้ยังเริ่มใช้งาน<a href=\"https://www.blognone.com/node/141149\">เทคนิคการเพิ่มเฟรมเรต AMD Fluid Motion Frames 2 (AFMF2)</a> เมื่อใช้ทั้งสองอย่างประกอบกันคือ AFMF2 กับ VGM ก็ช่วยเพิ่มเฟรมเรตให้เกมดังๆ หลายเกมบนโน้ตบุ๊กที่ไม่มีจีพียูแยกเฉพาะได้</p>\n<p><img alt=\"No Description\" src=\"https://www.blognone.com/sites/default/files/externals/f8dad0c2d13f5152fa1a63acbba22f17.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3f94a4753d76cb8a15e02cbc5b5060ca.jpg\" /></p>\n<p>ที่มา - <a href=\"https://community.amd.com/t5/gaming/maximizing-gaming-performance-on-amd-ryzen-ai-300-series-with/ba-p/704594\">AMD</a></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div><div><a href=\"/topics/radeon\">Radeon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ca48586fa2b0028b83b8b65b3bb24df98d6eae9412181aa57d04d1d57e82cb4","category":"Thai"}