{"title":"[Counterpoint] Xiaomi ครองส่วนแบ่งสมาร์ทโฟนอันดับ 1 ของโลก ในเดือนมิถุนายน 2021","link":"https://www.blognone.com/node/124090","date":1628181882000,"content":"<div><div><div><p>บริษัทวิจัยตลาด Counterpoint Research รายงานส่วนแบ่งยอดขายสมาร์ทโฟนทั่วโลกของเดือนมิถุนายน 2021 โดย Xiaomi มีส่วนแบ่งการตลาดเป็นอันดับ 1 เป็นครั้งแรก ที่ 17.1% ส่วนซัมซุงและแอปเปิลอยู่ในอันดับ 2-3 ทั้งนี้หากดูส่วนแบ่งรวมตลอดไตรมาสที่ 2 Xiaomi จะอยู่ในอันดับที่ 2</p>\n<p>Tarun Pathak นักวิจัยของ Counterpoint ให้ข้อมูลเพิ่มเติมว่าการเติบโตของ Xiaomi ก่อนหน้านี้ มาจากการชิงส่วนแบ่งจากหัวเหว่ย และเฉพาะในเดือนมิถุนายนที่ผ่านมา บริษัทยังได้ประโยชน์จากที่ซัมซุงมีปัญหาในการผลิตสมาร์ทโฟนด้วย ซึ่งต้องดูว่าสำหรับ Xiaomi จะเป็นการขึ้นมาแซงได้แบบต่อเนื่องหรือไม่</p>\n<p>ที่มา: <a href=\"https://www.counterpointresearch.com/xiaomi-becomes-1-smartphone-brand-globally-first-time-ever/\">Counterpoint</a></p>\n<p><img src=\"https://www.blognone.com/sites/default/files/externals/5ae4a7383d5e5f136c3dc87eabda5b2a.jpeg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/counterpoint-research\">Counterpoint Research</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0cd5f2c2e3da07a65a1c654d9b722e163a1001b64b556a16d5bde941f9198c0d","category":"Thai"}