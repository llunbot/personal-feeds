{"title":"เกม Astro Bot ได้เสียงวิจารณ์ดีเยี่ยม คะแนนเฉลี่ยสูงถึง 94/100","link":"https://www.blognone.com/node/141851","date":1725549466000,"content":"<div><div><div><p>สื่อเกมหลายแห่งเผยผลการรีวิว <a href=\"https://www.blognone.com/node/140056\">เกม Astro Bot ของโซนี่</a> ได้<a href=\"https://www.metacritic.com/game/astro-bot/\">คะแนนเฉลี่ยสูงถึง 94/100</a> ถือว่าสูงเป็นอันดับสองของเกมที่ออกขายในปี 2024 เป็นรองแค่เพียง <a href=\"https://www.blognone.com/node/140486\">Elden Ring: Shadow of the Erdtree ที่ได้ 95/100</a></p>\n<p>สื่อเกมใหญ่ๆ หลายเจ้าให้คะแนนเต็ม เช่น <a href=\"https://www.videogameschronicle.com/review/astro-bot/\">VGC ให้ 5/5</a>, <a href=\"https://www.eurogamer.net/astro-bot-review\">Eurogamer ให้ 5/5</a>, <a href=\"https://www.eurogamer.net/astro-bot-review\">VG247 ให้ 5/5</a>, <a href=\"https://www.theguardian.com/games/article/2024/sep/05/astro-bot-review-team-asobi-playstation-5-team-asobi-sony\">Guardian ให้ 5/5</a>, <a href=\"https://www.inverse.com/gaming/astro-bot-review\">Inverse ให้ 10/10</a></p>\n<p><img alt=\"No Description\" src=\"https://www.blognone.com/sites/default/files/externals/7126c1193b800e7aea493f117a1303e7.jpeg\" /></p>\n<p>เสียงวิจารณ์ออกมาตรงกันว่า Astro Bot มีรูปแบบเกมเพลย์แนว 3D platformer ที่ออกแบบมาดีเยี่ยม ตัวเกมเพลย์ดีในระดับที่ไม่จำเป็นต้องมีคาแรกเตอร์ของ PlayStation มาช่วยพยุงความน่าสนใจด้วยซ้ำ (แต่เกมมีคาแรกเตอร์จากเกมอื่นในเครือมาให้ถึง 150 ตัว เลยยิ่งสร้างความผูกพันจากความทรงจำของแฟนๆ ที่เคยเล่นเกมเหล่านี้มา)</p>\n<p>อีกจุดที่มีคนชมกันเยอะคือการใช้สมรรถนะของจอย DualSense ได้อย่างเต็มที่ ราวกับว่าจอยเกิดมาเพื่อเกมนี้ ฉากในเกมออกแบบมาสวยงาม ใส่ใจในรายละเอียด</p>\n<p>ความสำเร็จของ Astro Bot ถือเป็นตัวอย่างเกมเอ็กซ์คลูซีฟ PS5 ที่โซนี่ควรภูมิใจ และผลักดันให้ตัวหุ่นยนต์ Astro กลายเป็นมาสค็อตของ PlayStation ได้อย่างสมบูรณ์</p>\n<p><a href=\"https://www.blognone.com/node/141718\">Astro Bot เป็นเกมที่พัฒนาโดย Team Asobi สตูดิโอในสังกัดโซนี่สาขาญี่ปุ่น</a> และมีรากเหง้ามาจากเกมก่อนๆ หน้านี้ที่เป็นแค่เดโมของ PlayStation ทดสอบเทคโนโลยีใหม่ๆ มาตั้งแต่ยุค PS4</p>\n</div></div></div><div><div>Topics: </div><div><div><a href=\"/topics/astro-bot\">Astro Bot</a></div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"903748ec501d6db6b8f74060419d8b5ff3fb34c2bc5205bd379cb0a7ac2d025a","category":"Thai"}