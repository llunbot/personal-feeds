{"title":"[ไม่ยืนยัน] Alibaba เตรียมขายธุรกิจค้าปลีกออฟไลน์ทั้งหมด เพื่อโฟกัสแต่อีคอมเมิร์ซ","link":"https://www.blognone.com/node/138033","date":1707062561000,"content":"<div><div><div><p>สำนักข่าว Reuters อ้างแหล่งข่าวที่ทราบข้อมูล เผยว่า Alibaba กำลังพิจารณาขายธุรกิจค้าปลีกส่วนลูกค้ารายย่อยออกไป ซึ่งรวมทั้งซูเปอร์มาร์เก็ต <a href=\"https://www.blognone.com/node/94835\">Freshippo</a>, ซูเปอร์มาร์เก็ต <a href=\"https://www.blognone.com/node/97397\">RT-Mart</a>, ห้างสรรพสินค้า <a href=\"https://brandinside.asia/alibaba-intime-offer-department-store/\">InTime</a> เนื่องจากซีอีโอ Eddie Wu ต้องการปรับโฟกัส Alibaba ให้เน้นเฉพาะส่วนอีคอมเมิร์ซหลักที่ยังมีกำไร ส่วนธุรกิจเสริมอื่นที่ยังขาดทุนให้ขายกิจการออกไป</p>\n<p>รายงานบอกว่า Alibaba ยังอยู่ในช่วงเริ่มต้นของการขายธุรกิจส่วนนี้ ซึ่งเป็นการเจรจาแผนกับที่ปรึกษาทางการเงิน เพื่อหาผู้ที่น่าจะสนใจซื้อกิจการเหล่านี้ไป</p>\n<p>นักวิเคราะห์มองว่า หลังจาก Alibaba ประกาศปรับแผนธุรกิจใหม่อีกครั้ง จากที่อดีตซีอีโอ <a href=\"https://www.blognone.com/node/135661\">Daniel Zhang</a> ลาออกจากบริษัท โดยเปลี่ยนมาโฟกัสเน้นธุรกิจหลักคือ อีคอมเมิร์ซในจีน, เพิ่มการลงทุนใน AI และคลาวด์ ตลอดจนเน้นขยายธุรกิจอีคอมเมิร์ซในต่างประเทศ จึงมีแผนขายธุรกิจที่นอกเหนือจากนี้ออกไปนั่นเอง</p>\n<p>ที่มา: <a href=\"https://www.reuters.com/technology/alibaba-considers-sale-consumer-assets-including-freshippo-rt-mart-sources-2024-02-02/\">Reuters</a></p>\n<p><img src=\"https://www.blognone.com/sites/default/files/externals/b353227c9b91059422f09818c10a8d1e.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/retail\">Retail</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32813fac853d717e0cc74ea2d5ed3c8532fd8f496d622c6dc95a7e262c41094a","category":"Thai"}