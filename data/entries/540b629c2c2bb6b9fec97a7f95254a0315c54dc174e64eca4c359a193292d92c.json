{"title":"[ลือ] AirPods Max 2 อาจไม่ออกมาเร็ว ๆ นี้ - ข้อมูลเพิ่มเติม iOS 19","link":"https://www.blognone.com/node/143330","date":1732602717000,"content":"<div><div><div><p>Mark Gurman แห่ง Bloomberg ให้ข้อมูลข่าวลือสินค้าใหม่แอปเปิลในจดหมายข่าวประจำสัปดาห์ ซึ่งคราวนี้ว่าด้วยหูฟัง AirPods Max และฟีเจอร์ของระบบปฏิบัติการ iOS 19</p>\n<p>เริ่มที่ AirPods Max ก่อน แม้สินค้าจะ<a href=\"https://www.blognone.com/node/120013\">ขายมานาน 4 ปีแล้ว</a> แต่ไม่มีการอัปเกรดสเป็กใหญ่เลย จึงน่าจะถึงเวลาที่แอปเปิลออกรุ่นอัปเกรดแล้ว (ปีนี้<a href=\"https://www.blognone.com/node/141907\">ก็มีข่าว</a>) แต่ Gurman บอกว่าแอปเปิลยังไม่มีแผนออก AirPods Max ใหม่ ในเวลาอันใกล้นี้ เหตุผลหนึ่งอาจเพราะ AirPods Max ไม่ใช้สินค้าที่ขายดีมากนัก</p>\n<p>ช่วงที่ผ่านมา AirPods Max มี<a href=\"https://www.blognone.com/node/141919\">อัปเดตเกี่ยวกับฮาร์ดแวร์เพียงเล็กน้อย</a> โดยเปลี่ยนมาใช้ USB-C และเพิ่มตัวเลือกสี ส่วนชิปยังเป็น H1 ทำให้<a href=\"https://www.blognone.com/node/134266\">ไม่รองรับฟีเจอร์อย่าง Adaptive Audio</a> แบบ AirPods Pro รุ่นล่าสุด</p>\n<p>ส่วน iOS 19 ซึ่งก่อนหน้านี้ Gurman บอกว่าฟีเจอร์เด่นคือ Siri ที่มีการสนทนาดีขึ้นเรียกกันภายในว่า <a href=\"https://www.blognone.com/node/143275\">LLM Siri</a> เขาบอกว่าแอปเปิลจะประกาศฟีเจอร์นี้ในงาน WWDC 2025 ช่วงกลางปีหน้า <strong>แต่</strong>ฟีเจอร์ทั้งหมดจะได้ใช้งานในต้นปี 2026 ที่มาพร้อมกับ iOS 19.4 โดยบอกว่าการพัฒนาฟีเจอร์เหล่านี้ภายในแอปเปิลถูกเลื่อนกำหนดออกไป แต่ไม่ได้ให้เหตุผลเพิ่มเติม</p>\n<p>แนวทางนี้อาจคล้ายกับ Apple Intelligence ใน iOS 18 ที่ไม่ได้เริ่มให้ใช้งานใน iOS 18.0 แต่<a href=\"https://www.blognone.com/node/141921\">เริ่มใช้ได้ใน iOS 18.1</a> และทยอยเพิ่มความสามารถไปเรื่อย ๆ <a href=\"https://www.blognone.com/node/142133\">จนถึง iOS 18.4</a> ที่เป็นอัปเดตใหญ่อีกรอบ</p>\n<p>ที่มา: <a href=\"https://www.bloomberg.com/news/newsletters/2024-11-24/apple-should-build-fire-tv-chromecast-rival-llm-siri-plans-oura-glucose-push-m3vnimbg\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/b8850072ee52d3b040a823b93fdc6138.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/airpods\">AirPods</a></div><div><a href=\"/topics/ios-19\">iOS 19</a></div><div><a href=\"/topics/siri\">Siri</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"540b629c2c2bb6b9fec97a7f95254a0315c54dc174e64eca4c359a193292d92c","category":"Thai"}