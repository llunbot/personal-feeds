{"title":"Gurman: งานเปิดตัว iPhone 13 ยังเป็นแบบออนไลน์, Face ID จะมาแทนที่ Touch ID ทั้งหมด","link":"https://www.blognone.com/node/123893","date":1627290309000,"content":"<div><div><div><p>Mark Gurman นักข่าวจาก Bloomberg ที่มีรายงานข่าวเกี่ยวกับสินค้าใหม่แอปเปิลอย่างต่อเนื่อง ได้ให้ข้อมูลผ่านจดหมายข่าว Power On มีประเด็นสำคัญดังนี้</p>\n<p>เรื่องแรกคืองานเปิดตัว iPhone 13 ซึ่งตามรอบปกติจะอยู่ในช่วงเดือนกันยายน เขาระบุว่าแอปเปิลอาจเลือกจัดงานแบบออนไลน์เหมือนกับงานเปิดตัว iPhone 12 ในปีที่แล้ว หากพนักงานส่วนใหญ่ ยังเลือกไม่กลับเข้ามาทำงานในสำนักงาน ซึ่ง<a href=\"https://brandinside.asia/apple-employees-disagree-with-return-to-office-plan/\">มีรายงานข่าวก่อนหน้านี้</a></p>\n<p>เมื่อปีที่แล้ว iPhone 12 ก็ได้<a href=\"https://www.blognone.com/node/118864\">เลื่อนงานเปิดตัว</a>ออกไปเป็นเดือนตุลาคม เนื่องจากการระบาดของโควิด-19</p>\n<p>ข้อมูลที่สองเป็นเรื่องโร้ดแมพสินค้าของแอปเปิล Gurman บอกว่าแอปเปิลมีแผนที่จะใช้ Face ID กับทุกสินค้าถ้าหากทำได้ โดยเชื่อว่าแอปเปิลจะทำสำเร็จในไม่กี่ปีข้างหน้า แต่ปัจจุบันยังต้องมี Touch ID ในกลุ่มสินค้า iPhone SE และ iPad รุ่นที่ไม่ใช่ Pro เนื่องจากข้อจำกัดของต้นทุน ส่วน Mac เป็นปัญหาว่าหน้าจอมีขนาดบางเกินไป ไม่สามารถใส่เซ็นเซอร์วัดความลึกในตอนนี้</p>\n<p>ที่มา: 9to5Mac <a href=\"https://9to5mac.com/2021/07/25/gurman-iphone-13-event-likely-to-be-virtual-as-apple-delays-return-to-in-person-work/\">[1]</a>, <a href=\"https://9to5mac.com/2021/07/25/gurman-face-id-coming-to-macs-all-iphones-and-ipads-within-a-couple-of-years/\">[2]</a></p>\n<p><img src=\"https://www.blognone.com/sites/default/files/externals/90f076cf04ce967ccb77690c799ac53b.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-13\">iPhone 13</a></div><div><a href=\"/topics/face-id\">Face ID</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a4fa4c67c7883f4565fd267549ee9bba4c92c2a54223abf86e79fef51fb1ca9","category":"Thai"}