{"title":"Sea รายงานผลประกอบการไตรมาส 3/2023 ซีอีโอบอก Shopee ตอนนี้เน้นเพิ่มส่วนแบ่งการตลาด","link":"https://www.blognone.com/node/136740","date":1700004457000,"content":"<div><div><div><p>กลุ่มบริษัท Sea Limited เจ้าของ Shopee และ Garena รายงานผลประกอบการของไตรมาสที่ 3 ปี 2023 รายได้รวมทั้งกลุ่มบริษัทตามบัญชี GAAP 3,310 ล้านดอลลาร์ เพิ่มขึ้น 4.9% เทียบกับไตรมาสเดียวกันในปีก่อน ขาดทุนสุทธิ 144 ล้านดอลลาร์ ซึ่งกลับมาขาดทุนอีกครั้งจากที่<a href=\"https://www.blognone.com/node/135291\">ไตรมาส 2/2023</a> มีกำไร</p>\n<p>รายได้ส่วนธุรกิจอีคอมเมิร์ซ (Shopee) เพิ่มขึ้น 16.2% เป็น 2,232 ล้านดอลลาร์ ขาดทุนเฉพาะส่วนธุรกิจ 428 ล้านดอลลาร์ ส่วนธุรกิจสื่อบันเทิงดิจิทัล (Garena) รายได้ 592 ล้านดอลลาร์ เพิ่มขึ้น 11.9% มีกำไร 346 ล้านดอลลาร์ และธุรกิจการเงินดิจิทัล (Sea Money) รายได้ 446 ล้านดอลลาร์ เพิ่มขึ้น 36.5%</p>\n<p>Forrest Li ซีอีโอ Sea พูดถึงธุรกิจอีคอมเมิร์ซว่าบริษัทวางเป้าหมายระยะยาวในสามส่วนคือ การเติบโต การทำกำไร และการเพิ่มส่วนแบ่งการตลาด โดยตอนนี้โฟกัสที่การเพิ่มส่วนแบ่งการตลาด เพิ่มเครื่องมือใหม่โดยเฉพาะระบบไลฟ์สดขายสินค้า</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/3Q2023/IHSjOkqngRV7jsWYPwh4/2023.11.14%20Sea%20Third%20Quarter%202023%20Results.pdf\"></a></p>\n<p><img src=\"https://www.blognone.com/sites/default/files/externals/c32e4ed9c51b2770dcee572a63ee3407.png\" /></p>\n</div></div></div><div><div>Topics: </div><div><div><a href=\"/topics/sea\">SEA</a></div><div><a href=\"/topics/shopee\">Shopee</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c382e93085d8643a0a87dd0efcf0773eea1fc1f9e3f450e6db5e9894ef500d2f","category":"Thai"}