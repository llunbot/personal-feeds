{"title":"ไมโครซอฟท์เปิดทดสอบฟีเจอร์ Recall ของ Windows 11 แล้ว, ยังจำกัดบน Copilot+ PC","link":"https://www.blognone.com/node/143303","date":1732506513000,"content":"<div><div><div><p>หลังจากเลื่อนแล้วเลื่อนอีกมาหลายรอบ ในที่สุดไมโครซอฟท์ก็เปิดให้คนทั่วไปทดสอบ<a href=\"https://www.blognone.com/node/139862\">ฟีเจอร์ Recall ของ Windows 11</a> ในกลุ่ม Windows Insider แล้ว</p>\n<p>ฟีเจอร์นี้ยังจำกัดเฉพาะฮาร์ดแวร์ Copilot+ PC มีชิป NPU ในตัว และต้องใช้งาน Windows 11 Insider Preview Build 26120.2415 (Dev Channel) โดยมีฟีเจอร์ใหม่พลัง AI ให้ทดสอบ 2 อย่างคือ</p>\n<ul>\n<li>Recall ฟีเจอร์ย้อนอดีตด้วยการค้นหาในภาพหน้าจอที่จับเป็นระยะ</li>\n<li><a href=\"https://www.blognone.com/node/142317\">Click to Do ค้นหาสิ่งที่ปรากฎบนหน้าจอผ่าน search engine</a> รวมถึงบันทึกภาพ แก้ไขภาพ แชร์ภาพ</li>\n</ul>\n<p>ประเด็นเรื่องความเป็นส่วนตัวและข้อมูลความลับที่อาจรั่วไหลจาก Recall ไมโครซอฟท์ยืนยันเหมือนเดิมว่ามีมาตรฐานความปลอดภัยสูง ข้อมูลที่บันทึกถูกเก็บเฉพาะในเครื่อง และการใช้งานในองค์กร จะถูกปิดมาเป็นค่าดีฟอลต์ รวมถึงแอดมินองค์กรสามารถสั่งปิด Recall แบบทั้งองค์กรได้ด้วย</p>\n<p>ที่มา - <a href=\"https://blogs.windows.com/windows-insider/2024/11/22/previewing-recall-with-click-to-do-on-copilot-pcs-with-windows-insiders-in-the-dev-channel/\">Microsoft</a>, <a href=\"https://techcommunity.microsoft.com/blog/windows-itpro-blog/new-ai-experiences-transform-productivity-on-windows-11-copilot-pcs/4302562\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/bbe636fdc3a329267714684fc74f8718.jpeg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/copilot-pc\">Copilot+ PC</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69d59f07fe37a32d0d649e1801131451b1ec3147a4ada48c41b1cf8406aa1281","category":"Thai"}