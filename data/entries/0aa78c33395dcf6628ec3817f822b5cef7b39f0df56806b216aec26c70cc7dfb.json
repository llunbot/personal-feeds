{"title":"GPT-4.5 เอาชนะมนุษย์ในการทดสอบ Turing Test แบบจำกัดเวลา","link":"https://www.blognone.com/node/145623","date":1743609366000,"content":"<div><div><div><p>ทีมวิจัยจาก UC San Diego อัพเดตรายงานทดสอบ Turing Test แบบจำกัดเวลา เพื่อทดสอบว่าปัญญาประดิษฐ์จะสามารถหลอกว่าเป็นมนุษย์ได้หรือไม่ จากเดิมที่<a href=\"https://www.blognone.com/node/137081\">เคยทดสอบตั้งแต่ปี 2023</a> และรอบนี้พบว่า GPT-4.5 เอาชนะมนุษย์ได้อย่างชัดเจน</p>\n<p>กระบวนการทดสอบใช้จะให้ผู้ทดสอบคุยแชตกับ AI และมนุษย์ไปพร้อมกัน โดยสามารถคุยได้เพียง 8 ข้อความและจำกัดเวลา และเมื่อจบเวลา 5 นาทีก็ต้องเลือกว่าหน้าจอไหนเป็นมนุษย์หรือ AI โดยเมื่อปี 2023 นั้น GPT-4 ทำคะแนนได้สูงสุด 41% รอบนี้พบว่า GPT-4.5 สามารถทำคะแนนได้ถึง 73% สูงกว่ามนุษย์จริงๆ อย่างมีนัยสำคัญ</p>\n<p>กลุ่มผู้ทดสอบที่ร่วมการทดสอบมีสองกลุ่ม คือ กลุ่มนักศึกษาปริญญาตรีของ UC San Diego เอง 126 คน และกลุ่มรับทดสอบ AI จากแพลตฟอร์ม Prolific อีก 158 คน GPT-4.5 ทำคะแนนได้ดีมากทั้งสองกลุ่ม ตามมาด้วย Llama 3.1 405B ที่ทำได้ดีกับกลุ่ม Prolific อย่างเดียว</p>\n<p>ผลทดสอบพบว่าพรอมพ์เริ่มต้นมีความสำคัญมากต่อคะแนน และแม้ว่าการทดสอบ Turing Test เดิมนั้นจะพยายามทดสอบ \"ปัญญา\" แต่การทดสอบแบบจำกัดนี้ก็บีบให้ผู้เข้าทดสอบต้องพยายามทดสอบว่าใครเป็น AI ด้วยกลยุทธ์ต่างๆ บางด้านเท่านั้น แต่การที่ GPT-4.5 ทำคะแนนได้ดีมาก แสดงให้เห็นว่า AI สามารถหลักมนุษย์ได้เนียนขึ้นเรื่อยๆ</p>\n<p>ที่มา - <a href=\"https://arxiv.org/pdf/2503.23674\">arxiv</a></p>\n<p><img alt=\"No Description\" src=\"https://www.blognone.com/sites/default/files/externals/0f8bedf317254ecfab759b086007abbe.jpeg\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/alan-turing\">Alan Turing</a></div><div><a href=\"/topics/openai\">OpenAI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0aa78c33395dcf6628ec3817f822b5cef7b39f0df56806b216aec26c70cc7dfb","category":"Thai"}