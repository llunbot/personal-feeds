{"title":"ซีอีโอ TSMC ส่งสัญญาณอาจเพิ่มราคาการผลิตชิป","link":"https://www.blognone.com/node/140269","date":1718030347000,"content":"<div><div><div><p>หลังการ<a href=\"https://www.blognone.com/node/139910\">ประกาศผลประกอบการล่าสุดของ NVIDIA</a>ที่แน่นอนว่าเติบโตสูงจากดาต้าเซ็นเตอร์ (AI) จนส่งผลให้<a href=\"https://www.blognone.com/node/140173\">มูลค่าบริษัทแซงแอปเปิลเป็นอันดับ 2 ของโลก</a></p>\n<p>ล่าสุด Chung Ching Wei ซีอีโอของ TSMC ซัพพลายเออร์รายใหญ่ของ NVIDIA เล่ากับ Nikkei สื่อญี่ปุ่นว่าตัวเขาเคยบ่น (น่าจะออกแนวแซว) Jensen Huang ซีอีโอของ NVIDIA ว่า ของ ๆ เขานี่แพงนะ ซึ่ง Wei บอกว่า มันก็สะท้อนมูลค่าจากตัวสินค้าของ NVIDIA แน่ๆ แต่ขณะเดียวกัน TSMC ก็ต้องแสดงมูลค่าของตัวเองให้มากขึ้นด้วย</p>\n<p>คอมเมนท์ดังกล่าวทำให้หลายฝ่าย ทั้งสื่อและนักวิเคราะห์คาดว่า  TSMC อาจกำลังพิจาณาขึ้นราคาการผลิตชิป ซึ่งตัวของ Huang เองก็แสดงความเห็นในเชิงสนับสนุนว่า การขึ้นราคาก็สอดคล้องกับมูลค่าของ TSMC ที่มี และตัวเขาก็ยินดีที่จะได้เห็น TSMC ประสบความสำเร็จมากกว่านี้อีก</p>\n<p>อย่างไรก็ตาม สัปดาห์ที่แล้ว TSMC ให้สัมภาษณ์กับสื่อท้องถิ่นไต้หวันเอาไว้ด้วยว่า การขึ้นราคาของบริษัทตลอดมา จะอิงอยู่กับยุทธศาสตร์เป็นหลักไม่ใช่การน้ำขึ้นให้รีบตัก</p>\n<p>ทั้งนี้ก่อนหน้านี้ Wei ก็เคยพูดเรื่องการขึ้นราคาแล้วแต่เป็นกรณีของการที่ต้องไปตั้งโรงงานนอกประเทศเป็นหลัก</p>\n<p>ที่มา: <a href=\"https://www.businessinsider.com/nvidia-taiwan-tsmc-ai-chip-price-hike-value-jensen-huang-2024-6\">Business Insider</a><br />\n<img alt=\"No Description\" src=\"https://www.blognone.com/sites/default/files/externals/b08832360e869360b9295b7b811486f4.jpeg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/chip\">Chip</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8aac1ce46bb3f9e812e7f6fa1de193fe09c79992c41434955de78b778ca81963","category":"Thai"}