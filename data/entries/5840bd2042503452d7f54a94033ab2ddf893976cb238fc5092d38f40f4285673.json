{"title":"[ลือ] OpenAI พิจารณาพัฒนาเบราว์เซอร์พลัง AI เพื่อแข่งขันกับ Google ครบด้าน","link":"https://www.blognone.com/node/143274","date":1732234530000,"content":"<div><div><div><p>มี<a href=\"https://www.theinformation.com/articles/openai-considers-taking-on-google-with-browser\">รายงาน</a>จาก The Information อ้างแหล่งข่าวที่เกี่ยวข้องว่า OpenAI กำลังพิจารณาพัฒนาเว็บเบราว์เซอร์ ที่ใส่คุณสมบัติแชทบอตและการค้นหาข้อมูลด้วย AI รวมไว้ในที่เดียว</p>\n<p>ข่าวนี้อาจไม่สร้างความประหลาดใจมากนัก เพราะการขยับของ OpenAI ในช่วงที่ผ่านมาทั้งการผลักดันแชทบอต เพิ่ม<a href=\"https://www.blognone.com/node/142883\">เครื่องมือค้นหาข้อมูล</a> ถ้าจะเพิ่มเติมด้วยเบราว์เซอร์คล้ายกับที่กูเกิลทำอยู่ก็ดูเป็นสิ่งที่ต้องไป แถมล่าสุดกูเกิลยังถูกกระทรวงยุติธรรมสหรัฐ <a href=\"https://www.blognone.com/node/143254\">เสนอให้แยกธุรกิจ Chrome</a> ออกมาเป็นอีกบริษัทด้วย</p>\n<p>นอกจากนี้รายงานบอกว่า OpenAI ได้หารือกับซัมซุงในการเพิ่มฟีเจอร์ AI ให้กับอุปกรณ์ของซัมซุง ซึ่งปัจจุบันซัมซุงมีกูเกิลเป็นพันธมิตรหลักอยู่แล้ว</p>\n<p>ที่มา: <a href=\"https://www.channelnewsasia.com/business/openai-considers-taking-google-browser-information-reports-4763496\">Channel News Asia</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/browser\">Browser</a></div><div><a href=\"/topics/rumors\">Rumors</a></div><div><a href=\"/topics/samsung\">Samsung</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5840bd2042503452d7f54a94033ab2ddf893976cb238fc5092d38f40f4285673","category":"Thai"}