{"title":"Sony ไทยเปิดให้สั่งจองสินค้า 30 ปี PlayStation 26 ก.ย. นี้ แต่ไม่มี PS5 Pro","link":"https://www.blognone.com/node/142196","date":1727261560000,"content":"<div><div><div><p>Sony ประกาศเปิดให้สั่งจอง<a href=\"https://www.blognone.com/node/142085\">สินค้าฉลองครบรอบ 30 ปีของ PlayStation</a> ในไทยวันที่ 26 กันยายนนี้เวลา 10.00 น. เป็นต้นไป โดยสินค้าที่เปิดให้สั่งจองมีตั้งแต่ PlayStation 5 Slim รุ่นดิจิทัล, PlayStation Portal, DualSense และ DualSense Edge โดยผู้สั่งจองจะได้รับสินค้าในวันที่ 21 พฤศจิกายนนี้</p>\n<p>ซึ่งทั้งหมดทั้งมวลที่ Sony ไทยเปิดให้สั่งจองยังคงไร้เงาของ PlayStation 5 Pro แม้จะ<a href=\"https://www.blognone.com/node/142153\">หลุดข้อมูลออกมาเอง</a>ว่าอาจวางขายในไทย 7 พฤศจิกายนนี้</p>\n<p>ราคาของสินค้าฉลองครบรอบ 30 ปีของ PlayStation มีดังนี้</p>\n<ul>\n<li><strong>PlayStation 5 Slim รุ่นดิจิทัล</strong> ราคา 17,480 บาท</li>\n<li><strong>PlayStation Portal</strong> ราคา 8,590 บาท</li>\n<li><strong>DualSense Wireless Controller</strong> ราคา 2,690 บาท</li>\n<li><strong>DualSense Edge Wireless Controller</strong> ราคา 8,590 บาท</li>\n</ul>\n<p>สำหรับ PlayStation 5 Slim รุ่นดิจิทัลจะได้ของแถมอื่นนอกจากจอย DualSense ลายพิเศษ ได้แก่ ฐานแนวตั้งรุ่น Limited Edition, ฝาปิดคอนโซลสำหรับไดรฟ์แผ่นดิสก์รุ่น Limited Edition, สายเคเบิลคอนโทรลเลอร์สไตล์ PlayStation รุ่นดั้งเดิม, ตัวรัดสายรูป PlayStation จำนวน 4 เส้น, สติกเกอร์ PlayStation, โปสเตอร์ PlayStation รุ่น Limited Edition (สุ่มจาก 30 แบบ) และคลิปหนีบกระดาษลาย PlayStation</p>\n<p><img alt=\"No Description\" src=\"https://www.blognone.com/sites/default/files/externals/d6bbda61f0f74b60a1d2db138fd58a03.jpeg\" /></p>\n<p>ที่มา - <a href=\"https://www.facebook.com/photo?fbid=927349779435031\">Sony Thai</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/playstation-portal\">PlayStation Portal</a></div><div><a href=\"/topics/dualsense\">DualSense</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2309dc941cfa3e17a439c91c6ce700afb4684a2df0c41d2cbdf4489293cfdc18","category":"Thai"}