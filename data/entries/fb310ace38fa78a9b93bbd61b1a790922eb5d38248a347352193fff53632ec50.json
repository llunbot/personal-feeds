{"title":"Android เพิ่มฟีเจอร์ Intrusion Log เช็คว่ามีใครแอบเข้าเครื่อง, ปิดการเชื่อมต่อ USB ชาร์จได้อย่างเดียว","link":"https://www.blognone.com/node/146403","date":1747221884000,"content":"<span>Android เพิ่มฟีเจอร์ Intrusion Log เช็คว่ามีใครแอบเข้าเครื่อง, ปิดการเชื่อมต่อ USB ชาร์จได้อย่างเดียว</span>\n\n  <div>\n    <div>Body</div>\n              <div><p>กูเกิลมี <a href=\"https://www.blognone.com/node/96344\">โหมดความปลอดภัยขั้นสูงหรือ Advanced Protection Program มาตั้งแต่ปี 2017</a> เพื่อคุ้มครองบัญชีบุคคลสำคัญ​ (เช่น นักต่อสู้ทางการเมือง บุคคลตำแหน่งสูงในรัฐบาล) ที่อาจโดนแฮ็กบัญชีหรือเผลอปล่อยข้อมูลสำคัญรั่วไหล</p>\n<p><a href=\"https://www.blognone.com/node/115312\">โหมด Advanced Protection ขยายตัวมายัง Android ในปี 2020</a> เพิ่มความคุ้มครองตัวอุปกรณ์ เช่น ห้าม sideload แอพจากนอกสโตร์,​ บังคับต้องเปิด Google Play Protect ช่วยสแกนความปลอดภัยเครื่อง</p>\n<p>ล่าสุด กูเกิลขยายฟีเจอร์ของ Advanced Protection บน Android เพิ่มของใหม่เข้ามาอีกดังนี้</p>\n<ul>\n<li>Intrusion Log เอาไว้ตรวจดูได้ว่ามีใครเข้ามาใช้เครื่องของเราบ้าง ตัว log จะถูกเก็บแบบเข้ารหัสไว้บนคลาวด์​ มีแต่เจ้าของเครื่องที่ดูได้</li>\n<li>Inactivity Reboot รีบูทเครื่องอัตโนมัติหากทิ้งไว้เฉยๆ ไม่ใช้งาน 72 ชั่วโมง เพื่อให้เข้าโหมดที่ยังไม่เคยถูกปลดล็อคเครื่อง ซึ่งปลอดภัยกว่า - <a href=\"https://www.blognone.com/node/145883\">ข่าวเก่า</a></li>\n<li>USB Protection ปิดการเชื่อมต่อผ่านสาย USB ทุกกรณี ชาร์จได้อย่างเดียว</li>\n<li>ไม่พยายามเชื่อมต่อเครือข่าย Wi-Fi ที่ไม่ได้เข้ารหัส หรือ เข้ารหัสแบบไม่ปลอดภัย (เช่น WEP ที่โดนเจาะสำเร็จไปนานแล้ว)</li>\n</ul>\n<p>การเปิดโหมด Advanced Protection บน Android ยังเปลี่ยนค่าความปลอดภัยอื่นๆ ที่มีอยู่แล้วบน Android แต่ปิดมาเป็นดีฟอลต์​ เช่น จะไม่สามารถเชื่อมต่อ 2G ได้อีก, เปิดใช้ฟีเจอร์​ Android Safe Browing, Theft Detection, Caller ID &amp; Spam</p>\n<p>ฟีเจอร์ชุดใหม่ของ Advanced Protection ออกไม่ทัน Android 16 และจะตามมาอัพเดตให้ภายในปี 2025</p>\n<p>ที่มา - <a href=\"https://security.googleblog.com/2025/05/advanced-protection-mobile-devices.html\">Google</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/14/2025 - 18:24</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb310ace38fa78a9b93bbd61b1a790922eb5d38248a347352193fff53632ec50","category":"Thai"}