{"title":"ผล Geekbench 6 ชุดแรก พบ M4 Pro และ M4 Max คะแนนโดดเด่น คอร์เดี่ยวทะลุ 4000","link":"https://www.blognone.com/node/142914","date":1730597469000,"content":"<div><div><div><p>มีข้อมูลผลทดสอบของ Geekbench 6 ที่เริ่มรายงานออกมาของชิป M4 สองรุ่นใหม่เพิ่มเติมที่เปิดตัวในสัปดาห์ที่ผ่านมาพร้อมกับ Mac รุ่นใหม่ได้แก่ <a href=\"https://www.blognone.com/node/142836\">M4 Pro</a> และ <a href=\"https://www.blognone.com/node/142859\">M4 Max</a> รายละเอียดดังนี้</p>\n<ul>\n<li>M4 Max (Mac16,5) คอร์เดี่ยวสูงสุด 4060 คะแนน รวมทุกคอร์ 26675 คะแนน (<a href=\"https://browser.geekbench.com/v6/cpu/8593555\">ที่มา</a>)</li>\n<li>M4 Pro (Mac16,7) คอร์เดี่ยวสูงสุด 3925 คะแนน รวมทุกคอร์ 22889 คะแนน (ที่มา: <a href=\"https://browser.geekbench.com/v6/cpu/8588187\">[1]</a>, <a href=\"https://browser.geekbench.com/v6/cpu/8604151\">[2]</a>)</li>\n</ul>\n<p>หากตัวเลขที่รายงานเป็นข้อมูลที่ถูกต้อง มีข้อสังเกตว่า M4 Pro ที่มีซีพียู 14 คอร์ ได้คะแนนสูงกว่า <a href=\"https://browser.geekbench.com/macs/mac-studio-2023-24c-cpu-60c-gpu\">Mac Studio ชิป M2 Ultra</a> ที่มีซีพียู 24 คอร์ ด้วย และ M4 Max ที่ได้คะแนนคอร์เดี่ยว 4060 ก็เป็นคะแนนทดสอบซีพียู Geekbench 6 ครั้งแรกที่มากกว่า 4000 คะแนน</p>\n<p>ประเด็นของผลทดสอบ M4 Pro มีประเด็นสำคัญเพราะ <a href=\"https://www.blognone.com/node/142835\">Mac mini ชิป M4</a> Pro 14 คอร์ ราคาเริ่มต้นที่ 56,900 บาท เมื่อเทียบ <a href=\"https://www.blognone.com/node/134169\">Mac Studio M2 Ultra</a> 24 คอร์ ราคาเริ่มต้นอยู่ที่ 149,900 บาท</p>\n<p>ที่มา: <a href=\"https://www.neowin.net/news/early-apple-m4-pro-and-m4-max-benchmarks-hint-at-a-massive-performance-boost/\">Neowin</a> และ <a href=\"https://www.macrumors.com/2024/11/01/m4-max-chip-geekbench-benchmark-results/\">MacRumors</a></p>\n<p><img src=\"https://www.blognone.com/sites/default/files/externals/ea1c84cc946c85c1997ba788b5ea3066.jpg\" /></p>\n</div></div></div><div><div>Topics: </div><div><div><a href=\"/topics/apple-m4\">Apple M4</a></div><div><a href=\"/topics/apple-silicon\">Apple Silicon</a></div><div><a href=\"/topics/benchmark\">Benchmark</a></div><div><a href=\"/topics/apple\">Apple</a></div><div><a href=\"/topics/cpu\">CPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"530557b42a97febb56201a4d095909a7672e697df7c329787660beefee590b1d","category":"Thai"}