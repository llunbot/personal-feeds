{"title":"NVIDIA เปิดตัว G-Assist ผู้ช่วย AI รันในจีพียู RTX ช่วยตั้งค่าเกม ปรับพัดลม เปลี่ยนสีไฟคีย์บอร์ด","link":"https://www.blognone.com/node/145529","date":1743145175000,"content":"<div><div><div><p>NVIDIA เปิตดัว Project G-Assist โมเดล AI ขนาดเล็กรันในเครื่อง (รันบนจีพียู RTX เลย ไม่ต้องพึ่งพา NPU) ทำหน้าที่เป็นผู้ช่วยคอยช่วยปรับค่าต่างๆ ด้านฮาร์ดแวร์</p>\n<p>Project G-Assist มีสถานะเป็นฟีเจอร์ทดลองของ NVIDIA App เราสามารถสั่งให้ปรับความเร็วพัดลม เปลี่ยนสีไฟคีย์บอร์ด ตั้งค่ากราฟิกในเกมได้ ตอบคำถามข้อมูลสเปกเครื่อง เป็นต้น รองรับการสั่งงานด้วยการพิมพ์แชทและสั่งงานด้วยเสียง</p>\n<p>G-Assist ยังควบคุมฮาร์ดแวร์ของพาร์ทเนอร์บางค่าย เช่น Logitech G, Corsair, MSI, Nanoleaf เพราะ<a href=\"https://github.com/NVIDIA/g-assist\">เปิดให้เชื่อมต่อผ่านปลั๊กอิน</a> ให้ระบบอื่นเข้ามาต่อได้</p>\n<p>เบื้องหลังของมันเป็นโมเดลภาษาขนาดเล็ก (SLM) เน้นการทำงานแบบจำกัด ไม่ใช่คุยได้ทุกเรื่องเหมือนโมเดล LLM ขนาดใหญ่ที่เราคุ้นเคยกัน</p>\n<p>ฟีเจอร์นี้ใช้งานได้บน GeForce RTX 30 ขึ้นไป โดยต้องมีแรมมากกว่า 12GB</p>\n<p>ที่มา - <a href=\"https://www.nvidia.com/en-us/geforce/news/nvidia-app-update-g-assist-new-dlss-override-and-more/\">NVIDIA</a>, <a href=\"https://www.nvidia.com/en-us/geforce/news/g-assist-ai-companion-for-rtx-ai-pcs/\">NVIDIA</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/geforce\">GeForce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f9ef83783a46373a015a6e0a96f617bff716e49561ffb449fbec5211ffb7fbb","category":"Thai"}