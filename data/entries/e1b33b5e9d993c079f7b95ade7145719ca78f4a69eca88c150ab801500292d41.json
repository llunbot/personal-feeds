{"title":"Disney+ Hotstar เลิกขายแพ็กเกจ Basic เปลี่ยนเป็น Standard 1,590 บาทต่อปี ดูได้ 2 อุปกรณ์ FHD","link":"https://www.blognone.com/node/142022","date":1726498082000,"content":"<div><div><div><p>Disney+ Hotstar ประกาศปรับราคาแพ็กเกจในประเทศไทย โดยเลิกขายแพ็กเกจ Basic เดิม 799 บาทต่อปี เปลี่ยนมาขายแพ็กเกจ Standard ราคา 1,590 บาทต่อปี แต่ดูได้อุปกรณ์เยอะขึ้น ความละเอียดสูงขึ้นเป็น Full HD</p>\n<p>เดิมทีนั้น <a href=\"https://www.blognone.com/node/134058\">Disney+ Hotstar ในไทยมีขาย 2 แพ็กเกจ</a> คือ Basic และ Premium ดังนี้</p>\n<ul>\n<li><strong>Basic</strong> ราคา 799 บาทต่อปี ดูได้ทีละ 1 อุปกรณ์, รองรับเฉพาะมือถือ-แท็บเล็ต, ความละเอียด HD (720p)</li>\n<li><strong>Premium</strong> ราคา 2,290 บาทต่อปี ดูได้พร้อมกัน 4 อุปกรณ์, รองรับการดูบนพีซี-สมาร์ททีวี, ความละเอียด 4K</li>\n</ul>\n<p>แพ็กเกจใหม่ Standard ที่เข้ามาแทน Basic คือ</p>\n<ul>\n<li><strong>Standard</strong> ราคา 1,590 บาทต่อปี หรือ 199 บาทต่อเดือน ดูได้พร้อมกัน 2 อุปกรณ์, รองรับการดูบนพีซี-สมาร์ททีวี, ความละเอียด Full HD (1080p)</li>\n</ul>\n<p>ส่วนแพ็กเกจ Premium ยังคงเดิมไม่เปลี่ยนแปลง</p>\n<p>เรียกได้ว่าการออกแพ็กเกจ Standard มาช่วยปลดล็อคข้อจำกัดของแพ็กเกจ Basic ทั้งเรื่องจำนวนอุปกรณ์ ชนิดของอุปกรณ์ และความละเอียด แต่ก็ต้องแลกกับราคาที่แพงขึ้นด้วย ต้องดูกันว่าผู้บริโภคชาวไทยจะตอบสนองกับแพ็กเกจใหม่ของ Disney+ Hotstar นี้มากน้อยแค่ไหน ราคาใหม่นี้มีผลแล้วบนหน้าเว็บ Disney+ Hotstar</p>\n<p>ที่มา - อีเมลประชาสัมพันธ์ Disney+ Hotstar ประเทศไทย</p>\n<p><img alt=\"No Description\" src=\"https://www.blognone.com/sites/default/files/externals/bd3dd197649561af058b92de5c17284c.png\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/thailand\">Thailand</a></div><div><a href=\"/topics/video-streaming\">Video Streaming</a></div><div><a href=\"/topics/hotstar\">Hotstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1b33b5e9d993c079f7b95ade7145719ca78f4a69eca88c150ab801500292d41","category":"Thai"}