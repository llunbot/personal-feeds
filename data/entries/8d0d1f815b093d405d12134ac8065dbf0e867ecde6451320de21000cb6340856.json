{"title":"Facebook ในยุโรปให้ผู้ใช้ควบคุมได้ว่า อนุญาตให้ใช้คุกกี้จากเว็บและแอปภายนอกหรือไม่","link":"https://www.blognone.com/node/124907","date":1632385889000,"content":"<div><div><div><p>Facebook อัพเดตเมนูตั้งค่าใหม่เกี่ยวกับการยินยอมให้ใช้คุกกี้ในยุโรป เพื่อให้สอดคล้องกับกฎคุ้มครองข้อมูลส่วนตัวยุโรปหรือ GDPR สร้างเมนูการตั้งค่าใหม่บน Facebook และ Instagram โดยผู้ใช้งานในยุโรปสามารถเข้ามาควบคุมการยอมรับคุกกี้ของตัวเองได้ตลอดเวลา</p>\n<p>Facebook ระบุว่าประสบการณ์ใหม่นี้รวมถึง ข้อความขอความยินยอมใหม่ ให้ตัวเลือกการยินยอมคุกกี้ที่ละเอียดยิ่งขึ้น สามารถควบคุมได้ว่า Facebook สามารถใช้คุกกี้เพื่อบันทึกและใช้ข้อมูลที่ได้รับจากเว็บไซต์และแอปของบุคคลที่สามผ่านเครื่องมือทางธุรกิจได้หรือไม่</p>\n<p><img src=\"https://www.blognone.com/sites/default/files/externals/5394e31597aa2462b890ec7c38709e1e.jpg\" /></p>\n<p>Facebook สามารถเข้าถึงข้อมูลส่วนตัวของผู้ใช้งานได้ แม้จะไม่ได้ใช้ Facebook เลยก็ตาม เนื่องจาก<a href=\"https://www.blognone.com/node/124491\">มีซอฟต์แวร์ของ Facebook อยู่ในเว็บไซต์และแอปต่างๆ อยู่แล้ว</a> ซึ่งยังไม่ชัดเจนว่าฟีเจอร์ใหม่ในยุโรปจะช่วยให้ผู้ใช้ควบคุมการเข้าถึงข้อมูลในลักษณะนี้ได้หรือไม่</p>\n<p>ที่มา - <a href=\"https://about.fb.com/news/2021/09/updating-our-cookie-controls-in-europe/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/europe\">Europe</a></div><div><a href=\"/topics/privacy\">Privacy</a></div><div><a href=\"/topics/gdpr\">GDPR</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d0d1f815b093d405d12134ac8065dbf0e867ecde6451320de21000cb6340856","category":"Thai"}