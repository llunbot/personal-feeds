{"title":"สมศักดิ์ศรี Atlus เกม Metaphor: ReFantazio ได้คะแนนรีวิวเฉลี่ยสูงถึง 94/100","link":"https://www.blognone.com/node/142431","date":1728321453000,"content":"<div><div><div><p>Metaphor: ReFantazio เกมใหม่ของค่าย Atlus ที่หลายคนให้นิยามว่ามันคือ Persona ภาคอัศวินแฟนตาซี ไม่ทำให้ต้นสังกัดเสียชื่อ เพราะ<a href=\"https://www.metacritic.com/game/metaphor-refantazio/\">เกมทำคะแนนรีวิวเฉลี่ยบน Metacritic ได้สูงมากถึง 94 คะแนน</a> และ <a href=\"https://opencritic.com/game/17289/metaphor-refantazio\">บน OpenCritic คือ 93 คะแนน</a></p>\n<p>ตัวอย่างสื่อที่ให้คะแนนเต็ม ได้แก่ <a href=\"https://www.gamespot.com/reviews/metaphor-refantazio-review-everybody-wants-to-rule-the-world/1900-6418297/\">Gamespot (10/10)</a>, <a href=\"https://www.vg247.com/metaphor-refantazio-review\">VG247 (5/5)</a>, <a href=\"https://gamerant.com/metaphor-refantazio-review/\">GameRant (5/5)</a>, <a href=\"https://www.eurogamer.net/metaphor-refantazio-review\">Eurogamer (5/5)</a>, <a href=\"https://www.videogameschronicle.com/review/metaphor-refantazio/\">VGC (5/5)</a> หรือให้เกือบเต็ม เช่น <a href=\"https://www.ign.com/articles/metaphor-refantazio-review\">IGN (9/10)</a>, <a href=\"https://www.ign.com/articles/metaphor-refantazio-review\">PC Gamer (95/100)</a></p>\n<p>ความเห็นจากสื่อเกมออกมาแนวทางเดียวกันว่า เป็นการต่อยอดจากฐานเดิมที่แข็งแกร่งของ Persona 3-4-5 แล้วมาขัดเกลาให้ดีขึ้นไปอีก เนื้อเรื่องเข้มข้น ยิ่งใหญ่ ประทับใจ คอนเทนต์อัดแน่นระดับต้องเล่นเกิน 100 ชั่วโมงถึงเก็บครบ ภาพกราฟิกสวยงาม</p>\n<p>คะแนนรีวิวเฉลี่ยที่สูงถึง 94/100 ทำให้ตอนนี้ Metaphor: ReFantazio ถือเป็นเกมที่มีคะแนนรีวิวเฉลี่ยสูงสุดของปี 2024 ร่วมกับ <a href=\"https://www.blognone.com/node/140486\">Elden Ring: Shadow of the Erdtree</a> และ <a href=\"https://www.blognone.com/node/141851\">Astro Bot</a> ต้องรอดูกันต่อไปว่าจะมีเกมอื่นๆ มาแรงในช่วงปลายปีมาทาบรัศมีได้หรือไม่ (<a href=\"https://www.metacritic.com/browse/game/all/all/current-year/\">รวมเกมคะแนนรีวิวเฉลี่ยสูงๆ บน Metacritic</a>)</p>\n<p>Metaphor: ReFantazio มีกำหนดขายวันที่ 11 ตุลาคม 2024 วางขายบน PS4, PS5, Xbox Series X|S, PC</p>\n<p><img alt=\"No Description\" src=\"https://www.blognone.com/sites/default/files/externals/4dd91c943749a314a3916c33760d9688.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/bd02d0f6bbe4ab296b47c382028f0d93.jpeg\" /></p>\n</div></div></div><div><div>Topics: </div><div><div><a href=\"/topics/metaphor-refantazio\">Metaphor: ReFantazio</a></div><div><a href=\"/topics/atlus\">Atlus</a></div><div><a href=\"/topics/games\">Games</a></div><div><a href=\"/topics/sega\">Sega</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"107a644a944ddcf8757b445a13e9574533596266bef1d3b36e98c2cc43856e18","category":"Thai"}