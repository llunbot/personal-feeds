{"title":"ทรูมันนี่เปิดตัวระบบป้องกันการดูดเงิน 3 ชั้น ตรวจ-จับ-หยุด ธุรกรรมแปลกปลอม","link":"https://www.blognone.com/node/134576","date":1687935932000,"content":"<div><div><div><p>ทรูมันนี่เปิดตัวระบบป้องกันการ ดูดเงิน  3 ชั้น ‘TrueMoney 3 x Protection’ ตรวจ-จับ-หยุด ธุรกรรมแปลกปลอม โดยทางทรูมันนี่ร่วมมือพัฒนากับบริษัทผู้ให้บริการระบบความปลอดภัยชั้นนำของโลกอย่าง ชิลด์ (SHIELD) บริษัทดูแลความปลอดภัยทางไซเบอร์ระดับโลก และ โซลอส (ZOLOZ) ผู้เชี่ยวชาญด้านโซลูชั่นและเทคโนโลยีการยืนยันตัวตนแบบ Biometric ระดับโลก</p>\n<p>TrueMoney 3 x Protection มีการนำ AI มาทำงานร่วมกับ Big data เพื่อรวบรวม, จำแนกและจดจำ เพื่อใช้ในการวิเคราะห์ข้อมูลการใช้งานของผู้ใช้ พร้อมตรวจจับและสั่งการหากมีอะไรผิดพลาด พร้อมกับปกป้องบัญชีผู้ใช้ถึง 3 ชั้น</p>\n<ul>\n<li>ขั้นที่ 1 ตรวจ: เพื่อตรวจสอบว่าเป็นผู้ใช้งานตัวจริง</li>\n</ul>\n<p>ตรวจ เพื่อยืนยันเข้าใช้งานบัญชีด้วยระบบยืนยันตัวตนหลากหลายรูปแบบ (secure log in) เช่น การเรียกสแกน หน้าเพื่อตรวจสอบข้อมูลชีวมิติ (Biometric - Face recognition) เพราะถ้าหากมิจฉาชีพรู้ OTP หรือ Pin Code ก็ไม่สามารถล็อกอินบัญชีได้ เนื่องจากมีระบบสแกนหน้าป้องกันไว้ นอกจากนี้ยังสามารถตรวจจับค่า IP address หรือ Location หากมีการเข้าใช้งานจากอุปกรณ์ใช้งาน (secure device) ที่แตกต่างไปจากที่ผู้ใช้เจ้าของบัญชีได้ลงทะเบียนหรือใช้งาน</p>\n<ul>\n<li>ขั้นที่ 2 จับ: มัลแวร์หรือแอปต้องสงสัย</li>\n</ul>\n<p>มัลแวร์แอปดูดเงินและแอปแปลกปลอมที่ไม่ปลอดภัย หากติดตั้งบนอุปกรณ์ที่ใช้งานทรูมันนี่ และปฏิเสธการ อนุญาตเข้าใช้งาน</p>\n<ul>\n<li>ขั้นที่ 3 หยุด: การทำธุรกรรมที่ผิดปกติ</li>\n</ul>\n<p>หากมีการทำรายการที่ผิดปกติ ระบบ AI จะจำแนกและกำหนดค่าความเสี่ยง (Risk score) เพื่อตรวจสอบ ความผิดปกติจากประวัติการทำรายการย้อนหลัง และให้ลูกค้าทำการยืนยันตัวตนหลากหลายรูปแบบ หรือหยุดยั้งรายการที่มีความผิดปกติเพื่อป้องกันการถูกดูดเงินออก</p>\n<p>ทางทรูยังบอกอีกว่าระบบป้องกันการดูดเงิน 3 ชั้น ‘TrueMoney 3 x Protection ถือว่าเป็นระบบเดียวที่มีในตลาดที่สามารถ ตรวจ-จับ-หยุด ธุรกรรมแปลกปลอมได้ครบวงจร จึงนำมาใช้เพื่อยกระดับเทคโนโลยีความปลอดภัยมากขึ้นและป้องกันผู้ใช้บริการไม่ให้เกิดความเสียหายและตกเป็นเหยื่อของมิจฉาชีพ</p>\n<p><img alt=\"No Description\" src=\"https://www.blognone.com/sites/default/files/externals/f551518b2fc8955ff91eaf5fc8a6229c.jpg\" /></p>\n<p>ที่มา: <a href=\"https://www.truemoney.com/secure/\">Truemoney</a></p>\n</div></div></div><div><div>Topics: </div><div><div><a href=\"/topics/truemoney\">TrueMoney</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67d9343854913feab4a692c39a1836dd8033efa6e655e1aa0da8896a9e57c34b","category":"Thai"}