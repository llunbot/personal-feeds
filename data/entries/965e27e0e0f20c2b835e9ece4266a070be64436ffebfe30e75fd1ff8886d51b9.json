{"title":"VS Code เวอร์ชัน 1.82 รองรับ Port Forwarding, Diff Editor ตรวจจับโค้ดที่ย้ายตำแหน่งได้","link":"https://www.blognone.com/node/135683","date":1694485360000,"content":"<div><div><div><p>Visual Studio Code ออกเวอร์ชัน 1.82 อัพเดตรอบเดือนสิงหาคม 2023 มีฟีเจอร์น่าสนใจคือรองรับการทำ port forwarding ช่วยให้เราสามารถรัน VS Code ในเครื่องโลคัล แล้วแชร์ให้คนอื่นเข้ามาใช้งานแบบรีโมทจากอินเทอร์เน็ตได้</p>\n<p>การทำ port forwarding จะตั้งค่าเป็น private โดยดีฟอลต์ ผู้เข้ามาใช้งานจำเป็นต้องล็อกอินบัญชี GitHub อันเดียวกับที่ตั้งค่า port forwarding เพื่อความปลอดภัย แต่สามารถเปลี่ยนค่าเป็น public เพื่อไม่ต้องล็อกอินได้เช่นกัน (<a href=\"https://code.visualstudio.com/docs/editor/port-forwarding\">รายละเอียด</a>)</p>\n<p><img alt=\"No Description\" src=\"https://www.blognone.com/sites/default/files/externals/dfaab0b703d5ad419f8c56b4a55c5e64.png\" /></p>\n<p>ของใหม่อย่างอื่นในเวอร์ชันนี้คือ Diff Editor ตัวใหม่ มีฟีเจอร์ตรวจจับโค้ดที่ย้ายตำแหน่งได้ (moved code detection) ช่วยให้เห็นการย้ายตำแหน่งโค้ดทั้งบล็อคได้ง่ายขึ้น</p>\n<p><img alt=\"No Description\" src=\"https://www.blognone.com/sites/default/files/externals/8ecf220622f2c11f7d966577aab0c811.png\" /></p>\n<p>ฟีเจอร์ Command Center ค้นหาคำสั่งจากช่องค้นหาที่ title bar ถูกแสดงเป็นค่าดีฟอลต์แล้ว เพราะทดลองแล้วได้ผลตอบรับดี ช่วยให้ผู้ใช้ค้นหาคำสั่งที่ต้องการได้เร็วขึ้น</p>\n<p><img alt=\"No Description\" src=\"https://www.blognone.com/sites/default/files/externals/e6fef98e275ed93f8462b5ec5ec8e1c6.png\" /></p>\n<ul>\n<li>รองรับภาษา TypeScript เวอร์ชัน 5.2</li>\n<li>รองรับการทำ refactoring JavaScript/TypeScript แบบแยกคลาสหรือฟังก์ชันไปใส่ไฟล์อื่นที่ระบุ (move to file)</li>\n<li>JavaScript Debugger รองรับการ decompile โค้ด WebAssembly กลับมาเป็น text เพื่อให้ดีบั๊กและใส่ breakpoint ได้</li>\n</ul>\n<p>ที่มา - <a href=\"https://code.visualstudio.com/updates/v1_82\">Visual Studio Code</a></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"965e27e0e0f20c2b835e9ece4266a070be64436ffebfe30e75fd1ff8886d51b9","category":"Thai"}