{"title":"World Labs บริษัทใหม่ของ Fei-Fei Li เจ้าแม่วงการ AI มีมูลค่าเกิน 1 พันล้านดอลลาร์แล้ว","link":"https://www.blognone.com/node/140945","date":1721289539000,"content":"<div><div><div><p>Financial Times รายงานข่าวว่า World Labs บริษัทของ Fei-Fei Li นักวิจัยด้าน AI ชื่อดัง ระดมทุนก้อนใหญ่จากบริษัทลงทุนหลายราย เช่น Andreessen Horowitz และ Radical Ventures ตอนนี้มีมูลค่าเกิน 1 พันล้านดอลลาร์เรียบร้อยแล้ว</p>\n<p>Fei-Fei Li เป็นนักวิจัยอเมริกันเชื้อสายจีน <a href=\"https://profiles.stanford.edu/fei-fei-li\">สอนอยู่ที่มหาวิทยาลัยสแตนฟอร์ด</a> และเคยทำงานกับกูเกิลอยู่ช่วงสั้นๆ เธอเป็นผู้บุกเบิกงานวิจัยสาย computer vision และมีชื่อเสียงจากการก่อตั้งโครงการ ImageNet ที่กลายเป็นชุดทดสอบมาตรฐานของ AI สาย vision และการใช้จีพียูช่วยประมวลผล deep learning ในช่วงทศวรรษ 2010s ซึ่งในวงการได้ขนานนามให้เธอเป็น Godmother of AI</p>\n<p>ตอนนี้ยังไม่ชัดเจนนักว่าบริษัท World Labs ของเธอจะทำอะไรบ้าง แต่ในคลิป TED Talk เมื่อเร็วๆ นี้ Fei-Fei Li ได้พูดถึงแนวคิด spatial intelligence ที่ทำให้ปัญญาประดิษฐ์เข้าใจบริบทของพื้นที่รอบๆ ตัว ทั้งในโลกจริงและโลกเสมือน รายละเอียดดูได้จากคลิปท้ายข่าว</p>\n<p>ที่มา - <a href=\"https://www.ft.com/content/0b210299-4659-4055-8d81-5a493e85432f\">Financial Times</a>, <a href=\"https://www.theverge.com/2024/7/17/24200496/ai-fei-fei-li-world-labs-andreessen-horowitz-radical-ventures\">The Verge</a>, <a href=\"https://qz.com/godmother-ai-dr-fei-fei-li-built-1-billion-startup-1851597427\">Quartz</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/startup\">Startup</a></div><div><a href=\"/topics/fei-fei-li\">Fei-Fei Li</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09f631100f3ff3894d919868470b23599110bca0d45e11ca93c855611b40b121","category":"Thai"}