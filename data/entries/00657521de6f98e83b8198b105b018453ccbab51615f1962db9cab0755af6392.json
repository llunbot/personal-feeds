{"title":"ไมโครซอฟท์บังคับ Copilot+ PC ต้องเป็น Secure-cored PC มีชิปความปลอดภัย Pluton","link":"https://www.blognone.com/node/139880","date":1716301279000,"content":"<div><div><div><p>ไมโครซอฟท์เปิดเผยรายละเอียดฝั่งความปลอดภัยของ <a href=\"https://www.blognone.com/node/139853\">Copilot+ PC</a> ว่าจำเป็นต้องผ่านสเปก <a href=\"https://www.blognone.com/node/112696\">Secured-core PC</a> มีความปลอดภัยระดับสูงตั้งแต่ขั้นของเฟิร์มแวร์ ต้องมี<a href=\"https://www.blognone.com/node/119670\">ชิปความปลอดภัย Pluton ที่ไมโครซอฟท์ออกแบบ</a> และเปิดใช้งานเป็นค่าดีฟอลต์</p>\n<p>เงื่อนไขอื่นๆ คือต้องมี  Windows Hello Enhanced Sign-in Security (ESS) โหมดความปลอดภัยขั้นสูงของ Windows Hello ที่เปิดใช้ฟีเจอร์  Virtualization Based Security (VBS) เก็บรักษาข้อมูลไบโอเมตริกแยกเฉพาะด้วย</p>\n<p>ไมโครซอฟท์ให้สถิติว่าการเปิดฟีเจอร์ความปลอดภัยเหล่านี้มาเป็นดีฟอลต์ ช่วยลดปัญหาความปลอดภัยลงได้ 58% และในบางกรณี เช่น การโจมตีทางเฟิร์มแวร์ สามารถลดลงได้ 3 เท่าด้วย</p>\n<p>ไมโครซอฟท์เปิดตัวแนวคิด Secured-core PC และ Pluton มาได้นานพอสมควร และเริ่มมี<a href=\"https://www.blognone.com/node/126537\">ชิป</a> และ <a href=\"https://www.blognone.com/node/128564\">ฮาร์ดแวร์</a> <a href=\"https://www.blognone.com/node/138847\">บางรุ่น</a> นำไปใช้งานบ้างแล้ว เพียงแต่ไมโครซอฟท์ยังไม่บังคับใช้งาน จนกระทั่งมาถึงยุคของ Copilot+ PC ที่ไมโครซอฟท์มีสิทธิกำหนดสเปกขั้นต่ำใหม่ และเริ่มบังคับใช้งานแล้ว</p>\n<p>ที่มา - <a href=\"https://www.microsoft.com/en-us/security/blog/2024/05/20/new-windows-11-features-strengthen-security-to-address-evolving-cyberthreat-landscape/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/8400afcd2d2eff49f25b2e87cee87dc1.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div><div><a href=\"/topics/arm-pc\">ARM PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00657521de6f98e83b8198b105b018453ccbab51615f1962db9cab0755af6392","category":"Thai"}