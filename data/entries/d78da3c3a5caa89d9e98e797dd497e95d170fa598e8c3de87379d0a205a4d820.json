{"title":"Alan Wake 2 เปิดตัว เป็นเกมเอาตัวรอดสยองขวัญเต็มรูปแบบ กำหนดขายปี 2023","link":"https://www.blognone.com/node/126241","date":1639101357000,"content":"<div><div><div><p>Remedy Entertainment เปิดตัว Alan Wake 2 มีกำหนดขายปี 2023 ลง PS5, Xbox Series X|S, และพีซี (เอ็กซ์คลูซีฟ Epic Games) โดยเกมจะได้ Epic Games Publishing เป็นผู้จัดจำหน่ายด้วยบนทุกแพลตฟอร์ม</p>\n<p><a href=\"https://www.blognone.com/node/124629\">Remedy เพิ่งนำ Alan Wake ภาคแรกมารีมาสเตอร์ขาย</a> จึงไม่แปลกใจที่เราจะเห็นภาคต่อประกาศตามมาอย่างรวดเร็ว</p>\n<p>Sam Lake หัวหน้าฝ่ายครีเอทีฟของ Remedy บอกว่าวางแผนทำเกม Alan Wake 2 มายาวนานตั้งแต่ตอนทำเกมภาคแรก (วางขายปี 2010) แต่โปรเจคเกมที่ใหญ่ระดับนี้จำเป็นต้องใช้งบลงทุนเยอะ ซึ่งทีมงานก็ไม่ย่อท้อ ผลักดันต่อมาเรื่อยๆ จนสามารถเข็นภาคต่อออกมาได้แล้ว</p>\n<p>Sam บอกว่าเกม Alan Wake ภาคแรกถือเป็นเกมแอคชั่นที่มีองค์ประกอบสยองขวัญ แต่ Alan Wake 2 ถือเป็นเกมแนวเอาตัวรอดสยองขวัญ (survival horror) อย่างแท้จริง และถือเป็นเกมแนวนี้เกมแรกของบริษัทด้วย</p>\n<p>เกมซีรีส์ Alan Wake และ Control ของ Remedy ถือว่าอยู่ในจักรวาลเดียวกันที่เรียกว่า Remedy Connected Universe โดยเนื้อหาภาคเสริม AWE ของเกม Control เป็นตัวเชื่อมทั้งสองเกมเข้าด้วยกัน แต่ผู้เล่นไม่จำเป็นต้องเคยเล่นเกมของ Remedy มาก่อนก็สามารถเข้าใจกับเนื้อเรื่องของ Alan Wake 2 ได้</p>\n<p><img src=\"https://www.blognone.com/sites/default/files/externals/5f556751f4817adff7d79984d206bd7b.png\" /></p>\n<p><img src=\"https://www.blognone.com/sites/default/files/externals/f97b297a046d997b14a6e41b129f8d24.jpg\" /></p>\n<p>ที่มา - <a href=\"https://twitter.com/remedygames/status/1469117907254890506\">@RemedyGames</a>, <a href=\"https://blog.playstation.com/2021/12/09/alan-wake-2-announced-for-ps5/\">PlayStation Blog</a></p>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/games\">Games</a></div><div><a href=\"/topics/remedy-entertainment\">Remedy Entertainment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d78da3c3a5caa89d9e98e797dd497e95d170fa598e8c3de87379d0a205a4d820","category":"Thai"}