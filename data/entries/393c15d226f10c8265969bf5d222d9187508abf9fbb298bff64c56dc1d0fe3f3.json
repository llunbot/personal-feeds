{"title":"Twitter เริ่มโอเพนซอร์สอัลกอริทึม ระบบแนะนำทวีต (Recommendation) แล้ว","link":"https://www.blognone.com/node/133254","date":1680307030000,"content":"<div><div><div><p>Twitter ได้โอเพนซอร์สระบบคัดเลือกแนะนำทวีตสำหรับผู้ใช้งานแล้ว (Recommendation) ตามที่เคย<a href=\"https://www.blognone.com/node/133078\">ประกาศก่อนหน้านี้</a> โดยเผยแพร่โค้ด<a href=\"https://github.com/twitter/the-algorithm/\">ทาง GitHub ของ Twitter</a> ซึ่ง Twitter บอกว่าเป็นแนวทางเปิดเผยและโปร่งใสมากที่สุดเท่าที่ทำได้ ทั้งนี้มีโค้ดบางส่วนที่ไม่ได้นำมาเผยแพร่ ในส่วนที่เกี่ยวกับการจัดการความเป็นส่วนตัว และความปลอดภัยผู้ใช้งาน ขณะที่ส่วนของระบบแนะนำโฆษณายังไม่ได้เผยแพร่ในรอบนี้</p>\n<p>Twitter ยังเขียนบล็อกอธิบายกระบวนการทำงานของระบบแนะนำทวีตในภาพใหญ่ ซึ่งแบ่งเป็น 3 ขั้นตอน คือ คัดเลือกทวีตดีที่สุดจากเครื่องมือต่าง ๆ (Candidate Sourcing) จากนั้นจัดลำดับทวีต (Rank) โดยใช้โมเดล Machine Learning และขั้นตอนสุดท้ายคือการกรองทวีตสำหรับแต่ละผู้ใช้งาน (Filters) โดยดูเงื่อนไขกำหนด เช่น ไม่ได้บล็อก, ไม่ใช่ทวีต NSFW หรือเคยเห็นทวีตนี้มาก่อนแล้ว</p>\n<p><img src=\"https://www.blognone.com/sites/default/files/externals/bcc6ddc72a0343181af32edced8ab74f.png\" alt /></p>\n<p>Twitter ยังลงรายละเอียดเพิ่มเติมในบางขั้นตอน เช่น การแสดงทวีตในแท็บ For You จะเริ่มจากการคัดทวีตที่ดีที่สุดสำหรับผู้ใช้งานแต่ละคน 1,500 ทวีต และแบ่งทวีตที่จะแสดงเป็นสองกลุ่ม คือคนที่เราติดตาม 50% คนที่เราไม่ได้ตามอีก 50% ตัวเลขนี้อาจแตกต่างไปสำหรับผู้ใช้แต่ละคน</p>\n<p><img alt=\"No Description\" src=\"https://www.blognone.com/sites/default/files/externals/ed69f8eb4f74d75b96af74f4cfd6eba6.png\" /></p>\n<p>มีของแถมจากนักแกะแอป Jane Wong ซึ่งพบว่าในโค้ดของ Twitter จะใส่ป้ายกำกับ (Label) โดยเฉพาะสำหรับทวีตของแต่ละกลุ่ม (author_is) ซึ่งตัวอย่างแสดง แยกทั้ง ทวีตจากนักการเมืองพรรค Democrat, Republican ทวีตจาก Power User (อาจหมายถึงบัญชี Verified รุ่นแรก) และแยกทวีตเฉพาะของซีอีโอ Elon Musk โดยเฉพาะด้วย <a href=\"https://www.blognone.com/node/132644\">ตามรายงานก่อนหน้านี้</a></p>\n<blockquote><p>Twitter’s algorithm specifically labels whether the Tweet author is Elon Musk“author_is_elon”besides the Democrat, Republican and “Power User” labels<a href=\"https://t.co/fhpBjdfifX\">https://t.co/fhpBjdfifX</a> <a href=\"https://t.co/orCPvfMTb9\">pic.twitter.com/orCPvfMTb9</a></p>\n<p>— Jane Manchun Wong (@wongmjane) <a href=\"https://twitter.com/wongmjane/status/1641884551189512192?ref_src=twsrc%5Etfw\">March 31, 2023</a></p></blockquote>\n<p>ที่มา: <a href=\"https://www.theverge.com/2023/3/31/23664849/twitter-releases-algorithm-musk-open-source\">The Verge</a> และ <a href=\"https://blog.twitter.com/engineering/en_us/topics/open-source/2023/twitter-recommendation-algorithm\">Twitter</a></p>\n<blockquote><p>Most of the recommendation algorithm will be made open source today. The rest will follow.Acid test is that independent third parties should be able to determine, with reasonable accuracy, what will probably be shown to users.No doubt, many embarrassing issues will be… <a href=\"https://t.co/41U4oexIev\">https://t.co/41U4oexIev</a></p>\n<p>— Elon Musk (@elonmusk) <a href=\"https://twitter.com/elonmusk/status/1641874582473695246?ref_src=twsrc%5Etfw\">March 31, 2023</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"393c15d226f10c8265969bf5d222d9187508abf9fbb298bff64c56dc1d0fe3f3","category":"Thai"}