{"title":"อินเทลปิดบริการ Unison แอพเชื่อมข้อมูลระหว่างพีซีกับสมาร์ทโฟน","link":"https://www.blognone.com/node/145705","date":1743941435000,"content":"<div><div><div><p>อินเทลประกาศปิดบริการ <a href=\"https://www.blognone.com/node/130642\">แอพ Unison สำหรับซิงก์ข้อมูลพีซีกับสมาร์ทโฟน Android/iOS ที่เปิดตัวในปี 2022</a></p>\n<p>ประกาศของอินเทลมีอยู่บน<a href=\"https://apps.microsoft.com/detail/9pp9gzm2gn26?hl=en-US&amp;gl=US\">หน้าของแอพ Unison บนเว็บ Microsoft Store</a> บอกสั้นๆ แค่ว่าจะปิดบริการบนแพลตฟอร์มเกือบทุกตัวสิ้นเดือนมิถุนายน 2025 ส่วน<a href=\"https://www.blognone.com/node/141886\">โน้ตบุ๊กตระกูล Lenovo Aura ที่พัฒนาร่วมกับอินเทล</a> จะปิด Unison ตอนสิ้นปี 2025</p>\n<p>ถึงแม้อินเทลไม่ได้บอกเหตุผลของการปิด Unison มาตรงๆ แต่ก็ตรงกับ<a href=\"https://www.bloomberg.com/news/articles/2025-03-31/intel-ceo-says-priority-to-recruit-retain-engineering-talent\">นโยบายของซีอีโอคนใหม่ Lip-Bu Tan</a> ที่ต้องการโฟกัสที่ธุรกิจหลักของบริษัทเท่านั้น อะไรที่ไม่ใช่ธุรกิจหลักจะขายหรือปิดทิ้งไป</p>\n<p>ที่มา - <a href=\"https://www.neowin.net/news/intel-is-killing-an-awesome-free-windows-11-app-that-connects-pcs-with-phones/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/bfee51758972e265e507fd40281bc096.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/mobile-app\">Mobile App</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f39e0b180ed30822924539b46701b7c1f688eb98d563fad9d7a0aaa82244ecf","category":"Thai"}