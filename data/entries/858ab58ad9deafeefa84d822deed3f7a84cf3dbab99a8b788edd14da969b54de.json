{"title":"Palo Alto Networks ซื้อกิจการ Dig Security สตาร์ทอัพระบบเสริมความปลอดภัยข้อมูลบนคลาวด์จากอิสราเอล","link":"https://www.blognone.com/node/136504","date":1698797250000,"content":"<div><div><div><p>Palo Alto Networks ประกาศทำข้อตกลงเพื่อซื้อกิจการ Dig Security สตาร์ทอัพผู้พัฒนาเครื่องมือความปลอดภัยบนคลาวด์ ดีลดังกล่าวไม่มีการเปิดเผยมูลค่า แต่แหล่งข่าวของ <a href=\"https://techcrunch.com/2023/10/31/confirmed-palo-alto-networks-buys-dig-security-sources-say-for-400m/\">TechCrunch</a> บอกว่าอยู่ที่ประมาณ 400 ล้านดอลลาร์</p>\n<p>Dig Security เป็นสตาร์ทอัพจากอิสราเอล ซึ่งโฟกัสที่การพัฒนาเครื่องมือจัดการเสริมความปลอดภัยของข้อมูล (DSPM - Data Security Posture Management) เนื่องจากปัจจุบัน 70% ขององค์กรเก็บข้อมูลไว้ในพับลิกคลาวด์ ขณะเดียวก็มีการใช้งาน Generative AI มากขึ้น ซึ่งจำเป็นต้องใช้ข้อมูลมากขึ้น DSPM จะเข้ามาช่วยระบุว่าข้อมูลใดที่เป็นข้อมูลอ่อนไหว ที่อาจเกิดช่องโหว่ในการจัดเก็บ รวมทั้งช่วยตรวจสอบ และป้องกันการรั่วไหลของข้อมูล</p>\n<p>Palo Alto Networks จะนำโซลูชัน DSPM ของ Dig Security มาเสริมกับผลิตภัณฑ์ปัจจุบันในการดูแลจัดการคลาวด์อย่าง Prisma Cloud เพื่อให้ระบบตรวจสอบแบบเกือบเรียลไทม์บนคลาวด์มีประสิทธิภาพมากขึ้น</p>\n<p>ที่มา: <a href=\"https://www.paloaltonetworks.com/company/press/2023/palo-alto-networks--announces-intent-to-acquire-cloud-security-start-up-dig-security\">Palo Alto Networks</a></p>\n<p><img alt=\"No Description\" src=\"https://www.blognone.com/sites/default/files/externals/b09aa88ba9ecb31820ae3951a2438297.png\" /></p>\n</div></div></div><div><div>Topics: </div><div><div><a href=\"/topics/palo-alto-networks\">Palo Alto Networks</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"858ab58ad9deafeefa84d822deed3f7a84cf3dbab99a8b788edd14da969b54de","category":"Thai"}