{"title":"Threads เตรียมหยุดให้บริการในตุรกีชั่วคราว ตามคำสั่งของหน่วยงานกำกับดูแลในประเทศ","link":"https://www.blognone.com/node/139238","date":1713240838000,"content":"<div><div><div><p>Meta ประกาศเตรียมหยุดให้บริการ Threads แพลตฟอร์มโซเชียลตัวอักษร<strong>ในประเทศตุรกี</strong>ชั่วคราว มีผลตั้งแต่วันที่ 29 เมษายน เป็นต้นไป เพื่อให้เป็นไปตามคำสั่งของหน่วยงานกำกับดูแลการแข่งขันของตุรกีหรือ TCA (Turkish Competition Authority)</p>\n<p>TCA ให้เหตุผลว่า Threads ใช้การเชื่อมต่อกับบัญชี Instagram และมีการแลกเปลี่ยนข้อมูลกันระหว่างสองแพลตฟอร์ม เป็นการเพิ่มอำนาจในตลาดการแข่งขันของ Meta</p>\n<p>Meta ยังไม่ได้ให้กำหนดช่วงเวลาที่จะปฏิบัติตามแนวทางคำสั่ง เพื่อให้ Threads สามารถให้บริการในตุรกีได้อีกครั้ง แต่แนะนำผู้ใช้งานในตุรกีให้เลือกระหว่าง Deactivate บัญชี Threads เพื่อให้สามารถใช้งานต่อได้หาก Threads กลับมา หรือลบ (Delete) บัญชีทั้งหมดไปเลย</p>\n<p>ที่มา: <a href=\"https://about.fb.com/news/2024/04/we-will-temporarily-shut-down-threads-in-turkiye/\">Meta</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/turkey\">Turkey</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6a9b79a731aaa5b10a3c221b636f3e2c905cfc8932d78b5d80e6bf536e43013","category":"Thai"}