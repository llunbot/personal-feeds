{"title":"Microsoft Lists แอปติดตาม-จัดระเบียบงาน เปิดให้ทุกคนสมัครใช้งานได้ฟรีแล้ว","link":"https://www.blognone.com/node/136030","date":1696239527000,"content":"<div><div><div><p>ไมโครซอฟท์<a href=\"https://techcommunity.microsoft.com/t5/microsoft-sharepoint-blog/introducing-microsoft-lists-msa-preview-for-ios-and-android/ba-p/3841069\">ประกาศ</a>ว่า Microsoft Lists แอปสำหรับติดตามและจัดระเบียบงาน เปิดให้ผู้ใช้บัญชีไมโครซอฟท์ทุกคนสมัครใช้งานได้แล้ว โดยตอนนี้อยู่ในสถานะพรีวิว</p>\n<p>เดิม Microsoft Lists เป็นแอปที่ออกมาให้เฉพาะลูกค้าบัญชีธุรกิจและองค์กรใช้งาน ก่อนจะขยายมาทดสอบกับผู้ใช้งานทั่วไปแต่จำกัดจำนวนเมื่อปีที่แล้ว แต่ตอนนี้ผู้ใช้งานบัญชีไมโครซอฟท์แบบฟรีก็สามารถใช้งานได้ทั้งบน iOS, Android และเวอร์ชันบนเว็บที่ lists.microsoft.com</p>\n<p>Microsoft Lists เป็นแอปสำหรับติดตาม จัดระเบียบงานต่าง ๆ ในชีวิตประจำวัน เช่น จัดหมวดรายการของซื้อเข้าบ้าน บันทึกค่าใช้จ่าย หรือจดไอเดียต่าง ๆ ตลอดจนติดตามสถานะล่าสุด สามารถแชร์ให้ได้ทั้งกับเพื่อนร่วมงาน เพื่อนสนิท หรือคนในครอบครัวเพื่ออัพเดตข้อมูลระหว่างกัน</p>\n<p>ที่มา: <a href=\"https://www.theverge.com/2023/10/2/23899361/microsoft-lists-preview-ios-android-web-consumers\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/9d6d2249c735605d84df0a0454c068e5.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/mobile-apps\">Mobile Apps</a></div><div><a href=\"/topics/microsoft-lists\">Microsoft Lists</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e006abe9eb6d728173dd51bcd00083ccf13eee419673cafc66c5081abda61638","category":"Thai"}