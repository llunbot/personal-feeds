{"title":"Stack Overflow ล็อกบัญชีผู้ใช้หลังพยายามแก้คำตอบประท้วงการขายข้อมูลให้ OpenAI","link":"https://www.blognone.com/node/139639","date":1715175344000,"content":"<div><div><div><p>หลังจาก <a href=\"https://www.blognone.com/node/139601\">OpenAI ตกลงซื้อข้อมูลจาก Stack Overflow นำข้อมูลไปฝึกปัญญาประดิษฐ์</a> ผู้ใช้บางส่วนก็แสดงความไม่พอใจ <a href=\"https://stackoverflow.com/users/392350/benui\">ผู้ใช้ชื่อบัญชี benui</a> ก็พยายามลบคำตอบของตัวเอง แต่กลับถูกล็อกบัญชี</p>\n<p>benui ระบุว่าตอนแรกเขาพยายามลบคำตอบแต่ก็พบว่า Stack Overflow ล็อกไม่ให้ลบคำตอบที่ถูกยอมรับแล้วและมีโหวตจำนวนมาก เขาจึงพยายามแก้คำตอบเพื่อประท้วงแต่ผู้ดูแลเว็บก็แก้คำตอบกลับภายในเวลาไม่นาน และล็อกบัญชีของเขาเป็นเวลา 7 วัน</p>\n<p>ไม่แน่ชัดว่าตอนนี้มีผู้ใช้พยายามลบหรือแก้คำตอบเพื่อประท้วงมากน้อยเพียงใด แต่ benui ยืนยันว่าจะพยายามขอลบข้อมูลด้วยกระบวนการ GDPR ต่อไป</p>\n<p>ที่มา - <a href=\"https://twitter.com/_benui/status/1787612289757249989\">@_benui</a></p>\n<p><img alt=\"No Description\" src=\"https://www.blognone.com/sites/default/files/externals/3d20e49b976a4bb409ac2c92a9ef938b.png\" /></p>\n</div></div></div><div><div>Topics: </div><div><div><a href=\"/topics/stack-overflow\">Stack Overflow</a></div><div><a href=\"/topics/openai\">OpenAI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3968a835fae12f60d34f725489862a34589f318cdf13cf879f690633694d6e47","category":"Thai"}