{"title":"ASUS เปิดตัว Zenbook S 13 OLED โน้ตบุ๊กจอ OLED ที่บางที่สุดในโลก","link":"https://www.blognone.com/node/133510","date":1682052299000,"content":"<div><div><div><p>ASUS เปิดตัวโน้ตบุ๊กตระกูล Zenbook ตัวใหม่อย่าง <strong>Zenbook S 13 OLED</strong> ซึ่งเคลมว่าเป็น Laptop จอ 13.3 นิ้ว ที่บางที่สุดในโลก ด้วยความหนาของเครื่องที่มีขนาดเพียง 1 เซนติเมตร (10.9 มิลลิเมตร) และน้ำหนักเครื่องที่หนักเพียง 1 กิโลกรัม ที่มีพอร์ตครบครันไม่ว่าเป็น HDMI 2.0, USB 3.2 Gen 2 Type A, USB-C (Thunderbolt 4) ถึง 2 port และ 3.5 mm audio jack</p>\n<p>นอกจากบางเบาแล้ว Zenbook S OLED ยังมาพร้อมกับหน้าจอแบบ OLED ที่ความละเอียด 2.8K (2880 x 1800 Ratio 16:10) รองรับ Dolby Vision , DisplayHDR 500 True Black และ DCI-P3 100% ด้วยเทคโนโลยี ASUS Lumina OLED ที่มีความบางเพีนง 3.5 มิลลิเมตรเท่านั้น (บางกว่ารุ่นที่แล้ว 30%)</p>\n<p>ทางด้านสเปคของเครื่องก็จัดเต็มไม่แคร์ความบางด้วย CPU Intel Gen 13 ที่มีให้สูงสุดถึง Core i7-1355U การ์ดจอ Intel Iris X แรมแบบ LPDDR5 ที่คอนฟิกได้สุงสุดถึง 32GB , SSD แบบ PCle Gen 4 ที่เลือกได้สูงสุดถึง 1TB และระบบเสียงที่ได้รับการรับรองจาก Harman Kardon</p>\n<p>ตัวเครื่อง Zenbook S 13 OLED มีให้เลือก 2 สีได้แก่ Basalt Gray และ Ponder Blue อีกทั้งยังเป็นโน้ตบุ๊กที่ eco-friendly ด้วยวัสดุที่ได้รับการรับรองรับมาตรฐาน 100% FSC Mix packaging</p>\n<p><img alt=\"No Description\" src=\"https://www.blognone.com/sites/default/files/externals/befb9b6a5f4b3eb45c4c280fc595db12.jpg\" /></p>\n<p>ตัว Zenbook S 13 OLED จะวางขายในไตรมาสนี้ในอังกฤษ ในราคาเริ่มต้น £1,499 หรือประมาณ 65,000 บาท ส่วนประเทศอื่นรอติดตามจากทาง Asus ในภายหลัง</p>\n<p>ที่มา - <a href=\"https://press.asus.com/news/zenbooks13-oled-the-worlds-slimmest-laptop/\">asus</a> , <a href=\"https://www.xda-developers.com/asus-zenbook-s-13-oled-worlds-thinnest/\">xda-developers</a></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/laptop\">Laptop</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fbaafca1a8d09ddaccf78ad8db35f7d9b2f6dc532f7b1822a273ee511dfb302","category":"Thai"}