{"title":"Respawn ยืนยัน ผู้กำกับ Titanfall กำลังทำเกมซีรีส์ใหม่ ยังไม่มี Titanfall 3 ในเร็วๆ นี้","link":"https://www.blognone.com/node/133680","date":1683111371000,"content":"<div><div><div><p>Vince Zampella ผู้ก่อตั้งสตูดิโอ Respawn Entertainment เปิดเผยว่า Steve Fukuda ผู้กำกับเกม Titanfall ทั้งสองภาค กำลังพัฒนาเกมซีรีส์ใหม่ของบริษัท เป็นทีมขนาดเล็กที่เน้นการทดลองใหม่ๆ</p>\n<p>Titanfall ภาค 1-2 ถือเป็นสองเกมแรกของ Respawn Entertainment ก่อนขยายมาเป็นเกม Apex Legends ในจักรวาลเดียวกัน ภายหลัง Respawn ยังมาทำเกม Star Wars เพิ่มด้วย (<a href=\"https://www.blognone.com/node/126860\">และมีโครงการอีกหลายเกม</a>) ก่อนหน้านี้เพิ่งมีข่าวว่า <a href=\"https://www.blognone.com/node/132469\">Respawn ยกเลิกเกมมือถือ Titanfall</a> ทำให้แฟนๆ ที่อยากเห็น Titanfall ภาคใหม่คงต้องรอกันต่อไปอีกนาน</p>\n<p>Vince Zampella เองก็ยอมรับว่าเขาอยากเห็น Titanfall 3 เช่นกัน แต่ยืนยันว่ายังไม่มีโครงการ Titanfall อยู่ในตอนนี้</p>\n<p>ที่มา - <a href=\"https://www.axios.com/2023/05/01/vince-zampella-ea-star-wars-battlefield\">Axios</a></p>\n<p><img src=\"https://www.blognone.com/sites/default/files/externals/9f83f0aaa7b40681956837bbd775960c.jpg\" alt /></p>\n</div></div></div><div><div>Topics: </div><div><div><a href=\"/topics/titanfall\">Titanfall</a></div><div><a href=\"/topics/respawn\">Respawn</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21e63b379e1267162021efc21ca56fcddad25cf84b1a690ef252f462bb07ac7a","category":"Thai"}