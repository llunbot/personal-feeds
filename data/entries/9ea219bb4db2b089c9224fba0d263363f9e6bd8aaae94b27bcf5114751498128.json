{"title":"Cisco รายงานผลประกอบการ รายได้รวมลดลง 10% - ประกาศปลดพนักงานทั่วโลก 7%","link":"https://www.blognone.com/node/141421","date":1723673180000,"content":"<div><div><div><p>Cisco รายงานผลประกอบการประจำไตรมาสที่ 4 ตามปีการเงินบริษัท 2024 สิ้นสุดเดือนกรกฎาคม รายได้รวม 13,642 ล้านดอลลาร์ ลดลง 10% เทียบกับไตรมาสเดียวกันในปีก่อน เฉพาะ Splunk สร้างรายได้ให้ Cisco 960 ล้านดอลลาร์ มีกำไรสุทธิตามบัญชี GAAP 2,162 ล้านดอลลาร์</p>\n<p>รายได้แยกตามกลุ่มธุรกิจ มีการเติบโตในกลุ่ม Security เพิ่มขึ้น 81%, Observability เพิ่มขึ้น 41% เป็นผลจากรายได้ของ Splunk ส่วนสินค้ากลุ่ม Networking ลดลง 28%</p>\n<p>Scott Herren ซีเอฟโอ Cisco กล่าวว่าบริษัทยังโฟกัสในการเติบโตและมีการดำเนินงานตามแผน โดย Cisco ยังคงเดินหน้าลงทุนใน AI, คลาวด์ และ Cybersecurity และคงแผนการให้ผลตอบแทนกับผู้ถือหุ้นที่ดี</p>\n<p>Cisco ยังประกาศแผนปลดพนักงานเพิ่มอีก 7% ของจำนวนพนักงานทั่วโลก ซึ่งเป็นการประกาศปลดพนักงานรอบที่สองในปีนี้ตามที่<a href=\"https://www.blognone.com/node/141346\">มีข่าว</a>ออกมาก่อนหน้า</p>\n<p>ที่มา: <a href=\"https://newsroom.cisco.com/c/r/newsroom/en/us/a/y2024/m08/cisco-reports-fourth-quarter-and-fiscal-year-2024-earnings.html\">Cisco</a> และ <a href=\"https://www.cnbc.com/2024/08/14/cisco-csco-earnings-report-q4-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/528320f0f90eb35a3eee3ff3592e6109.jpeg\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/financial-report\">Financial Report</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ea219bb4db2b089c9224fba0d263363f9e6bd8aaae94b27bcf5114751498128","category":"Thai"}