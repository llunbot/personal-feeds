{"title":"สมาร์ททีวี Samsung ถูกขโมยจากโกดัง แต่สั่ง brick เครื่องผ่านอินเทอร์เน็ตได้","link":"https://www.blognone.com/node/124409","date":1629868715000,"content":"<div><div><div><p>เกิดเหตุการณ์การจลาจลใน KwaZulu-Natal ประเทศแอฟริกาใต้ หลังประธานาธิบดี Jacob Zuma ยอมมอบตัวและจะถูกจำคุก 15 เดือนข้อหาหมิ่นศาล แต่อาจรอดจากข้อหาคอรัปชั่น การจลาจลครั้งนี้ทำให้มีสมาร์ททีวีของ Samsung ถูกขโมยไปจากโกดังเป็นจำนวนมาก</p>\n<p>ทีวีของ Samsung มาพร้อมกับแอป <a href=\"https://www.samsung.com/za/support/newsalert/123186/\">Samsung TV Block</a> ซึ่งจะเช็คเลขซีเรียลของเครื่องกับระบบ และถ้าตรงกับเลขซีเรียลที่ Samsung ระบุไว้ เช่นของเครื่องที่ถูกขโมยจากโกดัง แอปจะปิดการทำงานของทีวีทันที จนกว่าผู้ใช้จะส่งเรื่องยืนยันหลักฐานการซื้อเครื่องที่ถูกต้องกับตัวแทนจำหน่าย</p>\n<p>Samsung ระบุว่าครั้งนี้แอปจะบล็อกเครื่องที่ถูกขโมยจากโกดังเท่านั้น ไม่เกี่ยวกับกรณีขโมยอื่นๆ ในจลาจลครั้งนี้</p>\n<p>อย่างไรก็ตาม การมีแอปที่พร้อมปิดการทำงานทีวีเป็นจำนวนมากได้ผ่านอินเทอร์เน็ตติดมากับเครื่อง อาจสร้างความกังวลให้ผู้ใช้ได้ หากระบบของ Samsung ถูกโจมตีโดยผู้ไม่หวังดี หรือเกิดการผิดพลาดในการตรวจสอบเลขซีเรียลขึ้น คงต้องติดตามการใช้งานแอปนี้ของ Samsung กันต่อไป</p>\n<p>ที่มา - <a href=\"https://www.theregister.com/AMP/2021/08/24/samsung_tv_block/\">The Register</a></p>\n<p><img src=\"https://www.blognone.com/sites/default/files/externals/ca86d09a9b56cc0df013af31c5e6d319.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/smart-tv\">Smart TV</a></div><div><a href=\"/topics/south-africa\">South Africa</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"929056fca42b9e8bd272ecfa3e0d6862d451b62f8d8ff7a687e1b94b65554bd4","category":"Thai"}