{"title":"เผยข้อกำหนด EU เรื่องสมาร์ทโฟนใช้ USB-C ระบุ สายชาร์จทั่วไปต้องใช้งานได้ ห้ามจำกัด","link":"https://www.blognone.com/node/133704","date":1683264501000,"content":"<div><div><div><p>รายงานเรื่อง iPhone 15 จะใช้<a href=\"https://www.blognone.com/node/132786\">พอร์ต USB-C</a> ในการชาร์จมีมาระยะหนึ่งแล้ว นับตั้งแต่ EU <a href=\"https://www.blognone.com/node/131790\">ออกข้อกำหนด</a>ให้อุปกรณ์อิเล็กทรอนิกส์รวมทั้งสมาร์ทโฟนใช้ USB-C มีผลปลายปีนี้</p>\n<p>มีรายงานเพิ่มเติมว่าข้อกำหนดของการใช้ USB-C นั้น ระบุไว้ด้วยว่าอุปกรณ์จะต้องรองรับการชาร์จด้วยอุปกรณ์ USB-C แบบทั่วไปในตลาด และหากไม่รองรับ สินค้านั้นก็ไม่สามารถขายในกลุ่มประเทศ EU ได้</p>\n<p>แม้ประกาศนี้อาจไม่มีอะไรพิเศษ แต่ก็มีรายงานก่อนหน้าว่าแม้แอปเปิลจะเปลี่ยน iPhone 15 มาใช้ USB-C แต่แอปเปิลก็อาจเพิ่มข้อจำกัดบางอย่าง เช่น ระบบตรวจสอบว่าสายชาร์จนั้นเป็นของแอปเปิลหรือเป็นสายที่รองรับ MFi หรือไม่ ซึ่งตามข้อมูลนี้ก็จะไม่สามารถทำได้ ขณะเดียวกันมีรายงานข่าวว่า iPhone 15 เวอร์ชัน USB-C อาจขายเฉพาะใน EU เท่านั้น ส่วนภูมิภาคอื่นยังเป็น Lightning เหมือนเดิมด้วย</p>\n<p>ที่มา: <a href=\"https://www.phonearena.com/news/iPhone-15-will-not-be-sold-in-the-EU-if-it-fails-to-meet-common-charger-requirements_id147329\">Phone Arena</a></p>\n<p><img src=\"https://www.blognone.com/sites/default/files/externals/2a57d38302f594959b259ef9b7059d50.jpg\" alt /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/apple\">Apple</a></div><div><a href=\"/topics/usb-c\">USB-C</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6899a25c40c0fb19641d8214555bccebbb6a679b0e03b3273c48090cadfba30a","category":"Thai"}