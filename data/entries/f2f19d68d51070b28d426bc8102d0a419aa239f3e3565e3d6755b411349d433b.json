{"title":"[ไม่ยืนยัน] OpenAI หารือปรับเงื่อนไขบริษัทเกี่ยวกับ AGI ว่า Microsoft ยังเข้าถึงเทคโนโลยีได้ต่อไป","link":"https://www.blognone.com/node/143512","date":1733545085000,"content":"<div><div><div><p>Financial Times อ้างแหล่งข่าวที่เกี่ยวข้องใน OpenAI <a href=\"https://www.ft.com/content/2c14b89c-f363-4c2a-9dfc-13023b6bce65\">บอกว่า</a>บริษัทกำลังหารือเพื่อแก้ไขข้อความ ที่ระบุในเงื่อนไขขององค์กรส่วนที่เกี่ยวข้องกับปัญญาประดิษฐ์ที่มีความสามารถรอบด้านหรือ AGI (Artificial General Intelligence) สาเหตุหลักเพื่อเปิดโอกาสสำหรับนักลงทุนในอนาคตได้มากขึ้น</p>\n<p>เรื่องนี้ต้องย้อนไปที่รายงานของ The New York Times เมื่อเดือนตุลาคม ซึ่ง<a href=\"https://www.blognone.com/node/142638\">ระบุว่าข้อตกลง</a>ของ OpenAI กับ Microsoft บอกว่าหากบริษัทบรรลุเป้าหมายองค์กร สามารถพัฒนา AGI ออกมาได้เมื่อใด Microsoft จะถูกตัดการเข้าถึงทรัพยากรทั้งหมดของ OpenAI ทันที เพื่อความปลอดภัยว่าไม่มีใครสามารถเข้าถึงสิ่งนี้ได้ โดยนิยาม AGI คือระบบอัตโนมัติขั้นสูง ที่สามารถทำงานได้เหนือกว่ามนุษย์ และสร้างงานมีมูลค่า</p>\n<p>รายงานบอกว่า OpenAI กำลังศึกษาหารือว่าสามารถลบเงื่อนไขนี้ออกไปจากข้อตกลงได้หรือไม่ ซึ่งช่วยให้ Microsoft และบริษัทอื่น มีแรงจูงใจที่จะลงทุนในบริษัทมากขึ้นนั่นเอง ขณะที่การปกป้องการเข้าถึง AGI เพื่อผลประโยชน์มนุษยชาติยังมีต่อไปตามเป้าหมายองค์กร โดยการส่งมอบ AGI ให้ OpenAI ส่วนไม่แสวงหากำไร (Non-Profit) เป็นเจ้าของสินทรัพย์ทั้งหมด</p>\n<p>OpenAI และ Microsoft ปฏิเสธที่จะให้ความเห็นต่อรายงานนี้</p>\n<p>ที่มา: <a href=\"https://techcrunch.com/2024/12/06/openai-considers-ditching-provision-that-would-prevent-agi-from-being-used-for-commercial-gain/\">TechCrunch</a></p>\n<p><img src=\"https://www.blognone.com/sites/default/files/externals/17cd0532ffe20b41cc985b71160806e7.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2f19d68d51070b28d426bc8102d0a419aa239f3e3565e3d6755b411349d433b","category":"Thai"}