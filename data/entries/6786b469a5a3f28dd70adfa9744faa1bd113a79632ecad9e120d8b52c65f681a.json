{"title":"Square Enix หุ้นตก 30% จากจุดสูงสุดปีนี้ มูลค่าหาย 2 พันล้านเหรียญ หลังออก FFXVI","link":"https://www.blognone.com/node/135734","date":1694673056000,"content":"<div><div><div><p>หุ้น Square Enix ตกลงราว 30% เมื่อเทียบกับจุดสูงสุดของปีนี้ในช่วงก่อนวางขาย Final Fantasy XVI จนทำให้มูลค่าบริษัทหายไปกว่า 2 พันล้านเหรียญ</p>\n<p>หุ้น Square Enix ขึ้นไปที่จุดสูงสุดของปีในช่วงวันที่ 20 มิถุนายน ก่อนวันวางขาย Final Fantasy XVI (22 มิถุนายน) ก่อนจะลงมาเรื่อยๆ หลังเกมวางจำหน่าย และตกลงอย่างหนักหลัง<a href=\"https://www.blognone.com/node/135158\">เผยผลประกอบการ ที่กำไรลดลง และ FF XVI ยอดขายไม่เข้าเป้า</a> แม้<a href=\"https://www.metacritic.com/game/final-fantasy-xvi/critic-reviews/?platform=playstation-5\">รีวิวจะออกมาดีก็ตาม</a> ซึ่งส่วนหนึ่งเป็นเพราะการเอ็กคลูซีฟบน PS5 ก่อน (<a href=\"https://www.blognone.com/node/135530\">FF XVI ลดราคา 20% หลังวางขายเพียง 3 เดือน</a> ก็น่าจะพอเห็นชัดว่ายอดขายเป็นยังไง)</p>\n<p><img alt=\"No Description\" src=\"https://www.blognone.com/sites/default/files/externals/bfca39bfa4531b6077b61ea51dcbc433.png\" /></p>\n<p>Bloomberg ระบุว่าปัญหาหนึ่งของ Square Enix ไม่ได้เกิดจากแค่ยอดขาย FF XVI ที่ไม่ดี แต่เป็นปัญหาด้านการควบคุมคุณภาพเกม การวางแผนพัฒนา ไปจนถึงโครงสร้างทีมที่มีมานาน ก่อนหน้านี้ก็มีเกมใหญ่อย่าง Marvel's Avengers และ Forspoken หรือเกมมือถือที่ถูกวิจารณ์อย่าง Bravely Default: Brilliant Lights และ Echoes of Mana ที่เป็นภาพสะท้อนของปัญหาดังกล่าว</p>\n<p>ที่มา - <a href=\"https://www.bloomberg.com/news/articles/2023-09-13/underwhelming-final-fantasy-xvi-costs-square-enix-2-billion-in-market-value\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/359aa617d6716a09d8780234fbba7887.png\" /></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/final-fantasy\">Final Fantasy</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6786b469a5a3f28dd70adfa9744faa1bd113a79632ecad9e120d8b52c65f681a","category":"Thai"}