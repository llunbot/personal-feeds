{"title":"ไมโครซอฟท์เปิดโครงการ Edit ตัวแก้ไฟล์ในเทอร์มินัลแบบเดียวกับ MS-DOS Editor แต่เขียนด้วย Rust","link":"https://www.blognone.com/node/146491","date":1747684642000,"content":"<span>ไมโครซอฟท์เปิดโครงการ Edit ตัวแก้ไฟล์ในเทอร์มินัลแบบเดียวกับ MS-DOS Editor แต่เขียนด้วย Rust</span>\n\n  <div>\n    <div>Body</div>\n              <div><p>ไมโครซอฟท์ปล่อยโครงการ Edit ตัวแก้ไขไฟล์สร้างขึ้นเลียนแบบ MS-DOS Editor แต่ปรับรูปแบบการใช้งานปุ่มควบคุมต่างๆ ให้เหมือนกับ VS Code มากขึ้น</p>\n<p>ตัวโครงการ Edit เขียนด้วย Rust และทำงานได้ทั้งบนลินุกซ์และวินโดวส์ ตัวโปรแกรมรองรับการเลือกข้อความด้วยเมาส์, ต้นหาแบบปกติและ Regular Expression</p>\n<p>คำสั่ง Edit นั้นติดตั้งอยู่ในระบบปฎิบัติการของไมโครซอฟท์มายาวนาน แต่ที่หลายคนไม่ทันรู้ตัวคือวินโดวส์เวอร์ชั่น 64 บิตนั้นไม่มีโปรแกรมแก้ไขไฟล์ในเทอร์มินัลอีกแล้ว บทความแนะนำต่างๆ มักระบุให้ผู้ใช้แก้ไขไฟล์ด้วย notepad ทำไมไมโครซอฟท์หาทางเลือกที่จะเพิ่มตัวแก้ไขไฟล์ในเทอร์มินัลมาตลอด</p>\n<p>คาดว่า Edit จะถูกรวมไว้ใน Windows Insider Program เร็วๆ นี้ และกลายเป็นโปรแกรมมาตรฐานของวินโดวส์ในที่สุด</p>\n<p>ที่มา - <a href=\"https://devblogs.microsoft.com/commandline/edit-is-now-open-source/\">Windows Command Line Blog</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Tue, 05/20/2025 - 02:57</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b3282ee84fe1e6ee1a95374f033f90c0aa35b69aa39412d48a698d3d62bcc20","category":"Thai"}