{"title":"ประธาน Xbox ยืนยันเอง เปิดตัว Xbox Store บนมือถือเดือน ก.ค. เริ่มจากเว็บก่อน","link":"https://www.blognone.com/node/139676","date":1715314670000,"content":"<div><div><div><p>Sarah Bond ประธานฝ่าย Xbox ประกาศในงานสัมมนา Bloomberg Technology Summit ว่าไมโครซอฟท์จะเปิดบริการ Xbox Store บนมือถือในเดือนกรกฎาคมนี้</p>\n<p>รูปแบบของ Xbox Store บนมือถือจะให้บริการผ่านเบราว์เซอร์ และเริ่มต้นด้วยเกมของไมโครซอฟท์เองเท่านั้น ตัวอย่างของที่ขายคือไอเทมในเกมอย่าง Candy Crush Saga หรือ Minecraft แล้วในอนาคตถึงจะเปิดให้ผู้จัดจำหน่ายเกมรายอื่นๆ เข้ามาใช้งาน</p>\n<p>Bond บอกว่าเลือกเปิดบริการ Xbox Store รูปแบบเว็บก่อนแอพ เพื่อรองรับการใช้งานในอุปกรณ์ทุกประเภท โดยไม่ต้องสนใจนโยบายเจ้าของแพลตฟอร์มว่าเป็นอย่างไร เธอยืนยันว่า Xbox Store เวอร์ชันเว็บเป็นเพียงแค่ก้าวแรกของการสร้างสโตร์เกมของไมโครซอฟท์เท่านั้น</p>\n<p>ที่มา - <a href=\"https://www.bloomberg.com/news/articles/2024-05-09/microsoft-to-launch-mobile-game-store-vying-with-apple-google\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/98a553e6dd60a215cacb1f7e0bf6290f.jpeg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f11ef9cb0d1bae9937b675635234feb186e187aa481d9c81f564f4319263164c","category":"Thai"}