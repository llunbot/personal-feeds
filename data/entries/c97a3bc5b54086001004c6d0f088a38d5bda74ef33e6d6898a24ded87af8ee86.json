{"title":"GitHub ออกตัวช่วย Security Enforcer บังคับ Repository ใหม่ให้ปลอดภัยสูงตั้งแต่สร้าง","link":"https://www.blognone.com/node/125987","date":1637720400000,"content":"<div><div><div><p>GitHub ออกฟีเจอร์ใหม่ชื่อ Advanced Security Enforcer เป็น<a href=\"https://www.blognone.com/node/105911\">สคริปต์เวิร์คโฟลว์ภายใต้ GitHub Actions</a> ที่ช่วยบังคับให้โค้ด repository มีความปลอดภัยสูงขึ้นตั้งแต่แรกเริ่มโครงการ ตามมาตรฐานความปลอดภัยที่ GitHub เตรียมไว้ให้แล้ว</p>\n<p>Advanced Security Enforcer จะใช้ได้กับ repository สร้างใหม่เท่านั้น (เบื้องต้นรองรับภาษา C/C++, Java, C#, Python, Go, JavaScript, TypeScript แต่ในอนาคตจะภาษาอื่นเพิ่มเติม) เมื่อสร้าง repository ได้แล้ว ก็จะต้องเซ็ตระบบความปลอดภัย เช่น ต้องยืนยันด้วยอีเมลขององค์กรเท่านั้น, ตรวจสอบสิทธิของ token ว่าเป็น read อย่างเดียว และเปิดใช้ฟีเจอร์ code scanning ของ GitHub เพื่อสแกนโค้ดว่าปลอดภัยอยู่เสมอ <a href=\"https://www.blognone.com/node/125804\">ไม่มีการลืมฝังรหัสผ่านหรือคีย์ไว้ในโค้ด</a></p>\n<p>เครื่องมือตัวนี้ใช้งานได้ฟรี เรียกใช้ได้จาก <a href=\"https://github.com/marketplace/actions/advanced-security-enforcer\">GitHub Marketplace</a></p>\n<p><img src=\"https://www.blognone.com/sites/default/files/externals/ddc613e871a91557de9f58c12ab9ae29.png\" /></p>\n<p>ที่มา - <a href=\"https://github.blog/2021-11-22-accelerate-security-adoption-in-your-organization/\">GitHub</a></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c97a3bc5b54086001004c6d0f088a38d5bda74ef33e6d6898a24ded87af8ee86","category":"Thai"}