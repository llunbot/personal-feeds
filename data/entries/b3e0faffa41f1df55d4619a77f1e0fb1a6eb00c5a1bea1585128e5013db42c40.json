{"title":"เปิดตัว Nothing Chats แอปแชทบน Android แต่ไส้ในเป็น iMessage","link":"https://www.blognone.com/node/136752","date":1700027505000,"content":"<div><div><div><p>Nothing เปิดตัวแอป Nothing Chats เป็นแอปแชทที่ใช้งานได้เฉพาะ Nothing Phone 2 และนำ iMessage มาใช้งานรวมถึงฟีเจอร์บางอย่างของ iMessage เปิดให้ใช้งานได้ 17 พฤศจิกายนนี้สำหรับผู้ใช้งานในอเมริกาเหนือ และยุโรป โดยสามารถโหลดได้ผ่านทาง Google Play Store</p>\n<p>ฟีเจอร์จาก iMessage ที่ใช้งานได้ใน Nothing Chat มีดังนี้</p>\n<ul>\n<li>Single messaging</li>\n<li>Group chats</li>\n<li>Live typing indicators</li>\n<li>Full-resolution media sharing</li>\n<li>Voice notes</li>\n<li>Read receipts (มาเร็ว ๆ นี้)</li>\n<li>Message reactions and replies (มาเร็ว ๆ นี้)</li>\n</ul>\n<p>Nothing บอกว่าแอปนี้ยังอยู่ในช่วงเบต้าใช้งานได้ทั้ง RCS และ MMS โดยมีรากฐานมาจากสถาปัตยกรรมของ Sunbird Messaging หรือเรียกง่าย ๆ ว่า Nothing Chat เป็นสกินของแอป Sunbird Messaging ก็ได้ ซึ่ง Sunbird เป็นบริการที่รวมแชท iMessage มาไว้สำหรับผู้ใช้ Android โดยข้อความจะถูกส่งผ่านเครื่อง Mac บนคลาวด์แล้วยิงไปยังเครื่องปลายทางที่เป็น Android อีกที</p>\n<p><img alt=\"No Description\" src=\"https://www.blognone.com/sites/default/files/externals/b6b0e5272a914cbfe2939809e241e673.jpg\" /></p>\n<p>หากต้องการใช้ Nothing Chats ผู้ใช้งานต้องสร้างบัญชี Nothing จากนั้น ต้องเชื่อมต่อกับ Apple ID ของตน ซึ่งสามารถสร้างได้โดยไม่ต้องมีอุปกรณ์ Apple หลังจากทำเสร็จแล้วแอปก็พร้อมใช้งาน</p>\n<p>ที่มา - <a href=\"https://www.androidauthority.com/nothing-chats-launch-3385350/\">Android Authority</a></p>\n</div></div></div><div><div>Topics: </div><div><div><a href=\"/topics/nothing\">Nothing</a></div><div><a href=\"/topics/imessage\">iMessage</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3e0faffa41f1df55d4619a77f1e0fb1a6eb00c5a1bea1585128e5013db42c40","category":"Thai"}