{"title":"Capcom บอกจะเร่งแก้ปัญหา Dragon's Dogma 2 ทั้งเรื่องเกมแครชและเฟรมเรตตก","link":"https://www.blognone.com/node/138867","date":1711153582000,"content":"<div><div><div><p>Capcom ประกาศข่าวในหน้าเว็บ Steam ยอมรับ<a href=\"https://www.blognone.com/node/138858\">ปัญหาของเกม Dragon's Dogma II</a> หลายอย่าง และสัญญาว่าจะเร่งแก้ไขโดยเร็ว</p>\n<p>ปัญหาเฉพาะหน้าอันดับหนึ่งคือเกมแครชหรือค้าง ซึ่ง Capcom บอกว่าจะเร่งออกแพตช์มาแก้ปัญหานี้เป็นอย่างแรก ส่วนเรื่องเฟรมเรตที่ถูกวิจารณ์อย่างมาก โดยเฉพาะฉากที่มีตัวละคร NPC มากๆ จนกินแรงซีพียูเยอะ ทำให้เฟรมเรตตก ทางบริษัทบอกว่ารับทราบปัญหาและจะหาวิธีแก้ไขเช่นกัน</p>\n<p>นอกจากนี้ Capcom ยังประกาศเพิ่มตัวเลือกให้ผู้เล่นที่เริ่มเกมไปแล้ว สามารถเริ่มเกมใหม่ตั้งแต่แรกได้ โดยจะประกาศข้อมูลเพิ่มเติมในภายหลัง</p>\n<p>ที่มา - <a href=\"https://store.steampowered.com/news/app/2054970/view/4106792732433556918\">Steam</a></p>\n<p><img alt=\"No Description\" src=\"https://www.blognone.com/sites/default/files/externals/86c25250660ba0a426fde078030c215d.jpg\" /></p>\n</div></div></div><div><div>Topics: </div><div><div><a href=\"/topics/dragons-dogma\">Dragon's Dogma</a></div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b58102e8f1e563217ce98bbf17098b6d176a88e30cdcf5a57ee64969a4bd7d3d","category":"Thai"}