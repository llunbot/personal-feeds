{"title":"Automattic ปลดพนักงาน 16% เพื่อลดค่าใช้จ่ายบริษัท","link":"https://www.blognone.com/node/145647","date":1743664723000,"content":"<div><div><div><p>Matt Mullenweg ซีอีโอของ Automattic บริษัทแม่ของ WordPress, Tumblr, Woocommerce ประกาศปลดพนักงานออก 16% เพื่อลดค่าใช้จ่าย (ตัวเลขยังไม่ยืนยันทางการ แต่ประมาณ 280 คน จากพนักงานทั้งหมด 1,744 คน)</p>\n<p>Matt บอกว่ารายได้ของบริษัทยังเติบโต แต่ค่าใช้จ่ายก็เพิ่มขึ้นสูงด้วย รวมถึงการมีพนักงานมากเกินไปทำให้เกิดกระบวนการเยอะ ทำงานได้ช้าลง จึงต้องปรับโครงสร้างบริษัทเพื่อเตรียมพร้อมสำหรับอนาคตในระยะยาว</p>\n<p>พนักงานที่ได้รับผลกระทบกระจายตัวอยู่ใน 90 ประเทศ จะได้รับแพ็กเกจชดเชย และได้โน้ตบุ๊กของบริษัทไปใช้เลย</p>\n<p>ที่มา - <a href=\"https://automattic.com/2025/04/02/restructuring-announcement/\">Automattic</a>, <a href=\"https://au.finance.yahoo.com/news/wordpress-maker-automattic-lays-off-182905382.html\">Yahoo Finance</a></p>\n<p><img src=\"https://www.blognone.com/sites/default/files/externals/5e15a7737564e3290b26e7749707307b.png\" alt=\"\" /></p>\n</div></div></div><div><div>Topics: </div><div><div><a href=\"/topics/automattic\">Automattic</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49a2e8b2a929a4c3c0040fa3e159a256214ef5969c7cd3e03916298e186f0374","category":"Thai"}