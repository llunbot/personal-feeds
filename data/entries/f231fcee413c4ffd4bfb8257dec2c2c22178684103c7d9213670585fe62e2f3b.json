{"title":"ทีมสร้าง RoV เปิดตัวเกมโอเพ่นเวิลด์ฟอร์มยักษ์ Honor of Kings: World","link":"https://www.blognone.com/node/125613","date":1635823710000,"content":"<div><div><div><p>TiMi Studio ทีมสร้างเกมชื่อดังในเครือ Tencent ที่สร้างทั้งเกม Honor of Kings หรือ RoV และ Call of Duty: Mobile เตรียมสร้างเกมใหม่แนวโอเพ่นเวิลด์ฟอร์มยักษ์ สไตล์ Monster Hunter ผสานกับ Genshin Impact ในจักรวาลของเกม Honor of Kings</p>\n<p>ทีมที่สร้างภาคนี้คาดว่าจะเป็น TiMi Montreal อ้างอิงจากข้อมูล<a href=\"https://www.timistudios.com/timi-studio-group-opening-game-development-studio-in-montreal/\">บล็อก</a> ที่ระบุว่าจะเริ่มสร้างเกมแรกของสตูดิโอเป็นเกมระดับ AAA โลกเปิด ขับเคลื่อนด้วยเซอร์วิสที่จะลงหลายแพลตฟอร์มพร้อมกัน และได้ Liu Cixin ผู้เขียนนิยายไซไฟ The Three-Body Problem ที่ Netflix กำลังดัดแปลงเป็นซีรีส์ มาช่วยด้านการสร้างโลกในเกม</p>\n<p>เกมยังไม่เปิดเผยวันวางจำหน่าย แต่ระบุว่าลงให้หลายแพลตฟอร์ม และเปิดให้เล่นทั่วโลก ส่วน<a href=\"https://www.blognone.com/node/124685\">กฎระเบียบข้อบังคับใหม่ๆ ของประเทศจีน</a>จะทำให้รูปแบบของเกมและการจ่ายเงินในเกมแตกต่างจากเกมอื่นเช่น Genshin Impact หรือไม่ คงต้องติดตามต่อไป</p>\n<p><img src=\"https://www.blognone.com/sites/default/files/externals/d19cc26693433b9fe92d46066e00d025.png\" /><img src=\"https://www.blognone.com/sites/default/files/externals/93bac6480bf98f497eec579c7d085b89.jpg\" /></p>\n<p>ที่มา - <a href=\"https://kotaku.com/worlds-most-popular-game-is-getting-triple-a-open-worl-1847977539\">Kotaku</a></p>\n</div></div></div><div><div>Topics: </div><div><div><a href=\"/topics/timi-studios\">TiMi Studios</a></div><div><a href=\"/topics/tencent\">Tencent</a></div><div><a href=\"/topics/rov\">RoV</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f231fcee413c4ffd4bfb8257dec2c2c22178684103c7d9213670585fe62e2f3b","category":"Thai"}