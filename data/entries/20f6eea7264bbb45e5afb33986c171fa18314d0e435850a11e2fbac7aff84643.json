{"title":"Peter Russell-Clarke ผู้บริหารระดับสูงฝ่ายออกแบบผลิตภัณฑ์ ลาออกจาก Apple แล้ว","link":"https://www.blognone.com/node/137301","date":1702964584000,"content":"<div><div><div><p>มีรายงานว่า Peter Russell-Clarke หนึ่งในผู้บริหารระดับสูงฝ่ายออกแบบผลิตภัณฑ์ของแอปเปิล ได้ลาออกจากบริษัทมาตั้งแต่เดือนตุลาคม โดยเขาทำงานที่แอปเปิลมาเกือบ 20 ปี และเป็นที่รู้จักว่าเป็นทำงานใกล้ชิดกับ Jony Ive อดีตหัวหน้าฝ่ายออกแบบผลิตภัณฑ์ของแอปเปิล ในการออกแบบสินค้าหลายอย่างทั้ง iMac, iPod nano, MacBook Pro และ MacBook Air</p>\n<p>ข่าวนี้ถูกยืนยันเมื่อ Vast สตาร์ทอัพด้านเทคโนโลยีอวกาศ ประกาศว่า Russell-Clarke จะมาร่วมงานในฐานะที่ปรึกษาการออกแบบอุตสาหกรรม โดยดูแลภาพรวมทั้งบริษัท</p>\n<p>Russell-Clarke ถือเป็นผู้บริหารระดับสูงฝ่ายออกแบบคนล่าสุดที่ลาออกจากแอปเปิล หลังจากเข้าสู่ยุคหลัง Jony Ive <a href=\"https://www.blognone.com/node/113402\">ลาออกในปี 2019</a> ที่มีตั้งแต่ <a href=\"https://www.blognone.com/node/131069\">Evans Hankey</a> ในปี 2022, <a href=\"https://www.blognone.com/node/137157\">Tang Tan</a> ที่มีรายงานเมื่อต้นเดือน</p>\n<p>ที่มา: <a href=\"https://9to5mac.com/2023/12/18/apple-senior-designer-left-the-company/\">9to5Mac</a></p>\n<p><img src=\"https://www.blognone.com/sites/default/files/externals/de1fd86a475c62458079b8ebbfbabb9f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20f6eea7264bbb45e5afb33986c171fa18314d0e435850a11e2fbac7aff84643","category":"Thai"}