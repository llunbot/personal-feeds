{"title":"YouTube ปรับวิธีโฆษณาเมื่อดูบนจอทีวี ช่วงโฆษณายาวขึ้น แต่แทรกกลางคลิปน้อยลง","link":"https://www.blognone.com/node/137255","date":1702650103000,"content":"<div><div><div><p>YouTube ประกาศปรับวิธีการแสดงโฆษณาบนจอทีวี โดยจับกลุ่มโฆษณามาแสดงต่อๆ กันให้ยาวขึ้น แต่มาแทรกกลางคลิปน้อยลง (fewer, longer ad breaks คือเห็นโฆษณารวมนานเท่าเดิม แค่เปลี่ยนวิธีแสดง) ผลจากการทดสอบพบว่าผู้ชมมีอัตราการรับชมคลิปที่ยาวนานขึ้น เพราะไม่โดนโฆษณาแทรกกลางทางบ่อย</p>\n<p>YouTube บอกว่าคอนเทนต์แต่ละแบบมีรูปแบบโฆษณาที่เหมาะสมต่างกัน กรณีของการชมบนจอทีวี มักเป็นรายการที่ยาวกว่าชมบนอุปกรณ์พกพา ทำให้ต้องปรับโฆษณาตาม</p>\n<p>อีกอย่างที่เปลี่ยนแปลงคือ ตรงมุมล่างขวาของโฆษณาจะแสดง \"ระยะเวลาที่ต้องชมโฆษณา\" (total time remaining) แทนการแสดงจำนวนคลิปโฆษณา (number of ads) แบบที่เราคุ้นกันบนมือถือ เพื่อให้ผู้ชมบนทีวีคาดเดาเวลาได้ง่ายกว่า ว่าอีกนานแค่ไหนโฆษณาถึงจบแล้วได้กลับมาดูคอนเทนต์ต่อ</p>\n<p>นอกจากนี้ YouTube ยังประกาศว่าจะเริ่มแสดงโฆษณาสำหรับวิดีโอสั้น (Shorts) บนทีวีในเร็วๆ นี้</p>\n<p>ที่มา - <a href=\"https://support.google.com/google-ads/answer/14314822?sjid=14587981969958620562-NA\">YouTube</a></p>\n<p><img alt=\"No Description\" src=\"https://www.blognone.com/sites/default/files/externals/15e41560cf55a9e6b1c7ba2e17f17e94.jpg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/advertising\">Advertising</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd6ad056e07504a130d4f390558190cb041e60787a61f77a194f0a3bf7f285d1","category":"Thai"}