{"title":"มาอีกเคส - Apple ถอดอัปเดต watchOS 11.1 Beta 3 ของนักพัฒนา หลังมีรายงานปัญหาเครื่องค้าง","link":"https://www.blognone.com/node/142364","date":1727975606000,"content":"<div><div><div><p>แอปเปิลต้องถอดอัปเดตซอฟต์แวร์อีกครั้ง โดยคราวนี้มาลงที่ watchOS 11.1 Beta 3 ของ Apple Watch รุ่นทดสอบสำหรับนักพัฒนา หลังจากมีรายงานว่าคนที่อัปเดตเจอปัญหาเครื่องค้าง เครื่องล็อก ทำอะไรไม่ได้นอกจากต้องรีสตาร์ท ทำให้แอปเปิลหยุดการปล่อยอัปเดตเบต้า 3 นี้ชั่วคราว</p>\n<p>ก่อนหน้านี้แอปเปิลก็มีประเด็นอัปเดตซอฟต์แวร์มีปัญหา จนต้องหยุดการให้อัปเดตไปก่อนทั้ง <a href=\"https://www.blognone.com/node/142050\">iPadOS 18 สำหรับ iPad Pro รุ่นชิป M4</a> ของผู้ใช้ทั่้วไป ที่มีปัญหาเครื่องบริก และซอฟต์แวร์ <a href=\"https://www.blognone.com/node/142172\">HomePod 18.1 Beta 2</a> ที่ทำให้เครื่องดับไปเลย</p>\n<p>ปัญหาของ watchOS 11.1 นั้นควรกระทบเฉพาะนักพัฒนา เหมือนกับกรณี HomePod จึงอาจไม่ได้กระทบเป็นวงกว้างกับผู้ใช้ทั่วไปแบบกรณี iPadOS 18 แต่พอเกิดต่อเนื่องสามกรณีในเวลาไม่ถึงสามสัปดาห์ ก็เลยเป็นประเด็นไปนั่นเอง</p>\n<p>ที่มา: <a href=\"https://www.macrumors.com/2024/10/03/apple-pulls-third-software-update-in-past-month/\">MacRumors</a></p>\n<p><img src=\"https://www.blognone.com/sites/default/files/externals/f6e3aa85203e4c8c86de15b2d26b3e68.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/watchos-11\">watchOS 11</a></div><div><a href=\"/topics/watchos\">watchOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfa735bce520fa55127a7c868ab41868e527cedfd95e6337da1f65f564920c38","category":"Thai"}