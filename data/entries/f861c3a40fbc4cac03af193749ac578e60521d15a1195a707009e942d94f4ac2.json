{"title":"Xiaomi วางจำหน่าย Redmi A3 ในไทยแล้ววันนี้ ราคาเริ่มต้น 2,699 บาท","link":"https://www.blognone.com/node/138631","date":1710153026000,"content":"<div><div><div><p>Xiaomi ประเทศไทยประกาศวางจำหน่ายโทรศัพท์มือถือระดับเริ่มต้นรุ่น Redmi A3 ในไทยมี 2 ราคาคือ 2,699 บาท และ 3,199 บาท มีสเปคคร่าว ๆ ดังนี้</p>\n<ul>\n<li>หน้าจอขนาด 6.71 นิ้ว ความละเอียด 1650 x 720</li>\n<li>อัตรารีเฟรซสูงสุด 90Hz สำหรับแอปที่รองรับ</li>\n<li>กระจกป้องกันจอ Corning Gorilla Glass 3</li>\n<li>กล้องหลังความละเอียด 8 MP f/2.0</li>\n<li>กล้องหน้า 5MP f/2.2</li>\n<li>รองรับการปลดล็อคด้วยใบหน้า และการปลดล็อคลายนิ้วมือ</li>\n<li>ชิป MediaTek Helio G36 แบบ octa-core กระบวนการผลิต 12nm</li>\n<li>แรมและความจุ (LPDDR4X + eMMC 5.1) 3GB + 64GB และ 4GB + 128GB</li>\n<li>แบตเตอรี่ 5,000 mAh</li>\n<li>รองรับการชาร์จด้วย USB-C ที่ 10W</li>\n<li>มีช่องเสียบหูฟัง 3.5 มม.</li>\n<li>รองรับ 4G และ Bluetooth 5.4</li>\n</ul>\n<p>ตัวเครื่องมาพร้อมดีไซน์ที่ทำจากกระจกซึ่งมอบความรู้สึกความหรูหราในราคาสบายกระเป๋า โดยด้านหลังมีพื้นผิวด้านและเคลือบด้วยหนังป้องกันรอยเปื้อน ตัวเครื่องมีความบาง 8.3 มม. มี 3 สีได้แก่ Midnight Black, Forest Green และ Star Blue รองรับการอัปเดตระบบปฏิบัติการ 2 เวอร์ชัน และแพตช์ความปลอดภัย 3 ปี</p>\n<p><img alt=\"No Description\" src=\"https://www.blognone.com/sites/default/files/externals/070d556adb5306271c6f4ccd3181cd36.png\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/redmi\">Redmi</a></div><div><a href=\"/topics/xiaomi\">Xiaomi</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f861c3a40fbc4cac03af193749ac578e60521d15a1195a707009e942d94f4ac2","category":"Thai"}