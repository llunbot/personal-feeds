{"title":"Google Workspace ซื้อกิจการ Playspace เพื่อเสริมเครื่องมือรองรับการทำงานแบบไฮบริด","link":"https://www.blognone.com/node/124587","date":1630721199000,"content":"<div><div><div><p>กูเกิลได้เข้าซื้อกิจการ Playspace แพลตฟอร์มเครื่องมือสำหรับการทำงานร่วมกันแบบออนไลน์ ซึ่งมีทั้งการจัดประชุมออนไลน์, ระดมความคิด และสังสรรค์ โดยเครื่องมือใน Playspace จะถูกนำเข้ามาเป็นส่วนหนึ่งของ Google Workspace ซึ่งกูเกิลพยายามปรับปรุงคุณสมบัติให้รองรับการทำงานแบบไฮบริดมากขึ้น</p>\n<p>เครื่องมือของ Playspace มีคุณสมบัติทำงานคล้ายกับ Google Meet แต่เน้นไปที่รองรับการทำงานร่วมกัน เช่นมีแถบแสดงสถานะ ปฏิทิน รายชื่อผู้ติดต่อ ห้องย่อย กระดานไวท์บอร์ด กระดาษทด ปุ่มเปิดเพลงฟัง ระบบแชร์หน้าจอที่สามารถแก้ไขเนื้อหาร่วมกันได้</p>\n<p>Playspace ระบุว่าบริการทั้งหมดจะปิดให้บริการตั้งแต่ 9 กันยา และลบข้อมูลทั้งหมด โดยผู้ใช้เดิมสามารถดาวน์โหลดข้อมูลออกมาก่อนได้</p>\n<p>ความน่าสนใจเพิ่มเติมคือ ทีมงานทั้งหมดของ Playspace นั้นเป็นทีมที่พัฒนาแอปอ่านอีเมลชื่อดัง Mailbox ซึ่งต่อมาได้<a href=\"https://www.blognone.com/node/42090\">ขายกิจการให้ Dropbox ไป</a></p>\n<p>ที่มา: <a href=\"https://www.androidcentral.com/google-workspace-goes-all-hybrid-work-playspace-acquisition\">Android Central</a></p>\n<p><img src=\"https://www.blognone.com/sites/default/files/externals/54d90e115c7fe1253115ac1f1baf6314.png\" /></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"269f8339215482785ec0a2fbf572dee6e2ee6a536584fc9e19cc21cf971383f5","category":"Thai"}