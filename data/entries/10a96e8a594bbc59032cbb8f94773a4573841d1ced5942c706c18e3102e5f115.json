{"title":"ผู้กำกับ Overwatch บอกโดนรีวิวถล่มใน Steam เป็นสิ่งที่เข้าใจได้ ยอมรับบริษัททำพลาดไป","link":"https://www.blognone.com/node/135376","date":1692601731000,"content":"<div><div><div><p><a href=\"https://www.blognone.com/node/122282\">Aaron Keller ผู้กำกับเกม Overwatch 2</a> เขียนโพสต์ลงบล็อกของเกม Overwatch 2 โดยเล่าถึงอัพเดตต่างๆ ของเกม เช่น อัพเดตใหม่ Invasion พร้อมฮีโร่ใหม่ Illari</p>\n<p>แต่สิ่งที่น่าสนใจคือ Keller พูดถึง<a href=\"https://www.blognone.com/node/135253\">การโดนรีวิวถล่มใน Steam ด้วยคะแนนยับเยิน</a> (91% ของผู้รีวิว 1.52 แสนคนขณะที่เขียนข่าว ให้ negative) โดยบอกว่าการโดน review-bombed ไม่ใช่ประสบการณ์ที่น่าสนุกนัก แต่การลง Steam ก็ช่วยให้มีผู้เล่นใหม่ๆ เข้ามาเล่นเกมมากขึ้นเช่นกัน เขาบอกว่าเสียงรีวิวส่วนใหญ่พูดถึง<a href=\"https://www.blognone.com/node/133864\">การยกเลิกโหมด Co-op PvE ที่บริษัทเคยสัญญาไว้ตั้งแต่ปี 2019</a> ซึ่งเป็นสิ่งที่ตัวเขาเข้าใจได้ (I get that) และยอมรับว่าโหมดดังกล่าวเป็นโครงการใหญ่ที่สุดท้ายบริษัทไม่สามารถทำได้จริง</p>\n<p>เขายังบอกว่าเราไม่สามารถย้อนเวลากลับไปได้ สิ่งที่บริษัทสามารถทำได้เพื่อชดเชยคือพัฒนาเกม Overwatch 2 ให้ดียิ่งขึ้น ทั้งการเพิ่มแผนที่ ฮีโร่ โหมดเกม ภารกิจ เนื้อเรื่อง อีเวนต์ ชุดตกแต่งต่างๆ และฟีเจอร์ ซึ่งเรื่องเหล่านี้คืออนาคตของ Overwatch ที่เขาอยากมุ่งไป</p>\n<p>ที่มา - <a href=\"https://overwatch.blizzard.com/en-us/news/23988667/undefined/\">Overwatch</a></p>\n<p><img alt=\"No Description\" src=\"https://www.blognone.com/sites/default/files/externals/289a3033e076ea6a3cd69f66908e2acd.png\" /></p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10a96e8a594bbc59032cbb8f94773a4573841d1ced5942c706c18e3102e5f115","category":"Thai"}