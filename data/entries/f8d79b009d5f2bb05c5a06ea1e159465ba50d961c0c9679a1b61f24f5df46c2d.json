{"title":"ตัดหน้าคลาวด์รายใหญ่ บริษัท CoreWeave ให้บริการเช่า Blackwell GB200 ได้เป็นรายแรก","link":"https://www.blognone.com/node/144505","date":1738729114000,"content":"<div><div><div><p>จีพียู NVIDIA Blackwell เริ่มให้เช่าใช้งานบนคลาวด์อย่างเป็นทางการแล้ว (สถานะเป็น Generally Available) โดยผู้ให้บริการคลาวด์รายแรกที่สามารถให้บริการเช่า NVIDIA GB200 NVL72 ได้กลับเป็นรายเล็กคือ CoreWeave บริการคลาวด์ที่เน้นให้เช่าจีพียูเป็นหลัก</p>\n<p>CoreWeave ก่อตั้งในปี 2017 โดยกลุ่มนักลงทุน ที่เดิมทีกว้านซื้อจีพียูมาขุดเหมืองคริปโต แต่พอตลาดคริปโตตกหนักในปี 2018 เลยผันตัวมาให้เช่าจีพียูแทน เปลี่ยนชื่อบริษัทเป็น CoreWeave ในปี 2019</p>\n<p>บริการเช่าเครื่องของ CoreWeave เลือกใช้ชิป GB200 เป็น Grace Blackwell ที่ใช้โซลูชันซีพียูของ NVIDIA ด้วย แร็คที่ใช้มี Grace 36 ตัว + Blackwell 72 ตัว เชื่อมต่อกันด้วย  Quantum-2 InfiniBand และถ้ามีเงินมากพอสามารถเช่าจีพียู Blackwell มาต่อกันได้สูงสุด 11,000 ตัว (ราคายังไม่บอกบนหน้าเว็บว่าเท่าไร ต้องติดต่อเซลส์โดยตรง)</p>\n<p>ผู้ให้บริการคลาวด์รายใหญ่บางรายเริ่มให้บริการ Blackwell แบบทดสอบกันมาก่อนแล้ว เช่น <a href=\"https://techcommunity.microsoft.com/blog/azurehighperformancecomputingblog/microsoft-adopts-nvidia-blackwell-to-power-the-next-frontier-of-ai-supercomputin/4303541/replies/4354708\">Microsoft Azure</a> และ <a href=\"https://www.blognone.com/node/144454\">Google Cloud</a> แต่ถ้าวัดกันที่สถานะบริการแบบ Generally Available ก็ต้องถือว่า CoreWeave ทำได้เป็นรายแรก</p>\n<p>ที่มา - <a href=\"https://blogs.nvidia.com/blog/blackwell-coreweave-gb200-nvl72-instances-cloud/\">NVIDIA</a>, <a href=\"https://www.coreweave.com/products/nvidia-blackwell\">CoreWeave</a></p>\n<p><img alt=\"No Description\" src=\"https://www.blognone.com/sites/default/files/externals/4cf330177f70bf9ca4ac696dca27efa5.jpg\" /></p>\n</div></div></div><div><div>Topics: </div><div><div><a href=\"/topics/coreweave\">CoreWeave</a></div><div><a href=\"/topics/cloud-computing\">Cloud Computing</a></div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8d79b009d5f2bb05c5a06ea1e159465ba50d961c0c9679a1b61f24f5df46c2d","category":"Thai"}