{"title":"ดราม่าไม่พัก Gaia สกินแบบเสียเงินของ Call of Duty Modern Warfare 3 ถูกถอดออกมาจากเกมชั่วคราว","link":"https://www.blognone.com/node/136857","date":1700539773000,"content":"<div><div><div><p>Gaia เป็นสกินที่มีมาตั้งแต่ใน Call of Duty Modern Warfare 2 แล้วถูกนำมาใส่ใน Modern Warfare 3 ด้วย เป็นสกินของตัวละคร Nila \"Nova\" Brown หน้าตาของชุดเป็นโครงร่างของมนุษย์ที่สร้างขึ้นจากกิ่งก้านของต้นไม้ที่กลมกลืนไปกับฉากประเภทพื้นดิน และหญ้าได้อย่างลงตัว ด้วยเหตุนี้ทำให้ชุดนี้เป็นชุดที่บรรดาผู้เล่นเกลียดเพราะมันมองเห็นได้ยากเกินไป</p>\n<p>แม้ Gaia Skin เคยถูกเนิร์ฟไปแล้วเมื่อเดือนตุลาคม แต่ดูเหมือนจะยังเนิร์ฟไม่มากพอ เพราะมีผู้เล่นหลายคนบ่นใน Reddit ว่า “แทบเป็นไปไม่ได้เลยที่จะมองหาผู้เล่นที่ใส่สกินนี้ ต่อให้เป็นระยะการมองที่สั้น และอยู่กลางแดดก็ตาม” และ “นี่เป็น pay-to-win ที่แย่ที่สุดเท่าที่เคยมีมาในเกม”</p>\n<p>เลยเป็นสาเหตุที่ Sledgehammer Games ผู้พัฒนาเกม Modern Warfare 3 ตอบกลับใน Reddit ว่าจะเอาสกินดังกล่าวกลับมาทดสอบใหม่ และปิดการใช้งานสกิน Gaia และ Gaia Blackcell Operator ในเกมชั่วคราวจนกว่าจะปรับปรุงเสร็จ</p>\n<p><img alt=\"No Description\" src=\"https://www.blognone.com/sites/default/files/externals/a8a6eb961d09870a8cb1effaa849b40c.png\" /></p>\n<p>สำหรับ Gaia และ Gaia Blackcell Operator เป็นสกินที่ผู้เล่นสามารถปลดล็อคได้ผ่านการซื้อ Battle Pass Season 6 แล้วไต่ระดับจนไปถึง Sector F11 ก็จะได้สกินมาใช้งาน ซึ่งมี Battle Token สำหรับช่วยไต่ระดับทำให้ปลดล็อคชุดได้ไวขึ้นด้วย โดยสกินทั้ง 2 ชุดนี้เป็นสกินที่ผู้เล่นเคยบ่นถึงตั้งแต่ Call of Duty Modern Warfare 2 แล้ว</p>\n<p>ที่มา - <a href=\"https://www.polygon.com/23970024/modern-warfare-3-gaia-skin-removed-temporarily\">Polygon</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision-blizzard\">Activision Blizzard</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a058fd4e2fc9a6948a17e5d0fbfd9663c7c798937e5363f12bb5445dcac62665","category":"Thai"}