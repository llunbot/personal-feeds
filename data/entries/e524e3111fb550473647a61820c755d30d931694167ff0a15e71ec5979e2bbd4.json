{"title":"นักวิทยาศาสตร์จีนแนะประเทศควรพัฒนาซอฟต์แวร์ AI เพื่อลดการพึ่งพาชาติตะวันตก และเอาชนะ CUDA ของ NVIDIA","link":"https://www.blognone.com/node/145131","date":1741333991000,"content":"<div><div><div><p>Li Guojie นักวิทยาศาสตร์คอมพิวเตอร์ชาวจีน มองว่าจีนต้องพัฒนาเทคโนโลยีซอฟต์แวร์ AI ของตัวเอง แทนที่พึ่งพาเทคโนโลยีจากตะวันตก โดยเฉพาะ <a href=\"https://www.blognone.com/node/140490\">CUDA ของ NVIDIA ที่ครองตลาดอยู่ในตอนนี้</a> แม้ว่าชิป AI จากบริษัทของจีน เช่น Huawei, Hygon และ, Cambricon มีความสามารถใกล้เคียงกับของ NVIDIA</p>\n<p>แม้ <a href=\"https://www.blognone.com/node/144337\">DeepSeek</a> จะกระทบ CUDA ในบางส่วน แต่ Li เชื่อว่าจีนยังไม่สามารถเลิกพึ่งพา NVIDIA ได้อย่างสมบูรณ์ จีนต้องสร้างระบบซอฟต์แวร์ที่เหนือกว่า CUDA ซึ่งไม่ใช่แค่การพัฒนาฮาร์ดแวร์ แต่ยังรวมถึงการสร้างซอฟต์แวร์ที่เหมาะสมด้วย</p>\n<p>นอกจากนี้ Li ตั้งคำถามประเด็นของ OpenAI กับการพึ่งพากฎการ Scaling หรือแนวคิดที่ประสิทธิภาพของ AI จะดีขึ้น เมื่อขนาดข้อมูลใช้ฝึกอบรมหรือทรัพยากรการคำนวณเพิ่มขึ้น เพราะแนวคิดนี้ยังไม่ใช่หลักการทางวิทยาศาสตร์ที่ถูกพิสูจน์แล้ว แต่เป็นสมมติฐานจากประสบการณ์ที่ผ่านมา ซึ่งมีความเสี่ยงสูง เห็นได้จากการเปิดตัว GPT-5 ที่ล่าช้า</p>\n<p>Li เสนอว่าจีนควรส่งเสริมการใช้โมเดลและชิป AI ในอุปกรณ์ที่ใช้ในชีวิตประจำวัน เช่น สมาร์ตโฟน และคอมพิวเตอร์ เพื่อทำให้จีนสามารถเผยแพร่เทคโนโลยี AI ที่ผลิตเองได้มากขึ้น และจะช่วยให้อุตสาหกรรม AI เติบโต</p>\n<p>ที่มา: <a href=\"https://www.scmp.com/tech/big-tech/article/3301130/tech-war-top-scientist-urges-china-develop-alternative-nvidias-cuda-software?module=perpetual_scroll_0&amp;pgtype=article\">South China Morning Post</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" alt=\"CUDA\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/cuda\">CUDA</a></div><div><a href=\"/topics/nvidia\">NVIDIA</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e524e3111fb550473647a61820c755d30d931694167ff0a15e71ec5979e2bbd4","category":"Thai"}