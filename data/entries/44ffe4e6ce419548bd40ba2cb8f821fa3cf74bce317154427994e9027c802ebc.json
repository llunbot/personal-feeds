{"title":"ChatGPT มีผู้ใช้งานแบบบัญชีองค์กรมากกว่า 3 ล้านบัญชีแล้ว","link":"https://www.blognone.com/node/146796","date":1749099677000,"content":"<span>ChatGPT มีผู้ใช้งานแบบบัญชีองค์กรมากกว่า 3 ล้านบัญชีแล้ว</span>\n\n  <div>\n    <div>Body</div>\n              <div><p>OpenAI ประกาศตัวเลขในระหว่างการแถลงข่าว<a href=\"https://www.blognone.com/node/146790\">เปิดตัวความสามารถใหม่</a>สำหรับลูกค้าธุรกิจ ว่าตอนนี้ ChatGPT มีลูกค้าจ่ายเงินแบบที่เป็นบัญชีองค์กรแล้วมากกว่า 3 ล้านบัญชี เพิ่มขึ้นจาก<a href=\"https://www.blognone.com/node/144821\">ตัวเลข 2 ล้าน ในเดือนกุมภาพันธ์</a></p>\n<p>Brad Lightcap ซีโอโอ OpenAI บอกว่าการเติบโตของ ChatGPT นั้นเกิดขึ้นแบบไปร่วมกันทั้งในฝั่งลูกค้าบุคคลและลูกค้าองค์กร จำนวนผู้ใช้งาน ChatGPT รวมที่ OpenAI เปิดเผยล่าสุดคือ 500 ล้านบัญชี เมื่อเดือนมีนาคม</p>\n<p>Lightcap บอกว่าลูกค้าองค์กรที่สมัคร ChatGPT มาจากทุกอุตสาหกรรม รวมทั้งอุตสาหกรรมที่มีการกำกับดูแลเข้มงวดอย่างการเงินและสุขภาพ บริษัททำสัญญากับลูกค้าองค์กรประมาณ 9 รายต่อสัปดาห์ และจะพยายามรักษาอัตรานี้ต่อเนื่อง</p>\n<p>ที่มา: <a href=\"https://www.cnbc.com/2025/06/04/openai-chatgpt-enterprise-ai.html\">CNBC</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Thu, 05/06/2025 - 12:01</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44ffe4e6ce419548bd40ba2cb8f821fa3cf74bce317154427994e9027c802ebc","category":"Thai"}