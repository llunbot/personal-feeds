{"title":"Phil Spencer พูดถึงการปิดสตูดิโอ Tango ว่าเป็นการตัดสินใจที่ยาก แต่ต้องทำเพื่อให้ธุรกิจยั่งยืน","link":"https://www.blognone.com/node/140264","date":1718013550000,"content":"<div><div><div><p>หลังจากจบงาน Xbox Games Showcase ทาง Phil Spencer ซีอีโอของ Microsoft Gaming ให้สัมภาษณ์กับ IGN หนึ่งในคำถามที่ถูกถามคือสาเหตุที่ Miscrosoft ต้อง<a href=\"https://www.blognone.com/node/139617\">สั่งปิดสตูดิโอ 4 แห่ง</a>เมื่อเดือนก่อน โดยเฉพาะกับ Tango Gameworks ผู้พัฒนา Hi-Fi Rush เกมที่ได้รับเสียงตอบดีเยี่ยมจากทั้งนักวิจารณ์ และคนเล่น</p>\n<p>Phil Spencer กล่าวว่าเขาไม่ได้พูดคุยเกี่ยวกับสถานการณ์นี้ในที่สาธารณะมากนักเพราะเขามุ่งเน้นไปที่การชดเชยพนักงานของสตูดิโอที่ถูกสั่งปิดมากกว่าออกมาประชาสัมพันธ์ พร้อมย้ำว่าตัวเขาต้องบริหารธุรกิจให้ยั่งยืนและเติบโต นั่นหมายความว่าบางครั้งเขาจำเป็นต้องตัดสินใจเรื่องยาก ๆ ซึ่งไม่ใช่การตัดสินใจที่เขาชอบเลย แต่เป็นการตัดสินใจที่ใครสักคนจำเป็นต้องทำ</p>\n<p>Phil กล่าวปิดท้ายว่าเขาจะเดินหน้าลงทุนกับ Xbox ต่อไปและสร้างธุรกิจที่ดีที่สุดเท่าที่จะทำได้ เพื่อให้แน่ใจว่าจะสามารถจัดงาน Showcase แบบที่เพิ่งจัดไปได้อีก</p>\n<p><img alt=\"No Description\" src=\"https://www.blognone.com/sites/default/files/externals/a84842e5f3300bd017740b18bb2794d3.png\" /></p>\n<p>ที่มา - <a href=\"https://www.youtube.com/watch?v=IIpMhthwnto\">IGN</a> via <a href=\"https://www.videogameschronicle.com/news/i-have-to-run-a-sustainable-business-xboxs-phil-spencer-discusses-tango-closure/\">VGC</a></p>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2dcdf60cccb992134b74b605b9ffdb331f43b06ace118e188512eb181c637d0","category":"Thai"}