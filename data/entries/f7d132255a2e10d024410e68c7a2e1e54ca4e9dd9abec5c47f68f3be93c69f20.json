{"title":"Hasbro กำลังคุยกับพันธมิตรหลายรายเพื่อสร้างเกม Baldur’s Gate ภาคใหม่หลัง Larian ไม่ทำต่อ","link":"https://www.blognone.com/node/139262","date":1713351733000,"content":"<div><div><div><p>จากบทสัมภาษณ์ของ PC game ที่ Eugene Evans รองประธานอาวุโสฝ่ายกลยุทธ์ดิจิทัลและการอนุญาตลิขสิทธิ์ของ Hasbro และ Wizards of the Coast พูดถึงอนาคตของ Baldur’s Gate หลัง Larian Studios ตัดสินใจ<a href=\"https://www.blognone.com/node/138848\">ไม่ทำ DLC ให้ Baldur’s Gate 3</a> และเริ่มพัฒนาเกมใหม่แล้ว</p>\n<p>Eugene กล่าวว่าตอนนี้บริษัทกำลังคุยกับพันธมิตรหลายราย ซึ่งต่างตื่นเต้นกับความท้าทายที่จะกำหนดอนาคตของแฟรนไชส์ Baldur’s Gate โดยหวังว่าแฟนเกมจะไม่ต้องรอไปอีก 25 ปีเหมือนตอน Baldur’s Gate 2 มา Baldur’s Gate 3</p>\n<p>Eugene กล่าวต่อว่าบริษัทจะใช้เวลาอย่างเต็มที่เพื่อค้นหาทีมงาน และแนวทางที่เหมาะสมเพื่ออนาคตของซีรี่ส์ Baldur’s Gate โดยบริษัทจะไม่รีบร้อนในการตัดสินใจว่าจะร่วมมือกับใครในการพัฒนาเกม หรือเลือกแฟรนไชส์ใดมาพัฒนา</p>\n<p><img src=\"https://www.blognone.com/sites/default/files/externals/f09c91ae6a9982f5f2c73887e2c6ae67.jpg\" /></p>\n<p>ที่มา - <a href=\"https://www.pcgamer.com/games/rpg/hasbro-wants-to-make-another-baldurs-gate-sequel-but-its-early-days-yet-we-certainly-hope-that-its-not-another-25-years/\">PC Gamer</a> via <a href=\"https://www.videogameschronicle.com/news/hasbro-is-talking-to-lots-of-partners-about-making-another-baldurs-gate-without-larian/\">VGC</a></p>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/hasbro\">Hasbro</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7d132255a2e10d024410e68c7a2e1e54ca4e9dd9abec5c47f68f3be93c69f20","category":"Thai"}