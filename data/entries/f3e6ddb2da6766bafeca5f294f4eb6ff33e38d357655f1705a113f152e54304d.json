{"title":"[ลือ] Apple เตรียมใช้แชตบอต AI ของตัวเอง ในส่วนของบริการ AppleCare","link":"https://www.blognone.com/node/134986","date":1690258918000,"content":"<div><div><div><p>ก่อนหน้านี้มีข่าวลือว่า <a href=\"https://www.blognone.com/node/134911\">Apple ซุ่มพัฒนาแชตบอต AI แบบเดียวกับ ChatGPT</a> และกำลังทดสอบใช้ภายในบริษัท ล่าสุดมีรายงานจาก Mark Gurman แห่ง Bloomberg คนเดิม เพิ่มเติมว่า Apple กำลังหาวิธีที่ขยายการใช้งาน Generative AI มากขึ้น โดยอาจจะนำไปใช้กับทีม AppleCare เพื่อช่วยบริการลูกค้า</p>\n<p>การนำ Generative AI มาใช้ในการบริการลูกค้าอาจจะต้องใช้เวลาอีกสักพักสำหรับ Apple เนื่องจากทางบริษัทและ Tim Cook ซีอีโอ Apple รู้ดีว่าแชตบอตมีแนวโน้มที่จะผิดพลาดได้ถ้ายังไม่มีการพัฒนาให้ดีพอ  และตัว AI ยังมีปัญหาอีกหลายอย่างที่ต้องแก้ไข</p>\n<p>Gurman บอกว่า  Apple ต้องการวางแผนใช้ AI อย่างรอบคอบมากกว่า Google, Microsoft และบริษัทอื่นๆ ทำให้ไม่สามารถนำ AI ที่สร้างขึ้นมาใช้กับผลิตภัณฑ์ได้เร็วๆ นี้ ซึ่งคาดว่าทางบริษัทจะประกาศการใช้ AI ในปีหน้า</p>\n<p>ความกังวลในเรื่องการใช้ AI ยังเป็นเหตุผลที่ทำให้ <a href=\"https://www.blognone.com/node/133908\">Apple</a> และ <a href=\"https://www.blognone.com/node/133651\">Samsung</a> สั่งห้ามให้พนักงานใช้ ChatGPT และแชตบอต AI อื่นๆ ในการทำงาน เนื่องจากกลัวว่าข้อมูลจะรั่วไหลและกังวลเรื่องการสร้างข้อมูลผิดพลาด (Hallucinations) ทำให้เกิดความเสียหายต่อบริษัทได้</p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt /></p>\n<p>ที่มา: [The verge](https://www.theverge.com/2023/7/23/23804825/apple-gpt-chatbot-apple-care-siri-chatgpt</p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/applecare\">AppleCare</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3e6ddb2da6766bafeca5f294f4eb6ff33e38d357655f1705a113f152e54304d","category":"Thai"}