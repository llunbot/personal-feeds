{"title":"Peak Humanity","link":"https://markpeak.net/peak-humanity/","date":1710900115000,"content":"<p><em>ภาพสร้างด้วย Copilot Designer</em></p>\n<p>ได้อ่านบทความ <a href=\"https://www.bloomberg.com/opinion/articles/2024-03-10/global-population-collapse-isn-t-sci-fi-anymore-niall-ferguson?embedded-checkout=true\">Global Population Crash Isn’t Sci-Fi Anymore</a> ของ Niall Ferguson อาจารย์และนักเขียนสายประวัติศาสตร์ชื่อดัง เขียนเรื่อง “วิกฤตประชากรโลกหดตัว” ที่กำลังเด่นชัดขึ้นเรื่อยๆ</p>\n<div>\n\t\t\t<div>\n\t\t\t\t<a href=\"https://www.bloomberg.com/opinion/articles/2024-03-10/global-population-collapse-isn-t-sci-fi-anymore-niall-ferguson?embedded-checkout=true\">\n\t\t\t\t\t<img src=\"https://assets.bwbx.io/images/users/iqjWHBFdfxIU/iQK9ocyEs950/v1/1200x800.jpg\" alt=\"Global Population Crash Isn't Sci-Fi Anymore\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.bloomberg.com/opinion/articles/2024-03-10/global-population-collapse-isn-t-sci-fi-anymore-niall-ferguson?embedded-checkout=true\">\n\t\t\tGlobal Population Crash Isn't Sci-Fi Anymore\t\t</a>\n\t</div>\n\t<div>\n\t\t<a href=\"https://www.bloomberg.com/opinion/articles/2024-03-10/global-population-collapse-isn-t-sci-fi-anymore-niall-ferguson?embedded-checkout=true\">\n\t\t\t<p>We used to worry about the planet getting too crowded, but there are plenty of downsides to a shrinking humanity as well.</p>\n\t\t</a>\n\t</div>\n\t<div>\n\t\t<img src=\"https://www.bloomberg.com/favicon-blue.png\" alt=\"Bloomberg.com\" />\t\tBloomberg.com\t</div>\n</div>\n<p>Ferguson เปิดเรื่องมาโดยบอกว่านิยายไซไฟในอดีต เช่น Foundation ของ Asimov ที่เขียนในปี 1952 หวั่นเกรงเรื่องประชากรล้นโลก หรือทฤษฎีประชากรศาสตร์ชื่อดัง <a href=\"https://en.wikipedia.org/wiki/Malthusianism\">Malthusian</a> ก็คาดการณ์เรื่องประชากรล้นโลก จนอาหารไม่เพียงพอต่อมนุษย์ มุมมองเหล่านี้ถูกต้องเมื่อดูจากอัตราการเติบโตของประชากรในสมัยนั้น ตัวอย่างคือการคาดการณ์ของ UNPD ในปี 1945 คาดว่าโลกปี 2000 จะมีประชากร 3.3 พันล้านคน (ความจริงคือ 6 พันล้านคน)</p>\n<p>อย่างไรก็ตาม ข้อเท็จจริงในยุคเดิมมันเปลี่ยนไปหมดแล้ว เพราะตัวเลขคาดการณ์ยุคใหม่ๆ คาดว่าโลกจะไม่มีวันที่ประชากรแตะหลัก 1 หมื่นล้านคน โดยบางหน่วยคาดว่าจะสูงสุดที่ 9.8 หรือ 9.7 พันล้านคน (แล้วแต่สำนัก) แล้วค่อยๆ ลดลงมา ตัวเลขนี้เรียกว่า “Peak Humanity” เพื่อบอกว่าโลกเราจะมีประชากรสูงสุดเท่านี้แหละ มันน่าจะเกิดขึ้นในราวทศวรรษ 2060</p>\n<p>เหตุผลนั้นตรงไปตรงมา เป็นเพราะอัตราการเกิด total fertility rate (TFR) ของมนุษย์ลดลงมาก ตัวเลขสำคัญของ TFR อยู่ที่ 2.1 คือพ่อแม่ 1 คู่ ให้กำเนิดเด็กเฉลี่ย 2.1 คนเพื่อให้ประชากร “โตขึ้นเล็กน้อย” อย่างไรก็ตาม ในความเป็นจริงตัวเลขพวกนี้ต่ำเรี่ยดิน โดยเฉพาะในประเทศพัฒนาแล้ว เช่น เกาหลีใต้ลดเหลือ 0.7, จีนคือ 1.0, อเมริกา 1.6 แม้แต่อิหร่านยังเหลือแค่ 1.54 ใกล้เคียงกับอเมริกามาก</p>\n<p>ประเทศที่ยังมีอัตราการเติบโตของประชากรสูงมากๆ มีเพียง 8 ประเทศเท่านั้นคือ Democratic Republic of the Congo [DRC], Egypt, Ethiopia, India, Nigeria, Pakistan, Philippines, Tanzania กรณีของ DRC นั้นอัตรา TFR ยังสูงมากถึง 6 กว่าๆ เลยทีเดียว</p>\n<p><img loading=\"lazy\" src=\"https://markpeak.net/wp-content/uploads/2024/03/drc-growth-rate-1024x605.jpg\" width=\"700\" height=\"414\" srcset=\"https://markpeak.net/wp-content/uploads/2024/03/drc-growth-rate-1024x605.jpg 1024w, https://markpeak.net/wp-content/uploads/2024/03/drc-growth-rate-300x177.jpg 300w, https://markpeak.net/wp-content/uploads/2024/03/drc-growth-rate-768x454.jpg 768w, https://markpeak.net/wp-content/uploads/2024/03/drc-growth-rate-700x413.jpg 700w, https://markpeak.net/wp-content/uploads/2024/03/drc-growth-rate.jpg 1280w\" /></p>\n<p>ส่วนเหตุผลที่ TFR ลดลงมีหลายอย่างประกอบกัน เช่น</p>\n<ul>\n<li>คนสมัยใหม่มีความสนใจอย่างอื่น มีการตามหาความหมายของชีวิตในทางอื่น ที่ไม่ใช่การมีครอบครัว</li>\n<li>ผู้หญิงสมัยใหม่มีการศึกษาดีขึ้น มีการออกไปทำงานมากขึ้น มีอิสระในการเลือกเส้นทางชีวิตมากขึ้น บางคนเลือกจะไม่มีลูกเพราะความก้าวหน้าในอาชีพการงาน</li>\n<li>การคุมกำเนิดที่แพร่หลายมากขึ้น การวางแผนครอบครัวที่ดีขึ้น</li>\n<li>การปฏิวัติอุตสาหกรรม ลดความจำเป็นที่ต้องมีแรงงานน้อยลง มีเหตุผลที่จะมีลูกเพื่อใช้เป็นแรงงานน้อยลง</li>\n<li>คนมีเซ็กซ์กันน้อยลง เกิดจากมุมมองของคนต่อกิจกรรมทางเพศที่เปลี่ยนไป</li>\n<li>สังคมบางแห่งเคร่งศาสนาน้อยลง ครอบครัวมีขนาดเล็กลง</li>\n<li>การทำแท้งง่ายขึ้น</li>\n<li>บางงานวิจัยบอกว่า จำนวนสเปิร์มในมนุษย์เพศชายลดลง 50% ในรอบ 50 ปีที่ผ่านมา โดยยังไม่ทราบสาเหตุชัด</li>\n</ul>\n<p>รัฐบาลทั่วโลกรู้ปัญหาเรื่อง TFR และพยายามแก้ไข แต่ยังไม่มีประเทศไหนทำสำเร็จเลย และ Niall เองก็ชี้ว่าปัญหา TFR ลดลงเป็น “คลื่นลูกใหญ่” ของมนุษยชาติ ที่ยังไม่มีใครรู้ว่าจะแก้ปัญหาอย่างไร</p>\n<p>ผลกระทบที่จะเกิดขึ้นจากปัญหาประชากร</p>\n<ul>\n<li>ประเทศพัฒนาแล้วจะเห็นผลทางเศรษฐกิจชัดเจน เช่น GDP โตช้าลง, โรงเรียนมีเด็กน้อยลง, บ้านพักคนชราแน่นขึ้น, ประชากรวัยรุ่นที่ร่างกายแข็งแรงหายไป</li>\n<li>แต่เมื่อประเทศแถบตะวันออกกลาง-แอฟริกายังมีอัตราการเกิดสูงอยู่ ค่าเฉลี่ยประชากรโลกจะมีสีผิวเข้มขึ้น คนนับถือมุสลิมมากขึ้น</li>\n<li>คนในประเทศที่มีอัตราการเกิดสูง มักอยู่ในประเทศที่ยากจน มีปัญหาสภาพอากาศ สงครามกลางเมือง ก็จะอพยพไปยังอเมริกาเหนือ ยุโรป ส่งผลให้การเมืองฝ่ายขวาในประเทศเหล่านี้แข็งแกร่งขึ้น ประเทศต่างๆ มีปัญหาขัดแย้งระหว่างพรมแดนกันมากขึ้น\n<ul>\n<li>ถึงแม้การนำผู้อพยพเข้าประเทศเป็นวิธีการแก้ปัญหาประชากรที่ง่ายที่สุด แต่การผสานความแตกต่างระหว่างเชื้อชาติและวัฒนธรรมก็ไม่ใช่เรื่องง่าย</li>\n</ul>\n</li>\n</ul>The post <a href=\"https://markpeak.net/peak-humanity/\">Peak Humanity</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"56540ca1f39ce5245d28684ec5a7f35458566f8e56cc845994a1b4bb5b4991f0","category":"Thai"}