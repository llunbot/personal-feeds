{"title":"โน้ตบุ๊กซีพียู RISC-V มาแล้ว ซีพียูแปดคอร์ พรีโหลด Ubuntu มาตั้งแต่โรงงาน","link":"https://www.blognone.com/node/140371","date":1718322012000,"content":"<div><div><div><p>บริษัท DeepComputing จากฮ่องกง เปิดตัวโน้ตบุ๊กพลังซีพียู RISC-V โดยใช้ชื่อรุ่นว่า <strong>DC-Roma RISC-V Laptop II</strong> ที่ติดตั้ง Ubuntu 23.10 เวอร์ชันคัสตอมมาให้ตั้งแต่โรงงาน</p>\n<p>DC-Roma RISC-V Laptop II ใช้ซีพียู RISC-V แบบแปดคอร์ SoC K1 จากบริษัทจีน SpacemiT, มีชิป NPU AI Fusion Computing Engine สมรรถนะ 2TOPS, แรม 8/16GB, สตอเรจสูงสุด 1TB, หน้าจอ 14\" FHD, น้ำหนัก 1.36 กิโลกรัม ที่พิเศษกว่าโน้ตบุ๊กทั่วไปคือมีพอร์ต Development Interface แบบ 8-Pin สำหรับเชื่อมต่อเครื่องมือคอมไพเลอร์ภายนอก</p>\n<p>บริษัท Canonical ผู้พัฒนา Ubuntu ออกมาสนับสนุน DeepComputing อย่างเป็นทางการ โดยบอกว่าการพอร์ต Ubuntu มารันบนซีพียู RISC-V เป็นสิ่งที่ต้องเกิดขึ้นอยู่แล้ว และการมีซอฟต์แวร์พื้นฐานระดับล่างที่เสถียรพอ ย่อมช่วยให้นักพัฒนาสาย RISC-V ออกผลิตภัณฑ์ของตัวเองได้เร็วขึ้น</p>\n<p>DC-Roma RISC-V Laptop II จะเปิดให้พรีออเดอร์ในเร็วๆ นี้ ยังไม่เปิดเผยราคา</p>\n<p>ที่มา - <a href=\"https://deepcomputing.io/product/dc-roma-risc-v-laptop-ii/\">DeepComputing</a>, <a href=\"https://canonical.com/blog/worlds-first-risc-v-laptop-gets-a-massive-upgrade-and-equips-with-ubuntu\">Ubuntu</a>, <a href=\"https://www.theregister.com/2024/06/13/riscv_laptop_ubuntu/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/cd222f1273e4fa3370ad74bbba69e029.jpeg\" /><img alt=\"No Description\" src=\"https://www.blognone.com/sites/default/files/externals/dddd4669e6e1f0fb21000801646f4839.png\" /></p>\n</div></div></div><div><div>Topics: </div><div><div><a href=\"/topics/risc-v\">RISC-V</a></div><div><a href=\"/topics/laptop\">Laptop</a></div><div><a href=\"/topics/notebook\">Notebook</a></div><div><a href=\"/topics/ubuntu\">Ubuntu</a></div><div><a href=\"/topics/linux\">Linux</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35f89791b7a8cfac6131130eec017669d14cb6f4446bf639718f4ae2c103cf41","category":"Thai"}