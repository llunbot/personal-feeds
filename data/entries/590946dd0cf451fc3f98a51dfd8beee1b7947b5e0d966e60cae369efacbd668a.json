{"title":"ConsenSys ผู้พัฒนา MetaMask ประกาศปลดพนักงาน 20%","link":"https://www.blognone.com/node/142851","date":1730287650000,"content":"<div><div><div><p>ConsenSys บริษัทผู้พัฒนาบริการต่าง ๆ บนเชน Ethereum รวมทั้งกระเป๋าเงินคริปโต MetaMask ประกาศปลดพนักงาน 20% ซึ่ง Joe Lubin ซีอีโอและผู้ก่อตั้ง ConsenSys บอกว่าเป็นการตัดสินใจที่ยากลำบาก</p>\n<p>Lubin บอกว่าสาเหตุสำคัญที่ทำให้บริษัทได้รับผลกระทบจนต้องปลดพนักงาน คือการถูกสอบสวนฟ้องร้องหลายคดีกับ SEC หรือคณะกรรมการกำกับดูแลหลักทรัพย์อเมริกา ทำให้มีค่าใช้จ่ายในการต่อสู้คดีเพิ่มขึ้น โดยบริษัทมองว่า SEC ไม่มีกรอบการกำกับดูแลที่ชัดเจน</p>\n<p>Consensys บอกว่าบริษัทได้ปรับโฟกัสมาพัฒนาเฉพาะผลิตภัณฑ์ที่เป็นรายได้หลักทั้ง MetaMask, Infura, Truffle, Diligence, Besu, Teku, GNARK, DIN และ Linea โดยยังคงวิสัยทัศน์สนับสนุนโครงการบน Ethereum ต่อไป</p>\n<p>ที่มา: <a href=\"https://consensys.io/blog/consensys-path-to-long-term-sustainability-and-decentralization\">ConsenSys</a></p>\n<p><img alt=\"No Description\" src=\"https://www.blognone.com/sites/default/files/externals/cb9d59c4ff088b5577c1e12b45a76e0b.jpg\" /></p>\n</div></div></div><div><div>Topics: </div><div><div><a href=\"/topics/consensys\">ConsenSys</a></div><div><a href=\"/topics/metamask\">MetaMask</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"590946dd0cf451fc3f98a51dfd8beee1b7947b5e0d966e60cae369efacbd668a","category":"Thai"}