{"title":"Housemarque เปิดตัวเกมใหม่ Saros เกมยิงแนวไซไฟลึกลับ ขายปี 2026","link":"https://www.blognone.com/node/144639","date":1739411417000,"content":"<div><div><div><p><a href=\"https://www.blognone.com/node/123503\">Housemarque สตูดิโอในเครือ PlayStation</a> ผู้สร้างเกม Returnal เปิดตัวเกมใหม่ชื่อ Saros เป็นเกมยิงมุมมองบุคคลที่สาม (third-person) แนวไซไฟลึกลับ มีกำหนดขายปี 2026</p>\n<p>ตอนนี้ Saros ยังมีเฉพาะเทรลเลอร์แบบ cinematic ไม่มีเกมเพลย์มาให้ดูกัน เนื้อเรื่องของเกมเกิดขึ้นในโลกโคโลนีร้าง Carcosa ผู้เล่นต้องรับบทเป็น Arjun Devraj เจ้าหน้าที่หน่วย Soltari Enforcer ที่รับบทโดยนักแสดงชาวอังกฤษเชื้อสายอินเดีย Rahul Kohli ผู้เคยมีผลงานแสดงภาพยนตร์เรื่อง  The Fall of the House of Usher</p>\n<p>ข้อมูลเกมเพลย์เท่าที่เปิดเผยคือมีระบบ permanent resources and progression แบบเดียวกับเกม Returnal ทุกครั้งที่ตาย โลกในเกมจะเปลี่ยนไป แต่ผู้เล่นสามารถเลือกอัพเกรดชุดเกราะและอาวุธหลังตายแล้วได้ ตามสโลแกนของเกมว่า “come back stronger”</p>\n<p>ที่มา - <a href=\"https://blog.playstation.com/2025/02/12/announcing-saros-the-next-game-from-housemarque-coming-2026/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/754947546f87492fbfccb1c60088878c.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8d999a060c50b2e1db02aa52e7f790e4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f62c2ad6ba59e879911bdd1b2cc5dccf.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/be38e2dbecf9d34648974a17720af9c0.jpg\" /></p>\n</div></div></div><div><div>Topics: </div><div><div><a href=\"/topics/housemarque\">Housemarque</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b42d0b7900f50fd7d80170a2f574c90518f29364118a3339c0c5be50879b521","category":"Thai"}