{"title":"Mira Murati ซีทีโอ OpenAI ประกาศลาออกจากบริษัท","link":"https://www.blognone.com/node/142205","date":1727298011000,"content":"<div><div><div><p>Mira Murati ซีทีโอ OpenAI เปิดเผยว่าตนเองได้ลาออกจากบริษัท หลังจากทำงานที่นี่มา 6 ปีครึ่ง โดยให้เหตุผลว่าเพื่อให้มีเวลาและพื้นที่สำหรับการค้นพบสิ่งใหม่ของตนเอง</p>\n<p>Murati บอกว่านี่เป็นการตัดสินใจยากมาก จากนี้สิ่งที่ตนจะโฟกัสคือการถ่ายโอนงานและอำนาจที่ดูแลอยู่ให้เรียบร้อยดีที่สุด เพื่อให้ทุกอย่างดำเนินต่อไปได้</p>\n<p>Mira Murati เป็นผู้บริหารระดับสูงของ OpenAI คนล่าสุดที่ลาออกจากบริษัทในปีนี้ ในช่วงที่ผ่านมาผู้บริหารคนสำคัญคนอื่นที่ลาออกเช่น <a href=\"https://www.blognone.com/node/139751\">Ilya Sutskever</a> หนึ่งในผู้ร่วมก่อตั้ง OpenAI, <a href=\"https://www.blognone.com/node/140016\">Jan Leike</a> หัวหน้าทีมความปลอดภัย AI, <a href=\"https://www.blognone.com/node/141259\">John Schulman</a> หนึ่งในพนักงานรุ่นก่อตั้งซึ่งย้ายไปอยู่ Anthropic</p>\n<p>ชื่อของ Mira Murati เป็นที่รู้จักอย่างรวดเร็ว เนื่องจากเป็นคนที่ถูกแต่งตั้งให้เป็นซีอีโอ OpenAI ชั่วคราว ในตอนเกิดเรื่องราวการ<a href=\"https://www.blognone.com/node/136804\">ไล่ออกซีอีโอ Sam Altman</a> ซึ่งจบลงที่ Murati กลับมารับตำแหน่งซีทีโอเหมือนเดิม</p>\n<p>ที่มา: <a href=\"https://www.cnbc.com/2024/09/25/openai-cto-mira-murati-announces-shes-leaving-the-company.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/5dd775bae6b155592c3ebaadd4d41d8c.png\" /></p>\n<blockquote><p>I shared the following note with the OpenAI team today. <a href=\"https://t.co/nsZ4khI06P\">pic.twitter.com/nsZ4khI06P</a></p>\n<p>— Mira Murati (@miramurati) <a href=\"https://twitter.com/miramurati/status/1839025700009030027?ref_src=twsrc%5Etfw\">September 25, 2024</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8c645da2e8c15e8b715dd9c5769a7377301d0b7ff5be0e4c35cfc246663ca40","category":"Thai"}