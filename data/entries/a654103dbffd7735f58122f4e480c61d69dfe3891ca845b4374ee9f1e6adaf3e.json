{"title":"Google Search เตรียมเพิ่มตัวเลือก AI Mode แข่งกับ ChatGPT Search","link":"https://www.blognone.com/node/143794","date":1734911226000,"content":"<div><div><div><p>มีรายงานจาก <a href=\"https://www.theinformation.com/articles/google-plans-to-add-ai-mode-option-to-search\">The Information</a> ว่าบริการค้นหาข้อมูล Google Search จะเพิ่มตัวเลือก \"AI Mode\" ซึ่งเป็นการค้นหาข้อมูลด้วย AI ในลักษณะเดียวกับ <a href=\"https://www.blognone.com/node/143689\">ChatGPT Search</a> ของ OpenAI ที่เริ่มเปิดให้ผู้ใช้งานทุกคนสามารถใช้ได้แล้ว</p>\n<p>ตามรายงานบอกว่าแนวทางของกูเกิลจะไม่บังคับให้ทุกคนมาใช้เครื่องมือค้นหาด้วย AI ทั้งหมด แต่มาในรูปแบบทางเลือกในแถบผลลัพธ์การค้นหาร่วมกับ All, Images, Videos ที่มีอยู่แล้ว เพื่อให้ผู้ใช้งานที่ต้องการผลลัพธ์จาก AI เลือกได้ โดยการแสดงข้อมูลจะเหมือนกับเวลาใช้งาน Gemini ที่ให้รายละเอียด พร้อมลิงก์ไปยังปลายทางที่เกี่ยวข้อง</p>\n<p>อย่างไรก็ตามวิธีการแสดงคำตอบนี้ก็ดูคล้ายกับ <a href=\"https://www.blognone.com/node/142816\">AI Overviews</a> ที่มีอยู่แล้ว จึงยังไม่ชัดเจนว่ากูเกิลจะเลือกไปแนวทางใดแนวทางเดียวหรือไม่</p>\n<p>ที่มา: <a href=\"https://bgr.com/tech/google-search-is-getting-an-ai-mode-to-compete-with-chatgpt-search/\">BGR</a></p>\n<p><img src=\"https://www.blognone.com/sites/default/files/externals/e7beb2683864b042cdd78637bb62b836.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/search-engine\">Search Engine</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a654103dbffd7735f58122f4e480c61d69dfe3891ca845b4374ee9f1e6adaf3e","category":"Thai"}