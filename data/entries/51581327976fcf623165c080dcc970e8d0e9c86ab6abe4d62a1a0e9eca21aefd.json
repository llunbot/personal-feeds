{"title":"ไม่สนเรื่องฉาว สำนักงานตำรวจเยอรมันใช้ Pegasus สปายแวร์ ยันใช้เพื่อการสืบสวนคดี","link":"https://www.blognone.com/node/124718","date":1631495129000,"content":"<div><div><div><p>แม้ Pegasus สปายแวร์นั้นมีความอื้อฉาว โดยก่อนหน้านี้ <a href=\"https://www.blognone.com/node/123798\">สำนักข่าวรวมตัวแฉสปายแวร์ Pegasus</a> ว่ามีรัฐบาลเผด็จการซื้อไปใช้สอดส่องนักข่าว นักเคลื่อนไหว แต่สำนักงานตำรวจแห่งชาติของเยอรมัน หรือ BKA ก็ยังซื้อสปายแวร์  Pegasus จากบริษัท NSO ในอิสราเอลมาใช้ โดยยืนยันว่าใช้เพื่อการสอบสวนคดีอาชญากรรมและการก่อการร้าย</p>\n<p>Deutsche Welle (DW) สื่อเยอรมันระบุว่า สำนักงานตำรวจได้จัดซื้อสปายแวร์ Pegasus มาตั้งแต่ปี 2019 เป็นการซื้ออย่างลับๆ ซึ่งค้านกับคำแนะนำของนักกฎหมายและผู้สนับสนุนความเป็นส่วนตัวที่แย้งว่าตัวซอฟต์แวร์สามารถทำได้มากกว่าที่กฎหมายความเป็นส่วนตัวของเยอรมนีจะอนุญาต</p>\n<p><img src=\"https://www.blognone.com/sites/default/files/externals/2cf5cc645f963ad0baf0cfecc1268f4d.jpg\" /><br />\nภาพจาก <a href=\"https://www.facebook.com/bundeskriminalamt.bka\">Facebook BKA</a></p>\n<p>Citizen Lab สำนักวิจัยเทคโนโลยี ข้อมูลและสิทธิในแคนาดาเคยออกมาบอกว่าตัวสปายแวร์ Pegasus นั้นสามารถหลีกเลี่ยงโปรโตคอลความปลอดภัยทั้งใน iOS และ Android และยังสามารถหลีกเลี่ยงมาตรการรักษาความปลอดภัยใน iOS 14 ได้อย่างง่ายดาย มีโอกาสที่จะสามารถเข้าถึงข้อมูลหลายอย่างทั้งหมายเลขโทรศัพท์ของผู้ติดต่อ ข้อความอีเมล ข้อความในโซเชียลมีเดีย Pegasus ยังสามารถเปิดใช้งานไมโครโฟนและวิดีโอเพื่อสอดแนมแบบเรียลไทม์ สามารถใช้บันทึกการสนทนา เข้าถึงการตั้งค่า อ่านข้อมูลตำแหน่ง และแม้กระทั่งหลีกเลี่ยงการเข้ารหัสได้</p>\n<p>ด้านสำนักงานตำรวจยืนยันว่าใช้ Pegasus เพื่อการสืบสวนอาชญากรรมและการก่อการร้ายเท่านั้น สันนิษฐานได้ว่าทางสำนักงานตำรวจจะจำกัดการใช้งานเท่าที่กฎหมายเยอรมันอนุญาต แต่ภาคสังคมก็ต้องการความโปร่งใสจากหน่วยงาน เรียกร้องให้เปิดเผยข้อมูลว่าใครที่สามารถใช้งานระบบนี้ได้บ้าง</p>\n<blockquote><p>Nun ist es raus: <a href=\"https://twitter.com/hashtag/BKA?src=hash&amp;ref_src=twsrc%5Etfw\">#BKA</a> nutzt Spyware <a href=\"https://twitter.com/hashtag/Pegasus?src=hash&amp;ref_src=twsrc%5Etfw\">#Pegasus</a> <a href=\"https://twitter.com/hashtag/NSO?src=hash&amp;ref_src=twsrc%5Etfw\">#NSO</a>. Liest man meine Schriftliche Frage aus 5/19 erneut, heißt das womöglich, dass alle genannten Behörden die Spionagesoftware nutzen, obwohl diese offenkundig grundrechtswidrig ist. ⁦<a href=\"https://twitter.com/zeitonline?ref_src=twsrc%5Etfw\">@zeitonline</a>⁩ ⁦<a href=\"https://twitter.com/holger_stark?ref_src=twsrc%5Etfw\">@holger_stark</a>⁩ 1/2 <a href=\"https://t.co/fuE0n2BXYi\">pic.twitter.com/fuE0n2BXYi</a></p>\n<p>— Martina Renner (@MartinaRenner) <a href=\"https://twitter.com/MartinaRenner/status/1435146016949428225?ref_src=twsrc%5Etfw\">September 7, 2021</a></p></blockquote>\n<p>ที่มา - <a href=\"https://www.techspot.com/news/91174-germany-federal-police-agency-secretly-purchased-used-controversial.html\">Tech Spot</a></p>\n</div></div></div><div><div>Topics: </div><div><div><a href=\"/topics/nso-group\">NSO Group</a></div><div><a href=\"/topics/spyware\">Spyware</a></div><div><a href=\"/topics/germany\">Germany</a></div><div><a href=\"/topics/cybersecurity\">Cybersecurity</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51581327976fcf623165c080dcc970e8d0e9c86ab6abe4d62a1a0e9eca21aefd","category":"Thai"}