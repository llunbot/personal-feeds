{"title":"JetBrains เปิดตัว Fleet โปรแกรมแก้โค้ดแบบเล็กเร็ว เปิดโหมด IDE ได้ภายหลัง","link":"https://www.blognone.com/node/126056","date":1638206493000,"content":"<div><div><div><p>JetBrains เปิดตัวโปรแกรมแก้ไขโค้ด (editor) ในชื่อ Fleet ที่เน้นการนำงานง่ายๆ ได้อย่างรวดเร็วไม่กินเครื่อง แต่เปิดโหมดสมาร์ตได้ภายหลังเพื่อให้มันทำงานเป็น IDE เต็มรูปแบบ</p>\n<p>ในโหมด editor นั้น Fleet สามารถไฮไลต์โค้ดได้, มีระบบเติมโค้ดอย่างง่ายๆ แต่เมื่อกดเปิดโหมดสมาร์ต จะวิเคราะห์โค้ดได้อย่างละเอียด เพิ่มตัวเติมโค้ดแบบฉลาด, ตัวช่วย refactor โค้ด, รองรับการดีบั๊กโค้ด ตอนนี้รองรับภาษา Java, Kotlin, Python, Go, JavaScript, Rust, TypeScript, และ JSON ในอนาคตเตรียมรองรับ PHP, C++, C#, และ HTML เพิ่มเติม</p>\n<p>JetBrains พบว่าหลังจากพัฒนา IDE มา 20 ปี โปรแกรมเมอร์จำนวนมากต้องการฟีเจอร์มากบ้างน้อยบ้างตามโอกาส บางทีก็ต้องการแก้โค้ดเร็วๆ บางทีก็ต้องการ IDE เต็มรูปแบบ จึงเกิดเป็น Fleet ออกมา</p>\n<p>ตอนนี้ Fleet ยังอยู่ในช่วงทดสอบวงปิด</p>\n<p>ที่มา - <a href=\"https://blog.jetbrains.com/blog/2021/11/29/welcome-to-fleet/\">JetBrains</a></p>\n<p><img src=\"https://www.blognone.com/sites/default/files/externals/9ac6e2db7beccb88b02f4eb197c31fdb.png\" /></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/editor\">Editor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9ecac58a48d10f781d0b4ca3aaeb78789d73ad283b0c67562c662691adeddc8","category":"Thai"}