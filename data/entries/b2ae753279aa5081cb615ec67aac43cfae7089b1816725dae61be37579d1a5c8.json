{"title":"Spotify ประกาศปลดพนักงานส่งท้ายปีลงอีก 17%","link":"https://www.blognone.com/node/137078","date":1701683223000,"content":"<div><div><div><p><a href=\"https://newsroom.spotify.com/2023-12-04/an-update-on-december-2023-organizational-changes/\">Daniel Ek ซีอีโอ Spotify ประกาศปรับแผนองค์กรลดพนักงานลง 17% ตามภาวะเศรษฐกิจชะลอตัวและต้นทุนที่สูงขึ้น</a>  บริษัทจึงพิจารณาถึงแนวทางปรับลดขนาดองค์กร โดยก่อนหน้านี้ในปี 2020 และ 2021 บริษัทได้ลงทุนขยายทีม, เพิ่มคุณภาพงาน, การตลาดและแนวทางธุรกิจใหม่ๆ ทำให้ปีที่ผ่านมา Spotify มีจำนวนพนักงานเพิ่มขึ้นมาก</p>\n<p>ในอีเมลยังระบุอีกว่าพนักงานจะได้รับเมลนัดคุยตัวต่อตัวกับ HR ภายใน 2 ชั่วโมงข้างหน้า โดยการประชุมเหล่านี้จะสิ้นสุดในวันอังคาร และพนักงานจะได้รับค่าชดเชย, PTO, ประกันสุขภาพจะคุ้มครองจนกว่าจะสิ้นสุดงาน, การดูแลเรื่องการย้ายที่อยู่สำหรับพนักงานและ Career Support</p>\n<p>การปลดคนครั้งนี้เกิดหลัง<a href=\"https://www.blognone.com/node/136373\">บริษัทรายงานผลประกอบการไตรมาส 3 มีรายได้ 3,357 ล้านยูโร มีกำไรจากการดำเนินงาน 32 ล้านยูโร</a> จากเดิมที่เคยขาดทุนในไตรมาส 2 และมีจำนวนผู้ใช้งานมากขึ้นเป็น 547 ล้านบัญชี <a href=\"https://www.blognone.com/node/132357\">และเคยมีการปลดคนไปก่อนแล้ว 6% เมื่อต้นปีที่ผ่านมา</a></p>\n<p>ที่มา: <a href=\"https://newsroom.spotify.com/2023-12-04/an-update-on-december-2023-organizational-changes/\">Newroom.spotify</a></p>\n<p><img src=\"https://www.blognone.com/sites/default/files/externals/f18c10de2ae7c95780e5b899c3e36c92.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2ae753279aa5081cb615ec67aac43cfae7089b1816725dae61be37579d1a5c8","category":"Thai"}