{"title":"Google บอกบรรจุภัณฑ์ Pixel, Fitbit, Nest รุ่นใหม่ ปลอดจากพลาสติก 100% แล้ว เร็วกว่าเป้าหมาย 1 ปี","link":"https://www.blognone.com/node/141547","date":1724235224000,"content":"<div><div><div><p>กูเกิลประกาศว่าบรรจุภัณฑ์สินค้าฮาร์ดแวร์ของบริษัทได้แก่ Pixel, Fitbit และ Nest รุ่นใหม่ทั้งหมดปลอดจากชิ้นส่วนพลาสติกแล้ว (100% Plastic Free) ซึ่งเป็นความสำเร็จที่เร็วกว่าเป้าหมาย โดยกูเกิล<a href=\"https://www.blognone.com/node/119248\">เคยประกาศไว้ในปี 2020</a> ว่าบรรจุภัณฑ์สินค้าฮาร์ดแวร์ทั้งหมดจะปลอดพลาสติกในปี 2025</p>\n<p>กูเกิลยังให้ข้อมูลเพิ่มเติมการออกแบบบรรจุภัณฑ์ใหม่ เพื่อให้ปลอดจากพลาสติกโดยยังคงความสวยงาม ตั้งแต่กระดาษที่ใช้ซึ่งแข็งแรงกว่าเดิม 3 เท่า มีน้ำหนักเบาลง ทำให้ลดปริมาณคาร์บอนในการขนส่ง ส่วนกันกระแทกผลิตจากกระดาษหนังสือพิมพ์รีไซเคิล</p>\n<p>สุดท้ายกูเกิลให้ข้อมูลผลการศึกษาเพิ่มเติม ว่าการออกแบบบรรจุภัณฑ์ที่ดี ส่งผลให้ลูกค้าและศูนย์รีไซเคิลพิจารณานำบรรจุภัณฑ์มารีไซเคิลมากขึ้นด้วย <a href=\"https://sustainability.google/reports/plastic-free-packaging-design-guide-2/\">กูเกิลจึงโอเพนซอร์ส Design Guide</a> ในการออกแบบบรรจุภัณฑ์แบบปลอดพลาสติก เพื่อให้องค์กรนำไปใช้เป็นแนวทางในการออกแบบบรรจุภัณฑ์สินค้าอีกด้วย</p>\n<p>ที่มา: <a href=\"https://blog.google/outreach-initiatives/sustainability/google-pixel-nest-fitbit-plastic-free-packaging/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/51fe6a81c0ff888734c90f280e01ec0d.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/design\">Design</a></div><div><a href=\"/topics/environment\">Environment</a></div><div><a href=\"/topics/google-pixel\">Google Pixel</a></div><div><a href=\"/topics/nest\">Nest</a></div><div><a href=\"/topics/fitbit\">Fitbit</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc5ab5f9a071f5587554a311c78d352d05017d73970cc824ea44c74967082e2d","category":"Thai"}