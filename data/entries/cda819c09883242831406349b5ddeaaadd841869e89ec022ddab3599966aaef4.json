{"title":"ซีอีโอ Twitch ประกาศลาออกจากตำแหน่ง","link":"https://www.blognone.com/node/133048","date":1679010910000,"content":"<div><div><div><p>Emmett Shear ซีอีโอและผู้ร่วมก่อตั้ง Twitch ประกาศลาออกจากตำแหน่งซีอีโอ มีผลทันที หลังจากทำงานกับบริษัทนี้มา 16 ปี 4 เดือน โดยให้เหตุผลเพื่อมีเวลากับการเลี้ยงลูกมากขึ้น ทั้งนี้ Shear จะยังอยู่กับ Twitch ในตำแหน่งผู้ให้คำแนะนำ</p>\n<p>Dan Clancy ซึ่งปัจจุบันมีตำแหน่งเป็นประธานบริษัท จะมาเป็นซีอีโอคนใหม่ Clancy ร่วมงาน Twitch มามากกว่า 3 ปี โดยมีตำแหน่งแรกคือรองประธานฝ่ายดูแลประสบการณ์ครีเอเตอร์และชุมชนผู้ใช้งาน</p>\n<p>Emmett Shear เป็นหนึ่งในผู้ร่วมก่อตั้ง Twitch ตั้งแต่ยังเป็น Justin.tv เว็บถ่ายทอดสดชีวิตของ Justin Kan อีกหนึ่งผู้ร่วมก่อตั้งแบบ 24 ชั่วโมง ซึ่งต่อมา<a href=\"https://www.blognone.com/node/49398\">บริษัทได้ขยายมาสู่ Twitch</a> แพลตฟอร์มถ่ายทอดสดการเล่นเกม และเป็นธุรกิจหลักที่ <a href=\"https://www.blognone.com/node/59672\">Amazon มาซื้อกิจการไปในปี 2014</a></p>\n<p>ที่มา: <a href=\"https://blog.twitch.tv/en/2023/03/16/16-years-of-twitch/\">Twitch</a></p>\n<p><img alt=\"No Description\" src=\"https://www.blognone.com/sites/default/files/externals/8c2503715ec9683fc1e01461f3d30686.jpg\" /></p>\n</div></div></div><div><div>Topics: </div><div><div><a href=\"/topics/twitch\">Twitch</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cda819c09883242831406349b5ddeaaadd841869e89ec022ddab3599966aaef4","category":"Thai"}