{"title":"Apple ยกระดับการเข้ารหัส iMessage มาตรฐาน PQ3 ที่ทนต่อการโจมตีแบบควอนตัม","link":"https://www.blognone.com/node/138324","date":1708534504000,"content":"<div><div><div><p>แอปเปิลประกาศยกระดับการเข้ารหัสความปลอดภัยของ iMessage ด้วยโปรโตคอล PQ3 ที่รองรับการถูกโจมตีถึงระดับการประมวลผลด้วยควอนตัม ซึ่งแอปเปิลเรียกว่าเป็นการเข้ารหัสในระดับ 3 และเป็นครั้งแรกของแอปรับส่งข้อความ</p>\n<p>ก่อนหน้านี้ iMessage มีระดับการเข้ารหัสระดับที่ 1 ซึ่งยังไม่ปลอดภัยสำหรับการโจมตีแบบควอนตัม ซึ่งแอปแชทในระดับ 1 ตัวอื่นได้แก่ LINE, Viber, WhatsApp ขณะที่ Signal เพิ่งอัพเกรดมาที่ระดับ 2 ในช่วงที่ผ่านมา</p>\n<p>การออกแบบความปลอดภัยที่ระดับ 3 นั้น จะใช้การสร้างกุญแจ PQC (post-quantum cryptography) เริ่มต้นขึ้นมา และมีการสร้างกุญแจใหม่มาเรื่อย ๆ ตามช่วงเวลา ทำให้การโจมตีทำได้ยากมากขึ้น</p>\n<p>มาตรฐานการเข้ารหัส PQ3 นี้ แอปเปิลจะเริ่มทยอยอัพเดตให้ผู้ใช้งาน iMessage ทั้งใน iOS และ macOS เป็นค่าเริ่มต้น ตั้งแต่ iOS 17.4 โดยจะขยายไปสู่บริการออนไลน์อื่นเช่น iCloud ด้วย</p>\n<p>ที่มา: <a href=\"https://security.apple.com/blog/imessage-pq3/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/7ba3a53733cc33f92d7ef9c0722e69e1.png\" /></p>\n</div></div></div><div><div>Topics: </div><div><div><a href=\"/topics/imessage\">iMessage</a></div><div><a href=\"/topics/apple\">Apple</a></div><div><a href=\"/topics/quantum-cryptography\">Quantum Cryptography</a></div><div><a href=\"/topics/instant-messaging\">Instant Messaging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c22f12d72221cb37c1a83f1e410260764872ed1fa74c13e50bce1f30f4858557","category":"Thai"}