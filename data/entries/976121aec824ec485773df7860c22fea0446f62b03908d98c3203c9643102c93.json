{"title":"เปิดตัว Life is Strange: Double Exposure เล่าเรื่องต่อจากเกมภาคแรกวางขาย 29 ต.ค. นี้","link":"https://www.blognone.com/node/140258","date":1718000938000,"content":"<div><div><div><p>เปิดตัว Life is Strange: Double Exposure เกมภาคที่ 6 ของ Life is Strange ภาคนี้กลับมาเล่าเรื่องผ่านมุมมองของ Max Caulfield ตัวเอกจากเกมภาคแรกในวัยที่โตขึ้นมีความสามารถย้อนเวลา และข้ามไปจักรวาลคู่ขนานได้</p>\n<p>เนื้อเรื่องของภาคนี้เกิดขึ้นใน Caledon University ที่ Max ต้องสืบหาสาเหตุการตายของเพื่อนที่ชื่อว่า Safi ตัวเกมภาคนี้พัฒนาโดย Deck Nine Games เช่นเคยเกมยังเป็นแนว Adventure เหมือนเดิมจัดจำหน่ายโดย Square Enix วางขาย 29 ตุลาคมนี้บน Xbox Series X/S, PS5 และ PC ส่วนเวอร์ชัน Switch จะตามมาภายหลัง</p>\n<p>สำหรับผู้ที่ซื้อเกมแบบ Ultimate Edition สามารถเข้าเล่น Chapter 1 และ 2 ของเกมได้วันที่ 15 ตุลาคม ก่อนเกมออก 2 สัปดาห์</p>\n<p>ที่มา - <a href=\"https://www.videogameschronicle.com/news/life-is-strange-double-exposure-reveal-trailer/\">VGC</a></p>\n</div></div></div><div><div>Topics: </div><div><div><a href=\"/topics/life-is-strange\">Life is Strange</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"976121aec824ec485773df7860c22fea0446f62b03908d98c3203c9643102c93","category":"Thai"}