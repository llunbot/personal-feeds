{"title":"Meta ปล่อยโมเดล AI โชว์โมเดล Multimodal สร้างภาพจากคำสั่งและภาพต้นแบบ","link":"https://www.blognone.com/node/140630","date":1719501826000,"content":"<div><div><div><p>Meta ปล่อยโมเดลปัญญาประดิษฐ์ในรูปแบบเปิดให้ใช้เพื่อการวิจัยเท่านั้น ได้แก่</p>\n<ul>\n<li>Chameleon โมเดลปัญญาประดิษฐ์แบบ mixed-modal สามารถรับ/ตอบ ได้ทั้งภาพและข้อความทำให้สามารถใส่คำสั่งสร้างภาพพร้อมภาพตัวอย่าง ขณะที่ตัวโมเดลก็สามารถสร้างภาพตอบกลับมาพร้อมๆ กับข้อความได้ด้วย โมเดลแบบนี้อาจจะเปิดทางสำหรับรูปแบบการใช้งานใหม่ๆ เช่น สร้างภาพพร้อมเนื้อหาที่ต่อเนื่องกับภาพเดิมที่ผู้ใช้ใส่เข้ามา</li>\n<li>Multi-Token Prediction โมเดล LLM สถาปัตยกรรมใหม่ที่สามารถทำนายคำล่วงหน้าได้ทีละหลายๆ คำ เร่งความเร็วการทำงานจากเดิมที่เราเห็น LLM พิมพ์คำตอบทีละคำแบบทุกวันนี้ โมเดลที่ปล่อยออกมาตอนนี้ใช้เพื่อการช่วยเติมโค้ดเท่านั้น</li>\n<li>JASCO โมเดลสร้างเพลงจากอินพุตหลายรูปแบบ ทั้งข้อความตามปกติ, คอร์ดเพลง, จังหวะเพลง เปิดแนวทางการใช้งานให้ผู้ใช้สามารถควบคุมการทำงานได้ดีขึ้น</li>\n</ul>\n<p>โมเดลเหล่านี้เปิดให้ดาวน์โหลดไปทดลองได้ เพื่อทำซ้ำผลวิจัยที่ทีมงาน Meta รายงานออกมาเท่านั้น แม้งานบางส่วนจะดูมีประโยชน์เช่นโมเดลเติมโค้ดความเร็วสูงแต่ไลเซนส์ก็ไม่เปิดให้ใช้งานเชิงการค้า</p>\n<p>ที่มา - <a href=\"https://about.fb.com/news/2024/06/releasing-new-ai-research-models-to-accelerate-innovation-at-scale/\">Meta Newsroom</a></p>\n<p><img alt=\"No Description\" src=\"https://www.blognone.com/sites/default/files/externals/88c8d4d6aaa1c254ae0c3392bb0c94d7.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dcd833a92d5aede7246dcc9cfb7ee0118ea11dd8e5ffbc9cbb8935c76a39050e","category":"Thai"}