{"title":"พรรคประชาชนเผยรายงาน Cyber Team กองทัพ หารหัสผ่านที่เคยรั่วไล่เจาะบัญชีเป้าหมาย","link":"https://www.blognone.com/node/145466","date":1742906595000,"content":"<div><div><div><p>วันนี้ระหว่างการอภิปรายไม่ไว้วางใจนายกรัฐมนตรี นายชยพล สท้อนดี สมาชิกสภาผู้แทนราษฎรกรุงเทพมหานคร พรรคประชาชน เปิดเผยถึงรายงานคณะทำงานความมั่นคงพิเศษในการโจมตีเป้าหมายรูปแบบต่างๆ แบ่งเป็นสี่แนวทาง ได้แก่ การสแปมข้อความไปยังช่องทางต่างๆ, รายงานบัญชีเพื่อหวังให้บัญชีถูกระงับ, ส่งลิงก์ฟิชชิ่งล่อล่วงผ่านข้อความ, และเจาะรหัสผ่านด้วยการสุ่มรหัสผ่าน</p>\n<p>รายงานที่เผยมาระบุว่า Cyber Team นี้ค้นหาข่าวกรองไซเบอร์โดยอาศัยการตรวจสอบข้อมูลที่เคยหลุดมาก่อนของเป้าหมาย เช่น พบข้อมูลรหัสผ่านของ คุณสฤณี อาชวานันทกุล ในแพลตฟอร์มต่างๆ แม้จะเป็นรหัสผ่านที่ใช้ไม่ได้แล้วแต่ก็เป็นแนวทางในการยิงรหัสผ่าน (brute force) เป้าหมายต่อไป</p>\n<p>ปัญหาการใช้รหัสผ่านซ้ำนับเป็นปัญหาความปลอดภัยใหญ่ ทำให้ NIST ให้ความสำคัญเป็นพิเศษ โดยยกเลิกแนวทางตั้งกฎการตั้งรหัสผ่านอื่นออกทั้งหมด เหลือเพียงต้องตรวจสอบว่ารหัสผ่านไม่ตรงกับรหัสผ่านที่เคยรั่วไหลออกมาทั้งหมด</p>\n<p>รายงานระบุถึงการทำข่าวสารเชิงรุกในหนึ่งสัปดาห์โพสข้อมูล 2,080 ชิ้น แนวทางการโพสข้อมูลโดยนัดแนะกันเช่นนี้เป็นเหมือน<a href=\"https://www.blognone.com/node/119879\">กระบวนการ IO ของกองทัพไทยเมื่อปี 2020</a></p>\n<p>ที่มา - <a href=\"https://www.youtube.com/watch?v=lgCuB_UQN7E\">TP Channel</a></p>\n<p><img alt=\"No Description\" src=\"https://www.blognone.com/sites/default/files/externals/5aa7eee344fdb53fcd7db04287a4ab8c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b92e971f9ce6d3b0a2302202e1e0abe2.jpeg\" /></p>\n</div></div></div><div><div>Topics: </div><div><div><a href=\"/topics/password\">Password</a></div><div><a href=\"/topics/security\">Security</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f131fbbc4096ebd02424cc823bc4e59febaf13aa58ad91fbea2f0dd740a24d56","category":"Thai"}