{"title":"OpenAI เตรียมเปิดตัวหนังโฆษณาช่วงการแข่งขัน Super Bowl 2025","link":"https://www.blognone.com/node/144573","date":1739138940000,"content":"<div><div><div><p>The Wall Street Journal อ้างแหล่งข่าวที่เกี่ยวข้องบอกว่า OpenAI เตรียมเผยแพร่หนังโฆษณาในช่วงการแข่งขันกีฬา Super Bowl เป็นครั้งแรก ซึ่งเป็นที่ทราบกันว่ามีอัตราค่าโฆษณาที่สูงมาก ตัวเลขที่รายงานตอนนี้คือ 8 ล้านดอลลาร์ต่อ 30 วินาที โดยถึงตอนนี้ OpenAI ยังไม่ได้ยืนยันข้อมูลหรือเผยแพร่หนังโฆษณาให้ได้ชมกันก่อน</p>\n<p>การซื้อเวลาฉายโฆษณาของ OpenAI ปีนี้ อาจทำให้เราได้เห็นการแข่งขันโฆษณาจากบริษัทเทคโนโลยีรายใหญ่อีกครั้งบนธีมปัญญาประดิษฐ์หรือ AI จากค่ายต่าง ๆ เหมือนกับ<a href=\"https://www.blognone.com/node/138160\">ปีที่แล้วที่ทั้ง Google, Microsoft</a> ต่างนำเสนอว่า AI ทำอะไรได้บ้าง</p>\n<p>นักวิเคราะห์มองว่าเรื่องนี้สะท้อนทั้งแผนการตลาดเชิงรุกที่มากขึ้นจากฝั่ง OpenAI เพื่อให้เกิดการรับรู้เกี่ยวกับ AI ในวงกว้าง แต่ก็เป็นความท้าทายในการสื่อสารสิ่งนี้ต่อผู้คนทั่วไปด้วย</p>\n<p>ที่มา: <a href=\"https://www.wsj.com/tech/ai/openai-set-to-make-super-bowl-ad-debut-8fa1aff5\">The Wall Street Journal</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/advertising\">Advertising</a></div><div><a href=\"/topics/super-bowl\">Super Bowl</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef1e07ca03ea7b14402a651d514a52dc7d3d1b9725537b49e866fee0d8217bf4","category":"Thai"}