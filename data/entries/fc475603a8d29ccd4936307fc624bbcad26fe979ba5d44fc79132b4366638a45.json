{"title":"ไมโครซอฟท์ออกส่วนขยาย PostgreSQL for Visual Studio Code","link":"https://www.blognone.com/node/146510","date":1747746454000,"content":"<span>ไมโครซอฟท์ออกส่วนขยาย PostgreSQL for Visual Studio Code</span>\n\n  <div>\n    <div>Body</div>\n              <div><p>ไมโครซอฟท์เปิดตัวส่วนขยาย <a href=\"https://marketplace.visualstudio.com/items?itemName=ms-ossdata.vscode-pgsql\">PostgreSQL for Visual Studio Code</a> เวอร์ชันไมโครซอฟท์ทำเอง</p>\n<p>หน้าที่ของมันก็ตามชื่อคือจัดการฐานข้อมูล PostgreSQL ได้จาก VS Code โดยตรง (ไม่ต้องสลับออกนอก IDE เลย) มีฟีเจอร์จัดการออบเจคต์ในฐานข้อมูล, เขียนคิวรี โดยมี IntelliSense เข้าช่วย, จัดการระบบล็อกอินฐานข้อมูลโดยไม่ต้องใช้รหัสผ่าน และเชื่อมกับ Entra ID (Azure Active Directory เดิม), มีเครื่องมือ Schema Visualization และ Database Explorer ดูโครงสร้างฐานข้อมูล</p>\n<p>แน่นอนว่าในยุคสมัยแห่ง AI Agent ไมโครซอฟท์ย่อมต้องมี agent ชื่อ @pgsql คอยให้ความช่วยเหลือ ช่วยปรับแก้-อธิบายคิวรี วิเคราะห์ประสิทธิภาพของคิวรี และยังรองรับ <a href=\"https://www.blognone.com/node/135846\">ฟีเจอร์แชท GitHub Copilot Chat</a> ถามตอบเกี่ยวกับฐานข้อมูลจาก Copilot ได้</p>\n<p>ที่มา - <a href=\"https://techcommunity.microsoft.com/blog/adforpostgresql/announcing-the-public-preview-of-the-postgresql-extension-for-visual-studio-code/4414648\">Azure Database for PostgreSQL Blog</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 05/20/2025 - 20:07</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc475603a8d29ccd4936307fc624bbcad26fe979ba5d44fc79132b4366638a45","category":"Thai"}