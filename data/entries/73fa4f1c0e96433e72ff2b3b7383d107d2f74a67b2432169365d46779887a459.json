{"title":"นักทำเกมเจ๊ง หลัง Steam ขอคืนเงินได้ถ้าเล่นไม่เกิน 2 ชั่วโมง แต่เกมเล่นจบได้ในชั่วโมงครึ่ง","link":"https://www.blognone.com/node/124458","date":1630046481000,"content":"<div><div><div><p>Emika Games ผู้สร้างเกมสยองขวัญ <a href=\"https://store.steampowered.com/app/1609080/Summer_of_58/\">Summer of‘58</a> ประกาศหยุดทำเกมแบบไม่มีกำหนด หลังมีผู้ขอเงินคืนเป็นจำนวนมาก แม้ตัวเกมเองจะได้คะแนนรีวิวดี แต่เพราะเกมเล่นจบได้ภายในเวลาราวชั่วโมงครึ่ง และนโยบายคืนเงินของ Steam อนุญาตให้ขอเงินคืนได้ถ้าเล่นเกมนั้นไม่ถึง 2 ชั่วโมง</p>\n<p>Emika Games ที่สร้าง Summer of’58 ด้วยตัวคนเดียว <a href=\"https://twitter.com/EmikaGames/status/1430941640001265673\">โพสต์ทวิตเตอร์</a> ระบุว่าการขาดเงินทุนที่จะนำไปใช้สร้างเกมต่อ อาจจะทำให้เขาต้องไปทำอย่างอื่นแทน และเขาจะขอออกจากวงการพัฒนาเกม ไปรวบรวมความคิดต่ออีกสักหน่อย และบอกว่าเกมต่อไปที่เขามีแผนจะสร้างอย่างเกม From Day to Day จะไม่ได้ออกวางจำหน่ายในเร็วๆ นี้อย่างแน่นอน</p>\n<p>หากมีกรณีแบบนี้มากขึ้น คงไม่เป็นผลดีกับผู้สร้างเกมขนาดเล็กบน Steam และ Steam อาจจะต้องปรับมาตรการระยะเวลาการขอเงินคืน ตามขนาดและราคาของเกม หรืออาจจะปรับกำหนดเวลาใหม่สำหรับทุกเกมในอนาคต</p>\n<p><img src=\"https://www.blognone.com/sites/default/files/externals/3bbeb52c9995d88513f6b97b8456ba7c.jpg\" /><em>ภาพในเกม Summer of’58</em></p>\n<p>ที่มา - <a href=\"https://kotaku.com/steams-two-hour-refund-policy-forces-horror-developer-i-1847568067\">Kotaku</a></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73fa4f1c0e96433e72ff2b3b7383d107d2f74a67b2432169365d46779887a459","category":"Thai"}