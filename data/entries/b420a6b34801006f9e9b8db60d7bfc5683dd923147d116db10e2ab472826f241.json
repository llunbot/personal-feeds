{"title":"Qatar Airways เริ่มให้บริการอินเทอร์เน็ตดาวเทียม Starlink บนเครื่องบินแล้ว ติดตั้งครบในปี 2025","link":"https://www.blognone.com/node/142716","date":1729662170000,"content":"<div><div><div><p>Qatar Airways เป็นสายการบินล่าสุดที่เริ่มให้บริการ Wi-Fi ฟรีบนเครื่องบินผ่าน Starlink บริการอินเทอร์เน็ตดาวเทียม โดยเป็นครั้งแรกที่ Starlink ติดตั้งอุปกรณ์บนเครื่องบิน Boeing 777 และทดสอบที่ระดับความสูง 35,000 ฟุต</p>\n<p>ในช่วงแรก Qatar Airways จะติดตั้งอุปกรณ์ Starlink ในเครื่องบิน 777-300 จำนวน 12 ลำ ภายในปี 2024 และจะติดตั้งใน Boeing 777 ครบทั้งฝูงบินภายในปี 2025 ส่วนเครื่องบิน Airbus A350 จะติดตั้งครบภายในฤดูร้อนปี 2025</p>\n<p>ในเที่ยวบินแรกของ Qatar Airways ที่ให้บริการอินเทอร์เน็ต Starlink นั้น Badr Mohammed Al Meer ซีอีโอ Qatar Airways Group ได้ทดสอบวิดีโอคอลคุยกับ Elon Musk ซีอีโอ SpaceX ที่ให้บริการ Starlink ด้วย</p>\n<p>ที่มา: <a href=\"https://www.qatarairways.com/press-releases/en-WW/242734-qatar-airways-launches-the-world-s-first-boeing-777-starlink-equipped-flight-taking-the-future-of-in-flight-connectivity-to-new-height\">Qatar Airways</a></p>\n<p><img alt=\"No Description\" src=\"https://www.blognone.com/sites/default/files/externals/505e890fb1e3b5b13c562eb7acb5e368.jpeg\" /></p>\n</div></div></div><div><div>Topics: </div><div><div><a href=\"/topics/qatar-airways\">Qatar Airways</a></div><div><a href=\"/topics/starlink\">Starlink</a></div><div><a href=\"/topics/spacex\">SpaceX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b420a6b34801006f9e9b8db60d7bfc5683dd923147d116db10e2ab472826f241","category":"Thai"}