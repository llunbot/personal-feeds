{"title":"เตรียมรับมือชิปขาดตลาดอีกรอบ ราคาซิลิคอนพุ่งไม่หยุด หลังจีนพลังงานขาดแคลนจนต้องลดกำลังการผลิต","link":"https://www.blognone.com/node/125069","date":1633240427000,"content":"<div><div><div><p>ราคาซิลิคอนในตลาดโลกกำลังพุ่งขึ้นอย่างรวดเร็วในสัปดาห์ที่ผ่านมา เพียงแค่เวลาสองเดือนตอนนี้ราคาซิลิคอนพุ่งขึ้นแล้ว 3 เท่าตัว และ<a href=\"https://www.metalbulletin.com/Article/4009219/Global-silicon-prices-hit-record-highs-amid-Chinese-shortage.html\">หากดูเฉพาะสัปดาห์ที่ผ่านมาก็พุ่งขึ้นถึง 65.2%</a> เนื่องจากโรงงานในจีนต้องลดการผลิตลง หลังจากเกิดเหตุพลังงานขาดแคลน</p>\n<p>ก่อนหน้านี้ปัญหาชิปขาดแคลนทั่วโลกเกิดจากความต้องการสินค้าอิเล็กทรอนิกส์ที่สูงขึ้น และกำลังผลิตของโรงงานผลิตชิปไม่เพียงพอต่อความต้องการ แต่ตอนนี้วัสถุดิบอย่างโลหะก็มาขาดตลาดไปด้วยเนื่องจากทางการจีนสั่งจำกัดการใช้ไฟฟ้า</p>\n<p>บางจังหวัดในจีนสั่งให้โรงงานถลุงแร่ต้องลดการผลิตลง 90% เพื่อควบคุมการใช้ไฟฟ้าให้เพียงพอ แนวทางนี้ทำให้โลหะหลายชนิดราคาพุ่งสูง ทั้ง อลูมิเนียม, ทองแดง, และซิลิคอนเอง</p>\n<p>ที่มา - <a href=\"https://www.japantimes.co.jp/news/2021/10/01/business/financial-markets/silicons-300-surge-price-shock/\">Japan Times</a></p>\n<p><img src=\"https://www.blognone.com/sites/default/files/externals/f867bef0068ffe9004b78472ea2eb700.jpg\" /><br />\nภาพก้อนซิลิคอนบริสุทธิ์ โดย <a href=\"https://commons.wikimedia.org/wiki/File:SiliconCroda.jpg\">Enricoros</a></p>\n</div></div></div><div><div>Topics: </div><div><div><a href=\"/topics/semiconductor\">Semiconductor</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4b532616bd11e25af659148fdd201ac8615761089f8dd17775725bae84431cd","category":"Thai"}