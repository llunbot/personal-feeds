{"title":"GIMP 3.0 ออกรุ่น RC3 รุ่นทดสอบสุดท้ายก่อนออก GIMP 3.0 รุ่นเสถียร","link":"https://www.blognone.com/node/144616","date":1739351141000,"content":"<div><div><div><p>GIMP ซอฟต์แวร์แต่งภาพสายโอเพนซอร์สยอดนิยม ออกเวอร์ชัน 3.0 RC3 ซึ่งทีมพัฒนาบอกว่าน่าจะเป็น \"รุ่นทดสอบสุดท้าย\" ก่อนออก GIMP 3.0 รุ่นเสถียร</p>\n<p>เส้นทางสู่ GIMP 3.0 ถือเป็นการเดินทางอันยาวนาน หลังจาก<a href=\"https://www.blognone.com/node/101877\">ออก GIMP 2.10 เมื่อปี 2018</a> ก็มีการออกรุ่นเสถียรย่อยๆ ที่มีฟีเจอร์ใหม่เรื่อยๆ จำนวนถึง 20 รุ่น (เวอร์ชันล่าสุดคือ GIMP 2.10.38 รุ่นเสถียรนับเฉพาะเลขคู่)</p>\n<p>ส่วน GIMP 3.0 มีการเปลี่ยนแปลงสำคัญคือย้ายจาก GTK 2.x มาเป็น GTK 3.x (ที่ออกครั้งแรกในปี 2011) ซึ่งจะทำให้การใช้งานบนแท็บเล็ต อุปกรณ์จอสัมผัส จอภาพความละเอียดสูง (HiDPI) ดีขึ้นมาก โดย GIMP 3.0 RC3 ใช้ฐานของ GTK 3.24.48</p>\n<p>ส่วนฟีเจอร์อื่นที่ไม่ได้อิง GTK 3 มีการปรับปรุงสี, รองรับระบบสี GMYK เบื้องต้น, ระบบจัดการเลเยอร์ที่ดีขึ้น เป็นต้น</p>\n<p>ที่มา - <a href=\"https://www.gimp.org/news/2025/02/10/gimp-3-0-RC3-released/\">GIMP</a></p>\n<p><img alt=\"No Description\" src=\"https://www.blognone.com/sites/default/files/externals/26ca3c24e3524c3e53eda6a16ee7f625.jpg\" /></p>\n</div></div></div><div><div>Topics: </div><div><div><a href=\"/topics/gimp\">GIMP</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5925576df4a6e6958b3617213ec56157fc0b84540db63343e78fdb1556fd2ab5","category":"Thai"}