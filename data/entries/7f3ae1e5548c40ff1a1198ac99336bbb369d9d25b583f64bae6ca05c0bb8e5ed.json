{"title":"เปิดตัว Mafia: The Old Country เกมภาคสี่ของซีรีส์ ย้อนอดีตไปเกาะซิซิลี ขายปี 2025","link":"https://www.blognone.com/node/141541","date":1724213100000,"content":"<div><div><div><p>2K Games เผยรายละเอียดของเกม Mafia ภาคใหม่ ซึ่งนับเป็นภาคที่สี่ของซีรีส์ (<a href=\"https://www.blognone.com/node/130140\">ประกาศไว้ตั้งแต่ปี 2022</a>) ใช้ชื่อว่า <strong>Mafia: The Old Country</strong></p>\n<p>Mafia: The Old Country พาเราย้อนอดีตไปไกลกว่าแก๊งมาเฟียเชื้อสายอิตาลีในอเมริกา (เกมไตรภาคแรก เกิดขึ้นในเมืองสมมติ 3 แห่งในอเมริกา ได้แก่ Lost Heaven ยุค 1930s, Empire Bay ยุค 1940-1950s และ New Bordeaux ในยุค 1960s) เพราะย้อนไปถึงถิ่นกำเนิดในเกาะซิซิลีโดยตรง (The Old Country) ไทม์ไลน์ของเกมอยู่ช่วงปี 1900s เก่าที่สุดในเกมทุกภาค แต่ยังไม่เผยเนื้อเรื่องออกมามากกว่านี้</p>\n<p>เกมภาค The Old Country ได้สตูดิโอ Hangar 13 ในเครือ 2K ทีมเดิมที่ทำเกม Mafia III และ <a href=\"https://www.blognone.com/node/116485\">Mafia: Definitive Edition รีเมคของภาคแรก</a> มาทำต่อ น่าจะทำให้แฟนๆ ของซีรีส์มั่นใจได้เรื่องคุณภาพและทิศทางของเกม</p>\n<p>เกมมีกำหนดขายปี 2025 ลงพีซี, PS5, Xbox Series X|S โดยจะเปิดเผยรายละเอียดเพิ่มเติมในเดือนธันวาคม 2024</p>\n<p>ที่มา - <a href=\"https://newsroom.2k.com/news/uncover-the-origins-of-organized-crime-in-mafia-the-old-country-coming-in-2025\">2K Games</a></p>\n<p><img alt=\"No Description\" src=\"https://www.blognone.com/sites/default/files/externals/6a407a0fdf21261ea885efe93c4275eb.jpg\" /></p>\n</div></div></div><div><div>Topics: </div><div><div><a href=\"/topics/mafia\">Mafia</a></div><div><a href=\"/topics/2k-games\">2K Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f3ae1e5548c40ff1a1198ac99336bbb369d9d25b583f64bae6ca05c0bb8e5ed","category":"Thai"}