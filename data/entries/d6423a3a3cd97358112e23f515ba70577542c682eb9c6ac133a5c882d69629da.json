{"title":"รัฐบาลดิจิทัลไทย หน่วยงาน 46.8% ยังขอสำเนาบัตร แอพของรัฐ 299 ตัว แอพจำนวนมากใช้งานไม่ได้","link":"https://www.blognone.com/node/133509","date":1682044548000,"content":"<div><div><div><p>เว็บไซต์ The101.World และ 101 PUB หน่วยวิจัยนโยบายสาธารณะ รวบรวมสถิติของนโยบาย \"รัฐบาลดิจิทัล\" ของประเทศไทยในช่วง 8 ปีของรัฐบาลพลเอกประยุทธ์ จันทร์โอชา มีประเด็นที่น่าสนใจดังนี้</p>\n<ul>\n<li>การออกคำสั่งให้หน่วยงานรัฐทำแอพ (<a href=\"https://www.thaigov.go.th/news/contents/details/40654\">คำสั่งปี 2564</a>) ทำให้เกิดแอพของรัฐแล้วอย่างน้อย 299 ตัว แต่เจอปัญหาหลายอย่าง เช่น ทำหน้าที่ซ้ำซ้อนกันเอง (มีแอพเช็คฝุ่น 5 ตัว แต่ข้อมูลไม่สมบูรณ์), มีแอพที่ใช้งานไม่ได้หรือไม่อัพเดต 62 ตัว, แอพบางตัวต้องลงทะเบียนใหม่ แม้ลงทะเบียนกับแอพอื่นแล้ว, แอพหลัก \"ทางรัฐ\" ของ DGA หวังจะเป็นแอพเดียวครบจบในตัว มีบริการ 51 อย่าง แต่ส่วนใหญ่ก็ให้ข้อมูลอย่างเดียว เช่น ตรวจสิทธิเงินอุดหนุนเด็กแรกเกิดได้ แต่การลงทะเบียนต้องใช้แอพอีกตัว</li>\n<li>บริการออนไลน์ยังแยกส่วนกันมาก ตัวอย่างการเปิดร้านออนไลน์ขายเครื่องสำอางนำเข้า ผู้ประกอบการต้องจดทะเบียน 5 ใบกับหน่วยงานรัฐ 5 หน่วย ผ่าน 4 เว็บไซต์ (กรมพัฒนาธุรกิจการค้า, กรมสรรพากร, สำนักงานคณะกรรมการอาหารและยา, สำนักงานคณะกรรมการคุ้มครองผู้บริโภค) เหตุผลที่เป็น 4 เว็บไซต์ เพราะการจดทะเบียนพาณิชย์อิเล็กทรอนิกส์โดยต้องเดินทางไปสำนักงานเขตหรือองค์กรปกครองส่วนท้องถิ่นเท่านั้น ทำผ่านเว็บไม่ได้ ส่วน อย. ต้องไปลงทะเบียนที่สำนักงานก่อนถึงจะออนไลน์ได้</li>\n<li>กระบวนการบางอย่างยังต้องไปที่สำนักงานด้วยตัวเอง เช่น การเปลี่ยนคำนำหน้าหรือชื่อ-นามสกุล, การยกเลิกทะเบียนพาณิชย์ (จดออนไลน์ได้ เลิกต้องทำออฟไลน์)</li>\n<li>ถึงแม้มีระเบียบห้ามขอสำเนาเอกสารจากประชาชนในปี 2560 แต่ยังมีหน่วยงานต้องขอสำเนาบัตรประชาชนอยู่ดี การสำรวจจาก DGA เมื่อปี 2565 ยังมีหน่วยงานระดับจังหวัด 46.8% ขอสำเนาบัตรประชาชน (ทั้งที่ให้ประชาชนนำมาเอง หรือมีบริการถ่ายสำเนาให้), 43.75% ขอสำเนาทะเบียนบ้าน และสำเนาโฉนดที่ดินเป็นเอกสารที่ยังต้องขอสำเนาเยอะมาก เกือบ 100% ของหน่วยงานที่ต้องใช้งาน</li>\n</ul>\n<p>รายละเอียดอ่านได้จากบทความฉบับเต็ม <a href=\"https://www.the101.world/bureaucratic-digital-government/\">The101.World</a></p>\n<p><img alt=\"No Description\" src=\"https://www.blognone.com/sites/default/files/externals/bf36cb27fc8b7766df8b927f11e86106.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9a94d824e998980a3a6436baf10333fb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/440126412e5bf645ff4c046f3f2358f2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f8ac16679ccf7291e111954297da9a24.jpg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/government\">Government</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6423a3a3cd97358112e23f515ba70577542c682eb9c6ac133a5c882d69629da","category":"Thai"}