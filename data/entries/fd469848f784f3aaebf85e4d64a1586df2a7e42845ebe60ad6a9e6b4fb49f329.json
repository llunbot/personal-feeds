{"title":"เปิดตัว Tony Hawk’s Pro Skater 3 + 4 เวอร์ชันรีเมค ลงทุกแพลตฟอร์ม ก.ค. 2025","link":"https://www.blognone.com/node/145082","date":1741139634000,"content":"<div><div><div><p>หลังจากบิ้วกันมาสักพักใหญ่ๆ ในที่สุด Activision ก็เปิดตัวเกมสเกตบอร์ด Tony Hawk’s Pro Skater 3 + 4 เวอร์ชันรีเมค บนคอนโซลยุคใหม่ทั้ง PS4, PS5, Xbox One, Xbox Series X|S, Nintendo Switch และพีซี Windows มีกำหนดขาย 11 กรกฎาคม 2025</p>\n<p>การรีเมคครั้งนี้เป็นการนำเกม Tony Hawk’s Pro Skater ภาค 3 และ 4 ที่ออกในปี 2001 และ 2002 (ยุค PS2) โดยยังคงเกมเพลย์หลักแบบเดิม แต่ปรับปรุงกราฟิกใหม่หมด รองรับความละเอียด 4K, ปรับปรุงดนตรีเดิม เพิ่มเพลงใหม่, เพิ่มฉากใหม่และโหมด New Game+, รองรับการเล่นมัลติเพลเยอร์แบบ cross-play</p>\n<p>นี่ไม่ใช่ครั้งแรกที่ Activision นำเกม Tony Hawk’s Pro Skater กลับมารีเมคใหม่ เพราะเคยรีเมคภาค 1+2 ไปเมื่อปี 2020 โดย<a href=\"https://www.blognone.com/node/120766\">สตูดิโอ Vicarious Visions ที่ถูกปิดไปในปี 2021</a> ส่วนงานรีเมคภาค 3+4 เป็นผลงานของสตูดิโอภายนอกคือ Iron Galaxy ที่เคยทำเกม Killer Instinct และช่วยซัพพอร์ตการพัฒนาเกมดังหลายเกม เช่น <a href=\"https://www.blognone.com/node/133274\">The Last of Us Part I</a></p>\n<p>เนื่องจากเกม Tony Hawk’s Pro Skater 3 + 4 เกิดขึ้นในยุคไมโครซอฟท์ ทำให้มีการ crossover ข้ามจักรวาลกับเกมในเครือด้วย โดยผู้ซื้อ Digital Deluxe Edition จะได้ตัวละครพิเศษเป็น Doom Slayer และ<a href=\"https://doom.fandom.com/wiki/Revenant/Doom_Eternal\">ผี Revenant</a> จากเกม Doom ด้วย (มาได้ไง)</p>\n<p>ที่มา - <a href=\"https://www.tonyhawkthegame.com/blog/2025/03/tony-hawk-pro-skater-three-plus-four-launch-announcement\">Tony Hawk's</a></p>\n<p><img alt=\"No Description\" src=\"https://www.blognone.com/sites/default/files/externals/25ff57b54deb7bd960cfff16e9da16ac.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/dc9e12a446d78f6f2ae7f301e3fc6364.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/322dcde15ecbec01d30fd1673db64907.jpg\" /></p>\n<blockquote><p>Tony Hawk's™ Pro Skater™ 3 + 4 | Reveal TrailerPre-order NOW! <a href=\"https://t.co/BlOG2BNZ6Y\">https://t.co/BlOG2BNZ6Y</a> <a href=\"https://t.co/gYkQf2tMnu\">pic.twitter.com/gYkQf2tMnu</a></p>\n<p>— Tony Hawk's Pro Skater (@TonyHawkTheGame) <a href=\"https://twitter.com/TonyHawkTheGame/status/1896984469887738079?ref_src=twsrc%5Etfw\">March 4, 2025</a></p></blockquote>\n</div></div></div><div><div>Topics: </div><div><div><a href=\"/topics/tony-hawks-pro-skater\">Tony Hawk's Pro Skater</a></div><div><a href=\"/topics/games\">Games</a></div><div><a href=\"/topics/activision\">Activision</a></div><div><a href=\"/topics/iron-galaxy-studios\">Iron Galaxy Studios</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd469848f784f3aaebf85e4d64a1586df2a7e42845ebe60ad6a9e6b4fb49f329","category":"Thai"}