{"title":"5 ปีผ่านไป Epic Games Store ก็ยังไม่ทำกำไร","link":"https://www.blognone.com/node/136619","date":1699347162000,"content":"<div><div><div><p>Steve Allison ผู้จัดการทั่วไปของ Epic Games Store เปิดเผยในการพิจารณาคดีการผูกขาดกับ Google ว่า Epic Games Store ยังไม่ทำกำไร และมุ่งเป้าไปที่การเติบโตของแพลตฟอร์มเป็นหลัก</p>\n<p>Epic Games เปิดตัวร้านค้าของตนสำหรับตลาดเกมบนพีซีเมื่อปี 2018 เพื่อหวังเป็นคู่แข่งกับ Steam ของ Valve และแย่งส่วนแบ่งทางการตลาด Epic ออกโปรโมชัน หรือข้อเสนอหลายรายการให้กับนักพัฒนาเกมอย่างเช่นการเก็บส่วนแบ่งเพียง 12% เพื่อให้นักพัฒนาเกมได้รายได้ 88% จากการขายบน Epic Games Store ในขณะที่ Valve เก็บส่วนแบ่ง 30% จากยอดขายเกมบน Steam</p>\n<p>นอกจากนี้ Epic ยังทุ่มเงินมหาศาลเพื่อจูงใจนักพัฒนาเกมให้จำหน่ายเกมของตนบน Epic Games Store ก่อนร้านค้าอื่นโดยไม่หักส่วนแบ่งจากยอดขายเกม และลงทุนนับล้านดอลลาร์ไปกับการแจกเกมฟรีรายสัปดาห์ แต่เมื่อเดือนที่แล้ว Epic ประกาศแผนการเลิกจ้างพนักงานประมาณ 830 คน หรือ 16% ของพนักงานทั้งหมด</p>\n<p><img alt=\"No Description\" src=\"https://www.blognone.com/sites/default/files/externals/30449ef8a4150dc253a0977a095596a7.png\" /></p>\n<p>ที่มา - <a href=\"https://www.theverge.com/2023/11/6/23949372/the-epic-games-store-still-isnt-profitable\">The Verge</a> via <a href=\"https://www.videogameschronicle.com/news/five-years-since-its-launch-the-epic-games-store-remains-unprofitable/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1afc7cc8dc86430489e136970378353e6d7b7f01d31e973c241578ecd5487f1c","category":"Thai"}