{"title":"มาตามนัด Days Gone Remastered ลง PS5 วางขาย 25 เมษายน 2025","link":"https://www.blognone.com/node/144635","date":1739406645000,"content":"<div><div><div><p>ไม่เคยมีข่าวลือการรีมาสเตอร์เกมของโซนี่ที่ผิดพลาด หลังจาก <a href=\"https://www.blognone.com/node/142115\">ปีที่แล้วมีข่าว Days Gone จะถูกรีมาสเตอร์</a> ปีนี้เกมมาตามนัด เทพเจ้าแห่งการรีมาสเตอร์ประกาศทำ Days Gone Remastered ลง PS5 วางขาย 25 เมษายน 2025</p>\n<p>เกมเวอร์ชันรีมาสเตอร์ยังเพิ่มโหมดใหม่คือ Horde Assault เอาตัวรอดจากฝูงซอมบี้ให้นานที่สุด เพื่อทำคะแนน, โหมดเนื้อเรื่องแบบ Permadeath ห้ามตาย, โหมด Speedrun เล่นเกมจบให้เร็วที่สุด, และ Enhanced Photo Mode เพิ่มฟีเจอร์ด้านการถ่ายภาพ เช่น เปลี่ยนกลางวันกลางคืนได้ จัดแสงได้</p>\n<p>Days Gone Remastered ปรับแต่งมาสำหรับการเล่นบน PS5 นอกจากการอัพเกรดกราฟิกแล้ว ยังรองรับฟีเจอร์ต่างๆ อย่าง Tempest 3D Audio, VRR, DualSense รวมถึงฟีเจอร์ด้าน Accessibility สำหรับผู้มีปัญหาด้านการมองเห็น</p>\n<p>งานพัฒนาเกมเวอร์ชันรีมาสเตอร์ เป็นความร่วมมือระหว่าง Bend Studio ผู้สร้างเกมต้นฉบับ และ Climax Studios สตูดิโออังกฤษผู้เชี่ยวชาญด้านการพอร์ต และเพิ่งมีผลงานช่วยพัฒนาเกม Returnal มาก่อน</p>\n<p>เกมจะวางขายแบบดิจิทัลเท่านั้น ผู้เล่นที่มี Days Gone PS4 สามารถจ่ายเงินซื้อเวอร์ชันรีมาสเตอร์ในราคา 10 ดอลลาร์, เกมราคาเต็มขายราคา 49.99 ดอลลาร์</p>\n<p><img src=\"https://blog.playstation.com/tachyon/2025/02/eba4b221593f633c834100b3cb50cb9849655fea-scaled.jpg?resize=1088%2C612&amp;crop_strategy=smart&amp;zoom=1\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/3910a7a445234dc03328ed7346e28077.jpg\" /></p>\n<p>ส่วนผู้เล่น <a href=\"https://www.blognone.com/node/121345\">Days Gone บนพีซีที่ขายตั้งแต่ปี 2021</a> จะไม่มีเวอร์ชันรีมาสเตอร์มาขายแล้ว โซนี่จะใช้วิธีขายเนื้อหา DLC ชื่อ Broken Road แทนในราคา 10 ดอลลาร์ โดยจะได้ฟีเจอร์และเนื้อหาต่างๆ ที่เพิ่มเข้ามาเหมือนกัน</p>\n<p><img alt=\"No Description\" src=\"https://www.blognone.com/sites/default/files/externals/db2be0ab1ea9473cea55ce63d7031185.jpg\" /></p>\n<p>ที่มา - <a href=\"https://blog.playstation.com/2025/02/12/days-gone-remastered-announced-for-ps5-launches-april-25/\">PlayStation Blog</a></p>\n</div></div></div><div><div>Topics: </div><div><div><a href=\"/topics/days-gone\">Days Gone</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fddc2616dcc0f0db118a72bc971a6436988ad22ae4b9bc35bd3c40bd85b3a726","category":"Thai"}