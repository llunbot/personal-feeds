{"title":"Bing แสดงผลค้นหาคำว่า Google ด้วยรูปและกล่องขนาดใหญ่ ที่คล้ายหน้าแรก Google","link":"https://www.blognone.com/node/143950","date":1736212871000,"content":"<div><div><div><p>ไมโครซอฟท์อัปเดตการแสดงผลการค้นหาที่น่าสนใจ โดยเมื่อผู้ใช้งาน \"ค้นหาผ่าน Bing\" ด้วยคำว่า Google หรือ Google.com ผลลัพธ์ที่แสดงออกมา เป็นรูปภาพตรงกลางขนาดใหญ่ที่มีคนจำนวนหลายคน และมีกล่องค้นหาขนาดใหญ่อยู่ด้านล่าง พร้อมข้อความประกอบ ซึ่งหากมองเผิน ๆ รูปแบบการจัดวางนั้นก็เหมือนกับหน้าแรกของ Google ซึ่งกล่องค้นหานี้ก็ยังเป็น Bing ส่วนลิงก์ที่ไปเว็บ Google อยู่ที่ด้านล่างอีกที</p>\n<p>เดิมหากค้นหาคำว่า Google ใน Bing ผลลัพธ์ที่ได้เป็นการแสดงรายชื่อเว็บไซต์ตามปกติ และ Google.com ก็อยู่ด้านบนสุดในหน้าผลค้นหา</p>\n<p>ประเด็นนี้มีความสำคัญเพราะผู้ใช้งาน Windows 11 จะได้ Microsoft Edge เป็นเบราว์เซอร์พื้นฐาน ซึ่งใช้เสิร์ช Bing เป็นค่าเริ่มต้น เหมือนที่ Chrome มีเสิร์ช Google เป็นค่าเริ่มต้น หากผู้ใช้งาน Edge พยายามตั้งค่าให้ Google เป็นเสิร์ชพื้นฐาน เมื่อได้การแสดงผลดังกล่าวก็อาจไม่ได้ทำอะไรต่อ และใช้เสิร์ชที่ปรากฏทำการค้นหาต่อนั่นเอง</p>\n<p>Parisa Tabriz หัวหน้าฝ่าย Google Chrome ให้ความเห็นต่อการแสดงผลนี้ว่าเป็นวิธีสร้างความสับสนกับผู้ใช้งานรูปแบบหนึ่ง</p>\n<p>ที่มา: <a href=\"https://www.windowslatest.com/2025/01/06/microsoft-bing-is-trying-to-spoof-google-ui-when-people-search-google-com/\">Windows Latest</a></p>\n<p><img alt=\"No Description\" src=\"https://www.blognone.com/sites/default/files/externals/7fa89b6b18812b434fa97a08fa7c3e6e.png\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/search-engine\">Search Engine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8fef589660b86f414cf548d4ede83801762fe9e778160515fcc0e8a2527dc7e","category":"Thai"}