{"title":"ASUS เปิดตัวการ์ด Wi-Fi 6E แบบ PCIe ตัวแรกในโลก","link":"https://www.blognone.com/node/124724","date":1631540001000,"content":"<div><div><div><p>ASUS เปิดตัวการ์ด Wi-Fi 6E แบบ PCIe ชื่อรุ่นว่า PCE-AX58BT สำหรับการอัพเกรดพีซีให้<a href=\"https://www.blognone.com/node/120427\">ไปใช้คลื่น 6GHz ที่ยังมีการใช้งานน้อยอยู่</a></p>\n<p>ตัวการ์ดรองรับ Wi-Fi 6E แบบ 2x2 ช่องสัญญาณ 160MHz แบนด์วิดท์สูงสุด 2.4Gbps เท่าๆ กับ Wi-Fi 6 ในช่องสัญญาณ 5GHz ตัวการ์ดรองรับ Bluetooh 5.2 ในตัว สำหรับกระบวนการรักษาความปลอดภัยรองรับ WPA3</p>\n<p>Wi-Fi 6E มีแถบคลื่นกว้างถึง 1200MHz (เฉพาะสหรัฐฯ ประเทศอื่นอาจเปิดให้ไม่เท่ากัน) ทำให้สามารถใช้ช่องสัญญาณขนาด 160MHz แบบไม่ทับกันเลยได้ถึง 7 ช่อง ทำให้มีโอกาสใช้งานได้เต็มความเร็วมากกว่าย่าน 5GHz ที่รองรับช่อง 160MHz ได้เพียง 2 ช่องเท่านั้น ทำให้อัตราการรบกวนกันสูงมาก</p>\n<p>ก่อนหน้านี้ ASUS เปิดตัว<a href=\"https://rog.asus.com/networking/rog-rapture-gt-axe11000-model/\">เราท์เตอร์ ROG Rapture GT-AXE11000</a> รองรับ Wi-Fi 6E มาก่อนแล้ว ทำให้สามารถใช้คู่กันได้ในเน็ตเวิร์คจริง ตัวเราท์เตอร์รองรับ LAN แบบ 2.5GbE ทำให้หากช่องสัญญาณเต็มก็สามารถใช้แบนด์วิดท์ได้ค่อนข้างเต็มที่</p>\n<p>ที่มา - <a href=\"https://www.asus.com/Networking-IoT-Servers/Adapters/All-series/PCE-AXE58BT/\">ASUS</a></p>\n<p><img src=\"https://www.blognone.com/sites/default/files/externals/1e626bec4d5c163bde90748e57a96ea4.jpg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/wi-fi\">Wi-Fi</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f0a3d34233a1b4c8607bc135a988379e7c158f19e2d2d1d91650977843b174b","category":"Thai"}