{"title":"Putin ยกย่อง Elon Musk “คนพิเศษ” เปรียบเทียบกับนักวิทยาศาสตร์โซเวียตในตำนาน","link":"https://www.blognone.com/node/145927","date":1744975245000,"content":"<div><div><div><p>Vladimir Putin ประธานาธิบดีรัสเซีย ออกปากชม Elon Musk ระหว่างการพูดคุยกับนักศึกษามหาวิทยาลัยเกี่ยวกับนโยบายด้านอวกาศ ว่าเป็น “คนพิเศษ” เพราะมีพลังคิดไอเดียอะไรบางอย่าง ที่คนทั่วไปก็คิดไม่ถึงหรือทำไม่ได้ แถมยังเป็นคนที่มีวิสัยทัศน์ และความหลงใหลในเรื่องการเดินทางไปดาวอังคารอย่างจริงจัง</p>\n<p>Putin เปรียบเทียบ Musk กับ Sergei Korolev นักออกแบบจรวดระดับตำนานของสหภาพโซเวียต ซึ่งเป็นผู้อยู่เบื้องหลังความสำเร็จในการส่งดาวเทียมดวงแรกขึ้นวงโคจร และเป็นคนออกแบบภารกิจส่งมนุษย์ขึ้นสู่อวกาศครั้งแรกของโลกในปี 1961</p>\n<p>เขาบอกว่า ไอเดียของ Korolev ในตอนนั้น ฟังดูเหมือนฝัน แต่สุดท้ายมันก็เกิดขึ้นจริง เหมือนกับภารกิจเดินทางไปดาวอังคารของ Musk ที่ตอนนี้มันดูยากมาก ๆ แต่ถ้าสนใจเรื่องพวกนี้ ก็น่าจะพอรู้อยู่แล้ว ว่ามันไม่ง่าย</p>\n<p>Musk ได้รับการยกย่องจากผู้นำทั้งในรัสเซียและสหรัฐฯ ก่อนหน้านี้ ประธานาธิบดี Donald Trump ก็เพิ่งพูดชม Musk และย้ำว่าไม่ได้ต้องการอะไรจาก Musk แค่ชอบ Musk ก็แค่นั้น</p>\n<p>แต่ในขณะเดียวกัน Musk ก็เจอกระแสวิจารณ์ไม่น้อย โดยเฉพาะเรื่องท่าทีของเขาเกี่ยวกับสงครามในยูเครน ช่วงแรกเขาสนับสนุนยูเครนเต็มที่ ส่งระบบอินเทอร์เน็ต Starlink ไปช่วยในพื้นที่ขัดแย้ง แต่ต่อมาเริ่มเปลี่ยนจุดยืน และเสนอแผนสันติภาพที่ฝั่งรัสเซียดูจะชอบใจ เช่น การให้ยูเครนยอมรับการรวมกับไครเมีย</p>\n<p>ด้าน Musk ชี้แจงผ่าน X ว่า ถึงแม้เขาจะไม่เห็นด้วยกับนโยบายเกี่ยวกับยูเครน แต่ Starlink จะไม่มีวันถูกปิดในยูเครน และจะไม่ถูกใช้เป็นเครื่องต่อรองเด็ดขาด</p>\n<p>ที่มา: <a href=\"https://www.businessinsider.com/putin-lauds-elon-musk-compares-spacex-ceo-soviet-rocket-pioneer-2025-4\">Business Insider</a></p>\n<p><img alt=\"alt=&quot;Putin&quot;\" src=\"https://www.blognone.com/sites/default/files/externals/2544702370cfb1f534e03be4e0c781e1.png\" /></p>\n</div></div></div><div><div>Topics: </div><div><div><a href=\"/topics/vladimir-putin\">Vladimir Putin</a></div><div><a href=\"/topics/elon-musk\">Elon Musk</a></div><div><a href=\"/topics/mars\">Mars</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9707d8706034efcc55af87132e947a3f40f999685cd92a111b95684157506acf","category":"Thai"}