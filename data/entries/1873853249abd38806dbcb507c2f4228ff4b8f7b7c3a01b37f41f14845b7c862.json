{"title":"หุ้น NVIDIA ทำสถิติใหม่ มูลค่ากิจการ 3.65 ล้านล้านดอลลาร์ สูงสุดที่เคยมีมาในตลาดหุ้นสหรัฐ","link":"https://www.blognone.com/node/142992","date":1731016384000,"content":"<div><div><div><p>ราคาหุ้นของ NVIDIA ยังคงปรับเพิ่มขึ้นเมื่อคืนนี้ โดยทำสถิติใหม่มีมูลค่ากิจการตามราคาหุ้นที่ 3.652 ล้านล้านดอลลาร์ ซึ่งเป็นครั้งแรกที่มีบริษัทในตลาดหุ้นสหรัฐที่มูลค่ากิจการสูงกว่า 3.6 ล้านล้านดอลลาร์ สูงที่สุดที่เคยบันทึกมา</p>\n<p>ก่อนหน้านี้ <a href=\"https://www.blognone.com/node/142978\">NVIDIA เพิ่งกลับมามีมูลค่ากิจการสูงกว่าแอปเปิล</a> และเป็นบริษัทมีมูลค่ากิจการมากที่สุดในโลกได้อีกครั้ง ซึ่งแอปเปิลเคยมีสถิติมูลค่ากิจการสูงสุดเดิมที่ 3.57 ล้านล้านดอลลาร์ เมื่อวันที่ 21 ตุลาคม ส่วนมูลค่ากิจการล่าสุดของแอปเปิลคือ 3.439 ล้านล้านดอลลาร์ ขณะที่อีกบริษัทที่มีมูลค่ากิจการสูงและ<a href=\"https://www.blognone.com/node/125569\">เคยเป็นเบอร์หนึ่ง</a>อย่างไมโครซอฟท์ มูลค่าล่าสุดอยู่ที่ 3.163 ล้านล้านดอลลาร์</p>\n<p>ปัจจัยสนับสนุนหนึ่งมาจากดัชนี S&amp;P 500 Technology ที่ปรับเพิ่มขึ้นมากกว่า 4% ในช่วงสองวันที่ผ่านมา หลังจาก Donald Trump ชนะการเลือกตั้งประธานาธิบดีสหรัฐ</p>\n<p>ที่มา: <a href=\"https://www.reuters.com/technology/nvidia-surpasses-36-trillion-market-value-after-trump-win-2024-11-07/\">Reuters</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/market-capitalization\">Market Capitalization</a></div><div><a href=\"/topics/apple\">Apple</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1873853249abd38806dbcb507c2f4228ff4b8f7b7c3a01b37f41f14845b7c862","category":"Thai"}