{"title":"Google Cloud ซื้อ Cameyo บริษัททำ Virtualization แอพวินโดวส์บน ChromeOS","link":"https://www.blognone.com/node/140178","date":1717640531000,"content":"<div><div><div><p>Google Cloud ประกาศซื้อกิจการบริษัท Cameyo ที่พัฒนาซอฟต์แวร์ virtualization เพื่อรันแอพวินโดวส์บน ChromeOS</p>\n<p>ซอฟต์แวร์ของ Cameyo เรียกประเภทว่า virtual application delivery (VAD) ซึ่งเป็นการรันเฉพาะตัวแอพอย่างเดียว ต่างจาก virtual desktop infrastructure (VDI) ที่ต้องรันระบบเดสก์ท็อปทั้งตัวในสภาพแวดล้อมเสมือน แนวทาง VAD จึงมีประสิทธิภาพดีกว่า จัดการง่ายกว่า ปลอดภัยกว่า</p>\n<p>Cameyo จับมือกับกูเกิลออกโซลูชันการรันแอพวินโดวส์บน ChromeOS มาตั้งแต่ปีที่แล้ว โดยรองรับฟีเจอร์ของ ChromeOS อย่างระบบไฟล์และ clipboard หลังจากทดสอบกันพอใจแล้ว กูเกิลจึงตัดสินใจซื้อทีม Cameyo เข้ามาอยู่ในทีม ChromeOS Enterprise ในที่สุด</p>\n<p>ที่มา - <a href=\"https://cloud.google.com/blog/products/chrome-enterprise/chromeos-cameyo-reimagining-legacy-apps-for-the-modern-enterprise/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/3445a60458a011a11c2fb3e384557d45.jpg\" /></p>\n<p>ตัวอย่างการรันแอพ Oracle บน ChromeOS ด้วยเทคโนโลยีของ Cameyo</p>\n<p><img alt=\"No Description\" src=\"https://www.blognone.com/sites/default/files/externals/7c06f44077c45a6940b597d875dbbcd6.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/acquisition\">Acquisition</a></div><div><a href=\"/topics/virtualization\">Virtualization</a></div><div><a href=\"/topics/chromeos\">ChromeOS</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fb96655a2f7582c46c50ddd76314dee6bafe8203e1389d5324f411712f091e7","category":"Thai"}