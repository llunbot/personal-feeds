{"title":"ICANN เลือกโดเมน .INTERNAL เป็นโดเมนมาตรฐานสำหรับใช้งานภายใน","link":"https://www.blognone.com/node/137933","date":1706546050000,"content":"<div><div><div><p>ICNANM ตัดสินใจเลือกโดเมน .INTERNAL เป็นโดเมนมาตรฐานสำหรับใช้งานภายในองค์กร แบบเดียวกับหมายเลขไอพีที่มี private IP ให้ใช้งานภายใน หลังจากเริ่มกระบวนการเลือกโดเมนเพื่อการนี้มาตั้งแต่ปี 2020 และมีตัวเลือกถึง 35 รายชื่อ ก่อนจะตัดเหลือสองชื่อสุดท้ายคือ .INTERNAL และ .PRIVATE และตัดสินในเลือกชื่อเดียวในที่สุด</p>\n<p>โดเมนที่ใช้งานเป็นการภายในทุกวันนี้มักอาศัยการตั้ง TLD ขึ้นมาเองตามใจชอบ โดยเลือกชื่อที่ไม่มีการใช้งานมาก่อน เช่น Zyxel เคยใช้ TLD <code>.zyxel-usg</code> หรือคนจำนวนมากใช้งาน <code>.home</code> ปัญหาคือโดเมนเหล่านี้กระจัดกระจาย และมีแนวโน้มจะรั่วไหล มีการยิง DNS ออกไปภายนอก</p>\n<p>ทาง ICANN ตัดสินใจเลือกตัวเลือกต่างๆ ตามเงื่อนไข 4 ข้อ ได้แก่ 1. เป็นชื่อ DNS ได้ 2. ไม่เป็น TLD ที่ถูกใช้งานอยู่แล้ว 3. ไม่สร้างความสับสนกับชื่อ TLD เดิม 4. ค่อนข้างสั้น จำได้ง่าย มีความหมาย จากเงื่อนไขเหล่านี้ทุกชื่อที่เสนอเข้ามาล้วนมีข้อดีข้อเสียต่างกัน ตัว .INTERNAL เองก็มีข้อเสียที่หลายคนเรียกย่อว่าเป็น INT ทำให้สับสนว่าเป็น INTERNATIONAL ได้ แต่ PRIVATE นั้นสร้างความเข้าใจผิดว่าโดเมนนี้มีความเป็นส่วนตัวสูงเป็นพิเศษ</p>\n<p>ที่มา - <a href=\"https://itp.cdn.icann.org/en/files/root-system/identification-tld-private-use-24-01-2024-en.pdf\">ICANN</a></p>\n<p><img alt=\"No Description\" src=\"https://www.blognone.com/sites/default/files/externals/491e3591cced061d835450f82129fa51.jpg\" /></p>\n<p>ภาพโดย <a href=\"https://pixabay.com/th/photos/%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%82%e0%b9%88%e0%b8%b2%e0%b8%a2-%e0%b8%81%e0%b8%b2%e0%b8%a3%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%a1%e0%b8%95%e0%b9%88%e0%b8%ad-%e0%b8%84%e0%b8%ad%e0%b8%a1%e0%b8%9e%e0%b8%b4%e0%b8%a7%e0%b9%80%e0%b8%95%e0%b8%ad%e0%b8%a3%e0%b9%8c-197300/\">LoboStudioHamburg</a></p>\n</div></div></div><div><div>Topics: </div><div><div><a href=\"/topics/icann\">ICANN</a></div><div><a href=\"/topics/internet\">Internet</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd4e22c8700d6f62438718f62fd44f67dd0a36795973424e0272d5ad9f176b6e","category":"Thai"}