{"title":"JD.com เตรียมเปิดศูนย์การค้า JD MALL ให้เลือกดูสินค้า ก่อนสแกนสั่งซื้อออนไลน์","link":"https://www.blognone.com/node/124818","date":1631943977000,"content":"<div><div><div><p>ช่วงที่ผ่านมา ผู้ให้บริการอีคอมเมิร์ซหลายราย ต่างเพิ่มหน้าร้านให้ลูกค้าสามารถเข้าไปเลือกดูสินค้าแบบออฟไลน์มากขึ้น ล่าสุด JD.com อีคอมเมิร์ซรายใหญ่ในจีน เปิดตัว JD MALL ศูนย์การค้า 5 ชั้น พื้นที่รวม 42,000 ตารางเมตร ในเมืองซีอานของจีน โดยจะเปิดให้บริการ 30 กันยายนนี้</p>\n<p>JD บอกว่ามีสินค้าใน JD MALL มากกว่า 2 แสนรายการ ลูกค้าสามารถสั่งซื้อสินค้าได้โดยสแกนคิวอาร์โค้ด ผ่านมินิโปรแกรมใน WeChat จากนั้น JD จะจัดส่งสินค้าไปให้ถึงบ้าน</p>\n<p>จุดเด่นของการมีหน้าร้าน คือลูกค้าสามารถทดลองหรือดูสินค้าได้ก่อนตัดสินใจซื้อ JD MALL บอกว่าได้เพิ่มความแตกต่างด้วยแผนกสินค้าตกแต่งบ้าน มีบริการออกแบบ และติดตั้งสินค้าภายใน 24 ชั่วโมง</p>\n<p>ที่มา: <a href=\"https://jdcorporateblog.com/jd-com-to-launch-new-40000-sq-m-physical-store-jd-mall/\">JD.com</a></p>\n<p><img src=\"https://www.blognone.com/sites/default/files/externals/c1acfe3c318d84881544ec74be2bf868.jpg\" /></p>\n</div></div></div><div><div>Topics: </div><div><div><a href=\"/topics/jdcom\">JD.com</a></div><div><a href=\"/topics/retail\">Retail</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41453dff43f269715ee4b38d5c89248038f4a7e294a9e43ea7722780e138e1b6","category":"Thai"}