{"title":"กูเกิลเพิ่มฟีเจอร์ AI สร้างภาพ, อัดเสียงโทรศัพท์พร้อมแปลงเป็นข้อความ, อ่านภาพ screenshot","link":"https://www.blognone.com/node/141397","date":1723574370000,"content":"<div><div><div><p>ในงาน Made by Google วันนี้กูเกิลเปิดตัวฟีเจอร์ใหม่ใน Pixel 9 หลายรายการ โดยอาศัยฟีเจอร์ด้านปัญญาประดิษฐ์ ได้แก่  Gemini Live, Pixel Studio,  Pixel Screenshots, และ Call Notes</p>\n<p>Gemini Live เปิดตัวตั้งแต่งาน Google I/O ที่ผ่านมา เป็นแอป Gemini เวอร์ชั่นเสียงที่สามารถตอบโต้ได้คล้ายการพูดคุยกับคนจริงๆ ฟีเจอร์นี้ไม่ได้จำกัดเฉพาะ Pixel แต่ให้ทุกคนที่สมัครแพ็กเกจ Gemini Advanced ดังนั้นผู้ซื้อ Pixel 9 ทั้งหมดก็จะได้ใช้งานด้วย</p>\n<p>Pixel Studio เป็นแอปสร้างภาพจากข้อความโดยอาศัยโมเดลในโทรศัพท์เอง และ Imagen 3 บนคลาวด์ สามารถใช้สร้างสติกเกอร์เฉพาะไว้คุยแชตได้</p>\n<p>Pixel Screenshots เป็นแอปสำหรับอ่านภาพทั้งหมดเพื่อค้นหาและถามคำถามเกี่ยวกับภาพหน้าจอที่เคยถ่ายมาทั้ง เช่น รหัสผ่านประตูโรงแรม เมื่อผู้ใช้เก็บภาพหน้าจอแอปจะตั้งชื่อภาพและสร้างข้อความสรุปให้อัตโนมัติ พร้อมกับแนะนำคำสั่งที่เป็นไปได้ เช่น ใส่นัดหมายใน Calendar หรือค้นหาสถานที่ใน Maps</p>\n<p>Call Notes เป็นการขอให้ AI เข้ามาช่วยบันทึกบทสนทนาและแปลงเป็นข้อความพร้อมกับสรุปบทสนทนาเอาไว้ สามารถกลับมาอ่านได้ใน call log โดยโมเดล AI จะรันในโทรศัพท์เท่านั้น และจะแจ้งเตือนทุกคนในสายว่ากำลังบันทึก โดยต้องพูดคุยอย่างน้อย 30 วินาที</p>\n<p>ฟีเจอร์เหล่านี้ให้เฉพาะ Pixel และอาจจะจำกัดประเทศที่ใช้งานได้ โดยยังไม่ประกาศรายชื่อที่แน่ชัดออกมา</p>\n<p>ที่มา - <a href=\"https://blog.google/products/pixel/google-pixel-9-new-ai-features/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/61d37cd28fcf45f2a23f54a268111d17.jpeg\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ee858aae98be2900c1929da4108d38f3a93973f4d075813ed29bd1d560c2b51","category":"Thai"}