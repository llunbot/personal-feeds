{"title":"Casio ญี่ปุ่น เปิดให้สั่งจอง Moflin หุ่นยนต์สัตว์เลี้ยงพลัง AI ที่พร้อมฮีลใจให้เจ้านาย","link":"https://www.blognone.com/node/142539","date":1728835188000,"content":"<div><div><div><p>Casio ประเทศญี่ปุ่นประกาศเปิดสั่งจองสินค้าล่วงหน้า <strong>Moflin</strong> หุ่นยนต์สัตว์เลี้ยงขนฟูคล้ายหนูแฮมสเตอร์ ซึ่งมีจุดขายให้ผู้เลี้ยงต้องอุ้มและดูแล โดย Moflin จะขยับตัวได้เล็กน้อยพร้อมส่งเสียงตอบสนอง</p>\n<p>Moflin เคยเป็นโครงการที่ Casio พัฒนาร่วมกับบริษัท Vanguard Industries แต่ตอนนี้สิทธิการผลิตและจำหน่ายเป็นของ Casio ทั้งหมด จุดเด่นของ Moflin คือเป็นสัตว์เลี้ยงดิจิทัลที่บำบัดจิตใจให้ผู้เลี้ยงรู้สึกดี นอกจากนี้ยังมี AI ที่เรียนรู้การตอบสนองและการสัมผัสอีกด้วย หุ่นยนต์สามารถตั้งค่าได้ผ่านแอปสมาร์ทโฟน เพื่อการรู้จำคำสั่งและปรับระดับเสียง</p>\n<p>หุ่นยนต์สามารถเล่นได้นานประมาณ 5 ชั่วโมงต่อการชาร์จเต็มหนึ่งครั้ง ซึ่งวิธีการชาร์จก็ออกแบบมาในรูปของเตียงขนาดเล็ก ที่นำ Moflin ลงไปนอนก็เท่ากับการชาร์จแล้ว</p>\n<p>Moflin เปิดสั่งจองล่วงหน้าในราคา 59,400 เยน (13,200 บาท) เริ่มจัดส่งตั้งแต่ 7 พฤศจิกายนเป็นต้นไป และมี Subscription ชื่อ Club Moflin ในราคา 6,600 เยนต่อปี (1,500 บาท) ซึ่งได้ประกันทั้งการซ่อมแซม ทำความสะอาด และเปลี่ยนขนหากเกิดปัญหา</p>\n<p><a href=\"https://www.casio.com/jp/moflin/product.PE-M10SR/\">ดูรายละเอียดเพิ่มเติมที่นี่</a></p>\n<p>ที่มา: <a href=\"https://www.theverge.com/2024/10/11/24268063/casio-robot-pet-moflin\">The Verge</a></p>\n</div></div></div><div><div>Topics: </div><div><div><a href=\"/topics/casio\">Casio</a></div><div><a href=\"/topics/robot\">Robot</a></div><div><a href=\"/topics/japan\">Japan</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15ac6516abf61135472173fcdc98d5066d81410b6ed345045bdca0d150250b8a","category":"Thai"}