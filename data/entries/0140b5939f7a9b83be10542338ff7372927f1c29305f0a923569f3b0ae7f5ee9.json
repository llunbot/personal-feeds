{"title":"Apple ถอดอัปเดตซอฟต์แวร์ HomePod เวอร์ชันเบต้าของนักพัฒนาตัวล่าสุด หลังมีรายงานปัญหาทำเครื่อง Brick","link":"https://www.blognone.com/node/142172","date":1727193375000,"content":"<div><div><div><p><a href=\"https://www.blognone.com/node/142050\">ความ iPad Pro</a> ยังไม่ทันหาย ความ HomePod ก็ตามมาอีก แต่ปัญหานี้น่าจะเกิดในวงจำกัดมากขึ้น</p>\n<p>มีรายงานว่าหลังจากแอปเปิลได้ออกซอฟต์แวร์เวอร์ชันทดสอบ HomePod 18.1 Beta 2 เลขบิลด์ 22J5552d สำหรับนักพัฒนาเมื่อวานนี้ แอปเปิลก็ได้หยุดการให้อัปเดตแล้ว หลังมีรายงานจากคนที่อัปเดตไปบางราย พบว่า HomePod เครื่อง Brick ไม่สามารถใช้งานได้</p>\n<p>แอปเปิลไม่ได้ระบุถึงฟีเจอร์ใหม่ใน HomePod 18.1 ที่ชัดเจนนัก แต่เป็นเวอร์ชันอัปเดตที่ออกมาร่วมกับซอฟต์แวร์ระบบปฏิบัติการตัวอื่น โดยเวอร์ชันที่ออกมาก่อนหน้านี้ HomePod 18.1 Beta 1 ไม่มีรายงานปัญหาเครื่อง Brick แต่อย่างใด</p>\n<p>ที่มา: <a href=\"https://9to5mac.com/2024/09/24/apple-pulls-homepod-beta-software-after-reported-bricked-devices/\">9to5Mac</a></p>\n<p><img src=\"https://www.blognone.com/sites/default/files/externals/cf828411e251120265c6b7af70acc833.jpeg\" /></p>\n</div></div></div><div><div>Topics: </div><div><div><a href=\"/topics/homepod\">HomePod</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0140b5939f7a9b83be10542338ff7372927f1c29305f0a923569f3b0ae7f5ee9","category":"Thai"}