{"title":"พบ WhatsApp เตรียมรองรับการรับส่งข้อความร่วมกับแอปแชทอื่น ตามข้อกำหนด EU","link":"https://www.blognone.com/node/135690","date":1694521006000,"content":"<div><div><div><p>เว็บ WABetaInfo พบข้อมูลใน WhatsApp เวอร์ชัน Android ล่าสุด v2.23.19.8 โดยระบุว่ารองรับ Third-Party Chats หรือการรับส่งข้อความจากแอพแชทอื่น ซึ่งอาจหมายความว่า WhatsApp จะรองรับการทำงานร่วมกับแอปแชทอื่นในอนาคต</p>\n<p>การเปลี่ยนแปลงดังกล่าวอาจมีผลเฉพาะในประเทศภูมิภาค EU ซึ่ง WhatsApp <a href=\"https://www.blognone.com/node/135597\">เข้าเงื่อนไข</a>แอปที่มีผู้ใช้งานจำนวนมาก จนอาจลดโอกาสการแข่งขันของรายอื่น จึงต้องเปิดให้แอปอื่นสามารถเข้ามาเชื่อมต่อใช้งานได้ด้วย กรณีนี้ก็คือแอปแชทอื่นต้องรับส่งข้อความกับ WhatsApp ได้นั่นเอง</p>\n<p>อย่างไรก็ตามข้อมูลนี้เป็นการค้นพบเบื้องต้นเท่านั้น ส่วนการใช้งานจะเป็นอย่างไร รวมทั้งการรับส่งข้อความกับแอปอื่น ซึ่งต้องเข้ารหัสแบบ end-to-end ที่เป็นจุดขาย WhatsApp ก็ยังไม่ชัดเจนว่าจะทำงานอย่างไร</p>\n<p>ที่มา: <a href=\"https://9to5google.com/2023/09/11/whatsapp-third-party-chat-apps-beta/\">9to5Google</a></p>\n<p><img src=\"https://www.blognone.com/sites/default/files/externals/ce8a102aa310605da721034e43269042.jpg\" alt /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16da9d2a8cf20904ab2aa598387b57ba91992b2acb42c023c17578a9b41a7d42","category":"Thai"}