{"title":"BioNTech ประกาศผลทดลองวัคซีนสู้มะเร็งเบื้องต้นเฟส 1/2 ได้ผลดี","link":"https://www.blognone.com/node/136377","date":1698166719000,"content":"<div><div><div><p>BioNTech ผู้พัฒนาวัคซีน mRNA รายใหญ่ประกาศผลเบื้องต้นของวัคซีน BNT211 ที่เป็นวัคซีนรวมสองเทคนิค คือ cell therapy ด้วย CAR-T cell สำหรับจับ antigen CLDN6 ที่พบได้ในเซลล์มะเร็งหลายประเภท และวัคซีน CARVac ที่ช่วยยืดระยะเวลาการจับเซลล์มะเร็งเพื่อขจัดออกจากร่างกาย โดยผลการตอบสนองการรักษาโดยรวม (overall response rate - ORR) อยู่ที่ 59% และอัตราการคุมโรค (disease control rate - DCR) อยู่ที่ 95%</p>\n<p>การทดลองเฟส 1/2 ดูทั้งระดับโดสที่ปลอดภัยและประสิทธิภาพการใช้งานไปพร้อมกัน โดยยังมีกลุ่มตัวอย่างไม่มากนัก อยู่ที่ 44 คน เป็นผู้ป่วยมะเร็งเนื้องอกเซลล์สืบพันธุ์ 16 ราย, มะเร็งรังไข่ 17 ราย และมะเร็งเนื้องอกอื่นๆ 11 ราย รายงานความปลอดภัยพบผลข้างเคียงที่เพิ่มขึ้นตามปริมาณโดสที่ให้</p>\n<p>รายงานผลทดลองนี้นำเสนอในงาน ESMO 2023 โดยยังมีผลการทดลองวยาตัวอื่นๆ ที่ BioNTech พัฒนาอยู่อีก 4 ตัว เช่น BNT116 สำหรับการรักษามะเร็งปอด หลังจากนี้ทาง BioNTech เตรียมทดลอง BNT211 เฟส 2 ภายในปี 2024</p>\n<p>ที่มา - <a href=\"https://investors.biontech.de/news-releases/news-release-details/biontech-presents-positive-phase-12-data-update-car-t-cell\">BioNTech</a></p>\n<p><img alt=\"No Description\" src=\"https://www.blognone.com/sites/default/files/externals/6aee91276c39e32ef026b92243d2dba8.png\" /></p>\n</div></div></div><div><div>Topics: </div><div><div><a href=\"/topics/biontech\">BioNTech</a></div><div><a href=\"/topics/mrna\">mRNA</a></div><div><a href=\"/topics/medical\">Medical</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00be4d06ef854cff5b477aed5e0bb7d5e687054c6aab761570d48ddb094beb52","category":"Thai"}