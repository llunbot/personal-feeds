{"title":"GitHub เผลอเปิดกุญแจ RSA สำหรับ SSH ออกสาธารณะ, เปลี่ยนกุญแจใหม่แล้ว","link":"https://www.blognone.com/node/133158","date":1679657743000,"content":"<div><div><div><p>GitHub แจ้งเตือนว่าได้เผลอเปิดกุญแจลับแบบ RSA สำหรับการล็อกอิน SSH สู่สาธารณะเป็นเวลาสั้นๆ ทำให้มีความเสี่ยงว่าถ้ามีคนร้ายได้กุญแจไปจะสามารถปลอมตัวเป็น GitHub ได้ จึงต้องตัดสินใจเปลี่ยนกุญแจ</p>\n<p>ผลกระทบจะทำให้ผู้ใช้ที่เชื่อมต่อ SSH แบบกุญแจ RSA ได้รับการแจ้งเตือนว่าเซิร์ฟเวอร์อาจจะถูกปลอมตัว และผู้ใช้จำเป้นต้องลบกุญแจเดิมที่ SSH จำไว้ออกจากฐานข้อมูล known_hosts และล็อกอินผ่าน SSH ใหม่จะเห็นกุญแจ <code>SHA256:uNiVztksCsDhcc0u9e8BujQXVUpKZIDTMczCvj3tD2s</code> แสดงขึ้นมา</p>\n<p>ผู้ใช้ที่เชื่อมต่อด้วยกุญแจ ECDSA หรือ Ed25519 ไม่ได้รับผลกระทบจากปัญหานี้</p>\n<p>ที่มา - <a href=\"https://github.blog/2023-03-23-we-updated-our-rsa-ssh-host-key/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/e5fddcca614205144dbf794446f2a061.png\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/security\">Security</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78c9f231e970867d99ce023ef1806f4b9e443bf37d50091bb70f9cd4cc7c89c8","category":"Thai"}