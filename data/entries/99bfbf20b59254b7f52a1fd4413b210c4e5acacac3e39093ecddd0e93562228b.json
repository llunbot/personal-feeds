{"title":"สัญญาณมา ซัมซุงยื่นขอจดเครื่องหมายการค้าในเกาหลีใต้ มีทุกซีรีส์ยกเว้น Galaxy Note","link":"https://www.blognone.com/node/124655","date":1631159661000,"content":"<div><div><div><p>Ice Universe บัญชีนักปล่อยข่าวหลุดสายมือถือชื่อดัง พบว่าซัมซุงยื่นจดทะเบียนเครื่องหมายการค้าในเกาหลีใต้ โดยมีชื่อซีรีส์สินค้ากลุ่ม Galaxy ทุกตัว ยกเว้น Galaxy Note</p>\n<p>ที่ผ่านมา ซัมซุงเกาหลีใต้เคยยื่นขอจดทะเบียนเครื่องหมายการค้าตามชื่อรุ่นอยู่แล้ว (เช่น \"Samsung Galaxy Z Flip\" หรือ \"Galaxy S20\") ส่วนการยื่นขอจดทะเบียนรอบล่าสุดเมื่อวันที่ 31 สิงหาคม 2021 เป็นการจดทะเบียนชื่อซีรีส์ 4 ชื่อ ได้แก่</p>\n<ul>\n<li>Galaxy S</li>\n<li>Galaxy Z</li>\n<li>Galaxy M</li>\n<li>Galaxy A</li>\n</ul>\n<p>สิ่งที่ขาดหายไปคงเป็นการจดทะเบียนชื่อ Galaxy Note ซึ่งในทางทฤษฎี ก็เป็นไปได้ว่าซัมซุงสามารถยื่นขอจดทะเบียนเพิ่มเติมในภายหลังได้ แต่ก็เป็นสัญญาณไม่ดีนักเช่นกันว่า ซัมซุงอาจไม่สนใจทำ Galaxy Note ตัวใหม่แล้วจริงๆ</p>\n<p><img src=\"https://www.blognone.com/sites/default/files/externals/40db4164fc198159bdff3635019f5543.png\" /></p>\n<p>ที่มา - <a href=\"https://twitter.com/UniverseIce/status/1435162041048731652\">@UniverseIce</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/trademark\">Trademark</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99bfbf20b59254b7f52a1fd4413b210c4e5acacac3e39093ecddd0e93562228b","category":"Thai"}