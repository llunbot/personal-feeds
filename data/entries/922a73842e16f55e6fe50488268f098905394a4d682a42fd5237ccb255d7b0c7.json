{"title":"Bloomberg รายงาน Spotify จะออกแพ็กเกจ Hi-Fi ภายในปีนี้ เริ่มจากนอกสหรัฐก่อน","link":"https://www.blognone.com/node/134445","date":1687271616000,"content":"<div><div><div><p>Bloomberg รายงานข่าวลือว่า Spotify กำลังจะออกแพ็กเกจ Supremium มีคุณภาพเสียงแบบ Hi-Fi ที่รอคอยกันมานาน คาดว่าจะเปิดบริการภายในปีนี้ แต่เริ่มจากประเทศนอกสหรัฐอเมริกาก่อน</p>\n<p>แพ็กเกจใหม่นี้ไม่ได้มีแต่คุณภาพเสียงที่เพิ่มขึ้นเท่านั้น แต่ยังรวมถึงสิทธิการฟังหนังสือเสียง (audiobook) จำนวนหนึ่งในแต่ละเดือน (ยังไม่มีข้อมูลตัวเลข) ส่วนราคาแพ็กเกจยังไม่มีข้อมูล แต่แน่นอนว่าต้องแพงกว่าราคาแพ็กเกจพรีเมียม 9.99 ดอลลาร์ต่อเดือนในปัจจุบัน</p>\n<p><a href=\"https://www.blognone.com/node/121322\">Spotify ประกาศทำแพ็กเกจ Hi-Fi มาตั้งแต่ต้นปี 2021</a> แล้วเงียบหายไปนานสองปีกว่าแล้ว โดยไม่อธิบายว่าทำไมถึงช้าขนาดนี้ ในขณะที่คู่แข่งทั้ง Apple Music และ <a href=\"https://www.blognone.com/node/111986\">Amazon Music</a> นำหน้าไปก่อนนานแล้ว</p>\n<p>ที่มา - <a href=\"https://www.bloomberg.com/news/articles/2023-06-20/spotify-plans-new-premium-tier-expected-to-include-hifi-audio\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/c393411efcefe9459ea29d4a770c24ce.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music\">Music</a></div><div><a href=\"/topics/music-streaming\">Music Streaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"922a73842e16f55e6fe50488268f098905394a4d682a42fd5237ccb255d7b0c7","category":"Thai"}