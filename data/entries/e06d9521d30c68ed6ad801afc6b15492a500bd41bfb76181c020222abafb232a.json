{"title":"เปิดตัว GeForce RTX 4060 และ 4060 Ti ราคาเริ่มต้น 299 ดอลลาร์","link":"https://www.blognone.com/node/133898","date":1684418343000,"content":"<div><div><div><p>NVIDIA เปิดตัวการ์ดจอเดสก์ท็อป GeForce RTX 4060 และ RTX 4060 Ti โดยมีทั้งหมด 3 รุ่นย่อยดังนี้</p>\n<ul>\n<li><strong>GeForce RTX 4060</strong> รุ่นแรม 8GB ราคา 299 ดอลลาร์ เริ่มขายเดือนกรกฎาคม</li>\n<li><strong>GeForce RTX 4060 Ti</strong> รุ่นแรม 8GB ราคา 399 ดอลลาร์ เริ่มขาย 24 พฤษภาคม</li>\n<li><strong>GeForce RTX 4060 Ti</strong> รุ่นแรม 16GB ราคา 499 ดอลลาร์ เริ่มขายเดือนกรกฎาคม</li>\n</ul>\n<p>การ์ดจอซีรีส์ GeForce RTX 4060 ใช้จีพียูสถาปัตยกรรม Ada Lovelace มีฟีเจอร์อย่าง DLSS3 ช่วยเร่งเฟรมเรต ตั้งเป้าสำหรับเล่นเกมความละเอียด 1080p ต่ำลงมาจาก <a href=\"https://www.blognone.com/node/133399\">GeForce RTX 4070 ที่เน้นเล่นเกม 1440p</a></p>\n<p>กรณีของ 4060 Ti นั้นสเปกเหมือนกันทุกอย่างยกเว้นแรม ซึ่ง NVIDIA แนะนำว่าหากอยากเล่นเกมที่ระดับ High ก็ใช้ 8GB ก็พอ แต่ถ้าต้องการเซ็ตติ้งระดับ Ultra ควรเลือกรุ่น 16GB</p>\n<p><img alt=\"No Description\" src=\"https://www.blognone.com/sites/default/files/externals/37c8c61ddbe919f970c27cbe90a728ca.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f2cbafc9741e709a0d8ecce4c75ea023.png\" /></p>\n<p>NVIDIA ยังประกาศว่าตอนนี้มีเกมที่รองรับ DLSS 2 กว่า 300 เกมแล้ว ส่วนเทคโนโลยีใหม่อย่าง DLSS 3 มีมากกว่า 50 เกม โดยเกมออกใหม่ช่วงนี้คือ Diablo IV และ The Lord of the Rings: Gollum</p>\n<p><img alt=\"No Description\" src=\"https://www.blognone.com/sites/default/files/externals/19629d0467085699339dc2090d913146.jpg\" /></p>\n<p>ที่มา - <a href=\"https://www.nvidia.com/en-us/geforce/news/geforce-rtx-4060-4060ti/\">NVIDIA</a></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div><div><a href=\"/topics/ada-lovelace\">Ada Lovelace</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e06d9521d30c68ed6ad801afc6b15492a500bd41bfb76181c020222abafb232a","category":"Thai"}