{"title":"AT&T ค้าน ไม่ให้ Starlink ยิงคลื่นตรงเข้าโทรศัพท์มือถือ","link":"https://www.blognone.com/node/133943","date":1684776364000,"content":"<div><div><div><p>AT&amp;T ยื่นคัดค้านคำขอของ SpaceX ที่ขอใช้คลื่นความถี่ย่าน 1900MHz เพื่อยิงคลื่นจากดาวเทียมเข้าสู่โทรศัพท์มือถือ <a href=\"https://docs.fcc.gov/public/attachments/DA-23-338A1.pdf\">โดยคลื่นที่ใช้เป็นคลื่นของ T-Mobile เดิม</a> คำคัดค้านของ AT&amp;T ระบุว่ากสทช. สหรัฐฯ หรือ FCC ไม่มีอำนาจในการเปลี่ยนแนวทางการใช้งานคลื่นเช่นนี้</p>\n<p>คลื่นที่ SpaceX ขอใช้ต่อจาก T-Mobile เพื่อเชื่อมต่อโทรศัพท์มือถือนั้นมีแถบกว้างเพียง 10MHz เท่านั้น แบ่งเป็นขาจากโทรศัพท์ถึงดาวเทียมและดาวเทียมถึงโทรศัพท์อย่างละ 5MHz พอๆ กับ<a href=\"https://www.blognone.com/node/130304\">คลื่นย่าน n53 ที่ Globalstar ใช้กับ iPhone 14</a> (n53 กว้าง 11.5MHz)</p>\n<p>เหตุผลที่ AT&amp;T ยื่นค้านครั้งนี้เป็นเพราะบริษัทถือใบอนุญาตใช้คลื่น 1900MHz บล็อคติดกับของ T-Mobile และกังวลว่าหากยิงคลื่นจากดาวเทียมจริงจะเกิดสัญญาณรบกวนเข้าไปช่องสัญญาณของบริษัท โดยนอกจาก AT&amp;T แล้วก่อนหน้านี้กลุ่มผู้ให้บริการอินเทอร์เน็ตไร้สายในสหรัฐฯ ก็แสดงท่าทีคัดค้านเหมือนกัน เพราะกลุ่มนี้ก็ใช้คลื่นความถี่ติดกันในบางพื้นที่</p>\n<p>ทาง SpaceX สัญญาว่าจะดูแลไม่ให้คลื่นรบกวนผู้ให้บริการอื่น</p>\n<p>ที่มา - <a href=\"https://arstechnica.com/tech-policy/2023/05/att-tries-to-block-starlink-t-mobile-plan-for-satellite-to-phone-service/\">ArsTechnica</a></p>\n<p><img src=\"https://www.blognone.com/sites/default/files/externals/aacd337948ec1fefdab3ce9e4dfd0f5d.jpg\" alt /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/att\">AT&amp;T</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"560563fc7b1d096f484efc03a6023b9a365026ef51a7729e9bae7213d769b65d","category":"Thai"}