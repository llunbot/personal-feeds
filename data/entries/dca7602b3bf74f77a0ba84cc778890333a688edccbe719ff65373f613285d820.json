{"title":"Ming-Chi Kuo บอก Apple Vision Pro เริ่มขายในอเมริกาต้นเดือนกุมภาพันธ์ปีหน้า","link":"https://www.blognone.com/node/137389","date":1703550594000,"content":"<div><div><div><p>Ming-Chi Kuo นักวิเคราะห์สายซัพพลายเชนที่ให้ข้อมูลสินค้าใหม่แอปเปิลเป็นประจำ ให้ข้อมูลล่าสุดของเฮดเซต Vision Pro บอกว่าตอนนี้สินค้าเข้าสู่สายการผลิตหลักแล้ว (mass production) จะเริ่มส่งสินค้าในสัปดาห์แรกของเดือนมกราคม 2024 คาดว่าจะเริ่มขายปลายเดือนมกราคม หรือต้นกุมภาพันธ์ ขึ้นอยู่กับแผนการจัดส่ง</p>\n<p>ช่วงเวลาที่ Vision Pro เริ่มขายที่ Kuo ระบุนั้น <a href=\"https://www.blognone.com/node/137343\">ใกล้เคียง</a>กับที่ Mark Gurman แห่ง Bloomberg ออกมาบอกก่อนหน้านี้ว่า แอปเปิลต้องการให้มีเฮดเซตในมือมากพอในเดือนมกราคม ซึ่งน่าจะต้องการเริ่มขายในเดือนกุมภาพันธ์</p>\n<p>Kuo บอกว่ายอดขาย Vision Pro ที่แอปเปิลประเมินในปี 2024 คือประมาณ 500,000 อัน โดยถึงตอนนี้แอปเปิลบอกเพียงจะเริ่มขายต้นปี 2024 ในสหรัฐอเมริกาก่อน ส่วนประเทศอื่นจะตามมาภายในปีเดียวกัน ราคาในอเมริกาอยู่ที่ 3,499 ดอลลาร์ หรือประมาณ 120,000 บาท</p>\n<p>ที่มา: <a href=\"https://medium.com/@mingchikuo/2024%E5%B9%B4%E6%B6%88%E8%B2%BB%E9%9B%BB%E5%AD%90%E7%94%A2%E6%A5%AD%E4%B8%89%E5%A4%A7%E9%97%9C%E9%8D%B5%E6%8A%95%E8%B3%87%E8%B6%A8%E5%8B%A2-android%E5%BA%AB%E5%AD%98%E5%9B%9E%E8%A3%9C-vision-pro%E8%88%87ai-pc-%E6%89%8B%E6%A9%9F-three-key-consumer-electronics-investment-42e680eb253b\">Ming-Chi Kuo</a> ผ่าน <a href=\"https://9to5mac.com/2023/12/25/kuo-vision-pro-to-hit-store-shelves-in-late-january-or-early-february/\">9to5Mac</a></p>\n<p><img src=\"https://www.blognone.com/sites/default/files/externals/f4cbd1ded630b6ffe81ab275a21cb19c.png\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/mixed-reality\">Mixed Reality</a></div><div><a href=\"/topics/rumors\">Rumors</a></div><div><a href=\"/topics/visionos\">visionOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dca7602b3bf74f77a0ba84cc778890333a688edccbe719ff65373f613285d820","category":"Thai"}