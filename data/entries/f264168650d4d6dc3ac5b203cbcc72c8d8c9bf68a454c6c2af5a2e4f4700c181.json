{"title":"Google อัปเดตภาพ Street View ใน 80 ประเทศ, ใช้ AI ลบเมฆหมอกของภาพจากดาวเทียมใน Earth และ Maps","link":"https://www.blognone.com/node/142176","date":1727224895000,"content":"<div><div><div><p>กูเกิลประกาศอัปเดตรูปภาพที่แสดงใน Street View รวมเกือบ 80 ประเทศ เช่น ออสเตรเลีย บราซิล เดนมาร์ก ญี่ปุ่น ฟิลิปปินส์ รวันดา เซอร์เบีย แอฟริกาใต้ และอีกหลายประเทศ (ไม่ได้ระบุว่ามีไทยหรือไม่) และเพิ่มประเทศใหม่ได้แก่ บอสเนียและเฮอร์เซโกวีนา นามิเบีย ลีชเทินชไตน์ และปารากวัย</p>\n<p>กูเกิลบอกว่ารูปภาพที่เพิ่มขึ้นมาจำนวนมาก เป็นผลจากการ<a href=\"https://www.blognone.com/node/128642\">เปลี่ยนมาใช้กล้องรุ่นใหม่ที่มีขนาดเล็กและเบาลงตั้งแต่ปี 2022</a> ทำให้เข้าถึงสถานที่ต่าง ๆ ได้ดีขึ้น</p>\n<p>กูเกิลยังประกาศว่าฟีเจอร์ <a href=\"https://www.blognone.com/node/122203\">Timelapse</a> ที่ใช้ดูภาพถ่ายดาวเทียมย้อนเวลาในอดีตของ Google Earth ตอนนี้รองรับการดูย้อนหลังไปได้ถึง 80 ปี และเพิ่มเครื่องมือสำหรับนักวิจัยในการเข้าถึงข้อมูลเพื่อสำรวจบางพื้นที่ได้ดีขึ้น</p>\n<p>สุดท้ายกูเกิลบอกว่าได้นำโมเดลปัญญาประดิษฐ์ Cloud Score+ มาใช้ลบเมฆ เงาเมฆ หมอก ที่อยู่ในภาพถ่ายดาวเทียมทั้งใน Google Earth และ Google Maps เพื่อให้ได้ภาพที่คมชัดและคงรายละเอียดถูกต้อง เพราะโมเดลนี้สามารถแยกระหว่างเมฆกับน้ำแข็ง หิมะ เงาบนภูเขา ที่จะไม่ถูกแก้ไขได้ด้วย</p>\n<p>ที่มา: <a href=\"https://blog.google/products/earth/3-imagery-updates-to-google-earth-and-maps/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/14bc36da1ba109f847ddace931038b51.png\" /></p>\n</div></div></div><div><div>Topics: </div><div><div><a href=\"/topics/google-street-view\">Google Street View</a></div><div><a href=\"/topics/google\">Google</a></div><div><a href=\"/topics/google-maps\">Google Maps</a></div><div><a href=\"/topics/google-earth\">Google Earth</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f264168650d4d6dc3ac5b203cbcc72c8d8c9bf68a454c6c2af5a2e4f4700c181","category":"Thai"}