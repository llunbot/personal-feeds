{"title":"คาด Apple จะเปลี่ยนอุปกรณ์เสริมจาก Lightning เป็น USB-C ครบในต้นปีหน้า","link":"https://www.blognone.com/node/135784","date":1695013329000,"content":"<div><div><div><p>Mark Gurman แห่ง Bloomberg ให้ข้อมูลในจดหมายข่าว Power On ประจำสัปดาห์ คราวนี้ว่าด้วยแผนเปลี่ยนผ่านสินค้าแอปเปิลจากพอร์ต Lightning เป็น USB-C หลังจากสินค้ารายได้หลักบริษัท <a href=\"https://www.blognone.com/node/135700\">iPhone 15</a> ได้เปลี่ยนมาเป็น USB-C แล้ว</p>\n<p>กลุ่มแรกคืออุปกรณ์ Mac เขาบอกว่า Magic Mouse, Magic Trackpad และ Magic Keyboard จะออกรุ่นพอร์ต USB-C พร้อมกับการเปิดตัว iMac ซึ่งตามรายงานล่าสุดจะ<a href=\"https://www.blognone.com/node/135643\">เป็นเดือนหน้า</a></p>\n<p>ต่อมาคือ AirPods รุ่นปกติ คาดว่าจะออกมาในปี 2024 เช่นเดียวกับ AirPods Max พอร์ต USB-C ที่จะออกมาในปีหน้าเช่นกัน ส่วน <a href=\"https://www.blognone.com/node/135721\">MagSafe Battery Pack และ MagSafe Duo</a> ที่เลิกจำหน่ายไป เขาเชื่อว่าสินค้านี้ก็จะกลับมาขายในเวอร์ชัน USB-C</p>\n<p>ปัจจุบันสินค้าแอปเปิลที่ยังขายผ่านช่องทาง Apple Store เอง และใช้พอร์ต Lightning นอกจากรายการข้างต้นแล้ว ยังมี iPhone 14 Plus, iPhone 14, iPhone 13, iPhone SE, iPad 9th Gen และ Apple Pencil 1st Gen</p>\n<p>ที่มา: <a href=\"https://www.bloomberg.com/news/newsletters/2023-09-17/apple-s-watch-series-9-iphone-15-will-hold-it-over-until-vision-pro-ai-in-2024-lmngtodu\">Bloomberg</a></p>\n<p><img src=\"https://www.blognone.com/sites/default/files/externals/1f5093106dabcf40156071e477a4f2a9.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/accessories\">Accessories</a></div><div><a href=\"/topics/usb-c\">USB-C</a></div><div><a href=\"/topics/lightning\">Lightning</a></div><div><a href=\"/topics/airpods\">AirPods</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01af717830d3d54b668a79c05fea4fffdd4fc7594dea9976ab696a6729a42207","category":"Thai"}