{"title":"ปิดตำนานไปอีกหนึ่ง เกม HoN เตรียมหยุดให้บริการในไทย วันที่ 20 มิถุนายนปีหน้า","link":"https://www.blognone.com/node/126304","date":1639454677000,"content":"<div><div><div><p>เกม Heroes of Newerth หรือ HoN เกม MOBA ในเครือของ Garena เตรียมหยุดให้บริการทุกรูปแบบวันที่ 20 มิถุนายน พ.ศ. 2565 แต่จะเริ่มทยอยปิดระบบต่างๆ รวมถึงมีกิจกรรมขอบคุณผู้เล่น และเปิดให้โอน Gold Coin ไปยังเกมอื่นในเครือ Garena ได้ ตามไทม์ไลน์นี้</p>\n<ul>\n<li>13 ธันวาคม ปิดระบบเติมเงิน หยุดอัปเดตกิจกรรม ร้านค้า และโปรโมชั่น</li>\n<li>20 ธันวาคม เริ่มกิจกรรม Thank You Event เปิดหน้าเว็บไซต์สำหรับเข้าร่วมกิจกรรมและยื่นเรื่องขอโอน Gold Coin ไปยังเกมที่กำหนดในเครือ Garena</li>\n<li>31 ธันวาคม ปิดระบบสร้างตัวละคร</li>\n<li>21 กุมภาพันธ์ วันที่ 21 กุมภาพันธ์ 2565 ปิดระบบยื่นเรื่องขอโอนย้าย Gold Coin</li>\n<li>20 มิถุนายน ยุติการให้บริการเกม Heroes of Newerth และช่องทางสื่อสารทุกช่องทาง</li>\n</ul>\n<p>รายละเอียดว่า Gold Coin สามารถโอนไปเกมไหนบ้าง ติดตามได้บน<a href=\"https://welfare.hon.in.th/\">หน้าเว็บ</a> ในวันที่ 20 ธันวาคม ส่วนรายละเอียดของกิจกรรมขอบคุณผู้เล่น ดูรายละเอียดแบบเต็มได้<a href=\"https://www.facebook.com/Thai.HON/photos/pcb.4772609359494134/4772602776161459\">ที่นี่</a></p>\n<p>Heroes of Newerth <a href=\"https://game.mthai.com/online-games/2524.html\">เปิดให้บริการช่วงเดือนตุลาคมปี พ.ศ. 2554</a> เมื่อหยุดให้บริการในเดือนมิถุนายนก็จะให้บริการมาเป็นเวลาราว 10 ปี กับอีก 7 เดือน ถือเป็นอีกหนึ่งตำนานเกม MOBA ที่กำลังจะหายไป หลังเปิดตัวตั้งแต่สมัย DOTA ภาคแรก แต่ถูก DOTA 2 และ League of Legends ที่มีผู้เล่นมากกว่า กลบกระแสจนเงียบหายไป</p>\n<p><img src=\"https://www.blognone.com/sites/default/files/externals/33720e9dbb708eeaa427ccb22d3a1181.jpg\" /></p>\n<p>ที่มา - <a href=\"https://www.facebook.com/Thai.HON/photos/pcb.4772609359494134/4772833836138353\">Facebook Page: Heroes of Newerth</a></p>\n</div></div></div><div><div>Topics: </div><div><div><a href=\"/topics/heroes-newerth\">Heroes of Newerth</a></div><div><a href=\"/topics/garena\">Garena</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3f26100d43c3c1749c2ccf05d21e3d6a13c688abdc37b4791e493103e9f7c78","category":"Thai"}