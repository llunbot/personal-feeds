{"title":"หัวหน้าทีมแคสติ้ง The Witcher เผย เตรียมเริ่มถ่ายทำซีซัน 4 และมีแพลนซีซัน 5 แล้ว","link":"https://www.blognone.com/node/134075","date":1685438823000,"content":"<div><div><div><p>หลังมีข่าวการเปลี่ยนนักแสดงหลักของ The Witcher จาก Henry Cavill กลายเป็น Liam Hemsworth ในบท Geralt ล่าสุดทีมผู้สร้างของ Netflix ก็ยืนยันกลายๆ ว่ามีแผนถึงซีซัน 5 โดยที่ซีซัน 3 ซึ่งเป็นซีซันสุดท้ายของ Cavill ยังไม่ทันฉาย และยังไม่รู้ฟีดแบ็คใดๆ เกี่ยวกับการเปลี่ยนนักแสดงหลัก</p>\n<p>Sophie Holland หัวหน้าทีมแคสติ้งของ The Witcher ให้สัมภาษณ์กับ <a href=\"https://deadline.com/2023/05/witcher-wednesday-jenna-ortega-self-tape-casting-agent-director-sophie-holland-schism-1235380317/\">Deadline</a> ว่า “ The Witcher ซีซันที่ 4 นั้น กำลังจะเริ่มถ่ายทำ และจะมีช่วงเวลาพักสั้นๆก่อนที่พวกเขาจะเริ่มซีซันที่ 5” โดยคาดว่า Netflix จะเปิดเผยอย่างเป็นทางการในช่วงครึ่งแรกของซีซัน 3 หรือหลังจากครึ่งหลังออกอากาศไปแล้ว และตอนนี้ Holland ยังไม่ได้แจ้งรายละเอียดเพิ่มเติม นอกจากกล่าวว่า เธอนั้นตั้งตารอที่ Hemsworth จะมารับบท Geralt</p>\n<p>ซีซันที่ 3 ของ The Witcher (ซีซันสุดท้ายของ Henry Cavill) จะฉายตอนแรกในวันที่ 29 มิถุนายน และ ซีซันที่ 4 หรือซีซันแรกของ Hemsworth นั้นคาดว่าจะเริ่มฉายในปี 2024</p>\n<p>ที่มา :  <a href=\"https://deadline.com/2023/05/witcher-wednesday-jenna-ortega-self-tape-casting-agent-director-sophie-holland-schism-1235380317/\">สัมภาษณ์ของ Deadline</a> via <a href=\"https://gizmodo.com/witcher-netflix-season-5-renewal-1850483227\">GIZMODO</a></p>\n<p><img alt=\"No Description\" src=\"https://www.blognone.com/sites/default/files/externals/c1f8e914b79cda9a1daabfd07f3e9de2.png\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/the-witcher\">The Witcher</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc654e8db1e1ab64881b3e447eb5de64237b7f0b587143328d31f15d4125b8cc","category":"Thai"}