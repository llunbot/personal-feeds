{"title":"Netflix ปิดสตูดิโอพัฒนาเกมระดับ AAA ที่แคลิฟอร์เนีย","link":"https://www.blognone.com/node/142700","date":1729576294000,"content":"<div><div><div><p>จดหมายข่าววงการเกม Game File รายงานข่าวว่า Netflix สั่งปิดสตูดิโอพัฒนาเกมระดับ AAA ในรัฐแคลิฟอร์เนียแล้ว โดยยังไม่มีคำอธิบายที่ชัดเจน</p>\n<p>สตูดิโอแห่งนี้ไม่มีชื่อเรียก แค่มีโค้ดเนมภายในว่า Team Blue ตั้งอยู่ทางตอนใต้ของรัฐแคลิฟอร์เนีย สตูดิโอเกมแห่งนี้เคยมีข่าวได้นักพัฒนาเกมชื่อดังๆ มาร่วมทีมหลายคน เช่น <a href=\"https://www.blognone.com/node/131026\">Chacko Sonny อดีตโปรดิวเซอร์ของ Overwatch มาเป็นหัวหน้าสตูดิโอ</a>, Rafael Grassetti หัวหน้าฝ่ายศิลป์ของ God of War และ <a href=\"https://www.blognone.com/node/133474\">Joseph Staten หัวหน้าทีมครีเอทีฟของ Halo</a> ที่เข้ามาร่วมทีมเมื่อปี 2023 แต่หลังจากนั้น ข่าวของสตูดิโอแห่งนี้ก็เงียบหายไป ล่าสุดคือทั้งสามคนไม่ได้อยู่กับสตูดิโอแห่งนี้แล้ว</p>\n<p>โฆษกของ Netflix ยืนยันการปิดสตูดิโอแห่งนี้จริง แต่ก็ไม่ได้อธิบายรายละเอียดมากกว่านั้น</p>\n<p>หลังจาก Netflix เริ่มเข้าสู่ธุรกิจเกม ก็ใช้วิธีทั้งการซื้อไลเซนส์เกม,​ ซื้อกิจการสตูดิโอที่มีอยู่แล้ว และตั้งสตูดิโอพัฒนาเกมแห่งใหม่</p>\n<p>ที่มา - <a href=\"https://www.gamefile.news/p/netflix-team-blue-socal-studio\">Game File</a></p>\n<p><img alt=\"No Description\" src=\"https://www.blognone.com/sites/default/files/externals/6dfcc566d284337c1f6f84823deaf5c5.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"30f4e30e8e9b6e777903fad741fd07f7e46886737c72bc483682efd49ad246a1","category":"Thai"}