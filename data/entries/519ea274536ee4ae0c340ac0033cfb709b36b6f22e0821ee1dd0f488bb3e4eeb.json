{"title":"ผลการศึกษาพบเกม Open-World ส่งผลดีต่อสุขภาพจิตผู้เล่น เพราะมีอิสระและออกห่างจากโลกความจริง","link":"https://www.blognone.com/node/144082","date":1736766627000,"content":"<div><div><div><p>นักวิจัยจาก Imperial College London และ University of Graz ในออสเตรีย ได้สอบถามนักศึกษามากกว่า 600 คน เกี่ยวกับประสบการณ์และสิ่งที่พวกเขารู้สึกเมื่อเล่นเกมแบบโอเพนเวิลด์ พบว่าการเล่นเกมประเภทนี้ส่งผลดีต่อสุขภาพจิต ทำให้ผ่อนคลาย มีสมาธิ และช่วยให้ได้พักออกห่างจากโลกความจริง</p>\n<p>ทั้งนี้ในการสำรวจวิจัยได้นิยามเกมโอเพนเวิลด์ไว้ว่า เป็นเกมที่มีสภาพแวดล้อมในเกมขนาดใหญ่ เปิดให้ผู้เล่นสามารถเคลื่อนที่ ค้นหา ทำกิจกรรมต่าง ๆ ได้อย่างอิสระ และมีข้อจำกัดในเกมน้อยที่สุด ด้วยเทคโนโลยีในการพัฒนาเกมที่มากขึ้น ทำให้การสร้างสรรค์เกมโอเพนเวิลด์ทำได้ทั้งขนาดที่ใหญ่ขึ้น รูปแบบที่ซับซ้อน เพิ่มจินตนาการในการออกเดินทางค้นหา พร้อมรูปแบบภารกิจที่ไม่มีลำดับขั้นตอนมากนักมากำหนด</p>\n<p>สามารถอ่านรายละเอียดงานวิจัยนี้ได้ที่ <a href=\"https://www.jmir.org/2024/1/e63760\">Journal of Medical Internet Research</a></p>\n<p>ที่มา: <a href=\"https://www.sciencealert.com/open-world-games-like-zelda-can-boost-your-mental-health-study-says\">Science Alert</a></p>\n<p><img alt=\"No Description\" src=\"https://www.blognone.com/sites/default/files/externals/923dbe83d2fa095a3af69657b89493b9.jpeg\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/research\">Research</a></div><div><a href=\"/topics/mental-health\">Mental Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"519ea274536ee4ae0c340ac0033cfb709b36b6f22e0821ee1dd0f488bb3e4eeb","category":"Thai"}