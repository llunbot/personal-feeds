{"title":"Sony รายงานผลประกอบการไตรมาส PS5 ยอดขายรวม 9.5 ล้านเครื่อง ผลจาก PS5 Pro","link":"https://www.blognone.com/node/144646","date":1739438654000,"content":"<div><div><div><p>โซนี่รายงานผลประกอบการของไตรมาสเดือนธันวาคม 2024 มียอดขายโดยไม่รวมธุรกิจการเงิน 3.70 ล้านล้านเยน เพิ่มขึ้น 7% เทียบกับไตรมาสเดียวกันในปีก่อน และมีกำไรสุทธิ 3.41 แสนล้านเยน เพิ่มขึ้น 10%</p>\n<p>เนื่องจากเป็นไตรมาสปลายปี ธุรกิจเกมที่เป็นธุรกิจใหญ่ที่สุดของโซนี่ด้วย จึงเป็นตัวเลขที่นักลงทุนให้ความสนใจ ภาพรวมยอดขายเพิ่มขึ้น 16% เป็น 1.68 ล้านล้านเยน PS5 ขายได้เพิ่ม 9.5 ล้านเครื่อง ซึ่งคาดว่าเป็นผลจากการ<a href=\"https://www.blognone.com/node/141946\">ออก PS5 Pro</a> ส่วนซอฟต์แวร์ขายได้รวม 95.9 ล้านชุด โดยเป็นบวกจากกลุ่มเกม Non-First-Party ที่ยอดขายมากขึ้น</p>\n<p>แนวโน้มรายได้กลุ่มธุรกิจอื่น - เพลงเพิ่มขึ้น 14% เป็นผลจากรายได้สตรีมมิ่งที่มากขึ้น, ภาพยนตร์เพิ่มขึ้น 9%, กลุ่มสินค้าความบันเทิง ลดลง 4% และเซ็นเซอร์กล้องถ่ายภาพ รายได้คงที่จากปีก่อน</p>\n<p>ที่มา: <a href=\"https://www.sony.com/en/SonyInfo/IR/library/presen/er/pdf/24q3_sonypre.pdf\">โซนี่</a></p>\n<p><img src=\"https://www.blognone.com/sites/default/files/externals/2e969ee809c18b474fb95a134363ded0.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/ps5-pro\">PS5 Pro</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5db8a988f4e8b544f8accd0997bd901b862deca180d9f49acf3a5555fe830b17","category":"Thai"}