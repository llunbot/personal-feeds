{"title":"โลกใหม่สวยงาม... Apple Vision Pro ไม่มีแอปหนังผู้ใหญ่ จะดูผ่าน Safari ก็ยังให้ผลลัพธ์ที่ไม่ดีนัก","link":"https://www.blognone.com/node/138090","date":1707317734000,"content":"<div><div><div><p>เป็นเรื่องปกติสำหรับอุตสาหกรรมคอนเทนต์สำหรับผู้ใหญ่ ที่มักกระโดดเข้าสู่เทคโนโลยีใหม่ ๆ เสมอ อย่างไรก็ตามด้วยเฮดเซต Spatial Computing จากแอปเปิลอย่าง Vision Pro ดูเหมือนโลกของคอนเทนต์ผู้ใหญ่ในแบบ immersive อาจจะยังไม่ง่ายนัก</p>\n<p>มีรายงานถึงความพยายามดูเนื้อหาคอนเทนต์ผู้ใหญ่ โดยใช้การแสดงผลของ Vision Pro ที่แสดงภาพ 3D รอบทิศ แต่ในเบื้องต้นสามารถเดาได้ไม่ยากว่าเราจะไม่เห็นสิ่งเหล่านี้ได้รูปแบบแอปดูหนังผู้ใหญ่ใน Vision Pro แน่ เพราะแนวทางควบคุมเนื้อหาผู้ใหญ่ใน App Store ที่ขึ้นชื่อมานาน</p>\n<p>อย่างไรก็ตาม Safari ที่เป็นเว็บเบราว์เซอร์นั้น พอจะเป็นทางออกในเรื่องนี้ ซึ่งรายงานจากผู้ใช้งานจำนวนหนึ่งที่พยายามเข้าถึงเนื้อหา ก็พบว่ามันเป็นการแสดงคอนเทนต์ผู้ใหญ่แบบ 2D ตามปกติเท่านั้น</p>\n<p>ทางออกที่อาจเป็นไปได้คือ Safari บน Vision Pro ยังรองรับ WebXR API ซึ่งต้องเปิดใช้เอง (opt-in) เป็นฟีเจอร์เสริม โดย WebXR นี้ถูกใช้เป็น API ในการแสดงผลแบบ 3D ผ่านเว็บเบราว์เซอร์ ที่ผู้ให้บริการคอนเทนต์สำหรับผู้ใหญ่ใช้รองรับการแสดงผล 3D ผ่านเบราว์เซอร์เช่นใน Quest Pro แต่ในตอนนี้ผู้ใช้ Vision Pro พบว่า WebXR บน Safari ยังทำงานได้ไม่สมบูรณ์แบบนัก ประสบการณ์ที่ได้จึงไม่ดีนัก ก็ต้องดูต่อไปว่าแอปเปิลจะเปิดช่องทางนี้ให้แค่ไหน</p>\n<p>ที่มา: <a href=\"https://decrypt.co/215935/apple-vision-pro-porn-vr-spatial-immersive-adult-content\">Decrypt</a></p>\n<p><img src=\"https://www.blognone.com/sites/default/files/externals/1eaba18d09d09d16e460f4917129202f.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/spatial-computing\">Spatial Computing</a></div><div><a href=\"/topics/virtual-reality\">Virtual Reality</a></div><div><a href=\"/topics/adult-only\">Adult-Only</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6aa3d05e5140ceb12bd6e281ac45a8d0ca3b38768054125718000182cdcdf596","category":"Thai"}