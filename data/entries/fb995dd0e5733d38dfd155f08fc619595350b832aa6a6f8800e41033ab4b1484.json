{"title":"ทำความรู้จัก Cara แพลตฟอร์มโพสต์รูปสำหรับศิลปิน-ครีเอเตอร์ ซึ่งประกาศชัดว่าต่อต้านงานจาก AI","link":"https://www.blognone.com/node/140216","date":1717756747000,"content":"<div><div><div><p>เมื่อสัปดาห์ที่ผ่านมา ข่าวของ Meta ที่บอกว่าบริษัทจะนำโพสต์ที่เป็นสาธารณะทั้งบน Facebook และ Instagram มาใช้เทรนโมเดล AI (แต่ใน<a href=\"https://www.blognone.com/node/140093\">ยุโรปสามารถ opt-out ได้</a>) ทำให้ผู้ใช้งานหลายคนไม่พอใจและมองหาทางเลือกใหม่ คำตอบหนึ่งคือ <strong>Cara</strong> แพลตฟอร์มโซเชียลโพสต์รูปภาพ ซึ่งมีจำนวนสมาชิกใหม่กว่า 5 แสนคนในสัปดาห์ที่ผ่านมา</p>\n<p><a href=\"https://cara.app/explore\">Cara</a> ไม่ใช่แอปใหม่ เพราะเปิดตัวมาตั้งแต่มกราคมปีที่แล้ว เพียงแต่ไม่เป็นที่รู้จักมากนักจนกระทั่งเมื่อสัปดาห์ที่ผ่านมา จำนวนผู้ใช้ที่เคยอยู่หลักหมื่น เพิ่มขึ้นมาเป็นหลายแสน กระแสนี้แม้แต่ผู้ก่อตั้ง Jingna Zhang ซึ่งเป็นช่างภาพและศิลปินด้วยยังบอกว่าไม่คาดคิดมาก่อน</p>\n<p>รูปแบบของแพลตฟอร์ม Cara คือพอร์ตโฟลิโอรวมผลงานและฟีดโซเชียล แต่จุดขายสำคัญที่ทำให้ครีเอเตอร์จำนวนมากย้ายมาลองใช้ คือนโยบาย Anit-AI โดยห้ามลงรูปภาพที่สร้างจาก AI ซึ่ง Cara บอกว่ามีระบบตรวจจับ แล้วลบรูปเหล่านี้ออกไป นอกจากนี้รูปภาพทั้งหมดที่อัปโหลดจะติดแท็กไว้ เพื่อป้องกันนักพัฒนาภายนอกมาดูดรูปไปเทรน AI ส่วนฟังก์ชันอื่นได้แก่ หน้าฟีดหลักที่ปรับแต่งได้ทุกอย่าง และธัมเนลของภาพที่ครอปกำหนดได้เอง</p>\n<p><img alt=\"No Description\" src=\"https://www.blognone.com/sites/default/files/externals/4571174c616b4fdbc543e40114070ba6.jpeg\" /></p>\n<p>ปัจจุบัน Cara ยังไม่มีโมเดลธุรกิจ ใช้ระบบอาสาสมัครดำเนินการทั้งหมดนำโดย Zhang และใช้การรับเงินบริจาคมาเสริมเพื่อให้แพลตฟอร์มให้บริการได้</p>\n<p>Zhang อธิบายข้อมูลตนเองเอาไว้ซึ่งบอกแรงจูงใจในการสร้าง Cara ได้ดีนั่นคือ ตนเชื่อว่าถ้าบริษัทใหญ่ไม่ปกป้องพวกเรา เราก็ต้องสร้างบ้านของพวกเราขึ้นมาเอง ปัจจุบัน Zhang มีคดีฟ้องร้องกูเกิล เรื่องการละเมิดผลงานนำไปเทรน AI และก่อนหน้านี้ Zhang ก็ชนะคดีที่ศาลประเทศลักเซมเบิร์ก ประเด็นถูกละเมิดลิขสิทธิ์ภาพถ่าย โดยถูกนำไปสร้างเป็นภาพวาดที่คล้ายกัน</p>\n<blockquote><div> <a href=\"https://www.instagram.com/p/C6xqlCmL_sX/?utm_source=ig_embed&amp;utm_campaign=loading\" target=\"_blank\">\n<div>\n<div></div>\n<div>\n<div></div>\n<div></div>\n</div>\n</div>\n<div></div>\n<div></div>\n<div>\n<div>ดูโพสต์นี้บน Instagram</div>\n</div>\n<div></div>\n<div>\n<div>\n<div></div>\n<div></div>\n<div></div>\n</div>\n<div>\n<div></div>\n<div></div>\n</div>\n<div>\n<div></div>\n<div></div>\n<div></div>\n</div>\n</div>\n<div>\n<div></div>\n<div></div>\n</div>\n<p></p></a>\n<p><a href=\"https://www.instagram.com/p/C6xqlCmL_sX/?utm_source=ig_embed&amp;utm_campaign=loading\" target=\"_blank\">โพสต์ที่แชร์โดย Jingna Zhang 张晶娜 (@zemotion)</a></p>\n</div>\n</blockquote>\n<p>ที่มา: <a href=\"https://www.entrepreneur.com/business-news/anti-ai-app-booming-in-popularity-as-artists-leave-instagram/475255\">Entrepreneur</a></p>\n</div></div></div><div><div>Topics: </div><div><div><a href=\"/topics/cara\">Cara</a></div><div><a href=\"/topics/social-network\">Social Network</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb995dd0e5733d38dfd155f08fc619595350b832aa6a6f8800e41033ab4b1484","category":"Thai"}