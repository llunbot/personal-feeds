{"title":"iTunes เวอร์ชันใหม่ 12.12.06 มีบั๊กเปิดโปรแกรมไม่ได้ ถ้า Windows ไม่เป็นภาษาอังกฤษ","link":"https://www.blognone.com/node/124872","date":1632271630000,"content":"<div><div><div><p>หลังจากแอปเปิลออก<a href=\"https://www.blognone.com/node/124844\">อัพเดต iOS 15</a> โปรแกรมอื่นที่เกี่ยวข้องก็ออกอัพเดตตามเช่นกันรวมถึง iTunes ที่ปัจจุบันมีเฉพาะบน Windows อย่างไรก็ตามในเวอร์ชันล่าสุด 12.12.06 ผู้ใช้งานจำนวนหนึ่งได้รายงานปัญหาที่พบ</p>\n<p>โดยเมื่ออัพเดตโปรแกรมจาก Microsoft Store พบปัญหาเปิด iTunes ไม่ได้ มีข้อความเตือนว่า \"iTunes cannot run because some of its required files are missing. Please reinstall iTunes.\" ซึ่งแม้จะลงโปรแกรมใหม่ทั้งผ่าน Microsoft Store หรือลิงก์โหลดตรงก็ไม่แก้ปัญหา มีผู้ทดสอบหลายกรณีจึงสรุปปัญหาว่าจะเกิดขึ้นหาก Windows ตั้งค่าเป็นภาษาอื่นที่ไม่ใช่ภาษาอังกฤษ</p>\n<p>แอปเปิลยังไม่ได้ออกอัพเดต iTunes เวอร์ชันใหม่ที่แก้ไขปัญหานี้ จึงมีวิธีแก้ไขเบื้องต้นคือเปลี่ยน Windows เป็นภาษาอังกฤษไปก่อน</p>\n<p>ที่มา: <a href=\"https://www.neowin.net/news/itunes-121206-fails-to-launch-due-to-missing-files-after-microsoft-store-update/\">Neowin</a></p>\n<p><img src=\"https://www.blognone.com/sites/default/files/externals/5b77a482a10b1cd824ee1c3729644c2d.png\" /></p>\n</div></div></div><div><div>Topics: </div><div><div><a href=\"/topics/itunes\">iTunes</a></div><div><a href=\"/topics/bug\">Bug</a></div><div><a href=\"/topics/apple\">Apple</a></div><div><a href=\"/topics/microsoft-store\">Microsoft Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90626f4a08a42a25a9088d0d0411eaa197b0f079fee04f5e985323450c5ab6e8","category":"Thai"}