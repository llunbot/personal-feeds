{"title":"Silvergate ผู้ซื้อกิจการคริปโตของเฟซบุ๊ก ประกาศปิดกิจการธนาคารและเครือข่ายโอนเงิน","link":"https://www.blognone.com/node/132941","date":1678328729000,"content":"<div><div><div><p>Silvergate Capital บริษัทเจ้าของธนาคาร Silvergate และผู้ซื้อทรัพย์สินจาก Diem Association (หรือเงิน Libra ของเฟซบุ๊ก) ประกาศเตรียมปิดกิจการ โดยตัวธนาคารจะคืนเงินฝากตามกระบวนการกำกับดูแลต่อไป</p>\n<p>Silvergate เพิ่ง<a href=\"https://www.blognone.com/node/126948\">ซื้อกิจการของ Diem ไปเมื่อต้นปี 2022</a> โดยระบุว่ายังต้องการสร้าง stablecoin และผลักดันการจ่ายเงินผ่านเครือข่าย Silvergate Exchange Network (SEN) ของตัวเอง แต่ผ่านมาหนึ่งปีบริษัทก็ประกาศปิดกิจการทั้งตัวธนาคารและ SEN</p>\n<p>Silvergate Capital เคยมีมูลค่าบริษัทสูงถึง 6 พันล้านดอลลาร์แต่กิจการธนาคารกลับมีปัญหาหลัง FTX ล้มละลายผู้ใช้ไม่เชื่อใจและถอนเงินออกไปจำนวนมาก หุ้นบริษัทที่เคยสูงกว่า 200 ดอลลาร์ตอนนี้เหลืออยู่ 2.7 ดอลลาร์เท่านั้น</p>\n<p>ที่มา - <a href=\"https://ir.silvergate.com/news/news-details/2023/Silvergate-Capital-Corporation-Announces-Intent-to-Wind-Down-Operations-and-Voluntarily-Liquidate-Silvergate-Bank/default.aspx\">Silvergate</a></p>\n<p><img alt=\"No Description\" src=\"https://www.blognone.com/sites/default/files/externals/ca8a2a267adce66ca17f150984835c39.jpg\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"cee51394b39b0295b2e65735053b629e7e51114fccafcb70c362f0","category":"Thai"}