{"title":"Amazon CodeGuru เพิ่มฟีเจอร์ Secrets Detector สแกนรหัสผ่านและคีย์ที่เผลอฝังไว้ในโค้ด","link":"https://www.blognone.com/node/126127","date":1638501142000,"content":"<div><div><div><p>Amazon CodeGuru Reviewer บริการบน AWS ที่ใช้รีวิวคุณภาพของโค้ดที่เขียน เพิ่มฟีเจอร์ Secrets Detector ช่วยตรวจหาว่าโปรแกรมเมอร์เผลอฝังรหัสผ่านหรือคีย์ API/SSH ลงไปในโค้ดหรือไม่</p>\n<p>ฟีเจอร์นี้เชื่อมต่อกับ AWS Secrets Manager ซึ่งเป็นบริการจัดการรหัสผ่านและคีย์ของ AWS ที่สามารถช่วยหมุนสลับคีย์ (rotate) ให้เปลี่ยนไปเรื่อยๆ ได้</p>\n<p>Amazon บอกว่าฟีเจอร์สแกนคีย์ รู้จักประเภทคีย์ยอดนิยม เช่น Atlassian, GitHub, Mailchimp, Salesforce, SendGrid, Shopify, Slack, Stripe, Tableau, Telegram, Twilio รวมถึงอ่านค่าไฟล์คอนฟิกหลากหลายประเภท เช่น .json, .yml, .yaml, .conf, .ini เป็นต้น</p>\n<p><img src=\"https://www.blognone.com/sites/default/files/externals/a3829d3965cf2be47f753416c64c34ba.png\" /></p>\n<p>เมื่อค้นพบคีย์ที่ฝังในโค้ดแล้ว CodeGuru จะแนะนำให้โปรแกรมเมอร์เปลี่ยนมาเก็บคีย์ด้วย Secrets Manager แทน พร้อมแนะนำโค้ดตัวอย่างให้ด้วย</p>\n<p><img src=\"https://www.blognone.com/sites/default/files/externals/fbb1f918400664991981c5859ca031f4.png\" /></p>\n<p>บริการสแกนคีย์เปิดให้ใช้งานฟรีสำหรับคนที่ใช้ CodeGuru Reviewer อยู่แล้ว ส่วนตัว CodeGuru เองเป็นบริการคิดเงินตามปริมาณโค้ดที่ต้องการตรวจสอบ</p>\n<p>บริการลักษณะนี้ไม่ใช่ของใหม่ โดยก่อนหน้านี้ <a href=\"https://www.blognone.com/node/125804\">GitHub มีบริการลักษณะเดียวกันชื่อ Secret Scanning</a> ไว้สแกนรหัสผ่านและคีย์ในโค้ดเช่นกัน</p>\n<p>ที่มา - <a href=\"https://aws.amazon.com/blogs/aws/codeguru-reviewer-secrets-detector-identify-hardcoded-secrets/\">AWS Blog</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/development\">Development</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4575187f5e105de75d5a0af50def3e0ebdc2fd88008f43d204d6ed3165aeeeea","category":"Thai"}