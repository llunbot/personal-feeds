{"title":"ไมโครซอฟท์ประกาศราคา Bing Chat Enterprise คนละ 5 ดอลลาร์ต่อเดือน, Microsoft 365 Copilot คนละ 30 ดอลลาร์ต่อเดือน","link":"https://www.blognone.com/node/134896","date":1689707740000,"content":"<div><div><div><p>ไมโครซอฟท์เตรียมเปิดบริการ Bing Chat Enterprise แชตสำหรับใช้งานภายในองค์กร และ Microsoft 365 Copilot ที่เปิดตัวมาก่อนหน้านี้</p>\n<p>Bing Chat Enterprise เป็น Bing Chat เวอร์ชั่นพิเศษ ที่เปิดใช้กับผู้ใช้บัญชี Microsoft 365 แบบองค์กร ในระดับ Business Standard ขึ้นไป เมื่อผู้ใช้ล็อกอิน Bing ด้วยบัญชีองค์กรก็จะเห็นเมนู Bing Chat สำหรับองค์กร ความพิเศษคือ Bing Chat Enterprise จะป้องกันข้อมูลรั่วไหลเป็นหลัก ไม่มีการเก็บล็อกการใช้งานเสมอ และรับประกันว่าข้อมูลจะไม่ถูกนำไปฝึกปัญญาประดิษฐ์ใดๆ อีก แต่ฟีเจอร์ที่หายไปคือปลั๊กอินต่างๆ เพื่อลดความเสี่ยงข้อมูลรั่วไหลผ่านทางปลั๊กอิน</p>\n<p>บริการนี้จะเปิดให้ฟรีสำหรับบัญชีที่เข้าข่าย โดยทยอยเปิดไปจนถึงกลางเดือนสิงหาคมนี้ และองค์กรที่สนใจสามารถเข้าไปเปิดใช้งานได้ก่อน ในอนาคตจะขายบริการนี้แบบเดี่ยวๆ ในราคา 5 ดอลลาร์ต่อคนต่อเดือน</p>\n<p><img alt=\"No Description\" src=\"https://www.blognone.com/sites/default/files/externals/46f57864b3ae07e6e699eec82675ea0f.png\" /></p>\n<p><a href=\"https://www.blognone.com/node/133044\">Microsoft 365 Copilot</a> เป็นปัญญาประดิษฐ์ที่ฝังอยู่กับชุดซอฟต์แวร์ต่างๆ ของ Microsoft 365 ได้แก่  Word, Excel, PowerPoint, Outlook, และ Teams ตัว Copilot สามารถเข้าถึงข้อมูลต่างๆ ผ่านทาง Microsoft Graph สามารถผ่านไฟล์ภายใน ทำสรุปหรือหาข้อมูลจากเว็บมาประกอบ</p>\n<p>บริการ Copilot มีค่าบริการอยู่ที่ 30 ดอลลาร์ต่อคนต่อเดือน และต้องใช้บัญชี  Microsoft 365 E3, E5, Business Standard, Business Premium อย่างใดอย่างหนึ่ง แม้ว่าตอนนี้จะประกาศราคาออกมาแล้วแต่ก็ยังไม่เปิดเผยว่าจะจ่ายเงินใช้งานได้เมื่อใด</p>\n<p>ที่มา - <a href=\"https://blogs.microsoft.com/blog/2023/07/18/furthering-our-ai-ambitions-announcing-bing-chat-enterprise-and-microsoft-365-copilot-pricing/\">Microsoft Blog</a></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/bing\">Bing</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ce4ecc1168e76a1a708e55bcfb2e9e0154457a88421d8a9abe28f230ca8f958","category":"Thai"}