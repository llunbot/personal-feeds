{"title":"ByteDance เปิดตัว Doubao-1.5-pro โมเดล LLM ที่ผลทดสอบชนะโมเดล Llama และของ OpenAI ในหลายหัวข้อ","link":"https://www.blognone.com/node/144267","date":1737620841000,"content":"<div><div><div><p>ByteDance เปิดตัว Doubao-1.5-pro โมเดลปัญญาประดิษฐ์ LLM เรือธงของบริษัท โดยระบุว่าผลการทดสอบในบางหัวข้อ เช่น ความรู้ MMLU, โค้ด McEval หรือการให้เหตุผล DROP ทำได้เหนือกว่าโมเดลรุ่นบนของค่ายอื่นทั้ง Llama3.1-405B หรือ GPT4o-0806</p>\n<p>การเปิดตัวโมเดลปัญญาประดิษฐ์รุ่นใหม่ของ ByteDance นี้ ทำให้เห็นถึงการแข่งขันด้าน AI จากบริษัทจีน โดยเมื่อต้นสัปดาห์ <a href=\"https://www.blognone.com/node/144230\">DeepSeek ก็เปิดตัว DeepSeek-R1</a> ซึ่งทำงานด้วยการคิดเป็นขั้นตอน และมีผลทดสอบบางชุดดีกว่า o1 ของ OpenAI</p>\n<p>ราคาใช้งาน Doubao-1.5-pro ผ่านแพลตฟอร์ม Volcano Engine แบ่งเป็นสองรุ่นย่อยคือ Doubao-1.5-pro-32k ราคา 2 หยวนต่อ 1 ล้านโทเค็นเอาท์พุท และรุ่นความสามารถสูงขึ้น Doubao-1.5-pro-256k ราคา 9 หยวน</p>\n<p>ที่มา: <a href=\"https://www.reuters.com/technology/artificial-intelligence/tiktok-owner-bytedance-deepseek-lead-chinese-push-ai-reasoning-2025-01-22/\">Reuters</a> และ <a href=\"https://team.doubao.com/en/special/doubao_1_5_pro\">Doubao</a></p>\n<p><img alt=\"No Description\" src=\"https://www.blognone.com/sites/default/files/externals/65a198130ba1f87b4329cd24bf457f96.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/07a72c0960e4fe85b39072e73eeaefc7.jpeg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f945532533b018d76c351a7dfa7d1cf5e81b92cb2584519925c3feb5c9c4500","category":"Thai"}