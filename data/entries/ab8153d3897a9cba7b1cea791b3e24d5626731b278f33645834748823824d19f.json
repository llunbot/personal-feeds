{"title":"Tang Tan หัวหน้าฝ่ายออกแบบของ Apple จะออกไปอยู่บริษัทของ Jony Ive ทำฮาร์ดแวร์ AI ร่วมกับ OpenAI","link":"https://www.blognone.com/node/137401","date":1703649412000,"content":"<div><div><div><p>ข้อมูลนี้จาก Mark Gurman แห่ง Bloomberg คนเดิม หลังจากที่<a href=\"https://www.blognone.com/node/137157\">มีข่าวว่า</a> Tang Tan รองประธานฝ่ายออกแบบผลิตภัณฑ์ของแอปเปิล จะลาออกจากบริษัทในเดือนกุมภาพันธ์ ข้อมูลล่าสุดคือเขาจะไปทำงานที่ <a href=\"https://www.blognone.com/node/111055\">LoveFrom</a> บริษัทด้านการออกแบบของ Jony Ive อดีตหัวหน้าฝ่ายออกแบบผลิตภัณฑ์ของแอปเปิลนั่นเอง</p>\n<p>รายงานบอกว่า Tan จะรับผิดชอบการออกแบบพัฒนาผลิตภัณฑ์ใหม่ด้าน AI ที่<a href=\"https://www.blognone.com/node/135992\">มีข่าว</a>ก่อนหน้านี้ว่า LoveFrom กำลังทำร่วมกับ OpenAI ผ่านซีอีโอ Sam Altman โดย OpenAI จะดูแลส่วนซอฟต์แวร์ให้</p>\n<p>Gurman บอกว่านับตั้งแต่ Jony Ive ลาออกจากแอปเปิลไปตั้ง LoveFrom ก็มีพนักงานฝ่ายออกแบบของแอปเปิลที่ลาออกไปอยู่ที่นี่แล้วมากกว่า 20 คน</p>\n<p>ที่มา: <a href=\"https://www.bloomberg.com/news/articles/2023-12-26/apple-iphone-design-head-tang-tan-to-work-with-jony-ive-sam-altman-on-ai-tech\">Bloomberg</a></p>\n<p><img src=\"https://www.blognone.com/sites/default/files/externals/208a0fc46f15d7a284f67b6d3bceb83d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/design\">Design</a></div><div><a href=\"/topics/jonathan-ive\">Jonathan Ive</a></div><div><a href=\"/topics/sam-altman\">Sam Altman</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab8153d3897a9cba7b1cea791b3e24d5626731b278f33645834748823824d19f","category":"Thai"}