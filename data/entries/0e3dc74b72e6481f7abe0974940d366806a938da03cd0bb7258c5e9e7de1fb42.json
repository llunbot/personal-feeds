{"title":"โปรดิวเซอร์ของเกมซีรี่ส์ Nier กล่าว ตราบใดที่ Yako Taro ยังมีชีวิตอยู่ ซีรี่ส์ Nier ก็จะดำเนินต่อไป","link":"https://www.blognone.com/node/136846","date":1700477377000,"content":"<div><div><div><p>Yoko Taro ผู้กำกับฝ่ายสร้างสรรค์ และโปรดิวเซอร์ Yosuke Saito ของเกมซีรี่ส์ Nier เข้าร่วมงาน G-STAR 2023 ในเกาหลีใต้เพื่อนำเสนอเกี่ยวกับการสร้าง Nier Automata และอนาคตของซีรี่ส์นี้</p>\n<p>Yosuke Saito กล่าวในงานว่าตราบใดที่ Yoko Taro ยังมีชีวิตอยู่ ซีรีส์ Nier ก็จะดำเนินต่อไป แม้ว่าเขาจะเน้นย้ำว่าตอนนี้มีสถานการณ์ที่ทำให้พวกเขาไม่สามารถออกภาคใหม่ได้ในเร็ว ๆ นี้ก็ตาม</p>\n<p>มีรายงานว่าตอนท้ายของการนำเสนอ Yosuke ระบุว่าเขาและ Yoko กำลังทำงานร่วมกันในโปรเจ็กต์อื่นที่แยกออกมาจาก Nier และเขาอยากจะพูดถึงเรื่องนี้ในสักช่วงของปี 2024</p>\n<p>Nier: Automata พัฒนาโดย PlatinumGames และจัดจำหน่ายโดย Square Enix และวางจำหน่ายครั้งแรกบน PS4 และ PC ในปี 2017 ก่อนที่จะวางจำหน่ายบน Xbox One ในปี 2018 ส่วนเกมเวอร์ชัน Switch วางขายในเดือนตุลาคมปี 2022</p>\n<p><img alt=\"No Description\" src=\"https://www.blognone.com/sites/default/files/externals/528d1f1c427fede34eaf18b0fc245721.jpg\" /></p>\n<p>เกมล่าสุดของ Yoko Taro คือ <a href=\"https://www.blognone.com/node/132600\">404 Game Re:set</a> ซึ่งเป็นเกมมือถือที่สร้างขึ้นร่วมกับ Sega เกมดังกล่าวซึ่งมีฉากหลังเป็นอนาคต และเล่าเรื่องในเกมว่า Sega เป็นองค์กรที่ชั่วร้าย และใหญ่ที่สุดในโลก เกมเปิดตัวในญี่ปุ่นเมื่อเดือนเมษายนที่ผ่านมา แต่ต่อมาประกาศว่าจะเกมปิดตัวลงในเดือนมกราคมปี 2024</p>\n<p>ที่มา - <a href=\"https://www.4gamer.net/games/353/G035315/20231119003/\">4gamer</a> via <a href=\"https://www.videogameschronicle.com/news/the-nier-series-will-continue-as-long-as-yoko-taro-remains-alive-producer-says/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/nier\">Nier</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e3dc74b72e6481f7abe0974940d366806a938da03cd0bb7258c5e9e7de1fb42","category":"Thai"}