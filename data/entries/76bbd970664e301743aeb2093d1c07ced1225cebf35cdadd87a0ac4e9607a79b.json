{"title":"Tesla ขึ้นราคา Model 3 และ Y 2,000 ดอลลาร์, Model S และ X 5,000 ดอลลาร์ ระบุเพราะความต้องการ EV สูงเกินคาด","link":"https://www.blognone.com/node/125447","date":1635150003000,"content":"<div><div><div><p>Tesla ปรับราคาเริ่มต้นของรถ 4 รุ่น คือ Model 3 และ Model Y, Model S และ Model X โดย Model 3 และ Model Y ขึ้นราคา 2,000 ดอลลาร์ จาก 41,990 ดอลลาร์ และ 54,990 ดอลลาร์ เป็น 43,990 และ 56,990 ดอลลาร์ตามลำดับ</p>\n<p>ส่วน Model S และ X ขึ้นราคา 5,000 ดอลลาร์ จาก 89,990 ดอลลาร์ และ 99,990 ดอลลาร์ เป็น 94,990 และ 104,990 ดอลลาร์ ตามลำดับ</p>\n<p><img src=\"https://www.blognone.com/sites/default/files/externals/dd987a9b1bf5a9f7f7d4e886d99e6240.jpg\" /></p>\n<p>Zach Kirkhorn ซีเอฟโอของ Tesla Motors ระบุสาเหตุการขึ้นราคากับผู้ถือหุ้น ว่าเป็นเพราะความต้องการรถ EV เพิ่มขึ้นเกินกว่าที่คาด (“caught us a little bit off guard.”) และเป็นการปรับราคาเพื่อรักษาสมดุลซัพพลายกับความต้องการ และป้องกันการขาดแคลนชิ้นส่วน</p>\n<p>ยังไม่แน่ชัดว่าการขึ้นราคานี้มีผลจากวิกฤตชิปขาดแคลนหรือไม่ เพราะ<a href=\"https://www.blognone.com/node/125066\">ตัวเลขการผลิตรถของ Tesla ในไตรมาส 3/2021 ก็ยังเพิ่มขึ้น</a> แต่<a href=\"https://www.theverge.com/2021/5/7/22423479/semiconductor-shortage-new-car-truck-prices-sales\">วิกฤตชิปขาดแคลนก็ทำให้รถ EV หลายยี่ห้อต้องขึ้นราคา</a>ไปก่อนแล้ว รวมถึงทำให้ <a href=\"https://www.blognone.com/node/124568\">GM ต้องลดจำนวนการผลิตรถยนต์ในอเมริกาเหนือ</a>ลงอีกด้วย</p>\n<p>ที่มา - <a href=\"https://www.theverge.com/2021/10/24/22743398/tesla-quietly-raises-prices-electric-vehicles-model-x\">The Verge</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/automobile\">Automobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76bbd970664e301743aeb2093d1c07ced1225cebf35cdadd87a0ac4e9607a79b","category":"Thai"}