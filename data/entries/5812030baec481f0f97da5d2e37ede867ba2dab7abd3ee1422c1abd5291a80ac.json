{"title":"เกม Killer Instinct ได้อัพเดตฉลองครบ 10 ปีของเกม ปรับกราฟิกรองรับ Xbox Series X|S","link":"https://www.blognone.com/node/135153","date":1691376856000,"content":"<div><div><div><p>เกมไฟติ้ง Killer Instinct เวอร์ชันปี 2013 (เป็นการรีบูตของเกม 2 ภาคแรกที่ออกในปี 1994/1996) ได้รับการอัพเดตอีกครั้งหลังเกมออกมานานถึง 10 ปีแล้ว!</p>\n<p>Killer Instinct เวอร์ชันปี 2013 เป็นเกมแบบ free-to-play บนพีซีและ Xbox One โดยมีไมโครซอฟท์เป็นผู้จัดจำหน่าย ตอนแรกเกมพัฒนาโดยสตูดิโอ Double Helix แต่หลังจากนั้นโดน Amazon ซื้อกิจการ ทำให้<a href=\"https://www.blognone.com/node/135148\">ไมโครซอฟท์เปลี่ยนมามอบหมายให้สตูดิโอ Iron Galaxy มารับผิดชอบทำคอนเทนต์ต่อแทน</a> เกมออกเนื้อหาเพิ่มเติมทั้งหมด 3 ซีซัน โดยชุดสุดท้ายออกในปี 2017 และเกมยังมีฐานแฟนๆ เล่นอยู่อย่างเหนียวแน่น</p>\n<p>หลังจากข่าวคราวของเกมเงียบหายไปนาน ล่าสุด Iron Galaxy ประกาศออกอัพเดต 10th Anniversary โดยรองรับกราฟิก 4K บนคอนโซล Xbox Series X|S (เดิมเกมเล่นได้บน Xbox Series แต่เป็นกราฟิก Xbox One), ปรับปรุงสมดุลของเกม และปรับปรุงระบบจับคู่เล่นออนไลน์ ตัวอัพเดตครบ 10 ปีจะออกภายในปีนี้</p>\n<p><img alt=\"No Description\" src=\"https://www.blognone.com/sites/default/files/externals/3978797646ee54e55f09854d0b58ecd5.jpg\" /></p>\n<blockquote><p>Our friends <a href=\"https://twitter.com/IronGalaxy?ref_src=twsrc%5Etfw\">@IronGalaxy</a> are back! And together, we’re bringing you Killer Instinct's free 10th Anniversary Update later this year – including a balance update, improved matchmaking, and 4K support for Series X|S.More info coming soon!</p>\n<p>— Killer Instinct (@KillerInstinct) <a href=\"https://twitter.com/KillerInstinct/status/1687640654405591040?ref_src=twsrc%5Etfw\">August 5, 2023</a></p></blockquote>\n<blockquote><p>\"You guys made this happen!\"We are honored to share the stage with the head of Killer Instinct, James Goddard, to bring the news about the massive update coming to KI!<a href=\"https://t.co/pRm0CRum2y\">https://t.co/pRm0CRum2y</a> | <a href=\"https://twitter.com/hashtag/Evo2023?src=hash&amp;ref_src=twsrc%5Etfw\">#Evo2023</a> <a href=\"https://t.co/lXlLfYIaan\">pic.twitter.com/lXlLfYIaan</a></p>\n<p>— EVO (@EVO) <a href=\"https://twitter.com/EVO/status/1687645086564397056?ref_src=twsrc%5Etfw\">August 5, 2023</a></p></blockquote>\n<p>ที่มา - <a href=\"https://www.windowscentral.com/gaming/xbox/killer-instinct-getting-10th-anniversary-update-with-xbox-series-xors-support\">Windows Central</a></p>\n</div></div></div><div><div>Topics: </div><div><div><a href=\"/topics/killer-instinct\">Killer Instinct</a></div><div><a href=\"/topics/games\">Games</a></div><div><a href=\"/topics/iron-galaxy-studios\">Iron Galaxy Studios</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5812030baec481f0f97da5d2e37ede867ba2dab7abd3ee1422c1abd5291a80ac","category":"Thai"}