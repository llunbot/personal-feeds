{"title":"สรุปเหตุโจมตี T-Mobile ข้อมูลรั่วไหลกระทบกว่า 54 ล้านราย ทั้งลูกค้าใหม่, เก่า รายเดือนและเติมเงิน","link":"https://www.blognone.com/node/124355","date":1629614448000,"content":"<div><div><div><p>ความคืบหน้าเพิ่มเติมเหตุข้อมูลลูกค้า T-Mobile โอเปอเรเตอร์ในสหรัฐฯ <a href=\"https://www.blognone.com/node/124237\">รั่วไหล</a>ล่าสุด  T-Mobile เผยตัวเลขลูกค้าที่ได้รับผลกระทบจากเหตุโจมตีครั้งนี้ใว่าอยู่ที่ 54 ล้านราย</p>\n<p>T-Mobile เผยตัวเลขรอบแรกเมื่อวันพุธที่ 18 ส.ค. ว่าผู้ได้รับผลกระทบอยู่ที่ 47.8 ล้านราย ในจำนวนนี้มีประมาณ 7.8 ล้านบัญชีที่เป็นลูกค้ารายเดือนของ T-Mobile ส่วนที่เหลือเป็นผู้ใช้งานที่เคยสมัครเข้าใช้บริการอื่นของ T-Mobile และล่าสุดทางบิีษัทระบุในเอกสาร SEC ว่ามีผู้ได้รับผลกระทบเพิ่มเติมอีก 6 ล้านราย และยังมีบัญชีของลูกค้าเก่าอีก 667,000 บัญชี รวมแล้วกว่า 54 ล้านรายที่ได้รับผลกระทบ</p>\n<p>ข้อมูลที่หลุดไปมีหลากหลาย ทั้ง ชื่อ วันเกิด หมายเลขประกันสังคม ใบขับขี่ และข้อมูลอื่นๆ ที่ระบุตัวตนได้ ตัวหมายเลขโทรศัพท์และราย IMEI และ IMSI หรือข้อมูลระบุอุปกรณ์มือถือและซิมการ์ดก็รั่วไหลเช่นกัน</p>\n<p>ก่อนหน้านี้แฮกเกอร์ที่อ้างว่าได้ขโมยข้อมูลมาจาก T-Mobile โพสต์ในฟอรัมมีข้อมูลของคนถึง 100 ล้านคน ขายข้อมูล 30 ลเานคน แลกกับเงินบิทคอยน์ 270,000 ดอลลาร์</p>\n<p>T-Mobile ระบุว่าได้ปิดการเข้าถึงที่แฮกเกอร์เข้าโจมตีแล้ว และจะดำเนินการเพื่อลูกค้าต่อไป เช่น ให้บริการปกป้องข้อมูลประจำตัวเป็นเวลาสองปีแก่ทุกคนที่คิดว่าอาจได้รับผลกระทบ เป็นต้น</p>\n<p><img src=\"https://www.blognone.com/sites/default/files/externals/3d66bb176078d9a73f405c7079446f26.png\" /></p>\n<p>ที่มา - <a href=\"https://www.engadget.com/tmobile-data-breach-number-of-people-affected-cyberattack-160353536.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/t-mobile\">T-Mobile</a></div><div><a href=\"/topics/data-breach\">Data Breach</a></div><div><a href=\"/topics/hacker\">Hacker</a></div><div><a href=\"/topics/security\">Security</a></div><div><a href=\"/topics/cybersecurity\">Cybersecurity</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b659a4cd4e8a2c03e75d927d67ae27ba37af7fa3b7b07e6836484c4c69c159c","category":"Thai"}