{"title":"[ลือ] นินเทนโดจะออกคอนโซลใหม่ ครึ่งหลังปี 2024, สตูดิโอเกมรายใหญ่ได้ Dev Kit แล้ว","link":"https://www.blognone.com/node/135070","date":1690813881000,"content":"<div><div><div><p>Video Games Chronicle อ้างแหล่งข่าวในวงการเกมหลายรายว่า นินเทนโดตั้งเป้าออกคอนโซลเครื่องใหม่ในช่วงครึ่งหลังของปี 2024 โดยสตูดิโอเกมรายหลักๆ ได้เครื่อง development kit ไปทดสอบกันแล้ว</p>\n<p>ตอนนี้ยังมีรายละเอียดของคอนโซลตัวใหม่ออกมาไม่เยอะนัก เท่าที่พอมีคือ</p>\n<ul>\n<li>ใช้งานเป็นเครื่องพกพาได้ แบบเดียวกับ Switch</li>\n<li>เครื่องรุ่นแรกอาจใช้จอ LCD เพื่อลดต้นทุน แทนการใช้จอ OLED ที่แพงกว่า</li>\n<li>ยังรองรับการ์ดเกม แบบเดียวกับ Switch</li>\n</ul>\n<p><img alt=\"No Description\" src=\"https://www.blognone.com/sites/default/files/externals/99770aec1241a43d834020aaacb55eb6.jpg\" /></p>\n<p>ภาพจาก <a href=\"https://store.nintendo.co.uk/en/games/play-your-way/family-fun\">Nintendo</a></p>\n<p>Christopher Dring นักวิเคราะห์จากบริษัท ReedPop ให้ความเห็นกับ VGC ว่าธรรมเนียมของนินเทนโดคือออกคอนโซลใหม่ในช่วงกลางรอบ (mid-cycle) ของคอนโซลคู่แข่งโซนี่-ไมโครซอฟท์อยู่แล้ว เช่น Switch ออกปี 2017 หลัง PS4/Xbox One วางขาย 3 ปี หากนินเทนโดจะออกคอนโซลใหม่ปี 2024 ก็จะออกหลัง PS5/Xbox Series X นาน 4 ปี</p>\n<p>อย่างไรก็ตาม อุปสรรคของนินเทนโดคือตัวเอง เพราะต้องทำให้เจ้าของ Switch เชื่อได้ว่าคอนโซลใหม่มีดีพอสำหรับการอัพเกรด ในขณะที่ฐานลูกค้าส่วนหนึ่งของนินเทนโดไม่ได้แคร์มากกับเรื่องสมรรถนะหรือกราฟิก ตัวอย่างคือ Mario Kart ภาคหน้าจะมีอะไรใหม่ที่คอนโซลปัจจุบันไม่สามารถให้ได้ เป็นเรื่องที่ยากไม่น้อย</p>\n<p>ที่มา - <a href=\"https://www.videogameschronicle.com/news/sources-nintendo-switch-2-targets-2024-with-next-gen-console/\">VGC</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99290450b883a089a32fab9a23e6903981e6809af4fcb36a32d92519dfd96332","category":"Thai"}