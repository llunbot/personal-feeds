{"title":"เกม Split Fiction มาแรง ยอดผู้เล่นบน Steam วันแรกเกือบ 2 แสนคน","link":"https://www.blognone.com/node/145148","date":1741420273000,"content":"<div><div><div><p><a href=\"https://www.blognone.com/node/145091\">เกม Split Fiction ของ Hazelight Studios ทำคะแนนรีวิวได้สูงสุดของเกมปี 2025 เท่าที่ออกขายมาจนถึงตอนนี้</a> ในแง่ของคุณภาพเกมคงไม่ต้องมีคำถามใดๆ อีกแล้ว สิ่งที่เหลือคือรีวิวดีจะนำไปสู่ยอดขายด้วยหรือไม่</p>\n<p>หลังเกมวางขาย 6 มีนาคม 2025 ผ่านมาได้วันกว่าๆ ยอดผู้เล่นบน Steam ก็ออกมาดูดี มีผู้เล่นสูงสุดอยู่ที่ 197,434 คน เอาชนะตัวเลขสูงสุดของ It Takes Two ที่ทำไว้ 71,039 คนได้แบบขาดลอย (สูงกว่ากันเกือบ 3 เท่า) ถือเป็นจุดเริ่มต้นที่ดีของ Split Fiction (แม้ไม่มี<a href=\"https://www.blognone.com/node/144995\">ผู้เล่นเป็นล้านในวันแรกแบบ Monster Hunter Wilds แต่แฟรนไชส์เกมมันก็คนละระดับกัน</a>)</p>\n<p>เกม Split Fiction ยังวางขายบนแพลตฟอร์มอื่นๆ เช่น บนพีซียังขายบน Epic Games Store และ EA App ส่วนคอนโซลมีบน PlayStation 5 และ Xbox Series X|S ตามปกติ และต้องไม่ลืมว่าผู้สร้างเกมใจดี <a href=\"https://www.blognone.com/node/144829\">ซื้อเกมชุดเดียวยังได้ Friend's Pass ส่งให้เพื่อนบนแพลตฟอร์มอื่นมาเล่นด้วยกันได้อีก</a> เท่ากับว่าจะมีผู้เล่น Split Fiction เพิ่มขึ้นอีกมากด้วย</p>\n<p>ที่มา - <a href=\"https://steamdb.info/app/2001120/charts/\">SteamDB</a>, <a href=\"https://gamerant.com/split-fiction-player-count-record-hazelight-studios-steam/\">GameRant</a></p>\n<p><img alt=\"No Description\" src=\"https://www.blognone.com/sites/default/files/externals/9be5ed895767944f3a56b85608b57819.jpg\" /></p>\n</div></div></div><div><div>Topics: </div><div><div><a href=\"/topics/split-fiction\">Split Fiction</a></div><div><a href=\"/topics/games\">Games</a></div><div><a href=\"/topics/hazelight-studios\">Hazelight Studios</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad069a12614928c627395bbd30fa12802921399a61420d9018fdc6797241e8e0","category":"Thai"}