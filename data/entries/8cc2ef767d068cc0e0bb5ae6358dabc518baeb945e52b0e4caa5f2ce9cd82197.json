{"title":"Salesforce รายงานผลประกอบการ เติบโตทั้งรายได้-กำไร-กระแสเงินสด","link":"https://www.blognone.com/node/143453","date":1733311305000,"content":"<div><div><div><p>Salesforce รายงานผลประกอบการประจำไตรมาสที่ 3 ของปีการเงินบริษัท 2025 สิ้นเดือนตุลาคม 2024 รายได้รวมเพิ่มขึ้น 8% จากช่วงเดียวกันในปีก่อนเป็น 9,444 ล้านดอลลาร์ และมีกำไรสุทธิตามบัญชี GAAP 1,527 ล้านดอลลาร์</p>\n<p>Marc Benioff ซีอีโอและประธาน Salesforce กล่าวว่าผลการดำเนินงานในไตรมาสที่ผ่านมา ยังคงโดดเด่นทั้งรายได้ อัตรากำไร กระแสเงินสด โดยระบบปัญญาประดิษฐ์ <a href=\"https://www.blognone.com/node/141991\">Agentforce</a> ได้เข้ามาเปลี่ยนผ่านแพลตฟอร์ม Salesforce ให้รองรับการทำงานรูปแบบใหม่ ที่จะมีบทบาทสำคัญมากขึ้นในอนาคตและในทุกอุตสาหกรรมธุรกิจ</p>\n<p>มีประเด็นเล็ก ๆ ในช่วงแถลงผลประกอบการกับนักวิเคราะห์ โดย Benioff บอกว่าเมื่อกันยายนเขาไปดำน้ำที่เกาะฟาการาวา และได้รับบาดเจ็บที่เอ็นร้อยหวาย แต่เขารู้สึกผิดหวังมากเพราะโรงพยาบาลที่ให้การรักษา ไม่สามารถกำหนดการนัดหมายกับเขาได้ด้วยการนำเครื่องมือ AI มาใช้งาน เขาต้องการสื่อสารเรื่องนี้กับลูกค้าว่างานบางประเภทนั้นสามารถนำ AI มาทดแทนได้ พนักงานควรมีเวลาพักผ่อน และทำงานที่สำคัญและมีคุณค่ากับพวกเขาอย่างที่แท้จริง</p>\n<p>ที่มา: <a href=\"https://investor.salesforce.com/press-releases/press-release-details/2024/Salesforce-Announces-Third-Quarter-Fiscal-2025-Results/default.aspx\">Salesforce</a> และ <a href=\"https://www.cnbc.com/2024/12/03/salesforce-crm-q3-earnings-report-2025.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2c69d76a411b6c9df3837fcf9339c99a.jpeg\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cc2ef767d068cc0e0bb5ae6358dabc518baeb945e52b0e4caa5f2ce9cd82197","category":"Thai"}