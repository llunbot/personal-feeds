{"title":"Unity เปลี่ยนวิธีคิดค่าใช้งานเอนจิน นับตามจำนวนการติดตั้งเกม กระทบนักพัฒนาเกมอย่างหนัก","link":"https://www.blognone.com/node/135724","date":1694612496000,"content":"<div><div><div><p>Unity ประกาศวิธีการคิดเงินค่าใช้งานเอนจินเกมใหม่ เปลี่ยนมาคิดเงินตามจำนวนการติดตั้งเกม (installs) สร้างเสียงวิจารณ์จากนักพัฒนาเกมจำนวนมาก</p>\n<p>ตัวเอนจิน Unity แบ่งออกเป็น 2 ส่วนคือ Unity Editor ที่ใช้สร้างเกม และ Unity Runtime เป็นเอนจินที่ผนวกไปกับไฟล์ของเกม การเปลี่ยนแปลงนี้คือ Unity คิดเงินค่า Unity Runtime Fee ต่อเมื่อเกมเข้าเงื่อนไขครบ 2 ข้อคือ</p>\n<ul>\n<li>รายได้เกิน 200,000 ดอลลาร์ในรอบ 12 เดือนล่าสุด</li>\n<li>จำนวนการติดตั้งเกิน 200,000 ครั้ง (นับตั้งแต่เริ่มต้น)</li>\n</ul>\n<p><img src=\"https://www.blognone.com/sites/default/files/externals/a3792a1f075a9c246c0bece2c2af1638.jpg\" alt /></p>\n<p>หากเข้าข่ายนี้ Unity จะเริ่มคิดเงินจากนักพัฒนาในราคา 0.20 ดอลลาร์ต่อการติดตั้ง (0.02 ดอลลาร์ หากลูกค้าที่เล่นเกมอยู่ในตลาดประเทศเกิดใหม่ ซึ่งรวมประเทศไทยด้วย) โดย Unity บอกว่ามีวิธีการนับจำนวนการติดตั้งเกมที่แม่นยำ สามารถตรวจจับเกมละเมิดลิขสิทธิ์ได้ด้วย (เพื่อไม่คิดราคาส่วนนี้) แต่ไม่เปิดเผยรายละเอียด</p>\n<p>หากนักพัฒนาจ่ายค่าสมาชิก Unity Pro หรือ Unity Enterprise อยู่แล้ว ตัวเลขจะเปลี่ยนไป แต่หลักการคิดเหมือนเดิม คือเริ่มคิดเงินต่อเมื่อรายได้เกิน 1 ล้านดอลลาร์ และจำนวนการติดตั้งเกิน 1 ล้านครั้ง แถมคิดเงินในราคาถูกกว่านักพัฒนาทั่วไป (ดูตารางประกอบ) หากนักพัฒนาเกมใช้บริการอื่นๆ ของบริษัท Unity ด้วยก็มีสิทธิได้ส่วนลดเพิ่มเติมอีก</p>\n<p>การเปลี่ยนแปลงนี้จะเริ่มมีผลในวันที่ 1 มกราคม 2024</p>\n<p><img alt=\"No Description\" src=\"https://www.blognone.com/sites/default/files/externals/0fd8e0d61c2e0a16072331ec5a54daef.png\" /></p>\n<p>ประกาศนี้ย่อมได้รับเสียงคัดค้านจากนักพัฒนาเกมจำนวนมาก เพราะเพิ่มต้นทุนให้นักพัฒนาอิสระและนักพัฒนารายย่อย แถมยังเกิดความสับสนมากมายเรื่องวิธีการนับของ Unity ว่านับอย่างไร เช่น เกมที่อยู่บน Game Pass มีคนเล่นจำนวนมากๆ แต่ไม่จ่ายเงินซื้อเกมโดยตรงจะนับอย่างไร, ซื้อเกมบน Steam แล้วติดตั้งบนพีซีสามเครื่อง นับกี่ชุด, เดโมนับหรือไม่ ซึ่งภายหลัง Unity รวบรวม FAQ ให้ความกระจ่างมากขึ้นในบางประเด็น แต่ก็ยังมีบางประเด็นที่ไม่ได้อธิบายอยู่ดี</p>\n<p>นักพัฒนาเกมบางรายถึงประกาศว่าจะเลิกใช้ Unity และลบเกมเดิมทิ้ง หรือประกาศขายเกมลดราคากระหน่ำ ก่อนนำเกมออกจากหน้าร้านต่างๆ ในวันที่ 1 มกราคม 2024</p>\n<blockquote><p>Our thoughts on the Unity Runtime Fee <a href=\"https://t.co/Z0zrXsiHAc\">pic.twitter.com/Z0zrXsiHAc</a></p>\n<p>— Landfall (@LandfallGames) <a href=\"https://twitter.com/LandfallGames/status/1701893371290075315?ref_src=twsrc%5Etfw\">September 13, 2023</a></p></blockquote>\n<blockquote><p>The developer Cult of the Lamb has threatened to delete the game on January 1 amid the ungoing Unity pricing backlash. <a href=\"https://t.co/Daq1cZEeRh\">https://t.co/Daq1cZEeRh</a> <a href=\"https://t.co/o8nsrCCMvP\">pic.twitter.com/o8nsrCCMvP</a></p>\n<p>— IGN (@IGN) <a href=\"https://twitter.com/IGN/status/1701921438259609747?ref_src=twsrc%5Etfw\">September 13, 2023</a></p></blockquote>\n<blockquote><p>Game studios, developers and publishers aren't happy with a new policy from Unity that will cost a small fee every time someone downloads a game built on Unity's engine. <a href=\"https://t.co/fZF2jSn6pi\">pic.twitter.com/fZF2jSn6pi</a></p>\n<p>— IGN (@IGN) <a href=\"https://twitter.com/IGN/status/1701942579485397437?ref_src=twsrc%5Etfw\">September 13, 2023</a></p></blockquote>\n<blockquote><p>Today we announced a change to our business model which includes new additions to our subscription plans, and the introduction of a Runtime fee. We wanted to provide clarifying answers to the top questions most of you are asking.Yes, this is a price increase and it will only…</p>\n<p>— Unity (@unity) <a href=\"https://twitter.com/unity/status/1701650081403842851?ref_src=twsrc%5Etfw\">September 12, 2023</a></p></blockquote>\n<p>ที่มา - <a href=\"https://forum.unity.com/threads/unity-plan-pricing-and-packaging-updates.1482750\">Unity</a>, <a href=\"https://unity.com/pricing-updates\">Unity</a>, <a href=\"https://www.eurogamer.net/unity-reveals-plans-to-charge-per-game-install-drawing-criticism-from-development-community\">Eurogamer</a>, <a href=\"https://www.gameinformer.com/2023/09/12/unity-introduces-controversial-per-install-fee-several-indie-devs-respond\">GameInformer</a></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/game-engine\">Game Engine</a></div><div><a href=\"/topics/games\">Games</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8219a4b27319b604500fbd5b55841d38baf0fd18e7199d4b6d21c77e64f84c4f","category":"Thai"}