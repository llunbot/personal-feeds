{"title":"Qualcomm รายงานผลประกอบการ รายได้รวมทำสถิติสูงสุดใหม่ ตามความต้องการที่มากขึ้น","link":"https://www.blognone.com/node/144536","date":1738882320000,"content":"<div><div><div><p>Qualcomm รายงานผลประกอบการของไตรมาสที่ 1 ตามปีการเงินบริษัท 2025 สิ้นสุดวันที่ 29 ธันวาคม 2024 มีรายได้ตามบัญชี GAAP 11,669 ล้านดอลลาร์ เพิ่มขึ้น 17% จากช่วงเดียวกันในปีก่อน และมีกำไรสุทธิ 3,180 ล้านดอลลาร์</p>\n<p>ธุรกิจจัดจำหน่ายชิปของ Qualcomm หรือ QCT ยังคงเติบโตสูง รายได้รวมเพิ่มขึ้น 20% เป็น 10,084 ล้านดอลลาร์ รายได้ส่วนโทรศัพท์มือถือเพิ่ม 13% เป็น 7,574 ล้านดอลลาร์, ยานยนต์เพิ่มขึ้น 61% เป็น 961 ล้านดอลลาร์ ส่วน IoT เพิ่มขึ้น 36% เป็น 1,549 ล้านดอลลาร์ และกลุ่มธุรกิจไลเซนส์ QTL รายได้เพิ่มขึ้น 5% เป็น 1,535 ล้านดอลลาร์</p>\n<p>Cristiano Amon ซีอีโอ Qualcomm กล่าวว่ารายได้รวมในไตรมาสนี้ทำสถิติสูงสุดใหม่ของบริษัท สะท้อนความแข็งแกร่งในเทคโนโลยีของบริษัท ตลอดจนแผนงานในอนาคตเพื่อรองรับความต้องการของลูกค้า โดยบริษัทคงเป้าหมายสำคัญคือมีรายได้ส่วนที่ไม่ใช่โทรศัพท์ให้ได้ 2.2 หมื่นล้านดอลลาร์ ในปีการเงิน 2029</p>\n<p>ที่มา: <a href=\"https://s204.q4cdn.com/645488518/files/doc_financials/2025/q1/FY2025-1st-Quarter-Earnings-Release.pdf\">Qualcomm</a> (pdf)</p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/a231bd92abe7b0a836c99f58180a8923.png\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3af19e7bcc4b2b7a05ac9065b1312f76968fad4912cf446200ff157580be3201","category":"Thai"}