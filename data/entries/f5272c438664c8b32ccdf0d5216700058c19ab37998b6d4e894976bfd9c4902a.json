{"title":"Spotify เปิดตัว Merch Hub ซื้อสินค้าของศิลปินได้โดยตรงจากในแอป","link":"https://www.blognone.com/node/136267","date":1697539062000,"content":"<div><div><div><p>Spotify เปิดตัวฟีเจอร์ใหม่ Merch Hub ที่ทำให้ผู้ใช้งานสามารถเลือกซื้อสินค้าจากศิลปินคนโปรดได้โดยตรงจากในแอปของ Spotify ได้ ซึ่งการขายสินค้าของ Spotify นั้นไม่ใช่เรื่องใหม่เพราะในปี 2021 ทาง Spotify เคยร่วมมือกับ Shopify เพื่อขายสินค้าของศิลปินมาก่อน แต่ไม่ได้รองรับการใช้งานจากในแอป Spotify โดยตรงแต่อย่างใด</p>\n<p>Merch Hub จะแนะนำสินค้าโดยปรับเปลี่ยนตามพฤติกรรมการฟังเพลงของผู้ใช้งาน และผู้ใช้งานยังสามารถดูสินค้าได้ในหน้าโปรไฟล์ของศิลปินอีกด้วย ซึ่งผู้ใช้งานสามารถเลือกรายการสินค้า และกดซื้อผ่านแอป Spotify ได้โดยตรง แต่ระบบจะทำงานโดยมี Shopify อยู่เบื้องหลัง</p>\n<p>สำหรับ Merch Hub หรือหน้า Merch for You จะเป็นแท็บอยู่ในหน้า Search ด้านล่างสุด หรือเข้าไปดูสินค้าผ่านเว็บไซต์ของ Spotify ได้</p>\n<p><img alt=\"No Description\" src=\"https://www.blognone.com/sites/default/files/externals/7ed46115af9f50b164385a6f2cd05d0c.png\" /></p>\n<p>ที่มา - <a href=\"https://newsroom.spotify.com/2023-10-16/shop-find-all-artist-merch-hub-spotify-app-shopify/\">Spotify</a> via <a href=\"https://www.theverge.com/2023/10/16/23919160/spotify-merch-hub-taylor-swift-shopify\">The Verge</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5272c438664c8b32ccdf0d5216700058c19ab37998b6d4e894976bfd9c4902a","category":"Thai"}