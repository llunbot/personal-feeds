{"title":"เป็นทางการแล้ว TSMC ประกาศตั้งโรงงานผลิตชิปที่ญี่ปุ่น ผลิตที่ 22-28 นาโนเมตร","link":"https://www.blognone.com/node/125284","date":1634272086000,"content":"<div><div><div><p>TSMC ยืนยัน<a href=\"https://www.blognone.com/node/125220\">ข่าวการตั้งโรงงานผลิตชิปที่ประเทศญี่ปุ่น</a>แล้ว โดยซีอีโอ C.C. Wei แจ้งกับนักลงทุนว่าโรงงานใช้กระบวนการผลิตขนาด 22 และ 28 นาโนเมตร รองรับงานได้หลายประเภท เช่น เซ็นเซอร์ภาพหรือไมโครคอนโทรลเลอร์ การก่อสร้างจะเริ่มในปี 2022 และเดินสายผลิตจริงในปี 2024</p>\n<p>TSMC ไม่ได้แจ้งตัวเลขมูลค่าของโรงงานนี้ (บอกแค่ว่าไม่ได้นับรวมใน<a href=\"https://www.blognone.com/node/122002\">แผนลงทุนก้อนใหญ่ 1 แสนล้านดอลลาร์ที่ประกาศไปเมื่อต้นปี</a>) และไม่ได้พูดถึงว่าเป็นการร่วมลงทุนกับโซนี่ตามที่เป็นข่าวด้วยหรือไม่ แต่ปกติแล้ว TSMC จะเป็นเจ้าของโรงงานเอง 100%</p>\n<p>ทุกวันนี้ TSMC มีโรงงานผลิตชิปในไต้หวัน จีน สหรัฐอเมริกา (<a href=\"https://www.tsmc.com/english/aboutTSMC/TSMC_Fabs\">รายชื่อโรงงานทั้งหมด</a>) ทำให้โรงงานในญี่ปุ่นเป็นประเทศที่สี่ แถมยังมีข่าวว่าสนใจตั้งโรงงานในเยอรมนีด้วยเช่นกัน</p>\n<p>ที่มา - <a href=\"https://asia.nikkei.com/Business/Tech/Semiconductors/TSMC-announces-plans-to-build-first-chip-plant-in-Japan\">Nikkei Asia</a>, ภาพโรงงานที่นานจิง จาก <a href=\"https://pr.tsmc.com/english/gallery-fabs-outside\">TSMC</a></p>\n<p><img src=\"https://www.blognone.com/sites/default/files/externals/3a14ff6c29c63f042dd5fbbb261261d1.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div><div><a href=\"/topics/japan\">Japan</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53dde75bfd026749361ab07c44a9d270d0fb572f4c5ffb4f88338ff9d065337b","category":"Thai"}