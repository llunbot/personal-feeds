{"title":"มาเลเซียใช้รถบดถนน ทำลายเครื่องขุดบิตคอยน์กว่า 1,069 เครื่องที่ยึดได้บนเกาะบอร์เนียว","link":"https://www.blognone.com/node/123803","date":1626773475000,"content":"<div><div><div><p>กรมตำรวจมาเลเซีย ยึดเครื่องขุดเหมืองบิตคอยน์ได้กว่า 1,069 เครื่องในเมืองมิริ เกาะบอร์เนียว หลังบุกทลายเหมืองที่ลักลอบใช้ไฟจากสายส่งของ Sarawak Energy แบบผิดกฎหมาย คิดเป็นเงินกว่า 2 ล้านดอลลาร์สหรัฐ ก่อนนำเครื่องขุดมูลค่ากว่า 1.26 ล้านดอลลาร์ที่ยึดได้ มาทำลายด้วยการขับรถบดถนนทับตามคำสั่งศาล แทน<a href=\"https://twitter.com/cnLedger/status/1358340478303830016\">ขายต่อหรือนำมาประมูลแบบที่ประเทศจีนทำ</a></p>\n<p>แม้การขุดเหมืองบิตคอยน์ในมาเลเซียจะไม่ผิดกฎหมาย แต่การลักลอบใช้ไฟฟ้า มีโทษปรับสูงสุด 100,000 ริงกิตมาเลเซีย (ราว 780,000 บาท) หรือจำคุก 5 ปี ตามกฎหมาย <a href=\"https://www.st.gov.my/contents/article/polisi/2016/01-Act_447_-_Electricity_Supply_Act_1990.pdf\">Electricity Supply Act</a></p>\n<p>Hakemal Hawari ผู้ช่วยผู้บังคับการของกรมตำรวจมาเลเซีย (Assistant Commissioner) ระบุเพิ่มเติมว่านอกจากมูลค่าการใช้ไฟฟ้าแล้ว การขโมยใช้ไฟของผู้ลักลอบขุดเหมืองบิตคอยน์ครั้งนี้ ยังทำบ้านเรือนเกิดไฟไหม้ไปแล้ว 3 หลัง (คาดว่าจากการลอบตัดต่อสายไฟ และใช้ไฟปริมาณมาก)</p>\n<p><a href=\"https://cbeci.org/mining_map\">Cambridge Center for Alternative Finance</a> ศูนย์ศึกษาระบบการเงินทางเลือก เช่นระบบบล็อกเชนและคริปโต ของมหาวิทยาลัยเคมบริดจ์ ประมาณการว่าเหมืองบิตคอยน์ทั้งโลกราว 3.44% อยู่ในมาเลเซีย ติด 10 อันดับแรกของประเทศที่มีเหมืองบิตคอยน์มากที่สุดในโลก และก่อนหน้านี้เคยมีกรณี<a href=\"https://www.malaymail.com/news/malaysia/2021/03/26/cops-on-the-hunt-for-bitcoin-miner-behind-rm9m-loss-to-tnb/1961333\">เหมืองบิตคอยน์ที่มะละกา ขโมยใช้ไฟของบริษัท Tenaga Nasional Berhad</a> มูลค่ากว่า 2.2 ล้านดอลลาร์ไปแล้ว</p>\n<p>ที่มา - <a href=\"https://www.cnbc.com/2021/07/19/malaysian-police-steamroll-1point25-million-worth-of-bitcoin-mining-rigs.html\">CNBC</a></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/bitcoin\">Bitcoin</a></div><div><a href=\"/topics/malaysia\">Malaysia</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a33ed0e8c25db217dd973d6785b95fb13e0190b333131772b311b91d88ab3c6","category":"Thai"}