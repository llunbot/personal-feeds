{"title":"Mistral Small 3 โมเดล AI ขนาด 24B ระดับเดียวกับ GPT-4o-mini","link":"https://www.blognone.com/node/144475","date":1738555312000,"content":"<div><div><div><p>Mistral บริษัทปัญญาประดิษฐ์จากฝรั่งเศสเปิดตัวโมเดล LLM ในชื่อ Mistral Small 3 โมเดลแบบโอเพนซอร์สขนาด 24B แต่มีความสามารถใกล้เคียง GPT-4o-mini ที่เป็นโมเดลปิด</p>\n<p>แนวทางการออกแบบของ Mistral Small 3 เน้นการลดชั้น (layer) ของโมเดล ทำให้มี latency ต่ำส่งผลถึงความเร็วในการตอบที่ระดับ 150 โทเค็นต่อวินาที</p>\n<p>ผลการทดสอบของ Mistral Small 3 ทำได้ดีกว่าโมเดลขนาดใหญ่กว่าหลายตัว เช่น Gemma2-27B, Qwen-2.5-32B โดยรวมเข้าใกล้ GPT-4o-mini แนวทางการ</p>\n<p>ทาง Mistral แนะนำให้ใช้งานโมเดลนี้ในกลุ่มงานที่ต้องการความเร็ว เช่น ผู้ช่วยที่ต้องการตอบผลทันที หรือการใช้เป็นโมเดลตั้งต้นสำหรับการ finetune ความรู้เฉพาะทางเพิ่มเติม ตลอดจนกรณีที่ต้องการรันโมเดลในศูนย์ข้อมูลขององค์กรเอง นอกจากนี้ยังโมเดลยังเป็นสัญญาอนุญาตแบบ Apache 2.0 เปิดทางให้สามารถฝึกคิดก่อนตอบแบบ DeepSeek-R1 ได้</p>\n<p>โมเดลเปิดให้ใช้งานบน Le Platforme ของ Mistral เอง และยังใช้งานได้ผ่านแพลตฟอร์มอื่น เช่น Together.AI, IBM watsonx, หรือ Ollama</p>\n<p>ที่มา - <a href=\"https://mistral.ai/news/mistral-small-3/\">Mistral</a></p>\n<p><img alt=\"No Description\" src=\"https://www.blognone.com/sites/default/files/externals/b2957265e9f5a0911b5455db4a7a4931.png\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d69b61699dfd5d9361c51dffc12ebb91ba99a95be41c2606a775c063c9c6cc4","category":"Thai"}