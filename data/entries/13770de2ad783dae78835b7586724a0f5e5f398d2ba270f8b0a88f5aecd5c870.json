{"title":"Samsung รายงานผลประกอบการไตรมาส 3/2023 ระบุเห็นสัญญาณฟื้นตัวในธุรกิจ Memory","link":"https://www.blognone.com/node/136490","date":1698731886000,"content":"<div><div><div><p>ซัมซุงรายงานผลประกอบการประจำไตรมาสที่ 3 ปี 2023 หลังจากรายงาน<a href=\"https://www.blognone.com/node/136191\">ตัวเลขเบื้องต้น</a>ไปเมื่อต้นเดือน มียอดขายรวม 67.40 ล้านล้านวอน ลดลง 12% เมื่อเทียบกับไตรมาสเดียวกันในปีก่อน แต่เพิ่มขึ้น 12% ถ้าเทียบกับไตรมาส 2/2023 กำไรจากการดำเนินงานลดลงเป็น 2.43 ล้านล้านวอน และมีกำไรสุทธิ 5.84 ล้านล้านวอน จากกำไรในการลงทุนและประโยชน์ทางภาษี</p>\n<p>ซัมซุงบอกว่าปัจจัยหลักที่ส่งผลกับรายได้มาจากการออกสมาร์ทโฟนรุ่นใหม่ และยอดขายชิ้นส่วนหน้าจอพรีเมียมที่มากขึ้น ส่วนธุรกิจชิ้นส่วนหน่วยความจำมีทิศทางที่ดีขึ้นโดยขาดทุนลดลง ซึ่งซัมซุงมองว่าไตรมาสปัจจุบันส่วนธุรกิจนี้จะดีมากขึ้น จากการทำโปรโมชันปลายปี การออกสินค้าใหม่ และความต้องการสินค้าเพื่อใช้กับ Generative AI</p>\n<p>มุมมองในปี 2024 ซัมซุงมองว่าเศรษฐกิจภาพรวมยังมีความผันผวนสูง แต่มองว่าตลาดหน่วยความจำจะเริ่มฟื้นตัว จากความต้องการสินค้าประสิทธิภาพสูง ธุรกิจ Foundry จะเริ่มผลิตชิป 3 นาโนเมตรเจน 2 ในปีหน้า ส่วนกลุ่มสมาร์ทโฟนจะโฟกัสที่สินค้าระดับบนให้มียอดขายเพิ่มมากขึ้น</p>\n<p>ที่มา: <a href=\"https://news.samsung.com/global/samsung-electronics-announces-third-quarter-2023-results\">ซัมซุง</a> และ <a href=\"https://www.cnbc.com/2023/10/31/samsung-q3-earnings-2023-memory-chip-demand-to-improve.html\">CNBC</a></p>\n<p><img src=\"https://www.blognone.com/sites/default/files/externals/2c7b7350c5e44daa7efce4c15433ea99.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13770de2ad783dae78835b7586724a0f5e5f398d2ba270f8b0a88f5aecd5c870","category":"Thai"}