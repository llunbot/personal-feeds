{"title":"โครงการ PyPy ยอมแพ้ เลิกใช้ Mercurial ไปใช้ GitHub","link":"https://www.blognone.com/node/137486","date":1704346247000,"content":"<div><div><div><p>PyPy โครงการภาษา Python ที่เขียนด้วย Python เอง ประกาศย้ายระบบเก็บโค้ดจาก Mercurial ไปใช้ Git บน GitHub แม้ทีมงานจะยืนยันว่า Mercurial เป็นระบบเก็บโค้ดที่ดีกว่า Git ก็ตาม แต่ก็ไม่สามารถต้านทานกระแสความนิยมของ Git และ GitHub ได้</p>\n<p>ปัญหาที่ทำให้ทีมงานต้องย้ายมีหลายอย่าง ตั้งแต่ SEO บนเว็บ foss.heptapod.net ที่ใช้งานอยู่ตอนนี้ไม่ดีนัก ทำให้ค้นหา issue ต่างๆ ได้ยาก, ทางเว็บพยายามสู้กับสแปมแต่ก็กลายเป็นว่าผู้ใช้เปิด issue ลำบาก, ที่สำคัญคือชุมชนโอเพนซอร์สไปอยู่บน GitHub กันหมดแล้ว</p>\n<p>ทางโครงการประกาศครั้งนี้พร้อมแนวทางสำหรับนักพัฒนาที่ต้องการใช้ Mercurial ต่อไปสามารถส่งโค้ดขึ้น GitHub ได้</p>\n<p>Mercurial เกิดมาใกล้ๆ กับ Git โดยทั้งสองตัวพยายามเลียนแบบ BitKeeper ที่เป็นซอฟต์แวร์ปิด ทั้งสองตัวแข่งขันกันอยู่สักพักหนึ่ง โดยเฉพาะการแข่งกันว่าใครจะเป็นระบบเก็บโค้ดมาตรฐานของโครงการ Linux Kernel แต่สุดท้าย Git/GitHub ก็ครองตลาดได้แทบเบ็ตเสร็จทุกวันนี้</p>\n<p>ที่มา - <a href=\"https://www.pypy.org/posts/2023/12/pypy-moved-to-git-github.html\">PyPy</a></p>\n<p><img alt=\"No Description\" src=\"https://www.blognone.com/sites/default/files/externals/207d2620bfd4d288a28d8e90e12a8c9a.png\" /></p>\n<p>หน้าจอโปรแกรม TortoiseHG โปรแกรม Gui สำหรับใช้งาน Mercurial</p>\n</div></div></div><div><div>Topics: </div><div><div><a href=\"/topics/mercurial\">Mercurial</a></div><div><a href=\"/topics/git\">Git</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f21f219aadce3318f77a0c5b684e04810302a826dd56d4ea1bd8e609963f3e8","category":"Thai"}