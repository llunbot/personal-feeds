{"title":"ทีมวิจัยเยอรมันโอเพนซอร์สระบบเรนเดอร์ภาพสามมิติเหมือนจริงจากภาพถ่าย 300-350 ภาพ และการสแกนสามมิติ","link":"https://www.blognone.com/node/125310","date":1634463477000,"content":"<div><div><div><p>ทีมวิจัยจากมหาวิทยาลัย Erlangen-Nuremberg ในเยอรมนีรายงานถึงงานวิจัย ADOP ระบบเรนเดอร์ภาพหลากหลายมุมมองทำให้กล้องสามารถเคลื่อนไปมารอบวัตถุได้อย่างสมจริง</p>\n<p>ADOP อาศัยภาพเริ่มต้น, จุดสามมิติของภาพ (point cloud), รุ่นกล้องถ่ายภาพ, และตำแหน่งของกล้องเพื่อสร้างภาพ โดยโมเดลปัญญาประดิษฐ์รับอินพุตเป็นภาพจากกล้องวิดีโอของวัตถุแต่ละชิ้นที่กำลังสร้างภาพสามมิติ จำนวนประมาณ 300-350 ภาพ โดยเก็บภาพไว้ 5% สำหรับการทดสอบระบบ จากนั้นนำภาพไปสร้าง point cloud จำนวนประมาณ 8-12 ล้านจุด</p>\n<p>โมเดลปัญญาประดิษฐ์จะให้ภาพแบบ HDR ออกมาก่อน จากนั้นระบบจะนำไปปรับสีด้วย tone mapper เพื่อให้ภาพสมจริงยิ่งขึ้น เนื่องจากภาพที่สร้างขึ้นเป็น HDR จึงสามารถนำไปสร้างภาพมุมมองเดียวกับภาพต้นฉบับแต่ปรับแต่งสีให้สวยกว่าภาพที่ใช้ฝึกเสียอีก</p>\n<p>ทีมวิจัยระบุว่าจะเปิดซอร์สโค้ดของ ADOP ทั้งหมดเข้า GitHub หลังจากรายงานวิจัยนี้ได้รับตีพิมพ์แล้ว</p>\n<p>ที่มา - <a href=\"https://arxiv.org/abs/2110.06635\">ADOP: Approximate Differentiable One-Pixel Point Rendering</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac9f64b90a2642f6408f69dae30821d2fd823b4c4bae7ea10817914230b413d0","category":"Thai"}