{"title":"MANGA Plus เปิดตัวสมาชิกรายเดือน MANGA Plus MAX ราคา 79 บาท / 199 บาท","link":"https://www.blognone.com/node/136069","date":1696403757000,"content":"<div><div><div><p>หลังจากที่แอป MANGA Plus <a href=\"https://www.blognone.com/node/135954\">เตรียมเผยแพ็คเกจแบบเสียเงินในหน้ารายละเอียดของแอปพลิเคชันใน App Store</a> โดยระบุเพียงราคาที่แบ่งเป็น Standard Plan 79 บาท และ Deluxe Plan 199 บาท แต่ไม่มีรายละเอียดใด ๆ ในวันนี้ MANGA Plus ได้เปิดตัวชื่อแพ็คเกจนี้อย่างเป็นทางการในชื่อ MANGA Plus MAX ซึ่งมีรายละเอียดของสมาชิกแต่ละระดับดังนี้</p>\n<p><img alt=\"No Description\" src=\"https://www.blognone.com/sites/default/files/externals/4e0007fc1b265e386d23adf6959cc29d.jpg\" /></p>\n<p>MANGA Plus MAX : Standard Plan<br />\n- ค่าบริการรายเดือน 79 บาท (ฟรี 1 เดือนแรก)<br />\n- สามารถอ่านมังงะ<strong>ที่ยังไม่จบ</strong>ทุกตอนได้โดยไม่มีโฆษณา</p>\n<p>MANGA Plus MAX : Deluxe Plan<br />\n- ค่าบริการรายเดือน 199 บาท<br />\n- สามารถอ่านมังงะที่มีในแอปได้ทุกตอน แม้แต่<strong>เรื่องที่จบแล้ว</strong>โดยไม่มีโฆษณา</p>\n<p><img alt=\"No Description\" src=\"https://www.blognone.com/sites/default/files/externals/7c65150f60c085f25c594c89cffe513b.png\" /></p>\n<p>สำหรับสมาชิกรายเดือนทั้ง 2 แบบยังไม่มีมังงะแบบแปลไทย ส่วนสมาชิกแบบฟรีที่ให้ผู้ใช้งานแอปอ่านมังงะ 3 ตอนแรก และ 3 ตอนล่าสุดยังมีอยู่เหมือนเดิม และยังมีแปลไทยอยู่เช่นเดิม โดยแอป MANGA Plus มีมังงะให้อ่านมากกว่า 110 เรื่อง โดยมีมากกว่า 80 เรื่องที่ยังไม่จบ</p>\n<p>ที่มา - <a href=\"https://mangaplus.shueisha.co.jp/web_pages/1177/\">MANGA Plus</a></p>\n</div></div></div><div><div>Topics: </div><div><div><a href=\"/topics/manga-plus\">MANGA Plus</a></div><div><a href=\"/topics/manga\">Manga</a></div><div><a href=\"/topics/app\">App</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"548311f8e8bfe39504f0848f6af2b7e3b7f8280694cea4779c558649938f0a1e","category":"Thai"}