{"title":"Coinbase โดนแฮ็ก ข้อมูลลูกค้าจำนวนหนึ่งรั่ว ปฏิเสธไม่จ่ายค่าไถ่ 20 ล้านดอลลาร์","link":"https://www.blognone.com/node/146428","date":1747361136000,"content":"<span>Coinbase โดนแฮ็ก ข้อมูลลูกค้าจำนวนหนึ่งรั่ว ปฏิเสธไม่จ่ายค่าไถ่ 20 ล้านดอลลาร์</span>\n\n  <div>\n    <div>Body</div>\n              <div><p>Coinbase บริษัทคริปโตชื่อดัง เปิดเผยว่าโดนแฮ็ก และข้อมูลลูกค้าจำนวนหนึ่งถูกเข้าถึงได้</p>\n<p>Coinbase บอกว่าถูกโจมตีด้วยวิธี social engineering ทางฝ่ายบริการลูกค้า มีข้อมูลลูกค้าจำนวนหนึ่ง (ไม่เปิดเผยตัวเลขแต่บอกว่า small subset) ถูกเข้าถึง แต่ไม่มีรหัสผ่าน คีย์ หรือเงินคริปโตถูกขโมยออกไป ฝ่ายแฮ็กเกอร์เรียกร้องให้จ่ายค่าไถ่มูลค่า 20 ล้านดอลลาร์ ซึ่ง Coinbase ปฏิเสธไม่ยอมจ่าย แต่จะนำเงิน 20 ล้านดอลลาร์นี้เป็นค่าหัวแฮ็กเกอร์ จ่ายให้กับคนที่มีเบาะแสร่องรอยแทน</p>\n<p>ข้อมูลลูกค้าที่ถูกเข้าถึงได้คือ ชื่อ ที่อยู่ อีเมล เบอร์โทร รหัสประกันสังคม 4 ตัวท้าย เลขบัญชีธนาคารบางตัว ไฟล์ภาพเอกสารที่ออกโดยหน่วยงานรัฐ​ (เช่น ใบขับขี่) ข้อมูลบัญชีว่ามีเงินคริปโตเหลือเท่าไร มีความเคลื่อนไหวอย่างไร</p>\n<p>ลูกค้าที่โดนแฮ็กข้อมูลจะได้รับการแจ้งเตือน และ Coinbase จะชดเชยเงินให้หากลูกค้าโดนหลอกโอนเงินให้แฮ็กเกอร์</p>\n<p>ที่มา - <a href=\"https://www.coinbase.com/blog/protecting-our-customers-standing-up-to-extortionists\">Coinbase</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Fri, 05/16/2025 - 09:05</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0735f63f18d6b1344aa99b5bf80cb91cacb07104f3dc26fa537a28abf6fcb738","category":"Thai"}