{"title":"ไมโครซอฟท์หยุดขายกล้อง Kinect ทั้งหมดแล้ว ขายไลเซนส์ให้พาร์ทเนอร์ทำกล้องแทน","link":"https://www.blognone.com/node/135338","date":1692328270000,"content":"<div><div><div><p>Kinect กล้องวัดระยะลึกที่เคยเป็นอุปกรณ์เสริมของ Xbox <a href=\"https://www.blognone.com/node/96582\">เลิกขายไปเมื่อปี 2017</a> แต่ไมโครซอฟท์ยังดัดแปลงเป็น <a href=\"https://www.blognone.com/node/108298\">Azure Kinect Developer Kit</a> สำหรับเชื่อมต่ออุปกรณ์ IoT ขายกลุ่มลูกค้าเฉพาะทางมาตั้งแต่ปี 2019</p>\n<p>ล่าสุดไมโครซอฟท์ประกาศหยุดขาย Azure Kinect Developer Kit แล้ว โดยเปลี่ยนวิธีเป็นการขายไลเซนส์เทคโนโลยีให้พาร์ทเนอร์แทน ตอนนี้มีพาร์ทเนอร์แล้ว 3 ราย ได้แก่ Analog Devices, SICK A.G., Orbbec</p>\n<p><a href=\"https://www.orbbec.com/microsoft-collaboration/\">Orbbec เป็นพาร์ทเนอร์รายล่าสุดของไมโครซอฟท์</a> ตอนนี้มีกล้องแบรนด์ Femto ทั้งหมด 3 รุ่นคือ Mega, Mega I, Bolt โดยกล้องรุ่นเล็ก Femto Bolt มีโหมดกล้องเทียบเท่า Azure Kinect Developer Kit ในขนาดที่เล็กกว่า และมี SDK Wrapper ช่วยแปลงแอพเก่าให้รองรับกล้องตัวใหม่ได้เลย</p>\n<p><img alt=\"No Description\" src=\"https://www.blognone.com/sites/default/files/externals/d5683f82e404db0df13fed8a3d0da3b8.png\" /></p>\n<p>ที่มา - <a href=\"https://techcommunity.microsoft.com/t5/mixed-reality-blog/microsoft-s-azure-kinect-developer-kit-technology-transfers-to/ba-p/3899122\">Microsoft</a></p>\n</div></div></div><div><div>Topics: </div><div><div><a href=\"/topics/kinect\">Kinect</a></div><div><a href=\"/topics/microsoft\">Microsoft</a></div><div><a href=\"/topics/camera\">Camera</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9597bde378b9cc766970b288caad0a7fd5bfca02b040708504294e08108a0ff3","category":"Thai"}