{"title":"AWS รายงานแนวโน้ม Gen AI ในองค์กร พบให้งบประมาณเพิ่มขึ้นมาก, 2 ใน 3 จ้าง Vendor ติดตั้ง","link":"https://www.blognone.com/node/146292","date":1746577971000,"content":"<div><div><div><p>AWS เผยรายงานผลการศึกษา Gen AI Adoption Index โดยสำรวจเจ้าหน้าที่ฝ่ายไอทีระดับอาวุโสที่มีอำนาจตัดสินใจ 3,739 คน ใน 9 ประเทศ ได้แก่ อเมริกา บราซิล แคนาดา ฝรั่งเศส เยอรมนี อินเดีย ญี่ปุ่น เกาหลีใต้ และสหราชอาณาจักร ครอบคลุมอุตสาหกรรมการเงิน, สื่อสาร, การผลิต และค้าปลีก เกี่ยวกับการตัดสินใจลงทุนด้าน Genarative AI</p>\n<p>ประเด็นสำคัญจากรายงานนี้ได้แก่</p>\n<ul>\n<li>45% ขององค์กร ให้งบประมาณ Gen AI สูงสุด มากกว่าด้าน Security ซึ่งอยู่ที่ 30%</li>\n<li>60% ขององค์กร แต่งตั้งตำแหน่งหัวหน้าด้าน AI โดยเฉพาะ (Chief AI Officer) ซึ่งเดิมเป็นงานของ CIO หรือ CTO เพื่อผลักดัน AI มากขึ้น</li>\n<li>44% ขององค์กรเริ่มทดลองนำ Gen AI มาใช้ในเวิร์กโฟลว์การทำงานแล้ว</li>\n<li>องค์กรส่วนใหญ่ใช้การพัฒนาบุคลากรภายในด้าน AI ควบคู่กับการสรรหาบุคคลจากภายนอก, 92% ขององค์กรบอกว่าทักษะการใช้งาน Generative AI จะเป็นเงื่อนไขหนึ่งในการรับพนักงาน</li>\n<li>40% ขององค์กรมีแผนนำโมเดล AI จากภายนอก (off-the-shelf) มาใช้งานเลย, 58% พัฒนาแอปคัสตอมจากโมเดลตั้งต้น และ 55% มีแผนพัฒนาโมเดลขึ้นมาเองจากข้อมูลที่มี</li>\n<li>65% ขององค์กรจะใช้บริการบริษัทภายนอก (vendor) ในการติดตั้ง Gen AI ในองค์กร</li>\n</ul>\n<p>ที่มา: <a href=\"https://press.aboutamazon.com/aws/2025/5/generative-ai-adoption-index\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/a9bc6716f59f00a94054066824ad6f92.jpeg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16f667af77f3e44db7d240d6fbcd58023a87e3bb16cda0eefa3eb23ff767aa50","category":"Thai"}