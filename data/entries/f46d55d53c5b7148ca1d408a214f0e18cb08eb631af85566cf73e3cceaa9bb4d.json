{"title":"เมื่อนินเทนโดนำจอย Mega Drive มาขายใหม่ แต่จอยแบบ 6 ปุ่มมีเฉพาะในญี่ปุ่นเท่านั้น","link":"https://www.blognone.com/node/124963","date":1632744785000,"content":"<div><div><div><p>ข่าวน่าสนใจวงการเกมย้อนยุคเมื่อสัปดาห์ที่แล้ว <a href=\"https://www.blognone.com/node/124920\">นินเทนโดประกาศนำเกม Nintendo 64 และ Mega Drive มาลง Nintendo Switch Online</a> โดยมีจอยไร้สายของทั้ง Nintendo 64 และ Mega Drive แบบหน้าตาย้อนยุคมาขายแฟนรุ่นเก่าๆ ด้วย</p>\n<p>ประเด็นที่น่าสนใจอยู่ที่เครื่อง Mega Drive ที่ใช้ชื่อทำตลาดต่างกันในแต่ละภูมิภาค โดยฝั่งญี่ปุ่น (ที่คนไทยคุ้นเคย) คือ Mega Drive ส่วนฝั่งอเมริกาเป็น Sega Genesis แต่ความต่างไม่ได้มีแค่ชื่อเครื่องกับดีไซน์เท่านั้น เพราะปุ่มบนจอยก็ไม่เท่ากันด้วย โดย Mega Drive มีทั้งหมด 6 ปุ่ม (A, B, C, X, Y, Z) ในขณะที่ Genesis มีแค่ 3 ปุ่ม (A, B, C) ซึ่งภายหลัง Sega ได้ออกจอยแบบ 6 ปุ่มตามมา จากกระแสเกมไฟติ้งบูมในยุค 90s ทำให้ต้องใช้จอยที่มีปุ่มควบคุมเยอะขึ้น</p>\n<p>การนำจอยกลับมาขายของนินเทนโดรอบนี้จึงเกิดคำถามว่า จะใช้จอยแบบไหนกันแน่ คำตอบคือมีจอย 2 เวอร์ชันตามคอนโซลต้นฉบับ จอยที่ขายในญี่ปุ่นจะเป็นแบบ 6 ปุ่ม ส่วนจอยฝั่งอเมริกาและภูมิภาคอื่นๆ เป็น 3 ปุ่ม ตรงนี้ทำให้นินเทนโดถูกวิจารณ์ว่าไหนๆ ผลิตแบบ 6 ปุ่มอยู่แล้ว ก็น่าจะนำมาขายทั้งโลกให้เหมือนๆ กันไปเลยจะดีกว่า เพราะการขายจอยแบบ 6 ปุ่มก็ไม่น่ามีผลเสียอะไรอยู่แล้ว</p>\n<p><img src=\"https://www.blognone.com/sites/default/files/externals/acc182bb5b22b4c81511c1334aab0a37.jpg\" /></p>\n<p>ที่มา - <a href=\"https://topics.nintendo.co.jp/article/5c2529e3-e252-4ffa-bae4-59b16fe7447f\">Nintendo Japan</a>, <a href=\"https://www.nintendo.com/whatsnew/detail/2021/a-new-nintendo-switch-online-membership-plan-with-expanded-benefits-is-coming/\">Nintendo US</a>, <a href=\"https://www.polygon.com/22692046/sega-genesis-controller-nintendo-switch-six-button\">Polygon</a></p>\n</div></div></div><div><div>Topics: </div><div><div><a href=\"/topics/mega-drive\">Mega Drive</a></div><div><a href=\"/topics/sega\">Sega</a></div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div><div><a href=\"/topics/accessories\">Accessories</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f46d55d53c5b7148ca1d408a214f0e18cb08eb631af85566cf73e3cceaa9bb4d","category":"Thai"}