{"title":"หมดยุคตอบเมลเอง Gmail เพิ่มฟีเจอร์ Help Me Write สั่ง AI เขียนอีเมลให้ทั้งฉบับ","link":"https://www.blognone.com/node/133792","date":1683783333000,"content":"<div><div><div><p>Gmail เปิดตัวฟีเจอร์ Help Me Write ใช้ Generative AI ช่วยแต่งเนื้อหาอีเมลตามต้องการ</p>\n<p>กูเกิลบอกว่าฟีเจอร์ Help Me Write เป็นพัฒนาการต่อจาก <a href=\"https://www.blognone.com/node/92529\">Smart Reply</a> และ <a href=\"https://www.blognone.com/node/102113\">Smart Compose</a> ที่มีอยู่ก่อนแล้วใน Gmail เพียงแต่รอบนี้ AI สามารถแต่งเนื้อหาเมลยาวๆ ได้ทั้งหมดจากคำสั่งบรรทัดเดียว ไม่ใช่เป็นการคาดเดาว่าเราจะพิมพ์อะไรต่อเหมือนกับใน Smart Compose หรือเป็นการสรุปคำตอบสั้นๆ แบบ Smart Reply</p>\n<p>วิธีการใช้งานคือในช่องตอบอีเมลจะมีปุ่มดินสอเวทย์มนตร์เพิ่มเข้ามา กดแล้วจะขึ้น prompt ให้เราสั่งว่าอยากได้เนื้อหาอีเมลแบบใด ผู้ใช้สามารถปรับแต่ง (refine) หรือเน้นย้ำ (elaborate) เนื้อหาเพิ่มเติมได้ในภายหลัง ในเดโมของกูเกิลโชว์การตอบอีเมลของสายการบินที่มีปัญหาเที่ยวบินล่าช้า เพื่อขอคืนเงินแทนการรับเครดิตส่วนลด</p>\n<p>กูเกิลบอกว่าจะเริ่มเปิดใช้ Help Me Write กับ Gmail mobile ก่อน แต่ยังไม่ระบุช่วงเวลา</p>\n<p>ก่อนหน้านี้ <a href=\"https://www.blognone.com/node/133044\">ไมโครซอฟท์เพิ่งเปิดตัวฟีเจอร์แบบเดียวกันให้ Outlook โดยยังจำกัดกลุ่มทดสอบแค่บางองค์กร</a></p>\n<p><img alt=\"No Description\" src=\"https://www.blognone.com/sites/default/files/externals/50aadc8cb04a515d994ef5317a9d5d75.png\" /></p>\n<p><img alt=\"No Description\" src=\"https://www.blognone.com/sites/default/files/externals/17feb4796da6b308ad2807cd4fcf9191.png\" /></p>\n<p><img alt=\"No Description\" src=\"https://www.blognone.com/sites/default/files/externals/92f181766a80421ada1dca4d995e9d24.png\" /></p>\n<p>ที่มา - <a href=\"https://blog.google/technology/ai/google-io-2023-keynote-sundar-pichai/#ai-products\">Google</a></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0bf0c6719b49ef9f66e1fe80d0a86fb0eb38d02bb570abbb1d662e69de342e3a","category":"Thai"}