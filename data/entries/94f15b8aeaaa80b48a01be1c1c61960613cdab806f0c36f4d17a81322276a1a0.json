{"title":"JerryRigEverything ทดสอบ iPad Pro M4 พบแนวนอนหักยากขึ้น แต่แนวตั้งหักได้ด้วยมือเปล่า","link":"https://www.blognone.com/node/139784","date":1715859064000,"content":"<div><div><div><p>JerryRigEverything ยูทูบเบอร์ชื่อดังผู้เชี่ยวชาญด้านการแงะ และทดสอบความทนทานของอุปกรณ์ต่าง ๆ ได้ทำวิดีโอทดสอบความทน iPad Pro M4 ทั้งการใช้มีดคัทเตอร์กรีดลงบนหน้าจอด้วยความแรงระดับต่าง ๆ หรือการกรีดลงฝาหลังเครื่อง และอุปกรณ์เสริมต่าง ๆ ของ iPad รุ่นนี้</p>\n<p>จุดสำคัญของวิดีโอตัวนี้คงหนีไม่พ้นการจับ iPad Pro M4 มาบิดงอเนื่องจาก Apple บอกว่าเป็นอุปกรณ์ที่บางที่สุดเท่าที่ Apple เคยสร้าง และใน iPad Pro รุ่นก่อน ๆ เคยตกเป็นจำเลยสังคมในประเด็นที่ใช้งานไปได้สักพักตัว iPad จะเกิดการงอขึ้นเล็กน้อยแบบเห็นได้ชัด</p>\n<p>จากการทดสอบพบว่าสามารถงอเครื่องในแนวนอนได้เล็กน้อยด้วยมือเปล่าหากออกแรงในระดับหนึ่ง(ระดับมือสั่น) แต่หากออกแรงเพิ่มกว่านี้หน้าจอจะหลุดออกมาเล็กน้อย ซึ่ง Jerry บอกว่านี่ยังเป็น iPad ที่ใช้งานไปสักพักแล้วจะงอเหมือนเดิมแต่ก็ถือทนทานขึ้น ส่วนการงอเครื่องในแนวตั้งพบว่าเครื่องหักครึ่งได้ง่ายกว่าโดยส่วนที่คือคือบริเวณพอร์ต USB-C</p>\n<p>ที่มา - <a href=\"https://www.youtube.com/watch?v=GN6ZlssqNAE\">JerryRigEverything</a></p>\n</div></div></div><div><div>Topics: </div><div><div><a href=\"/topics/ipad-pro\">iPad Pro</a></div><div><a href=\"/topics/apple\">Apple</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94f15b8aeaaa80b48a01be1c1c61960613cdab806f0c36f4d17a81322276a1a0","category":"Thai"}