{"title":"6 สิ่งที่สำคัญต่อ Code Quality จากหนังสือ Good code, Bad Code","link":"https://www.somkiat.cc/6-properties-of-code-quality/","date":1634194016000,"content":"<div id=\"readability-page-1\" class=\"page\"><div id=\"page\"><article><div id=\"content_box\"><header></header><div><figure><img src=\"https://www.somkiat.cc/wp-content/uploads/2021/10/code-quailty-good-code.png\" alt=\"\" width=\"515\" height=\"294\" srcset=\"https://www.somkiat.cc/wp-content/uploads/2021/10/code-quailty-good-code.png 898w, https://www.somkiat.cc/wp-content/uploads/2021/10/code-quailty-good-code-300x172.png 300w, https://www.somkiat.cc/wp-content/uploads/2021/10/code-quailty-good-code-768x440.png 768w\" sizes=\"(max-width: 515px) 100vw, 515px\"></figure><p>จากหนังสือ <strong><a href=\"https://www.manning.com/books/good-code-bad-code\" target=\"_blank\" rel=\"noreferrer noopener\">Good code, Bad code</a></strong> นั้น<br>จะเน้นในเรื่องของความรู้และความสามารถพื้นฐานของการพัฒนา<br>เพื่อช่วยให้พัฒนาระบบให้เป็นไปตามเป้าหมายที่ตั้งไว้<br>โดยในเรื่องของ Code Quality นั้นมีคำแนะนำที่สำคัญ 6 อย่างไว้ให้<br>จึงทำการสรุปการอ่านไว้นิดหน่อย</p><p><strong>ข้อที่ 1 Make code readable</strong></p><div><p>เป็นเรื่องที่พูดถึงตลอด แต่มันก็ต้องดูความสามารถของทีมด้วยเช่นกัน<br>โดย code ที่ดีควรจะ<br>บอกได้ว่าทำอะไร<br>บอกได้ว่าทำงานอย่างไรต้องมี input หรือ state อะไรบ้าง<br>หลังจากที่ code ส่วนนั้นทำงานแล้ว จะได้ผลลัพธ์อะไรออกมาที่ชัดเจน</p><p>ถ้าเป็น code ที่ไม่ดี จะตอบสิ่งที่อธิบายมากยากขึ้นเรื่อย ๆ<br>แน่นอนว่า ส่งผลต่อเวลาในการพัฒนาอย่างแน่นอน</p></div><p><strong>ข้อที่ 2 Avoid surprises</strong></p><p>หลาย ๆ จะเคยบอกว่า code ชุดนี้<br>เดี๋ยวมันก็ทำงานได้ เดี๋ยวก็ทำงานไม่ได้<br>หรือผิดพลาด ทั้ง ๆ ที่ยังไม่แก้ไขอะไรเลย<br>แก้ไขตรงนี้ กระทบตรงไหนก็ไม่รู้<br>ถ้าเจอปัญหาแบบนี้บ่อย ๆ เราจะทำอย่างไรดี ?</p><p><strong>ข้อที่ 3 Make code hard to misuse</strong></p><p>หมายความว่า code ส่วนหนึ่งทำงานแบบเฉพาะเจาะจง<br>ทำให้ผู้ใช้งานใช้ง่าย ไม่ผิด<br>ผู้สร้างก็จะได้เข้าใจอย่างชัดเจน ว่าต้องทำอะไร<br>ไม่ใช่เขียน code เพื่อให้ทุก ๆ คนมาใช้งาน ในทุก ๆ กรณี<br>ก่อให้เกิดการใช้งานที่ผิดพลาดก็เป็นได้</p><p><strong>ข้อที่ 4 Make code modular</strong></p><div><p>เรื่องของ modular จะช่วยให้เรา<br>สามารถแบ่งการทำงานออกเป็นส่วนเล็ก ๆ ที่จบในตัวเอง<br>จากนั้นแต่ละส่วนสามารถนำมาประกอบ<br>หรือแยกกันทำงานได้ง่าย<br>รวมทั้งง่ายต่อการเปลี่ยนแปลงอีกด้วย</p><p>ไม่ง่ายสำหรับการพัฒนา เนื่องจากต้องการความรู้ความเข้าใจสูงเช่นกัน<br>แต่เป็นสิ่งที่สำคัญมาก ๆ</p></div><p>เมื่อพัฒนาเป็น modular แล้วก็ระวังเรื่องของการเรียกใช้งานข้าม modular ด้วย !!</p><p><strong>ข้อที่ 5 Make code reusable and generalizable</strong></p><div><p>code ที่ดีต้องสามารถ reuse ได้<br>ถ้ามีการใช้งานหรือทำงานเหมือนกันจริง ๆ<br>แต่ต้องระวังการ over-reuse ด้วย</p><p>เราจะ reuse เมื่อเกิดการใช้ซ้ำ<br>ถ้าไม่ซ้ำก็อย่าไปพยายาม reuse</p><p>อีกอย่างคือ เมื่อต้องแก้ไข ต้องระวังเรื่องผลกระทบเช่นกัน<br>code ที่สามารถ reuse ก็มาจาก modular นั่นเอง</p></div><p><strong>ข้อที่ 6 Make code testable and test it properly</strong></p><div><p>ในการสร้าง แก้ไข และลบ code นั้นสิ่งที่ต้องคิดคือ ผลกระทบที่ตามมา<br>ดังนั้นเราจำเป็นต้องทดสอบด้วยว่า code เหล่านั้น<br>ยังคงทำงานตามที่คาดหวังไว้หรือไม่</p><p>โดย code ที่ดีจำเป็นต้องคิดเรื่องของ code ที่ testable ด้วย<br>เพื่อตอบโจทย์ที่เราต้องการ<br>ซึ่งการทดสอบมีหลาย level เช่น</p></div><ul><li>Unit test</li><li>Integration test</li><li>End-to-End test</li></ul><p>ถ้าเราไม่ได้คิดเรื่องเหล่านี้ไว้ ก็เป็นไปได้ยากที่จะทดสอบ<br>และรู้ผลกระทบจากการเปลี่ยนต่าง ๆ<br>ทำให้เข้าสู่วัฎจักรการพัฒนาแบบเดิม ๆ !!</p><div><p><strong><em>ทั้ง 6 ข้อน่าจะพอเป็นแนวทางในการพัฒนาระบบงาน<br>เพื่อเพิ่มคุณภาพของ code ให้ดียิ่งขึ้น</em></strong></p><p>ขอให้สนุกกับการเขียน code</p></div></div><div><p><img alt=\"\" src=\"https://secure.gravatar.com/avatar/e5cb9aad7bf4f0e43462bd51d6ff7021?s=90&amp;d=mm&amp;r=g\" srcset=\"https://secure.gravatar.com/avatar/e5cb9aad7bf4f0e43462bd51d6ff7021?s=180&amp;d=mm&amp;r=g 2x\" height=\"90\" width=\"90\"></p><h4>Article by <a href=\"https://www.facebook.com/somkiatspns\">Somkiat Puisungnoen</a></h4><p>To be Craftmanship</p></div></div></article></div></div>","author":"somkiat","siteTitle":"cc :: somkiat","siteHash":"3a23a5a4389e1e40c6fbb16520a8cc20df5b3591c25145ce72aaa18b19e48201","entryHash":"79fb52c6fa1932ef087ff774d6f8de59057e832a4de4b281b602590c576fa120","category":"Thai"}