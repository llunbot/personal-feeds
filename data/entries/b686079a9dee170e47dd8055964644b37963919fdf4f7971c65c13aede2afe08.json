{"title":"กลุ่มทายาทเครือ Samsung ขายหุ้นจ่ายภาษีมรดก 70,000 ล้านบาท","link":"https://www.blognone.com/node/136618","date":1699342264000,"content":"<div><div><div><p>ทายาทของ  Lee Kun-hee อดีตประธาน Samsung Group ที่เสียชีวิตเมื่อปี 2020 ทำข้อตกลงกับ Hana Bank เพื่อขายหุ้นบริษัทต่างๆ ในกองมรดกรวมมูลค่า 2.57 ล้านล้านวอน หรือประมาณ 70,000 ล้านบาท เพื่อจ่ายภาษีมรดก หุ้นที่ขายมีตั้งแต่  Samsung Electronics, Samsung C&amp;T, Samsung Life Insurance</p>\n<p>หุ้นที่ขายรอบนี้เป็นเพียงส่วนหนึ่งของภาษีมรดกทั้งหมดที่กลุ่มทายาทต้องจ่าย มูลค่ารวมภาษีทั้งหมดประมาณ 12 ล้านล้านวอน หรือประมาณ 326,000 ล้านบาท แบ่งจ่าย 5 ปีตั้งแต่ปี 2021 เป็นต้นมา ตอนนี้จ่ายไปแล้วครึ่งทางประมาณ 6 ล้านล้านวอน</p>\n<p>ในบรรดาทายาทนั้น <a href=\"https://www.blognone.com/node/131174\">Lee Jae-yong ประธานกลุ่ม Samsung</a> เลือกที่จะไม่ขายหุ้นเลย แต่จ่ายภาษีด้วยเงินกู้และเงินปันผลหุ้น โดยเฉพาะส่วนของ Lee นั้นต้องจ่ายภาษีถึงปีละ 500,000 ล้านวอนทุกปี ถึงปี 2026</p>\n<p>ภาษีมรดกของเกาหลีใต้มีอัตราสูงที่สุดประเทศหนึ่งของโลก อัตราภาษีอาจจะสูงถึง 60% ในบางกรณีที่มรดกเป็นหุ้น</p>\n<p>ที่มา - <a href=\"https://www.koreaherald.com/view.php?ud=20231106000639\">The Korea Herald</a></p>\n<p><img src=\"https://www.blognone.com/sites/default/files/externals/2c7b7350c5e44daa7efce4c15433ea99.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/south-korea\">South Korea</a></div><div><a href=\"/topics/tax\">Tax</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b686079a9dee170e47dd8055964644b37963919fdf4f7971c65c13aede2afe08","category":"Thai"}