{"title":"แบงก์ชาติย้ำพ.ร.ก. ไซเบอร์ฉบับใหม่ เน้นให้ทุกฝ่ายยกระดับมาตรการป้องกันตนเอง","link":"https://www.blognone.com/node/146108","date":1745838928000,"content":"<div><div><div><p>ธนาคารแห่งประเทศไทย (ธปท.) บอกว่า<a href=\"https://www.blognone.com/node/145831\">พระราชกำหนดมาตรการป้องกันและปราบปรามอาชญากรรมทางเทคโนโลยี (ฉบับที่ 2) พ.ศ. 2568</a> ได้รับการสนับสนุนจาก ธปท. ซึ่งร่วมมือกับหน่วยงานที่เกี่ยวข้องเพื่อเสนอความเห็น และปรับปรุงเนื้อหาให้มาตรการป้องกัน และปราบปรามอาชญากรรมทางเทคโนโลยีมีประสิทธิภาพมากขึ้น</p>\n<p>หนึ่งในประเด็นของ พ.ร.ก. ไซเบอร์ คือการกำหนดให้สถาบันการเงิน ผู้ประกอบธุรกิจบริการการชำระเงิน ผู้ให้บริการโทรคมนาคม ผู้ให้บริการสื่อสังคมออนไลน์ และผู้ประกอบธุรกิจสินทรัพย์ดิจิทัล ยกระดับการดูแลลูกค้า และต้องร่วมรับผิดชอบต่อความเสียหายหากละเลยมาตรฐานที่หน่วยงานกำกับดูแลกำหนด จนส่งผลให้ลูกค้าได้รับความเสียหาย</p>\n<p>โดยภายในต้นเดือนพฤษภาคม 2568 ธปท. เตรียมออกประกาศเพื่อกำหนดมาตรฐานสำหรับสถาบันการเงิน ซึ่งรวมถึงธนาคารพาณิชย์ และสถาบันการเงินเฉพาะกิจ รวมถึงผู้ประกอบธุรกิจบริการการชำระเงินที่ได้รับใบอนุญาตประเภทเงินอิเล็กทรอนิกส์ หากไม่ปฏิบัติตามมาตรฐานที่กำหนด จะต้องร่วมรับผิดชอบต่อความเสียหายที่เกิดขึ้นแก่ลูกค้า</p>\n<p>สาระสำคัญของมาตรฐานที่ต้องดำเนินการมีดังนี้:</p>\n<ol>\n<li><a href=\"https://www.blognone.com/node/144655\">ป้องกันไม่ให้เป็นเหยื่อ</a>: มิจฉาชีพสวมรอยใช้งาน Mobile Banking ได้ยากขึ้น</li>\n<li><a href=\"https://www.blognone.com/node/144776\">จำกัดความเสียหาย และจัดการบัญชีม้า</a>: ให้ลูกค้ารู้ตัว เมื่อเงินออกจากบัญชี และมิจฉาชีพนำบัญชีม้าไปใช้ยากขึ้น</li>\n<li>ดูแลประชาชน: ลูกค้าแจ้งเหตุได้รวดเร็ว มีช่องทางติดต่อเร่งด่วน 24 ชั่วโมง 7 วันทำการ</li>\n</ol>\n<p>ส่วนกระบวนการเยียวยาความเสียหายภายใต้ พ.ร.ก. ฉบับใหม่ เริ่มจากประชาชนที่ได้รับความเสียหายสามารถแจ้งเหตุไปยัง ศปอท. (ศูนย์ปฏิบัติการเพื่อป้องกันและปราบปรามอาชญากรรมทางเทคโนโลยี) ผ่าน AOC 1441 เพื่อให้เรื่องเข้าสู่กระบวนการตรวจสอบ</p>\n<p><img alt=\"No Description\" src=\"https://www.blognone.com/sites/default/files/externals/78de310454b1309ba64f50221f23e6de.png\" /></p>\n<p>เมื่อได้รับแจ้ง สำนักงานการเงินจะกักเงินที่เกี่ยวข้องกับธุรกรรมต้องสงสัย แบ่งออกเป็นสองส่วน:</p>\n<ol>\n<li><strong>ส่วนที่กักได้</strong></li>\n</ol>\n<ul>\n<li>ข้อมูลทางการเงินจะถูกส่งต่อไปยังตำรวจ, DSI, และหน่วยงานที่เกี่ยวข้องเพื่อดำเนินการตรวจสอบผ่านระบบ e-payment/DA</li>\n<li>สำนักงานป้องกันและปราบปรามการฟอกเงิน (ปปง.) จะสอบข้อมูล และประกาศรายชื่อบัญชีที่เข้าข่ายต้องสงสัย จากนั้นผู้เสียหายหรือผู้เกี่ยวข้องมีเวลา 90 วัน ในการแสดงหลักฐานเพื่อร้องขอคืนเงิน</li>\n<li>หากหลักฐานเพียงพอและปปง. เห็นด้วยกับคำร้อง เงินจะถูกคืนให้ผู้เสียหาย แต่ถ้ามีข้อโต้แย้ง ผู้เสียหายสามารถยื่นคำร้องภายใน 30 วัน เพื่อให้ศาลแพ่งพิจารณาคดี ซึ่งคำพิพากษาจะถือเป็นที่สิ้นสุด</li>\n</ul>\n<ol>\n<li><strong>ส่วนที่เหลือ</strong></li>\n</ol>\n<ul>\n<li>ข้อมูลจะเข้ากระบวนการ Shared Responsibiliy ผ่านศาล ซึ่งให้ภาคธุรกิจที่เกี่ยวข้อง เช่น Telco, โซเชียลมีเดีย, e-money, ธุรกิจ Digital Asset มีส่วนร่วมรับผิดชอบในการตรวจสอบ และปฏิบัติตามมาตรฐานที่กำหนดโดยผู้กำกับดูแล</li>\n<li>ศาลจะเป็นผู้วินิจฉัยหากมีข้อพิพาท เช่น:<br />\na. หากเป็น แอปดูดเงินโดยตรง -&gt; ธนาคารรับผิดชอบเต็ม ๆ<br />\nb. หากเป็น การโอนเองโดยหลงเชื่อ -&gt; ประชาชนอาจต้องรับผิดชอบเอง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5ab28e20b41dc0a387af3e77ad1f2124.png\" /><img alt=\"No Description\" src=\"https://www.blognone.com/sites/default/files/externals/55e97263e86f75fe43f78cf1ddc29610.png\" /></p>\n<p>ธปท. เสริมว่า ต่อให้พระราชกำหนดฯ จะกำหนดให้ผู้ให้บริการต้องมีส่วนร่วมรับผิดชอบ หากไม่ทำตามมาตรฐานที่ผู้กำกับดูแลกำหนด ก็ขอให้ประชาชนระวังในการใช้บริการทางการเงิน และตรวจสอบการทำธุรกรรมให้รอบคอบ เพื่อไม่ให้ตกเป็นผู้เสียหายจากอาชญากรรมทางเทคโนโลยี</p>\n<p>ทั้งนี้ ในไตรมาสที่ 1/2568 จำนวนเคสแอปดูดเงินในไทยเป็นศูนย์ แสดงให้เห็นว่า มาตรการการป้องกันจากฝั่งของ Mobile Banking Security ได้รับการจัดการอย่างดี และมีประสิทธิภาพในระดับหนึ่ง แต่ยังต้องจับตาอย่างใกล้ชิด เพราะมิจฉาชีพพัฒนาและอัปเดตเทคโนโลยีอยู่ตลอดเวลา</p>\n<p>ขณะที่ความเสียหายที่เกิดจากการหลอกโอนเงินในช่วงเวลาเดียวกัน มีมูลค่าความเสียหายประมาณ 5,142 ล้านบาท ซึ่งถือว่าลดลง แต่ยังเป็นจำนวนที่สูงมาก และต้องมีการจัดการอย่างเข้มงวดเพื่อป้องกันในอนาคต</p>\n<p><img alt=\"No Description\" src=\"https://www.blognone.com/sites/default/files/externals/984785de97b21d6030796d4dfe6782d4.png\" /></p>\n<p>ที่มา: Media Briefing แบงก์ชาติกำหนดมาตรฐานของภาคธนาคารในการร่วมรับผิดชอบตาม พ.ร.ก. อาชญากรรมทางเทคโนโลยี</p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/thailand\">Thailand</a></div><div><a href=\"/topics/crime\">Crime</a></div><div><a href=\"/topics/security\">Security</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"926f641e8ce38ab0f902770c37b7e3a7728de9ab37bccad1612b24b0fb8a27d3","category":"Thai"}