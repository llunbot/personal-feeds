{"title":"[ไม่ยืนยัน] อินเทลจองคิวโรงงานเทคโนโลยี 3nm ของ TSMC เตรียมใช้กับเซิร์ฟเวอร์และกราฟิก","link":"https://www.blognone.com/node/124216","date":1628837372000,"content":"<div><div><div><p>เว็บข่าว UDN ในจีนรายงานโดยอ้างแหล่งข่าวไม่เปิดเผยตัวตน ระบุว่าอินเทลได้ตกลงกับ TSMC เพื่อใช้สายการผลิตเทคโนโลยี 3 นาโนเมตรเป็นที่เรียบร้อยแล้ว หากเป็นจริงก็นับว่าเป็นลูกค้ารายแรกของ TSMC ที่ตกลงใช้เทคโนโลยีการผลิตนี้ จากเดิมแอปเปิลมักเป็นลูกค้ารายแรกๆ ของสายการผลิตใหม่ของ TSMC</p>\n<p>กระบวนการผลิตชิปของ TSMC ดูเหมือนจะร้อนแรงมากขึ้นเรื่อยๆ เพราะนอกจาก Apple ที่น่าจะใช้ TSMC ในการผลิตชิปตระกูล A รุ่นต่อไปสำหรับ iPhone และ AMD ที่ใช้ TSMC ผลิตทั้งจีพียูและซีพียูแล้ว ล่าสุด Intel ก็เข้ามาร่วมวงการ เตรียมใช้ TSMC ผลิตชิปสำหรับเซิฟเวอร์และจีพียูเช่นกัน</p>\n<p>การที่ Intel เข้ามาร่วมใช้ไลน์ผลิต 3 นาโนเมตรของ TSMC ครั้งนี้ อาจเบียดโควต้าปริมาณการผลิตของ Apple และ AMD ให้เหลือน้อยลงอีก ท่ามกลางวิกฤตขาดแคลนชิปในปัจจุบัน และดูท่าว่าอาจจะเป็นแทคติกตัดกำลัง Apple และ AMD ชั่วคราวของ Intel ก่อนบริษัทจะ<a href=\"https://www.blognone.com/node/123961\">มุ่งผลิตชิปเอง</a>ต่อไป</p>\n<p>ที่มา - <a href=\"https://udn.com/news/story/7240/5662232\">UDN</a></p>\n<p><img src=\"https://www.blognone.com/sites/default/files/externals/b09b9d11767abd8e0859ac48d00c2bb2.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/amd\">AMD</a></div><div><a href=\"/topics/semiconductor\">Semiconductor</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7650de601b1b54e60e841256f68964ca573cad28eea8eac85039ddee5d19cf9","category":"Thai"}