{"title":"Twitch เพิ่มข้อจำกัด วิดีโอ Highlights และ Uploads แต่ละช่องมีรวมกันได้ไม่เกิน 100 ชั่วโมง","link":"https://www.blognone.com/node/144820","date":1740069365000,"content":"<div><div><div><p>Twitch ประกาศการเปลี่ยนแปลงเกี่ยวกับข้อจำกัดของวิดีโอ Highlights และ Uploads โดยช่องจะมีวิดีโอกลุ่มนี้รวมกันสูงสุดไม่เกิน 100 ชั่วโมง มีผลตั้งแต่วันที่ 19 เมษายนเป็นต้นไป ช่องใดที่มีวิดีโอรวมกันมากกว่า 100 ชั่วโมงอยู่แล้ว เมื่อถึงวันที่ 19 เมษายน Twitch อาจลบวิดีโอออก</p>\n<p>Highlights คือวิดีโอที่สตรีมเมอร์ตัดส่วนที่น่าสนใจจากการถ่ายทอดสดสำหรับการดูย้อนหลังแบบสรุป ส่วน Uploads เป็นวิดีโอใดก็ตามที่ช่องอัปโหลดเพิ่มเข้ามา</p>\n<p>Twitch บอกว่าข้อจำกัด 100 ชั่วโมง คิดรวมทั้งวิดีโอที่เผยแพร่และยังไม่ได้เผยแพร่ แต่ไม่รวมวิดีโอกลุ่ม Past Broadcasts (VODs) ซึ่งเป็นบันทึกจากการถ่ายทอดสด ที่มีกำหนดระยะเวลาลบอยู่แล้ว และ Clips ที่เป็นวิดีโอตัดขนาดสั้นสำหรับแชร์ในโซเชียล</p>\n<p>Twitch บอกว่ามีสตรีมเมอร์น้อยกว่า 0.5% ที่ได้รับผลกระทบจากข้อจำกัด 100 ชั่วโมงนี้ และทั้งหมดได้รับการแจ้งเตือนให้จัดการวิดีโอที่ต้องการเก็บไว้ต่อไปแล้ว</p>\n<p>ที่มา: <a href=\"https://help.twitch.tv/s/article/video-on-demand?language=en_US\">Twitch</a> ผ่าน <a href=\"https://www.engadget.com/entertainment/streaming/twitch-streamers-uploads-and-highlights-can-no-longer-exceed-100-hours-143018464.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/228d4b1abc067edb9fbed4631d75daad.png\" /></p>\n</div></div></div><div><div>Topics: </div><div><div><a href=\"/topics/twitch\">Twitch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b84947bd29f5b349b3ad9634b0f3f917adb53f19492d32d360c817ade091cc6","category":"Thai"}