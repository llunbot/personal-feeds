{"title":"Apple พรีวิวฟีเจอร์ใหม่เพิ่มเติม: แชร์พิกัด AirTag ได้, Apple Music ช่วยกันสร้างเพลย์ลิสต์ได้ และอื่น ๆ","link":"https://www.blognone.com/node/134244","date":1686226494000,"content":"<div><div><div><p>แอปเปิลประกาศพรีวิวฟีเจอร์ใหม่บางส่วนของบริการออนไลน์ ซึ่งแอปเปิลเรียกรวมกลุ่มธุรกิจนี้ว่า Services โดยจะมาพร้อมกับการอัพเดตระบบปฏิบัติการชุดใหญ่ช่วงปลายปี หลายตัวก็ประกาศไปแล้วในคีย์โน้ตของ <a href=\"https://www.blognone.com/node/134168\">iOS 17</a>, <a href=\"https://www.blognone.com/node/134170\">iPadOS 17</a>, <a href=\"https://www.blognone.com/node/134176\">macOS Sonoma</a> และซอฟต์แวร์อื่น อย่างไรก็ตามหลายฟีเจอร์ยังใช้งานไม่ได้ในไทย มีรายละเอียดดังนี้</p>\n<ul>\n<li>Apple Music สามารถสร้าง Collaborative Playlists เพลย์ลิสต์ที่แก้ไขเพิ่มเพลงร่วมกันได้ในกลุ่มเพื่อน-ครอบครัว</li>\n<li>ฟีเจอร์คาราโอเกะ <a href=\"https://www.blognone.com/node/131751\">Apple Music Sing</a> ทำงานร่วมกับ Continuity Camera ทำให้เห็นภาพตนเองขณะร้องเพลงบนจอได้</li>\n<li>Apple Music เพิ่มรายละเอียดข้อมูลเครดิตเพลงนั้น ซึ่งรวมทั้ง ผู้แต่งเพลง นักดนตรี และอื่น ๆ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/31ac06b999d98ec75742ec6ac6fc7762.jpg\" /></p>\n<ul>\n<li>SharePlay ใน Apple Music รองรับการช่วยเล่นเพลง เมื่อไปนั่งรถคนอื่น</li>\n<li>สามารถฟังรายการวิทยุใน Apple Music ผ่าน Apple Podcasts ได้</li>\n<li>Apple Maps รองรับการดาวน์โหลดข้อมูล เพื่อใช้งานออฟไลน์</li>\n<li>Apple Maps แสดงข้อมูลจุดชาร์จรถไฟฟ้าที่ว่างแบบเรียลไทม์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/17f69c89111690b94a458eb9acf119f5.jpg\" /></p>\n<ul>\n<li>Apple Maps เพิ่มข้อมูลเส้นทางเดินป่าผจญภัยในอเมริกา มีหลายพันเส้นทาง</li>\n<li>กำหนดแผนการออกกำลังกายใน Apple Fitness+ ได้</li>\n<li>จัดแผนออกกำลังกายต่อเนื่องใน Fitness+ ได้</li>\n<li>ปรับแยกระดับเสียงระหว่างเพลงกับผู้ฝึกสอนใน Fitness+ ได้</li>\n<li>เพิ่มเกมปริศนาอักษรไขว้ใน Apple News</li>\n<li>คอนเทนต์เสียงใน Apple News สามารถฟังได้ผ่าน Apple Podcasts</li>\n</ul>\n<p><img alt=\"No Description\" src=\"https://www.blognone.com/sites/default/files/externals/e3896b5d0b8485d6d5b44925f93f930e.jpg\" /></p>\n<ul>\n<li>ฟีเจอร์ใน Podcasts ได้แก่ หน้า Now Playing แบบใหม่, พรีวิวตอนใหม่, เชื่อมต่อการสมัครของแอปอื่นเข้ามาที่ Podcasts</li>\n<li>Apple Books เพิ่มส่วนซีรี่ส์สำหรับหนังสือที่มีหลายเล่มเป็นชุด</li>\n<li>Apple Cash ตั้งกำหนดจ่ายเงินรายวัน-สัปดาห์-เดือน ล่วงหน้าได้ เช่นกรณีพ่อแม่ให้เงินลูก</li>\n<li>ใช้ Apple Wallet บันทึกบัตรประจำตัว เพื่อการตรวจสอบอายุได้</li>\n<li>ส่งหรือร้องขอพิกัดโดยใช้ Find My และแชร์ผ่าน Messages ได้</li>\n<li>แชร์พิกัด AirTag ให้เพื่อนได้ผ่าน Find My</li>\n</ul>\n<p>ที่มา: <a href=\"https://www.apple.com/newsroom/2023/06/apple-previews-new-features-coming-to-apple-services-this-fall/\">แอปเปิล</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-music\">Apple Music</a></div><div><a href=\"/topics/airtag\">AirTag</a></div><div><a href=\"/topics/apple-maps\">Apple Maps</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59eef271ae0feb1199f54135c194d24df092b4b0ba605d6dd4578156594c9ddc","category":"Thai"}