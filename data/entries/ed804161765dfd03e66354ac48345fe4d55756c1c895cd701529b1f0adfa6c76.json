{"title":"Meta AI เพิ่มความสามารถสนทนาเสียง, วิเคราะห์รูปภาพ, แปลและพากย์เสียง Reels","link":"https://www.blognone.com/node/142221","date":1727334488000,"content":"<div><div><div><p>Meta ประกาศเพิ่มความสามารถหลายอย่างให้กับบริการปัญญาประดิษฐ์ Meta AI ซึ่งดึงความสามารถจาก<a href=\"https://www.blognone.com/node/142204\">โมเดลล่าสุด Llama 3.2</a> ที่เปิดตัว มีรายละเอียดดังนี้</p>\n<ul>\n<li><strong>สนทนาเสียง</strong> สามารถคุยเสียงกับ Meta AI ได้แล้ว โดยระบบจะโต้ตอบกลับมาเป็นเสียงเช่นกัน รองรับทั้ง Messenger, Facebook, WhatsApp และ Instagram DM</li>\n<li><strong>ตัวเลือกเสียง</strong> เลือกต้นฉบับเสียงที่ต้องการได้ ซึ่งมีเสียง AI ของคนมีชื่อเสียงอย่าง Awkwafina, Dame Judi Dench, John Cena, Keegan Michael Key และ Kristen Bell รวมอยู่ด้วย</li>\n<li><strong>วิเคราะห์รูปภาพ</strong> แชทบอตรองรับการให้ข้อมูลจากอินพุทรูปภาพ และสามารถสั่งแก้ไขรูปภาพได้ด้วย</li>\n<li><strong>แปลภาษา</strong> ฟีเจอร์สำหรับครีเอเตอร์ สามารถแปลและพากย์เสียงทับใน Reels ให้เป็นภาษาอื่นได้ ตอนนี้สถานะทดสอบรองรับการแปลระหว่างภาษาอังกฤษและสเปน</li>\n<li><strong>Imagine</strong> ฟีเจอร์สร้างรูปภาพด้วย AI รองรับการสร้างรูปโดยอิงจากข้อมูลส่วนตัวผู้ใช้งาน เช่น ภาพวาดเหมือน เป็นต้น</li>\n</ul>\n<p>ฟีเจอร์ทั้งหมดทยอยอัปเดตให้ผู้ใช้งานในประเทศที่ Meta มีให้บริการ (ยังไม่มีไทย) ซึ่ง Mark Zuckerberg กล่าวในงาน Meta Connect 2024 ว่าเพราะบริการ Meta AI สามารถใช้งานได้ฟรี ทำให้จำนวนผู้ใช้งานรวมตอนนี้ใกล้แตะ 500 ล้านคนแล้ว</p>\n<p>ที่มา: <a href=\"https://about.fb.com/news/2024/09/metas-ai-product-news-connect/\">Meta</a> และ <a href=\"https://techcrunch.com/2024/09/25/meta-ais-genai-imagine-features-expand-across-facebook-instagram-and-messenger/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/797c3f0192874d35f306fc8682e03652.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/reels\">Reels</a></div><div><a href=\"/topics/facebook\">Facebook</a></div><div><a href=\"/topics/facebook-messenger\">Facebook Messenger</a></div><div><a href=\"/topics/instagram\">Instagram</a></div><div><a href=\"/topics/whatsapp\">WhatsApp</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed804161765dfd03e66354ac48345fe4d55756c1c895cd701529b1f0adfa6c76","category":"Thai"}