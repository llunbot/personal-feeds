{"title":"กูเกิลเปิดตัว Agent Mode (Project Mariner เดิม) สั่ง Gemini ใช้งานหน้าเว็บได้","link":"https://www.blognone.com/node/146542","date":1747830817000,"content":"<span>กูเกิลเปิดตัว Agent Mode (Project Mariner เดิม) สั่ง Gemini ใช้งานหน้าเว็บได้</span>\n\n  <div>\n    <div>Body</div>\n              <div><p>กูเกิล <a href=\"https://www.blognone.com/node/143586\">มี Project Mariner</a> เป็นโครงการวิจัยการใช้งาน AI เป็น agent ควบคุมคอมพิวเตอร์แทนเรา</p>\n<p>ล่าสุดในงาน Google I/O เมื่อคืนนี้ กูเกิลเปิดตัว Project Mariner อย่างเป็นทางการ โดยใช้ชื่อว่า <strong>Agent Mode</strong> ทำงานอยู่ภายในแอพ Gemini, <a href=\"https://www.blognone.com/node/146540\">Chrome</a> และ <a href=\"https://www.blognone.com/node/146531\">AI Mode ของ Google Search</a> (รวมไปถึง Gemini API หากเรียกใช้ผ่าน API)</p>\n<p>ตัวอย่างที่กูเกิลนำมาโชว์คือการสั่ง Gemini ให้ค้นหาอพาร์ทเมนต์ตามเงื่อนไขที่กำหนด สิ่งที่ Agent Mode ทำคือนำเงื่อนไขของเราไปค้นเว็บอสังหาริมทรัพย์อย่าง Zillow (เสมือนเป็นมนุษย์เปิดหน้าเว็บเองเลย ไม่มี API พิเศษ) แล้วนำมาเปรียบเทียบ ก่อนมานำเสนอผลลัพธ์ให้ทราบ</p>\n<p>กูเกิลเปิด API ตัวนี้ให้พาร์ทเนอร์บางรายอย่าง Automation Anywhere และ UiPath ทดลองใช้งานแล้ว และจะเปิดกว้างมากขึ้นในช่วงฤดูร้อนกลางปีนี้</p>\n<p>ที่มา - <a href=\"https://blog.google/technology/ai/io-2025-keynote/#project-mariner\">Google</a></p>\n<p><img src=\"https://www.blognone.com/sites/default/files/files-2025/2025-05/mariner1.webp\" alt=\"\" /></p>\n<p><img src=\"https://www.blognone.com/sites/default/files/files-2025/2025-05/mariner2.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/21/2025 - 19:33</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"affc9c8a2c848e4c48e0b5fed26837925f63bcadbda29f2876be66f8b19d7071","category":"Thai"}