{"title":"YouTube ปลดพนักงานประมาณ 100 ตำแหน่ง กระทบส่วนที่ดูแลครีเอเตอร์","link":"https://www.blognone.com/node/137725","date":1705539113000,"content":"<div><div><div><p>ข่าวการปลดพนักงานของกูเกิลยังมีออกมาเพิ่มเติม คราวนี้เป็น YouTube ซึ่งมีรายงานว่ากระทบประมาณ 100 ตำแหน่ง เป็นส่วนของฝ่ายดูแลและจัดการครีเอเตอร์</p>\n<p>รายงานบอกว่า YouTube เดิมมีฝ่ายที่ดูแลบริการจัดการครีเอเตอร์แบบแยกรายประเทศ แต่การปรับโครงสร้างองค์กรใหม่นี้ จะยุบกลุ่มที่ดูแลครีเอเตอร์บางประเภทให้เป็นทีมเดียวดูแลทั่วโลก เช่น ฝ่ายที่ดูแลด้านเพลง กีฬา ธุรกิจสื่อ ภาพยนตร์ โทรทัศน์ ส่วนฝ่ายซัพพอร์ตจะแบ่งเป็นสองทีม คือ ทีมที่ดูแลครีเอเตอร์ และทีมที่ดูแลลูกค้า-ผู้ใช้งาน ทั้งนี้ YouTube แจ้งว่าการเปลี่ยนแปลงนี้จะไม่มีผลกระทบในการดูแลครีเอเตอร์ปัจจุบัน</p>\n<p>ในอีเมลที่แจ้งกับพนักงานบอกว่า กลุ่มพนักงานที่ได้รับผลกระทบยังสามารถสมัครงานในตำแหน่งอื่นที่เปิดรับใน YouTube ได้</p>\n<p>ที่มา: <a href=\"https://www.tubefilter.com/2024/01/17/youtube-corporate-restructuring/\">TubeFilter</a></p>\n<p><img src=\"https://www.blognone.com/sites/default/files/externals/007282f723c793f659c64cefa7754b8c.jpg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/google\">Google</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c36e44898ec263a9c2226921dde2ab7e0b752e963c7bff6f85830122b7d3ed75","category":"Thai"}