{"title":"[ลือ] Paramount หารือ Comcast อาจตั้งบริษัทร่วมทุนสตรีมมิ่ง Paramount+ กับ Peacock","link":"https://www.blognone.com/node/138257","date":1708254829000,"content":"<div><div><div><p>สัญญาณการควบรวมของวงการสตรีมมิ่งในสหรัฐเริ่มชัดเจนขึ้นเรื่อยๆ โดย Wall Street Journal รายงานข่าวว่า Paramount Global กำลังเจรจากับ Comcast บริษัทแม่ของ NBCUniversal เพื่อเป็นพันธมิตรหรือตั้งบริษัทร่วมลงทุนด้วยกัน</p>\n<p>Paramount มีบริการสตรีมมิ่ง <a href=\"https://www.blognone.com/node/121388\">Paramount+</a> ปัจจุบันมีสมาชิก 63 ล้านคน มีเนื้อหาเด่นคือ Star Trek และ <a href=\"https://www.blognone.com/node/126253\">Halo</a> ส่วนฝั่ง Comcast มี <a href=\"https://www.blognone.com/node/114185\">Peacock</a> มีสมาชิกราว 30 ล้านคน เนื้อหาเด่นๆ อย่าง Ted, Twisted Metal, Bel-Air</p>\n<p>บริการสตรีมมิ่งเหล่านี้พบปัญหาต้นทุนค่าคอนเทนต์สูง ทำให้ขาดทุน โดย Peacock ขาดทุน 2.8 พันล้านดอลลาร์ในปี 2023</p>\n<p>ที่มา - <a href=\"https://www.wsj.com/business/media/paramount-discussed-streaming-deal-with-comcast-as-it-reviews-options-c5df6902\">Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/03f0a93d12d532b241749412dc6bc660.jpeg\" /></p>\n</div></div></div><div><div>Topics: </div><div><div><a href=\"/topics/paramount\">Paramount</a></div><div><a href=\"/topics/comcast\">Comcast</a></div><div><a href=\"/topics/nbcuniversal\">NBCUniversal</a></div><div><a href=\"/topics/video-streaming\">Video Streaming</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b84c4b2fc296afe5c4abdfda77ba7f450f9c57ce615e854c6e9c212609345f8c","category":"Thai"}