{"title":"Apple ออกหนังสั้นต้อนรับตรุษจีน 2025 ถ่ายทำด้วย iPhone 16 Pro ปีนี้มาแนวมิวสิคัล","link":"https://www.blognone.com/node/144054","date":1736569181000,"content":"<div><div><div><p>พบกันทุกปีสำหรับหนังสั้นต้อนรับเทศกาลตรุษจีนจากแอปเปิลซึ่งถ่ายทำทั้งเรื่องด้วย iPhone ตามแคมเปญ Shot on iPhone ซึ่งปีนี้ถ่ายทำด้วย iPhone 16 Pro รุ่นล่าสุด</p>\n<p>หนังสั้นปีนี้ชื่อเรื่อง \"I Made a Mixtape for You\" กำกับโดย Michael Gracey (The Greatest Showman) นำแสดงในรูปแบบมิวสิคัล เมื่อชายหนุ่ม Xiaowei ที่กำลังเบื่อหน่ายกับบทสนทนาบนโต๊ะอาหารของครอบครัว หลบไปที่ห้องแล้วพบเทปคาสเซตรวมเพลงเก่า ที่พาเขาเดินทางย้อนเวลาไปหารักในยุค 90s</p>\n<p>แอปเปิลยังเผยแพร่คลิปเบื้องหลังการถ่ายทำ เพื่อนำเสนอความสามารถของกล้อง iPhone 16 Pro ในการถ่ายทำฉากต่าง ๆ ทั้งภาพ 4K 120fps สโลโม, การถ่ายฉากแสงน้อย, ระบบจำแนกเสียงที่บันทึก ตลอดจนเทคนิคการถ่ายทำที่ใช้ประโยชน์จากโทรศัพท์ซึ่งมีขนาดเล็ก</p>\n<p>รับชมหนังสั้นกันได้ท้ายข่าว</p>\n<p>ที่มา: <a href=\"https://9to5mac.com/2025/01/10/apples-2025-chinese-new-year-shot-on-iphone-film-appears-online/\">9to5Mac</a></p>\n<p>เบื้องหลังการถ่ายทำ</p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/advertising\">Advertising</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be7ffe9dede926cde905210d2a1d704d2543d725a8afef529ef08c3c2773d1b3","category":"Thai"}