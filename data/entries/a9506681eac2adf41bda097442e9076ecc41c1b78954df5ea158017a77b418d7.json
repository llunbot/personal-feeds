{"title":"ทีมออกแบบ Apple บอก จะย้ายโลโก้ Apple ด้านหลัง iPad ไปตามแนวนอน \"ก็เป็นไปได้\"","link":"https://www.blognone.com/node/139997","date":1716819236000,"content":"<div><div><div><p>เรื่องนี้เริ่มต้นจากเว็บไซต์ Numerama ของฝรั่งเศส ได้สัมภาษณ์วิศวกรอาวุโสของแอปเปิล 3 คน เกี่ยวกับ iPad Pro รุ่นใหม่ชิป M4 ซึ่งเนื้อหาก็ไม่มีอะไรใหม่ ยกเว้นประเด็นหนึ่ง</p>\n<p>โดยมีคำถามว่าปัจจุบันโลโก้แอปเปิลที่อยู่ด้านหลัง iPad เป็นไปตามตำแหน่งเครื่องแนวตั้ง ซึ่งเป็นแบบนี้มาตั้งแต่แรก อย่างไรก็ตาม iPad Pro ใหม่ ได้ย้ายตำแหน่งกล้องหน้ามาไว้ตามแนวยาว เพื่อรองรับการใช้งานวิดีโอคอลแนวนอน ก็เลยมีคำถามว่าโลโก้แอปเปิลน่าจะย้ายมาอยู่ตามแนวนอนด้วยหรือไม่</p>\n<p>Molly Anderson ฝ่ายออกแบบผลิตภัณฑ์ของแอปเปิลบอกว่า<strong>เป็นไปได้และสามารถเปลี่ยนได้</strong> ในเมื่อตอนนี้ iPad มีการใช้งานแนวนอนมากขึ้น</p>\n<p>ทั้งนี้ในฝั่งซอฟต์แวร์ แอปเปิลมีการเปลี่ยนตำแหน่งโลโก้มาเป็นแนวนอนเมื่อบูทเครื่อง มีผลตั้งแต่ iPadOS 14.5 เฉพาะกรณี iPad มีการเชื่อมต่อคีย์บอร์ด ก็แปลว่าโลโก้แอปเปิลนั้นสามารถย้ายมาแนวนอนได้ไม่น่าเป็นปัญหาอะไร</p>\n<p>ที่มา: <a href=\"https://www.macrumors.com/2024/05/27/landscape-apple-logo-possible-on-future-ipads/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/7d50ab69f8c9ef5a64d81eee6711409d.jpeg\" /></p>\n</div></div></div><div><div>Topics: </div><div><div><a href=\"/topics/ipad-pro\">iPad Pro</a></div><div><a href=\"/topics/apple\">Apple</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9506681eac2adf41bda097442e9076ecc41c1b78954df5ea158017a77b418d7","category":"Thai"}