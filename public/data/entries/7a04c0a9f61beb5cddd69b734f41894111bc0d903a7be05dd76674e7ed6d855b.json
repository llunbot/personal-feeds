{"title":"ผู้ชายที่ร้องไห้ระหว่างมีเซ็กส์","link":"https://srakrn.me/blog/the-men-who-cried-during-sex/","date":1586881334000,"content":"<p>เธอไม่ชอบผู้ชายที่ร้องไห้ระหว่างมีเซ็กส์เหรอ</p>\n\n\n\n<p>เวลาที่ฉันร้องไห้ระหว่างมีเซ็กส์ ฉันดูดดื่มกับความรู้สึกที่ชวนให้เป็นบ้าตรงหน้า กลับกันฉันกลัวว่าจะมีบางสิ่งพรากมันไปจากฉัน–พรากเธอไป ไม่พรุ่งนี้ก็มะรืน สัปดาห์หน้า เดือนหน้า ปีหน้า จะตอนไหนก็ไม่ต่างกันหากฉันพรากจากเธอ</p>\n\n\n\n<p>เป็นเวลาที่ความกลัวและความสุขมาปะทะกัน เธอสัมผัสมันได้ใช่ไหม ไม่ว่าจะเสียงครางที่เจือเสียงสะอื้น หรือน้ำตาที่ไหลรวมกับเหงื่อ มันแปลว่าเธอคือความสุข ความกลัว คือคนที่เขาอยากเอ่ยนามด้วยเสียงคราง คือทุกห้วงอารมณ์ของเขา คือคนที่เขายอมศิโรราบตรงหน้า  คือคนที่เขาอยากฝากทุกอย่างไว้</p>\n\n\n\n<p>ได้ยินแบบนี้ เธอจะชอบผู้ชายที่ร้องไห้ระหว่างมีเซ็กส์มากขึ้นไหม</p>\n\n\n\n<hr />\n\n\n\n<p><em>วลี “ผู้ชายที่ร้องไห้ระหว่างมีเซ็กส์” มาจาก “วันหนึ่งความทรงจำจะทำให้คุณแตกสลาย” โดยจิดานันท์ เหลืองเพียรสมุท</em></p>","author":"@srakrn","siteTitle":"@srakrn's Blog","siteHash":"8610f010f52679fdf8125827e361d560c59c9ee46c9232365fabf44f77865fb7","entryHash":"7a04c0a9f61beb5cddd69b734f41894111bc0d903a7be05dd76674e7ed6d855b","category":"Thai"}