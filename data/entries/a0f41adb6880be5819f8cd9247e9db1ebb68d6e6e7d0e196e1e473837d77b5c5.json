{"title":"GitLab แต่งตั้ง Bill Staples เป็นซีอีโอคนใหม่แทน Sid Sijbrandij ผู้ก่อตั้งบริษัทซึ่งมีปัญหาสุขภาพ","link":"https://www.blognone.com/node/143503","date":1733495679000,"content":"<div><div><div><p>GitLab ประกาศว่า Sid Sijbrandij ซีอีโอและผู้ร่วมก่อตั้งบริษัท จะลงจากตำแหน่งซีอีโอที่ดูแลงานบริหารรายวันด้วยเหตุผลด้านสุขภาพ โดยเขาจะเปลี่ยนผ่านมารับบทบาทเป็นประธานบอร์ดบริษัทแทน</p>\n<p>Bill Staples ได้รับการแต่งตั้งให้เป็นซีอีโอคนใหม่ GitLab โดยมีผลตั้งแต่วันนี้ทันที ก่อนหน้าจะมาร่วมงานกับ GitLab นั้น Staples เป็นซีอีโอที่ New Relic บริษัทพัฒนาซอฟต์แวร์เว็บแทร็กกิ้ง ส่วนตำแหน่งที่บริษัทอื่น เขาเคยเป็นทั้งหัวหน้าทีมส่วนแอพพลิเคชันบน Azure ที่ไมโครซอฟท์ และรองประธานด้านบริการคลาวด์ที่ Adobe</p>\n<p>Godfrey Sullivan กรรมการอิสระของบอร์ด GitLab บอกว่าปัจจุบัน GitLab มีลูกค้าองค์กรมากกว่า 10,000 ราย การได้ Staples ที่มีประสบการณ์ในการดูแลซอฟต์แวร์ลูกค้าองค์กรมายาวนานจึงเป็นเรื่องที่น่ายินดี</p>\n<p>ที่มา: <a href=\"https://www.businesswire.com/news/home/20241205391064/en/\">GitLab</a></p>\n<p><img src=\"https://www.blognone.com/sites/default/files/externals/53fa42656e11ec7f6a5ece167d4c95ba.png\" /></p>\n</div></div></div><div><div>Topics: </div><div><div><a href=\"/topics/gitlab\">GitLab</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0f41adb6880be5819f8cd9247e9db1ebb68d6e6e7d0e196e1e473837d77b5c5","category":"Thai"}