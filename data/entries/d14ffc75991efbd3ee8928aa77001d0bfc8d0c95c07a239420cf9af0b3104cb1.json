{"title":"Always Allow Right Click in Browser","link":"https://markpeak.net/always-allow-right-click-in-browser/","date":1631686695000,"content":"<p>ความเชื่อส่วนตัวคือ ผู้ใช้งานเบราว์เซอร์ควร “มีอำนาจ” ในการควบคุมพฤติกรรมของเบราว์เซอร์ อำนาจนี้ไม่ควรอยู่ที่เว็บเพจ มากำหนดว่าเราไม่สามารถใช้งานฟีเจอร์บางอย่างของเบราว์เซอร์ได้</p>\n<p>กรณีที่ชัดเจนที่สุดคือ สคริปต์ห้ามลากข้อความ-คลิกขวา ซึ่งผมเข้าใจดีว่าสร้างมาเพื่อป้องกันการคัดลอกเนื้อหาในเพจ แต่ในความเป็นจริงคือ เรามีวิธีคัดลอกเนื้อหามากมายที่สคริปต์เหล่านี้ป้องกันไม่ได้ ดังนั้น เทคนิคการป้องกันแบบนี้จึงไม่ตอบโจทย์ และกลายเป็นสร้างความรำคาญให้ผู้ใช้ที่ดีไปแทน</p>\n<ul>\n<li>บล็อกตอนเก่าที่เกี่ยวข้อง <a href=\"https://markpeak.net/right-click-save-image/\">Right Click Save Image</a></li>\n</ul>\n<p>ในเมื่อผู้สร้างเว็บเขาเชื่อว่าป้องกันได้ ก็คงบังคับใจอะไรกันไม่ได้ ทางออกของเราจึงเป็นการปรับแก้ที่ตัวเบราว์เซอร์เอง เพื่อให้สามารถคลิกขวาได้ในทุกกรณี</p>\n<p><strong>Firefox</strong></p>\n<p>วิธีการเปิดคลิกขวาของ Firefox ค่อนข้างง่ายเพราะทำที่ตัวเบราว์เซอร์ได้เลย เข้าไปยังหน้า about:config แล้วแก้ไขค่า <strong>dom.event.contextmenu.enabled</strong> เป็น false เท่านี้ก็เรียบร้อยแล้ว [<a href=\"https://support.mozilla.org/en-US/questions/1130127\">อ้างอิง</a>]</p>\n<p><img src=\"https://markpeak.net/wp-content/uploads/2021/09/firefox.png\" /></p>\n<p><strong>Chrome</strong></p>\n<p>กรณีของ Chrome และเบราว์เซอร์ตระกูล Chromium ทั้งหลาย (เช่น Edge) ไม่สามารถแก้ค่าแบบ Firefox ได้ ทางออกคือต้องลง extension เพิ่ม ซึ่งมีให้เลือกหลายตัว</p>\n<p>ตัวที่ลองใช้คือ <a href=\"https://chrome.google.com/webstore/detail/allow-right-click/hompjdfbfmmmgflfjdlnkohcplmboaeo/related?hl=en\">Allow Right-Click</a> พบว่าใช้งานได้ดี ไม่มี UI มาให้เกะกะสายตา แต่ในบางเว็บไซต์อาจทำต้องเพิ่มโดเมนเนมในหน้า Settings &gt; Aggressive list ด้วยถึงป้องกันการห้ามคลิกขวาได้</p>\n<p>ส่วนขยายอีกตัวคือ <a href=\"https://chrome.google.com/webstore/detail/enable-right-click/hhojmcideegachlhfgfdhailpfhgknjm\">Enable Right Click</a> ตัวนี้ไม่ได้ลองใช้ แต่ใส่มาเผื่อใครสนใจทดสอบ</p>\n<p>หมายเหตุ: อีกทางเลือกหนึ่งคือใช้ส่วนขยายจำพวก No Script หรือปิดการทำงานของ JavaScript เป็นบางโดเมนไปเลย ซึ่งพบว่าไม่ตอบโจทย์นัก เพราะเรายินดีให้สคริปต์ตัวอื่นๆ ทำงานด้วย (ยกเว้นห้ามคลิกขวา) และการใช้งานค่อนข้างยุ่งยากเพราะต้องมาระบุเป็นรายโดเมน</p>The post <a href=\"https://markpeak.net/always-allow-right-click-in-browser/\">Always Allow Right Click in Browser</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"d14ffc75991efbd3ee8928aa77001d0bfc8d0c95c07a239420cf9af0b3104cb1","category":"Thai"}