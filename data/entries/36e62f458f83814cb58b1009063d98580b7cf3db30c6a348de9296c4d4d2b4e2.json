{"title":"ผู้เล่นพบปัญหา เล่นเกม New World ของ Amazon แล้วการ์ดจอพัง ส่วนมากเป็น RTX 3090","link":"https://www.blognone.com/node/123819","date":1626866564000,"content":"<div><div><div><p>ผู้ที่สั่งจองเกมและเข้าร่วมทดสอบ Closed Beta ของ New World เกม MMORPG จาก Amazon ที่เพิ่งเปิดให้เล่นเมื่อวานนี้จำนวนหนึ่งรายงาน ว่าพบปัญหาการ์ดจอพัง โดยส่วนใหญ่เป็นการ์ดจอยี่ห้อ EVGA รุ่น GeForce RTX 3090 FTW3 ที่มีราคาอย่างเป็นทางการ<a href=\"https://www.evga.com/products/product.aspx?pn=24G-P5-3987-KR\">บนเว็บ EVGA</a> สูงถึง 1,890 ดอลลาร์ (ราว 62,100 บาท) แต่ราคาจริงอาจแพงกว่านี้</p>\n<p>ผู้เล่น <a href=\"https://forums.newworld.com/t/issues-with-evga-rtx-3090-ftw3-ultra/112757/4\">Goatz รายงานปัญหานี้ในฟอรั่มของเกม</a> เป็นรายแรก ก่อนมีผู้เล่นหลายคนเข้ามาคอมเม้นต์ว่าใช้การ์ดจอรุ่นเดียวกัน และมีอาการเดียวกัน คือพัดลมการ์ดจอทำงาน 100% ต่อเนื่องขณะเล่น ก่อนภาพจะดับไป และเมื่อเปิดเครื่องอีกครั้ง เมนบอร์ดก็ตรวจไม่พบการ์ดจอแล้ว</p>\n<p>Amazon และ EVGA ยังไม่ชี้แจงสาเหตุของปัญหา หรือออกแพทช์แก้ไข แต่เว็บไซต์ Windows Central เตือนผู้ที่ใช้การ์ดจอ RTX 3090 ว่ายังไม่ควรเล่นเกมนี้ในตอนนี้ จนกว่าจะมีการยืนยันว่าแก้ปัญหาได้แล้ว</p>\n<p>ที่มา - <a href=\"https://www.windowscentral.com/amazons-new-world-bricking-rtx-3090-graphics-cards\">Windows Central</a></p>\n<p><img src=\"https://www.blognone.com/sites/default/files/externals/7fe58019d041b9ed0fe726315d376b14.jpg\" /></p>\n</div></div></div><div><div>Topics: </div><div><div><a href=\"/topics/new-world\">New World</a></div><div><a href=\"/topics/amazon\">Amazon</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36e62f458f83814cb58b1009063d98580b7cf3db30c6a348de9296c4d4d2b4e2","category":"Thai"}