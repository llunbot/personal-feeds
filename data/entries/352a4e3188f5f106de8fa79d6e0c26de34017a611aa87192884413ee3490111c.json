{"title":"iCloud+ เพิ่มตัวเลือกพื้นที่เก็บข้อมูลใหญ่ขึ้น 6TB และ 12TB ราคา 990 และ 1,990 บาทต่อเดือน","link":"https://www.blognone.com/node/135708","date":1694550014000,"content":"<div><div><div><p>แอปเปิลประกาศเพิ่มแผนใช้งาน iCloud+ ด้วยความจุที่เพิ่มมากขึ้น จากปัจจุบันมีตัวเลือกพื้นที่จัดเก็บข้อมูลสูงสุดคือ 2TB ในราคา 349 บาทต่อเดือน</p>\n<p>โดยตั้งแต่ 18 กันยายน เป็นต้นไป แอปเปิลจะเพิ่มตัวเลือกพื้นที่จัดเก็บข้อมูลที่มากขึ้น 2 ระดับคือ 6TB ในราคา 999 บาทต่อเดือน และ 12TB ในราคา 1,990 บาทต่อเดือน เพื่อรองรับความต้องการจัดเก็บข้อมูลที่มีขนาดใหญ่ขึ้น และยังสามารถแชร์กับคนในครอบครัวได้สูงสุด 5 คน</p>\n<p>ลูกค้าที่สมัคร iCloud+ นอกจากพื้นที่จัดเก็บข้อมูลที่มากขึ้น ยังได้<a href=\"https://www.blognone.com/node/123051\">ฟีเจอร์เสริมอื่น</a> เช่น Private Relay, การซ่อนอีเมล, โดเมนอีเมลกำหนดเอง และการรองรับวิดีโอ HomeKit อีกด้วย</p>\n<p>ที่มา: <a href=\"https://9to5mac.com/2023/09/12/new-icloud-big-pricey-storage-tiers/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/491a805ec95bb09a5e3b6d7572623b71.png\" /></p>\n</div></div></div><div><div>Topics: </div><div><div><a href=\"/topics/icloud\">iCloud</a></div><div><a href=\"/topics/apple\">Apple</a></div><div><a href=\"/topics/cloud-storage\">Cloud Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"352a4e3188f5f106de8fa79d6e0c26de34017a611aa87192884413ee3490111c","category":"Thai"}