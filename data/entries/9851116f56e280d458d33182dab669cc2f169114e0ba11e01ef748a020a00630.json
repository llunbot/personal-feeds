{"title":"X ยอมจ่ายเงินประมาณ 10 ล้านดอลลาร์ฯ เพื่อยุติคดีความระงับ Twitter ของ Donald Trump","link":"https://www.blognone.com/node/144674","date":1739510886000,"content":"<div><div><div><p>แพลตฟอร์ม X ได้ตกลงที่จะจ่ายเงินประมาณ 10 ล้านดอลลาร์ฯ เพื่อยุติคดีความที่ประธานาธิบดีโดนัลด์ ทรัมป์ ยื่นฟ้อง Twitter หลังจากบัญชีของเขาถูกระงับในเดือนมกราคม 2021 เนื่องจากมีความเสี่ยงในการยุยงให้เกิดความรุนแรงเพิ่ม</p>\n<p>ด้านทรัมป์อ้างว่า การระงับบัญชีของเขาเป็นการละเมิดสิทธิการแสดงความคิดเห็นตามรัฐธรรมนูญสหรัฐฯ แม้ว่าคดีนี้จะถูกยกฟ้องในปี 2022 แต่ทีมกฎหมายของทรัมป์ได้ยื่นอุทธรณ์ต่อ</p>\n<p>ทั้งนี้ X ตกลงยุติคดีหลังจาก <a href=\"https://www.blognone.com/node/132389\">Meta</a> จ่ายเงิน 25 ล้านดอลลาร์ฯ เพื่อยุติคดีความที่คล้ายกัน โดยเงินส่วนใหญ่จะถูกนำไปสร้างห้องสมุดประธานาธิบดีของทรัมป์</p>\n<p>ทรัมป์ และอีลอน มัสก์มีความสนิทสนมมากขึ้น นับตั้งแต่ที่มัสก์เข้าซื้อกิจการ Twitter เขาได้คืนสถานะบัญชี Twitter ของทรัมป์ และสนับสนุนหาเสียงด้วยเงินกว่า 250 ล้านดอลลาร์ฯ หลังทรัมป์รับตำแหน่ง มัสก์ใช้บทบาทในรัฐบาลปรับเปลี่ยนภาครัฐครั้งใหญ่ จนนำไปสู่คดีความและข้อกังวลด้านรัฐธรรมนูญ</p>\n<p>ที่มา: <a href=\"https://www.engadget.com/social-media/x-will-pay-about-10-million-to-settle-lawsuit-over-donald-trumps-twitter-suspension-234757817.html\">Engadget</a></p>\n<p><img src=\"https://www.blognone.com/sites/default/files/externals/f9d3810f9b82432ed43681b22e741b4e.jpeg\" alt=\"Musk\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/donald-trump\">Donald Trump</a></div><div><a href=\"/topics/twitter\">Twitter</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9851116f56e280d458d33182dab669cc2f169114e0ba11e01ef748a020a00630","category":"Thai"}