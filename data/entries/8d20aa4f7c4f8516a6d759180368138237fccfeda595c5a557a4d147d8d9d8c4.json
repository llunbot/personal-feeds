{"title":"TikTok ปลดพนักงาน-ลดค่าใช้จ่าย ปรับแผนสู่ยุคแห่งความมีประสิทธิภาพ","link":"https://www.blognone.com/node/146623","date":1748263241000,"content":"<span>TikTok ปลดพนักงาน-ลดค่าใช้จ่าย ปรับแผนสู่ยุคแห่งความมีประสิทธิภาพ</span>\n\n  <div>\n    <div>Body</div>\n              <div><p>Business Insider รายงานว่า TikTok เตรียมปลดพนักงาน บังคับทุกคนกลับเข้าออฟฟิศ และจำกัดค่าใช้จ่ายทั้งบริษัท เพื่อเข้าสู่ยุคใหม่ที่เน้นประสิทธิภาพมากขึ้น หลังมุ่งขยายธุรกิจอย่างหนักในช่วงก่อนหน้านี้ โดยเฉพาะในสหรัฐฯ</p>\n<p>TikTok ลดจำนวนพนักงานตั้งแต่เดือนกุมภาพันธ์ โดยเฉพาะในทีมอีคอมเมิร์ซและทีมที่ดูแลแบรนด์ระดับโลก พร้อมจำกัดงบเดินทาง และกำหนดให้พนักงานต้องแจงเหตุผลชัดเจนก่อนอนุมัติทริปต่าง ๆ</p>\n<p>ในจดหมายแจ้งเลิกจ้าง บริษัทระบุว่าต้องการลดความซับซ้อน และวางรากฐานการทำงานที่คล่องตัวขึ้น โดยซีอีโอ Shou Chew เคยส่งสัญญาณไว้ตั้งแต่ต้นปีว่าจะปรับโครงสร้าง ลดลำดับชั้นที่ไม่จำเป็น เช่นเดียวกับหลายบริษัทยักษ์ใหญ่อย่าง Meta, Google, และ Microsoft</p>\n<p>นอกจากนี้ บริษัทยังรวมตัดสินใจไว้ที่ผู้บริหารจากจีนมากขึ้น ทำให้บรรยากาศในที่ทำงานเต็มไปด้วยความไม่มั่นคง พนักงานที่ถูกปลดคนหนึ่งบอกว่า “ช่วง 6 เดือนที่ผ่านมาเต็มไปด้วยความไม่แน่นอนและกดดัน”</p>\n<p>ขณะเดียวกัน บริษัทหันมาให้ความสำคัญกับเป้าหมายทางการเงิน เช่น กำไร และมูลค่าสินค้ารวม (GMV) อีกทั้งยังเตรียมตัดเงินสนับสนุนค่าส่งสินค้าฟรีสำหรับร้านค้าใน TikTok Shop ภายในเดือนนี้</p>\n<p>ที่มา: <a href=\"https://www.businessinsider.com/inside-tiktok-new-efficiency-era-layoffs-cost-saving-measures-2025-5\">Business Insider</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Mon, 26/05/2025 - 19:40</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d20aa4f7c4f8516a6d759180368138237fccfeda595c5a557a4d147d8d9d8c4","category":"Thai"}