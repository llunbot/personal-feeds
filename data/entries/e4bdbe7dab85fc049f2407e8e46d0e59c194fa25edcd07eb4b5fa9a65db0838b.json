{"title":"ปิดปากคุณได้ก็จะปิดปาก Rockstar ตั้งค่าซ่อนคอมเมนต์ที่มีคำว่า “GTA 6” บนยูทูบของบริษัท","link":"https://www.blognone.com/node/124998","date":1632887882000,"content":"<div><div><div><p>หลัง<a href=\"https://www.blognone.com/node/124677\">ตัวอย่างใหม่ของ GTA:V</a> เวอร์ชั่น PS5 ถูกถล่มจนยอดดิสไลก์อยู่ที่ 238k เทียบกับยอดไลค์เพียง 30k และมีแฟนๆ ถามหา GTA 6 กันเต็มไปหมดในช่องคอมเมนต์ ดูเหมือนว่า Rockstar จะหมดความอดทน และถึงกับตั้งค่า mute คำว่า “GTA 6” บนแชนแนลของบริษัทไปเลย</p>\n<p>ทวิตเตอร์ <a href=\"https://twitter.com/Not_StrangeMan/status/1439642096437129217\">@Not_StrangeMan</a> เป็นผู้ค้นพบเรื่องนี้ โดยเขาทดลองนำบัญชีหลักไปคอมเมนต์ว่า GTA 6 ใน<a href=\"https://www.youtube.com/watch?v=OzhZz8Wcatw\">คลิปเก่าของ Rockstar</a> แต่เมื่อเอาอีกบัญชีไปอ่านคอมเมนต์ กลับพบว่ามองไม่เห็นคอมเมนต์ GTA 6 ของเขาแล้ว ซึ่งน่าจะเกิดมาจาก Rockstar ตั้งค่าไม่ให้แสดงคอมเมนต์ที่มีคำนี้</p>\n<p>ยังไม่มีวี่แววว่า Rockstar จะเปิดตัวเกมใหม่เมื่อไร และข่าวช่วงหลังที่ออกก็มีแต่เกี่ยวกับ GTA:V หรือเกม <a href=\"https://www.blognone.com/node/124213\">GTA 3, Vice City, San Andreas ภาครีเมคเท่านั้น</a> ซึ่งการนำ GTA:V กลับมาขายใหม่ซ้ำแล้วซ้ำเล่าโดยไม่ออกภาคใหม่ กำลังทำให้แฟนๆ ไม่พอใจเป็นอย่างมากในปัจจุบัน</p>\n<p><img src=\"https://www.blognone.com/sites/default/files/externals/7dbe00a99a0c0f9ac79c503d2edd06df.jpg\" /></p>\n<blockquote><p>Rockstar Games has muted the word “GTA 6” from their official YouTube channel. On the left, my main account with the comment. On the right, my alt checking the latest comments. Link to the video: <a href=\"https://t.co/kAseh0kSZv\">https://t.co/kAseh0kSZv</a> <a href=\"https://t.co/OSFpPfzntf\">pic.twitter.com/OSFpPfzntf</a></p>\n<p>— The Strange Man Expanded and Enhanced (@Not_StrangeMan) <a href=\"https://twitter.com/Not_StrangeMan/status/1439642096437129217?ref_src=twsrc%5Etfw\">September 19, 2021</a></p></blockquote>\n<p>ที่มา - <a href=\"https://twitter.com/Not_StrangeMan/status/1439642096437129217\">@Not_StrangeMan</a></p>\n</div></div></div><div><div>Topics: </div><div><div><a href=\"/topics/rockstar\">Rockstar</a></div><div><a href=\"/topics/gta\">GTA</a></div><div><a href=\"/topics/youtube\">YouTube</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4bdbe7dab85fc049f2407e8e46d0e59c194fa25edcd07eb4b5fa9a65db0838b","category":"Thai"}