{"title":"ซัมซุงเปิดตัวเซ็นเซอร์ BioActive ใหม่ ปรับปรุงประสิทธิภาพการตรวจวัดด้านสุขภาพบนสมาร์ทวอทช์","link":"https://www.blognone.com/node/140823","date":1720595582000,"content":"<div><div><div><p>ก่อนการเปิดตัว Galaxy Watch ใหม่ในงาน Unpacked คืนนี้ ซัมซุงได้เปิดตัวเซ็นเซอร์ BioActive ตัวใหม่สำหรับนาฬิกาอัจฉริยะ ที่เอาไว้สำหรับวัดค่าสุขภาพด้านต่างๆ</p>\n<p>ตำแหน่งของเซ็นเซอร์ BioActive จะอยู่ด้านเรือนนาฬิกาที่ติดกับผิวหนัง โดยเซ็นเซอร์ใหม่ จะมีการจัดเรียง LED ใหม่ เพิ่มสีของ LED และจัดเรียงเซ็นเซอร์รับแสง (photodiodes) แบบใหม่ เพื่อเพิ่มพื้นที่และประสิทธิภาพในภาพรวม</p>\n<p>ซัมซุงบอกว่าเซ็นเซอร์รับแสง มีการลดจำนวนลงจากเดิม 8 ตัวเหลือ 4 ตัว โดยแต่ละตัวประสิทธิภาพจะเพิ่มขึ้น ทำให้พื้นที่เหลือ และเพิ่มจำนวนและสีของ LED ขึ้นมา ได้แก่สีน้ำเงิน, เหลือง, ม่วงและอัลตราไวโอเลต จากเดิมที่มีสีเขียว, แดงและอินฟาเรด</p>\n<p>การเพิ่ม LED และปรับคุณภาพของเซ็นเซอร์รับแสง ช่วยให้การตรวจจับทั้งอัตราการเต้นของหัวใจ, คุณภาพการนอน, ระดับออกซิเจนในเลือดและระดับความเครียดได้ดีและแม่นยำขึ้น รวมถึงสามารถประมวลผลค่า Advanced Glycation End Products (AGEs) Index ที่ใช้วัดอัตราการเผาผลาญและความแก่ชราเพิ่มได้ด้วยเช่นกัน</p>\n<p>ที่มา - <a href=\"https://news.samsung.com/us/samsung-new-galaxy-watch-bioactive-sensor-unlocking-new-possibilities-for-preventative-wellness/?nrtv_cid=4d28d6b6b8f3c4b7349c83e1ca3d32ccddaa357e332eaa996fcd47f48057fa0a\">ซัมซุง</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/smart-watch\">Smart Watch</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8c5d120e069b674c3be7accea34c524e09aefca9a922ccd32f790b486ab92d9","category":"Thai"}