{"title":"TikTok แคนาดา ยื่นคำร้องต่อศาลขอให้คุ้มครองฉุกเฉิน ตามที่มีคำสั่งให้ปิดสำนักงานในประเทศ","link":"https://www.blognone.com/node/143577","date":1733903344000,"content":"<div><div><div><p>TikTok สำนักงานแคนาดายื่นคำร้องต่อศาลรัฐบาลกลาง เพื่อขอให้ออกคำสั่งคุ้มครองฉุกเฉิน ตามที่รัฐบาลแคนาดา<a href=\"https://www.blognone.com/node/142982\">ออกคำสั่ง</a>ปิดสำนักงานในประเทศเมื่อเดือนที่แล้ว</p>\n<p>TikTok บอกว่าคำสั่งนี้สร้างผลกระทบต่อพนักงานและชุมชนที่เกี่ยวข้องจำนวนหลายร้อยคน ซึ่งพวกเขามีหน้าสนับสนุนชุมชนผู้ใช้งาน TikTok ในแคนาดาที่มีมากกว่า 14 ล้านคน โดยเชื่อว่ารัฐบาลแคนาดาสามารถหาทางออกในประเด็นที่กังวลได้โดยไม่ส่งผลกระทบต่อพนักงานในประเทศ</p>\n<p>คำสั่งของรัฐบาลแคนาดานี้ไม่ใช่การแบน TikTok ในประเทศ<a href=\"https://www.blognone.com/node/139399\">แบบกรณีคำสั่งของสหรัฐอเมริกา</a> ที่ TikTok ก็เพิ่งยื่น<a href=\"https://www.blognone.com/node/143560\">อุทธรณ์ขอคุ้มครองฉุกเฉิน</a> แต่เป็นคำสั่งให้หยุดการดำเนินธุรกิจและปิดสำนักงานในประเทศด้วยเหตุผลด้านความมั่นคง</p>\n<p>ที่มา: <a href=\"https://newsroom.tiktok.com/en-ca/tiktokcanada-notice-to-challenge-local-shutdown\">TikTok</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/canada\">Canada</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"141c1e2e57a75effa9a988fba2f22cbd7c85250bfe6fe3feddb4532788a65ace","category":"Thai"}