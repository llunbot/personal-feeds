{"title":"Microsoft ยุติโครงการพัฒนาศูนย์ข้อมูลใต้น้ำ Project Natick แล้ว","link":"https://www.blognone.com/node/140568","date":1719315264000,"content":"<div><div><div><p>ไมโครซอฟท์มีโครงการสร้าง<a href=\"https://www.blognone.com/node/102886\">ศูนย์ข้อมูลใต้น้ำ Project Natick</a> ซึ่งทดสอบจริงที่สกอตแลนด์ เมื่อปี 2018 และ<a href=\"https://www.blognone.com/node/118429\">นำศูนย์ข้อมูลขึ้นมา</a>หลังผ่านไป 2 ปี ซึ่งได้ผลลัพธ์การทำงานที่ดีจนน่าจะนำไปพัฒนาเป็นโครงการขนาดใหญ่ได้จริง อย่างไรก็ตามไมโครซอฟท์ได้ยุติการศึกษาโครงการนี้อย่างเป็นทางการแล้ว</p>\n<p>Noelle Walsh หัวหน้าฝ่ายนวัตกรรมคลาวด์ของไมโครซอฟท์บอกว่า ไมโครซอฟท์ไม่มีแผนการสร้างศูนย์ข้อมูลใต้น้ำที่ใดในโลกอีกแล้ว แต่ไมโครซอฟท์ได้เรียนรู้หลายอย่างที่น่าสนใจ ของการจัดการระบบที่ทำงานใต้น้ำ แรงสั่น และผลกระทบต่อเซิร์ฟเวอร์ ซึ่งสามารถนำมาประยุกต์กับงานส่วนอื่นได้</p>\n<p>ผลการศึกษาของ Project Natick ที่สกอตแลนด์นั้น พบว่าเซิร์ฟเวอร์ใต้น้ำ 855 เครื่อง ได้รับความเสียหายเพียง 6 เครื่อง หลังจากทำงานใต้น้ำ 25 เดือนกับ 8 วัน เมื่อเทียบกับเซิร์ฟเวอร์ทดสอบในศูนย์ข้อมูลปกติ 135 เครื่อง ได้รับความเสียหาย 8 เครื่อง โดยไมโครซอฟท์มองว่าปัจจัยสำคัญที่ส่งผลต่อการทำงานที่ดีคืออุณหภูมิของศูนย์ข้อมูล</p>\n<p>ที่มา: <a href=\"https://www.datacenterdynamics.com/en/news/microsoft-confirms-project-natick-underwater-data-center-is-no-more/\">Data Center Dynamics</a></p>\n<p><img src=\"https://www.blognone.com/sites/default/files/externals/148036134815b995a6f5e2cc771fa549.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/data-center\">Data Center</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72eab4615daa318ac487f830c204415d91fd93d75049271bd839d4af7832faf2","category":"Thai"}