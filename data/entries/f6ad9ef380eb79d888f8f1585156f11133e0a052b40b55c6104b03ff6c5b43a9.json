{"title":"TikTok เพิ่มเครื่องมือให้ปรับแต่งเนื้อหาที่ต้องการเห็นมากขึ้น, น้อยลง, ไม่ต้องการเห็นเลย ใน For You","link":"https://www.blognone.com/node/146771","date":1748999059000,"content":"<span>TikTok เพิ่มเครื่องมือให้ปรับแต่งเนื้อหาที่ต้องการเห็นมากขึ้น, น้อยลง, ไม่ต้องการเห็นเลย ใน For You</span>\n\n  <div>\n    <div>Body</div>\n              <div><p>TikTok เพิ่มเครื่องมือใหม่ให้ผู้ใช้งานจัดการเนื้อหาที่แสดงผลในฟีด For You ได้ตรงใจมากยิ่งขึ้น ซึ่ง For You ถือเป็นเครื่องมือสำคัญของ TikTok ที่ใช้อัลกอริทึมเนื้อหามาแสดงตามความสนใจผู้ใช้งาน</p>\n<p>เครื่องมือจัดการเนื้อหาใหม่ชื่อว่า Manage Topics ผู้ใช้งานสามารถตั้งค่า 10 หัวข้อของคอนเทนต์ยอดนิยมบน TikTok เช่น ท่องเที่ยว, ศิลปะ, กีฬา ว่าต้องการมองเห็นมากขึ้น หรือเห็นน้อยลง โดยการเลือกค่าสนใจน้อยจะไม่ได้ตัดเนื้อหานี้ออกไปจากฟีดทั้งหมด สามารถตั้งค่าได้ที่ Settings &gt; Content Preferences &gt; Manage Topics</p>\n<p><img src=\"https://www.blognone.com/sites/default/files/files-2025/2025-05/3bd886d7cba820653124beb21fb79b91.jpg\" alt=\"\" /></p>\n<p>กรณีมีประเภทคอนเทนต์ที่ไม่ต้องการเห็นเลย TikTok ก็ออกเครื่องมือมารองรับชื่อว่า Smart Keyword Filters ให้ผู้ใช้งานใส่คีย์เวิร์ดของคอนเทนต์ที่ไม่ต้องการเห็นเลยในฟีด TikTok จะใช้ AI กรองเนื้อหาที่เกี่ยวข้องออกไปไม่ให้แสดงผล</p>\n<p>ที่มา: <a href=\"https://newsroom.tiktok.com/en-us/more-ways-to-discover-new-content-and-creators-you-love\">TikTok</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 04/06/2025 - 08:04</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6ad9ef380eb79d888f8f1585156f11133e0a052b40b55c6104b03ff6c5b43a9","category":"Thai"}