{"title":"A New World of Energy","link":"https://markpeak.net/a-new-world-of-energy/","date":1737170852000,"content":"<p>ได้ฟังคลิป TEDx Berlin ของ Gerard Reid นักการเงิน นักลงทุนสายพลังงาน พูดไว้เมื่อเดือนตุลาคม 2024 ถึงการเปลี่ยนแปลงของโลกพลังงานไว้อย่างน่าสนใจ</p>\n<p></p>\n<p>Reid บอกว่ามีปัจจัย 4 ข้อที่กำลังมาปฏิวัติโลกพลังงาน</p>\n<ol>\n<li><strong>Solar – เ</strong>ป็นผลมาจากเทคโนโลยีด้าน semiconductor ทำให้เราได้พลังงานแสงอาทิตย์ที่ถูกลงมากๆ แถมติดตั้งง่าย ที่ไหนก็ได้ ไม่ต้องใช้เวลาสร้างนานเป็นสิบปีแบบโรงไฟฟ้านิวเคลียร์</li>\n<li><strong>Battery –</strong> วงการแบตเตอรี่กำลังเปลี่ยนแปลงครั้งใหญ่ในช่วง 20 ปีที่ผ่านมา (นับจากยุค Lithium-ion เกิดขึ้น) หลังไม่ขยับมานาน ทำให้ได้ ความจุพลังงานต่อน้ำหนักแบต ที่ดีขึ้นมาก</li>\n<li><strong>Energy Intelligence –</strong> พลังของซอฟต์แวร์และอัลกอริทึม ทำให้เราใช้พลังงานในแต่ละช่วงเวลาให้ได้ประสิทธิผล (efficiency) สูงสุด ผลิตไฟแล้วปล่อยทิ้งน้อยลง\n<ul>\n<li>พอเทคโนโลยีดีขึ้น เราจะเปลี่ยนจาก rooftop solar ที่ติดตั้งยาก มาเป็น balcony solar ที่วางไว้ตรงระเบียงก็ผลิตไฟได้แล้ว</li>\n</ul>\n</li>\n<li><strong>China –</strong> การลงทุน R&amp;D ของจีนในเรื่องเทคโนโลยีพลังงาน นำหน้าโลกตะวันตกไปมากแล้ว</li>\n</ol>\n<p><img src=\"https://markpeak.net/wp-content/uploads/2025/01/Screenshot-2025-01-18-074056-1024x551.jpg\" alt=\"\" width=\"700\" height=\"377\" srcset=\"https://markpeak.net/wp-content/uploads/2025/01/Screenshot-2025-01-18-074056-1024x551.jpg 1024w, https://markpeak.net/wp-content/uploads/2025/01/Screenshot-2025-01-18-074056-300x161.jpg 300w, https://markpeak.net/wp-content/uploads/2025/01/Screenshot-2025-01-18-074056-768x413.jpg 768w, https://markpeak.net/wp-content/uploads/2025/01/Screenshot-2025-01-18-074056-700x377.jpg 700w, https://markpeak.net/wp-content/uploads/2025/01/Screenshot-2025-01-18-074056.jpg 1141w\" /></p>\n<p><img src=\"https://markpeak.net/wp-content/uploads/2025/01/Screenshot-2025-01-18-074144-1024x582.jpg\" alt=\"\" width=\"700\" height=\"398\" srcset=\"https://markpeak.net/wp-content/uploads/2025/01/Screenshot-2025-01-18-074144-1024x582.jpg 1024w, https://markpeak.net/wp-content/uploads/2025/01/Screenshot-2025-01-18-074144-300x171.jpg 300w, https://markpeak.net/wp-content/uploads/2025/01/Screenshot-2025-01-18-074144-768x437.jpg 768w, https://markpeak.net/wp-content/uploads/2025/01/Screenshot-2025-01-18-074144-700x398.jpg 700w, https://markpeak.net/wp-content/uploads/2025/01/Screenshot-2025-01-18-074144.jpg 1184w\" /></p>\n<p><img loading=\"lazy\" src=\"https://markpeak.net/wp-content/uploads/2025/01/Screenshot-2025-01-18-074424-1024x608.jpg\" alt=\"\" width=\"700\" height=\"416\" srcset=\"https://markpeak.net/wp-content/uploads/2025/01/Screenshot-2025-01-18-074424-1024x608.jpg 1024w, https://markpeak.net/wp-content/uploads/2025/01/Screenshot-2025-01-18-074424-300x178.jpg 300w, https://markpeak.net/wp-content/uploads/2025/01/Screenshot-2025-01-18-074424-768x456.jpg 768w, https://markpeak.net/wp-content/uploads/2025/01/Screenshot-2025-01-18-074424-700x416.jpg 700w, https://markpeak.net/wp-content/uploads/2025/01/Screenshot-2025-01-18-074424.jpg 1128w\" /></p>\n<p><img loading=\"lazy\" src=\"https://markpeak.net/wp-content/uploads/2025/01/Screenshot-2025-01-18-074450-1024x588.jpg\" alt=\"\" width=\"700\" height=\"402\" srcset=\"https://markpeak.net/wp-content/uploads/2025/01/Screenshot-2025-01-18-074450-1024x588.jpg 1024w, https://markpeak.net/wp-content/uploads/2025/01/Screenshot-2025-01-18-074450-300x172.jpg 300w, https://markpeak.net/wp-content/uploads/2025/01/Screenshot-2025-01-18-074450-768x441.jpg 768w, https://markpeak.net/wp-content/uploads/2025/01/Screenshot-2025-01-18-074450-700x402.jpg 700w, https://markpeak.net/wp-content/uploads/2025/01/Screenshot-2025-01-18-074450.jpg 1176w\" /></p>\n<p>Reid บอกว่าเรากำลังเข้าสู่ “โลกใหม่ของพลังงาน” (A New World of Energy) ที่มีผลกระทบดังนี้</p>\n<ol>\n<li>เรากำลังอยู่ใกล้จุดพีคสุดของการปล่อยคาร์บอนแล้ว (peak carbon emission) ถัดจากนี้อัตราการปล่อยคาร์บอน (จากการใช้เชื้อเพลิงฟอซซิล) จะเริ่มลดลง โดยขึ้นกับจีนว่าพีคตรงไหน ถ้าจีนพีค โลกก็พีคตามจีน เพราะกลุ่มประเทศ OECD เข้าช่วงขาลงไปก่อนแล้ว คาดว่าพีคของจีนอาจเป็นปี 2024 นี่ล่ะ</li>\n<li>การใช้พลังงานไฟฟ้ามากขึ้น จะลดการขุดเจาะลง เพราะการขุดสินแร่ที่ใช้กับแบตเตอรี่ สามารถนำมารีไซเคิลได้ ต่างจากการขุดเจาะน้ำมันที่ใช้แล้วหมดไป ต้องขุดเจาะใหม่ตลอดเวลา</li>\n<li>เราเข้าใกล้จุดพีคของการใช้น้ำมันแล้วเช่นกัน (peak oil demand) จากความนิยมของรถ EV ที่มากขึ้น ตอนนี้ EV ช่วยโลกลดการใช้น้ำมันลงได้วันละ 2 ล้านบาร์เรลแล้ว (ตัวเลขปี 2023 estimated)</li>\n<li>ระบบพลังงานโลก จะเปลี่ยนจากการใช้น้ำมัน แก๊ส ถ่านหิน ไปสู่พลังงานไฟฟ้าที่ไม่ได้ผลิตด้วยคาร์บอน (direct zero-carbon electricity generation) เช่น โซลาร์ ลม น้ำ นิวเคลียร์</li>\n<li>เราจะใช้พลังงานจาก renewable (โซลาร์/ลม) ด้วยเหตุผลว่ามันถูก!!! การใช้พลังงานทางเลือกแบบอื่นอย่างนิวเคลียร์นั้นแพงและไม่สเกล</li>\n<li>การใช้งานแบตเตอรี่ยังจะเปลี่ยนวิธีคิดของโรงไฟฟ้า จากเดิมสร้างโรงไฟฟ้าขนาดใหญ่นอกเมือง แล้วส่งพลังงานมาตามสาย เปลี่ยนมาเป็นให้ทุกบ้านเป็นโรงไฟฟ้าขนาดเล็ก เก็บพลังจากแสงอาทิตย์ใส่แบต ระบบกริดแบบเดิมจะไม่เวิร์คแล้วในยุคกระจายศูนย์</li>\n<li>กลุ่มประเทศกำลังพัฒนา (Global South) จะพัฒนาด้านพลังงานแบบก้าวกระโดด โดยมีจีนเป็นต้นแบบ ตัวอย่างคือ ปากีสถานที่ใช้พลังงานโซลาร์แล้ว 10% ด้วยเหตุผลง่ายๆ ว่ามันถูกกว่า!!! ในขณะที่ประเทศพัฒนาแล้ว (Global North) ปรับตัวช้ากว่ามาก</li>\n<li>บริษัทพลังงานแบบเดิมๆ จะอยู่ไม่รอด ตัวอย่างคือ Volkswagen กำลังอ่วม ในขณะที่ BYD รุ่งเรือง วิธีการผลิตรถของ Volkswagen สู้เรื่องต้นทุนไม่ได้อีกแล้ว</li>\n<li>จะเกิดแรงต้านจากผู้ครองอำนาจในโลกพลังงานเดิม เช่น กลุ่มประเทศผู้ผลิตน้ำมัน</li>\n<li>ความมั่งคั่งของผู้ผลิตพลังงานจะถูกเปลี่ยนแปลงครั้งใหญ่ จากผู้ผลิตน้ำมันไปยังผู้ผลิตแผงโซลาร์-แบตเตอรี่ จากกลุ่มประเทศตะวันตก อเมริกา ยุโรป ไปสู่จีน</li>\n<li>พลังแห่ง R&amp;D จะสร้างเซอร์ไพร์สในโลกพลังงานอีกมาก ถ้ามองย้อนไป 10 ปีที่แล้ว เราคงไม่คิดว่าจะทำเครื่องบินพลังไฟฟ้าให้บินได้ แต่ตอนนี้มันเกิดขึ้นแล้ว ยุคสมัยถัดไปมันจะเปลี่ยนเยอะกว่านี้อีก</li>\n</ol>\n<p>Reid สรุปจบว่า ในฐานะคนเยอรมัน คนยุโรป เขาคิดว่าพวกเรากำลังนอนหลับอยู่ ตอนนี้ต้องตื่นได้แล้ว ลุกขึ้นมาเปลี่ยนแปลงตัวเอง ถ้าใครยังไม่เคยไปจีน ก็ให้รีบไปดูว่าคู่แข่งของเราไปถึงไหนกันแล้ว</p>\n<p>Reid มี<a href=\"https://gerardreid.com/blog\">บล็อกด้านพลังงาน</a> และมี<a href=\"https://www.redefining-energy.com/\">รายการพ็อดแคสต์ Redefining Energy</a> เผื่อใครสนใจตามไปฟังกัน</p>\n<p>บทความเก่าที่เกี่ยวข้อง <a href=\"https://markpeak.net/electromagnetism-vs-thermodynamics/\">ไฟฟ้า vs น้ำมัน</a></p>\n<p><img loading=\"lazy\" src=\"https://markpeak.net/wp-content/uploads/2025/01/Screenshot-2025-01-18-074956-1024x607.jpg\" alt=\"\" width=\"700\" height=\"415\" srcset=\"https://markpeak.net/wp-content/uploads/2025/01/Screenshot-2025-01-18-074956-1024x607.jpg 1024w, https://markpeak.net/wp-content/uploads/2025/01/Screenshot-2025-01-18-074956-300x178.jpg 300w, https://markpeak.net/wp-content/uploads/2025/01/Screenshot-2025-01-18-074956-768x455.jpg 768w, https://markpeak.net/wp-content/uploads/2025/01/Screenshot-2025-01-18-074956-700x415.jpg 700w, https://markpeak.net/wp-content/uploads/2025/01/Screenshot-2025-01-18-074956.jpg 1142w\" /></p>\n<p><img loading=\"lazy\" src=\"https://markpeak.net/wp-content/uploads/2025/01/Screenshot-2025-01-18-075535-1024x574.jpg\" alt=\"\" width=\"700\" height=\"392\" srcset=\"https://markpeak.net/wp-content/uploads/2025/01/Screenshot-2025-01-18-075535-1024x574.jpg 1024w, https://markpeak.net/wp-content/uploads/2025/01/Screenshot-2025-01-18-075535-300x168.jpg 300w, https://markpeak.net/wp-content/uploads/2025/01/Screenshot-2025-01-18-075535-768x430.jpg 768w, https://markpeak.net/wp-content/uploads/2025/01/Screenshot-2025-01-18-075535-700x392.jpg 700w, https://markpeak.net/wp-content/uploads/2025/01/Screenshot-2025-01-18-075535.jpg 1167w\" /></p>\n<p><img loading=\"lazy\" src=\"https://markpeak.net/wp-content/uploads/2025/01/Screenshot-2025-01-18-075949-1024x573.jpg\" alt=\"\" width=\"700\" height=\"392\" srcset=\"https://markpeak.net/wp-content/uploads/2025/01/Screenshot-2025-01-18-075949-1024x573.jpg 1024w, https://markpeak.net/wp-content/uploads/2025/01/Screenshot-2025-01-18-075949-300x168.jpg 300w, https://markpeak.net/wp-content/uploads/2025/01/Screenshot-2025-01-18-075949-768x429.jpg 768w, https://markpeak.net/wp-content/uploads/2025/01/Screenshot-2025-01-18-075949-700x391.jpg 700w, https://markpeak.net/wp-content/uploads/2025/01/Screenshot-2025-01-18-075949.jpg 1207w\" /></p>\n<p><img loading=\"lazy\" src=\"https://markpeak.net/wp-content/uploads/2025/01/Screenshot-2025-01-18-080125.jpg\" alt=\"\" width=\"885\" height=\"694\" srcset=\"https://markpeak.net/wp-content/uploads/2025/01/Screenshot-2025-01-18-080125.jpg 885w, https://markpeak.net/wp-content/uploads/2025/01/Screenshot-2025-01-18-080125-300x235.jpg 300w, https://markpeak.net/wp-content/uploads/2025/01/Screenshot-2025-01-18-080125-768x602.jpg 768w, https://markpeak.net/wp-content/uploads/2025/01/Screenshot-2025-01-18-080125-700x549.jpg 700w\" /></p>The post <a href=\"https://markpeak.net/a-new-world-of-energy/\">A New World of Energy</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"b83550c238691789ad12d59278a99f47dc29b272942fbf11508080d0154ed643","category":"Thai"}