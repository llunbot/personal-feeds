{"title":"Meta ประกาศเลิกทำ Workplace โซเชียลสำหรับองค์กร ปิดถาวรปี 2026","link":"https://www.blognone.com/node/139752","date":1715731658000,"content":"<div><div><div><p>Meta ประกาศเลิกทำ Workplace (ชื่อเดิมคือ <a href=\"https://www.blognone.com/node/64783\">Facebook at Work</a> แล้วเปลี่ยนเป็น <a href=\"https://www.blognone.com/node/86229\">Workplace by Facebook</a>) โซเชียลเน็ตเวิร์คสำหรับองค์กร โดยจะปิดบริการอย่างถาวรในปี 2026</p>\n<p>Meta ส่งอีเมลแจ้งลูกค้า Workplace บอกว่าจะให้บริการตามปกติจนถึงวันที่ 31 สิงหาคม 2025 หลังจากนั้นจะปรับสถานะเป็น read-only และไม่คิดค่าบริการ เพื่อให้ลูกค้าดาวน์โหลดข้อมูลเก่าออกมาได้จนถึง 31 พฤษภาคม 2026 ซึ่งจะลบทุกอย่างออกจากระบบ</p>\n<p>แนวทางของ Meta คือแนะนำให้ลูกค้าย้ายไปใช้ <a href=\"https://www.blognone.com/node/133437\">Workvivo โซเชียลเน็ตเวิร์คสำหรับองค์กรของ Zoom (ซื้อมาปี 2023)</a> โดยระบุว่าจะร่วมมือกับ Zoom เพื่อสร้างเครื่องมือช่วยย้ายข้อมูลข้ามระบบกันให้</p>\n<p>TechCrunch รายงานว่า Meta ตัดสินใจเลิกทำ Workplace เพื่อไปโฟกัสงานด้าน AI และ metaverse แทน แต่ทาง Meta เองไม่ได้แถลงเหตุผลอย่างเป็นทางการ ซึ่ง TechCrunch วิเคราะห์ว่าตลาดโซเชียลสำหรับคนทำงานบูมในช่วง COVID แต่หลังจากนั้นก็กระแสตกลง บวกกับคู่แข่งอย่าง Slack และ Teams กวาดลูกค้าไปหมด ทำให้ Meta ตัดสินใจเลิกทำ Workplace ในที่สุด</p>\n<p>บนหน้าเว็บของ Workplace ระบุว่ามีลูกค้าใช้งานกว่า 7 ล้านคน ตัวอย่างองค์กรลูกค้าที่ใช้งาน Workplace ได้แก่ McDonald's, AstraZeneca, Delta, Nestle, Vodafone, Walmart เป็นต้น</p>\n<p>ที่มา - <a href=\"https://techcrunch.com/2024/05/14/meta-is-shutting-down-workplace-its-enterprise-communications-business/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/48200762edfa8f681160304cbbfcf0ee.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/1e23dc08502811996da52e2a52234172.jpeg\" /></p>\n</div></div></div><div><div>Topics: </div><div><div><a href=\"/topics/workplace-facebook\">Workplace by Facebook</a></div><div><a href=\"/topics/meta\">Meta</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"922311b0081c6b2d108caf3a9bf3ad806a32baed029805b06f6b0790c3fb2c90","category":"Thai"}