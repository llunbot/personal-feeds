{"title":"Apple ออกแอป Apple Music Classical เวอร์ชันบน Android แล้ว","link":"https://www.blognone.com/node/134080","date":1685494020000,"content":"<div><div><div><p>ก่อนหน้านี้แอปเปิลออก<a href=\"https://www.blognone.com/node/132951\">แอป Apple Music Classical</a> ที่แยกออกมาจาก Apple Music อีกที สำหรับผู้ใช้ iPhone โดยมีรายละเอียดเพลงที่มากกว่า ทั้งข้อมูลเพลง ข้อมูลผู้ประพันธ์ สำหรับผู้ฟังเพลงคลาสสิก ซึ่งคนที่เป็นสมาชิก Apple Music อยู่แล้ว สามารถใช้งานได้เลย ไม่มีค่าใช้จ่ายเพิ่ม</p>\n<p>ล่าสุดแอปเปิลออกแอปแยก Apple Music Classical ในรูปแบบเดียวกับสำหรับผู้ใช้ Android แล้ว สามารถ<a href=\"https://play.google.com/store/apps/details?id=com.apple.android.music.classical\">ดาวน์โหลดได้ที่ Play Store</a> ทั้งนี้แอปเปิลยังไม่มีแอป Apple Music Classical เวอร์ชันปรับการแสดงผลสำหรับ iPad, เวอร์ชันบน Mac และตัวแอปก็ยังไม่แสดงบน CarPlay ด้วย</p>\n<p>มีข้อสังเกตว่าสาเหตุที่แอปเปิลต้องทำแอปแยก น่าจะเป็นเพราะการ<a href=\"https://www.blognone.com/node/124503\">ซื้อกิจการ Primephonic</a> แอปสตรีมเพลงคลาสสิกเมื่อปี 2021 คล้ายกับ <a href=\"https://www.blognone.com/node/74732\">Beats Music บน Android</a> ที่เปลี่ยนเป็น Apple Music</p>\n<p>ที่มา: <a href=\"https://9to5mac.com/2023/05/30/apple-music-classical-android-no-ipad-mac-carplay/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/f42f9e0bdbe8dc84b3f93e1aaaa00abd.png\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/apple\">Apple</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e4b0af32fd048fe83044f85d6ef40bd5594eae1f2db30f17d9567558deb8826","category":"Thai"}