{"title":"Google Cloud โชว์ AI ช่วยเขียน SQL สำหรับ BigQuery และ AlloyDB เข้าใจข้อมูลและคำถามผู้ใช้","link":"https://www.blognone.com/node/146453","date":1747468467000,"content":"<span>Google Cloud โชว์ AI ช่วยเขียน SQL สำหรับ BigQuery และ AlloyDB เข้าใจข้อมูลและคำถามผู้ใช้</span>\n\n  <div>\n    <div>Body</div>\n              <div><p>Google Cloud โชว์ฟีเจอร์ text-to-SQL ใน BigQuery Studio และ Cloud SQL Studio ที่มีตัวช่วยเขียน SQL โดยเปิดให้ผู้ใช้ถามคำถามภาษาธรรมชาติ</p>\n<p>แม้ว่าโดยทั่ว LLM จะเขียน SQL ได้อยู่แล้ว แต่เมื่อใช้งานกับฐานข้อมูลจริงที่มีความซับซ้อนสูง และคำถามจริงของผู้ใช้ที่มักไม่ได้บอกข้อมูลครบนักก็จะเจอข้อจำกัด เช่น ผู้ใช้ถามว่าต้องการรองเท้าที่ขายดีที่สุด แต่ใน schema ของฐานข้อมูลไม่มีอะไรบอกว่าจะหารองเท้าอย่างไร หรือคำว่าขายดีที่สุดแปลว่าจำนวนที่ขายหรือยอดเงินที่ขายได้ ตลอดจนบางครั้ง LLM ก็สับสนถึงความต่างของ SQL แบรนด์ต่างๆ</p>\n<p>ระบบช่วยเขียน SQL ของ Google Cloud จึงต้องสร้างส่วนประกอบต่างๆ สร้างความเชื่อมโยงข้อมูล ดึงตัวอย่างข้อมูล และเรียนรู้จากคิวรีเดิมๆ ที่ผู้ใช้คิวรีอยู่ก่อน จนนั้นจึงตรวจมอบการทำงานและปรับคิวรีที่สร้างขึ้นมา ตลอดจนใช้ LLM เวอร์ชั่นที่จูนมาเพื่อการสร้าง SQL โดยเฉพาะ</p>\n<p>ที่มา - <a href=\"https://cloud.google.com/blog/products/databases/techniques-for-improving-text-to-sql\">Google Cloud</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Sat, 05/17/2025 - 14:54</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"250b8cf51b187e78afcd0efa499702164d655b5a8995dfa23d39e864e28ca901","category":"Thai"}