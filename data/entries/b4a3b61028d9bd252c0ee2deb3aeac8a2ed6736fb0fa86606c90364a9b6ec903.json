{"title":"โรงหนังสหรัฐฯ แจก NFT ฟรี ให้ 86,000 คนแรกที่จองตั๋ว Spider-Man: No Way Home","link":"https://www.blognone.com/node/126045","date":1638157958000,"content":"<div><div><div><p>โรงภาพยนตร์ <a href=\"https://www.amctheatres.com/giveaway/spider-man-nft\">AMC Theatres</a> ในสหรัฐฯ แจกภาพพร้อมโทเคน NFT ฟรี สำหรับ 86,000 คนแรกที่จองตั๋วภาพยนตร์ Spider-Man: No Way Home ผ่านแอปและเว็บไซต์ ในวันที่ 29 พฤศจิกายน โดยจะได้รับโค้ดสำหรับรับ NFT วันที่ 22 ธันวาคม และยืนยันรับ NFT ได้ถึง 1 มีนาคม</p>\n<p>NFT ที่ AMC แจกจะมีภาพ 100 แบบ ส่วนโทเคนจะทำงานอยู่บนเครือข่ายบล็อกเชน <a href=\"https://on.wax.io/co2/\">WAX</a> ซึ่งใช้ระบบ Delegated Proof of Stake (DPoS) ที่ใช้พลังงานในระบบน้อยกว่าระบบ Proof of Work (PoW) ของ Ethereum ทำให้ WAX ได้ชื่อว่าเป็นมิตรต่อสิ่งแวดล้อมมากกว่า แต่ขณะเขียนข่าวนี้ เว็บไซต์ AMC ไม่สามารถเข้าใช้งานได้แล้ว แต่ยังไม่แน่ชัดว่าเป็นเพราะคนแห่จองบัตรหรือเพราะสาเหตุอื่น</p>\n<p>หนึ่งปัญหาที่ทำให้มีผู้ต่อต้าน NFT เป็นจำนวนมาก คือการสร้างและการทำงานของ NFT บนเครือข่ายที่ใช้ระบบ PoW นั้นกินพลังงานสูง หลายๆ คนมองว่าเป็นการสิ้นเปลืองทรัพยากรโดยใช้เหตุเพราะใช้เพียงแค่นำมาแสดงความเป็นเจ้าของงานศิลปะเท่านั้น น่าสนใจว่าเมื่อบริษัทใหญ่เช่น AMC หรือแบรนด์ต่างๆ เริ่มเปลี่ยนไปใช้บล็อกเชนที่ใช้พลังงานน้อยลง กระแสต่อต้านจะลดลงหรือไม่</p>\n<p><img src=\"https://www.blognone.com/sites/default/files/externals/b5c77b81e70d48faa2cbad7b0c9eafb3.jpg\" /></p>\n<blockquote><p>In the U. S., <a href=\"https://twitter.com/SonyPictures?ref_src=twsrc%5Etfw\">@SonyPictures</a> Spider-Man: No Way Home tickets go on sale at midnight tonight eastern time. Only for AMC Stubs Premiere, A-List and Investor Connect members, the first 86,000 buyers get a Spider-Man NFT too. They’ll go quick! <a href=\"https://twitter.com/hashtag/AMCFirstEverNFT?src=hash&amp;ref_src=twsrc%5Etfw\">#AMCFirstEverNFT</a> <a href=\"https://t.co/JcMR5cPXeM\">https://t.co/JcMR5cPXeM</a> <a href=\"https://t.co/PPAwOCvheV\">pic.twitter.com/PPAwOCvheV</a></p>\n<p>— Adam Aron (@CEOAdam) <a href=\"https://twitter.com/CEOAdam/status/1465039732631650307?ref_src=twsrc%5Etfw\">November 28, 2021</a></p></blockquote>\n<p>ที่มา - <a href=\"https://twitter.com/CEOAdam\">Adam Aron ซีอีโอของ AMC Theatres</a>, <a href=\"https://www.engadget.com/amc-sony-spider-man-no-way-home-nft-190650100.html\">Engadget</a></p>\n</div></div></div><div><div>Topics: </div><div><div><a href=\"/topics/movies\">Movies</a></div><div><a href=\"/topics/nft\">NFT</a></div><div><a href=\"/topics/blockchain\">Blockchain</a></div><div><a href=\"/topics/united-states\">United States</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4a3b61028d9bd252c0ee2deb3aeac8a2ed6736fb0fa86606c90364a9b6ec903","category":"Thai"}