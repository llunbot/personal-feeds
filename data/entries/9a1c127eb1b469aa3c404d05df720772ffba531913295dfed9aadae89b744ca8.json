{"title":"X เตรียมปรับเงื่อนไขการบล็อก - ถ้าบัญชีที่บล็อกเรามาตอบใต้โพสต์ เราสามารถเห็นข้อความนั้นได้แล้ว","link":"https://www.blognone.com/node/139561","date":1714712844000,"content":"<div><div><div><p>บัญชี X Engineering ของ X หรือ Twitter เดิม โพสต์รายละเอียดการเปลี่ยนแปลงที่จะเกิดขึ้นกับระบบบล็อก (block) บนแพลตฟอร์ม จากเดิมเมื่อเกิดเหตุการณ์ผู้ใช้งานถูกบัญชีหนึ่งบล็อก ก็จะถูกจำกัด ไม่สามารถเข้าไปดูโพสต์ DM หรือกดติดตามบัญชีนั้นได้เลย</p>\n<p>สิ่งที่เปลี่ยนแปลงคือ หากบัญชีที่บล็อกเรา มาตอบใต้โพสต์ (reply) ของเรา คราวนี้เราจะสามารถดูข้อความที่บัญชีนั้นมาตอบได้ ซึ่ง X อธิบายว่าที่ต้องทำแบบนี้ เพื่อป้องกันปัญหาและสามารถระบุการกระทำที่ไม่เหมาะสมที่อาจเกิดขึ้น ซึ่งเดิมจะไม่สามารถดูข้อความได้ เป็นการเพิ่มความปลอดภัยกับผู้ใช้งานในภาพรวมของแพลตฟอร์ม</p>\n<p>X บอกว่าแนวทางของแพลตฟอร์มนั้นยังต้องการเป็นพื้นที่สาธารณะลานคนเมืองดิจิทัล (<a href=\"https://www.blognone.com/node/131185\">Elon Musk เคยพูดถึงเรื่องนี้</a>) ซึ่งทำให้ต้องปรับปรุงฟีเจอร์บล็อก สำหรับการควบคุมประสบการณ์ใช้งานแต่ละคน ขณะเดียวกันยังคงความเป็นสาธารณะในการดูโพสต์ได้</p>\n<p>ประเด็นการเปลี่ยนแปลงของระบบบล็อกนั้น Elon Musk เจ้าของ X <a href=\"https://www.blognone.com/node/135355\">เคยโพสต์แนวทางว่าอยากให้ยกเลิกการบล็อก</a>ไปเลยด้วยซ้ำ เหลือแค่ Mute ที่เป็นการซ่อนโพสต์ที่ไม่ต้องการเห็นออกไปจากฟีด อย่างไรก็ตามผู้ใช้งานมีความเห็นที่แตกต่างกันไป ระบบบล็อกจึงยังคงมีอยู่</p>\n<p>ที่มา: <a href=\"https://www.engadget.com/x-is-changing-how-the-block-button-works-225338769.html\">Engadget</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n<blockquote><p>We are making changes to how block works. If a user who has blocked you replies to one of your posts, you will now be able to see their reply. This change enables you to identify and report any potential bad content that you previously could not view, safeguarding both your…</p>\n<p>— Engineering (@XEng) <a href=\"https://twitter.com/XEng/status/1786144517521097013?ref_src=twsrc%5Etfw\">May 2, 2024</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a1c127eb1b469aa3c404d05df720772ffba531913295dfed9aadae89b744ca8","category":"Thai"}