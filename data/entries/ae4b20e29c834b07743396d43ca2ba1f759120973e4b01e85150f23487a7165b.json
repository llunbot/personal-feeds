{"title":"Spotify ไตรมาส 3/2024 เติบโตแข็งแกร่งทั้งผู้ใช้งาน-รายได้-กำไร","link":"https://www.blognone.com/node/143075","date":1731455353000,"content":"<div><div><div><p>Spotify รายงานผลประกอบการของไตรมาสที่ 3 ปี 2024 จำนวนผู้ใช้งานรวม (MAUs) เพิ่มขึ้น 11% จากช่วงเดียวกันในปีก่อนเป็น 640 ล้านบัญชี โดยเป็นบัญชีที่เสียเงิน 252 ล้านบัญชี เพิ่มขึ้น 12% ส่วนรายได้เพิ่มขึ้น 19% เป็น 3,988 ล้านยูโร มีกำไรสุทธิ 300 ล้านยูโร</p>\n<p>Daniel Ek ซีอีโอและผู้ก่อตั้ง Spotify กล่าวว่าบริษัทไม่เคยอยู่ในตำแหน่งที่แข็งแกร่งขนาดนี้มาก่อน ซึ่งต้องขอบคุณการดำเนินงานที่ผ่านมาของทีม ตอนนี้บริษัทมาอยู่ในจุดที่เคยตั้งเป้าหมายไว้ ซึ่งก็ขยับใกล้เข้ามามากขึ้น ด้วยนวัตกรรมและการส่งมอบคุณค่าให้ผู้ใช้งานที่โดดเด่นในอุตสาหกรรม</p>\n<p>ฟีเจอร์เด่นที่ Spotify เปิดตัวในไตรมาสที่ผ่านมาได้แก่ ขยาย<a href=\"https://www.blognone.com/node/138679\">การดู MV</a> เป็น 97 ประเทศ, เพิ่ม <a href=\"https://www.blognone.com/node/132737\">AI DJ</a> ภาษาสเปน รองรับ 18 ประเทศ และเพิ่มประเทศที่ได้ใช้ฟีเจอร์ <a href=\"https://www.blognone.com/node/139120\">AI Playlist</a></p>\n<p>ที่มา: <a href=\"https://newsroom.spotify.com/2024-11-12/spotify-reports-third-quarter-2024-earnings/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/46930b9433ec5373dc422ffc387eee20.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae4b20e29c834b07743396d43ca2ba1f759120973e4b01e85150f23487a7165b","category":"Thai"}