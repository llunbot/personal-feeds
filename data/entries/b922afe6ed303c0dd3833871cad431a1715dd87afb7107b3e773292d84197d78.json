{"title":"Microsoft บล็อคแอปบังคับเปิดลิงก์ด้วยเบราว์เซอร์ค่าเริ่มต้นใน Windows 11 ถ้าคลิกลิงก์บางอย่างจะเปิดใน Edge เท่านั้น","link":"https://www.blognone.com/node/125822","date":1636775767000,"content":"<div><div><div><p>ปัจจุบัน แม้ Windows 11 จะสามารถเลือกเบราว์เซอร์ค่าเริ่มต้นสำหรับระบบปฏิบัติการได้ แต่เบราว์เซอร์ค่าเริ่มต้นก็ไม่ได้ใช้งานได้เสมอไป เนื่องจาก Microsoft มักจะใส่ <code>microsoft-edge://</code> ในบางแอปของ Windows เช่น News เพื่อบังคับให้ต้องเปิดใน Micorsoft Edge เท่านั้น เปรียบเสมือนเป็นการแทรกแซงเบราว์เซอร์ค่าเริ่มต้นที่ผู้ใช้เลือกไว้ จึงมีผู้พัฒนาแอปอย่าง EdgeDeflector ขึ้นมาเพื่อแก้ปัญหานี้ คือกดลิงก์ก็ยังคงไปยังเบราว์เซอร์ค่าเริ่มต้นของ Windows ตามปกติ</p>\n<p>ล่าสุด Microsoft เริ่มทดสอบ Windows 11 (build 22494) กับ Insider แล้ว ซึ่งผู้ทดสอบพบว่า Microsoft ปิดฟีเจอร์ไม่ให้แอปอย่าง EdgeDeflector ทำงานได้</p>\n<p>Daniel Aleksandersen นักพัฒนา EdgeDeflector ยืนยันชัดเจนว่านี่ไม่ใช่บั๊ก และเขาเองจะไม่อัพเดตแอป EdgeDeflector จนกว่า Microsoft จะกลับลำ เนื่องจากถ้าต้องอิมพลีเมนต์เพิ่มอาจต้องใช้วิธีอื่นที่มีความเสี่ยงจะสร้างปัญหาต่อ Windows ได้ และถ้าเป็นไปได้ Microsoft ต้องเลิกใช้ <code>microsoft-edge://</code> ทั้งหมด เนื่องจากไม่เป็นมิตรต่อผู้ใช้และเป็นการกีดกันคู่แข่งที่หน่วยงานดูแลด้านการผูกขาดยังจับไม่ได้</p>\n<p>ที่มา - <a href=\"https://www.ctrl.blog/entry/microsoft-edge-protocol-competition.html\">ctrl.blog</a>, <a href=\"https://www.digitaltrends.com/computing/windows-11-blocks-app-letting-you-switch-web-browsers/\">Digital Trends</a></p>\n<p><img src=\"https://www.blognone.com/sites/default/files/externals/0cd314c693c48e6563e7dcdfbb7cdc97.jpg\" /><br />\nภาพจาก <a href=\"https://twitter.com/MicrosoftEdge/status/1191460360206848000\">@MicrosoftEdge</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/antitrust\">Antitrust</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b922afe6ed303c0dd3833871cad431a1715dd87afb7107b3e773292d84197d78","category":"Thai"}