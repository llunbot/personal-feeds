{"title":"เกาหลีใต้ผ่านกฎหมายเพิ่มอัตราลดหย่อนภาษี ให้กับผู้ผลิตชิปในประเทศ","link":"https://www.blognone.com/node/133240","date":1680240933000,"content":"<div><div><div><p>รัฐสภาเกาหลีใต้ ลงมติผ่านการแก้ไขกฎหมายด้านภาษีของบริษัทผู้ผลิตชิป ซึ่งเรียกกันว่ากฎหมายสนับสนุนการลงทุนของบริษัทผลิตชิปในประเทศ เพื่อให้มีต้นทุนการดำเนินงานที่ลดลง และสามารถแข่งขันกับบริษัทต่างประเทศได้</p>\n<p>โดยรายละเอียดของกฎหมายนี้ ได้ปรับเพิ่มเครดิตลดหย่อนภาษีสำหรับบริษัทผู้ผลิตชิป สำหรับค่าใช้จ่ายจากการลงทุนวิจัยและพัฒนาด้านเซมิคอนดักเตอร์ โดยเพิ่มจาก 8% เป็น 15% สำหรับบริษัทขนาดใหญ่ เช่น Samsung Electronics และ SK hynix ส่วนบริษัทขนาดกลาง-เล็ก เพิ่มอัตราลดหย่อนจาก 16% เป็น 25%</p>\n<p>หน่วยงานวิจัยด้านเศรษฐศาสตร์ของเกาหลีใต้ประเมินว่า บริษัทผู้ผลิตชิปรายใหญ่ในประเทศ 10 อันดับแรก จะประหยัดค่าใช้จ่ายรวมกันได้ถึง 3.6 แสนล้านวอน ต่ออัตราลดหย่อนภาษีที่เพิ่มขึ้น 1% กฎหมายดังกล่าวที่ออกมา จึงทำให้บริษัทผู้ผลิตชิปประหยัดค่าใช้จ่ายรวมกันได้ถึง 2.5 ล้านล้านวอน</p>\n<p>ที่มา: <a href=\"http://www.koreaherald.com/view.php?ud=20230330000782\">The Korea Herald</a> ภาพ <a href=\"https://semiconductor.samsung.com/foundry/manufacturing/\">Samsung Electronics</a></p>\n<p><img alt=\"No Description\" src=\"https://www.blognone.com/sites/default/files/externals/565de08540966e69d9508025c23def86.jpg\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/semiconductor\">Semiconductor</a></div><div><a href=\"/topics/laws\">Laws</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef4b8a53c0687712987ecd7b49b535d252cabc9dd79247d68da6953b6b1ec937","category":"Thai"}