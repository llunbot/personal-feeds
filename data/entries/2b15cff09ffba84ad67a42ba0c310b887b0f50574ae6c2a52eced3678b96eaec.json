{"title":"Samsung ร่วมมือกับ Hyundai/Kia เชื่อมต่ออุปกรณ์ SmartThings เข้ากับรถยนต์","link":"https://www.blognone.com/node/137505","date":1704430474000,"content":"<div><div><div><p>Samsung ประกาศความร่วมมือกับ Hyundai Motor Group ขยายการทำงานอุปกรณ์ SmartThings ให้รองรับกับรถยนต์และรถไฟฟ้าของ Hyundai Group</p>\n<p>ทั้ง 2 บริษัทจะทำงานร่วมกันเพื่อพัฒนาบริการ <strong>Home-to-Car</strong> และ <strong>Car-to-Home</strong> รวมถึงบริการจัดการพลังงานภายในบ้านแบบครบวงจร โดยเริ่มจากการเชื่อมต่ออุปกรณ์ SmartThings ของซัมซุง เข้ากับรถยนต์จาก Hyundai และ Kia</p>\n<p>บริการดังกล่าวจะทำให้ผู้ใช้งานตรวจสอบปริมาณพลังงานของอุปกรณ์ที่เชื่อมต่อในบ้าน รวมถึงข้อมูลพลังงานของรถยนต์ไฟฟ้าและเครื่องชาร์จ ทำให้ปรับเปลี่ยนเวลาที่เหมาะสมสำหรับการชาร์จรถยนต์ได้</p>\n<p>นอกจากนี้ Samsung กำลังร่วมมือกับ HARMAN พัฒนาระบบ <strong>Ready Upgrade</strong> ช่วยให้สามารถอัพเกรดฮาร์ดแวร์และซอฟต์แวร์ของอุปกรณ์ SmartThings ที่มีอยู่แล้วให้ใช้บริการ Car-to-Home ได้</p>\n<p><img alt=\"No Description\" src=\"https://www.blognone.com/sites/default/files/externals/6c7ef87d5d1747dc4844eb19e17eda99.jpg\" /><img alt=\"No Description\" src=\"https://www.blognone.com/sites/default/files/externals/3bea7a3415199ee6cf811da43f102b33.jpg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/hyundai\">Hyundai</a></div><div><a href=\"/topics/smartthings\">SmartThings</a></div><div><a href=\"/topics/electric-car\">Electric Car</a></div><div><a href=\"/topics/smart-home\">Smart Home</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b15cff09ffba84ad67a42ba0c310b887b0f50574ae6c2a52eced3678b96eaec","category":"Thai"}