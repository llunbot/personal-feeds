{"title":"Gordon Moore ผู้ร่วมก่อตั้งอินเทลและเจ้าของ \"กฎของมัวร์\" เสียชีวิตแล้วในวัย 94 ปี","link":"https://www.blognone.com/node/133160","date":1679706900000,"content":"<div><div><div><p>Gordon Moore ผู้ร่วมก่อตั้งอินเทล และผู้คิด \"กฎของมัวร์\" ที่เรารู้จักกันดี เสียชีวิตแล้วในวัย 94 ปี</p>\n<p>Gordon Moore ร่วมกับ Robert Noyce ผู้คิดค้นเทคโนโลยี IC ซึ่งทั้งสองคนเป็นอดีตพนักงานของ Fairchild Semiconductor ลาออกมาร่วมก่อตั้งอินเทลในปี 1968 ตอนแรกตั้งชื่อบริษัทว่า  NM Electronics จากตัวย่อนามสกุลของทั้งสองคน แต่ก็เปลี่ยนใจมาใช้ชื่อ Intel ซึ่งย่อมาจาก Integrated Electronics แทน</p>\n<p>Moore เป็นซีอีโอของอินเทลระหว่างปี 1979-1987 ก่อนส่งมอบตำแหน่งต่อให้ Andrew Grove จากนั้นเขาเป็นประธานบอร์ดของอินเทลจนถึงปี 1997 ก่อนเกษียณอายุ รับตำแหน่งเป็นประธานอาวุโสอย่างเดียว</p>\n<p>Moore ถือเป็นแกนนำอินเทลรุ่นแรกที่เสียชีวิตเป็นคนสุดท้าย โดย Noyce เสียชีวิตก่อนในปี 1990 ตามด้วย <a href=\"https://www.blognone.com/node/79276\">Grove ในปี 2016</a></p>\n<p>ที่มา - <a href=\"https://www.intel.com/content/www/us/en/newsroom/news/gordon-moore-obituary.html\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/e3b6a2bfecdc4ed6444e0326409a61eb.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/person\">Person</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb0c15264bfce21235f22e033009b28f073df4debb82c98c744bcd67e51335b1","category":"Thai"}