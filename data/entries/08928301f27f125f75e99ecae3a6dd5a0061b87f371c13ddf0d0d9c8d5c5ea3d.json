{"title":"FiLMiC ถูกปลดพนักงานทั้งหมดรวมทั้งซีอีโอ โดยบริษัทแม่ Bending Spoons","link":"https://www.blognone.com/node/137071","date":1701648249000,"content":"<div><div><div><p>มีรายงานว่า Filmic ผู้พัฒนาแอปถ่ายวิดีโอบนสมาร์ทโฟนแบรนด์ FiLMiC ถูกปลดพนักงานทั้งหมดในบริษัท รวมทั้งซีอีโอและผู้ก่อตั้งด้วย ซึ่งเป็นการตัดสินใจของบริษัทแม่ Bending Spoons</p>\n<p>Bending Spoons เป็นบริษัทผู้พัฒนาแอปแต่งวิดีโอ-รูปภาพจากอิตาลี มีแอปดังคือแอปตัดต่อวิดีโอ Splice และแอปแต่งรูปภาพ Remini บริษัทได้ซื้อกิจการ Filmic ไปเมื่อกันยายน 2022 (<a href=\"https://www.blognone.com/node/131523\">รวมทั้ง Evernote</a> ในเดือนพฤศจิกายน) โดยเวลานั้นบอกว่าเพื่อนำความเชี่ยวชาญด้านเทคโนโลยีและการตลาดดิจิทัลของ FiLMiC มาเสริมกับบริการต่าง ๆ ที่มีอยู่</p>\n<p>FiLMiC Pro แอปถ่ายวิดีโอของ Filmic เคยเป็นแอปถ่ายวิดีโอที่ได้ทดสอบและรองรับฟีเจอร์ใหม่ของ iPhone ก่อนใคร แอปเปิลเคยใช้แอป FiLMiC Pro <a href=\"https://www.blognone.com/node/111977\">นำเสนอ</a>ในงานเปิดตัว iPhone 11 Pro มาแล้ว</p>\n<p>ที่มา: <a href=\"https://petapixel.com/2023/12/01/filmics-entire-staff-laid-off-by-parent-company-bending-spoons/\">PetaPixel</a></p>\n<p><img alt=\"No Description\" src=\"https://www.blognone.com/sites/default/files/externals/c2b40d655e47e10039e9691dff7fc7a7.png\" /></p>\n</div></div></div><div><div>Topics: </div><div><div><a href=\"/topics/filmic\">FiLMiC</a></div><div><a href=\"/topics/layoff\">Layoff</a></div><div><a href=\"/topics/bending-spoons\">Bending Spoons</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08928301f27f125f75e99ecae3a6dd5a0061b87f371c13ddf0d0d9c8d5c5ea3d","category":"Thai"}