{"title":"ARPA เริ่มโครงการวิจัยการปลูกถ่ายดวงตาให้คนตาบอดกลับมามองเห็น กันงบวิจัย 4,200 ล้านบาท","link":"https://www.blognone.com/node/143483","date":1733457817000,"content":"<div><div><div><p>ARPA หน่วยงานให้ทุนวิจัยระดับสูงของสหรัฐฯ ประกาศโครงการ Transplantation of Human Eye Allografts (THEA) ที่สนับสนุนหน่วยงานวิจัยให้สามารถปลูกถ่ายดวงตาจนผู้รับดวงตาสามารถกลับมามองเห็นได้</p>\n<p>ผู้ได้รับทุนจาก THEA จะวิจัยเทคนิคต่างๆ ที่จำเป็นสำหรับการปลูกถ่ายดวงตา แบ่งเป็นสามด้าน (technical areas - TA) ได้แก่</p>\n<ul>\n<li>TA 1: การรักษาโครงสร้างสำคัญในดวงตาก่อนการปลูกถ่าย เช่น เรตินา</li>\n<li>TA 2: การสร้างเส้นประสาทกลับคืนมาหลังการปลูกถ่าย</li>\n<li>TA 3: เทคนิคการผ่าตัดปลูกถ่ายดวงตา, เทคนิคการดูแลคนไข้หลังการผ่าตัด, และการประเมินความสำเร็จหลังผ่าตัด</li>\n</ul>\n<p>ตอนนี้มี 4 ทีมวิจัยร่วมโครงการ THEA ได้แก่</p>\n<ul>\n<li>InGel Therapeutics: พัฒนาการซ่อมเรตินาด้วยสเต็มเซลล์</li>\n<li>Stanford University: วิจัยกระบวนการทั้งชุด วางแผนจะผ่าตัดปลูกถ่ายด้วย</li>\n<li>The University of Colorado Anschutz Medical Campus: พัฒนากระบวนการซ่อมแซมเรตินาด้วยสเต็มเซลล์และใช้ bioelectronic ร่วมกัน เตรียมผ่าตัดปลูกถ่ายเอง</li>\n<li>The University of Miami Bascom Palmer Eye Institute: พัฒนากระบวนการนำดวงตาจากผู้บริจาค และเก็บรักษานอกร่างกายมนุษย์</li>\n</ul>\n<p>ทุนวิจัยรวม 125 ล้านดอลลาร์ และผู้เข้าร่วมจะได้เงินวิจัยตามขั้นเมื่อทำวิจัยประสบความสำเร็จตามเป้าหมายที่วางไว้</p>\n<p>ที่มา - <a href=\"https://arpa-h.gov/news-and-events/arpa-h-announces-pioneering-investments-restore-vision-people-who-are-blind\">ARPA-H</a></p>\n<p><img alt=\"No Description\" src=\"https://www.blognone.com/sites/default/files/externals/6a08ff40e2ea44a1aa809d5c2e507088.jpeg\" /></p>\n</div></div></div><div><div>Topics: </div><div><div><a href=\"/topics/darpa\">DARPA</a></div><div><a href=\"/topics/research\">Research</a></div><div><a href=\"/topics/medical\">Medical</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01fc2d28d75ffb129f9e9320b875a6ec9e002259b6a76824fd29ab7f6f6c5919","category":"Thai"}