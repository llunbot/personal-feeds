{"title":"Amazon ร่อนจดหมายปลดพนักงาน 100 คน ในแผนกวิดีโอเกม","link":"https://www.blognone.com/node/133311","date":1680673827000,"content":"<div><div><div><p>นับตั้งแต่มีการเปิดตัว Amazon Games ในปี 2013 มีการปล่อยเกมออกมาหลายโปรเจกต์ แต่หลังจาก Andy Jassy CEO ของ Amazon ได้มาควบคุมต้นทุนของบริษัท เมื่อเดือนที่ผ่านมาทาง Amazon ได้ประกาศว่าจะเลิกจ้างพนักงานอีก 9,000 คน ถ้ารวมกับรอบที่แล้วถือว่าเลิกจ้างพนักงานไปเป็นจำนวน 18,000 คน ซึ่ง 100 คน ทำงานอยู่ในแผนก Game Growth, Amazon Gaming Studio ที่ San Diego  และ Prime Gaming แต่มีพนักงานบางคนได้ถูกปรับเปลี่ยนให้ไปทำงานแผนกอื่นแทน นอกเหนือ Amazon Games ยังมีการเลิกจ้างพนักงานในแผนก Telehealth และ Delivery robot อีกด้วย</p>\n<p>ตั้งแต่ Amazon Games เปิดตัว ได้มีการจ้างพนักงานที่มีความเชี่ยวชาญจาก Sony Online Entertainment แต่ก็ประสบปัญหาในการสร้างเกมที่ไม่ได้สำเร็จตรงตามเป้าหมาย ถึงแม้จะมีการเปิดตัว Crucible, Lost Ark และ New World ที่ประสบความสำเร็จระดับหนึ่งก็ตาม ซึ่งก่อนหน้านี้ Mike Frazzini และ John Smedley หัวเรือของ Amazon Games ได้ลาออกจากบริษัทไปก่อนหน้านี้แล้ว</p>\n<p>Christoph Hartmann รองประธานของ Amazon Games ได้เขียนจดหมายถึงพนักงาน เนื้อหาในประกาศเลิกจ้างงานส่วนหนึ่งได้ระบุว่า “ทางบริษัทจะจ่ายค่าชดเชยให้กับพนักงานพร้อมยังระบุอีกว่า โปรเจกต์เกมที่ยังไม่ได้เปิดตัวและเปิดตัวไปแล้วอย่าง New World จะยังคงพัฒนาต่อไป ในทีมงานที่เล็กลง” ซึ่งนอกจาก Amazon แล้วยังมี Apple, Google และ Meta ที่มีประกาศปลดพนักงานไปบางส่วนพร้อมออกมาตรการควบคุมต้นทุนบริษัทอย่างเข้มงวดแล้ว</p>\n<p>ที่มา:<a href=\"https://www.cnbc.com/2023/04/04/amazon-lays-off-some-employees-in-its-video-games-unit-read-the-memo.html\">CNBC</a></p>\n<p><img src=\"https://www.blognone.com/sites/default/files/externals/5c70f1b1d9e31cf3d8236402612c1292.jpg\" alt=\"Amazongames\" /></p>\n</div></div></div><div><div>Topics: </div><div><div><a href=\"/topics/amazon-game-studios\">Amazon Games</a></div><div><a href=\"/topics/amazon\">Amazon</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd5e2064db3daff311bdb09c49656abea45394b75ee65fa40bf60e4f34d2db34","category":"Thai"}