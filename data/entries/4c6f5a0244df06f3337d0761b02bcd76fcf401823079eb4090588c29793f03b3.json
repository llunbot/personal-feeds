{"title":"ปิดตำนาน Sony นำเกมชุดสุดท้ายของ PS Vita ขึ้น PS Store เรียบร้อยแล้ว","link":"https://www.blognone.com/node/123812","date":1626840449000,"content":"<div><div><div><p>แม้ Sony จะกลับลำ <a href=\"https://www.blognone.com/node/122252\">เปิด PS Store ของ PS3 และ PS Vita ต่อ</a> หลังเจอเสียงคัดค้านจากผู้เล่น เมื่อ<a href=\"https://www.blognone.com/node/121935\">ประกาศเตรียมปิดตัว PS Store ของ PS3, PSP และ PS Vita</a> แต่ Sony ยังหยุดรับเกมใหม่ขึ้น PS Store ของ PS Vita ตามกำหนดเดิม คือ 20 กรกฎาคมอยู่ดี แปลว่าหลังจากนี้ PS Vita จะไม่มีเกมใหม่วางขายบนสโตร์อีกต่อไป</p>\n<p>เว็บไซต์ข่าวเกม <a href=\"https://www.pushsquare.com/news/2021/07/new_ps_vita_releases_pegged_for_20th_j\">Push Square</a> ได้รับข่าวจากพัฒนาอิสระ 2 เจ้า ว่ามีเกมเตรียมลง PS Store ของ PS Vita เป็นเกมชุดสุดท้ายเมื่อวานนี้</p>\n<p>เกมแรกคือ <a href=\"https://www.youtube.com/watch?v=30RgX6dljIo\">Russian Subway Dogs</a> จาก Spooky Squid Games ที่ให้ผู้เล่นสวมบทบาทเป็นสุนัขจรจัดในสถานีรถไฟมอสโก ทำภารกิจทั้งหาอาหารและเหล้าวอดก้าในสถานีผ่านแคมเปญเนื้อเรื่อง และ Arcade Mode ที่จะสร้างฉากแบบสุ่ม</p>\n<p>อีกเกมคือ <a href=\"https://www.youtube.com/watch?v=ADcBwdG8EzY\">Ultra Mission</a> เกมยิงแอ็กชั่นอาร์เคด จากนักพัฒนาอิสระ Gumbo Machine ตัวเกมได้รับแรงบันดาลใจจากเกมตู้ยุคเก่าเช่น <a href=\"https://en.wikipedia.org/wiki/Robotron:_2084\">Robotron 2084</a> และมีระบบสร้างฉากแบบสุ่ม ทำให้เล่นได้เรื่อยๆ</p>\n<p>น่าเสียดายที่ในขณะที่ Nintendo กำลังประสบความสำเร็จกับ Nintendo Switch ส่วน Steam ก็เตรียมทำเครื่องเกมพกพา <a href=\"https://www.blognone.com/node/123743\">Steam Deck</a> แต่ Sony กลับไม่มีวี่แววว่าจะทำเครื่องเกมพกพารุ่นใหม่ในเร็วๆ นี้เลย</p>\n<p>ที่มา - <a href=\"https://www.pushsquare.com/news/2021/07/new_ps_vita_releases_pegged_for_20th_july_as_sony_ceases_submissions\">Push Sqaure</a></p>\n<p><img src=\"https://www.blognone.com/sites/default/files/externals/b351ba55f1f39d3457a0f03d5d5838a3.jpg\" /></p>\n</div></div></div><div><div>Topics: </div><div><div><a href=\"/topics/playstation-vita\">PlayStation Vita</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c6f5a0244df06f3337d0761b02bcd76fcf401823079eb4090588c29793f03b3","category":"Thai"}