{"title":"Google ยืนยันการออกแบบค่าเริ่มต้นของ Fine My Device เป็นแนวทางที่เน้นความปลอดภัย","link":"https://www.blognone.com/node/140811","date":1720569026000,"content":"<div><div><div><p>กูเกิล<a href=\"https://support.google.com/android/answer/14799600?hl=en\">เพิ่มเติมเนื้อหา</a>ในหน้าซัพพอร์ตของ <a href=\"https://www.blognone.com/node/139130\">Find My Device</a> เครือข่ายช่วยตามหาอุปกรณ์แบบออฟไลน์ หลังจากมี<a href=\"https://www.blognone.com/node/140781\">รายงานการเปรียบเทียบ</a>ประสิทธิภาพการระบุตำแหน่งว่ายังทำได้ไม่ดี เมื่อเทียบกับ AirTag และเครือข่าย Find My ของแอปเปิล</p>\n<p>โดยกูเกิลยืนยันว่าการออกแบบระบบที่ใช้การรวบรวมข้อมูลเป็นค่าเริ่มต้น (aggregation by default) กล่าวคืออุปกรณ์ต้องอยู่ในพื้นที่ซึ่งมีอุปกรณ์ Android จำนวนมากพอจึงเริ่มส่งข้อมูลพิกัดออกมาได้ เป็นสิ่งที่เสริมความปลอดภัยกรณีถูกอุปกรณ์ตามรอยและอยู่ในพื้นที่ส่วนบุคคล ซึ่งกูเกิลเลือกแนวทางนี้ตั้งแต่ต้น ทำให้เครือข่าย Find My Device แตกต่างจากเครือข่ายอื่น</p>\n<p>อย่างไรก็ตามกูเกิลยอมรับว่าแนวทางนี้ส่งผลต่อประสิทธิภาพการทำงาน โดยเฉพาะในพื้นที่ทราฟิกต่ำ มีอุปกรณ์ Android อยู่โดยรอบน้อย ซึ่งสามารถแก้ไขได้โดยเปลี่ยนการทำงานจากค่าเริ่มต้น With network in high-traffic areas only เป็น With network in all areas จะช่วยให้ระบุตำแหน่งอุปกรณ์ได้ดีขึ้น</p>\n<p>ที่มา: <a href=\"https://9to5google.com/2024/07/09/google-find-my-device-aggregation-default/\">9to5Google</a></p>\n<p><img src=\"https://www.blognone.com/sites/default/files/externals/be5d02eca2e491039a6072de697920f0.jpeg\" /></p>\n</div></div></div><div><div>Topics: </div><div><div><a href=\"/topics/find-my-device\">Find My Device</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"661259764ce600f565062616a263a02de06a027fd8ae8c71d41b844050ecb5f3","category":"Thai"}