{"title":"ไมโครซอฟท์เตรียมปิดบัญชี OneDrive เก่าขององค์กรที่ไม่จ่ายค่าไลเซนส์เกิน 90 วัน","link":"https://www.blognone.com/node/141429","date":1723689564000,"content":"<div><div><div><p>ไมโครซอฟท์ประกาศนโยบาย \"ล้าง\" บัญชี OneDrive เก่าขององค์กร (ทั้งที่เป็น Microsoft 365 และ OneDrive for Business) ที่ไม่ถูกใช้งานแล้ว และไม่ได้จ่ายค่าไลเซนส์ (unlicensed) เป็นเวลานานเกิน 90 วัน โดยบัญชีเหล่านี้จะถูก archive อัตโนมัติ เจ้าของบัญชีจะเข้าใช้งานอีกไม่ได้จนกว่าแอดมินขององค์กรจะจ่ายเงินต่ออายุกลับคืนมา</p>\n<p>บัญชีที่ไม่มีไลเซนส์ หมายถึงบัญชีที่ถูกแอดมินองค์กรเพิกถอนไลเซนส์ หรือลบบัญชีทิ้งไปเลย แต่ตัวข้อมูลยังคงอยู่ และแอดมินองค์กรยังสามารถเข้าถึงข้อมูลในบัญชีได้ นโยบายใหม่ของไมโครซอฟท์คือจะนำบัญชีเหล่านี้ไปเก็บใน archive และคิดค่าใช้งานหากแอดมินต้องการฝากรักษาข้อมูลเอาไว้ (5 เซนต์ต่อ GB ต่อเดือน) หากต้องการดึงบัญชีกลับมาใหม่ ต้องจ่ายเงิน 60 เซนต์ต่อปริมาณข้อมูล 1GB</p>\n<p>การเปลี่ยนแปลงจะมีผลในวันที่ 27 มกราคม 2025</p>\n<p>ที่มา - <a href=\"https://learn.microsoft.com/en-us/sharepoint/unlicensed-onedrive-accounts\">Microsoft</a>, <a href=\"https://www.computerworld.com/article/3486642/microsoft-to-archive-unlicensed-onedrive-business-accounts-charge-reactivation-fee.html\">Computerworld</a></p>\n<p><img alt=\"No Description\" src=\"https://www.blognone.com/sites/default/files/externals/5bccdf522cc7771c57600f15bdb6aaf8.jpeg\" /></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5bd4e946a8366047a53d893eff8ddbfcca35e5e5e311de755dd56d5c7fa8e00","category":"Thai"}