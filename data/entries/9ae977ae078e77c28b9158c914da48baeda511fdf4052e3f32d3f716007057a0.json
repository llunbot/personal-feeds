{"title":"สิงคโปร์ปรับนโยบายลงโทษบัญชีม้าจำคุกเริ่มต้น 18 เดือน ดำเนินคดีภายใต้นโยบายใหม่แล้ว 230 ราย","link":"https://www.blognone.com/node/145881","date":1744808166000,"content":"<div><div><div><p>ตำรวจสิงคโปร์รายงานถึงการเปลี่ยนนโยบายการลงโทษคดีบัญชีม้าใหม่ที่ปรับมาเมื่อเดือนสิงหาคม 2024 แนะนำให้ศาลลงโทษรุนแรงกว่าเดิมเนื่องจากคดีสร้างความเสียหายมาก โดนตอนนี้มีผู้ต้องหาบัญซีม้าถูกดำเนินคดีภายใต้นโยบายใหม่นี้ 230 รายแล้ว</p>\n<p>คำแนะนำการลงโทษออกมาจากคณะกรรมการที่ปรึกษาการกำหนดโทษ (Sentencing Advisory Panel) ประกอบไปด้วยตัวแทนผู้พิพากษา, ตัวแทนกระทรวงมหาดไทย, ตำรวจ, อัยการ, และเนติบัณฑิตยสภา โดยคำแนะนำนี้ไม่ได้ผูกพันผู้พิพากษาแต่ก็เป็นแนวทาง โดยการปรับแนวทางครั้งนี้ระบุให้การขายบัญชีโดยรู้ว่าจะถูกนำไปใช้ในคดีอาชญากรรมนั้นควรถูกจำคุก 18 เดือน และควรเพิ่มโทษไปสูงกว่านั้นหากเหยื่อเสียเงินจำนวนสูงกว่า 100,000 ดอลลาร์ หรือได้รับผลประโยชน์จากความเสียหายนั้น</p>\n<p>แนวทางการเพิ่มโทษนี้ครอบคลุมไปถึงการให้คนอื่นใช้บัญชีโดยไม่ต้องรู้ว่าจะถูกนำไปใช้ก่ออาชญากรรมด้วย การปล่อยคนอื่นเข้าถึงบัญชีธนาคารหรือ Singpass ก็มีโทษจำคุกเริ่มต้น 6 เดือน</p>\n<p>คดีหนึ่งภายใต้แนวทางใหม่นี้ ชายอายุ 23 ปีถูกจำคุก 19 เดือน 2 สัปดาห์ พร้อมกับปรับ 5,200 ดอลลาร์สิงคโปร์ และโดยรวมคดีบัญชีม้าทั้งหมดที่ตัดสินใจช่วงนี้ได้รับโทษไม่ต่ำกว่า 6 เดือนตามที่แนวทางระบุไว้</p>\n<p><a href=\"https://www.blognone.com/node/145060\">เมื่อเดือนที่แล้ว Sun Xueling รัฐมนตรีกระทรวงมหาดไทยสิงคโปร์ระบุว่าจะพิจารณาเพิ่มโทษเฆี่ยนในคดีบัญชีม้า</a> แต่หากจะเพิ่มโทษเช่นนั้นจริงต้องแก้กฎหมาย ไม่ใช่การออกคำแนะนำเช่นรอบนี้</p>\n<p>ที่มา - <a href=\"https://www.straitstimes.com/singapore/courts-crime/more-than-230-money-mules-charged-under-new-sentencing-guidelines-all-adult-offenders-jailed\">The Strait Times</a></p>\n<p><img alt=\"No Description\" src=\"https://www.blognone.com/sites/default/files/externals/e71e81cc5e996704b0f59355140a1986.jpeg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ae977ae078e77c28b9158c914da48baeda511fdf4052e3f32d3f716007057a0","category":"Thai"}