{"title":"มาผิดจังหวะ อินเทลเลิกทำธุรกิจชิป ASIC สำหรับขุดเหมืองคริปโต หลังออกขายแค่รุ่นเดียว","link":"https://www.blognone.com/node/133483","date":1681887802000,"content":"<div><div><div><p>ปีที่แล้ว <a href=\"https://www.blognone.com/node/127136\">อินเทลตั้งทีมทำชิป ASIC สำหรับขุดเหมืองคริปโต</a> ใช้ชื่อว่า Blockscale โดยชูจุดเด่นเรื่องการปรับแต่ง ASIC มาเพื่อการแฮชตามอัลกอริทึม SHA-256 สำหรับงาน proof-of-work</p>\n<p>อย่างไรก็ตาม ชิป Blockscale ออกขายเพียงซีรีส์เดียวคือ Blockscale 1000 (มีสินค้าย่อยทั้งหมด 4 ตัว) และล่าสุดอินเทลยืนยันว่าไม่ทำธุรกิจนี้ต่อแล้ว โดยให้เหตุผลว่าต้องการโฟกัสกับ<a href=\"https://www.blognone.com/node/121850\">ยุทธศาสตร์ IDM 2.0 ที่รับจ้างผลิตชิปให้ลูกค้าภายนอกแทน</a></p>\n<p>เว็บไซต์ Tom's Hardware ประเมินว่าจังหวะเวลาของ Blockscale มาในช่วงตลาดคริปโตขาลงช่วยปลายปี 2022 พอดี บวกกับอินเทลช่วงหลังก็<a href=\"https://www.blognone.com/node/131188\">ประสบปัญหารายได้ลดลง</a> ต้องปรับลดโครงสร้างธุรกิจหลายอย่าง เช่น <a href=\"https://www.blognone.com/node/129571\">Optane</a>, <a href=\"https://www.blognone.com/node/126481\">NAND/SSD</a>, <a href=\"https://www.blognone.com/node/132415\">อุปกรณ์เครือข่าย Tofino</a> รวมถึง <a href=\"https://www.blognone.com/node/132459\">ลดค่าตอบแทนผู้บริหารและซีอีโอ</a></p>\n<p><img alt=\"No Description\" src=\"https://www.blognone.com/sites/default/files/externals/cea1064b996bc03a288cf2bf871c6303.jpg\" /></p>\n<p>ที่มา - <a href=\"https://www.tomshardware.com/news/intel-discontinues-bitcoin-mining-blockscale-chips-no-future-gens-announced\">Tom's Hardware</a>, <a href=\"https://arstechnica.com/gadgets/2023/04/intel-introduced-bitcoin-mining-chips-a-year-ago-and-theyre-already-going-away/\">Ars Technica</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/asic\">ASIC</a></div><div><a href=\"/topics/cryptocurrency\">Cryptocurrency</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"156cc203ad198d6ba7a9578292d33cac135508b711d084631289d5c06f4c6168","category":"Thai"}