{"title":"Y Combinator เผย สตาร์ทอัพที่ร่วมโครงการรอบล่าสุด 35% โฟกัสด้าน AI โดยเฉพาะ","link":"https://www.blognone.com/node/134590","date":1687998900000,"content":"<div><div><div><p>Garry Tan ประธานและซีอีโอโครงการบ่มเพาะสตาร์ทอัพชื่อดัง Y Combinator เปิดเผยว่า จำนวนใบสมัครเข้าร่วมโครงการในรอบล่าสุดเพิ่มขึ้นเป็นสถิติใหม่มากกว่า 24,000 ราย โดยจะมีใบสมัครจำนวนน้อยกว่า 1% ที่ผ่านการคัดเลือกเข้าร่วมโครงการ</p>\n<p>ข้อมูลน่าสนใจจาก Tan คือ สตาร์ทอัพที่ถูกคัดเลือกในรอบนี้ 35% เป็นสตาร์ทอัพที่โฟกัสด้านการพัฒนาเทคโนโลยี AI และมากกว่าครึ่งหนึ่งก็มีการใช้ AI เป็นส่วนประกอบของธุรกิจ เขาบอกว่าหัวข้อหลักที่สตาร์ทอัพพูดคุยสนทนากัน จึงเป็นเรื่องของโอกาสมากมายที่ AI สามารถทำได้</p>\n<p>Y Combinator เพิ่งกลับมาจัดโครงการในรูปแบบพบปะในสถานที่ย่าน Bay Area เป็นครั้งแรก หลังพบปัญหาจากการระบาดของโควิด โครงการจัดกิจกรรมปีละ 2 ครั้ง ในฤดูหนาวและฤดูร้อน สตาร์ทอัพที่ได้รับคัดเลือก จะได้เงินลงทุนเริ่มต้นจากโครงการ 500,000 ดอลลาร์ และร่วมกิจกรรมต่าง ๆ เป็นเวลา 3 เดือน</p>\n<p>ตัวอย่างสตาร์ทอัพจากโครงการนี้ ที่เติบโตโดดเด่น เช่น Airbnb, Stripe, Dropbox, Docker</p>\n<p>ที่มา: <a href=\"https://www.bloomberg.com/news/articles/2023-06-27/y-combinator-s-latest-batch-is-35-ai-startups\">Bloomberg</a> ภาพประกอบจาก<a href=\"https://www.netflix.com/title/81290293\">ซีรี่ส์ Start-Up</a></p>\n<p><img alt=\"No Description\" src=\"https://www.blognone.com/sites/default/files/externals/e8fab4bf47584acaa9a9193791aa8a5a.jpg\" /></p>\n</div></div></div><div><div>Topics: </div><div><div><a href=\"/topics/y-combinator\">Y Combinator</a></div><div><a href=\"/topics/startup\">Startup</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc87ee29feec3a91b4fef8dca400e5b4e801ed874d6daa25294d65b56d16149a","category":"Thai"}