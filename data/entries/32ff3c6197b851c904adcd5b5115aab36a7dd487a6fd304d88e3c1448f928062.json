{"title":"หลบไม่ได้แล้ว - X เตรียมยกเลิกการซ่อนติ๊กถูกสีฟ้า เร็ว ๆ นี้","link":"https://www.blognone.com/node/139194","date":1712880732000,"content":"<div><div><div><p>X เริ่มแสดงข้อความเตือนแจ้งผู้ใช้งานที่ยืนยันตัวตน ได้เครื่องหมายติ๊กถูกสีฟ้า ซึ่งส่วนใหญ่เป็นลูกค้า X Premium ว่าพวกเขาจะไม่สามารถซ่อนเครื่องหมายติ๊กถูกสีฟ้าได้แล้วเร็ว ๆ นี้</p>\n<p>ก่อนหน้านี้ X มีฟังก์ชันให้คนที่สมัคร X Premium <a href=\"https://www.blognone.com/node/135093\">สามารถเลือกซ่อนเครื่องหมายติ๊กถูกสีฟ้าได้</a> เพราะบางคนก็ไม่อยากให้ผู้ติดตามรู้ว่าจ่ายเงินรายเดือนอยู่ ซึ่งทำให้สามารถ<a href=\"https://www.blognone.com/node/135046\">รับส่วนแบ่งเงินจากโฆษณา</a>ได้</p>\n<p>X ไม่ได้บอกเหตุผลของการเปลี่ยนแปลงนี้ แต่คาดว่าเกี่ยวข้องกับการแจกติ๊กถูกสีฟ้าให้บัญชีซึ่งมีผู้ติดตามที่เป็นบัญชี X Premium จำนวนมากฟรี หลายคนเลยได้ติ๊กถูกสีฟ้าเพิ่มมาโดยไม่ต้องจ่ายเงิน เพื่อป้องกันความสับสนกว่านี้ จึงเปลี่ยนมาบังคับแสดงผลให้หมดเลยนั่นเอง</p>\n<p>ที่มา: <a href=\"https://www.engadget.com/x-wont-let-users-hide-their-blue-checks-anymore-222938703.html\">Engadget</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n<blockquote><p>BREAKING: <a href=\"https://twitter.com/hashtag/X?src=hash&amp;ref_src=twsrc%5Etfw\">#X</a> seems to be removing the ability to hide the verification checkmark! <a href=\"https://t.co/1Kn2OU4puj\">pic.twitter.com/1Kn2OU4puj</a></p>\n<p>— Nima Owji (@nima_owji) <a href=\"https://twitter.com/nima_owji/status/1778538957913154049?ref_src=twsrc%5Etfw\">April 11, 2024</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32ff3c6197b851c904adcd5b5115aab36a7dd487a6fd304d88e3c1448f928062","category":"Thai"}