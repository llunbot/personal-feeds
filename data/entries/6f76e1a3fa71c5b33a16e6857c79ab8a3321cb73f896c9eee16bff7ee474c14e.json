{"title":"Lenovo สรุป 9 เทรนด์เทคโนโลยีที่ต้องจับตาในปี 2025 เน้นเรื่อง AI, คลาวด์, ดาต้าเซ็นเตอร์ และความยั่งยืน","link":"https://www.blognone.com/node/144083","date":1736769253000,"content":"<div><div><div><p>Lenovo เผย 9 เทรนด์เทคโนโลยีที่จะเข้ามามีบทบาทสำคัญในวงการธุรกิจ หลังจากปี 2024 เป็นจุดเริ่มต้นของ AI Disruption หรือการเข้ามาดิสรัปของ AI เท่านั้น แต่ AI ยังไม่มีความแม่นยำ 100% และเข้าไม่ถึงคนทุกกลุ่ม</p>\n<p>ขณะที่ปี 2025 AI มีความเสถียรสูงขึ้น และถูกใช้งานเฉพาะในแต่ละอุตสาหกรรมมากขึ้น ธุรกิจมีความจำเป็นต้องใช้ AI แบบเลี่ยงไม่ได้ และต้องลงทุนในเครื่องมือและปัจจัยที่ส่งผลกระทบในด้าน AI เช่น โครงสร้างพื้นฐาน ความปลอดภัย และความยั่งยืน</p>\n<p>สำหรับ 9 เทรนด์เทคโนโลยีที่ Lenovo มีดังต่อไปนี้:</p>\n<p><strong>1. การใช้โมเดลภาษาขนาดใหญ่ หรือ LLM เฉพาะอุตสาหกรรมจะเพิ่มขึ้น</strong> เนื่องจากช่วยสร้างเนื้อหาหรือคำตอบที่แม่นยำและเกี่ยวข้องกันมากขึ้น รวมทั้งช่วยให้นวัตกรรมหรือความก้าวหน้าทางเทคโนโลยีมีมากขึ้น เนื่องจาก LLM ที่ AI ใช้งานจะเป็นภาษาที่มีข้อมูลเฉพาะที่เกี่ยวข้องในแต่ละอุตสาหกรรม</p>\n<p><strong>2. การลงทุนด้าน AI จะเพิ่มขึ้น</strong> โดยรายงานคาดว่าภายในปี 2028 การลงทุนที่เกี่ยวข้องกับ AI จะมีมูลค่าสูงถึง 1.1 แสนล้านดอลลาร์</p>\n<p><strong>3. Agentic AI หรือ AI เอเจนท์จะเข้ามามีบทบาทมากขึ้น</strong> ซึ่งไม่ได้มีบทบาทเพื่อทำงานพื้นฐานทั่วไปหรือแค่การตอบแชท แต่สามารถทำงานได้ทั้งเชิงรับเชิงรุก หรือพูดง่ายๆ ว่าเป็นเพื่อนร่วมงานกับมนุษย์ได้อย่างแท้จริง โดยการ์ทเนอร์คาดว่า ภายในปี 2028 AI จะเข้ามาช่วยตัดสินใจด้านการทำงานในแต่ละวันกว่า 15%</p>\n<p><strong>4. ความต้องการการใช้งาน AI ในโครงสร้างจะเพิ่มขึ้น</strong> และรองรับได้อย่างมีประสิทธิภาพ เนื่องจากธุรกิจหันมาใช้งาน AI และ Generative AI มากขึ้น โดยเซิร์ฟเวอร์จะลดพื้นที่การจัดเก็บและความจำ ปรับแต่งการจัดเก็บข้อมูลได้ตามต้องการ และจัดการพลังงานได้อย่างมีประสิทธิภาพ</p>\n<p><strong>5. ความต้องการใช้งานระบบคลาวด์จากหลายผู้ให้บริการ หรือ multi-cloud</strong> เพื่อเพิ่มความยืดหยุ่น ปรับขนาดตามความต้องการ และลดความเสี่ยงที่อาจเกิดขึ้นหากระบบคลาวด์จากผู้บริการรายเดียวหยุดชะงักลง แม้ multi-cloud จะซับซ้อน และมีค่าใช้จ่ายที่สูง</p>\n<p><strong>6. การลงทุนใน Edge Computing จะเพิ่มขึ้น</strong> เพื่อลดความหน่วง และเพิ่มความรวดเร็วแบบเรียลไทม์ โดยจากรายงาน Lenovo’s 2024 CIO Playbook พบว่าการใช้งาน edge เพิ่มขึ้นราว 25% ในภูมิภาคเอเชียแปซิฟิก (ระหว่างปี 2023 และ 2024)</p>\n<p><strong>7. ความปลอดภัยทางไซเบอร์จะยังคงเป็นเรื่องที่น่ากังวล</strong> หลายประเทศจึงเพิ่มกฎหมายหรือ พรบ. ที่เกี่ยวข้องกับความปลอดภัยทางไซเบอร์ (Cybersecurity Act) เพื่อให้ธุรกิจมีมาตรการในการสร้างความปลอดภัย พร้อมมีบทลงโทษหากมีข้อมูลรั่วไหล</p>\n<p><strong>8. ธุรกิจดาต้าเซ็นเตอร์จะเติบโต</strong> เนื่องจากการบริโภคข้อมูลเพิ่มมากขึ้น ทั้งภาครัฐและเอกชน</p>\n<p><strong>9. ความยั่งยืนเป็นหัวใจสำคัญในการผลักดันธุรกิจดาต้าเซ็นเตอร์</strong> จากการใช้งานบริการดิจิทัลและ AI ที่เพิ่มขึ้น ทำให้ความต้องการในการใช้พลังงานของดาต้าเซ็นเตอร์เพิ่มขึ้นเช่นกัน</p>\n<p><img alt=\"alt=&quot;Lenovo&quot;\" src=\"https://www.blognone.com/sites/default/files/externals/2096b1bfdeebd55cb46fcfd5758ed663.jpeg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/technology-trends\">Technology trends</a></div><div><a href=\"/topics/trend\">Trend</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f76e1a3fa71c5b33a16e6857c79ab8a3321cb73f896c9eee16bff7ee474c14e","category":"Thai"}