{"title":"OnlyFans เตรียมแบนเนื้อหาทางเพศในเดือนตุลาคมนี้ เหตุนักลงทุนไม่อยากเกี่ยวข้องด้วย","link":"https://www.blognone.com/node/124321","date":1629423118000,"content":"<div><div><div><p>OnlyFans แพลตฟอร์มโซเชียลมีเดียที่ให้ผู้ใช้จ่ายเงินให้ครีเอเตอร์ที่ตัวเองชื่นชอบพร้อมเข้าถึงเนื้อหาเฉพาะผู้จ่ายเงิน ปัจจุบันเป็นที่นิยมเผยแพร่เนื้อหาทางเพศเป็นหลัก แม้แพลตฟอร์มจะบอกว่า<a href=\"https://www.blognone.com/node/123322\">ไม่ได้โฟกัส</a>กับเนื้อหาเหล่านั้นก็ตาม</p>\n<p>ล่าสุด OnlyFans ประกาศเตรียมแบนเนื้อหาทางเพศในเดือนตุลาคมนี้ เนื่องจากมีแรงกดดันจากสถาบันการเงินและผู้ให้บริการชำระเงิน อีกทั้ง OnlyFans ยังเจออุปสรรคในการหาเงินทุนเพิ่มเพราะนักลงทุนเองก็ไม่อยากเกี่ยวข้องกับแพลตฟอร์มที่ขึ้นชื่อเรื่องการเผยแพร่เนื้อหาทางเพศ</p>\n<p>ทั้งนี้ ยังไม่ชัดเจนว่าเนื้อหาแรงแค่ไหนถึงจะถูกแบน เพียงแต่ระบุว่าจะอนุญาตให้โพสต์เนื้อหานู้ดที่ทำตามระเบียบเท่านั้น</p>\n<p>โฆษกของ OnlyFans ระบุว่าที่ต้องทำแบบนี้ก็เพราะอยากให้แพลตฟอร์มสามารถอยู่ได้อย่างยั่งยืน</p>\n<p>OnlyFans มีครีเอเตอร์อยู่บนแพลตฟอร์มราว 2 ล้านคน และคนเหล่านี้ทำเงินไปแล้วมากถึง 4.5 พันล้านดอลลาร์สหรัฐตั้งแต่ก่อตั้งขึ้นเกือบห้าปีที่แล้ว</p>\n<p>ที่มา - <a href=\"https://www.nytimes.com/2021/08/19/business/onlyfans-porn-ban.html\">The New York Times</a></p>\n<p><img src=\"https://www.blognone.com/sites/default/files/externals/b96958fcba41e3f7f687c74b0c4f7c88.png\" /><br />\nOnlyFans ภาพจาก Shutterstock</p>\n</div></div></div><div><div>Topics: </div><div><div><a href=\"/topics/onlyfans\">OnlyFans</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25ad90118debad11116d208f01897a18ef74520e9bba96fafeda7bfbdfd36047","category":"Thai"}