{"title":"PlayStation Plus ประกาศขึ้นราคาสมาชิก มีผลเฉพาะแพ็คเกจ 12 เดือน ให้ส่วนลดน้อยลง","link":"https://www.blognone.com/node/135522","date":1693440838000,"content":"<div><div><div><p>บริการ PlayStation Plus ประกาศปรับขึ้นราคา มีผลเฉพาะ<strong>แพ็คเกจ 12 เดือน</strong> ซึ่งเดิมให้ส่วนลดที่มากกว่าการซื้อรายเดือนหรือ 3 เดือน อยู่แล้ว โดยราคาใหม่นี้ก็ยังถูกกว่าแต่ให้ส่วนลดที่น้อยลง</p>\n<p>ราคาใหม่ของแต่ระดับสมาชิกในสกุลเงินดอลลาร์สหรัฐ เป็นดังนี้</p>\n<ul>\n<li>PlayStation Plus Essential 12 เดือน เดิม 59.99 ดอลลาร์ เป็น 79.99 ดอลลาร์</li>\n<li>PlayStation Plus Extra 12 เดือน เดิม 99.99 ดอลลาร์ เป็น 134.99 ดอลลาร์</li>\n<li>PlayStation Plus Deluxe 12 เดือน เดิม 119.99 ดอลลาร์ เป็น 159.99 ดอลลาร์</li>\n</ul>\n<p>PlayStation ให้เหตุผลของการปรับราคานี้ว่าเพื่อให้บริษัทยังสามารถนำเสนอเกมคุณภาพ และสิทธิประโยชน์กับสมาชิกได้ต่อเนื่อง</p>\n<p>ราคาสมาชิก 12 เดือนใหม่นี้ มีผลตั้งแต่วันที่ 6 กันยายน เป็นต้นไป กับผู้เล่นทั่วโลก (ราคาไทยยังไม่ประกาศ) สมาชิกที่สมัครแพ็คเกจ 12 เดือนอยู่แล้ว จะยังได้ราคาเดิมหากครบกำหนดและต่อก่อน 6 พฤศจิกายน ถ้าหลังจากนั้นจะได้ราคาใหม่</p>\n<p>ที่มา: <a href=\"https://blog.playstation.com/2023/08/30/playstation-plus-monthly-games-for-september-saints-row-black-desert-traveler-edition-generation-zero/\">PlayStation</a></p>\n<p><img src=\"https://www.blognone.com/sites/default/files/externals/b76859a1fbb84cbf7386164318981ad5.jpg\" alt /></p>\n</div></div></div><div><div>Topics: </div><div><div><a href=\"/topics/playstation-plus\">PlayStation Plus</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f511768d91d6f01fb8f0eb276898ed3d99db88b7cb48825bbdad4c0c1b0b17a","category":"Thai"}