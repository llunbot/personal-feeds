{"title":"Phil Spencer ยืนยันออกฮาร์ดแวร์คอนโซล Xbox รุ่นต่อไปแน่ แต่บอกว่าตลาดคอนโซลไม่โตแล้ว","link":"https://www.blognone.com/node/143154","date":1731725613000,"content":"<div><div><div><p>Phil Spencer ให้สัมภาษณ์กับ Rolling Stone เนื่องในโอกาส<a href=\"https://www.blognone.com/node/143134\">ออกแคมเปญโฆษณาใหม่ \"This is an Xbox\"</a> ที่กลุ่มแฟนๆ ฮาร์ดคอร์ของ Xbox ไม่พอใจ เพราะมองว่าเป็นสัญญาณที่ไมโครซอฟท์จะเลิกทำฮาร์ดแวร์คอนโซล</p>\n<p>Spencer ย้ำว่าไมโครซอฟท์จะออกฮาร์ดแวร์คอนโซลรุ่นใหม่อย่างแน่นอน รวมถึงฮาร์ดแวร์อื่นๆ ด้วย (“We’ll definitely do more consoles in the future, and other devices.”) ซึ่งน่าจะหมายถึง<a href=\"https://www.blognone.com/node/143102\">เครื่องเล่นเกมพกพา Xbox ที่เขาเพิ่งบอกว่าต้องใช้เวลาอีกหลายปี</a></p>\n<p>อย่างไรก็ตาม Spencer ย้ำว่าตลาดฮาร์ดแวร์คอนโซลไม่เติบโตอีกต่อไปแล้ว จุดที่ตลาดเติบโตคือพีซีและคลาวด์ ดังนั้นยุทธศาสตร์ของไมโครซอฟท์จึงเป็นการขยายเกมของตัวเองไปยังตลาดเหล่านี้</p>\n<p>เขายังย้ำประเด็น<a href=\"https://www.blognone.com/node/135420\">ไมโครซอฟท์ไม่ออกอัพเดตฮาร์ดแวร์กลางรอบ (mid-cycle)</a> แบบเดียวกับ PS5 Pro โดยให้เหตุผลเหมือนเดิมว่า ไม่จำเป็นต้องออกฮาร์ดแวร์ใหม่ที่ประสิทธิภาพดีขึ้นเล็กน้อย (incremental) และถามกลับว่าการออกฮาร์ดแวร์กลางรอบจะช่วยให้ประสบการณ์เล่นเกมบนจอดีขึ้นแค่ไหน โดยเขาเทียบการเปลี่ยนผ่านจาก Xbox รุ่นแรกเป็น Xbox 360 ที่ยกระดับความละเอียดภาพจาก SD เป็น HD ว่าทุกวันนี้เราไม่สามารถสร้างการเปลี่ยนแปลงระดับเดียวกันได้ง่ายแล้ว</p>\n<p>ที่มา - <a href=\"https://www.rollingstone.com/culture/rs-gaming/xbox-console-future-cloud-ceo-phil-spencer-1235166597/\">Rolling Stone</a></p>\n<p><img src=\"https://www.blognone.com/sites/default/files/externals/9f19d7c4bae2bb3f2c8bf75e9c1678c1.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/phil-spencer\">Phil Spencer</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4eecd9010fbf61d4d3293c93ca895897b72322b1340b090f4cdaac09b621cbf2","category":"Thai"}