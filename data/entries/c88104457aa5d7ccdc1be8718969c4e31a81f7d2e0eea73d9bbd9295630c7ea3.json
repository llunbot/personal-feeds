{"title":"Ubisoft ประกาศปิดตัวเกม XDefiant ในปี 2025 และเลิกจ้างพนักงานในทีมครึ่งหนึ่ง","link":"https://www.blognone.com/node/143446","date":1733290974000,"content":"<div><div><div><p>Ubisoft ประกาศปิดตัวบริการเกม <strong>XDefiant</strong> โดยผู้เล่นรายใหม่จะไม่สามารถดาวน์โหลด หรือลงทะเบียนเพื่อเล่นเกมอีกต่อไป ในขณะที่เซิร์ฟเวอร์จะยังคงเปิดออนไลน์จนถึงวันที่ 3 มิถุนายน 2025 นี้ เท่ากับว่าตัวเกม<a href=\"https://www.blognone.com/node/139564\">เปิดให้บริการเพียงปีเดียว</a></p>\n<p>นอกจากนี้ เมื่อ XDefiant ปิดตัวลง ทาง Ubisoft จะปิดสตูดิโอในซานฟรานซิสโกและโอซาก้า ส่งผลให้มีการเลิกจ้างพนักงานประมาณ 300 คน ในขณะที่ทีมผลิตที่เหลือจะถูกย้ายไปยังบทบาทอื่นๆ ภายใน Ubisoft</p>\n<p>Marie-Sophie de Waubert หัวหน้าฝ่ายสตูดิโอและพอร์ตโฟลิโอ อธิบายสาเหตุการปิดตัวบนประกาศภายในบนเว็บไซต์ของ Ubisoft ว่า เป็นเพราะเกมไม่สามารถดึงดูด และรักษาผู้เล่นไว้ได้เพียงพอ เพื่อแข่งขันในระดับที่ต้องการภายในตลาด FPS</p>\n<p>ในเดือนตุลาคม Mark Rubin ผู้อำนวยการผลิต โพสต์บน X ว่า จำนวนผู้เล่นลดลงเนื่องจากมีการทำการตลาดน้อยมาก เพราะต้องการจะมุ่งเน้นไปที่การปรับปรุงเกมก่อน และค่อยเพิ่มการตลาดเพื่อดึงดูดผู้เล่นใหม่ๆ และคนที่เคยหยุดเล่นกลับมา</p>\n<p>Ubisoft รายงานว่า ในไตรมาส 3 ยอดขายลดลงเกือบ 20% แต่อัตราการมีส่วนร่วมสำหรับเกมเพิ่มขึ้น นอกจากนี้ Ubisoft ยังรายงานว่า บริษัทได้ลดพนักงานลงมากกว่า 2,000 คนในช่วง 24 เดือนที่ผ่านมา ซึ่งน่าจะรวมทั้งการเลิกจ้าง และการลาออกโดยสมัครใจ</p>\n<p>ที่มา: <a href=\"https://news.ubisoft.com/en-au/article/1EywTnGrZdDqCoxKs2zNhZ/ubisoft-discontinues-development-on-xdefiant\">Ubisoft</a> via <a href=\"https://www.polygon.com/gaming/490491/ubsioft-xdefiant-shutting-down\">Polygon</a></p>\n<p><img alt=\"alt=&quot;XDefiant&quot;\" src=\"https://www.blognone.com/sites/default/files/externals/b2959bf59e00a3f963fa5ea79954ff06.jpeg\" /></p>\n</div></div></div><div><div>Topics: </div><div><div><a href=\"/topics/xdefiant\">XDefiant</a></div><div><a href=\"/topics/ubisoft\">Ubisoft</a></div><div><a href=\"/topics/fps\">FPS</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c88104457aa5d7ccdc1be8718969c4e31a81f7d2e0eea73d9bbd9295630c7ea3","category":"Thai"}