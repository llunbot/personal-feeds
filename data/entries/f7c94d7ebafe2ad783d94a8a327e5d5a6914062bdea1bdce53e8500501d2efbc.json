{"title":"อินเทลถอนตัวจากธุรกิจพีซีขนาดเล็ก NUC เลิกผลิตสินค้าเอง ให้พาร์ทเนอร์ทำแทน","link":"https://www.blognone.com/node/134789","date":1689125744000,"content":"<div><div><div><p>อินเทลถอนตัวจากธุรกิจคอมพิวเตอร์ขนาดเล็ก Next Unit of Computing (NUC) ที่ทำมายาวนาน<a href=\"https://www.blognone.com/node/32126\">ตั้งแต่ปี 2012</a> โดยจะเปลี่ยนมาให้พาร์ทเนอร์ผลิตเพียงอย่างเดียว อินเทลไม่ผลิตสินค้าขายเองแล้ว แต่ยังไม่ระบุว่าจะให้พาร์ทเนอร์รายใดมารับช่วงต่อ</p>\n<p>ผลิตภัณฑ์สาย NUC ของอินเทล ถูกนำไปใช้ในกลุ่มโฮมเธียเตอร์ อุปกรณ์ฝังตัวสำหรับตลาดองค์กร และเกมมิ่ง โดยสินค้าชุดล่าสุดคือ Intel NUC 13 ที่ใช้ซีพียู 13th Gen Core</p>\n<p>อินเทลไม่ได้ประกาศเหตุผลที่เลิกทำ NUC ออกมาตรงๆ แต่ก็เป็นไปได้สูงว่ามีทั้งสภาพตลาดที่เปลี่ยนไป ผู้ผลิตพีซีรายอื่นหันมาทำตลาดพีซีขนาดเล็กกันมากขึ้น บวกกับทิศทางธุรกิจของอินเทลเอง <a href=\"https://www.blognone.com/node/132415\">ที่ทยอยตัดธุรกิจไม่สำคัญออกไปเรื่อยๆ เช่น ธุรกิจ NAND/SSD, ธุรกิจอุปกรณ์เครือข่าย, ธุรกิจชิป Optane</a> เพื่อหันมาโฟกัสกับธุรกิจหลักเพียงอย่างเดียว</p>\n<p>ที่มา - <a href=\"https://www.pcworld.com/article/1989175\">PCWorld</a></p>\n<p><img alt=\"No Description\" src=\"https://www.blognone.com/sites/default/files/externals/d239d7a4655ffa03fc83ddeab7705af3.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/nuc\">NUC</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7c94d7ebafe2ad783d94a8a327e5d5a6914062bdea1bdce53e8500501d2efbc","category":"Thai"}