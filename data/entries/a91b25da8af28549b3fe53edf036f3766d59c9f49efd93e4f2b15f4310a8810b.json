{"title":"กูเกิลเปิดตัว ImageFX เครื่องมือสร้างภาพด้วย AI ตามคำสั่ง ใช้โมเดล Imagen 2","link":"https://www.blognone.com/node/138037","date":1707097841000,"content":"<div><div><div><p>กูเกิลเปิดตัวเครื่องมือสร้างภาพด้วย AI ตามคำสั่ง ใช้ชื่อว่า <a href=\"https://aitestkitchen.withgoogle.com/tools/image-fx\">ImageFX</a> โดยใช้<a href=\"https://www.blognone.com/node/137232\">โมเดล Imagen 2 ที่เปิดตัวในช่วงปลายปี 2023</a></p>\n<p>ในแง่ความสามารถ ImageFX คงไม่ต่างอะไรจากการเรียกโมเดล Imagen 2 จาก Google Cloud มาสร้างภาพโดยตรง แค่เปลี่ยนจากการเรียกผ่าน API มาเรียกผ่านช่องทางหน้าบ้านที่กูเกิลสร้างให้เท่านั้น</p>\n<p>ลูกเล่นเล็กๆ ของ ImageFX คือการเตรียมสไตล์ภาพที่ใช้บ่อยๆ ไว้เป็นเมนูให้เลือก ไม่ต้องพิมพ์คำสั่ง prompt เองทั้งหมด กูเกิลเรียกฟีเจอร์นี้ว่า expressive chips ช่วยให้เราทดลองไอเดียสร้างภาพได้รวดเร็วกว่าเดิม</p>\n<p>อย่างไรก็ตาม ตอนนี้ ImageFX ยังไม่รองรับการใช้งานจากในประเทศไทย เพราะจำกัดแค่สหรัฐอเมริกา นิวซีแลนด์ ออสเตรเลีย เคนยาเท่านั้น (ทำไมมีเคนยาด้วยก็ไม่ทราบได้)</p>\n<p><img alt=\"No Description\" src=\"https://www.blognone.com/sites/default/files/externals/fa11ab25d6b87c9ca192555af17cf720.png\" /></p>\n<p>กูเกิลยังประกาศปรับปรุง MusicFX เครื่องมือสร้างเสียงดนตรีตามคำสั่ง (ใช้<a href=\"https://www.blognone.com/node/132411\">โมเดล MusicLM</a>) ขยายระยะเวลาของดนตรีเป็น 70 วินาที, สร้างเพลงที่เป็น loop วนได้, พร้อมมีฟีเจอร์ expressive chips ด้วยเช่นกัน กูเกิลเปิดเผยว่าตอนนี้มีคนลองสร้างเพลงไปแล้วกว่า 10 ล้านเพลง</p>\n<p><img alt=\"No Description\" src=\"https://www.blognone.com/sites/default/files/externals/2ed68f44e824a57e4de66bd86104cfed.png\" /></p>\n<p>ที่มา - <a href=\"https://blog.google/technology/ai/google-labs-imagefx-textfx-generative-ai/\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a91b25da8af28549b3fe53edf036f3766d59c9f49efd93e4f2b15f4310a8810b","category":"Thai"}