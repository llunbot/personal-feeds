{"title":"อินเทลเปิดตัวชิปจำลองสมอง Loihi 2 จำลองสมอง 1 ล้านนิวรอน","link":"https://www.blognone.com/node/125030","date":1633017835000,"content":"<div><div><div><p>อินเทลเปิดตัวชิปวิจัยวงจรจำลองสมอง Loihi 2 ตัวต่อจาก<a href=\"https://www.blognone.com/node/111198\">ชิป Loihi ที่เปิดตัวเมื่อปี 2017</a>  แต่ละชิปสามารถจำลองนิวรอนได้ 1 ล้านนิวรอน พร้อมจุดเชื่อมต่อ (synapse) จำนวน 120 ล้านจุด</p>\n<p>วงจรภายในของชิป Loihi เป็นคอร์นิวรอนที่เป็นการคำนวณแบบแมทริกซ์เพื่อคำนวณผลของสัญญาณกระตุ้น  (spike) จากภายนอกคอร์ แต่ละคอร์เชื่อมต่อกันด้วยระบบเน็ตเวิร์คในชิป (network-on-chip - NoC) เชื่อม 128 คอร์เข้าด้วยกัน</p>\n<p><a href=\"https://lava-nc.github.io/index.html\">เฟรมเวิร์ค Lava</a> ที่เปิดตัวมาพร้อมกันเป็นเฟรมเวิร์คภาษา Python ที่สามารถใช้งานกับคอมพิวเตอร์ที่มีชิปกราฟิกแบบเดิมๆ ได้เพื่อพัมนาแอปพลิเคชั่นก่อนที่จะได้ลองใช้ชิปจำลองสมองจริงๆ อินเทลจะเปิดโค้ดออกมาภายในเดือนตุลาคมนี้ โดยโค้ดสามารถนำไปรันบนชิป Loihi 1 และ 2 ได้ภายหลัง</p>\n<p><img src=\"https://www.blognone.com/sites/default/files/externals/dd615dc2ce44f030e4999f8007012095.jpg\" /></p>\n<p>ตอนนี้ชิป Loihi ยังเปิดให้ใช้งานในหมู่นักวิจัยเท่านั้น โดยกลุ่ม Intel Neuromorphic Research Community (INRC) ที่เป็นเครือข่ายของอินเทลมีสมาชิก 150 องค์กรแล้ว นอกจากนี้ Loihi 2 ยังเป็นชิปที่<a href=\"https://www.blognone.com/node/123907#new\">ใช้กระบวนการผลิต Intel 4</a> ก่อนชิปเชิงการค้าที่อินเทลคาดว่าจะเริ่มผลิตเพื่อขายปลายปี 2022</p>\n<p>ที่มา - <a href=\"https://www.intel.com/content/www/us/en/newsroom/news/intel-unveils-neuromorphic-loihi-2-lava-software.html\">Intel</a></p>\n</div></div></div><div><div>Topics: </div><div><div><a href=\"/topics/intel\">Intel</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c86e9c3560171b50696b82083087acc9209526d30b50f9fdd440d8b770043db5","category":"Thai"}