{"title":"[ลือ] สิ้นสุดยุค GTX - NVIDIA เตรียมหยุดขาย GeForce GTX ซีรีส์ 16","link":"https://www.blognone.com/node/137250","date":1702632363000,"content":"<div><div><div><p>มีข่าวลือมาจากแวดวงผู้ผลิตการ์ดจอผ่านเว็บจีน Board Channels ว่า NVIDIA เตรียมหยุดขายการ์ดจอ GeForce GTX ซีรีส์ 16 ในช่วงไตรมาสแรกของปี 2024</p>\n<p>การหยุดขายสินค้าเก่าที่ตกรุ่นแล้วคงไม่ใช่เรื่องแปลกอะไรนัก แต่เคสนี้พิเศษตรงที่ GeForce GTX 16 เป็นสินค้ารุ่นสุดท้ายที่แปะแบรนด์ GTX เพราะการ์ดรุ่นอื่นตั้งแต่ GeForce 20 เป็นต้นมาใช้แบรนด์ RTX (สะท้อนฟีเจอร์ Raytracing) แทนทั้งหมดแล้ว ถือเป็นการบอกลาแบรนด์ GTX ที่อยู่มายาวนานเกินสิบปี (ชื่อ GTX ถูกใช้ครั้งแรกใน GeForce 7800 GTX ที่ออกในปี 2005 เพื่อบ่งบอกว่าเป็นการ์ดตัวท็อป เหนือกว่ารุ่น GT)</p>\n<p><a href=\"https://www.blognone.com/node/108271\">GeForce GTX ซีรีส์ 16 เปิดตัวในปี 2019</a> โดยนำสถาปัตยกรรม Turing ของซีรีส์ 20 มาตัดคอร์แบบอื่น (RT core และ Tensor core) ออกเพื่อให้ราคาถูกลง เหลือแต่ CUDA core ที่เป็นหน่วยประมวลผลหลัก</p>\n<p>ที่มา - <a href=\"https://videocardz.com/newz/the-end-of-gtx-era-nvidia-geforce-gtx-16-series-to-be-discontinued-in-q1-2024\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/0c26981bdb8216edf8256f6d4e36e5a2.jpg\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b5f54adb697c82b22db30eaeaf336afc4854f1b2d9aa69983f870b04c673754","category":"Thai"}