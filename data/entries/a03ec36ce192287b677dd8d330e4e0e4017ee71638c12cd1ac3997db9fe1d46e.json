{"title":"Mark Zuckerberg บอกว่า Facebook แบกแต่ปัญหาที่ไม่ได้ก่อ พอแล้วกับการขอโทษ","link":"https://www.blognone.com/node/141970","date":1726122697000,"content":"<div><div><div><p>ไม่นานมานี้ Mark Zuckerberg ออกมาเผยว่า Meta โดนรัฐบาล<a href=\"https://www.blognone.com/node/141654\">กดดัน</a>ให้ลบคอนเทนต์บางประเภทในช่วงโควิด และเสียใจที่พูดเรื่องนี้ช้าเกินไป แต่ล่าสุด Zuckerberg เผยในพ็อดแคสต์ Acquired โดย David Rosenthal และ Ben Gilbert ว่า <strong>วันคืนที่เขาจะต้องพร่ำขอโทษได้จบลงแล้ว</strong></p>\n<p>เขาเผยต่อว่าความผิดพลาดครั้งใหญ่ในช่วง 20 ปีของเขาคือการประเมินเรื่องการเมืองผิดไป แบกรับปัญหาที่อยู่นอกเหนือการควบคุมมากเกินไป (แต่ฝ่ายการเมืองมองว่าเป็นความรับผิดชอบของ Facebook) เช่น กรณี <a href=\"https://www.blognone.com/node/132014\">Cambridge Analytica</a> ซึ่งตอนนี้เขาหาสมดุลเจอแล้ว</p>\n<p><img src=\"https://www.blognone.com/sites/default/files/externals/aa95b2dad4a17cc4392db9d58fa63a54.jpg\" alt=\"Mark Zuckerberg\" /></p>\n<p>TechCrunch มองว่าแม้ Zuckerberg จะพูดกว้าง ๆ ไม่ได้เจาะจง แต่นี่เป็นการพูดถึงบทบาทของ Facebook ในการควบคุมเนื้อหาบนแพลตฟอร์ม ซึ่งที่ผ่านมา Meta แสดงท่าทีที่ค่อนข้างสื่อว่าจะลดบทบาทในด้านนี้ลง เช่น</p>\n<ul>\n<li>การที่ Mark Zuckerberg ออกมา<a href=\"https://www.blognone.com/node/141654\">เผย</a>ว่า Meta ถูกรัฐบาลกดดันให้ลบคอนเทนต์บางประเภทช่วง COVID (ดังที่ได้กล่าวไปแล้ว)</li>\n<li>การที่ Meta <a href=\"https://www.blognone.com/node/140865\">ยกเลิกข้อจำกัด</a>บัญชีของ Donald Trump ทั้ง Facebook และ Instagram</li>\n</ul>\n<p>นอกจากนี้ Zuckerberg ยังออกตัวชมว่า Donald Trump เจ๋งเป้ง (Badass) จากปฏิกิริยาของ Trump หลังถูกลอบยิง โดยตัว Trump เองนั้นมีแนวคิดที่ไม่ต้องการให้รัฐมีบทบาทเหนือเอกชนมากไป</p>\n<p>ที่มา: <a href=\"https://techcrunch.com/2024/09/11/mark-zuckerberg-says-hes-done-apologizing\">TechCrunch</a></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/donald-trump\">Donald Trump</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a03ec36ce192287b677dd8d330e4e0e4017ee71638c12cd1ac3997db9fe1d46e","category":"Thai"}