{"title":"[ลือ] GlobalFoundries อาจควบรวมกิจการกับ Intel หลังมีการเปลี่ยนตำแหน่งซีอีโอ และบริษัทเข้าซื้อหุ้น Intel","link":"https://www.blognone.com/node/144750","date":1739849889000,"content":"<div><div><div><p>ข่าวนี้เป็นการ \"คาดเดา\" ล้วน ๆ จากเหตุการณ์ที่เกิดขึ้น โดย eeNews Europe ตั้งข้อสังเกตว่า GlobalFoundries ได้<a href=\"https://gf.com/gf-press-release/globalfoundries-announces-leadership-transition-to-drive-next-phase-of-growth/\">ประกาศ</a>เปลี่ยนตำแหน่งผู้บริหารระดับสูงโดย Dr. Thomas Caulfield ซีอีโอที่อยู่ในตำแหน่งมาตั้งแต่ปี 2018 จะรับตำแหน่งประธานบอร์ดของบริษัท และให้ Tim Breen ซีโอโอขึ้นมารับตำแหน่งซีอีโอคนใหม่แทน มีผลตั้งแต่ 28 เมษายนเป็นต้นไป</p>\n<p>eeNews Europe มองว่าการเปลี่ยนแปลงตำแหน่งนี้ไม่มีสัญญาณใดมาก่อน จึงเชื่อว่ามีเหตุผลอื่นลึก ๆ โดย Caulfield มีบทบาทสำคัญในการเปลี่ยนผ่าน GlobalFoundries ซึ่งเป็นธุรกิจผลิตชิปที่<a href=\"https://www.blognone.com/node/10783\">แยกตัวออกมาจาก AMD ตั้งแต่ปี 2009</a> ดำเนินธุรกิจด้วยการโฟกัสการผลิตชิปเฉพาะหมวด ไม่ได้เน้นแข่งขันทางเทคโนโลยีขั้นสูงโดยตรงกับบริษัทผลิตชิปอื่นอย่าง TSMC, Samsung หรือ Intel จนกระทั่งมีกำไรในยุคของ Caulfield สามารถนำบริษัท<a href=\"https://www.blognone.com/node/125113\">ไอพีโอเข้าตลาดหุ้นได้ในปี 2021</a></p>\n<p>เรื่องที่ eeNews Europe คาดเดาคือ Caulfield กำลังจะไปรับบทบาทใหม่ที่สำคัญกว่า ซึ่งที่มองออกตอนนี้มีเพียงการนำ GlobalFoundries ควบรวมกิจการกับ Intel ที่ตอนนี้บริษัทยังไม่มี<a href=\"https://www.blognone.com/node/143416\">ซีอีโอคนใหม่มาแทน Pat Gelsinger</a> แผนงานที่อาจเกิดขึ้นคือการให้ Breen ดูแลส่วนโรงงานผลิตชิปทั้งหมดซึ่ง GlobalFoundries มีประสบการณ์เรื่องนี้อยู่แล้ว และส่วนการขายผลิตภัณฑ์จะให้ <a href=\"https://www.blognone.com/node/143472\">Michelle Johnston Holthaus ซีอีโอรักษาการณ์</a> ที่ดูแลส่วนผลิตภัณฑ์ของอินเทลรับผิดชอบ</p>\n<p>ถึงตรงนี้ผู้อ่านอาจมองว่าเป็นการจับเรื่องราวมาชนกัน ก็เลยมี<a href=\"https://www.reddit.com/r/intelstock/comments/1iihtx8/dr_thomas_caulfield_will_be_the_next_intel_ceo/\">ข้อมูลเพิ่มเติม</a>มาสนับสนุนแนวคิดนี้นั่นคือ GlobalFoundries ได้ซื้อหุ้น Intel จำนวน 8,913,000 หุ้น ที่ราคา 19.29 ดอลลาร์ต่อหุ้น สองวันก่อนที่จะประกาศเปลี่ยนแปลงตำแหน่งผู้บริหาร มูลค่าหุ้นรวมคือ 178 ล้านดอลลาร์ ใกล้เคียงกับตัวเลข 172 ล้านดอลลาร์ ที่ Intel ให้หุ้นกับ Gelsinger ตอนมา<a href=\"https://www.blognone.com/node/120585\">รับตำแหน่งซีอีโอ</a></p>\n<p>จะจริงหรือไม่ก็ต้องรอดูต่อไป</p>\n<p>ที่มา: <a href=\"https://www.eenewseurope.com/en/could-thomas-caulfield-lead-intel-or-a-merged-intel-glofo/\">eeNews Europe</a></p>\n<p><img src=\"https://www.blognone.com/sites/default/files/externals/2bf4ceaf348d2f91aa0b3b1363ef7d59.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/globalfoundries\">GlobalFoundries</a></div><div><a href=\"/topics/intel\">Intel</a></div><div><a href=\"/topics/merging\">Merging</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b63825a5f1b77342a3a0a2f84f785cefec1c3809956e3e2b780d054fc89da9a0","category":"Thai"}