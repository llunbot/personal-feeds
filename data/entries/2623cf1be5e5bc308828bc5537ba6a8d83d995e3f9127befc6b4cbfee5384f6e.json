{"title":"[ไม่ยืนยัน] Google มีกำไรพิเศษในไตรมาสที่ผ่านมา 8,000 ล้านดอลลาร์ จากการลงทุนใน SpaceX ตั้งแต่สิบปีที่แล้ว","link":"https://www.blognone.com/node/146056","date":1745560225000,"content":"<div><div><div><p>มีประเด็นเพิ่มเติมจากผลประกอบการ Alphabet บริษัทของกูเกิลใน<a href=\"https://www.blognone.com/node/146046\">ไตรมาสล่าสุด</a> ซึ่งรายได้รวมเพิ่มขึ้น 12% เป็น 90,234 ล้านดอลลาร์ แต่กำไรสุทธินั้นเพิ่มสูงขึ้นมากถึง 46% เนื่องจากมีการบันทึกกำไรพิเศษเข้ามา</p>\n<p>Alphabet <a href=\"https://www.sec.gov/Archives/edgar/data/1652044/000165204425000040/googexhibit991q12025.htm\">บอกว่า</a>บริษัทมีกำไร-ค่าใช้จ่ายอื่นที่ไม่เกี่ยวข้องกับกิจกรรมหลักของบริษัท (Other income &amp; expense) ในไตรมาสที่ผ่านมาสุทธิ 11,183 ล้านดอลลาร์ โดยมีกำไรที่ยังไม่รับรู้จากการลงทุนในบริษัทนอกตลาดหุ้นแห่งหนึ่ง 8.0 พันล้านดอลลาร์</p>\n<p>Alphabet ไม่ได้บอกว่าบริษัทนั้นคือบริษัทใดแต่ Bloomberg อ้างแหล่งข่าวภายในบอกว่าคือ SpaceX บริษัทด้านอวกาศของ Elon Musk <a href=\"https://www.blognone.com/node/65622\">ซึ่งกูเกิลไปลงทุน 1,000 ล้านดอลลาร์</a> ร่วมกับบริษัทการลงทุน Fidelity ตั้งแต่ปี 2015 โดยเวลานั้นกูเกิลและ Fidelity ถือหุ้นรวมกันประมาณ 10% ซึ่งมูลค่ากิจการของ SpaceX ได้ปรับเพิ่มขึ้นล่าสุดเมื่อเดือนธันวาคมปีที่แล้วเป็น 3.5 แสนล้านดอลลาร์ จากการซื้อขายหุ้นรอบล่าสุด</p>\n<p>ตัวแทนของกูเกิลปฏิเสธที่จะแสดงความเห็นต่อข้อมูลนี้</p>\n<p>ที่มา: <a href=\"https://www.bloomberg.com/news/articles/2025-04-24/alphabet-s-profit-gets-8-billion-boost-from-spacex-investment\">Bloomberg</a></p>\n<p><img src=\"https://www.blognone.com/sites/default/files/externals/99defa7238938d72f6c11f024031df80.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/financial-report\">Financial Report</a></div><div><a href=\"/topics/spacex\">SpaceX</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2623cf1be5e5bc308828bc5537ba6a8d83d995e3f9127befc6b4cbfee5384f6e","category":"Thai"}