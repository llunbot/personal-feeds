{"title":"Microsoft ประกาศลงทุนด้าน Cloud และ AI ในมาเลเซีย วงเงิน 2,200 ล้านดอลลาร์","link":"https://www.blognone.com/node/139535","date":1714637332000,"content":"<div><div><div><p>ไมโครซอฟท์ประกาศแผนการลงทุนมูลค่า 2,200 ล้านดอลลาร์ ในระยะเวลา 4 ปีข้างหน้า ด้านคลาวด์และ AI ในมาเลเซีย ที่งานแถลงข่าวในเมืองกัวลาลัมเปอร์ ประเทศมาเลเซียวันนี้ ซึ่งไมโครซอฟท์บอกว่าเป็นขนาดการลงทุนในมาเลเซียที่ใหญ่ที่สุดของบริษัท</p>\n<p>รายละเอียดของการลงทุนนั้น ไมโครซอฟท์บอกว่ามีทั้งการลงทุนโครงสร้างพื้นฐานของคลาวด์และ AI, พัฒนาทักษะด้าน AI ให้ประชากรในมาเลเซียถึง 2 แสนคน, ร่วมมือกับภาครัฐจัดตั้งศูนย์เชี่ยวชาญด้าน AI แห่งชาติ และด้านความปลอดภัยทางไซเบอร์</p>\n<p>Satya Nadella ซีอีโอไมโครซอฟท์ กล่าวว่าไมโครซอฟท์พร้อมสนับสนุนการเปลี่ยนผ่านด้าน AI ซึ่งจะเกิดประโยชน์กับชาวมาเลเซีย รองรับการเติบโตทางเศรษฐกิจและนวัตกรรม</p>\n<p>ที่มา: <a href=\"https://news.microsoft.com/apac/2024/05/02/microsoft-announces-us2-2-billion-investment-to-fuel-malaysias-cloud-and-ai-transformation/\">ไมโครซอฟท์</a> ภาพ <a href=\"https://pixabay.com/photos/kuala-lumpur-twin-tower-city-lights-1283140/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/06c12bd6c9c08e1eb53046a25c959467.jpeg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/cloud-computing\">Cloud Computing</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/malaysia\">Malaysia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29f682278d3ba2403a59f037b44212fdabe7d6db697fb2b47faae9b4f34123dd","category":"Thai"}