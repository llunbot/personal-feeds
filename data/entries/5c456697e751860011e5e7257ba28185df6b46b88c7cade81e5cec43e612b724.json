{"title":"YouTube นำแพ็คเกจ Premium Lite กลับมาอีกครั้ง ประเทศไทยเป็นกลุ่มนำร่องด้วย","link":"https://www.blognone.com/node/145104","date":1741191200000,"content":"<div><div><div><p>YouTube นำแพ็คเกจ Premium Lite กลับมาอีกครั้งอย่างเป็นทางการ ตามที่<a href=\"https://www.blognone.com/node/144824\">มีข่าวก่อนหน้านี้</a> โดยเริ่มต้นในสหรัฐอเมริกาก่อนที่ราคา 7.99 ดอลลาร์ต่อเดือน ถูกกว่า Premium ปกติที่คิดราคา 13.99 ดอลลาร์ในอเมริกา</p>\n<p>YouTube Premium Lite เคยทดสอบตลาดในหลายประเทศเมื่อปี 2023 <a href=\"https://www.blognone.com/node/134947\">รวมทั้งประเทศไทย</a> ซึ่งคิดราคา 89 บาทต่อเดือน แล้วก็เลิกให้ข้อเสนอนี้ไปในเวลาต่อมา โดยแผนการออกแพ็คเกจ Premium Lite รอบนี้ YouTube จะเปิดตัวต่อจากอเมริกาอีก 3 ประเทศกลุ่มนำร่องได้แก่ ไทย เยอรมนี และออสเตรเลีย ภายในอีกไม่กี่สัปดาห์ข้างหน้า แล้วจะขยายเพิ่มเติมในอนาคต</p>\n<p>YouTube Premium Lite จะมีข้อจำกัดบางอย่างต่างจาก Premium ปกติ โดยคอนเทนต์เพลงและมิวสิควิดีโอยังแสดงโฆษณาตามปกติ (เพราะไม่มี YouTube Music) รวมทั้งไม่สามารถดาวน์โหลดเพื่อดูออฟไลน์ และวิดีโอจะหยุดเล่นเมื่อล็อกหน้าจอหรือออกจากแอป</p>\n<p>ที่มา: <a href=\"https://blog.youtube/news-and-events/introducing-premium-lite/\">YouTube</a></p>\n<p><img alt=\"No Description\" src=\"https://www.blognone.com/sites/default/files/externals/a20eb976f6ea08ee276c34eaf44d26d0.png\" /></p>\n<p><img alt=\"No Description\" src=\"https://www.blognone.com/sites/default/files/externals/f00b8480a50a224a7bcdfdc695884f31.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/fdb8f0febe6e372995c89bdb69da7110.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/youtube-premium\">YouTube Premium</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c456697e751860011e5e7257ba28185df6b46b88c7cade81e5cec43e612b724","category":"Thai"}