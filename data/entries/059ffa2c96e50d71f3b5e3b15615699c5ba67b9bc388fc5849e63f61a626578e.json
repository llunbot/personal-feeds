{"title":"พบผู้ขายบน Amazon ใช้ ChatGPT ตั้งชื่อสินค้า แต่ได้ข้อความปฏิเสธของ ChatGPT มาแทน","link":"https://www.blognone.com/node/137666","date":1705290888000,"content":"<div><div><div><p>มีคนพบว่าผู้ขายสินค้าบน Amazon ไปสั่งให้ ChatGPT ช่วยเขียนชื่อและคำบรรยายสินค้าให้ แต่เมื่อ ChatGPT ปฏิเสธไม่ยอมทำงานให้ เพราะติดข้อจำกัดเรื่องเครื่องหมายการค้า ผู้ขายสินค้านั้นกลับไม่ได้ตรวจสอบคำตอบที่ได้รับจาก ChatGPT และนำข้อความนั้นไปใช้กับรายการสินค้าจำนวนมาก ผลคือเราได้สินค้าที่เขียนว่า \"I apologize but I cannot complete this task\" หรือข้อความลักษณะเดียวกัน</p>\n<p>สินค้าเหล่านี้มีหลากหลายชนิด เช่น เฟอร์นิเจอร์ ภายหลังเมื่อสินค้าเหล่านี้ถูกตรวจพบ ก็โดน Amazon ลบออกไปอย่างรวดเร็ว (<a href=\"https://archive.is/ZnPdj\">หน้าเว็บยังมีให้ดูผ่าน Internet Archive</a>)</p>\n<p>ประเด็นนี้ทำให้เกิดคำถามตามมาถึงความเหมาะสมของการใช้งานแช็ทบ็อท AI กับงานอัตโนมัติในลักษณะนี้ เพราะ Amazon เองก็ไม่ได้มีนโยบายห้ามใช้โมเดลภาษา LLM กับการเขียนคำบรรยายสินค้า แถมยังออก<a href=\"https://www.aboutamazon.com/news/small-business/amazon-sellers-generative-ai-tool\">ตัวช่วยเขียนคำบรรยายให้เอง</a>ด้วยซ้ำ สิ่งที่อาจสำคัญกว่าคงเป็นวิธีการคัดกรองของ Amazon หรือแพลตฟอร์มออนไลน์ลักษณะเดียวกัน ไม่ให้เกิดเหตุการณ์ข้อความปฏิเสธแบบนี้โผล่ขึ้นมาในระบบนั่นเอง</p>\n<p>ที่มา - <a href=\"https://arstechnica.com/ai/2024/01/lazy-use-of-ai-leads-to-amazon-products-called-i-cannot-fulfill-that-request/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/644bb2af382fb96a5f746afdbcf2b213.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/e-commerce\">E-commerce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"059ffa2c96e50d71f3b5e3b15615699c5ba67b9bc388fc5849e63f61a626578e","category":"Thai"}