{"title":"กรมพัฒนาธุรกิจการค้า เปิดตัวระบบจดทะเบียนนิติบุคคล DBD Biz Regist เวอร์ชันใหม่","link":"https://www.blognone.com/node/144140","date":1737007607000,"content":"<div><div><div><p>กรมพัฒนาธุรกิจการค้า เปิดตัว \"ระบบจดทะเบียนนิติบุคคลดิจิทัล\" เวอร์ชันใหม่ชื่อ <strong>DBD Biz Regist</strong> (<a href=\"https://edbr.dbd.go.th/\">เข้าผ่านหน้าเว็บ edbr.dbd.go.th</a>) ตั้งเป้ายกเลิกการจดทะเบียนด้วยเอกสารกระดาษอย่างถาวรในอนาคต</p>\n<p>นางอรมน ทรัพย์ทวีธรรม อธิบดีกรมพัฒนาธุรกิจการค้า เปิดเผยว่าระบบ DBD Biz Regist ถูกยกเครื่องใหม่จากระบบจดทะเบียนนิติบุคคลอิเล็กทรอนิกส์ของเดิม ให้ใช้งานง่ายขึ้น กรอกข้อมูลง่ายขึ้น มีข้อความสำเร็จรูปให้เลือกใช้ ไม่ต้องเสียเวลาพิมพ์เอง และเชื่อมต่อกับระบบดิจิทัลของหน่วยราชการอื่น ได้แก่</p>\n<ul>\n<li>ยืนยันตัวตนด้วย ThaiD ของกรมการปกครอง กระทรวงมหาดไทย</li>\n<li>เชื่อมฐานข้อมูลบุคคลล้มละลาย กับกรมบังคับคดี</li>\n<li>เชื่อมฐานข้อมูลที่อยู่ กับไปรษณีย์ไทย</li>\n<li>จ่ายเงินด้วย QR Code โดยตรง</li>\n<li>สามารถเลือกวันที่ต้องการจดทะเบียนได้ล่วงหน้า เพิ่มความสะดวกสำหรับคนถือฤกษ์ ต้องการจดบริษัทในวันธงชัย หรือวันอธิบดี (วันยอดนิยมในการจดทะเบียนบริษัทคือ วันที่ 9 เดือน 9)</li>\n</ul>\n<p>ตอนนี้ DBD Biz Regist รองรับการจดทะเบียนบริษัทจำกัด บริษัทมหาชน และห้างหุ้นส่วน ครบเกือบหมดแล้ว เหลือเพียงระบบจดทะเบียนหอการค้าและสมาคมการค้า จะตามมาในช่วงกลางปี 2568 ซึ่งจะทำให้การจดทะเบียนนิติบุคคลสามารถทำผ่านออนไลน์ได้ 100% หลังจากนั้น กรมพัฒนาธุรกิจการค้าจะผลักดันให้คนมาจดนิติบุคคลออนไลน์มากขึ้น จนสามารถยกเลิกการจดทะเบียนแบบกระดาษได้</p>\n<p>ที่มา - <a href=\"https://www.facebook.com/share/v/15vSatgN7t/\">Facebook กรมพัฒนาธุรกิจการค้า</a></p>\n<p><img alt=\"No Description\" src=\"https://www.blognone.com/sites/default/files/externals/819e28db9645438aff9c9eebdc13b6e1.jpeg\" /></p>\n</div></div></div><div><div>Topics: </div><div><div><a href=\"/topics/ministry-commerce\">Ministry of Commerce</a></div><div><a href=\"/topics/thailand\">Thailand</a></div><div><a href=\"/topics/government\">Government</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0071ffe796d0720cf296f80fad2cd72a47015cdce2db6b098f24765d3b0e7d0","category":"Thai"}