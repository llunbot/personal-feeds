{"title":"GM, Cruise และ Honda ประกาศเตรียมปล่อยบริการรถแท็กซี่ไร้คนขับในญี่ปุ่นช่วงต้นปี 2026","link":"https://www.blognone.com/node/136309","date":1697712405000,"content":"<div><div><div><p>General Motor, Cruise (บริษัทลูกของ GM ที่ทำธุรกิจเกี่ยวกับรถยนต์ไร้คนขับ) และ Honda ประกาศในงาน Japan Mobility Show 2023 ถึงแผนการที่จะนำบริการรถแท็กซี่ไร้คนขับ(Robotaxi) มาสู่ประเทศญี่ปุ่น โดยตั้งเป้าว่าจะเปิดให้บริการในใจกลางกรุงโตเกียวช่วงต้นปี 2026</p>\n<p>บริการรถแท็กซี่ไร้คนขับในญี่ปุ่นจะเริ่มต้นด้วยรถยนต์ไร้คนขับรุ่น Cruise Origins จำนวนหลาย 10 คัน และจะขยายเป็น 500 คัน พร้อมขยายพื้นที่ให้บริการนอกกรุงโตเกียวในอนาคต โดยทั้ง 3 บริษัทเห็นถึงความเป็นไปได้ที่ญี่ปุ่นจะเป็นตลาดที่ใหญ่ที่สุดสำหรับรถยนต์ไร้คนขับ</p>\n<p>การร่วมทุนระหว่าง GM, Cruise และ Honda ถือเป็นการขยายความร่วมมือที่มีกันมาตั้งแต่ปี 2013 ที่ทั้ง 3 บริษัท ร่วมกันศึกษาเชื้อเพลิงไฮโดรเจน ตลอดจนรถยนต์ Cruise Origin ที่เปิดตัวเมื่อปี 2020</p>\n<p>ในปัจจุบัน Cruise ขยายระยะเวลาการให้บริการรถแท็กซี่ไร้คนขับเป็น 7 วัน 24 ชั่วโมง ในซานฟรานซิสโกหลังเปิดให้บริการมา 1 ปีในแบบจำกัดช่วงเวลาให้บริการ และเปิดบริการเพิ่มในบางพื้นที่ของเมืองออสติน, ฮูสตัน และฟีนิกซ์ รวมถึงเริ่มทดสอบรถแท็กซี่ไร้คนขับในอีกหลาย ๆ เมืองของสหรัฐอเมริกา</p>\n<p><img alt=\"No Description\" src=\"https://www.blognone.com/sites/default/files/externals/c968bb7c446803e943a5cb12e54ac474.jpg\" /></p>\n<p>ที่มา - <a href=\"https://techcrunch.com/2023/10/18/gm-cruise-and-honda-to-launch-robotaxi-service-in-japan/\">Tech Crunch</a></p>\n</div></div></div><div><div>Topics: </div><div><div><a href=\"/topics/gm\">GM</a></div><div><a href=\"/topics/honda\">Honda</a></div><div><a href=\"/topics/automobile\">Automobile</a></div><div><a href=\"/topics/self-driving-car\">Self-Driving Car</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc1ffd66e2a24e20c61f32450503629bb04d9ffff40fb696ff955d4237ece4d3","category":"Thai"}