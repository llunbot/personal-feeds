{"title":"ให้คนเงินเหลือหาคู่ Tinder กำลังพัฒนา Tinder Vault ค่าบริการเดือนละ 15,xxx บาท","link":"https://www.blognone.com/node/133375","date":1681188093000,"content":"<div><div><div><p>Mark Van Ryswyk ตำแหน่ง CPO ของ Tinder เปิดเผยว่าบริษัทกำลังพัฒนาสิ่งที่ถูกเรียกเบื้องต้นว่า Tinder Vault โดยอาจจะให้บริการเดือนละ 500 เหรียญหรือราว 15,000 บาท</p>\n<p>อย่างไรก็ตามรายละเอียดฟีเจอร์ ว่าจะมีอะไรเพิ่มเข้ามาบ้าง หรือแม้แต่ชื่อของ Tinder Vault ยังไม่ได้ข้อยุติ หรืออาจจะไม่ปล่อยฟีเจอร์นี้ก็ได้ โดย Mark เผยว่าทีมกำลังค้นหาฟีเจอร์ที่เก็บเงินเดือนละกว่าหมื่นบาทหรือปีละ 2 แสนกว่าบาท จะเข้ามาช่วยยกระดับอีโคซิสเต็มหรือเพิ่มคุณค่าของ Tinder ในภาพรวมยังไง แต่ก็ต้องไม่ทำให้ประสบการณ์ของผู้ใช้ Tinder ปกติกระทบ</p>\n<p><img alt=\"No Description\" src=\"https://www.blognone.com/sites/default/files/externals/9b00983e57eba14f0f27e974cd78347c.png\" /></p>\n<p>ไอเดียของ Tinder Vault มาจากการที่ Match Group บริษัทแม่ Tinder ซื้อกิจการ The League แอปเดทที่จับกลุ่มผู้ใช้ระดับบน โดยคิดค่าบริการ<strong>สัปดาห์ละ 1,000 เหรียญ</strong> หรือกว่า 30,000 บาท ซึ่ง Tinder ก็ค้นพบว่า มีกลุ่มลูกค้ากลุ่มนี้อยู่ ที่ต้องการแอปจับคู่และหาประสบการณ์ในวงกลุ่มเดียวกัน</p>\n<p>ในแง่หนึ่ง Tinder Vault เป็นความพยายามจะรีแบรนด์ Tinder ด้วยว่าเป็นแพลตฟอร์มสำหรับหาความสัมพันธ์ระยะยาว หลังถูกมองว่าเป็นเพียงแอปหาคู่นอน</p>\n<p>ที่มา - <a href=\"https://www.fastcompany.com/90874250/tinders-cpo-on-tinder-vault-the-companys-anticipated-500-per-month-offering\">FastCompany</a></p>\n</div></div></div><div><div>Topics: </div><div><div><a href=\"/topics/tinder\">Tinder</a></div><div><a href=\"/topics/dating\">Dating</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eaf358add88da95f0fb574dd04c04be606698e32e51a3b02295cc58cafaec261","category":"Thai"}