{"title":"Meta เตรียมปิดกั้นเนื้อหาข่าวในแคนาดา หลังกฎหมาย Online News Act ผ่านมติ","link":"https://www.blognone.com/node/133751","date":1683625874000,"content":"<div><div><div><p>Meta ออกมาย้ำเตือนอีกครั้งว่าจะตัดการเข้าถึงข่าวบนแพลตฟอร์ม Facebook และ Instagram ในแคนาดา มากกว่าที่จะปฏิบัติตามที่<a href=\"https://www.blognone.com/node/131088\">แคนาดาออกกฎหมายให้แพลตฟอร์มเครือข่ายสังคมออนไลน์อย่าง Facebook ต้องแบ่งรายได้ส่วนหนึ่งให้สำนักข่าว</a></p>\n<p>กฎหมาย Online News Act หรือที่เรียกว่า C-18 จะบังคับให้แพลตฟอร์มออนไลน์จ่ายเงินให้สำนักข่าวหรือบุคคลที่ทำข่าว ดังนั้นแพลตฟอร์มอย่าง Facebook และ Google ต้องจ่ายค่าธรรมเนียมให้สำนักข่าวสำหรับการผลิตและแชร์เนื้อหาข่าวบนแพลตฟอร์ม และจะส่งผลให้บริษัทเทคยักษ์ใหญ่เหล่านี้อาจจะต้องเสียเงินหลายล้านดอลลาร์ต่อปี</p>\n<p>ในตอนนี้กฎหมายนี้ได้ผ่านการลงมติในที่สภาแล้ว แน่นอนว่าบริษัทเทคฯ ไม่ยอมรับกับนโยบายที่เกิดขึ้น ทั้ง Google และ Meta ได้ทำทุกวิถีทางเพื่อประท้วงต่อร่างกฎหมาย ก่อนหน้านี้ Google เริ่มจำกัดลิงก์ข่าวบนหน้าค้นหาสำหรับผู้ใช้งานในแคนาดาเมื่อเดือนกุมภาพันธ์ และก่อนหน้านี้ Meta ยืนยันกับนักกฎหมายว่า ถ้ากฎหมาย C-18 ผ่าน ทางแพลตฟอร์ม Facebook และ Instagram จะไม่รองรับข่าวในประเทศแคนาดาอีกต่อไป</p>\n<p>ฝ่ายประชาสัมพันธ์ของ Meta ได้ออกมาบอกว่า กฎหมายนี้ทำให้ Meta ตกอยู่ในสถานการณ์ที่ยากลำบาก เนื่องจากความไม่ยุติธรรมของกฎหมาย หรือทาง Meta ต้องยุติการแสดงเนื้อหาข่าวในแคนาดา ถึงแม้จะหนักใจแต่เป็นสิ่งที่ Meta เลือกจะทำอย่างหลัง ทางบริษัทยังบอกอีกว่าได้สร้างรายได้มากกว่า 230 ล้านดอลลาร์ ในการทำการตลาดฟรีสำหรับสำนักข่าว</p>\n<p>ในระหว่างการประชุมตัวแทนของ Meta ได้แจ้งให้นิติบัญญัติทราบว่าทางบริษัทกำลังดำเนินการวางแผนบล็อกเนื้อหาข่าวในแคนาดา และจะระมัดระวังไม่ให้เกิดความผิดพลาดเหมือนกับที่ทำในออสเตรเลียที่มีกฎหมายคล้าย C-18 ออกมา แต่ทาง Meta เกิดความผิดพลาดบล็อกเนื้อหาอื่นๆ นอกเหนือจากข่าวไปด้วย ทางตัวแทนของ Meta จึงยืนยันว่าการบล็อกเนื้อหาข่าวในแคนาดาจะไม่ผิดพลาดเหมือนที่เกิดในออสเตรเลีย</p>\n<p><img src=\"https://www.blognone.com/sites/default/files/externals/4a2c9a6e2f3da6f9fb6d724d37a9a0a4.jpg\" alt /></p>\n<p>ที่มา: <a href=\"https://gizmodo.com/canada-news-facebook-meta-instagram-1850416499\">gizmodo</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/google\">Google</a></div><div><a href=\"/topics/instagram\">Instagram</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99bca31714fe523a076f372b73eae44a31292a5dc1aa47a5b8b7cdbb3aff883d","category":"Thai"}