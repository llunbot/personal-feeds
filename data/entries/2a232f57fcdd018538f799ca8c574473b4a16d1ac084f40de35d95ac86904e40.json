{"title":"ขวัญใจชาว Retro, YouTuber พบ Asus ROG Ally เล่นเกมเก่าผ่าน Emulator ได้อย่างฉลุย","link":"https://www.blognone.com/node/133839","date":1684148176000,"content":"<div><div><div><p>การมาของ <strong>Asus ROG Ally</strong> ที่เปิดตัวอย่างเป็นการไปเมื่อวันที่ 11 พฤษภาคมนั้น สามารถเขย่าวงการเกมพกพาไปได้ประมาณหนึ่งไม่ว่าจะเป็นทั้งสเปค และราคา ที่ดูคุ้มค่ากับของที่ได้ หลังจากที่ทาง Asus ได้ปล่อยเครื่องให้ Creator ต่าง ๆ นำไป Review ก่อนใคร ก็ได้มีการ Review ในหลาย ๆ ด้าน ไม่ว่าจะเป็นความแรงของเครื่อง คุณภาพแบตเตอรี่ ปะทะกับ <strong>Steam Deck</strong> แบบตรง ๆ และจุดที่ถูกยกมาเป็นประเด็นในคราวนี้คือการเล่นเกมเครื่องเกมเก่า ๆ ผ่าน <strong>Emulator</strong> นั่นเอง</p>\n<p>เรื่องราวนี้เกิดจาก ยูทูปเบอร์ช่อง ETA Prime ได้มีการนำ Asus ROG Ally ไปทดลองลง Emulator ต่าง ๆ เพื่อเล่นเกมเก่า ๆ จากยุคก่อนไม่ว่าจะเป็น PS3, XBOX 360, PSP, PS2,3DS หรือแม้แต่เครื่องเกมปัจจุบันของนินเทนโดอย่าง Switch ก็ถูกเอามาทดสอบกับเขาด้วย</p>\n<p>ซึ่งผลทดสอบออกมาน่าประทับใจในการเล่น PSP ผ่าน PPSSPP หรือการเล่น Nintendo 3DS ผ่าน Citra ต่างให้ประสบการณ์การเล่นที่ดีมาก แต่ก็ไม่น่าประหลาดใจเท่าไหร่เพราะทั้ง 2 เครื่องนั้นมีสเปคที่ต่ำกว่า Asus ROG Ally อยู่ประมาณหนึ่ง แต่กับบรรดาเครื่องเกมคอนโซลต่าง ๆ นั้นน่าลุ้นกว่า ไม่ว่าจะเป็นการเล่น GameCube ผ่าน Dolphin, เล่น PS2 ผ่าน PCSX2, เล่น Xbox ผ่าน CXBX และเล่น WiiU ผ่าน CEMU ซึ่งทั้งหมดที่กล่าวมานั้น ROG Ally เล่นได้อย่างมีประสิทธิภาพ และดีขนาดที่ว่าสามารถเล่นเกมของ Switch ได้ดีกว่าเครื่อง Switch เองด้วยซ้ำ แน่นอนกับเครื่องเกมยอดฮิตอย่าง Xbox 360 และ PS3 ก็เล่นได้ดีเช่นกัน</p>\n<p>ซึ่งในวงการเกมก็มีการเล่นแผลง ๆ แบบนี้ตลอดอยู่แล้ว ไม่ว่าเป็นการนำ Xbox Series S/X ไปลง Emulator ผ่านโหมด Developer หรือแม้แต่ Steam Deck ก็มีการนำ Emulator ไปลงทดลองเล่นอยู่ช่วงหนึ่งเช่นกัน</p>\n<p>ที่มา - <a href=\"https://www.youtube.com/watch?v=vTwyjArlsaI\">ETA Prime</a> via <a href=\"https://www.tomshardware.com/news/asus-rog-ally-emulation-performance\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/56e2f2a31b3ae0126e89f6a02856ac5a.jpg\" /></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/asus\">ASUS</a></div><div><a href=\"/topics/handheld\">Handheld</a></div><div><a href=\"/topics/emulator\">Emulator</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a232f57fcdd018538f799ca8c574473b4a16d1ac084f40de35d95ac86904e40","category":"Thai"}