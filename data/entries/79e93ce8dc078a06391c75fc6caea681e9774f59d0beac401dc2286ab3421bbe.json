{"title":"Ubisoft เลื่อน Rainbow Six Extraction เป็นรอบที่สาม กำหนดออกมกราคม 2022","link":"https://www.blognone.com/node/123763","date":1626532497000,"content":"<div><div><div><p>Ubisoft ประกาศเลื่อนวันวางขายเกมยิงปรสิตเอเลี่ยนจากนอกโลก Rainbow Six Extraction (เดิมคือ Rainbow Six Quarantine) จากเดิมเดือนกันยายน 2021 เป็นเดือนมกราคม 2022</p>\n<p>เกมเปิดตัวครั้งแรกในปี 2019 <a href=\"https://www.blognone.com/node/123066\">แต่ต้องเปลี่ยนชื่อเกมหนึ่งครั้ง</a> และถูกเลื่อนมาทั้งหมด 3 รอบ (นับรวมรอบนี้) ส่วนเหตุผลของการเลื่อนรอบนี้ก็คือต้องการใช้เวลาปรับปรุงคุณภาพเกมให้ดีขึ้น</p>\n<p>ในรอบ 1-2 ปีที่ผ่านมา มีเกมดังจำนวนมากต้องเลื่อนวางจำหน่ายเพราะสถานการณ์โควิด และจากกรณี Cyberpunk อันลือลั่น แฟนๆ เกมก็คงคิดว่ายอมเล่นช้าไปอีกสักหน่อยน่าจะดีกว่าฝืนขายตามกำหนดเดิม</p>\n<p>ที่มา - <a href=\"https://news.ubisoft.com/en-us/article/kO4h7phtFn6EPiDOa5VWd/an-update-on-rainbow-six-extraction\">Ubisoft</a>, <a href=\"https://www.gameinformer.com/2021/07/16/rainbow-six-extraction-delayed-to-2022\">Games Informer</a></p>\n<p><img src=\"https://www.blognone.com/sites/default/files/externals/9973c0f4ac0ab5597796b7a1d5fef266.jpg\" /></p>\n</div></div></div><div><div>Topics: </div><div><div><a href=\"/topics/rainbow-six\">Rainbow Six</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79e93ce8dc078a06391c75fc6caea681e9774f59d0beac401dc2286ab3421bbe","category":"Thai"}