{"title":"Huawei เปิดตัว HarmonyOS Next 5.0 ไม่สามารถรันแอพจาก Android ได้แล้ว","link":"https://www.blognone.com/node/142717","date":1729668809000,"content":"<div><div><div><p>Huawei เปิดตัวระบบปฏิบัติการ HarmonyOS Next เวอร์ชัน 5.0 อย่างเป็นทางการ ความสำคัญคือมัน<a href=\"https://www.blognone.com/node/140545\">เป็น HarmonyOS รุ่นแรกที่ไม่รองรับการรันแอพจาก Android แล้ว</a></p>\n<p>หน้าตาของ HarmonyOS Next 5.0 ไม่ได้ต่างจากเวอร์ชันก่อนๆ มากนัก ยังคงเป็นระบบปฏิบัติการสำหรับมือถือและแท็บเล็ต สิ่งที่เพิ่มมาเป็นลูกเล่นอย่าง dynamic wallpaper, การปรับแต่ง lockscreen ตามสภาพอากาศ มีฟีเจอร์ด้านความปลอดภัยที่เรียกว่า Star Shield, ปรับปรุงประสิทธิภาพและการทำงานของแบตเตอรี่ เป็นต้น</p>\n<p>ในแง่ของแอพนั้นจำเป็นต้องใช้ระบบแอพของ Huawei เองที่เรียกว่า Ark ซึ่งทาง <a href=\"https://www.huaweicentral.com/huawei-announces-15000-native-harmonyos-apps-and-services-1/\">Huawei ให้ตัวเลขว่ามีแอพมากถึง 15,000 ตัวแล้ว</a></p>\n<p>สถานะของ HarmonyOS Next 5.0 ตอนนี้ยังเป็น Beta และเปิดทดสอบกับฮาร์ดแวร์บางรุ่น เช่น Huawei Pura 70, MatePad Pro 11\" และจะปล่อยอัพเดตรุ่นเสถียรในปี 2025</p>\n<p>ที่มา - <a href=\"https://consumer.huawei.com/cn/harmonyos-next/\">Huawei</a>, <a href=\"https://www.notebookcheck.net/Huawei-launches-HarmonyOS-NEXT-as-a-complete-Android-replacement.906044.0.html\">Notebookcheck</a>, <a href=\"https://www.huaweicentral.com/huawei-reveals-harmonyos-next-5-ui-and-performance/\">Huawei Central</a></p>\n<p><img alt=\"No Description\" src=\"https://www.blognone.com/sites/default/files/externals/5e603157bcaa757946744ad8b8622668.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/cf4078abf698f1ff40fb8e83d4db420a.jpeg\" /></p>\n</div></div></div><div><div>Topics: </div><div><div><a href=\"/topics/harmonyos\">HarmonyOS</a></div><div><a href=\"/topics/huawei\">Huawei</a></div><div><a href=\"/topics/operating-system\">Operating System</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f31453137006fb43d15fedb603b8bb637275a1b0c4f4d2a90af39791658c950","category":"Thai"}