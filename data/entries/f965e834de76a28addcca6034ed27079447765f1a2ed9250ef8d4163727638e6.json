{"title":"WHO ประกาศให้ Omicron เป็นเชื้อโคโรนาไวรัสกลายพันธุ์ ระดับน่ากังวลตัวใหม่ ถัดจาก Delta","link":"https://www.blognone.com/node/126027","date":1637968471000,"content":"<div><div><div><p>องค์การอนามัยโลก หรือ WHO ได้ประกาศว่าโคโรนาไวรัสสายพันธุ์ Omicron หรือรหัส B.1.1.529 จัดอยู่ในกลุ่มเชื้อกลายพันธุ์ที่น่ากังวล (Variant of Concern - VOC) ซึ่งเชื้อกลายพันธุ์ตัวก่อนหน้าที่ WHO ประกาศคือสายพันธุ์ Delta (B.1.617.2)</p>\n<p>นิยามของ WHO ระบุว่าสายพันธุ์ที่เป็น VOC มีโอกาสเพิ่มการระบาดได้สูงขึ้นในวงกว้าง มีความเสี่ยง มีโอกาสติดซ้ำ รวมทั้งประสิทธิภาพวัคซีนที่มีอยู่อาจลดลงในการรับมือกับเชื้อกลายพันธุ์ดังกล่าว ส่วนเชื้อกลายพันธุ์อีกกลุ่ม WHO เรียกว่าเชื้อกลายพันธุ์ที่น่าสนใจ (Variant of Interest - VOI) ได้แก่ Lambda และ Mu ที่ยังไม่พบการระบาดในวงกว้าง</p>\n<p>Omicron ถูกรายงานข้อมูลจากแอฟริกาใต้ไปยัง WHO ครั้งแรกเมื่อวันที่ 24 พฤศจิกายน ตอนนี้พบผู้ป่วยสายพันธุ์ดังกล่าวแล้วใน บอตสวานา เบลเยี่ยม ฮ่องกง และอิสราเอล ส่วนในแอฟริกาใต้พบการระบาดของสายพันธุ์นี้แทบทุกพื้นที่</p>\n<p>ก่อนหน้านี้ที่มีรายงานการพบเชื้อกลายพันธุ์ตัวใหม่ คาดกันว่า WHO จะตั้งชื่อว่า Nu ตามลำดับอักษรกรีก แต่ก็ได้ข้ามไปที่ Omicron เลย</p>\n<p>ที่มา: <a href=\"https://www.who.int/news/item/26-11-2021-classification-of-omicron-(b.1.1.529)-sars-cov-2-variant-of-concern\">WHO</a> และ <a href=\"https://www.bbc.com/news/world-59438723\">BBC</a> ภาพ <a href=\"https://pixabay.com/images/id-5174671/\">Pixabay</a></p>\n<p><img src=\"https://www.blognone.com/sites/default/files/externals/12da4cb672736fb790b4cb66759d9320.jpg\" /></p>\n</div></div></div><div><div>Topics: </div><div><div><a href=\"/topics/who\">WHO</a></div><div><a href=\"/topics/covid-19\">COVID-19</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f965e834de76a28addcca6034ed27079447765f1a2ed9250ef8d4163727638e6","category":"Thai"}