{"title":"Amazon ปลดพนักงานหลายร้อยตำแหน่ง กระทบฝ่ายขาย-ฝึกอบรม AWS รวมทั้งฝ่ายเทคโนโลยี Retail","link":"https://www.blognone.com/node/139054","date":1712192370000,"content":"<div><div><div><p>GeekWire อ้างข้อมูลจากอีเมลภายในทีม Amazon Web Services (AWS) ว่าบริษัทเตรียมปลดพนักงานหลายร้อยตำแหน่ง ในฝ่ายขาย, การตลาด, บริการ ส่วนที่ดูแลด้านการฝึกอบรมและงานขาย นอกจากนี้ยังปลดพนักงานอีกจำนวนหนึ่ง ส่วนดูแลเทคโนโลยีสำหรับร้านค้าปลีก</p>\n<p>AWS บอกว่าส่วนการฝึกอบรม บริษัทจะเปลี่ยนมาเน้นการเรียนรู้เองช่องทางออนไลน์ และโปรแกรมฝึกอบรมโดยพาร์ตเนอร์แทน</p>\n<p>ข่าวการปลดพนักงานส่วนเทคโนโลยีร้านค้าปลีก ออกมาหลังมีรายงานก่อนหน้านี้ว่า Amazon เตรียม<a href=\"https://www.blognone.com/node/139031\">ถอดระบบ Just Walk Out ออกจากร้านค้า</a> และใช้เทคโนโลยี Dash Smart แทน</p>\n<p>ตัวแทนของ AWS ยืนยันข่าวการปลดพนักงานนี้โดยบอกกระทบกับบางฝ่าย ตามแผนปรับปรุงโครงสร้าง เพื่อรองรับแผนในอนาคต โดยพนักงานที่ได้รับผลกระทบ บริษัทจะให้การสนับสนุนเพื่อหาตำแหน่งงานใหม่ทั้งในและนอก Amazon</p>\n<p>ที่มา: <a href=\"https://www.geekwire.com/2024/amazon-web-services-cuts-hundreds-of-jobs-in-sales-training-and-physical-stores-technology/\">GeekWire</a></p>\n<p><img src=\"https://www.blognone.com/sites/default/files/externals/f4a2ab363e72bd92ddb8fde64ed6ecfb.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17beebc2dffb1b492ccfefef478376e1768d8d237ecbc2e200993ac378fa21cc","category":"Thai"}