{"title":"เปิดตัว Galaxy Watch 6 และ Watch 6 Classic, ขอบจอบางลง จอใหญ่ขึ้น 20%","link":"https://www.blognone.com/node/135018","date":1690380031000,"content":"<div><div><div><p>ซัมซุงเปิดตัวนาฬิกา Galaxy Watch 6 โดยรอบนี้แยกเป็นรุ่น Watch 6 ธรรมดา และ Watch 6 Classic ขอบหน้าปัดหมุนได้ (rotating bezel) เหมือนกับยุค <a href=\"https://www.blognone.com/node/124177\">Galaxy Watch 4</a> และต่างจาก<a href=\"https://www.blognone.com/node/129772\">รอบ Galaxy Watch 5 ที่ไม่แยกรุ่น Classic แต่มีรุ่น Pro เพิ่มเซ็นเซอร์และฟีเจอร์ด้านออกกำลังกาย</a></p>\n<p>ทั้ง Watch 6 ธรรมดา และ Watch 6 Classic มีฟีเจอร์เหมือนกันทุกอย่าง ต่างกันแค่ขอบกับขนาดเท่านั้น โดย Watch 6 มีให้เลือกขนาด 40mm, 44mm และรุ่น Watch 6 Classic ใหญ่ขึ้นเล็กน้อยเป็น 43mm, 47mm ทุกขนาดเป็นกระจก Sapphire Crystal จอ Super AMOLED แบบ Always On</p>\n<p><img alt=\"No Description\" src=\"https://www.blognone.com/sites/default/files/externals/91bb09eb171483ceab92cbd2ca92355b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1aca93e05f0fb50d2daedb035f9ff248.jpg\" /></p>\n<p>ตัวดีไซน์ของ Watch 6 มีขอบจอบางลงจาก Watch 5 ทำให้จอใหญ่ขึ้นอีก 20% (เห็นได้ชัดในรุ่นธรรมดาที่ไม่มีขอบ bezel) กันน้ำกันฝุ่น IP68 ฟีเจอร์ฝั่งซอฟต์แวร์เน้นด้านสุขภาพ เช่น การให้คะแนนการนอนหลับ Sleep Score Factors, การวัดองค์ประกอบร่างกาย Sleep Score Factors, วัดอัตราการเต้นของหัวใจ Personalized Heart Rate Zone</p>\n<p>สเปกภายในใช้ชิป Exynos W930 ดูอัลคอร์ 1.4GHz, แรม 2GB, ความจุ 16GB, แบตเตอรี่ขนาดใหญ่ขึ้นจากเดิม อยู่ได้ 40 ชั่วโมงแบบปิด Always On ถ้าเปิดแล้วอยู่ได้ 30 ชั่วโมง, ระบบปฏิบัติการ Wear OS 4 ครอบด้วย One UI 5 Watch</p>\n<p>ราคาขายในไทย</p>\n<ul>\n<li><strong>Galaxy Watch 6 (Bluetooth, 40mm)</strong> 9,900 บาท</li>\n<li><strong>Galaxy Watch 6 (Bluetooth, 44mm)</strong> 11,900 บาท</li>\n<li><strong>Galaxy Watch 6 Classic (Bluetooth, 43mm)</strong> 13,900 บาท</li>\n<li><strong>Galaxy Watch 6 Classic (Bluetooth, 47mm)</strong> 14,900 บาท</li>\n<li><strong>Galaxy Watch 6 Classic (LTE, 43mm)</strong> 15,900 บาท</li>\n<li><strong>Galaxy Watch 6 Classic (LTE, 47mm)</strong> 16,900 บาท</li>\n</ul>\n<p>ที่มา - <a href=\"https://news.samsung.com/global/samsung-galaxy-watch6-and-galaxy-watch6-classic-inspiring-your-best-self-day-and-night\">Samsung</a></p>\n</div></div></div><div><div>Topics: </div><div><div><a href=\"/topics/galaxy-watch\">Galaxy Watch</a></div><div><a href=\"/topics/samsung\">Samsung</a></div><div><a href=\"/topics/wear-os\">Wear OS</a></div><div><a href=\"/topics/wearable-computing\">Wearable Computing</a></div><div><a href=\"/topics/smart-watch\">Smart Watch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed2031b13542f9e7540bc3379ec5e2e3ec2b9ff9a0a1ac53611ee261ce96a5d2","category":"Thai"}