{"title":"หกหน่วยงานร่วมมือแลกเปลี่ยนข้อมูลลดปัญหาบัญชีม้านิติบุคคล ช่วงหลังพุ่งสูงขึ้น พบค่าเปิดบัญชีเกินแสน","link":"https://www.blognone.com/node/145268","date":1741930032000,"content":"<div><div><div><p>วันนี้หกหน่วยงานรัฐ ได้แก่ กรมพัฒนาธุรกิจการค้า,  สำนักงานป้องกันและปราบปรามการฟอกเงิน (ปปง.),  กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.),  กองบัญชาการตำรวจสอบสวนกลาง (บช.ก.), ศูนย์ปฏิบัติการแก้ไขปัญหาอาชญากรรมออนไลน์ (Anti Online Scam Operation Center: AOC), และธนาคารแห่งประเทศไทย (ธปท.) ประกาศมาตรการ ประกาศถึงมาตรการต่างๆ ในการจัดการบัญชีม้านิติบุคคลที่เริ่มระบาดขึ้นในช่วงหลัง</p>\n<p>ปัญหาบัญชีม้านิติบุคคลเกิดจากคนร้ายจ้างนายหน้าจัดตั้งนิติบุคคล โดยจัดหาทั้งกรรมการและผู้ถือหุ้นมาจดทะเบียนนิติบุคคล นำไปสู่การเปิดบัญชีธนาคารที่เป็นชื่อบริษัทที่น่าเชื่อถือกว่าปกติ ทำให้หลอกล่อเหยื่อได้โดยง่าย โดยพบว่ามีค่าใช้จ่ายในการดำเนินการ 100,000-150,000 บาท แนวทางของหน่วยงานต่างๆ ตอนนี้ได้แก่</p>\n<ul>\n<li>ตำรวจสอบสวนกลางเข้าตรวจสอบบริษัทรับทำบัญชีที่ต้องสงสัยว่าเกี่ยวข้องกับบัญชีม้านิติบุคคล</li>\n<li>AOC พบว่าบัญชีม้าบุคคลธรรมดาลดลง แต่บัญชีม้านิติบุคคลมากขึ้น</li>\n<li>กรมพัฒนาธุรกิจการค้า ตรวจสอบข้อมูลนิติบุคคลมากขึ้น โดยรับรายชื่อผู้เกี่ยวข้องกับบัญชีม้าผ่านทางปปง. และเมื่อพบก็จะแจ้งรายชื่อนิติบุคคลกลับไปด้วย เมื่อมีบุคคลเกี่ยวข้องก็จะต้องเปิดบัญชีต่อหน้าเจ้าหน้าที่ และมีการตรวจสอบที่ตั้งนิติบุคคล</li>\n<li>บช.สอท. เป็นตัวกลางแชร์ข้อมูลนิติบุคคลที่เกี่ยวข้องกับบัญชีม้าไปยังธนาคาร</li>\n<li>ธนาคารแห่งประเทศไทย กำลังไล่ตรวจสอบบัญชีที่มีอยู่ และนิติบุคคลที่จะมาเปิดบัญชีใหม่ว่ามีความเกี่ยวข้องกับบัญชีม้าหรือไม่</li>\n</ul>\n<p>ที่มา - <a href=\"https://www.bot.or.th/th/news-and-media/news/news-20250314.html\">ธนาคารแห่งประเทศไทย</a></p>\n<p><img alt=\"No Description\" src=\"https://www.blognone.com/sites/default/files/externals/c350cb024c359111ddd7e3679eec2488.jpeg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/scam\">Scam</a></div><div><a href=\"/topics/bank-thailand\">Bank of Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41b77b1811b02294ceed76ca96404d01185160fbe642f96d4be4c78676b12701","category":"Thai"}