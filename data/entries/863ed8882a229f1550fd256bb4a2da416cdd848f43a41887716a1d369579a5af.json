{"title":"บริการสุขภาพ Amazon Care ได้ Hilton เป็นลูกค้ารายใหม่ พนักงานทั้งหมดในสหรัฐฯ จะได้ใช้งานปีหน้า","link":"https://www.blognone.com/node/125867","date":1637085846000,"content":"<div><div><div><p>Amazon เปิดตัวบริการสุขภาพและการรักษาเบื้องต้นผ่านระบบการรักษาทางไกล (telemedicine) ในชื่อว่า <a href=\"https://www.blognone.com/node/112141\">Amazon Care</a> เมื่อ 2 ปีที่แล้ว ล่าสุดตอนนี้ Amazon ได้ลูกค้ารายใหญ่คือ Hilton เชนโรงแรมของสหรัฐฯ เข้ามาเป็นลูกค้ารายสำคัญของบริการนี้</p>\n<p>Amazon Care ให้บริการด้านสุขภาพหลากหลาย ตั้งแต่การส่งข้อความหรือวิดีโอคอลคุยกับแพทย์ และให้บริการถึงบ้านในบางเมือง โดย Amazon เริ่มทดลองให้บริการกับพนักงานของตัวเองเป็นกลุ่มแรกตั้งแต่ 2 ปีที่แล้ว และเพิ่งจะเริ่มทำการตลาดบริการนี้อย่างจริงจังในสหรัฐฯ ครบทั้ง 50 รัฐในช่วงกลางปีที่ผ่านมา</p>\n<p>ดีลร่วมกับ Hilton ครั้งนี้ถือเป็นก้าวสำคัญของ Amazon Care เนื่องจาก Hilton เป็นบริษัทแห่งที่สองที่เปิดเผยว่าดีลร่วมกับ Amazon Care และเป็นบริษัทขนาดใหญ่ (บริษัทแรกคือ Precor ผู้ผลิตอุปกรณ์ฟิตเนสที่มีพนักงาน 800 คน และให้บริการจริง ๆ เพียงแค่ 385 คนในวอชิงตันเท่านั้น) โดยพนักงานของ Hilton ทั้งหมดในสหรัฐฯ ที่ลงทะเบียนรับแผนบริการสุขภาพของบริษัทจะมีสิทธิ์ใช้งาน Amazon Care เริ่มต้นปีหน้า</p>\n<p>ที่มา - <a href=\"https://www.reuters.com/business/healthcare-pharmaceuticals/amazons-healthcare-business-has-landed-hilton-key-customer-2021-11-15/\">Reuters</a>, <a href=\"https://www.healthcareitnews.com/news/hilton-amazon-cares-newest-client\">Healthcare IT News</a></p>\n<p><img src=\"https://www.blognone.com/sites/default/files/externals/bd7a626142feaa5c2d55e17780ad6cfb.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/telemedicine\">Telemedicine</a></div><div><a href=\"/topics/hilton\">Hilton</a></div><div><a href=\"/topics/health\">Health</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"863ed8882a229f1550fd256bb4a2da416cdd848f43a41887716a1d369579a5af","category":"Thai"}