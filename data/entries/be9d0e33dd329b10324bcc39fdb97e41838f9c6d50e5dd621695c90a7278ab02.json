{"title":"Microsoft ไตรมาสล่าสุด ธุรกิจ Cloud และ Office มีรายได้เติบโตสูง","link":"https://www.blognone.com/node/125495","date":1635314318000,"content":"<div><div><div><p>ไมโครซอฟท์รายงานผลประกอบการของไตรมาสที่ 1 ตามปีการเงินบริษัท 2022 สิ้นสุดเดือนกันยายน 2021 รายได้รวมตามบัญชีแบบ GAAP เพิ่มขึ้น 22% จากช่วงเดียวกันในปีก่อนเป็น 45,317 ล้านดอลลาร์ และมีกำไรสุทธิ 20,505 ล้านดอลลาร์</p>\n<p>Satya Nadella ซีอีโอไมโครซอฟท์กล่าวว่าเทคโนโลยีดิจิทัล เป็นสิ่งที่มีต้นทุนถูกลง ในภาวะเศรษฐกิจที่ทุกอย่างมีมูลค่าสูงขึ้น องค์กรธุรกิจไม่ว่าจะเล็กหรือใหญ่ สามารถเพิ่มประสิทธิภาพในสินค้าและบริการได้ โดยใส่เทคโนโลยีเข้าไป ส่วนซีเอฟโอ Amy Hood ให้ข้อมูลว่าธุรกิจกลุ่ม Microsoft Cloud ไตรมาสนี้รายได้เพิ่มขึ้น 36% มีรายได้รวม 20.7 พันล้านดอลลาร์</p>\n<p>ตัวเลขผลการดำเนินงานแยกตามกลุ่มธุรกิจเป็นดังนี้</p>\n<ul>\n<li>กลุ่ม Productivity and Business Processes รายได้ 15,039 ล้านดอลลาร์ เพิ่มขึ้น 22%</li>\n<li>Office 365 Commercial รายได้เพิ่มขึ้น 23%</li>\n<li>Office 365 Consumer มีผู้สมัครใช้งานแล้ว 54.1 ล้านบัญชี</li>\n<li>LinkedIn รายได้เพิ่มขึ้น 42%</li>\n<li>กลุ่ม Intelligent Cloud รายได้ 16,964 ล้านดอลลาร์ เพิ่มขึ้น 31%</li>\n<li>รายได้ของ Azure และบริการคลาวด์ เพิ่มขึ้น 50%</li>\n<li>กลุ่ม More Personal Computing รายได้ 13,314 ล้านดอลลาร์ เพิ่มขึ้น 12%</li>\n<li>Windows OEM รายได้เพิ่มขึ้น 10%</li>\n<li>รายได้จากธุรกิจเสิร์ชและโฆษณาเพิ่มขึ้น 40%</li>\n<li>รายได้จาก Surface ลดลง 17%</li>\n</ul>\n<p>Satya Nadella ให้ข้อมูลเพิ่มเติมช่วงแถลงประกอบการว่า พีซีกลายเป็นสิ่งจำเป็นมากกว่าที่เคยมีมา ส่งผลต่อความต้องการทั่วโลกในพีซีจากการระบาดของโควิด 19 ทำให้เขาประเมินว่ารายได้จาก Windows OEM จะเติบโตสูงในไตรมาสปัจจุบัน ส่วน Amy Hood บอกว่ายอดขาย Surface จะยังมีทิศทางเดิม เนื่องจากปัญหาขาดแคลนชิ้นส่วนในการผลิต</p>\n<p>ที่มา: <a href=\"https://www.microsoft.com/en-us/investor/earnings/fy-2022-q1/press-release-webcast\">ไมโครซอฟท์</a> และ <a href=\"https://www.theverge.com/2021/10/26/22747241/microsoft-q1-2022-earnings-revenue-cloud-services-surface-gaming-xbox\">The Verge</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" /></p>\n<p><img src=\"https://www.blognone.com/sites/default/files/externals/4f591487b4ba9580e23e59cc492f9616.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be9d0e33dd329b10324bcc39fdb97e41838f9c6d50e5dd621695c90a7278ab02","category":"Thai"}