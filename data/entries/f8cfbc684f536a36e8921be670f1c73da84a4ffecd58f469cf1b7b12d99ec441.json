{"title":"ทำเนียบขาวออกแผนการสนับสนุนให้ ISP เปิดใช้งาน RPKI ลดการขโมยทราฟิกอินเทอร์เน็ต","link":"https://www.blognone.com/node/141901","date":1725851573000,"content":"<div><div><div><p>รัฐบาลโจ ไบเดนออกเอกสารแนวทางการพัฒนาความปลอดภัยอินเทอร์เน็ต วางแนวทางบีบให้ผู้ให้บริการอินเทอร์เน็ต้องเปิดใช้งาน RPKI ที่เป็นกระบวนการยืนยันความถูกต้องของเส้นทางอินเทอร์เน็ต</p>\n<p>Resource Public Key Infrastructure (RPKI) เป็นกระบวนการยืนยันว่า ISP ที่ประกาศเส้นทางไปยังเน็ตเวิร์คต่างๆ นั้นมีสิทธิ์ประกาศจริง ไม่ได้ประกาศมั่วๆ ออกมาเพื่อดึงทราฟิกของเน็ตเวิร์คอื่นให้ผ่านตัวเอง ที่ผ่านมาบริการสำคัญๆ หลายตัวถูกดึงทราฟิกจากการคอนฟิก RPKI ผิดจนใช้งานไม่ได้ทั่วโลกมาแล้วหลายครั้ง</p>\n<p>แนวทางของรัฐบาลไบเดน จะค่อยๆ บีบให้ ISP ต้องรองรับการประกาศ ROA (Route Origin Authorizations) ของเน็ตเวิร์คที่ตนเองดูแลอยู่ และมีการมอนิเตอร์ ROA ของเน็ตเวิร์คอื่นว่ามีความผิดปกติหรือไม่ ส่วนการยืนยันความถูกต้อง ROV (Route Origin Validation) เป็นส่วนเพิ่มเติมที่ทำภายหลังได้</p>\n<p>แนวทางนี้ไม่ได้เป็นกฎหมายบังคับ ISP ทั้งหมดในทีเดียว แต่บีบผ่านทางการจัดซื้อจัดจ้างของรัฐบาลกลาง โดยสำนักงบประมาณรัฐบาลกลางจะวางแนวทางการจัดซื้อจัดจ้างระบบเน็ตเวิร์ค ให้ต้องตามเงื่อนไขเหล่านี้ต่อไปในอนาคต</p>\n<p>ที่มา - <a href=\"https://www.whitehouse.gov/oncd/briefing-room/2024/09/03/fact-sheet-biden-harris-administration-releases-roadmap-to-enhance-internet-routing-security/\">Whitehouse.gov</a></p>\n<p><img alt=\"No Description\" src=\"https://www.blognone.com/sites/default/files/externals/24319f1879aa3e3e8598f8d2946d80f5.jpg\" /></p>\n<p>ภาพโดย <a href=\"https://pixabay.com/photos/cyberspace-data-wire-electronic-2784907/\">jarmoluk</a></p>\n</div></div></div><div><div>Topics: </div><div><div><a href=\"/topics/whitehouse\">Whitehouse</a></div><div><a href=\"/topics/rpki\">RPKI</a></div><div><a href=\"/topics/internet\">Internet</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8cfbc684f536a36e8921be670f1c73da84a4ffecd58f469cf1b7b12d99ec441","category":"Thai"}