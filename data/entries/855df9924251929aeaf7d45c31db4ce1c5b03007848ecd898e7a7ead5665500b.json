{"title":"[ลือ] อินเทลจะออกซีพียู Core 14th Gen \"Raptor Lake Refresh\" มาคู่กับ Meteor Lake","link":"https://www.blognone.com/node/134417","date":1687090130000,"content":"<div><div><div><p>เมื่อไม่กี่วันมานี้ อินเทลเพิ่งประกาศ<a href=\"https://www.blognone.com/node/134381\">ทิศทางใหม่ของซีพียูแบรนด์ Core</a> ว่าจะเลิกนับเจนในชื่อเรียกแล้ว (แต่ยังไม่ในเลขรุ่น) โดยจะเริ่มใช้ในซีพียูโค้ดเนม Meteor Lake ที่จะเปิดตัวภายในปีนี้</p>\n<p>แต่ล่าสุดมีข่าวลือมาจาก<a href=\"https://www.bilibili.com/video/BV12N411679z/?vd_source=83c73defba5645459adf9ddb2d783330\">ช่องไอทีจีน Golden Pig Upgrade บนแพลตฟอร์ม Bilibili</a> ว่าอินเทลจะยังออกซีพียู 14th Gen มาด้วยเช่นกัน โดยจะเป็นซีพียูแกน Raptor Lake Refresh ที่อัพเดตจาก 13th Gen Raptor Lake ที่วางขายในปัจจุบัน</p>\n<p>คาดว่า Raptor Lake Refresh ที่นับเป็น 14th Gen Core อาจมีเฉพาะซีพียูฝั่งเดสก์ท็อปรหัส K (เช่น Core i9-14900K) หรืออาจมีซีพียูโน้ตบุ๊กระดับบน รหัส HX เท่านั้น เพื่อเป็นตัวอุดช่องว่างสินค้าระหว่างรอซีพียูเดสก์ท็อปตัวถัดไป Arrow Lake ในปีหน้า 2024</p>\n<p>ส่วน Meteor Lake ที่จะเริ่มใช้แบรนด์แบบใหม่ Core Ultra มีเฉพาะบนโน้ตบุ๊กรหัส U และ H เท่านั้น อินเทลจะรีเซ็ตเลขเจนเป็น 1 ใหม่ (เช่น Core Ultra 5 1003H) โดยจะออก Raptor Lake Refresh รหัส U ออกมาเป็นตัวล่าง (แบรนด์ Core เฉยๆ ไม่มี Ultra) ตามมาในภายหลัง</p>\n<p>ที่มา - <a href=\"https://www.extremetech.com/computing/report-raptor-lake-refresh-to-feature-a-core-i9-14900k-alongside-meteor\">ExtremeTech</a></p>\n<p><img alt=\"No Description\" src=\"https://www.blognone.com/sites/default/files/externals/5aa88bd7ed0c7ba2e6fb27a2c9ea2ee3.jpg\" /></p>\n<p><img src=\"https://www.blognone.com/sites/default/files/externals/27d1c0170f504650b778cf04e425ea31.jpg\" alt /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/core\">Core</a></div><div><a href=\"/topics/cpu\">CPU</a></div><div><a href=\"/topics/raptor-lake\">Raptor Lake</a></div><div><a href=\"/topics/meteor-lake\">Meteor Lake</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"855df9924251929aeaf7d45c31db4ce1c5b03007848ecd898e7a7ead5665500b","category":"Thai"}