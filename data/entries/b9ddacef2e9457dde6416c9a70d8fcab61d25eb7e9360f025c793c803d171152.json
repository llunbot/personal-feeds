{"title":"Apple ได้แก้ปัญหาแอปเครื่องคิดเลขทำคำนวณซ้ำไม่ได้ (กด = สองที) ใน iOS 18.3 แล้ว","link":"https://www.blognone.com/node/144252","date":1737555978000,"content":"<div><div><div><p>ในอัปเดตล่าสุดของ iOS 18.3, iPadOS 18.3 และ macOS 15.3 เวอร์ชันเบต้าสำหรับนักพัฒนา ที่ตอนนี้เข้าสู่สถานะ RC แล้ว แอปเปิลได้แก้ไขปัญหาหนึ่งในแอป Calculator หรือเครื่องคิดเลข ซึ่งเป็นตั้งแต่เข้าสู่ iOS 18</p>\n<p>ปัญหาที่ว่าคือการทำคำนวณซ้ำ ซึ่งเป็นความสามารถที่มีอยู่ในเครื่องคิดเลขทั่วไป เช่น เมื่อกด 2 x 2 และกด = ก็จะได้ผลลัพธ์ 4 หากกด = ซ้ำอีกครั้งคือการให้ทำคำนวณ x 2 อีกครั้ง ผลลัพธ์เป็น 8 ถ้ากด = อีกทีก็เป็น 16 เป็นต้น</p>\n<p>แอปเปิลได้<a href=\"https://www.blognone.com/node/140279\">ปรับปรุงแอป Calculator ครั้งใหญ่ใน iOS 18 และ iPadOS 18</a> โดยเพิ่มเครื่องคิดเลขใน iPad, แสดงประวัติการคำนวณ, รองรับการแปลงหน่วยและค่าเงิน และแก้สมการคณิตศาสตร์ผ่าน Math Notes แต่การปรับปรุงนี้ทำให้การกดคำนวณซ้ำหายไป และเพิ่งนำมากลับมาใน iOS 18.3 นี่เอง</p>\n<p>คาดว่า iOS 18.3 จะอัปเดตให้ผู้ใช้งานทั่วไปใน 1-2 สัปดาห์ข้างหน้า</p>\n<p>ที่มา: <a href=\"https://www.macworld.com/article/2577003/apples-calculator-app-will-get-one-of-its-best-features-back-in-ios-18-3.html\">MacWorld</a></p>\n<p><img src=\"https://www.blognone.com/sites/default/files/externals/92769a48b67442dcc87e158971dc8d18.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/calculator\">Calculator</a></div><div><a href=\"/topics/bug\">Bug</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9ddacef2e9457dde6416c9a70d8fcab61d25eb7e9360f025c793c803d171152","category":"Thai"}