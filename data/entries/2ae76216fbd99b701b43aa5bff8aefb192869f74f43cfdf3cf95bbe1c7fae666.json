{"title":"Sony เปิดตัว Xperia Pro-I เซ็นเซอร์กล้องใหญ่ถึง 1 นิ้ว ราคาลดจากรุ่นก่อน เหลือ 1,799.99 เหรียญ","link":"https://www.blognone.com/node/125466","date":1635221352000,"content":"<div><div><div><p>Sony เปิดตัว Xperia Pro-I (เอ็กซ์พีเรีย โปร ไอ) โทรศัพท์มือถือสำหรับมือโปรด้านงานถ่ายภาพ รุ่นต่อจาก <a href=\"https://www.blognone.com/node/120846\">Xperia Pro</a> คราวนี้ราคาลดลง จาก 2,499.99 ดอลลาร์ (ราว 82,800 บาท) ในรุ่นก่อน เหลือเริ่มต้น 1,799.99 ดอลลาร์ (ราว 59,700 บาท)<br />\nสเปกภายใน</p>\n<ul>\n<li>ชิป Snapdragon 888</li>\n<li>แรม 12GB ความจุ 512GB ใส่ microSD ได้ถึง 1TB</li>\n<li>หน้าจอ OLED 4K 120Hz สีมาตรฐาน DCI-P3 100%</li>\n<li>กล้องหน้า 8MP</li>\n<li>กล้องหลังไวด์ อัลตร้าไวด์ และเทเลโฟโต้ ความละเอียด 12MP</li>\n<li>แบตเตอรี่ 4500 mAh</li>\n</ul>\n<p>ที่เด่นสุดคือกล้องหลังหลัก 12MP ที่จัดหนักใช้เซ็นเซอร์รับภาพ Exmor RS CMOS ใหญ่ถึง 1 นิ้ว พร้อมเลนส์ ZEISS Tessar T* และรูรับแสงที่ปรับระหว่าง F/2.0 กับ F/4.0 ได้ อีกสองกล้องเป็นกล้องอัลตร้าไวด์ 12MP F/2.2 และกล้องซูม 12MP F/2.4</p>\n<p>Xperia Pro-I มาพร้อมกันสั่น Optical SteadyShot กันสั่นดีขึ้นแม้แสงน้อย มี mono mic วางอยู่ข้างโมดูลกล้อง สามารถใส่อุปกรณ์เสริมเพิ่มเติม (ขายแยก) เป็นหน้าจอมอนิเตอร์อีกจอ หรือแกนโมดูลที่ต่อไมค์แยกทำ VLOG ได้ ทั้งหมดนี้ยังไม่เปิดเผยวันวางจำหน่าย</p>\n<p><img src=\"https://www.blognone.com/sites/default/files/externals/dd3d1902f64da7eeb7b32e1a643c33bf.jpg\" /><img src=\"https://www.blognone.com/sites/default/files/externals/2d76f07a224da1cb84a26d17123b53b3.jpg\" /><img src=\"https://www.blognone.com/sites/default/files/externals/9caa1149dc569684e6c208915ea87fff.jpg\" /></p>\n<p>ที่มา - <a href=\"https://electronics.sony.com/mobile/smartphone/professional-smartphones/p/xqbe62-b\">Sony</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/xperia\">Xperia</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ae76216fbd99b701b43aa5bff8aefb192869f74f43cfdf3cf95bbe1c7fae666","category":"Thai"}