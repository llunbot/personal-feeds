{"title":"[ไม่ยืนยัน] Apple ตกลงกับรัฐบาลอินโดนีเซียได้แล้ว เตรียมยกเลิกคำสั่งแบน iPhone 16 ในสัปดาห์นี้","link":"https://www.blognone.com/node/144907","date":1740474807000,"content":"<div><div><div><p>เรื่องราวของ iPhone 16 ที่ถูก<a href=\"https://www.blognone.com/node/142799\">แบนห้ามขายในอินโดนีเซีย</a> แต่มีข่าวการ<a href=\"https://www.blognone.com/node/143206\">เจรจา</a>ต่อรองอยู่<a href=\"https://www.blognone.com/node/143760\">หลายครั้ง</a>จนหลายคนนึกว่าเลิกแบนแล้ว แต่จริง ๆ ยังไม่ยกเลิก ล่าสุดมีข่าวว่าแอปเปิลและทางการอินโดนีเซียได้ทำข้อตกลง ซึ่งทำให้แอปเปิลสามารถขาย iPhone 16 ที่นั่นแล้ว โดยคาดว่าจะประกาศเป็นทางการได้ในสัปดาห์นี้</p>\n<p>ข้อเสนอจากรัฐบาลอินโดนีเซียก่อนหน้านี้บอกว่าแอปเปิลต้องลงทุนภายในประเทศอย่างน้อย 1,000 ล้านดอลลาร์ ซึ่งแอปเปิลตอบตกลง โดยเบื้องต้นเป็นการตั้ง<a href=\"https://www.blognone.com/node/143996\">โรงงานผลิต AirTag</a> รายงานบอกว่าแอปเปิลยังตกลงจัดตั้งศูนย์วิจัยและพัฒนาผ่านโครงการฝึกอบรมของแอปเปิล ซึ่งเพิ่มเติมจากวงเงินนี้ด้วย</p>\n<p>เหตุผลหนึ่งที่แอปเปิลยอมเจรจาเพราะอินโดนีเซียมีจำนวนประชากร 278 ล้านคน และส่วนแบ่งตลาดสมาร์ทโฟนที่นั่น iPhone ยังไม่ติด Top 5 จึงเป็นโอกาสสำคัญในการขยายตลาดของแอปเปิลอีกแห่ง</p>\n<p>ที่มา: <a href=\"https://www.bloomberg.com/news/articles/2025-02-25/indonesia-and-apple-said-to-agree-on-terms-to-lift-iphone-16-ban\">Bloomberg</a></p>\n<p><img src=\"https://www.blognone.com/sites/default/files/externals/87217e7f943cad38cd851bd7ce37af8e.png\" alt=\"\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe7583abf8da7784c30d539579a382c2a2c8047a93f2f34e0f05de2ac14a216d","category":"Thai"}