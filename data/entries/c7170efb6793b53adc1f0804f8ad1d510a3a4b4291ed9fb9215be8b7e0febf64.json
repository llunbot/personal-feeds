{"title":"Cloudflare เปิดบริการรับจดโดเมน คิดราคาเท่าทุน จด .com ไม่ถึงสามร้อยบาท","link":"https://www.blognone.com/node/125003","date":1632912486000,"content":"<div><div><div><p>Cloudflare เปิดบริการรับจดโดเมนให้กับผู้ใช้ทุกคนแล้ว หลังก่อนหน้านี้จำกัดเฉพาะบัญชีระดับ Biz, Pro, และ Enterprise และยังเน้นรับจดโดเมนสำหรับการย้ายเข้า (เพื่อมาใช้บริการ Cloudflare) เป็นหลัก ตอนนี้บริการ Registrar จะรับจดโดเมนใหม่ได้ทันที และใช้ได้กับบัญชีทุกระดับ</p>\n<p>จุดเด่นของบริการจดโดเมนนี้คือ Cloudflare สัญญาว่าจะคิดเงินเท่าต้นทุนค่าจดทะเบียนแต่ละโดเมนซึ่งเป็นค่าจดทะเบียนกับ Registry โดเมนต่างๆ และค่าธรรมเนียม ICANN เท่านั้น หากบาง Registry คิดค่าธรรมเนียมเป็นเงินสกุลอื่นนอกจากดอลลาร์ก็จะปรับเป็นดอลลาร์ตามความเปลี่ยนแปลงค่าเงินประมาณเดือนละครั้ง แนวทางนี้ทำให้ค่าบริการโดเมนของ Cloudflare ค่อนข้างถูก .com นั้นอยู่ที่ 8.57 ดอลลาร์ หรือประมาณ 290 บาท</p>\n<p>ตอนนี้ Cloudflare ยังรับจดทะเบียนโดเมนจำกัดแต่ก็ค่อยๆ เพิ่มโดเมนเข้ามาเรื่อย</p>\n<p>ที่มา - <a href=\"https://blog.cloudflare.com/registrar-for-everyone/\">Cloudflare Blog</a></p>\n<p><img src=\"https://blog.cloudflare.com/content/images/2021/09/Registrar-2.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/dns\">DNS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7170efb6793b53adc1f0804f8ad1d510a3a4b4291ed9fb9215be8b7e0febf64","category":"Thai"}