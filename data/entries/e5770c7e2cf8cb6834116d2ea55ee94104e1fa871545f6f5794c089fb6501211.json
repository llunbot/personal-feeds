{"title":"แคลิฟอร์เนียร์สั่งหยุดทดสอบรถไร้คนขับของ Pony.ai หลังรถไปชนป้ายจราจร","link":"https://www.blognone.com/node/126303","date":1639454344000,"content":"<div><div><div><p>ขนส่งทางบกแคลิฟอร์เนียร์ระงับใบอนุญาตทดสอบรถไร้คนขับของบริษัท Pony.ai หลังรถเกิดอุบัติเหตุชนเข้ากับเกาะกลางถนนและป้ายจราจร แม้จะไม่มีคู่กรณีหรือผู้บาดเจ็บก็ตาม อย่างไรก็ดีบริษัทยังคงได้รับอนุญาตให้ทดสอบระบบขับขี่อัตโนมัติโดยมีคนขับคอยควบคุมต่อไปได้</p>\n<p>ตอนนี้มีรถไร้คนขับของ Pony.ai ได้รับอนุญาตให้ทดสอบแบบไม่ต้องมีคนควบคุมทั้งหมด 10 คัน ได้รับอนุญาตตั้งแต่กลางปีที่ผ่านมา ขณะที่การทดสอบในจีนก็ได้รับอนุญาตให้ขยายพื้นที่ทดสอบในปักกิ่งกินบริเวณถึง 20 ตารางกิโลเมตร</p>\n<p>ที่ผ่านรถไร้คนขับเกิดอุบัติเหตุอยู่เนืองๆ โดยส่วนมากเป็นอุบัติเหตุไม่ร้ายแรง และตัวรถไร้คนขับมักเป็นฝ่ายถูก ไม่แน่ชัดว่าอุบัติเหตุครั้งนี้ร้ายแรงเป็นพิเศษอย่างไรทางขนส่งทางบกแคลิฟอร์เนียร์จึงสั่งระงับใบอนุญาต</p>\n<p>ที่มา - <a href=\"https://www.reuters.com/article/ponyai-autonomous-test-idCNL4N2SY4KG\">Reuters</a></p>\n<p><img src=\"https://www.blognone.com/sites/default/files/externals/0a52dccb05b9590c241ffd526a5d415b.jpg\" /></p>\n</div></div></div><div><div>Topics: </div><div><div><a href=\"/topics/driverless-car\">Driverless Car</a></div><div><a href=\"/topics/usa\">USA</a></div><div><a href=\"/topics/safety\">Safety</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5770c7e2cf8cb6834116d2ea55ee94104e1fa871545f6f5794c089fb6501211","category":"Thai"}