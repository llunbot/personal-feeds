{"title":"[ไม่ยืนยัน] Meta เลื่อนเปิดตัวโมเดล AI ขนาดใหญ่ Llama 4 Behemoth ออกไปเป็นปลายปี","link":"https://www.blognone.com/node/146427","date":1747358220000,"content":"<span>[ไม่ยืนยัน] Meta เลื่อนเปิดตัวโมเดล AI ขนาดใหญ่ Llama 4 Behemoth ออกไปเป็นปลายปี</span>\n\n  <div>\n    <div>Body</div>\n              <div><p>The Wall Street Journal อ้างแหล่งข่าวที่เกี่ยวข้องเผยว่า Meta ได้เลื่อนกำหนดเผยแพร่โมเดลปัญญาประดิษฐ์ภาษาขนาดใหญ่ Behemoth ออกไปอีก เนื่องจากมีความกังวลเรื่องความสามารถที่ยังไม่ดีมากพอ</p>\n<p>Meta <a href=\"https://www.blognone.com/node/145698\">เปิดตัว Llama 4</a> เมื่อเดือนเมษายน โดยเผยแพร่สองรุ่นย่อยคือ Scout ขนาดพารามิเตอร์ 109B และ Maverick ขนาดพารามิเตอร์รวม 400B บอกว่าทั้งสองรุ่นนี้เป็นการดึงความสามารถบางส่วนออกมาจากโมเดลตัวใหญ่ที่สุด Behemoth ขนาดพารามิเตอร์ 2T ซึ่งไม่ได้เปิดตัวพร้อมกัน</p>\n<p>รายงานบอกว่า Meta มีแผนเปิดตัว Behemoth ในเดือนมิถุนายน แต่พบปัญหาเรื่องความสามารถ ทำให้ตอนนี้เลื่อนกำหนดออกไปเป็นช่วงปลายปี ทั้งนี้ที่ผ่านมา Meta ไม่เคยบอกกำหนดเวลาที่จะออกโมเดล Behemoth ต่อสาธารณะ</p>\n<p>ที่มา: <a href=\"https://www.wsj.com/tech/ai/meta-is-delaying-the-rollout-of-its-flagship-ai-model-f4b105f7\">The Wall Street Journal</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 05/16/2025 - 08:17</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbd9965d59d95db6c13b17b9b88014103857122c85ab5637bba9a538e2c9e25c","category":"Thai"}