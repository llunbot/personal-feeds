{"title":"แพลตฟอร์มเดลิเวอรี Deliveroo ประกาศปิดบริการในฮ่องกง","link":"https://www.blognone.com/node/145182","date":1741619756000,"content":"<div><div><div><p>Deliveroo แพลตฟอร์มเดลิเวอรีจากอังกฤษ ประกาศปิดให้บริการในฮ่องกงตั้งแต่วันที่ 7 เมษายน เป็นต้นไป โดยจะขายสินทรัพย์บางส่วนให้ Foodpanda</p>\n<p>ตลาดเดลิเวอรีในฮ่องกงมีการแข่งขันสูงจากคู่แข่งทั้ง Foodpanda และ KeeTa ซึ่งรายหลังนั้นมี Meituan ผู้ให้บริการเดลิเวอรีรายใหญ่ในจีนเป็นเจ้าของ โดยเข้าสู่ตลาดฮ่องกงในปี 2023 และใช้เวลาไม่นานก็<a href=\"https://www.blognone.com/node/137540\">ขึ้นมาเป็นอันดับ 2 ของตลาด</a></p>\n<p>ธุรกิจของ Deliveroo ในฮ่องกงคิดเป็นรายได้ประมาณ 5% ของรายได้ทั้งหมด ซึ่งแพลตฟอร์มมีตลาดหลักอยู่ในยุโรป ส่วนเอเชียนอกจากฮ่องกงแล้วก็มีสิงคโปร์กับสหรัฐอาหรับเอมิเรตส์</p>\n<p>ที่มา: <a href=\"https://www.bloomberg.com/news/articles/2025-03-10/deliveroo-exits-hong-kong-as-stiff-competition-stifles-growth\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/54ca23eb0a32b7c0b96709b677819cfa.jpeg\" /></p>\n</div></div></div><div><div>Topics: </div><div><div><a href=\"/topics/deliveroo\">Deliveroo</a></div><div><a href=\"/topics/delivery\">Delivery</a></div><div><a href=\"/topics/hong-kong\">Hong Kong</a></div><div><a href=\"/topics/meituan\">Meituan</a></div><div><a href=\"/topics/foodpanda\">Foodpanda</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53b27cc67bd8fddc97cb0393be1c08c7609d5c62523a858c4dace65745a32f98","category":"Thai"}