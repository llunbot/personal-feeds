{"title":"[ไม่ยืนยัน] โรงงาน TSMC ที่อเมริการายงานตัวเลขการผลิต Yield ดีกว่าโรงงานที่ไต้หวันเป็นครั้งแรก","link":"https://www.blognone.com/node/142770","date":1729860956000,"content":"<div><div><div><p>มีรายงานว่า Rick Cassidy ประธานส่วนธุรกิจของ TSMC ในสหรัฐอเมริกา ได้รายงานตัวเลขของการผลิตชิปที่<a href=\"https://www.blognone.com/node/122969\">โรงงานในเมืองฟีนิกซ์ รัฐแอริโซนา</a> โดยมีอัตราผลผลิตหรือ Yield สูงกว่าโรงงานที่ไต้หวัน 4 จุดร้อยละ (percentage points) ซึ่งเป็นครั้งแรกที่โรงงานในอเมริกามี Yield สูงกว่าไต้หวัน</p>\n<p>อย่างไรก็ตามตัวแทนของ TSMC ปฏิเสธที่จะให้ความเห็นต่อรายงานข่าวนี้ แต่อ้างอิงคำพูดของซีอีโอ C.C. Wei ที่กล่าวกับนักลงทุนในช่วงแถลงผลประกอบการไตรมาสที่ผ่านมาว่า โรงงานในสหรัฐอเมริกาแห่งแรก ได้เริ่มการผลิต 4 นาโนเมตรเมื่อเดือนเมษายน และผลลัพธ์ที่ได้ออกมาน่าพึงพอใจมาก มี Yield ที่ดี ถือเป็นหลักไมล์สำคัญของ TSMC และลูกค้า</p>\n<p>ก่อนหน้านี้ TSMC มี<a href=\"https://www.blognone.com/node/141906\">แผนเลื่อน</a>การเริ่มสายการผลิตในสหรัฐอเมริกาออกไป ระบุว่ามีปัญหาขาดแคลนแรงงาน ข่าวที่ออกมานี้จึงเป็นสัญญาณที่ดีว่า TSMC อาจเริ่มการผลิตในอเมริกาได้เร็วขึ้น</p>\n<p>ที่มา: <a href=\"https://www.bloomberg.com/news/articles/2024-10-24/tsmc-s-arizona-chip-production-yields-surpass-taiwan-s-a-win-for-us-push\">Bloomberg</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div><div><a href=\"/topics/usa\">USA</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1e440b31e60982b4d6ec47d11d03b0cef963e76e65ee0719821eb3580390b84","category":"Thai"}