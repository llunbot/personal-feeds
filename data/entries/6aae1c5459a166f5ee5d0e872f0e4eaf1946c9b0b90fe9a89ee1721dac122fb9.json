{"title":"AIS เริ่มเปิดใช้ VoNR โทรเสียงบนเครือข่าย 5G SA รายแรกในไทย, มือถือที่รองรับคือ S21","link":"https://www.blognone.com/node/125221","date":1634020809000,"content":"<div><div><div><p>เครือข่ายยุคก่อนอย่าง 3G ใช้วิธีแยกช่องสัญญาณเสียงและข้อมูลจากกัน แต่พอยุค 4G เป็นต้นมา เทคโนโลยีเครือข่ายเปลี่ยนมาส่งสัญญาณแบบข้อมูลทั้งหมด ทำให้เราเห็นการโทรด้วยเสียงบนเครือข่าย 4G อย่าง VoLTE (Voice over LTE) แบบที่คุ้นเคยกัน</p>\n<p>พอมาเป็นยุค 5G ก็มีเทคโนโลยีลักษณะเดียวกัน กรณีของเครือข่าย 5G ยังแบ่งย่อยเป็น 5G แบบ Non-Standalone (NSA) ที่อิงอยู่บนอุปกรณ์และวิธีส่งสัญญาณของ 4G เดิมบางส่วน และ 5G แบบ Standalone (SA) ที่ใช้อุปกรณ์ของใหม่แยกจาก 4G เลย</p>\n<p>ล่าสุด AIS ประกาศเปิดใช้ระบบโทรเสียงแบบ Voice over 5G New Radio (VoNR) ที่ส่งผ่านช่องทาง 5G SA เป็นรายแรกของไทยแล้ว อุปกรณ์ที่รองรับในตอนนี้ยังมีเฉพาะ Galaxy S21 Ultra, S21+ และ S21 เพราะต้องให้เฟิร์มแวร์ฝั่งมือถือรองรับด้วย ข้อดีของ VoNR คือเวลาเรียกเข้ารับสายเร็วกว่าเดิม และปรับปรุงคุณภาพเสียงให้ดีขึ้นด้วย</p>\n<p>ที่มา - อีเมลประชาสัมพันธ์ AIS</p>\n<p><img src=\"https://www.blognone.com/sites/default/files/externals/f23a9b890cf1820d99f3ed470033fe04.jpg\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/5g\">5G</a></div><div><a href=\"/topics/samsung\">Samsung</a></div><div><a href=\"/topics/galaxy-s21\">Galaxy S21</a></div><div><a href=\"/topics/telecom\">Telecom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6aae1c5459a166f5ee5d0e872f0e4eaf1946c9b0b90fe9a89ee1721dac122fb9","category":"Thai"}