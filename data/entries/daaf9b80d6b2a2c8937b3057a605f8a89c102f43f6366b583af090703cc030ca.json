{"title":"เปิดตัว Dune: Awakening เกมออนไลน์ MMO แนวเอาตัวรอดจากทะเลทราย Arrakis","link":"https://www.blognone.com/node/138561","date":1709706048000,"content":"<div><div><div><p>Funcom บริษัทเกมจากนอร์เวย์เจ้าของเกมออนไลน์ Conan Exiles (<a href=\"https://www.blognone.com/node/114273\">ปัจจุบันเป็นสตูดิโอในเครือ Tencent</a>) เปิดตัวเทรลเลอร์แรกของเกมออนไลน์เกมใหม่ Dune: Awakening เป็นเกมแนวเอาตัวรอดบนดาวเคราะห์ทะเลทราย Arrakis จากนิยาย-ภาพยนตร์ไซไฟเรื่อง Dune</p>\n<p>Funcom เปิดตัวโครงการ Dune: Awakening ครั้งแรกในปี 2022 แล้วเงียบหายไปนาน ล่าสุดในโอกาสที่ภาพยนตร์ Dune Part Two เข้าฉายในโรง ทำให้บริษัทใช้จังหวะที่คนทั้งโลกสนใจ Dune เปิดตัวเทรลเลอร์ของเกมออกมาเป็นครั้งแรก</p>\n<p>Dune Awakening นิยามตัวเองว่าเป็น Open World Survival MMO ซึ่งเป็นเกมแนว MMO ตามที่ Funcom ถนัด แล้วเพิ่มเรื่องการเก็บทรัพยากร สร้างฐานเพื่อเอาชีวิตรอด (จากทะเลทรายและหนอนยักษ์) เพิ่มเข้ามา เกมมีทั้งส่วนการสำรวจโลก เอาตัวรอด และสังคมผู้เล่นขนาดใหญ่ในเกม</p>\n<p>Dune: Awakening จะลงทั้ง PC, PlayStation 5, Xbox Series X|S โดยยังไม่ระบุช่วงเวลาเปิดบริการ ตอนนี้มี<a href=\"https://store.steampowered.com/app/1172710/Dune_Awakening/\">หน้าเว็บของเกมบน Steam แล้ว</a></p>\n<p>ก่อนหน้านี้ Funcom เพิ่งมี<a href=\"https://www.blognone.com/node/126245\">เกม Dune: Spice Wars เป็นเกมแนว RTS</a> แบบเดียวกับเกม Dune II ผู้บุกเบิกวงการ RTS ในอดีต แต่กรณีของ Spice Wars พัฒนาโดยสตูดิโอ Shiro Games จากฝรั่งเศส ส่วน Funcom เป็นผู้จัดจำหน่าย ในขณะที่ Awakening นั้น Funcom พัฒนาและจัดจำหน่ายเองทั้งหมด</p>\n<p>ที่มา - <a href=\"https://pr.funcom.com/Funcom-Unveils-New-Dune-Awakening-Footage-in-Epic-Trailer-and-Featuret\">Funcom</a></p>\n<p><img alt=\"No Description\" src=\"https://www.blognone.com/sites/default/files/externals/d07c4ceeae9fb0e61d444f70b6c3f739.jpg\" /></p>\n</div></div></div><div><div>Topics: </div><div><div><a href=\"/topics/dune\">Dune</a></div><div><a href=\"/topics/games\">Games</a></div><div><a href=\"/topics/funcom\">Funcom</a></div><div><a href=\"/topics/mmo\">MMO</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"daaf9b80d6b2a2c8937b3057a605f8a89c102f43f6366b583af090703cc030ca","category":"Thai"}