{"title":"[ลือ] กล้อง iPhone 16 Pro รองรับวิดีโอ 4K 120fps, สามารถ Pause-Resume ตอนถ่ายวิดีโอได้แล้ว","link":"https://www.blognone.com/node/141885","date":1725758340000,"content":"<div><div><div><p>อีกเพียงสองวัน แอปเปิลจะแถลงข่าวเปิดตัวสินค้าใหม่ปลายปีซึ่ง iPhone 16 คือหนึ่งในนั้น ช่วงนี้เลยมีข่าวลือออกมาเรื่อย ๆ ล่าสุดเป็นข้อมูลที่ 9to5Mac บอกว่าได้จากแหล่งข่าว เกี่ยวกับกล้องของ iPhone 16</p>\n<p>โดยกล้องของตระกูล iPhone 16 Pro จะอัปเกรดตัวอัลตร้าไวด์เป็น 48MP (ปัจจุบัน 12MP) ส่วนซูมออปติคัลจะได้ 5x ทั้ง iPhone 16 Pro และ iPhone 16 Pro Max แตกต่างจาก iPhone 15 Pro กับ Pro Max ที่ได้ซูมออปติคัลไม่เท่ากัน</p>\n<p>โหมดการถ่ายวิดีโอของ iPhone 16 Pro ก็อัปเกรดโดยรองรับสูงสุด 4K 120fps (ปัจจุบัน 4K 60fps), QuickTake สามารถถ่าย 4K ได้ (ปัจจุบัน 1080p) และหาก iPhone เชื่อมต่อกับหน่วยความจำภายนอกไว้ จะถ่ายวิดีโอได้ที่ ProRes 4K 120fps</p>\n<p>9to5Mac บอกว่ามีข้อมูลว่าแอปเปิลได้ทดสอบถ่ายวิดีโอ 8K บนฮาร์ดแวร์ของ iPhone 16 Pro ด้วย แต่ยังไม่ชัดเจนว่าแอปเปิลจะเปิดการทำงานส่วนนี้หรือไม่</p>\n<p>นอกจากนี้ยังมีฟีเจอร์อื่นเกี่ยวกับกล้อง iPhone ได้แก่ รองรับฟอร์แมต JPEG-XL, สั่งพักและบันทึกต่อ (Pause-Resume) ขณะถ่ายวิดีโอได้, โหมดตัดเสียงลมขณะถ่ายวิดีโอ, โหมดปรับสีภาพที่คงสภาพสีผิวคนได้ดีขึ้น, โหมด Spatial Photos สำหรับภาพที่ใช้ใน Vision Pro</p>\n<p>สุดท้ายเป็นข้อมูลปุ่มใหม่ด้านล่างขวาที่เรียกว่า Capture Button คล้ายชัตเตอร์กล้องถ่ายรูป ข้อมูล 9to5Mac บอกว่าปุ่มนี้สามารถปรับลูกเล่นใช้งานได้เช่นระดับการกด การปัดเลื่อน และมี API ให้ใช้งาน ทำให้แอปภายนอกสามารถใช้ความสามารถจากปุ่มนี้ได้ด้วย</p>\n<p>ที่มา: <a href=\"https://9to5mac.com/2024/09/06/iphone-16-pro-4k-120fps-video-camera/\">9to5Mac</a></p>\n<p><img src=\"https://www.blognone.com/sites/default/files/externals/a7ed2e6e1d1befbc4171d5f2e9039917.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/mobile-camera\">Mobile Camera</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6eee5c66e2f84a8ae89ee629f9bc7985f88c06799ba94517a634c2ba735b8d8f","category":"Thai"}