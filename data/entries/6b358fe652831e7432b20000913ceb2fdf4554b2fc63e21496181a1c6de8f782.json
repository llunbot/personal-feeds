{"title":"ศาลอุทธรณ์สหรัฐสั่ง Apple ห้ามขาย Apple Watch สองรุ่นที่มีปัญหาละเมิดสิทธิบัตรอีกครั้ง","link":"https://www.blognone.com/node/137724","date":1705537280000,"content":"<div><div><div><p>ศาลอุทธรณ์สหรัฐออกคำสั่ง ปฏิเสธคำร้องขอของแอปเปิล ที่ต้องการให้ระงับคำสั่งแบน Apple Watch Series 9 และ Apple Watch Ultra 2 ซึ่ง <a href=\"https://www.blognone.com/node/137394\">ITC สั่งแบน</a>เนื่องจากละเมิดสิทธิบัตรระบบวัดออกซิเจนในเลือดของ Masimo จากก่อนหน้านี้ศาลได้<a href=\"https://www.blognone.com/node/137412\">อนุญาต</a>ให้แอปเปิล<a href=\"https://www.blognone.com/node/137413\">ขายสินค้าต่อ</a>ชั่วคราว เพื่อรับคำร้องข้อมูลเพิ่มเติม</p>\n<p>ผลจากคำสั่งนี้ทำให้แอปเปิลต้องหยุดขาย Apple Watch ทั้งสองรุ่นที่มีปัญหา<strong>ในอเมริกา</strong>อีกครั้ง มีผลตั้งแต่ 17:00น. ของวันที่ 18 มกราคม ตามเวลาท้องถิ่น</p>\n<p>อย่างไรก็ตามหน่วยงานศุลกากรสหรัฐก็เพิ่ง<a href=\"https://www.blognone.com/node/137680\">ออกคำตัดสิน</a> ว่าแอปเปิลได้ออกแบบ Apple Watch ที่ทำให้อยู่นอกข่ายของอุปกรณ์ที่ ITC สั่งแบน ซึ่งคาดว่าแอปเปิลได้ใช้ซอฟต์แวร์สั่งปิดการทำงานของระบบวัดออกซิเจนในเลือด จึงต้องรอดูต่อไปว่าแอปเปิลจะหยุดขายไปก่อน หรือกลับมาพร้อม Apple Watch ที่ปิดฟังก์ชันทันที</p>\n<p>ที่มา: <a href=\"https://9to5mac.com/2024/01/17/apple-watch-series-9-ultra-2-ban-part-two/\">9to5Mac</a></p>\n<p><img src=\"https://www.blognone.com/sites/default/files/externals/9bca014a5d7922e594a8f7c2171e757b.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/patent\">Patent</a></div><div><a href=\"/topics/lawsuits\">Lawsuits</a></div><div><a href=\"/topics/itc\">ITC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b358fe652831e7432b20000913ceb2fdf4554b2fc63e21496181a1c6de8f782","category":"Thai"}