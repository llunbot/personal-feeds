{"title":"Threads มีผู้ใช้งาน MAUs มากกว่า 130 ล้านบัญชีแล้ว สูงกว่าช่วงแรกที่เปิดตัว","link":"https://www.blognone.com/node/138006","date":1706852644000,"content":"<div><div><div><p>Mark Zuckerberg ซีอีโอ Meta เปิดเผยข้อมูลในช่วงแถลง<a href=\"https://www.blognone.com/node/138000\">ผลประกอบการไตรมาสล่าสุด</a> ที่รายได้เติบโตสูง และประกาศจ่ายเงินปันผลกับผู้ถือหุ้นเป็นครั้งแรก เกี่ยวกับ Threads แพลตฟอร์มโซเชียลเน้นตัวหนังสือที่ออกมาแข่งกับ X หรือ Twitter เดิม</p>\n<p>เขาบอกว่าตอนนี้ Threads มีจำนวนผู้ใช้งานเป็นประจำทุกเดือน (MAUs) มากกว่า 130 ล้านบัญชีแล้ว และการเติบโตยังคงเป็นไปอย่างต่อเนื่อง ตัวเลขนี้สูงกว่าในช่วงแรกที่แอปเปิดตัวและทำสถิติผู้ใช้งาน<a href=\"https://www.blognone.com/node/134757\">เพิ่มขึ้น</a>อย่างรวดเร็ว แล้วก็<a href=\"https://www.blognone.com/node/135122\">ลดลง</a>อย่างรวดเร็วเช่นกัน</p>\n<p>Zuckerberg บอกว่าด้วยทิศทางการเติบโตตอนนี้ เขาคิดว่า Threads จะเป็นความสำเร็จของ Meta ได้เช่นกัน ซึ่งจากตัวเลขเมื่อไตรมาสที่ 3/2023 ที่รายงานว่า Threads มีผู้ใช้งาน MAUs ประมาณ 100 ล้านบัญชี ก็อาจบอกได้ว่าตอนนี้ Threads ไม่ได้เป็นขาลงอย่างที่หลายคนเชื่อกัน</p>\n<p>ที่มา: <a href=\"https://techcrunch.com/2024/02/01/threads-now-reaches-more-130-million-monthly-users-says-meta-up-30m-from-q3/\">TechCrunch</a></p>\n<p><img src=\"https://www.blognone.com/sites/default/files/externals/f9e2247bdf0fd954dfd5fb60d53b9db1.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/social-media\">Social Media</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22d286d550c04b73571d59ecc5c2df2c1ac89a5451ba67a6c306d226ea8068db","category":"Thai"}