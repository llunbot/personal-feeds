{"title":"กูเกิลปรับแพ็กเกจราคา BigQuery แยก 3 ระดับ ยืดหยุ่นกว่าเดิม ลดค่าใช้จ่ายรวมลงได้ 30-40%","link":"https://www.blognone.com/node/133246","date":1680251285000,"content":"<div><div><div><p>กูเกิลประกาศปรับวิธีการคิดราคา BigQuery บริการเก็บและวิเคราะห์ข้อมูลขนาดใหญ่ จากเดิมที่คิดราคาแบบ flat rate ที่ 5 ดอลลาร์ต่อปริมาณการคิวรี 1TB เปลี่ยนมาเป็นการแบ่งระดับ 3 tier เริ่มต้นที่ 0.04 ดอลลาร์ต่อสล็อต</p>\n<p>ราคาใหม่ของ BigQuery แบ่งเป็น Standard, Enterprise, Enterprise Plus ที่จับตลาดแตกต่างกัน แพ็กเกจแบบ Standard สำหรับคนที่ใช้เป็นครั้งคราว (ad hoc) ไม่ต้องการฟีเจอร์ระดับองค์กร ราคาลดลงมาเหลือ 0.04 ดอลลาร์ต่อสล็อตต่อชั่วโมง (หนึ่งชั่วโมงรันได้สูงสุด 16 สล็อต) ส่วนแพ็กเกจ Enterprise/Enterprise Plus มีฟีเจอร์ระดับสูงเพิ่มขึ้น และสามารถซื้อแบบการันตีทั้งปี โดยมีราคาถูกลงได้</p>\n<p>กูเกิลบอกว่าราคาแบบใหม่ช่วยให้การใช้งานยืดหยุ่นขึ้น ลูกค้าสามารถเลือกแพ็กเกจตามพฤติกรรมการใช้งานของตัวเอง และประหยัดค่าใช้จ่ายลงได้ 30-40%</p>\n<p><img alt=\"No Description\" src=\"https://www.blognone.com/sites/default/files/externals/db195294cb6df897cc73ce8561090f16.jpg\" /></p>\n<p>นอกจากนี้ กูเกิลยังเพิ่มฟีเจอร์ autoscaler ให้ขยายปริมาณ compute ตามการใช้งานที่เพิ่มขึ้นได้อย่างละเอียด (ชาร์ทสีฟ้า) ช่วยประหยัดค่าใช้จ่ายจากการจองปริมาณเกินความต้องการลงได้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/378cd9e88944ab8f121770f2dc1c5099.jpg\" /></p>\n<p>ที่มา - <a href=\"https://cloud.google.com/blog/products/data-analytics/introducing-new-bigquery-pricing-editions\">Google Cloud Blog</a></p>\n</div></div></div><div><div>Topics: </div><div><div><a href=\"/topics/bigquery\">BigQuery</a></div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/database\">Database</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a2e1612964c94ae53ef7655494af3ad5fe3e2c5d67e89f80ff8f3f938369928","category":"Thai"}