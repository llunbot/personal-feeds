{"title":"แล้วยังไงต่อ... แหล่งข่าวเผย TikTok ไม่มีแผนจะขายธุรกิจในอเมริกา อาจเลือกปิดให้บริการแอปไปเลย","link":"https://www.blognone.com/node/139418","date":1714090737000,"content":"<div><div><div><p>หลังจากประธานาธิบดีสหรัฐ<a href=\"https://www.blognone.com/node/139399\">ลงนามรับรองกฎหมาย</a> ให้ ByteDance ต้องขายธุรกิจ TikTok ในสหรัฐอเมริกาออกมา ไม่เช่นนั้นแอปจะถูกแบนในประเทศ ล่าสุดตัวแทน ByteDance ออกมาปฏิเสธหลังมีรายงานข่าวบริษัทได้เริ่มเจรจาขายธุรกิจแล้ว โดยบอกว่าบริษัทไม่มีแผนการขาย TikTok ออกมาตามคำสั่งดังกล่าวแต่อย่างใด</p>\n<p>ก่อนหน้านี้ Shou Zi ซีอีโอ TikTok ได้ออกมาแสดงความเห็นต่อกฎหมายดังกล่าวว่าขัดกับหลักรัฐธรรมนูญในด้านสิทธิเสรีภาพ และจะต่อสู้ในศาลต่อไป</p>\n<p>ที่น่าสนใจคือรายงานส่วนที่บอกว่า ByteDance เริ่มเจรจาหาผู้ซื้อ TikTok นั้น สิ่งที่ ByteDance ไม่ต้องการขายรวมด้วยคือระบบอัลกอริทึมของแพลตฟอร์ม ผู้ซื้อกิจการจะได้ทุกอย่างไปยกเว้นอัลกอริทึม เรื่องนี้สะท้อนได้สองอย่างคือ ในมุมของ ByteDance หัวใจสำคัญของ TikTok คืออัลกอริทึม แต่ในอีกมุม TikTok ที่ไม่มีอัลกอริทึมปัจจุบัน จะยังเป็น TikTok ที่คนอเมริกาใช้งานต่อหรือไม่?</p>\n<p>ขณะที่สำนักข่าว Reuters อ้างแหล่งข่าวอย่างน้อย 4 ราย ยืนยันว่าหากผลการสู้คดีไม่สำเร็จ ByteDance ก็จะปิดบริการ TikTok ในอเมริกาไปเลย โดยยังไม่มีแผนที่จะขายธุรกิจนี้ออกมา</p>\n<p>TikTok มีเวลาในการขายกิจการออกมาจนถึงเดือนมกราคม 2025 หรือขยายไปถึงเมษายน หากประธานาธิบดีเซ็นขยายเวลา หรืออาจนานกว่านั้นอีกหา ByteDance ต่อสู้คดีในศาล และศาลให้ยืดเวลาออกไประหว่างการพิจารณา ซึ่งก่อนถึงวันดังกล่าว จะมีการเลือกตั้งประธานาธิบดีสหรัฐในวันที่ 5 พฤศจิกายน 2024</p>\n<p>ที่มา: <a href=\"https://www.yahoo.com/news/biden-signs-bill-package-that-includes-a-potential-tiktok-ban-heres-what-to-know-163313383html-163313982.html\">Yahoo! News</a> และ <a href=\"https://www.axios.com/2024/04/24/joe-biden-tik-tok-ban-bill\">Axios</a></p>\n<p><img src=\"https://www.blognone.com/sites/default/files/externals/846fa1168386257b7d643cf7cecb3cd9.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0cec790397179833bf84a33f6b085dde8ce980d87dd91a6fc32b4c7be7582ab7","category":"Thai"}