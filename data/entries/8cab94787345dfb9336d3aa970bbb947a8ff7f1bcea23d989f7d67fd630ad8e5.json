{"title":"Unity ออกเครื่องมือสร้างแอพ 3D โลกเสมือนสำหรับแว่น Apple Vision Pro แล้ว","link":"https://www.blognone.com/node/137973","date":1706708984000,"content":"<div><div><div><p>Unity ออกเครื่องมือพัฒนาสภาพแวดล้อมแบบ spatial (<a href=\"https://www.blognone.com/node/137568\">จงอย่าเรียกว่า VR</a>) มาต้อนรับการวางขายแว่น Apple Vision Pro <a href=\"https://www.blognone.com/node/134936\">หลังจากเปิดทดสอบแบบ Beta มาตั้งแต่เดือนกรกฎาคม 2023</a></p>\n<p>การใช้งานจำเป็นต้องมี Unity 2022 LTS เป็นพื้นฐาน แล้วติดตั้ง visionOS build target โดยรองรับเฉพาะบน Mac ที่เป็นชิป Apple Silicon เท่านั้น</p>\n<p>Unity ระบุว่าการสร้าง \"ประสบการณ์ spatial\" (จงอย่าเรียกว่าแอพ) สำหรับ visionOS มีความเป็นไปได้ 3 แบบคือ</p>\n<ul>\n<li>นำคอนเทนต์ปกติไปรันในหน้าต่าง 2D ที่ผู้ใช้ขยับตำแหน่งหรือขนาดได้เอง</li>\n<li>นำเกม VR ที่มีอยู่แล้ว พอร์ตไปลง visionOS</li>\n<li>สร้างประสบการณ์ mixed reality ผสมระหว่างคอนเทนต์กับสภาพแวดล้อมจริงๆ</li>\n</ul>\n<p>ตัวอย่างแอพ VR ที่พอร์ตไปยัง visionOS ด้วยเครื่องมือตัวนี้คือเกมพัซเซิล LEGO Builder’s Journey ที่เคยมีบนพีซีอยู่ก่อน และ <a href=\"https://www.tripp.com/\">TRIPP ที่มีอยู่บน Meta Quest</a></p>\n<p>ที่มา - <a href=\"https://blog.unity.com/engine-platform/spatial-apps-for-apple-vision-pro\">Unity</a></p>\n<p><img alt=\"No Description\" src=\"https://www.blognone.com/sites/default/files/externals/faae34b09dd6e0d2a9fcf9b2736568a4.jpeg\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/virtual-reality\">Virtual Reality</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cab94787345dfb9336d3aa970bbb947a8ff7f1bcea23d989f7d67fd630ad8e5","category":"Thai"}