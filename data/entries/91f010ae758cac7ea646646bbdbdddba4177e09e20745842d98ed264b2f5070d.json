{"title":"Mono29 จะมีผู้ประกาศข่าว AI แล้ว ชื่อมาริสา เริ่ม 14 พฤษภาคมนี้","link":"https://www.blognone.com/node/139590","date":1714973580000,"content":"<div><div><div><p>เมื่อวานนี้รายการ MONO ข่าวเย็น ทางช่อง Mono29 เปิดเผยว่า จะมีผู้ประกาศข่าว AI รายแรกของสถานี มีชื่อว่า มาริสา (Marisa) โดยยังไม่ได้เปิดเผยรายละเอียดเพิ่มเติม</p>\n<p>AI มาริสา จะเป็นผู้ประกาศข่าวในช่วงข่าวสั้นโมชั่นนิวส์ ตลอดทั้ง 7 วัน เริ่มตั้งแต่วันที่ 14 พฤษภาคม เป็นต้นไป</p>\n<p>บริษัท โมโน เน็กซ์ เจ้าของสถานีโทรทัศน์ Mono29 <a href=\"https://brandinside.asia/mono-2024-business-plan/\">เคยให้ข้อมูลก่อนหน้านี้</a>ว่าบริษัทมีแผนนำ AI มาอ่านข่าวสั้น โดยใช้ต้นแบบจากผู้ประกาศข่าวของช่อง นอกจากนี้ยังใช้ AI กับแพลตฟอร์มอื่นในเครือของบริษัทด้วย</p>\n<p>ก่อนหน้านี้เนชั่นทีวี ช่อง 22 ก็เริ่มใช้ผู้ประกาศข่าว AI ในการอ่านข่าวสั้น News Alert คือ <a href=\"https://www.blognone.com/node/138927\">ณัชชา AI</a> เริ่มตั้งแต่ 1 เมษายนที่ผ่านมา</p>\n<p>ที่มา: <a href=\"https://www.tiktok.com/@mono29news/video/7365060103877266695\">TikTok: @mono29news</a></p>\n</div></div></div><div><div>Topics: </div><div><div><a href=\"/topics/mono29\">Mono29</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91f010ae758cac7ea646646bbdbdddba4177e09e20745842d98ed264b2f5070d","category":"Thai"}