{"title":"YouTube เพิ่มเสียงพากย์ภาษาอื่นอัตโนมัติ เอาใจคนทำคอนเทนต์ ตีตลาดผู้ชมต่างชาติได้ง่ายขึ้น","link":"https://www.blognone.com/node/143571","date":1733889171000,"content":"<div><div><div><p>หลายคนน่าจะคุ้นเคยกับระบบซับไตเติ้ลอัตโนมัติ แต่ล่าสุด YouTube มาเหนือกว่าเดิมด้วยการเปิดตัวระบบ <strong>เสียงพากย์อัตโนมัติ</strong>ในภาษาอื่น ๆ โดยตอนนี้เริ่มต้นแล้วกับช่องที่เน้นให้ความรู้หรือข้อมูลข่าวสาร และอยู่ใน<a href=\"https://www.blognone.com/node/134329\">โปรแกรมพาร์ทเนอร์ (YouTube Partner Program - YPP)</a></p>\n<p>ถ้าวิดีโอมีเสียงพากย์อัตโนมัติ ผู้ชมจะเห็นป้าย auto-dubbed เมื่อเข้าไปแล้วให้ไปที่ Setting &gt; Audio &gt; ภาษาที่ต้องการ หลังจากนั้นผู้ชมสามารถเลือกเสียงพากย์ได้เลย</p>\n<p><strong>ฝั่งครีเอเตอร์สามารถเปิดใช้เสียงพากย์อัตโนมัติ ดังนี้</strong></p>\n<ul>\n<li>เมื่ออัปโหลดวิดีโอ YouTube จะตรวจจับภาษาอัตโนมัติ</li>\n<li>ไปที่ส่วนภาษาใน YouTube Studio</li>\n<li>ลองฟังเสียงพากย์ของวิดีโอ หากไม่พอใจสามารถลบได้</li>\n</ul>\n<p>สำหรับวิดีโอที่เป็นภาษาอังกฤษ YouTube สามารถเพิ่มเสียงพากย์อัตโนมัติให้ได้ 8 ภาษา คือ ฝรั่งเศส เยอรมัน ฮินดี อินโดนีเซีย อิตาลี ญี่ปุ่น โปรตุเกส และสเปน ส่วนวิดีโอที่เป็น 1 ใน 8 ภาษาเหล่านี้จะเพิ่มเสียงพากย์อัตโนมัติในภาษาอังกฤษได้</p>\n<p>ที่มา: <a href=\"https://blog.youtube/news-and-events/auto-dubbing-on-youtube/\">YouTube</a>, <a href=\"https://support.google.com/youtube/answer/13339776\">Google</a></p>\n<p><img src=\"https://www.blognone.com/sites/default/files/externals/007282f723c793f659c64cefa7754b8c.jpg\" alt=\"YouTube\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/google\">Google</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f907c779766c3654a5a4cddbbd3cf6fe821c38e768d4bb1a06715383a1ef5392","category":"Thai"}