{"title":"รถยนต์ไฟฟ้า Xiaomi SU7 ดีมานด์สูง บางรุ่นต้องรอนานถึง 7 เดือน","link":"https://www.blognone.com/node/139002","date":1711941811000,"content":"<div><div><div><p>Xiaomi เปิดให้ลูกค้าในจีนสั่งของรถยนต์ไฟฟ้าตัวแรก SU7 ได้ตั้งแต่สัปดาห์ที่ผ่านมา โดยสถานการณ์ล่าสุดในแอปสั่งจองระบุว่าในรถยนต์บางรุ่น จะต้องรอนานถึง 7 เดือน จึงอาจสะท้อนความต้องการที่สูงกว่ากำลังผลิตตอนนี้</p>\n<p>โดยรถยนต์ไฟฟ้ารุ่น SU7 ตัวมาตรฐาน ตอนนี้ต้องรอ 18-21 สัปดาห์, SU7 Pro รอ 18-21 สัปดาห์ ขณะที่รุ่นท็อป SU7 Max รอ 27-30 สัปดาห์</p>\n<p>Xiaomi ยังทำการตลาดเพื่อดึงดูดให้คนจองเป็นกลุ่มแรก โดย 5,000 คันแรก จะเป็นรถรุ่นพิเศษ Founder's Edition และได้ของแถมเช่นตู้เย็น แคมเปญนี้ประสบความสำเร็จเป็นอย่างดี <a href=\"https://www.blognone.com/node/138987\">มีคำสั่งซื้อมากถึง 50,000 คัน</a> ใน 27 นาที ทำให้ซีอีโอ Lei Jun บอกว่า Xiaomi อาจเปิดขาย Founder's Edition อีกรอบเพิ่มเติม</p>\n<p>ข้อมูลจากเอกสารของหน่วยงานกำกับดูแลจีนระบุว่าโรงงานผลิตรถยนต์ของ Xiaomi อยู่ในปักกิ่ง กำลังการผลิต 200,000 คันต่อปี เป็นความร่วมมือกับ <a href=\"https://www.blognone.com/node/130050\">BAIC (Beijing Automotive Group)</a> โรงงานผลิตรถยนต์ในปักกิ่ง</p>\n<p>ที่มา: <a href=\"https://www.reuters.com/business/autos-transportation/xiaomis-ev-buyers-face-up-seven-month-wait-car-app-shows-2024-04-01/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/a4e78a9846fc8543b7e9a0e5a95d395f.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e7a84f7ea455d878dc6063ba72918c5502e92e10cecb47b51b028979e42ba1d","category":"Thai"}