{"title":"เตาปฎิกรณ์นิวเคลียร์ Vogtle 3 ในสหรัฐฯ เปิดใช้งาน เตาแรกในรอบ 7 ปี เตาที่สองในรอบ 27 ปี","link":"https://www.blognone.com/node/137415","date":1703735778000,"content":"<div><div><div><p>โรงงานไฟฟ้า Vogtle ในสหรัฐฯ เปิดใช้งานเตาปฎิกรณ์เตาที่ 3 นับเป็นเตาปฎิกรณ์นิวเคลียร์ผลิตไฟฟ้าเตาแรกในรอบ 7 ปีที่เปิดใช้งาน หลัง Watts Bar Unit 2 เปิดใช้งานเมื่อปี 2016 และเตาก่อนหน้านั้นที่เปิดใช้งานคือ Watts Bar Unit 1 ที่เปิดใช้งานเมื่อปี 1996 หรือ 27 ปีก่อนทีเดียว</p>\n<p>Vogtle Unit 3 เป็นเตาปฎิกรณ์รุ่น Westinghouse AP1000 ที่มีขนาดเล็กกว่าเตาเดิมๆ ที่สำคัญคือมีระบบความปลอดภัยแบบ passive สามารถปิดเตาปฎิกรณ์ลงได้โดยไม่ต้องการพลังงานภายนอกมาหล่อเย็นระหว่างการปิดทำงาน</p>\n<p>โรงงานไฟฟ้านิวเคลียร์ได้รับความนิยมในสหรัฐฯ ในช่วงปี 1970-1990 แต่หลังจากนั้นก็แทบไม่มีการสร้างเพิ่มเติม และหลายโครงการก็หยุดชะงักไปนับสิบปี ทุกวันนี้มีเตาปฎิกรณ์นิวเคลียร์ผลิตไฟฟ้าในสหรัฐฯ รวม 93 เตาปฎิกรณ์ ผลิตไฟฟ้ารวม 95.88 GW</p>\n<p>ที่มา - <a href=\"https://www.eia.gov/todayinenergy/detail.php?id=61106\">EIA.gov</a></p>\n<p><img alt=\"No Description\" src=\"https://www.blognone.com/sites/default/files/externals/c515c89529cbe8375a9bcbcb7e766f94.jpg\" /></p>\n<p>ภาพโรงงานไฟฟ้านิวเคลียร์ Vogtle</p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/nuclear\">Nuclear</a></div><div><a href=\"/topics/energy\">Energy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13ddfba3288a7c48c3d9c4b40013da557329b0e32f97849154256a0b60ab0f4a","category":"Thai"}