{"title":"เป๋าตังค์ 2.0? เพื่อไทยระบุแอปทางรัฐจะโอนเงินในโครงการ Digital Wallet ได้ในตัว แต่เปิดให้ธนาคารร่วมได้ด้วย","link":"https://www.blognone.com/node/145204","date":1741702590000,"content":"<div><div><div><p>เมื่อวานนี้คุณแพทองธาร ชินวัตร นายกรัฐมนตรี ระบุถึงความคืบหน้าของโครงการ Digital Wallet ที่จะเปิดให้กลุ่มอายุ 16-20 ปี เป็นผู้ใช้ต่อไป แต่ใจความส่วนหนึ่งระบุถึงการใช้งานว่าต้องสแกนจ่ายผ่านแอปทางรัฐที่เดิมเคยใช้เฉพาะลงทะเบียนร่วมโครงการเท่านั้น</p>\n<p>เดิมโครงการดิจิทัลวอลเลตนั้นถูกวางให้เป็น<a href=\"https://www.prd.go.th/th/content/category/detail/id/39/iid/315310\">สถาปัตยกรรม open loop ที่จะเปิดให้ธนาคารและหน่วยงานที่ได้รับอนุญาตเข้ามาเชื่อมต่อเพื่อการชำระเงิน 10,000 บาทที่จะแจกให้กับประชาชน</a> คุณจุลพันธ์ อมรวิวัฒน์ระบุว่าแพลตฟอร์มนี้จะสามารถให้บริการผ่านแอปทางรัฐได้ครบถ้วน แต่ก็ยังเปิดให้ผู้ให้บริการภายนอกมาร่วมได้ด้วย</p>\n<p>ระบบโอนเงินที่เราใช้งานกันนั้น โดยปกติแล้วมีทั้ง open loop และ closed loop ระบบ closed loop นั้นต้องโอนในแอปเดียวกันเอง เช่น ในสมัยโครงการคนละครึ่งนั้นต้องโอนและรับเงินในโครงการผ่านแอปเป๋าตังค์เท่านั้น ตลอดจน Rabbit ในไทย หรือในจีนก็มี Alipay และ WeChatPay ส่วน open loop นั้นเปิดให้บริษัทต่างๆ มาทำบริการร่วมกันๆได้ เช่น พร้อมเพย์ของไทย, Visa, Mastercard</p>\n<p>ที่มา - <a href=\"https://x.com/ingshin/status/1898952503577985516\">@IngShin</a>, <a href=\"https://x.com/jamornvivat/status/1899422274840879224\">@Jamornvivat</a></p>\n<p><img alt=\"No Description\" src=\"https://www.blognone.com/sites/default/files/externals/19ae48b9024eadd6e9994713d52c83d3.jpeg\" /></p>\n</div></div></div><div><div>Topics: </div><div><div><a href=\"/topics/pheu-thai-party\">Pheu Thai Party</a></div><div><a href=\"/topics/payment\">Payment</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbe6c15cd05dcc3d89d51122eb28c24079341fb095cfdbdaa9ffea38e5700a2e","category":"Thai"}