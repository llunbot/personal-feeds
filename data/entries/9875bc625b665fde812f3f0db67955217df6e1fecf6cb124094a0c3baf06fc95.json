{"title":"Star Wars Zero Company โชว์เทรลเลอร์แรก เกมสงครามเทิร์นเบสแนวเดียวกับ XCOM","link":"https://www.blognone.com/node/145948","date":1745063926000,"content":"<div><div><div><p>EA เผยเทรลเลอร์แรกของ<a href=\"https://www.blognone.com/node/145857\">เกม Star Wars Zero Company</a> เกมแนวเทิร์นเบสที่พัฒนาโดย  Bit Reactor สตูดิโอภายนอกที่ก่อตั้งโดยอดีตทีม Firaxis ร่วมกับ Respawn และ EA</p>\n<p>เนื้อเรื่องของเกมเกิดหลังยุค Clone Wars โดย  Hawks ตัวละครหลักของภาคนี้เคยเป็นอดีตเจ้าหน้าที่ของฝ่ายสาธารณรัฐมาก่อน ต้องสรรหาคนจากทั่วกาแล็กซี่ที่มีความสามารถแตกต่างกัน รวมเป็นหน่วย Zero Company ต่อสู้กับภัยคุกคามใหม่ที่กำลังบุกเข้ามา</p>\n<p>รูปแบบเกมเพลย์ของ Star Wars Zero Company เป็นการวางแผนการรบ tactical combat แนว XCOM หรือ Commandos ต่อสู้กับฝ่ายศัตรูแบบเทิร์นเบส จากเทรลเลอร์สั้นๆ โชว์ให้เห็นการใช้ความสูงของพื้นที่ด้วย ตัวของ Greg Foertsch ซีอีโอของ Bit Reactor เคยเป็นผู้กำกับศิลป์ของ XCOM: Enemy Unknown และ XCOM 2 มาก่อน จึงมีประสบการณ์ทำเกมแนวนี้เป็นอย่างดี</p>\n<p>เกมมีกำหนดขายกว้างๆ ปี 2026 บน PS5, Xbox Series X|S, PC</p>\n<p>ที่มา - <a href=\"https://www.ea.com/games/starwars/zero-company\">EA</a></p>\n<p><img alt=\"No Description\" src=\"https://www.blognone.com/sites/default/files/externals/f97f03668fc09fffb721962c814bcaf0.jpg\" /></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/respawn\">Respawn</a></div><div><a href=\"/topics/xcom\">XCOM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9875bc625b665fde812f3f0db67955217df6e1fecf6cb124094a0c3baf06fc95","category":"Thai"}