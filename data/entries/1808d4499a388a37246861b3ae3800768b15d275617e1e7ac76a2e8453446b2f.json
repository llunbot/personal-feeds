{"title":"Spotify เพิ่มแพ็คเกจสมาชิก Basic สำหรับลูกค้าอเมริกา ถูกลง 1 ดอลลาร์ ตัด Audiobook","link":"https://www.blognone.com/node/140531","date":1718986500000,"content":"<div><div><div><p>Spotify ออกแพ็คเกจสมัครสมาชิกแบบใหม่<strong>สำหรับผู้ใช้ในอเมริกา</strong> เรียกว่าแผนแบบ Basic โดยได้ทุกอย่างเหมือนแพ็คเกจมาตรฐาน Premium (<a href=\"https://www.blognone.com/node/140118\">ที่เพิ่งขึ้นราคา</a>) แต่ตัดหนังสือเสียงหรือ Audiobook ออกไป แล้วลดราคาลง 1 ดอลลาร์ อยู่ที่ 10.99 ดอลลาร์ต่อเดือน</p>\n<p>Spotify บอกว่าการสมัครแพ็คเกจ Basic นั้น ผู้ใช้งานต้องเข้าเงื่อนไขก่อนจึงจะสมัครได้ โดยไม่ได้บอกรายละเอียดเพิ่มเติม แต่คาดว่าจะให้เฉพาะลูกค้า Premium แผนปัจจุบัน เลือกปรับลดราคาสมาชิกได้ก่อน</p>\n<p>ในแผนการสมัครสมาชิกแบบใหม่นี้ Spotify ยังเพิ่ม Basic Family สำหรับการใช้งานในครอบครัวแบบตัด Audiobook เช่นกัน คิดราคา 16.99 ดอลลาร์ต่อเดือน จากราคา Premium Family ซึ่งอยู่ที่ 19.99 ดอลลาร์ต่อเดือน</p>\n<p>ที่มา: <a href=\"https://newsroom.spotify.com/2024-06-21/more-choice-for-us-subscribers/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/e501d0aab0123940cd4ca87941b701a2.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1808d4499a388a37246861b3ae3800768b15d275617e1e7ac76a2e8453446b2f","category":"Thai"}