{"title":"xAI รับเงินทุนเพิ่มอีก 6 พันล้านดอลลาร์ เพื่อลงทุนด้าน AI มากขึ้น","link":"https://www.blognone.com/node/143490","date":1733469064000,"content":"<div><div><div><p>xAI บริษัทปัญญาประดิษฐ์ของ Elon Musk ยื่นเอกสารต่อ SEC เปิดเผยว่าบริษัทได้รับเงินลงทุนเพิ่มอีก 6,000 ล้านดอลลาร์ ซึ่งเป็นเงินทุนรอบใหม่<a href=\"https://www.blognone.com/node/139987\">เพิ่มจากเมื่อกลางปีที่ได้มา 6,000 ล้านดอลลาร์</a> เช่นกัน</p>\n<p>ในรายงานบอกว่ามีผู้ลงทุนทั้งหมด 97 ราย โดยไม่ได้เปิดเผยรายชื่อ คนที่ลงทุนน้อยที่สุดเป็นเงิน 77,593 ดอลลาร์ ขณะที่ The Wall Street Journal บอกว่ามีกองทุน Valor Equity Partners, Sequoia Capital และ Andreessen Horowitz ที่ร่วมลงเงินในรอบนี้ด้วย</p>\n<p>มีอีกรายงานที่บอกว่านักลงทุนที่สามารถลงทุนใน xAI รอบนี้ได้ จะให้เฉพาะคนที่ลงทุนในรอบก่อนหน้านี้เท่านั้น และสำหรับนักลงทุนที่ร่วมลงทุนกับ Musk ตอนซื้อกิจการ Twitter จะได้สิทธิรวมกันซื้อหุ้น xAI ได้สูงสุดถึง 25%</p>\n<p>บริการหลักของ xAI ปัจจุบันเป็น<a href=\"https://www.blognone.com/node/138932\">แชทบอต Grok</a> ที่ให้กับผู้ใช้งาน X Premium และเปิดให้นักพัฒนาภายนอกเข้าถึงได้ด้วย ซึ่ง xAI มีแผนขยายบริการนี้ออกมาทั้ง<a href=\"https://www.blognone.com/node/143370\">แอปแยก</a> และ<a href=\"https://www.blognone.com/node/143048\">เปิดให้ผู้ใช้ X ทุกคน</a>รวมทั้งแบบฟรี สามารถเข้าถึง Grok ได้</p>\n<p>ที่มา: <a href=\"https://techcrunch.com/2024/12/05/elon-musks-xai-lands-billions-in-new-cash-to-fuel-ai-ambitions/\">TechCrunch</a></p>\n<p><img src=\"https://www.blognone.com/sites/default/files/externals/219afbfbac349fcaf3b2005a0a52c95c.jpeg\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b0a175307c9ed2d7f7a8e0e5be3fab04aa2ddfbbe09aefd5e10cfff6cebd6ef","category":"Thai"}