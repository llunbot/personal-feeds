{"title":"ไมโครซอฟท์เริ่มถอดฟีเจอร์ Windows Mixed Reality ออกจาก Windows, ของเดิมใช้ได้ถึงปี 2026","link":"https://www.blognone.com/node/138138","date":1707480242000,"content":"<div><div><div><p>ในช่วงที่กระแส <a href=\"https://www.blognone.com/node/137568\">อย่าเรียกว่า VR</a> Spatial Computing กลับมาได้รับความสนใจอีกครั้งจากการวางขายแว่น Apple Vision Pro</p>\n<p>ฝั่งของไมโครซอฟท์ผู้มาก่อน ก็เริ่มถอดฟีเจอร์ด้าน VR ออกจาก Windows 11 <a href=\"https://www.blognone.com/node/137349\">ตามที่เคยประกาศไว้</a> โดย Windows 11 Insider ตัวใหม่ Build 26052 (ขึ้นหลัก 26XXX) ไม่รองรับแว่น Windows Mixed Reality ของผู้ผลิต OEM รายอื่นแล้ว (ไม่นับรวมแว่น HoloLens ของไมโครซอฟท์เอง ที่ยังใช้งานได้)</p>\n<p>ไมโครซอฟท์ยังบอกว่าผู้ใช้แว่น Mixed Reality เดิมยังสามารถใช้แว่นเล่นเกมร่วมกับ Steam ได้ต่อไปจนถึงปี 2026 แต่จำเป็นต้องอยู่กับ Windows 11 v23H2 เท่านั้น ถ้าอัพเกรดไปไกลกว่านั้น (เช่น 24H2) แว่นก็จะใช้ไม่ได้เช่นกัน</p>\n<p>แว่น Windows Mixed Reality รุ่นสุดท้ายที่มีวางขายคือ HP Reverb G2 ออกขายในปี 2020</p>\n<p>ที่มา - <a href=\"https://blogs.windows.com/windows-insider/2024/02/08/announcing-windows-11-insider-preview-build-26052-canary-and-dev-channels/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/d1aa5057d5e9934bc71d5168817e9139.jpeg\" /></p>\n</div></div></div><div><div>Topics: </div><div><div><a href=\"/topics/windows-mixed-reality\">Windows Mixed Reality</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00dffd3928937f75c9e22acc3cdc94a94a786cef4036bafc5e0fe13a0990d38a","category":"Thai"}