{"title":"Bard เพิ่มความสามารถใหม่ ตอบคำถามคณิตศาสตร์ คำถามที่เป็นลอจิก ได้ดีมากขึ้น","link":"https://www.blognone.com/node/134221","date":1686180413000,"content":"<div><div><div><p>กูเกิล<a href=\"https://bard.google.com/updates\">ประกาศ</a>เพิ่มความสามารถใหม่ให้แชตบอท Bard โดยรอบนี้เป็นการปรับปรุงความสามารถด้านคณิตศาสตร์และการวิเคราะห์ข้อมูล</p>\n<p>โดยความสามารถแรก Bard สามารถตรวจสอบ prompt ที่ต้องอาศัยการคำนวณได้ การทำงานจะรันโค้ดเพื่อหาคำตอบโดยเฉพาะ ทำให้ตอบคำถามอย่างเช่น แยกตัวประกอบของตัวเลข, คำนวณอัตราดอกเบี้ย หรือสะกดคำกลับหลังได้ ทั้งนี้กูเกิลบอกว่า Bard อาจทำงานไม่ถูกต้องเสมอ ซึ่งยังต้องอาศัยฟีดแบ็กจากผู้ใช้งานเพื่อปรับปรุง</p>\n<p>อีกความสามารถที่เพิ่มมา เมื่อ Bard สร้างคำตอบมาในรูปแบบตาราง ผู้ใช้งานสามารถส่งออกตารางนี้ไปยัง Google Sheets ได้เลย</p>\n<p>ที่มา: <a href=\"https://blog.google/technology/ai/bard-improved-reasoning-google-sheets-export/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/5d1d6540c858a0df0b36142b6c6f21e3.jpg\" /></p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/llm\">LLM</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8987cdd1c9fadb9d2a5dc237dabf1ba9d6b8c6d9ad9a59e398243cb3141f2c32","category":"Thai"}