{"title":"Cloudflare รายงานการโจมตี DDoS ไตรมาส 1/2024 การโจมตีระดับโดเมนเพิ่มขึ้นถึง 80%","link":"https://www.blognone.com/node/139255","date":1713334860000,"content":"<div><div><div><p>Cloudflare ออกรายงานการโจมตีด้วยวิธี DDoS ประจำไตรมาสที่ 1 ปี 2024 โดยระบบของ Cloudflare สามารถแก้ไขปัญหาการถูกโจมตี DDoS ได้อัตโนมัติ 4.5 ล้านครั้ง เป็นตัวเลขที่เพิ่มขึ้น 50% เมื่อเทียบกับไตรมาสเดียวกันในปีก่อน (year-over-year - YoY)</p>\n<p>การโจมตีขนาดใหญ่ที่สุดที่พบในไตรมาส มีขนาดระดับ 2Tbps โดยใช้บอตเนตที่ปรับแต่งจาก <a href=\"https://www.blognone.com/topics/mirai\">Mirai</a> โจมตีโฮสต์ในภูมิภาคเอเชีย แต่ภาพรวมนั้นการโจมตี DDoS ระดับ 1Tbps ก็มีอยู่ทุกสัปดาห์</p>\n<p>อีกข้อมูลน่าสนใจ Cloudflare พบว่าการโจมตี DDoS ที่ระดับโดเมนมีจำนวนมากขึ้น เพิ่มขึ้นถึง 80% จากปีก่อน อย่างไรก็ตามการโจมตีที่เลเยอร์ 3/4 วิธีอื่นก็เพิ่มขึ้นเช่นกัน</p>\n<p>สุดท้ายเป็นข้อสังเกตของ Cloudflare พบว่าการโจมตี DDoS เป้าหมายที่สวีเดน เพิ่มขึ้น 466% นับตั้งแต่<a href=\"https://brandinside.asia/sweden-joins-nato-in-2024/\">ประกาศเข้าเป็นสมาชิก NATO</a> เมื่อเดือนมีนาคม ซึ่งรูปแบบการโจมตีที่มากขึ้นนี้ เคยเกิดขึ้นครั้งหนึ่งเมื่อฟินแลนด์เข้าร่วมเป็นสมาชิก NATO ในปีที่แล้ว</p>\n<p><img alt=\"No Description\" src=\"https://www.blognone.com/sites/default/files/externals/c724eb9b8c43cf083377558d03d2b241.png\" /></p>\n<p>ในรายงานนี้ Cloudflare ยังระบุว่าประเทศไทยเป็นเป้าหมายโจมตี DDoS ที่ระดับเลเยอร์ 3/4 มากที่สุดเป็นอันดับ 4 รองจาก ฮ่องกง จีน และคาซัคสถาน</p>\n<p><img alt=\"No Description\" src=\"https://www.blognone.com/sites/default/files/externals/3cd2ca7969b0eec2aa74423bc786863d.png\" /></p>\n<p>ที่มา: <a href=\"https://blog.cloudflare.com/ddos-threat-report-for-2024-q1\">Cloudflare</a></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/ddos\">DDoS</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86f865b23eef9b219774c5133435335598f65f7767aa86e490dbf081580e4d6c","category":"Thai"}