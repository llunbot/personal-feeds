{"title":"ไมโครซอฟท์หยุดพัฒนาเซิร์ฟเวอร์จัดการอัพเดตไคลเอนต์ WSUS ใน Windows Server 2025","link":"https://www.blognone.com/node/142119","date":1726922409000,"content":"<div><div><div><p>ไมโครซอฟท์ประกาศหยุดพัฒนา <a href=\"https://learn.microsoft.com/en-us/windows-server/administration/windows-server-update-services/get-started/windows-server-update-services-wsus\">Windows Server Update Services (WSUS)</a> เซิร์ฟเวอร์จัดการอัพเดตไคลเอนต์ของ Windows Server โดยจะมีผลใน <a href=\"https://www.blognone.com/node/137896\">Windows Server 2025</a> ที่จะออกช่วงปลายปีนี้</p>\n<p>WSUS เป็นเครื่องมือให้แอดมินองค์กรสามารถเลือกว่าจะปล่อยอัพเดตของ Windows ตัวใดบ้างให้กับเครื่องในองค์กร และปล่อยเมื่อไร มันถูกพัฒนาขึ้นมาใช้แทน Software Update Services (SUS) ของเดิมในยุค Windows Vista และ Windows Server 2008 แล้วใช้เรื่อยมาจนปัจจุบัน ซึ่งหน้าที่ก็ค่อนข้างซ้ำซ้อนกับระบบจัดการอุปกรณ์ยุคใหม่ๆ อยู่พอสมควร</p>\n<p>ประกาศของไมโครซอฟท์ครั้งนี้บอกว่า WSUS เข้าสถานะ \"ล้าสมัย\" (deprecation) คือไม่พัฒนาต่อแล้ว แต่ยังเปิดให้ใช้งานต่อไปได้ใน Windows Server 2025 ส่วนอนาคตระยะยาว ไมโครซอฟท์แนะนำให้ใช้เครื่องมือจัดการอัพเดตไคลเอนต์ตัวอื่นๆ แทน เช่น Windows Autopatch และ Microsoft Intune สำหรับไคลเอนต์ และ Azure Update Manager สำหรับจัดการอัพเดตเซิร์ฟเวอร์</p>\n<p>ที่มา - <a href=\"https://techcommunity.microsoft.com/t5/windows-it-pro-blog/windows-server-update-services-wsus-deprecation/ba-p/4250436\">Microsoft</a>, <a href=\"https://www.neowin.net/news/microsoft-will-no-longer-add-new-features-to-windows-server-update-services-wsus/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/34165c6c925068656f7775436da1cd0e.png\" /></p>\n<p>ตัวอย่างการตั้งเซิร์ฟเวอร์ WSUS สำหรับกระจายอัพเดตไคลเอนต์ในองค์กร - ภาพจาก <a href=\"https://learn.microsoft.com/de-de/security-updates/windowsupdateservices/18127657\">Microsoft</a></p>\n</div></div></div><div><div>Topics: </div><div><div><a href=\"/topics/windows-server-2025\">Windows Server 2025</a></div><div><a href=\"/topics/windows-server\">Windows Server</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98f02c80760aea1310ab2144ca46b98f9296eecf690cec849a10ac99558c9dfe","category":"Thai"}