{"title":"JerryRigEverything ทรมาณ Galaxy Z Fold 3 จอภายในยังเป็นรอยได้ง่าย แต่ข้อต่อรอดจากฝุ่นทรายได้","link":"https://www.blognone.com/node/124492","date":1630301790000,"content":"<div><div><div><p>JerryRigEverything ยูทูบเบอร์สายแกะทดสอบอุปกรณ์ไฮเทค ได้ลองนำ Galaxy Z Fold 3 มาทดสอบความคงทน หน้าจอด้านนอกที่เป็นกระจก Gorilla Glass Victus เป็นรอยที่ระดับ 6-7 เท่ากระจกทั่วไป หน้าจอ Dynamic AMOLED ภายนอกเกิดอาการเบิร์นอินหลังถูกไฟแช็กจี้ราว 14 วินาที แต่ไม่ได้มีการทดสอบตกกระแทก</p>\n<p>หน้าจอภายในที่เป็น Dynamic AMOLED แบบพับได้ ครอบด้วยพลาสติก เกิดอาการเบิร์นอินช้ากว่า โดยสามารถทนไฟแช็กได้ราว 30 วินาที แต่ยังเป็นรอยได้ง่ายเพราะเป็นพลาสติกเช่นเคย ส่วนการทดสอบปากกา S-Pen Fold Edition ที่มาพร้อมหัวสปริง กับหน้าจอ ไม่ทำให้เกิดรอยถาวรแม้ใช้แรงกดมากกว่าปกติ การใช้งานปกติทั่วไปไม่น่าจะทำให้เกิดรอยแบบถาวรได้เช่นกัน</p>\n<p>แม้ Galaxy Z Fold 3 จะกันน้ำแต่ไม่กันฝุ่น มีเรทติ้ง IPX8 แต่จากการทดสอบด้วยทรายหนึ่งกำมือของ JerryRigEverything เบื้องต้นไม่ทำให้ข้อต่อเสียหาย มีเสียง หรือฝืด (ไม่แนะนำให้ไปทำเอง) แม้อาจทำให้หน้าจอเกิดรอยได้บ้าง</p>\n<p><img src=\"https://www.blognone.com/sites/default/files/externals/1b9c6b93e60e433f8fab2277af29bc2a.png\" /></p>\n<p>ตัวเครื่องอะลูมิเนียมยังเกิดรอยได้ตามปกติ การพยายามงอหน้าจอกลับอีกด้านหลังกางจอออกทำให้เกิดเสียงเปราะเล็กน้อย แต่ไม่หักกลางอย่างที่คาด ดูเหมือนข้อต่อของ Galaxy Fold 3 จะคงทนพอสมควร แต่ปากกา S-Pen Fold Edition ยังค่อนข้างเปราะบ้างอยู่ และ JerryRigEverything สามารถใช้มือหักเพื่อแสดงส่วนประกอบภายในได้อย่างง่ายดาย</p>\n<p><a href=\"https://www.samsung.com/in/smartphones/galaxy-z-fold3-5g/\">Samsung ระบุว่าหน้าภายในของ Z Fold 3 คงทนขึ้น 80%</a> ซึ่ง JerryRigEverything ระบุว่าเขาไม่แน่ใจนักในเรื่องของหน้าจอภายใน แต่ถ้าพูดถึงตัวเครื่องโดยรวมแล้ว คงทนกว่าสเปกบนหน้ากระดาษแน่นอน อาจเพิ่มความสบายใจให้ผู้ที่ต้องการซื้อมือถือจอพับ<a href=\"https://www.blognone.com/node/124179\">ราคาเริ่มต้น 57,900 บาท</a>เครื่องนี้ได้พอสมควร</p>\n<p>ที่มา - <a href=\"https://www.youtube.com/watch?v=F8Thuw3qPGw\">JerryRigEverything</a></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"208c62877afa0480f440eef40753e090cf226057642ce9ed1a5faa73d4967977","category":"Thai"}