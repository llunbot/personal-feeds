{"title":"SEC ชี้แจงเหตุการณ์บัญชี X ถูกแฮค และโพสต์อนุมัติ Bitcoin ETF เกิดจากการโจมตี SIM Swap","link":"https://www.blognone.com/node/137822","date":1706024835000,"content":"<div><div><div><p>SEC หรือ ก.ล.ต. สหรัฐ ชี้แจงผลการสอบสวนจาก<a href=\"https://www.blognone.com/node/137577\">เหตุการณ์</a>ที่บัญชี X <a href=\"https://twitter.com/SECGov\">@SECGov</a> โพสต์ข้อความว่าได้อนุมัติ Bitcoin ETF และต่อมาข้อความดังกล่าวถูกลบไป โดยบอกว่าบัญชีถูกแฮค (แล้ววันถัดมาก็<a href=\"https://www.blognone.com/node/137601\">ประกาศอนุมัติ</a>จริง ๆ)</p>\n<p>โดย SEC บอกว่าจากการตรวจสอบร่วมกับผู้ให้บริการเครือข่ายโทรศัพท์มือถือ พบว่ามีการ<a href=\"https://www.blognone.com/node/137585\">เข้าถึงหมายเลขโทรศัพท์</a>ที่ผูกกับบัญชีของ SEC ผ่านบริการ 3rd party ด้วยการสลับอุปกรณ์ที่ใช้หมายเลขโทรศัพท์ (SIM swap) และเนื่องจากบัญชีนี้ไม่ได้เปิด 2FA หรือการยืนยันตัวตนสองขั้นตอน จึงทำให้เข้าถึงบัญชีได้เลยผ่าน SMS ของโทรศัพท์มือถือ</p>\n<p>SEC บอกว่า 2FA ของบัญชีนี้เดิมเปิดใช้งานไว้ แต่เนื่องจากพบปัญหาในการเข้าถึงบัญชีเมื่อเดือนกรกฎาคม 2023 ทางซัพพอร์ตของ X จึงตัดสินใจปิด 2FA แต่เมื่อเกิดเหตุการณ์ดังกล่าว ตอนนี้บัญชี SEC ทั้งหมด ได้เปิดใช้ 2FA เรียบร้อยแล้ว</p>\n<p>ที่มา: <a href=\"https://www.cnbc.com/2024/01/22/new-details-emerge-about-secs-x-account-hack-including-sim-swap.html\">CNBC</a></p>\n<p><img src=\"https://www.blognone.com/sites/default/files/externals/d6e2d1f8f613fa0a837656e07f816012.jpg\" /></p>\n</div></div></div><div><div>Topics: </div><div><div><a href=\"/topics/sec\">SEC</a></div><div><a href=\"/topics/x-company\">X.com</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad8dda525080b80ab1e3d539d5448e6f57230a683a256495f9d3f6631658d906","category":"Thai"}