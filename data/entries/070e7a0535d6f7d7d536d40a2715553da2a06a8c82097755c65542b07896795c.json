{"title":"Threads มีผู้ใช้งานมากกว่า 200 ล้านบัญชีแล้ว","link":"https://www.blognone.com/node/141229","date":1722675671000,"content":"<div><div><div><p>Adam Mosseri หัวหน้าทีม Instagram <a href=\"https://www.threads.net/@mosseri/post/C-I-3ynvHmq\">โพสต์ข้อความ</a>ว่า Threads โซเชียลเน้นตัวหนังสือของ Meta ตอนนี้มีผู้ใช้งานเป็นประจำมากกว่า 200 ล้านบัญชีแล้ว ซึ่งเป็นเวลา 13 เดือน นับตั้งแต่<a href=\"https://www.blognone.com/node/134699\">เปิดตัวเมื่อเดือนกรกฎาคม</a>ปีที่แล้ว</p>\n<p>ก่อนหน้านี้ Mark Zuckerberg ซีอีโอ Meta ก็เพิ่ง<a href=\"https://www.blognone.com/node/141195\">ให้ข้อมูล</a>หลังการแถลง<a href=\"https://www.blognone.com/node/139398\">ผลประกอบการไตรมาส</a>ว่า Threads มีจำนวนผู้ใช้งานใกล้แตะ 200 ล้านบัญชี</p>\n<p>การเติบโตของ Threads นั้นเพิ่มสูงในช่วงแรกที่เปิดตัว จากการหนีจาก Twitter มาทดลองใช้งาน แล้วจำนวนผู้ใช้งานก็ลดลง แต่เมื่อเวลาผ่านไปจำนวนผู้ใช้งานกลับมามีทิศทางเพิ่มขึ้นต่อเนื่อง เมื่อ<a href=\"https://www.blognone.com/node/140721\">เดือนที่แล้ว</a> Threads รายงานว่ามีผู้ใช้งาน 175 ล้านบัญชี เท่ากับเพิ่มมาอีกประมาณ 25 ล้านบัญชี ภายในหนึ่งเดือน ขณะที่ Twitter หรือปัจจุบันชื่อ X ให้ตัวเลขเมื่อเดือนพฤษภาคม มีจำนวนผู้ใช้งานประมาณ 600 ล้านบัญชี</p>\n<p>ที่มา: <a href=\"https://techcrunch.com/2024/08/02/metas-threads-cross-200-million-active-users/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/social-network\">Social Network</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"070e7a0535d6f7d7d536d40a2715553da2a06a8c82097755c65542b07896795c","category":"Thai"}