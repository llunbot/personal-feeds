{"title":"HTC เปิดตัว Vive Focus Vision เฮดเซต XR ใหม่ จอแสดงผลละเอียด จับกลุ่มคนเล่นเกม","link":"https://www.blognone.com/node/142112","date":1726897570000,"content":"<div><div><div><p>HTC เปิดตัวเฮดเซต Mixed Reality (XR) ตัวใหม่ Vive Focus Vision ซึ่งดึงสเป็กเด่นจากทั้ง <a href=\"https://www.blognone.com/node/132159\">Vive XR Elite</a> และ Vive Focus 3 ประมวลผลด้วยชิป Snapdragon XR2 หน้าจอแสดงผล  LCD ข้างละ 2448x2448 พิกเซล อัตรารีเฟรช 90Hz มุมมอง FOV สูงสุด 120 องศา</p>\n<p>Vive Focus Vision มีจุดเด่นคือระบบติดตามตำแหน่งดวงตา (Eye-tracking) และยังติดตามตำแหน่งปาก รวมทั้งเพิ่มชุดอุปกรณ์เสริมเพื่อติดตามตำแหน่งต่าง ๆ ในร่างกายเพิ่มเติมได้อีกด้วย อุปกรณ์สามารถทำงานได้แบบไฮบริด รองรับการเล่นเกม VR ด้วยการเชื่อมต่อกับพีซี หรือใช้งานแบบอิสระ</p>\n<p>ราคาขาย 999 ดอลลาร์ เปิดให้สั่งซื้อล่วงหน้าถึงวันที่ 17 ตุลาคม ทางเว็บไซต์ของ HTC</p>\n<p>ที่มา: <a href=\"https://www.roadtovr.com/htc-vive-focus-vision-specs-price-release-date-announcement/\">Road to VR</a></p>\n<p><img alt=\"No Description\" src=\"https://www.blognone.com/sites/default/files/externals/122da7228d39ee7732f249b39608da12.jpg\" /></p>\n</div></div></div><div><div>Topics: </div><div><div><a href=\"/topics/htc-vive\">HTC Vive</a></div><div><a href=\"/topics/htc\">HTC</a></div><div><a href=\"/topics/virtual-reality\">Virtual Reality</a></div><div><a href=\"/topics/mixed-reality\">Mixed Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83d9790b9b4f04a49a9df7813e04f4bf3fd3d048aa002ad2d6a0518bf9d164e7","category":"Thai"}