{"title":"ทวิตเตอร์ทดสอบ Shop Module แสดงแบนเนอร์สินค้าสำหรับบัญชีขายของ กดซื้อได้ทันที","link":"https://www.blognone.com/node/123949","date":1627527091000,"content":"<div><div><div><p>ทวิตเตอร์ทดสอบ Shop Module เป็นแบนเนอร์ขายของปรากฏใต้ข้อมูลโปรไฟล์ โดยบัญชีธุรกิจ ขายของจะสามารถแสดงรายการสินค้าของตนตรง Shop Module ได้</p>\n<p>ตรง Shop Module จะแสดงรูปสินค้า ราคา โดยผู้ใช้งานคนอื่นที่เข้ามาเยี่ยมชมโปรไฟล์สามาระเลื่อนขวาเพื่อดูแคตตาล็อกสินค้าอื่นๆ ได้ เริ่มทดสอบในผู้ใช้กลุ่มหนึ่งในสหรัฐฯ เฉพาะฝั่ง iOS</p>\n<p>จากรูปภาพมีผู้เข้ารับการทดสอบแล้วคือบริษัทขายเกม @GameStop และบริษัทเกี่ยวกับการท่องเที่ยว @ArdenCove และจะมีแบรนด์อื่นๆ อีกประมาณ 10 แบรนด์ในอุตสาหกรรมไลฟ์สไตล์ การค้าปลีก เกม สื่อและความบันเทิง เทคโนโลยี และอุตสาหกรรมโทรคมนาคมที่จะเข้าถึงคุณลักษณะใหม่นี้</p>\n<p><img src=\"https://www.blognone.com/sites/default/files/externals/7b66da8f1a9b54e99300ccc17ebcb03a.jpg\" /></p>\n<p>บัญชีที่อยู่ในกลุ่ม<a href=\"https://www.blognone.com/node/122321\">ทดสอบ Professional Profiles</a> หรือโปรไฟล์ธุรกิจสามารถเข้าร่วมการทดสอบ Shop Module</p>\n<p>ที่มา - <a href=\"https://blog.twitter.com/en_us/topics/product/2021/twitter-shopping--testing-shoppable-profiles-on-twitter\">ทวิตเตอร์</a>, <a href=\"https://techcrunch.com/2021/07/28/twitter-launches-u-s-e-commerce-pilot-that-lets-users-shop-from-profiles/\">TechCrunch</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/e-commerce\">E-commerce</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41216ae55ea1474a6a25a4fdc1088ffdd240431cfe3ef778ee74c582237bba57","category":"Thai"}