{"title":"Facebook เผยกลุ่มแฮกเกอร์อิหร่านใช้ Facebook แพร่มัลแวร์ เจาะจงบุคลากรกองทัพสหรัฐฯ","link":"https://www.blognone.com/node/123747","date":1626412134000,"content":"<div><div><div><p>Facebook เผยว่ามีเครือข่ายแฮกเกอร์จากอิหร่าน ใช้ชื่อว่า Tortoiseshell พยายามใช้ Facebook เป็นเครื่องมือในการเผยแพร่มัลแวร์ โดยเจาะจงเป้าหมายที่บุคลากรในกองทัพสหรัฐฯ และบางส่วนที่อังกฤษและบางประเทศในยุโรป</p>\n<p>Tortoiseshell ใช้ social engineering สร้างโปรไฟล์ปลอม เพื่อติดต่อกับเป้าหมาย สร้างความไว้วางใจ และหลอกล่อให้คลิกลิงก์ที่เป็นอันตราย โดยตัวตนปลอมระบุว่าตัวเองเป็นนายหน้าหาคนทำงาน และเป็นพนักงานของบริษัทด้านการทหาร หรืออากาศยานจากประเทศเป้าหมาย ขณะที่โปรไฟล์บางส่วนอ้างว่าตัวเองทำงานด้านการบริการ การแพทย์ วารสารศาสตร์ องค์กรพัฒนาเอกชน และสายการบิน</p>\n<p>กลุ่มแฮกเกอร์ยังสร้างเว็บไซต์รับสมัครงาน สร้างโดเมนปลอมตัวเป็นผู้ให้บริการอีเมลรายใหญ่ โดเมนปลอมเป็นผู้ให้บริการย่อลิงก์  เพื่อพาเหยื่อเข้าไปยังเว็บไซต์หลอกให้กรอกข้อมูลล็อกอินของเหยื่อ</p>\n<p><img src=\"https://www.blognone.com/sites/default/files/externals/433ed5a7aacd193dbb74353612d49eb7.jpg\" /></p>\n<p>กลุ่มแฮกเกอร์ใช้เครื่องมือมัลแวร์ที่กำหนดขึ้นเอง พวกเขายังคงพัฒนาและแก้ไขมัลแวร์สำหรับ Windows ที่รู้จักกันในชื่อ Syskit ซึ่งใช้มาหลายปีแล้วทำให้มัลแวร์สามารถดำเนินการตามคำสั่งเพื่อกำหนดโปรไฟล์ของเครื่องของเหยื่อ จากการสอบสวนของ Facebook พบด้วยว่ามัลแวร์บางส่วนที่กลุ่มแฮกเกอร์ใช้ พัฒนาโดย Mahak Rayan Afraz (MRA) บริษัทไอทีในกรุงเตหะรานที่มีความเกี่ยวข้องกับกองพิทักษ์ปฏิวัติอิสลามหรือ Islamic Revolutionary Guard Corps (IRGC)</p>\n<p>ที่มา - <a href=\"https://about.fb.com/news/2021/07/taking-action-against-hackers-in-iran/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/hacker\">Hacker</a></div><div><a href=\"/topics/security\">Security</a></div><div><a href=\"/topics/iran\">Iran</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f76cbf67877cdb2dbf1c555f1b81f865a8342a661126aada135d06028a69b84","category":"Thai"}