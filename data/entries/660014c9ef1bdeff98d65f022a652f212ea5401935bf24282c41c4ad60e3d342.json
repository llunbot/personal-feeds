{"title":"Garmin เปิดตัวสมาร์ทวอทช์ 2 รุ่นใหม่ Fenix 7 Pro แบตอึดอยู่ได้นาน และ Epix Pro หน้าจอ AMOLED","link":"https://www.blognone.com/node/134105","date":1685545834000,"content":"<div><div><div><p>Garmin เปิดตัวสมาร์ทวอทช์รุ่นใหม่ ที่เน้นความสมบุกสมบันในการใช้งานใน 2 ซีรีส์คือตระกูล Fenix และตระกูล Epix Pro</p>\n<p>เริ่มกันที่ <strong>Fenix 7 Pro</strong> (ตัวสะกดทางการคือ fēnix 7 Pro) สมาร์ทวอทช์รุ่นต่อจาก <a href=\"https://www.blognone.com/node/126762\">Fenix 7</a> ในปีที่แล้ว รองรับการชาร์จพลังงานแสงอาทิตย์ ออกแบบสำหรับนักกีฬาและนักผจญภัย พร้อมหน้าปัดและเซ็นเซอร์ เก็บและแสดงข้อมูล ทั้งพิกัดแผนที่ ข้อมูลสุขภาพ สถานะการออกกำลังกาย และทุกกิจกรรม</p>\n<p>Fenix 7 Pro มีแฟลช LED ในตัว แบตเตอรีอยู่ได้นานสูงสุด 37 วัน ในโหมดสมาร์ทวอทช์ และอยู่ได้ถึง 139 วัน ในโหมดประหยัดพลังงาน Expedition มี 3 รุ่นย่อย แตกต่างที่ขนาดหน้าปัด 42มม. Fenix 7S Pro, 47มม. Fenix 7 Pro และ 51มม. Fenix 7X Pro ราคาเริ่มต้น 799.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/0bc7781b5c6e896ecc12077e8a930ef2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5a23471b3b8b9213cad0955cb6393bb4.png\" /></p>\n<p>ส่วนอีกตระกูลที่เปิดตัวคือ <strong>Epix Pro</strong> (ชื่อทางการสะกด epix Pro) สมาร์ทวอทช์หน้าจอชัดใส AMOLED ที่มาพร้อมความทนทานสมบุกสมบัน แบตเตอรีอยู่ได้นานสูงสุด 31 วัน มีเซ็นเซอร์ตรวจจับข้อมูลสุขภาพครบครัน มี 3 รุ่นย่อยเช่นกันคือ หน้าปัด 42มม. 47มม. และ 51มม. ราคาขายเริ่มต้นที่ 899.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/1a02445ec231b84caf4f45dac8587405.png\" /></p>\n<p>ที่มา: Garmin <a href=\"https://www.garmin.com/en-US/newsroom/press-release/outdoor/garmin-unveils-next-gen-fenix-7-pro-series/\">[1]</a>, <a href=\"https://www.garmin.com/en-US/newsroom/press-release/outdoor/conquer-every-day-and-every-adventure-with-epix-pro-series-from-garmin/\">[2]</a></p>\n</div></div></div><div><div>Topics: </div><div><div><a href=\"/topics/garmin\">Garmin</a></div><div><a href=\"/topics/smartwatch\">Smartwatch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"660014c9ef1bdeff98d65f022a652f212ea5401935bf24282c41c4ad60e3d342","category":"Thai"}