{"title":"Hasbro","link":"https://markpeak.net/hasbro/","date":1633006381000,"content":"<p>Hasbro เป็นบริษัทที่คนส่วนใหญ่ไม่เคยได้ยินชื่อ แต่สินค้าแบรนด์ต่างๆ อยู่ใกล้ชิดกับชีวิตเรามากกว่าคิด</p>\n<p>เพราะ Hasbro เป็นเจ้าของของเล่น (ฝรั่ง) ชื่อดังๆ มากมายมหาศาล เช่น Transformers, G.I. Joe, Power Rangers, Monopoly, My Little Pony, Rubik’s Cube, Peppa Pig รวมถึงการ์ดเกมและบอร์ดเกมตระกูล Magic the Gathering และ Dungeons &amp; Dragons ด้วย (นี่ยังไม่นับพวกของเล่นที่ไลเซนส์มาจาก Disney, Star Wars, Marvel, Simpsons อีกมาก)</p>\n<p>บริษัท Hasbro หรือ Hassenfeld Brothers ก่อตั้งในปี 1923 โดยพี่น้องตระกูล Hassenfeld 3 คน  ตอนแรกเป็นบริษัทขายผ้า ขยายมาเป็นพวกเครื่องเขียน และเริ่มทำของเล่นขายในปี 1942 สินค้ายอดฮิตตัวแรกของบริษัทคือ Mr. Potato Head ในปี 1952 ตามด้วย G.I. Joe ในปี 1964</p>\n<p>สินค้าของ Hasbro บางส่วนเฉพาะที่ดังๆ</p>\n<ul>\n<li>1952 – Mr. Potato Head</li>\n<li>1964 – G.I. Joe</li>\n<li>1982 – My Little Pony</li>\n<li>1984 – Transformers</li>\n<li>1984 – ซื้อกิจการ Milton Bradley เปลี่ยนชื่อเป็น Hasbro Bradley\n<ul>\n<li>บอร์ดเกม The Game of Life, Twister, Battleship</li>\n<li>เกมบล็อคไม้ Jenga</li>\n</ul>\n</li>\n<li>1986 – Jem ตุ๊กตานักร้องที่ออกมาแข่งกับ Barbie ของ Mattel</li>\n<li>1991 – ซื้อกิจการ Tonka Corp\n<ul>\n<li>เกมเศรษฐี Monopoly</li>\n<li>ตุ๊กตา Blythe (เป็นของบริษัท Kenner ที่ Tonka ซื้อมาในปี 1987)</li>\n</ul>\n</li>\n<li>1998 – ซื้อบริษัทบอร์ดเกม Avalon Hill</li>\n<li>1998 – ซื้อไลเซนส์ Furby</li>\n<li>1999 – ซื้อกิจการ Wizard of the Coast\n<ul>\n<li>Magic the Gathering</li>\n<li>Dungeons &amp; Dragons เดิมทีเป็นของบริษัท <a href=\"https://en.wikipedia.org/wiki/TSR,_Inc.\">TSR (Tactical Studies Rules)</a> ที่โดน Wizard ซื้อในปี 1997</li>\n</ul>\n</li>\n<li>2018 – ซื้อไลเซนส์ Power Rangers</li>\n<li>2019 – ซื้อบริษัทบันเทิง <a href=\"https://en.wikipedia.org/wiki/Entertainment_One\">Entertainment One (eOne)</a>\n<ul>\n<li>Peppa Pig</li>\n</ul>\n</li>\n</ul>\n<p>นอกจากของเล่นในเครือแล้ว Hasbro ยังเป็นผู้จัดจำหน่ายของเล่นญี่ปุ่นชื่อดังหลายๆ ซีรีส์ เช่น Beyblade, Yo-kai Watch, Zoids สำหรับตลาดนอกญี่ปุ่นด้วย</p>\n<p>คู่แข่งของ Hasbro ที่อยู่ในระดับเดียวกันคือ Lego และ Mattel โดยกรณีของ Lego อาจมีความชัดเจนเรื่องสินค้าคือโฟกัสไปที่ตัวบล็อคเลโก้เป็นหลัก จึงแตกต่างจากบริษัทอื่น ส่วน Mattel มีความเป็นอาณาจักรในลักษณะคล้ายๆ กับ Hasbro น่าจะตรงกันมากกว่า</p>The post <a href=\"https://markpeak.net/hasbro/\">Hasbro</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"ef1d41a17f1f4e6ca5d8252ed186babeddf8b541937640be2da3677b7632c765","category":"Thai"}