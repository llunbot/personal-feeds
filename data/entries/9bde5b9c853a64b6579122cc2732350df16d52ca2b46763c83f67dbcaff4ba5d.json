{"title":"ไมโครซอฟท์พบคนเชื่อมั่นใน AI จะมั่นใจใน critical thinking ของตัวเองน้อยลง","link":"https://www.blognone.com/node/144713","date":1739634640000,"content":"<div><div><div><p>ทีมวิจัยร่วมระหว่างไมโครซอฟท์และมหาวิทยาลัยคาร์เนกีเมลลอน รายงานถึงการสำรวจคนทำงานแบบใช้ความรู้ 319 คนถึงผลกระทบของ generative AI ต่อการทำาน พบว่ายิ่งพนักงานมั่นใจในปัญญาประดิษฐ์ขึ้นแค่ไหนก็ส่งผลลบต่อความมั่นใจในการคิดเชิงวิพากษ์ (critical thinking) ของตัวเอง</p>\n<p>กลุ่มตัวอย่าง 319 คนที่ใช้ GenAI ทำงานอยู่แล้ว เป็นชายหญิงอย่างละครึ่ง (ไม่ใช่ชายหญิง 5 คนและไม่ระบุ 2 คน) ส่วนใหญ่ใช้ ChatGPT 96.87% ที่เหลือใช้ Microsoft Copilot 23.20%, Gemini 21.63%, Copilot ใน Office 18.81%, และ Gemini ใน Workspace 15.36% ตัวงานหาคำตอบสองคำถามคือ</p>\n<ol>\n<li>คนทำงานรับรู้ถึงการใช้ความคิดเชิงวิพากษ์อย่างไรเมื่อใช้ GenAI</li>\n<li>คนทำงานรับถึงถึงการใช้ความคิดเชิงวิพากษ์มากขึ้นหรือน้อยลงหรือไม่เมื่อใช้ GenAI</li>\n</ol>\n<p>ผู้เข้าร่วมวิจัยเริ่มร่วมวิจัยจากการถามว่าใช้ GenAI ทำอะไรบ้าง พร้อมกับให้ยกตัวอย่างงานประเภท สร้างสรรค์, ขอข้อมูล, และขอคำแนะนำ โดยรวมได้แนวทางใช้งาน 957 ประเภทงาน จากนั้นแสดงตัวอย่างการใช้งานแต่ละประเภทให้ผู้เข้าร่วมอ่าน และตอบแบบสอบถามว่าการใช้งานแบบที่เห็นนั้นมีการใช้ความคิดเชิงวิพากษ์อย่างไรบ้าง แล้วนำผลมาวิเคราะห์</p>\n<p>ผลการวิเคราะห์แบบสอบถามพบว่าผู้ร่วมวิจัยพบว่างานการใช้ GenAI ทำให้ประเภทต่างๆ ง่ายลงแทบทั้งสิ้น มีเพียงงานประเภทการประเมินผล (evaluation) ที่มีอัตราการมองว่าทำให้การทำงานยากขึ้นสูงเป็นพิเศษที่ 5% โดยรวมแล้วจากผลการทดสอบนี้คนทำงานพบว่า GenAI ทำให้ประสิทธิภาพการทำงานดีขึ้น และที่สำคัญคือพบว่ายิ่งคนทำงานมั่นใจใน GenAI แค่ไหนก็จะใช้ความคิดเชิงวิพากษ์น้อยลง</p>\n<p>ทีมวิจัยแนะนำว่าควรมีการสร้างเครื่องมือที่สนับสนุนคนทำงานให้ใช้ความคิดเชิงวิพากษ์ของตัวเองเข้าไปในกระบวนการทำงานที่มี GenAI เป็นส่วนประกอบด้วย</p>\n<p>ที่มา - <a href=\"https://www.microsoft.com/en-us/research/uploads/prod/2025/01/lee_2025_ai_critical_thinking_survey.pdf\">Microsoft Research</a></p>\n<p><img src=\"https://www.blognone.com/sites/default/files/externals/9f93e4e690a993e3e9c1419b1d81cbb5.png\" alt=\"\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/research\">Research</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bde5b9c853a64b6579122cc2732350df16d52ca2b46763c83f67dbcaff4ba5d","category":"Thai"}