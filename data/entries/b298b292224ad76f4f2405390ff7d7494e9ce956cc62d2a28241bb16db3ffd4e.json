{"title":"Sega ประกาศนำ Virtua Fighter 5 R.E.V.O. พอร์ตจากพีซีลงคอนโซล","link":"https://www.blognone.com/node/146366","date":1747026936000,"content":"<span>Sega ประกาศนำ Virtua Fighter 5 R.E.V.O. พอร์ตจากพีซีลงคอนโซล</span>\n\n  <div>\n    <div>Body</div>\n              <div><p>Sega ประกาศนำเกมต่อสู้ <strong>Virtua Fighter 5 R.E.V.O.</strong> ภาครีมาสเตอร์ลงพีซีในปี 2024 มาขายบนคอนโซลยุคใหม่ PS5, Xbox Series X|S, Nintendo Switch 2</p>\n<p>เกม Virtua Fighter 5 วางขายครั้งแรกในปี 2006 บนเครื่อง PS3 และ Xbox 360 จากนั้นถูกรีมาสเตอร์หลายครั้ง โดยมีเวอร์ชันคอนโซล PS4 เมื่อปี 2020 ใช้ชื่อว่า <strong>Virtua Fighter 5 Ultimate Showdown</strong> จากนั้นภาค Ultimate Showdown ถูกนำมาพอร์ตลงพีซีในชื่อภาค R.E.V.O. แล้วนำกลับมาพอร์ตลงคอนโซลอีกรอบ (ไม่งงนะครับ)</p>\n<p>การปลุกชีพ Virtua Fighter 5 R.E.V.O. นั้นเป็นละโครงการกับ <a href=\"https://www.blognone.com/node/143629\">Virtua Fighter ภาคใหม่ (ที่ยังไม่ยอมใส่เลข 6)</a> ที่พัฒนาโดยสตูดิโอ Ryu Ga Gotoku Studio ที่สร้างชื่อจากเกม Yakuza/Like a Dragon ซึ่งล่าสุดออกคลิปสัมภาษณ์ผู้กำกับศิลป์ (art director) ของเกมมาด้วย</p>\n<p>ที่มา - <a href=\"https://virtua-fighter.com/revo/jp/\">SEGA</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 05/12/2025 - 12:15</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b298b292224ad76f4f2405390ff7d7494e9ce956cc62d2a28241bb16db3ffd4e","category":"Thai"}