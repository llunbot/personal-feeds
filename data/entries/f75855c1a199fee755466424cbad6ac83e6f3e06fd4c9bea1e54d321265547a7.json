{"title":"สมาคมนักเขียนแห่งอเมริกายุติการประท้วง หลังบรรลุข้อตกลงใหม่กับสตูดิโอหนัง โดยเฉพาะเรื่อง AI","link":"https://www.blognone.com/node/135956","date":1695809133000,"content":"<div><div><div><p>สมาคมนักเขียนแห่งอเมริกาหรือ WGA (Writers Guild of America) ได้ยุติการประท้วงหยุดงานหลังบรรลุข้อตกลงสัญญาฉบับใหม่กับสมาพันธ์ผู้ผลิตภาพยนตร์และโทรทัศน์ (AMPTP) ซึ่งเป็นตัวแทนของบริษัทสตูดิโอต่างๆ เกี่ยวกับการเพิ่มค้าจ้างและประเด็นเรื่อง AI ที่ถูกนำมาใช้ในอุตสาหกรรมภาพยนตร์</p>\n<p>WGA บอกว่านักเขียนสตรีมมิ่งควรได้รับค่าตอบแทนขั้นต่ำเพิ่มขึ้น 18% เงื่อนไขสำหรับภาพยนตร์ที่มีงบประมาณอย่างน้อย 30 ล้านดอลลาร์ พร้อมกับเพิ่มฐานค่าส่วนแบ่ง 26% ให้กับนักเขียน ส่วนประเด็นเรื่อง AI ในสัญญาระบุว่า AI ไม่สามารถเขียนหรือสร้างเนื้อหาวรรณกรรมใหม่และไม่สามารถนำข้อมูลที่สร้างจาก AI มาใช้เป็นแหล่งข้อมูลรวมไปถึงยังสงวนสิทธิ์การใช้ประโยชน์จากสิ่งที่นักเขียนสร้างเพื่อใช้ในการเทรน AI</p>\n<p>ตอนนี้ทางสตูดิโอเช่น Netflix, Disney Plus และ Amazon จะต้องให้ข้อมูลจำนวนชั่วโมงการสตรีมทั้งในประเทศและต่างประเทศกับทาง WGA ซึ่งข้อมูลที่ได้จะอยู่ภายใต้ NDAs (Non-disclosure Agreement) หรือสัญญารักษาความลับ แต่ยังสามารถเปิดเผยข้อมูลภาพรวมได้จะทำให้สมาชิก WGA เห็นข้อมูลธุรกิจสตรีมมิ่งที่โปร่งใสมากขึ้น</p>\n<p><img src=\"https://www.blognone.com/sites/default/files/externals/1924f2191b060236ab77c144b31cc9cb.jpg\" alt /></p>\n<p>ที่มา: <a href=\"https://www.theverge.com/2023/9/26/23891835/wga-contract-summary-ai-streaming-data\">The Verge</a></p>\n</div></div></div><div><div>Topics: </div><div><div><a href=\"/topics/wga\">WGA</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f75855c1a199fee755466424cbad6ac83e6f3e06fd4c9bea1e54d321265547a7","category":"Thai"}