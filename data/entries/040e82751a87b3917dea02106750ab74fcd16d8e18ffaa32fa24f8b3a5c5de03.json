{"title":"Resident Evil Village เวอร์ชัน iOS เปิดให้ดาวน์โหลด 30 ตุลาคมนี้","link":"https://www.blognone.com/node/135926","date":1695684186000,"content":"<div><div><div><p>Capcom ประกาศว่า Resident Evil Village เวอร์ชันที่พอร์ตลง iOS และ iPadOS จะเปิดให้ดาวน์โหลดได้ตั้งแต่วันที่ 30 ตุลาคม เป็นต้นไป เกมเป็นแบบดาวน์โหลดได้ฟรี สามารถเล่นเนื้อหาได้บางส่วน และมี In-App <a href=\"https://apps.apple.com/th/app/resident-evil-village/id6450980545\">ซึ่งยังไม่ได้ประกาศราคา</a></p>\n<p>Resident Evil Village เป็นหนึ่งในเกมที่แอปเปิล<a href=\"https://www.blognone.com/node/135712\">ประกาศ</a>ในงานแถลงข่าวเปิดตัว iPhone 15 Pro ก่อนหน้านี้ ว่าสามารถเล่นเกมบน iPhone ได้ด้วยกราฟิกคุณภาพสูง เทียบเท่าการเล่นผ่านเกมคอนโซลหรือพีซี</p>\n<p>สำหรับสเป็กอุปกรณ์ที่จะเล่น Resident Evil Village เวอร์ชัน iOS และ iPadOS ระบุไว้ว่าเป็น iPhone 15 Pro, iPhone 15 Pro Max ส่วน iPad ต้องเป็นรุ่นที่ใช้ชิป M1 ขึ้นไป iPad Pro จึงเล่นได้หลายรุ่น ส่วน iPad Air ต้องเป็นรุ่นล่าสุด</p>\n<p>ที่มา: <a href=\"https://appleinsider.com/articles/23/09/25/capcoms-resident-evil-village-arriving-on-iphone-15-pro-on-october-30\">Apple Insider</a></p>\n<p><img alt=\"No Description\" src=\"https://www.blognone.com/sites/default/files/externals/b45b2d4f303d95884ea32e7925c5f8bd.jpg\" /></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/mobile-games\">Mobile Games</a></div><div><a href=\"/topics/capcom\">Capcom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"040e82751a87b3917dea02106750ab74fcd16d8e18ffaa32fa24f8b3a5c5de03","category":"Thai"}