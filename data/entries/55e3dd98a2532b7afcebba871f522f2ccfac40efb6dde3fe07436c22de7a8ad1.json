{"title":"Windows Server 2025 เริ่มเปิดให้ทดสอบฟีเจอร์ Hotpatch อัพเดตแพตช์ไม่ต้องรีบูตเครื่อง","link":"https://www.blognone.com/node/142121","date":1726964237000,"content":"<div><div><div><p><a href=\"https://www.blognone.com/node/137896\">ฟีเจอร์เด่นของ Windows Server 2025 ที่จะออกช่วงปลายปีนี้คือ Hotpatching</a> หรือการอัพเดตแพตช์ได้โดยไม่ต้องรีบูตเครื่องใหม่ ล่าสุดไมโครซอฟท์เพิ่มฟีเจอร์ Hotpatch เข้ามาให้ทดลองใช้ใน Windows Server 2025 เวอร์ชัน public preview แล้ว</p>\n<p><a href=\"https://learn.microsoft.com/en-us/windows-server/get-started/hotpatch\">ฟีเจอร์ Hotpatch</a> ถูกใช้งานมาหลายปีแล้วใน Windows Server 2022 แต่เฉพาะ Datacenter: Azure Edition ที่รันใน VM บนคลาวด์เท่านั้น หลักการของมันคือแบ่งแพตช์ความปลอดภัยเป็น 2 ระดับ คือ แพตช์เล็กที่ไม่ต้องบูตเครื่อง และแพตช์ใหญ่ที่ต้องบูตเครื่องอยู่ดี (แต่ออกไตรมาสละครั้ง บูตเครื่องน้อยลงเหลือปีละ 4 ครั้ง) รอบนี้ใน Windows Server 2025 ขยายมายังรุ่น Standard Edition แล้ว ใช้กับเครื่อง on premise ได้ด้วย</p>\n<p>เบื้องหลังการทำงานของมันคือ <a href=\"https://www.blognone.com/node/112942\">Azure Arc ซอฟต์แวร์บริหารจัดการคลาวด์ไฮบริด</a> โดยผู้ใช้งานต้องติดตั้ง agent ของ Azure Arc เข้ามาช่วยจัดการ Hotpatch ในเครื่องก่อน หลังจากนั้นสามารถควบคุมการทำ Hotpatch ได้จากหน้าเว็บแดชบอร์ดของ Azure Arc อีกทีหนึ่ง</p>\n<p>ตอนนี้ Windows Server 2025 รุ่นพรีวิว <a href=\"https://www.microsoft.com/en-us/evalcenter/download-windows-server-2025\">เปิดให้ดาวน์โหลดมาทดสอบ</a> โดยจำกัดเวลาใช้งาน 180 วันจะหมดอายุ</p>\n<p><img alt=\"No Description\" src=\"https://www.blognone.com/sites/default/files/externals/60ad6d00416bf8d7378f29d1e9510bf7.png\" /></p>\n<p><img alt=\"No Description\" src=\"https://www.blognone.com/sites/default/files/externals/5f454ff514b7f3e3a69488e04441767c.jpg\" /></p>\n<p>ที่มา - <a href=\"https://techcommunity.microsoft.com/t5/windows-server-news-and-best/now-in-preview-hotpatch-for-windows-server-2025/ba-p/4248296\">Microsoft</a> via <a href=\"https://www.neowin.net/news/windows-server-2025-gets-first-hotpatch-public-preview/\">Neowin</a></p>\n</div></div></div><div><div>Topics: </div><div><div><a href=\"/topics/windows-server-2025\">Windows Server 2025</a></div><div><a href=\"/topics/windows-server\">Windows Server</a></div><div><a href=\"/topics/enterprise\">Enterprise</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55e3dd98a2532b7afcebba871f522f2ccfac40efb6dde3fe07436c22de7a8ad1","category":"Thai"}