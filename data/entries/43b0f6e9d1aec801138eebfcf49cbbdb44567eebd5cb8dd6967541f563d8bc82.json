{"title":"Alibaba ยกเลิกเทศกาลลดราคา 12.12 ใน Taobao และ Tmall เปลี่ยนมาจัดงานลดราคาส่งท้ายปีแทน","link":"https://www.blognone.com/node/136932","date":1700839877000,"content":"<div><div><div><p>มีการเปลี่ยนแปลงที่น่าสนใจของ Alibaba ซึ่งได้ประกาศบนแพลตฟอร์มอีคอมเมิร์ซในจีนคือ Taobao และ Tmall ว่าในปีนี้บริษัทจะยกเลิกเทศกาลลดราคา 12.12 ซึ่งเรียกกันว่า Double 12 โดยจะเปลี่ยนมาเป็นการจัดเทศกาลลดราคาสินค้าสิ้นปีแทน</p>\n<p>ตามปกติ Alibaba จะจัดเทศกาลลดราคาใหญ่ประจำในวันที่ 11 เดือน 11 หรือที่เรียกว่าเทศกาลลดราคาวันคนโสด จากนั้นจะปิดท้ายปีด้วย Double 12 หรือการลดราคาวันที่ 12 เดือนธันวาคม</p>\n<p>Alibaba ไม่ได้ชี้แจงสาเหตุ แต่นักวิเคราะห์คาดว่ามาจากการเติบโตของยอดขายในเทศกาลลดราคาที่น้อยลงทุกปี โดยสำหรับปี 2023 เทศกาล 11.11 <a href=\"https://www.blognone.com/node/136705\">Alibaba บอกว่า</a>ยอดขายเพิ่มจากปีก่อน แต่ไม่ระบุตัวเลข รวมกับการแข่งขันจากแพลตฟอร์มทั้ง Douyin (ชื่อแอป TikTok ในจีน) และ Pinduoduo ก็ทำให้ตลาดอีคอมเมิร์ซต้องปรับตัว โดยเฉพาะการลดราคาสินค้าส่งท้ายปี นอกจากนี้ยังมีประเด็นเรื่องการประหยัดค่าใช้จ่ายมากขึ้นของคนจีนด้วย</p>\n<p>ที่มา: <a href=\"https://www.dealstreetasia.com/stories/alibaba-taobao-tmall-dec-12-372378\">Deal Street Asia</a> ภาพ <a href=\"https://www.alizila.com/community-commerce-takes-center-stage-taobaos-12-12-sale/\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/2faaab80eaa1b8a06a989384e499b704.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/e-commerce\">E-commerce</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43b0f6e9d1aec801138eebfcf49cbbdb44567eebd5cb8dd6967541f563d8bc82","category":"Thai"}