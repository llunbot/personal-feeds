{"title":"Alibaba ไตรมาสล่าสุด รายได้รวมกลับมาเติบโตสูงอีกครั้ง หลังปรับโครงสร้างองค์กร","link":"https://www.blognone.com/node/135220","date":1691670442000,"content":"<div><div><div><p>Alibaba รายงานผลประกอบการประจำไตรมาสเดือนมิถุนายน รายได้รวมกลับมาเติบโตสูงอีกครั้งที่ 234,156 ล้านหยวน เพิ่มขึ้น 14% เมื่อเทียบกับไตรมาสเดียวกันในปีก่อน มีกำไรสุทธิตามบัญชี GAAP ที่ 34,332 ล้านหยวน</p>\n<p>Daniel Zhang ประธานและซีอีโอ Alibaba Group กล่าวว่าบริษัทมีผลการดำเนินงานที่ดี ขณะที่บริษัทยังคงดำเนินการ<a href=\"https://www.blognone.com/node/133198\">ปรับโครงสร้างองค์กร</a>ต่อเนื่อง ซึ่งทำให้เกิดพลังงานสรรค์สร้างนวัตกรรมใหม่ทั่วบริษัท รองรับการเติบโตและการแข่งขันในระยะยาว เป็นประโยชน์กับผู้ถือหุ้น</p>\n<p>ไฮไลท์แยกตาม 6 กลุ่มธุรกิจใหม่ของ Alibaba เป็นดังนี้</p>\n<ul>\n<li>กลุ่ม Taobao และ Tmall Group จำนวนผู้ใช้งาน DAUs เพิ่มขึ้น 6.5% เทศกาลลดราคา 6.18 มีการเติบโตดีทั้งจำนวนออเดอร์ และมูลค่าเฉลี่ยต่อออเดอร์</li>\n<li>กลุ่ม Alibaba International ที่มี Lazada ยังเติบโตสูง และมี unit economics ที่ดีขึ้นจากไตรมาสก่อนหน้า</li>\n<li>กลุ่ม Local Services รายได้โต 30% จากทั้ง Ele.me และ Amap</li>\n<li>กลุ่มขนส่ง Cainiao เติบโต 34% ทั้งบริการขนส่งต่างประเทศและในประเทศ บริการ 5-Day Global Delivery ได้รับการตอบรับสูง</li>\n<li>กลุ่ม Cloud เติบโต 4%</li>\n<li>กลุ่ม Digital Media แพลตฟอร์มวิดีโอ Youku มีรายได้เพิ่ม 5% มีซีรี่ส์เด่นคือ Till the End of the Moon</li>\n</ul>\n<p>ที่มา: <a href=\"https://www.alibabagroup.com/en-US/document-1625939046058426368\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/332d21be85e82d8d657f91dbd79d2c4f.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96f770f7527c5867b1662ad168593f68e3165baaf5fdddd99a3f5e433bd77b47","category":"Thai"}