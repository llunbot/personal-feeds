{"title":"Pinterest ไตรมาส 4/2024 รายได้รวมทำสถิติสูงกว่าพันล้านดอลลาร์ครั้งแรก","link":"https://www.blognone.com/node/144547","date":1738915218000,"content":"<div><div><div><p>Pinterest รายงานผลประกอบการของไตรมาสที่ 4 ปี 2024 รายได้รวมเพิ่มขึ้น 18% จากช่วงเวลาเดียวกันในปีก่อนเป็น 1,154 ล้านดอลลาร์ กำไรสุทธิแบบบัญชี GAAP 1,847 ล้านดอลลาร์ (พิมพ์ถูกแล้ว) เนื่องจากได้บันทึกผลประโยชน์ของรายการตั้งจ่ายเผื่อภาษี 1,597 ล้านดอลลาร์</p>\n<p>จำนวนผู้ใช้งานเพิ่มขึ้นเป็น 553 ล้านบัญชี โดย 101 ล้านบัญชีอยู่ในอเมริกา และอเมริกาเป็นรายได้หลัก 78% ของรายได้ทั้งหมด</p>\n<p>Bill Ready ซีอีโอ Pinterest บอกว่าไตรมาสนี้เป็นครั้งแรกที่บริษัทมีรายได้ระดับพันล้าน สะท้อนว่าแพลตฟอร์มมีผู้ใช้งานกลับเข้ามาเป็นประจำมากขึ้นเรื่อย ๆ</p>\n<p>ที่มา: <a href=\"https://s204.q4cdn.com/369458543/files/doc_earnings/2024/q4/earnings-result/Q424-PressRelease.pdf\">Pinterest</a> (pdf)</p>\n<p><img src=\"https://www.blognone.com/sites/default/files/externals/88c1d29a78e2a0e43911f9cfdd0017ce.png\" alt=\"\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4751f1f3d73d9eafde83ffd67998cc800f12f95b78210b94defb913f2f2de54","category":"Thai"}