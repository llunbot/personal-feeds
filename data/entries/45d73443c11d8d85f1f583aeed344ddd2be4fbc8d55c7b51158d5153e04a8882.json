{"title":"Tenstorrent บริษัทชิป AI ของ Jim Keller รับเงินลงทุนรอบใหม่, Jeff Bezos ร่วมลงทุนด้วย","link":"https://www.blognone.com/node/143414","date":1733142087000,"content":"<div><div><div><p><a href=\"https://www.blognone.com/node/120402\">Jim Keller วิศวกรออกแบบชิปในตำนาน</a> ที่เคยทำงานมาแล้วกับทั้ง Apple, AMD, Tesla, Intel ประกาศย้ายไปทำงานกับบริษัทสตาร์ตอัพชื่อ Tenstorrent ในปี 2021 แล้วหายไปพักใหญ่ๆ</p>\n<p>ล่าสุด Tenstorrent ประกาศรับเงินลงทุน Series D มูลค่า 693 ล้านดอลลาร์ มีนักลงทุนหลักคือ Samsung Securities และ AFW Partners แต่ที่ไม่ธรรมดาคือมีบริษัทลงทุน  Bezos Expeditions ของ Jeff Bezos มาร่วมลงทุนด้วย</p>\n<p>บริษัทรายอื่นที่มาลงทุนในรอบนี้ยังมี LG และ Hyundai (มากันหมดเกาหลีแล้วกระมัง) และกองทุนใหญ่อย่าง Fidelity ด้วย</p>\n<p>สินค้าของ Tenstorrent คือชิปประมวลผล AI ชื่อว่า Wormhole ที่ใช้คอร์ RISC-V และมีต้นทุนค่าประมวลผลถูกกว่าจีพียู มีชิปเครือข่ายฝังในตัวเพื่อต่อขยายเป็น mesh เพื่อใช้งานได้กว้างขึ้นทั้งระดับเดสก์ท็อปและเซิร์ฟเวอร์</p>\n<p>Jim Keller ให้สัมภาษณ์ว่าที่ผ่านมาทำงานกับเทคโนโลยีระบบปิดมาตลอด รอบนี้เขาพัฒนาผลิตภัณฑ์อิงอยู่บนเทคโนโลยีโอเพนซอร์ส ที่จะเปิดกว้างดึงดูดวิศวกรมาร่วมแพลตฟอร์มได้กว้างกว่า บริษัทระบุว่าเซ็นสัญญากับลูกค้ามูลค่ารวมเกิน 150 ล้านดอลลาร์แล้ว ชิปเวอร์ชันปัจจุบันผลิตโดยโรงงาน  GlobalFoundries ส่วนชิปเวอร์ชันถัดไปจะใช้บริการ TSMC และ Samsung ต่อไป</p>\n<p>ที่มา - <a href=\"https://tenstorrent.com/vision/tenstorrent-closes-693m-of-series-d-funding-led-by-samsung-securities-and-afw-partners\">Tenstorrent </a>, <a href=\"https://www.bloomberg.com/news/articles/2024-12-02/jeff-bezos-is-betting-on-ai-chip-startup-tenstorrent-to-take-on-nvidia-nvda?srnd=homepage-americas\">Bloomberg</a></p>\n<p><img src=\"https://tenstorrent.com/_next/image?url=https%3A%2F%2Fcdn.sanity.io%2Fimages%2Fjpb4ed5r%2Fproduction%2Fa325e8a6af361ae03c162d0abfe0339d0554c90d-1460x1681.jpg&amp;w=1920&amp;q=75\" /></p>\n<p><img src=\"https://tenstorrent.com/_next/image?url=https%3A%2F%2Fcdn.sanity.io%2Fimages%2Fjpb4ed5r%2Fproduction%2Fe4ee6af96040b66319024b157d1842ac4d73d53c-5712x2884.png&amp;w=3840&amp;q=75\" /></p>\n</div></div></div><div><div>Topics: </div><div><div><a href=\"/topics/tenstorrent\">Tenstorrent</a></div><div><a href=\"/topics/semiconductor\">Semiconductor</a></div><div><a href=\"/topics/processor\">Processor</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45d73443c11d8d85f1f583aeed344ddd2be4fbc8d55c7b51158d5153e04a8882","category":"Thai"}