{"title":"Alibaba เปิดตัว Qwen2.5-Turbo ปัญญาประดิษฐ์ให้บริการผ่านคลาวด์ รองรับข้อมูล 1 ล้านโทเค็น ราคาถูกกว่า GPT-4o-mini 3.6 เท่า","link":"https://www.blognone.com/node/143202","date":1731997626000,"content":"<div><div><div><p>Alibaba เปิดโมเดล Qwen2.5-Turbo โมเดลปัญญาประดิษฐ์ที่ปรับปรุงขึ้นจากรุ่นโอเพนซอร์ส เน้นขนาดข้อมูลที่รองรับได้ จากเดิม 128,000 โทเค็นเป็น 1 ล้านโทเค็น ทำให้รองรับข้อมูลระดับหนังสือทั้งเล่มได้ คิดเป็นขนาดข้อมูลประมาณ 1 ล้านคำหรืออักษรจีน 1.5 ล้านตัวอักษร</p>\n<p>ผลทดสอบของ Qwen2.5-Turbo ค่อนข้างดีมากการถามตอบจากข้อมูลขนาดใหญ่ Passkey Retrieval ได้เต็ม 100 คะแนน ขณะที่ชุดทดสอบ RULER ก็ได้คะแนนสูงกว่า GPT-4 เมื่อใส่ข้อมูลเต็ม 1 ล้านโทเค็นจะเริ่มตอบใน 68 วินาที ราคาต่อ 1 ล้านโทเค็นอยู่ที่ 0.3 หยวน ถูกกว่า GPT-4o-mini อยู่ 4.6 เท่าตัว</p>\n<p>ตอนนี้โมเดลเปิดให้ใช้งานใน Alibaba Cloud Model Studio หรือลองเล่นได้ฟรีใน <a href=\"https://huggingface.co/spaces/Qwen/Qwen2.5-Turbo-1M-Demo\">HuggingFace</a></p>\n<p>ที่มา - <a href=\"https://qwenlm.github.io/blog/qwen2.5-turbo/\">QwenLM</a></p>\n<p><img alt=\"No Description\" src=\"https://www.blognone.com/sites/default/files/externals/f077abcd912a8495b97f8f10e0361a01.png\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19a58dde5604d2d41c7b3009607ce7be309ba6481be84909c754f8c3a8df475a","category":"Thai"}