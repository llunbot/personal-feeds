{"title":"Google ร่วมลงทุน 350 ล้านดอลลาร์ใน Flipkart อีคอมเมิร์ซรายใหญ่ในอินเดียที่มี Walmart ถือหุ้น","link":"https://www.blognone.com/node/139959","date":1716615925000,"content":"<div><div><div><p>มีรายงานว่ากูเกิลได้ตกลงร่วมลงทุนเป็นเงิน 350 ล้านดอลลาร์ ใน Flipkart บริษัทอีคอมเมิร์ซรายใหญ่ของอินเดีย โดยเข้าถือหุ้นส่วนน้อยที่มูลค่ากิจการ 37,000 ล้านดอลลาร์ ซึ่งเป็นส่วนหนึ่งของการเพิ่มทุนรอบล่าสุด ที่มี Walmart ผู้ถือหุ้นรายใหญ่ปัจจุบันของ Flipkart เป็นแกนนำในการลงทุนรอบนี้ ซึ่งมีตัวเลขรายงานว่าอยู่ที่ประมาณ 600 ล้านดอลลาร์</p>\n<p>ทั้งนี้ Flipkart ยืนยันการเข้าร่วมลงทุนของกูเกิล แต่ไม่ได้ยืนยันตัวเลขมูลค่าที่รายงานออกมา</p>\n<p>Flipkart บอกว่าการได้กูเกิลมาร่วมลงทุน ทำให้บริษัทได้ความร่วมมือในการใช้งานคลาวด์ เพื่อส่งเสริมการขยายธุรกิจ และปรับปรุงโครงสร้างพื้นฐานดิจิทัลสำหรับภายในองค์กรและลูกค้าทั่วประเทศ</p>\n<p>ที่มา: <a href=\"https://www.reuters.com/technology/google-invest-350-mln-indias-flipkart-valuing-co-37-bln-source-says-2024-05-24/\">Reuters</a> และ <a href=\"https://stories.flipkart.com/final-approved-media-statement-google-invests-in-flipkart/\">Flipkart</a></p>\n<p><img alt=\"No Description\" src=\"https://www.blognone.com/sites/default/files/externals/fb8583793340e935262348c76721f11e.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/flipkart\">Flipkart</a></div><div><a href=\"/topics/e-commerce\">E-commerce</a></div><div><a href=\"/topics/india\">India</a></div><div><a href=\"/topics/walmart\">Walmart</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba39417d354d77e0e5b59463d685910961756c88a3263065d7ea402517ab0165","category":"Thai"}