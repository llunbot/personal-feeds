{"title":"Aloha Browser บอกผู้ใช้ในยุโรปเติบโต 250% หลัง iOS ยอมเปิดให้เลือกเบราว์เซอร์เอง","link":"https://www.blognone.com/node/139210","date":1712973496000,"content":"<div><div><div><p>Reuters สอบถามไปยังผู้พัฒนาเว็บเบราว์เซอร์รายย่อย 6 บริษัท ได้แก่ Aloha Browser, Vivaldi, Opera, Ecosia, Brave, DuckDuckGo ว่ามีผู้ใช้เพิ่มมากขึ้นแค่ไหน หลัง<a href=\"https://www.blognone.com/node/137876\">แอปเปิลต้องทำตามกฎหมาย DMA ของยุโรป เปิดให้ผู้ใช้ตั้งค่า default browser ของ iOS ง่ายขึ้น</a></p>\n<p>ผลออกมาเหมือนกับที่ <a href=\"https://www.blognone.com/node/138674\">Brave ออกข่าวมาก่อนนี้</a> คือมีผู้ใช้เพิ่มขึ้นมาก โดยกรณีของ Aloha Browser มีผู้ใช้เพิ่มถึง 250% ในเดือนมีนาคม ตอนนี้มีผู้ใช้งาน 10 ล้านคนต่อเดือน โมเดลธุรกิจของ Aloha เน้นความเป็นส่วนตัวของผู้ใช้ และหาเงินจากแพ็กเกจ subscription ที่มีฟีเจอร์อย่าง VPN แทนการโฆษณา</p>\n<p>Aloha บอกว่าถ้านับจำนวนผู้ใช้งาน ตามภูมิภาค ยุโรปเคยอยู่อันดับสี่ แต่หลังมีกฎหมาย DMA ออกมา ทำให้ยุโรปขึ้นมาเป็นอันดับสอง</p>\n<p>ส่วนเบราว์เซอร์ยี่ห้ออื่นๆ ไม่ได้ให้ตัวเลขว่าเพิ่มขึ้นแค่ไหน แต่ทุกรายก็ยอมรับว่าเพิ่มขึ้น (ดู<a href=\"https://developer.apple.com/support/browser-choice-screen/\">รายชื่อเบราว์เซอร์ทั้งหมดในหน้า ฺBrowser Choice Screen ของแอปเปิล</a>)</p>\n<p>ที่มา - <a href=\"https://www.reuters.com/technology/eus-new-tech-laws-are-working-small-browsers-gain-market-share-2024-04-10/\">Reuters</a>, <a href=\"https://arstechnica.com/tech-policy/2024/04/report-people-are-bailing-on-safari-after-dma-makes-changing-defaults-easier/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/62ec29480632c3ed32c7e1036072fe83.jpeg\" /></p>\n</div></div></div><div><div>Topics: </div><div><div><a href=\"/topics/browser\">Browser</a></div><div><a href=\"/topics/ios\">iOS</a></div><div><a href=\"/topics/europe\">Europe</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d82113d8fe7cbb81c3858aadf66963338076537632627057802a0b4a0c21320","category":"Thai"}