{"title":"TikTok แจ้งพนักงานใน LA ที่กำลังเผชิญไฟป่าครั้งใหญ่ ให้ลาป่วยถ้าทำงานจากบ้านไม่ได้","link":"https://www.blognone.com/node/144029","date":1736482679000,"content":"<div><div><div><p>ตอนนี้ลอสแองเจลิสกำลังเผชิญมหันตภัยไฟป่าอย่างรุนแรง ครอบคลุมพื้นที่ 45 ตารางไมล์ ทำลายอาคารกว่า 1,300 หลัง และส่งผลให้ประชาชนกว่า 180,000 คนต้องอพยพออกจากพื้นที่ กระทบหลากหลายธุรกิจ เช่น TikTok ที่สำนักงานในลอสแองเจลิสต้องปิดทำการตั้งแต่วันที่ 8 มกราคม ไปจนถึง 12 มกราคม เพราะไฟดับจากพายุ</p>\n<p>อย่างไรก็ตาม TikTok แจ้งให้พนักงานทำงานจากที่บ้านในช่วงที่ออฟฟิศปิด และบอกให้พนักงานใช้วันลากิจหรือลาป่วยหากไม่สามารถทำงานได้ในช่วงเวลาดังกล่าว (ไม่ได้ให้หยุดไปเลยฟรี ๆ) เว้นแต่หัวหน้าทีมจะตัดสินใจเป็นอย่างอื่น</p>\n<p>เรื่องนี้กระทบคนทำงานอย่างมาก เพราะแม้สำนักงานของบริษัทไม่ได้อยู่ภายใต้พื้นที่อพยพ แต่บ้านของพนักงานจำนวนไม่น้อยได้รับผลกระทบจากไฟป่า พายุ และปัญหาอื่น ๆ ที่เกี่ยวเนื่องกัน ทำให้ไม่มีไฟฟ้าหรืออินเทอร์เน็ตใช้ หรือในกรณีที่รุนแรงก็ต้องอพยพออกไปที่อื่นก่อนด้วยตนเอง</p>\n<p>อ้างอิง: <a href=\"https://techcrunch.com/2025/01/09/tiktok-tells-la-staff-impacted-by-wildfires-to-use-personal-sick-hours-if-they-cant-work-from-home/\">TechCrunch</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"LA\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/work-from-anywhere\">Work from Anywhere</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8ebc25747b3309405c0967fa43d9b86df54cb62ee780e39ec8e118a75e96773","category":"Thai"}