{"title":"Instagram ขึ้นแท่นแพลตฟอร์มหาคู่ แซงหน้า Tinder และ Bumble","link":"https://www.blognone.com/node/144581","date":1739162378000,"content":"<div><div><div><p>Instagram ขึ้นแทนแพลตฟอร์มหาคู่ยอดนิยม ตามรายงานของ Rizz ซึ่งเป็นแพลตฟอร์ม AI สำหรับการหาคู่ พบว่า 22% ของภาพหน้าจอที่แคปอัปโหลดไปยัง Rizz มาจาก Instagram (เพิ่มขึ้น 8% จากปีที่แล้ว), ตามมาด้วย iMessage ที่มีประมาณ 15%, Whatsapp และ Tinder 11% ทั้งคู่, Hinge 10%, และ Bumble 4%</p>\n<p>Rizz ช่วยแนะนำข้อความที่ผู้ใช้งานควรตอบกลับเมื่อกำลังคุยกับคู่เดทหรือคนคุย โดยผู้ใช้งานต้องแคปภาพหน้าจอแชทของพวกเขา และ Rizz จะช่วยสร้างคำตอบกลับ ผ่าน ChatGPT เพื่อปรับแต่งคำตอบจากการอิงตามการโต้ตอบครั้งก่อน ๆ ซึ่งหมายความว่า ยิ่งใช้มากแค่ไหน การตอบสนองก็จะดี และเป็นส่วนตัวมากขึ้นเท่านั้น</p>\n<p>Rizz บอกว่าหนึ่งในสาเหตุที่ทำให้หลายคนใช้แอปหาคู่แบบเดิม ๆ น้อยลง เป็นเพราะแอปหาคู่มักให้ข้อมูลเกี่ยวกับคู่สนทนามากเกินไป เหมือนกำลังอ่านเรซูเม่มากกว่าได้ศึกษา พูดคุยโต้ตอบเป็นธรรมชาติในชีวิตจริง</p>\n<p>ซึ่ง Instagram ช่วยให้การพบปะเป็นไปอย่างเป็นธรรมชาติยิ่งขึ้น ผู้ใช้งานโต้ตอบผ่านรูปภาพ สตอรี และความคิดเห็น ทำให้การเชื่อมต่อรู้สึกเป็นธรรมชาติมากขึ้น และได้เรียนรู้ไลฟ์สไตล์กันและกัน</p>\n<p>ที่มา: <a href=\"https://www.businessinsider.com/instagram-most-popular-new-dating-app-rizz-data-2025-2\">Business Insider</a> via <a href=\"https://rizz.app/\">Rizz</a></p>\n<p><img src=\"https://www.blognone.com/sites/default/files/externals/c3671af06eb0632a05d4bf62ce5a08ee.png\" alt=\"Instagram\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/tinder\">Tinder</a></div><div><a href=\"/topics/bumble\">Bumble</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"095b917a466f1fb2f29ed5ec1b11b2f75ee3aed677451980d74976578c428c31","category":"Thai"}