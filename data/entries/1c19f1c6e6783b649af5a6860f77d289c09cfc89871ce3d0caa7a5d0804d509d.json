{"title":"[ลือ] MacOTAKARA บอกจะไม่มี iPad ใหม่เปิดตัว แต่มี Apple Pencil 3 ออกมาแทน","link":"https://www.blognone.com/node/136239","date":1697418946000,"content":"<div><div><div><p>ดูเหมือนแอปเปิลน่าจะเปิดตัวสินค้าใหม่สักอย่างในสัปดาห์นี้หรือเดือนนี้แน่ คราวนี้เป็นรายงานจากบล็อกภาษาญี่ปุ่นขาประจำอีกแห่ง <a href=\"https://www.macotakara.jp/rumor/entry-45469.html\">MacOTAKARA</a> ซึ่ง<a href=\"https://www.blognone.com/node/136236\">อ้างข่าวลือ</a>เรื่องเปิดตัว iPad, iPad Air, iPad mini รุ่นใหม่ภายในสัปดาห์ โดยบอกว่าไม่น่ามีการเปิดตัว iPad รุ่นใหม่ แต่เราจะได้เห็น Apple Pencil 3 แทน</p>\n<p>ข้อมูลที่รายงานบอกว่า Apple Pencil 3 มีจุดขายใหม่คือสามารถเปลี่ยนหัวดินสอได้หลายรูปแบบ รองรับงานเขียน-วาดที่แตกต่างกัน เช่น หัวสำหรับงานทั่วไป, งานเขียนแบบ และงานวาดลงสี</p>\n<p>ข่าวเรื่อง Apple Pencil 3 มีมาระยะหนึ่งแล้ว โดยรายงานก่อนหน้านี้มีทั้ง Pencil จะมีระบบ Haptic, ปุ่มปรับสี, Digital Crown และอื่น ๆ</p>\n<p>คาดว่านอกจาก Apple Pencil 3 แอปเปิลก็น่าจะประกาศอัพเดต Apple Pencil รุ่นแรก ซึ่งปัจจุบันใช้พอร์ต Lightning มาเป็น USB-C อีกด้วย</p>\n<p>ที่มา: <a href=\"https://www.iclarified.com/91718/apple-may-announce-apple-pencil-3-this-week-rather-than-new-ipads-rumor\">iClarified</a></p>\n<p><img alt=\"No Description\" src=\"https://www.blognone.com/sites/default/files/externals/bb6001d32b30a86d17e5684b4232ade8.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-pencil\">Apple Pencil</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c19f1c6e6783b649af5a6860f77d289c09cfc89871ce3d0caa7a5d0804d509d","category":"Thai"}