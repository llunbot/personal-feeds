{"title":"USDC หลุดการผูกค่าหลังธนาคาร SVB ล้ม, Coinbase ปิดไม่ให้แลกกลับเป็นดอลลาร์","link":"https://www.blognone.com/node/132971","date":1678508346000,"content":"<div><div><div><p>เหตุการณ์ <a href=\"https://www.blognone.com/node/132968\">Silicon Valley Bank (SVB) ล้ม</a>กระทบต่อบริษัทเทคโนโลยีเป็นวงกว้าง และอีกทางหนึ่งบริษัทคริปโตจำนวนมากก็ได้รับผลกระทบไปด้วย ตอนนี้ผู้ได้รับผลกระทบรุนแรงคือโทเค็น USDC ที่ผูกค่าเท่ากับดอลลาร์สหรัฐฯ เอาไว้ ล่าสุดราคาลดลงเหลือ 0.992 ดอลาร์แล้ว นับว่าต่ำสุดตั้งแต่ปี 2020 ที่สมัยนั้น USDC ยังมีมูลค่าแกว่งกว่าทุกวันนี้มาก</p>\n<p>Circle บริษัทผู้ออก USDC ระบุว่า<a href=\"https://twitter.com/circle/status/1634391505988206592\">มีเงินดอลลาร์ฝากอยู่ใน SVB เป็นเงิน 3.3 พันล้านดอลลาร์</a> จากเงินสดในธนาคารประมาณ 11.1 พันล้านดอลลาร์ สินทรัพย์อื่นๆ ที่หนุนค่า USDC นั้นเป็นพันธบัตรสหรัฐฯ อีก 32.4 พันล้านดอลลาร์สหรัฐฯ</p>\n<p>ทาง Coinbase ตลาดซื้อขายรายใหญ่<a href=\"https://twitter.com/coinbase/status/1634399032767307776\">ประกาศหยุดรับแปลง USDC เป็นดอลลาร์สหรัฐฯ</a> ชั่วคราวเพราะต้องรอธนาคารเปิด โดยสัญญาว่าจะเปิดรับแลกอีกครั้งในวันจันทร์นี้</p>\n<p><img alt=\"No Description\" src=\"https://www.blognone.com/sites/default/files/externals/7edc40f9256e87a02df45f6c759e4444.png\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"c90885f5fbde25ed75cfce7aa24f4345b0b6ceb227c4650d11db4b","category":"Thai"}