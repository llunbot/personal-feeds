{"title":"Raspberry Pi เปิดตัวบอร์ด Pico 2 W พร้อมชิปไร้สายในราคา 7 ดอลลาร์ เตรียมใช้ชิป Wi-Fi ของตัวเองในอนาคต","link":"https://www.blognone.com/node/143321","date":1732584098000,"content":"<div><div><div><p>Raspberry Pi เปิดตัวบอร์ดไมโครคอนโทรลเลอร์ Raspberry Pi Pico 2 W ที่ประกอบด้วย<a href=\"https://www.blognone.com/node/141324\">ชิป RP2350</a> และชิปเชื่อมต่อไร้สาย Infineon CYW43439 รองรับคลื่น 2.4GHz เป็น Wi-Fi แบบ 802.11n และ Bluetooth 5.2</p>\n<p>ตัวบอร์ด Pico 2 W นี้ขนาดเท่าๆ กับบอร์ด Pico 2 เพราะเว้นที่เผื่อไว้สำหรับชิปไร้สายไว้แล้ว ตัวชิป CYW43439 ตามสเปคนั้นรองรับ Wi-Fi ที่แบนวิดท์สูงสุด 96Mbps สามารถทำ SoftAP เพื่อให้อุปกรณ์อื่นเข้ามาเชื่อมต่อได้ 4 ตัว เข้ารหัสการเชื่อมต่อได้ตามมาตรฐาน WPA3 และเชื่อมต่อกับไมโครคอนโทรลเลอร์ผ่านอินเทอร์เฟซ SDIO v2.0</p>\n<p>ทาง Raspberry Pi เองมีชิปไร้สาย RM2 ของตัวเองที่สเปคคล้ายกัน แต่กลับตัดสินใจไม่นำมาใช้ในบอร์ดของตัวเอง แต่นำไปให้ Pimoroni ผู้ผลิตบอร์ดพันธมิตรไปใช้ก่อน ตอนนี้ Pico 2 W วางขายแล้วในราคา 7 ดอลลาร์ ราคาในไทยอยู่ที่ 280 บาท</p>\n<p>ที่มา - <a href=\"https://www.raspberrypi.com/news/raspberry-pi-pico-2-w-on-sale-now/\">Raspberry Pi</a></p>\n<p><img alt=\"No Description\" src=\"https://www.blognone.com/sites/default/files/externals/4e8eb7723c760dba5b6d8da6c1302fc7.jpg\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb004e57f2e030015173d613424f4f70d0654d84154b8ed900bfd1c20e004baa","category":"Thai"}