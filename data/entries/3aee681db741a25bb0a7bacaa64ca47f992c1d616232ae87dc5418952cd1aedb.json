{"title":"Apple ชี้แจงยืนยันการบล็อกแอป Beeper Mini ที่ทำให้ Android ใช้ iMessage ได้ ระบุเพื่อความปลอดภัยของผู้ใช้งาน","link":"https://www.blognone.com/node/137171","date":1702175804000,"content":"<div><div><div><p>แอปเปิลออกแถลงการณ์อย่างเป็นทางการ จากประเด็น<a href=\"https://www.blognone.com/node/137098\">แอป Beeper Mini</a> ที่ทำให้สามารถรับ-ส่งข้อความ iMessage บน Android ได้ โดยปลายทางเห็นเป็นข้อความที่ส่งจาก iMessage กล่องข้อความสีฟ้าด้วยวิธีวิศวกรรมย้อนกลับ จากนั้นในไม่กี่วันฟังก์ชัน iMessage ก็<a href=\"https://www.blognone.com/node/137166\">ไม่สามารถใช้งานได้</a>ทันที โดยคาดว่าแอปเปิลทำการบล็อกการใช้งานนี้</p>\n<p>Nadine Haija ผู้จัดการอาวุโสฝ่ายประชาสัมพันธ์ของแอปเปิลชี้แจงว่า แอปเปิลสร้างผลิตภัณฑ์และบริการ โดยให้ความสำคัญกับความเป็นส่วนตัวและความปลอดภัยของข้อมูลมาก่อน ตอนนี้แอปเปิลได้บล็อกเทคนิคที่ทำให้สามารถสวมรอยปลอมเป็น iMessage ได้แล้ว และย้ำว่าเทคนิคนี้มีความเสี่ยงในการใช้งานด้านความปลอดภัยและความเป็นส่วนตัว</p>\n<p>ฝั่ง Beeper ก็<a href=\"https://twitter.com/onbeeper/status/1733539098248286220\">อัพเดต</a>ล่าสุดตอนนี้ iMessage สามารถใช้งานได้แล้วผ่านแอปดั้งเดิมคือ <a href=\"https://www.blognone.com/node/120757\">Beeper Cloud</a> แต่ยังใช้ใน Beeper Mini ไม่ได้</p>\n<p>ส่วน Eric Migicovsky ผู้ก่อตั้ง Beeper ให้ความเห็นหลังจากแอปเปิลออกแถลงการณ์ โดยยืนยันว่าไม่เข้าใจความคิดของแอปเปิลที่บล็อกการเข้าถึง iMessage เพราะเท่ากับผลัก ให้ผู้ใช้ Android ต้องคุยกับ iPhone ผ่านโปรตอคอล SMS ที่ไม่ปลอดภัยแทน เขายินดีให้ทีมความปลอดภัยของแอปเปิลร่วมรีวิวโค้ดในทุกบรรทัดเพื่อปกป้องความเป็นส่วนตัวผู้ใช้งาน ตามแนวทางที่แอปเปิลต้องการ</p>\n<p>ที่มา: <a href=\"https://www.theverge.com/2023/12/9/23995150/beeper-imessage-android-apple-statement\">The Verge</a></p>\n<p><img src=\"https://www.blognone.com/sites/default/files/externals/8ad0ff076d201d945adb6dbedbe231b3.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/imessage\">iMessage</a></div><div><a href=\"/topics/beeper\">Beeper</a></div><div><a href=\"/topics/chat\">Chat</a></div><div><a href=\"/topics/privacy\">Privacy</a></div><div><a href=\"/topics/instant-messaging\">Instant Messaging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3aee681db741a25bb0a7bacaa64ca47f992c1d616232ae87dc5418952cd1aedb","category":"Thai"}