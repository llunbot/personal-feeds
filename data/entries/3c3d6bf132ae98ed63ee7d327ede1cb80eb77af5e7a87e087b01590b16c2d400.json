{"title":"Three New World Orders","link":"https://markpeak.net/three-new-world-orders/","date":1688482035000,"content":"<p>Ian Bremmer ผู้ก่อตั้ง Eurasia Group เป็นผู้เชี่ยวชาญด้าน geopolitics ที่ในวงการให้การยอมรับ ส่วนตัวแล้วก็ตามทวีตเขาอยู่เรื่อยๆ ล่าสุดฟัง<a href=\"https://www.ted.com/talks/ian_bremmer_the_next_global_superpower_isn_t_who_you_think/c\">เขาไปพูดใน TED Talk</a> เรื่องระเบียบโลกใหม่ เลยมาจดประเด็นเก็บไว้</p>\n<p> </p>\n<p></p>\n<p>Bremmer เล่าว่าในยุคสงครามเย็น โลกแบ่งเป็น 2 ขั้วชัดเจนคือ อเมริกากับโซเวียต หลังจากโซเวียตล่มสลายลง อเมริกาก็เป็นผู้นำโลกแต่ผู้เดียว</p>\n<p>แต่ในช่วง 15 ปีที่ผ่านมา (คิดว่านับจากวิกฤตการเงินปี 2007-2008) ระเบียบโลกได้วิวัฒนาการไปอีกมาก จนเกิดเป็นระเบียบโลกที่ซ้อนทับกันอยู่ถึง 3 อัน</p>\n<p><strong>Security Order</strong></p>\n<p><img loading=\"lazy\" src=\"https://markpeak.net/wp-content/uploads/2023/07/security.jpg\" alt width=\"1070\" height=\"596\" srcset=\"https://markpeak.net/wp-content/uploads/2023/07/security.jpg 1070w, https://markpeak.net/wp-content/uploads/2023/07/security-300x167.jpg 300w, https://markpeak.net/wp-content/uploads/2023/07/security-1024x570.jpg 1024w, https://markpeak.net/wp-content/uploads/2023/07/security-768x428.jpg 768w, https://markpeak.net/wp-content/uploads/2023/07/security-700x390.jpg 700w\" /></p>\n<p>พลังทางการทหารและความมั่นคง ยังมีอเมริกาเป็นผู้นำเดี่ยวเหมือนเดิม มีอำนาจส่งทหาร อาวุธ ไปยังประเทศใดๆ ก็ได้ในโลก</p>\n<p>แม้จีนพยายามขยายอำนาจทางการทหาร ก็ทำได้เฉพาะแค่ในเอเชีย และส่งผลให้พันธมิตรของอเมริกาในเอเชีย ยิ่งต้องวิ่งเข้าหาอเมริกาเข้าไปอีก</p>\n<p><strong>Economic Order</strong></p>\n<p><img loading=\"lazy\" src=\"https://markpeak.net/wp-content/uploads/2023/07/econ.jpg\" alt width=\"1067\" height=\"594\" srcset=\"https://markpeak.net/wp-content/uploads/2023/07/econ.jpg 1067w, https://markpeak.net/wp-content/uploads/2023/07/econ-300x167.jpg 300w, https://markpeak.net/wp-content/uploads/2023/07/econ-1024x570.jpg 1024w, https://markpeak.net/wp-content/uploads/2023/07/econ-768x428.jpg 768w, https://markpeak.net/wp-content/uploads/2023/07/econ-700x390.jpg 700w\" /></p>\n<p>จีนก้าวขึ้นมาเป็นคู่แข่งทางเศรษฐกิจของอเมริกา และมีขั้วอื่นๆ ที่มีขนาดใหญ่ระดับรองลงมา เช่น EU, อินเดีย, ญี่ปุ่น มาช่วยคานอำนาจด้วย เป็นโลกหลายขั้ว (multipolar world)</p>\n<p>ความสัมพันธ์ทางการค้าระหว่างอเมริกาและจีนกลับเป็นไปได้ดี ปริมาณการค้าต่อกันเพิ่มขึ้นสูงสุดเป็นประวัติการณ์ ทำให้ “สงครามเย็นทางการค้า” เกิดขึ้นได้ยากในทางปฏิบัติ</p>\n<p>อเมริกาพยายามใช้อำนาจทางการทหารมาช่วยในด้านการค้า เช่น สงครามชิป การแบน TikTok ฝั่งจีนก็พยายามใช้พลังการค้ามาช่วยเรื่องการทูตของตัวเอง ส่วนขั้วที่เหลืออื่นๆ ก็ต้องพยายามให้ทั้งสองขั้วใหญ่สมดุล คานอำนาจระหว่างกันต่อไป</p>\n<p><strong>Digital Order</strong></p>\n<p>ขั้วอำนาจใหม่ที่ควบคุมโดยบริษัทเทคโนโลยี แทนที่จะเป็นรัฐบาล ตัวอย่างที่ชัดเจนคือ บริษัทเทคฯ เหล่านี้เข้ามาช่วยให้ยูเครนสามารถเอาตัวรอดจากสงครามได้ ซึ่งเป็นสิ่งที่ไม่มีทางเป็นไปได้ของสงครามในอดีต ยูเครนน่าจะเสียอำนาจสั่งการภายในประเทศในเวลาเพียงไม่กี่สัปดาห์</p>\n<p>บริษัทเทคฯ ยังมีส่วนในการแพร่กระจายข่าวปลอมไปทั่วโลก เกิดเหตุประท้วงหรือบุกรุกสถานที่สำคัญ อย่างกรณีรัฐสภาสหรัฐหรือบราซิล</p>\n<p>Bremmer บอกว่าในอดีต คนเราตัดสินกันด้วยความสามารถจากกรรมพันธุ์ (nature) หรือการเลี้ยงดู (nurture) แต่ในยุคใหม่จะมีปัจจัยเรื่องอัลกอริทึม (algorithm) ที่ถูกกำหนดโดยบริษัทเทคฯ มาเกี่ยวข้องด้วยอีกประการ</p>\n<p>Bremmer บอกว่าฉากทัศน์ที่เป็นไปได้ของ Digital Order มีหลายประการ หากบริษัทเทคฯ ยึดตามอำนาจทางการเมืองระหว่างจีน-สหรัฐ ก็จะเกิด <strong>Digital Cold War</strong></p>\n<p><img loading=\"lazy\" src=\"https://markpeak.net/wp-content/uploads/2023/07/digital1.jpg\" alt width=\"1070\" height=\"596\" srcset=\"https://markpeak.net/wp-content/uploads/2023/07/digital1.jpg 1070w, https://markpeak.net/wp-content/uploads/2023/07/digital1-300x167.jpg 300w, https://markpeak.net/wp-content/uploads/2023/07/digital1-1024x570.jpg 1024w, https://markpeak.net/wp-content/uploads/2023/07/digital1-768x428.jpg 768w, https://markpeak.net/wp-content/uploads/2023/07/digital1-700x390.jpg 700w\" /></p>\n<p>แต่ถ้าบริษัทเทคฯ ไม่สนใจการเมืองของประเทศต้นสังกัด และมุ่งเน้นธุรกิจทั่วโลกเป็นหลัก จะเข้าฉากทัศน์แบบ <strong>Digital Globalization</strong></p>\n<p><img loading=\"lazy\" src=\"https://markpeak.net/wp-content/uploads/2023/07/digital2.jpg\" alt width=\"1066\" height=\"595\" srcset=\"https://markpeak.net/wp-content/uploads/2023/07/digital2.jpg 1066w, https://markpeak.net/wp-content/uploads/2023/07/digital2-300x167.jpg 300w, https://markpeak.net/wp-content/uploads/2023/07/digital2-1024x572.jpg 1024w, https://markpeak.net/wp-content/uploads/2023/07/digital2-768x429.jpg 768w, https://markpeak.net/wp-content/uploads/2023/07/digital2-700x391.jpg 700w\" /></p>\n<p>หรือฉากทัศน์แบบสุดท้ายไปเลยคือ บริษัทเทคฯ ยิ่งใหญ่มากจนตัดตอนรัฐบาลไปเลย เราก็จะเป็นโลกล้ำยุคที่ถูกครอบครองโดยบริษัทเทคฯ ทั้งหมดแทน เรียกว่า <strong>Techno-Polar Order</strong></p>\n<p><img loading=\"lazy\" src=\"https://markpeak.net/wp-content/uploads/2023/07/digital3.jpg\" alt width=\"627\" height=\"376\" srcset=\"https://markpeak.net/wp-content/uploads/2023/07/digital3.jpg 627w, https://markpeak.net/wp-content/uploads/2023/07/digital3-300x180.jpg 300w\" /></p>\n<p>Bremmer ยอมรับว่าเขาเองก็ไม่รู้เหมือนกันว่า ฉากทัศน์แบบไหนที่เป็นไปได้มากที่สุด ได้แต่หวังว่าผู้นำบริษัทเทคฯ เหล่านี้จะมีความรับผิดชอบต่อเทคโนโลยีที่ตัวเองถือครองอยู่ และใช้มันให้เป็นประโยชน์ด้านบวกให้กับโลก (เขาเคยพูดว่า <a href=\"https://markpeak.net/weapons-of-mass-disruption/\">อเมริกาเปลี่ยนจากผู้ส่งออกประชาธิปไตย กลายเป็นผู้ส่งออกเครื่องมือทำลายประชาธิปไตย</a>แทน)</p>The post <a href=\"https://markpeak.net/three-new-world-orders/\">Three New World Orders</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"3c3d6bf132ae98ed63ee7d327ede1cb80eb77af5e7a87e087b01590b16c2d400","category":"Thai"}