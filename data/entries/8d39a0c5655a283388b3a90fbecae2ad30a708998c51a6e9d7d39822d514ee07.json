{"title":"เปิดตัว macOS Sequoia - ควบคุม iPhone จาก Mac ได้, Safari เพิ่มความสามารถใหม่หลายอย่าง","link":"https://www.blognone.com/node/140284","date":1718047915000,"content":"<div><div><div><p>แอปเปิลเปิดตัวระบบปฏิบัติการ macOS สำหรับ Mac เวอร์ชันใหม่ของปีนี้โดยยังอยู่ในธีมชื่ออุทยานแห่งชาติ ปีนี้คือ <strong>Sequoia</strong> (เซโควยา) ซึ่งเป็นอุทยานแห่งชาติใน Tulare County รัฐแคลิฟอร์เนีย</p>\n<p>macOS Sequoia เพิ่มความสามารถใหม่หลายอย่าง เริ่มที่ Continuity ฟีเจอร์ทำงานเชื่อมต่อกับอุปกรณ์อื่น โดยใน Sequoia สามารถทำ iPhone Mirroring ได้ ผู้ใช้งานจึงสามารถควบคุม iPhone ได้ผ่าน macOS แล้ว โดยเข้าถึงหน้าจอ เรียกใช้งานแอป โต้ตอบกับการแจ้งเตือน ไปจนถึงการลากวางคอนเทนต์จาก Mac ไป iPhone ทั้งหมดทำได้ผ่านเมาส์และคีย์บอร์ดของ Mac ซึ่งในขณะใช้งาน iPhone จะล็อกหน้าจอไว้ จึงยังรักษาความเป็นส่วนตัวผู้ใช้งาน รวมทั้งแม้ขณะอยู่ในโหมด Standby ที่แสดงผลนาฬิกาและข้อมูลอื่นอยู่</p>\n<p><img alt=\"No Description\" src=\"https://www.blognone.com/sites/default/files/externals/af0a1d22984c85f7f811a22235a83174.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1fb783b5e4022868a316522a98cf9fa4.jpg\" /></p>\n<p>Safari ใน Sequoia เพิ่มฟีเจอร์ใหม่ Highlights ซึ่งช่วยค้นหาข้อมูลสำคัญได้จากหน้าเว็บไซต์ เช่น พิกัดที่ตั้ง เมื่อดูเว็บโรงแรม, ส่วนสรุปเนื้อหาที่สำคัญ เมื่อเปิดโหมด Reader, เรียกโหมดวิดีโอเต็มหน้าจอ หากพบคอนเทนต์วิดีโอในเว็บไซต์นั้น</p>\n<p><img alt=\"No Description\" src=\"https://www.blognone.com/sites/default/files/externals/982ce5c76bfdd403356b3d7097a5c3a2.jpg\" /></p>\n<p>ของใหม่อื่นที่ประกาศมีดังนี้</p>\n<ul>\n<li>มีเกมดังที่รองรับ macOS มากขึ้น เช่น Prince of Persia: The Lost Crown, Assassin’s Creed Shadows, RESIDENT EVIL 7 biohazard</li>\n<li>Game Porting Toolkit 2 เครื่องมือสำหรับนักพัฒนาให้พอร์ตเกมมาลง macOS ได้รวดเร็วมากขึ้น</li>\n<li>ลากจัดวางหน้าต่างให้ชนขอบหน้าได้ง่ายขึ้น</li>\n<li>Presenter Preview แสดงภาพตัวอย่างก่อนแชร์ขณะวิดีโอคอล</li>\n<li>แอปใหม่ Passwords สำหรับจัดการรหัสผ่านในบริการต่าง ๆ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/037ce2621ee5a3f616bcfecff9d0eac8.jpg\" /></p>\n<p>และแน่นอนว่า macOS Sequoia ก็รองรับฟีเจอร์มากมายของ <a href=\"https://www.blognone.com/node/140282\">Apple Intelligence</a> อีกด้วย โดยต้องเป็น Mac ที่ใช้ชิป M1 ขึ้นไป</p>\n<p>macOS Sequoia เปิดให้ทดสอบสำหรับนักพัฒนาแล้วตั้งแต่วันนี้เป็นต้นไป Public Beta จะเปิดให้ทดสอบในเดือนหน้า ส่วนอัปเดตของผู้ใช้งานทั่วไปจะออกมาปลายปีนี้</p>\n<p>ที่มา: <a href=\"https://www.apple.com/newsroom/2024/06/macos-sequoia-takes-productivity-and-intelligence-on-mac-to-new-heights/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/986398a6e4f8a4a553a33cb060d2186a.jpeg\" /></p>\n</div></div></div><div><div>Topics: </div><div><div><a href=\"/topics/sequoia\">Sequoia</a></div><div><a href=\"/topics/macos\">macOS</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d39a0c5655a283388b3a90fbecae2ad30a708998c51a6e9d7d39822d514ee07","category":"Thai"}