{"title":"Huawei เตรียมลาขาดจากแอป Android ทั้ง ecosystem ตั้งแต่ปี 2025 เป็นต้นไป","link":"https://www.blognone.com/node/143357","date":1732710308000,"content":"<div><div><div><p>Huawei เตรียมลาขาดจากทุกสิ่งที่เกี่ยวข้องกับ Android อย่างเต็มตัวในปี 2025 หลัง <a href=\"https://www.blognone.com/node/142717\">HarmonyOS Next 5.0</a> ปล่อยตัวเต็มออกมา โดยรุ่นแรกที่จะเป็นใบเบิกทางคือ <a href=\"https://www.blognone.com/node/143350\">Huawei Mate 70 Series</a> ที่เพิ่งเปิดตัวไป โดยถึงแม้ Mate 70 จะรัน HarmonyOS 4.3 เมื่อวางขายจริงก็ตาม</p>\n<p>Richard Yu ประธาน Huawei ฝั่งธุรกิจคอนซูมเมอร์ระบุว่า HarmonyOS Next 5.0 อาจใช้เวลาอีกราว 2-3 เดือนในการปรับแต่งประสบการณ์ผู้ใช้ แต่หลังจากนั้น ระบบปฏิบัติการณ์ของ Huawei ที่ตัดขาดจาก Android นี้จะถูกนำไปรันในทุกอุปกรณ์ใน ecosystem ของ Huawei</p>\n<p><img src=\"https://www.blognone.com/sites/default/files/externals/5e603157bcaa757946744ad8b8622668.jpeg\" /></p>\n<p>ทั้งนี้ <a href=\"https://www.blognone.com/node/123024\">HarmonyOS ยังไงก็เป็นระบบปฏิบัติการที่ fork จาก Android</a> และที่ผ่านมาก็รองรับแอพ 2 ประเภทคือแอพ APK ของ Android และแอพของ HarmonyOS เอง (<a href=\"https://developer.harmonyos.com/en/docs/documentation/doc-guides/basic-fundamentals-0000000000041611\">นามสกุล .app ข้างในเป็นไฟล์แพ็กเกจเรียกว่า HarmonyOS Ability Package หรือ HAP</a> ที่ใช้<a href=\"https://developer.harmonyos.com/en/docs/documentation/doc-guides/ets-get-started-0000001412054073\">ภาษา ArkTS ซึ่งเป็นซูเปอร์เซ็ตของ TypeScript</a>) การเปลี่ยนแปลงใน HarmonyOS Next คือจะตัดการซัพพอร์ตไฟล์ APK ออก รองรับเฉพาะแอพแบบ HAP เท่านั้น</p>\n<p>ที่มา - <a href=\"https://www.bloomberg.com/news/articles/2024-11-26/huawei-plans-to-drop-android-entirely-in-gadgets-from-2025\">Bloomberg</a></p>\n</div></div></div><div><div>Topics: </div><div><div><a href=\"/topics/harmonyos\">HarmonyOS</a></div><div><a href=\"/topics/huawei\">Huawei</a></div><div><a href=\"/topics/operating-system\">Operating System</a></div><div><a href=\"/topics/android\">Android</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e652501bffe506932770b9d21f13a91da58029c1f12fa7eceb7598a0bedef2c1","category":"Thai"}