{"title":"HBO Max รีแบรนด์เป็น Max หลังควบรวมกับ Discovery+ เป็นสตรีมมิ่งตัวเดียว","link":"https://www.blognone.com/node/133404","date":1681345398000,"content":"<div><div><div><p>Warner Bros. Discovery ประกาศรวมร่างบริการสตรีมมิ่งในเครือ HBO Max และ Discovery+ เข้าเป็นตัวเดียว ใช้ชื่อใหม่ว่า Max <a href=\"https://www.blognone.com/node/131734\">ตรงตามข่าวลือก่อนหน้านี้</a></p>\n<p>HBO Max เป็นสตรีมมิ่งสายหนังและซีรีส์ของ Warner Bros. ส่วน Discovery+ เป็นสตรีมมิ่งสายไลฟ์สไตล์ของ Discovery เมื่อ<a href=\"https://www.blognone.com/node/127989\">ทั้งสองบริษัทควบรวมกิจการกันในปี 2022</a> ก็ถึงเวลาต้องควบรวมสตรีมมิ่งเข้าด้วยกันเป็นตัวเดียว</p>\n<p>ค่าบริการของ Max มีทั้งหมด 3 แพ็กเกจ ได้แก่</p>\n<ul>\n<li>Max Ad-Lite ราคา $9.99/เดือน</li>\n<li>Max Ad Free ราคา $15.99/เดือน รองรับการดูแบบออฟไลน์</li>\n<li>Max Ultimate Ad Free ราคา $19.99/เดือน รองรับการดูแบบ 4K</li>\n</ul>\n<p>Max จะเริ่มให้บริการภายใต้ชื่อใหม่วันที่ 23 พฤษภาคม 2023 และยังมีเฉพาะในตลาดสหรัฐอเมริกาเท่านั้น เนื้อหาเด่นของ Max ที่เพิ่งประกาศทำคือ Harry Potter เวอร์ชันซีรีส์ที่จะได้ J.K. Rowling มาร่วมผลิตด้วย และ Knight of the Seven Kingdoms: The Hedge Knight ซีรีส์ในจักรวาล Game of Thrones</p>\n<p>ที่มา - <a href=\"https://press.wbd.com/us/media-release/warner-bros-discovery-unveils-max-streaming-service\">Warner Bros. Discovery</a></p>\n<p><img alt=\"No Description\" src=\"https://www.blognone.com/sites/default/files/externals/b7a67459649eac66628d61210248b6a2.jpg\" /></p>\n</div></div></div><div><div>Topics: </div><div><div><a href=\"/topics/hbo-max\">HBO Max</a></div><div><a href=\"/topics/hbo\">HBO</a></div><div><a href=\"/topics/warner-bros-discovery\">Warner Bros. Discovery</a></div><div><a href=\"/topics/online-streaming\">Online streaming</a></div><div><a href=\"/topics/discovery\">Discovery</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"796348c10b39f4cd0742a3dcc4ca4224ad2406a4986d7f88c35f4ad42bc5876d","category":"Thai"}