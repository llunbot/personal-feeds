{"title":"กูเกิลปรับผัง รวมทีม AR, VR, Starline และ Area 120 ไว้ด้วยกัน ใช้ชื่อว่า Labs","link":"https://www.blognone.com/node/125809","date":1636690386000,"content":"<div><div><div><p>กูเกิลสร้างทีมใหม่ในองค์กร โดยรวมเอาทีมหน้าเดิมที่ปั้นนวัตกรรม วิจัยและพัฒนาของใหม่ๆ อย่างทีม AR, VR, <a href=\"https://www.blognone.com/node/122743\">Starline</a> และ Area 120 เข้ามาไว้ใต้หลังคาเดียวกัน โดยใช้ชื่อทีมว่า Labs</p>\n<p>ทีมใหม่นำโดย Clay Bavor ผู้มีบทบาทในกูเกิลมานานโดยเฉพาะด้าน AR VR และ Project Starline บูธวิดีโอคอลแห่งอนาคต โดยเขาจะรายงานตรงต่อ Sundar Pichai ซีอีโอกูเกิล</p>\n<p><img src=\"https://www.blognone.com/sites/default/files/externals/d04cb4fe084a54aa32cee31f928f4f36.jpg\" /></p>\n<p>กูเกิลเคยสร้างทีม Google Labs มาก่อนแล้วในช่วงราวๆ ปี 2002-2011 และได้พัฒนาผลิตภัณฑ์ต่างๆ เช่น Personalized Web Search, Google Web Alerts, Google Docs, Spreadsheets, Google Reader, Google Shopper เป็นต้นซึ่งหลายตัวกลายมาเป็นหนึ่งในผลิตภัณฑ์หลักของกูเกิลแล้ว</p>\n<p>สำหรับ Area 120 นั้น ก่อตั้งครั้งแรกในปี 2016 เป็นหน่วยบ่มเพาะนวัตกรรม ที่มีข้อได้เปรียบคือ สามารถใช้ทรัพยากร และเทคโนโลยีของกูเกิลได้อย่างเต็มที่ ที่ผ่านมาก็สร้างโปรเจกต์ใหม่ๆ หลายอย่าง</p>\n<p>ที่มา - <a href=\"https://techcrunch.com/2021/11/11/google-reorg-moves-ar-vr-starline-and-area-120-into-new-labs-team-reporting-directly-to-sundar-pichai/\">TechCrunch</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/augmented-reality\">Augmented Reality</a></div><div><a href=\"/topics/virtual-reality\">Virtual Reality</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c0882d85ff7d35231829018d6c39178d02be0591a49b5400a70c22151225a68","category":"Thai"}