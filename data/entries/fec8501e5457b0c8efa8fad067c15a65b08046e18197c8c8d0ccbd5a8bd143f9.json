{"title":"สหรัฐฯ เริ่มบังคับให้การทำธุรกรรมคริปโตเกิน 10,000 ดอลลาร์ต้องแจ้งสรรพากร","link":"https://www.blognone.com/node/137463","date":1704251926000,"content":"<div><div><div><p>ตั้งแต่วันที่ 1 มกราคมที่ผ่านมา กฎหมาย Infrastructure Investment and Jobs Act ของสหรัฐฯ เริ่มมีผลบังคับ ทำให้การทำธุรกรรมการโอนคริปโต \"เพื่อทำธุรกิจหรือการซื้อขาย\" (business or trade) ที่มีมูลค่าเกิน 10,000 ดอลลาร์ต้องแจ้งสรรพากรทั้งหมด จากเดิมที่บังคับเฉพาะเงินสดหรือสิ่งเทียบเท่า เช่น เงินสกุลต่างประเทศ หรือแคชเชียร์เช็ค</p>\n<p>แนวทางนี้นับเป็นการผลักดันของรัฐบาลโจ ไบเดนตั้งแต่แรกๆ โดยกระทรวงการคลังสหรัฐฯ <a href=\"https://www.blognone.com/node/122781\">เสนอกฎนี้ตั้งแต่กลางปี 2021</a></p>\n<p>นอกจากการบังคับแจ้งธุรกรรมคริปโตแล้ว สรรพากรสหรัฐฯ ยังเปลี่ยนแนวทางบังคับให้คนที่เคยต้องแจ้งธุรกรรมเงินสดนั้นต้องแจ้งทางอิเล็กทรอนิกส์เท่านั้น ไม่สามารถแจ้งผ่านกระดาษได้ ยกเว้นบางกลุ่มเช่นกลุ่มศาสนา</p>\n<p>การแจ้งธุรกรรมเหล่านี้ต้องกรอก<a href=\"https://www.irs.gov/pub/irs-pdf/f8300.pdf\">ฟอร์ม 8300</a> โดยฝั่งผู้รับเงินเป็นผู้แจ้ง ข้อมูลที่ต้องแจ้งค่อนข้างละเอียด ตั้งแต่ชื่อ, นามสกุล, ที่อยู่, วันเกิด, หมายเลขประจำตัว ตลอดจนประเภทธุรกรรม</p>\n<p>ที่มา - <a href=\"https://www.coincenter.org/new-crypto-tax-reporting-obligations-took-effect-on-new-years-day/\">Coin Center</a></p>\n<p><img alt=\"No Description\" src=\"https://www.blognone.com/sites/default/files/externals/08856da3e0d42b4a4413c53b8f696e06.jpg\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fec8501e5457b0c8efa8fad067c15a65b08046e18197c8c8d0ccbd5a8bd143f9","category":"Thai"}