{"title":"Dell เผลอบอกก่อนไมโครซอฟท์ Windows 11 v24H1 ออกอัพเดตเดือนเมษายน 2024","link":"https://www.blognone.com/node/137528","date":1704591244000,"content":"<div><div><div><p>ไมโครซอฟท์ยังไม่เคยออกมาแถลงใดๆ เกี่ยวกับแผนการออก Windows ของปี 2024 <a href=\"https://www.blognone.com/node/137127\">ที่ลือกันว่าใช้โค้ดเนม Hudson Valley และจะเรียกว่า Windows 12</a> รวมถึง<a href=\"https://www.blognone.com/node/137052\">แผนการเรียกชื่อฮาร์ดแวร์ว่า AI PC</a></p>\n<p>อย่างไรก็ตาม ใน<a href=\"https://www.blognone.com/node/137495\">การเปิดตัวโน้ตบุ๊ก Dell XPS ของปี 2024</a> มีคนเห็นข้อความดอกจันตัวเล็กๆ ว่าฟีเจอร์ Wi-Fi 7 ของ XPS จำเป็นต้องรออัพเดต <strong>Windows 11 v24H1</strong> ที่จะเปิดให้ดาวน์โหลดเดือนเมษายน 2024 และจะพรีโหลดมาพร้อมเครื่องตั้งแต่เดือนสิงหาคม 2024 เป็นต้นไป</p>\n<p>ข้อมูลของ Windows 11 v24H1 เป็นสิ่งที่ไมโครซอฟท์ยังไม่เคยพูดถึงอย่างเป็นทางการมาก่อน แต่กรอบเวลาตามข่าวก็สอดคล้องกับข่าวลือก่อนหน้านี้ ที่บอกว่าไมโครซอฟท์จะอัพเดตตัวแกนระบบปฏิบัติการ (โค้ดเนม Germanium) ในเดือนเมษายน 2024 และจะออกชุดฟีเจอร์ของระบบปฏิบัติการ (โค้ดเนม Hudson Valley) ในเดือนสิงหาคม 2024</p>\n<p>ที่มา - <a href=\"https://mspoweruser.com/dell-microsoft-will-release-windows-11-version-24h1-in-april/\">MSPoweruser</a></p>\n<p><img alt=\"No Description\" src=\"https://www.blognone.com/sites/default/files/externals/a097083d6b9b06d0be7f94c84f4881e0.jpg\" /></p>\n</div></div></div><div><div>Topics: </div><div><div><a href=\"/topics/dell\">Dell</a></div><div><a href=\"/topics/xps\">XPS</a></div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba0ac4594c5465d9b9bb862599494f336700a12b961a5e4e34e3bbfbfdcdef40","category":"Thai"}