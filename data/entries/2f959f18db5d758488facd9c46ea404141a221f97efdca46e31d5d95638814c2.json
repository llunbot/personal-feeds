{"title":"[ไม่ยืนยัน] Apple ทดสอบแอป Apple Watch ปรับพฤติกรรมการกิน คนที่มีภาวะน้ำตาลในเลือดสูง","link":"https://www.blognone.com/node/142783","date":1729952420000,"content":"<div><div><div><p>ผู้อ่าน Blognone ที่ตามข่าวสาร Apple Watch มาตลอด อาจคุ้นว่ามีสองฟีเจอร์ตรวจเช็กสุขภาพ ที่มีข่าวมานานแล้วว่าแอปเปิลต้องการนำมาใส่ในนาฬิกา แต่ยังติดขั้นตอนทั้งปัญหาเทคโนโลยีและการอนุมัติจากหน่วยงานกำกับดูแล นั่นคือตัว<a href=\"https://www.blognone.com/node/136524\">วัดระดับน้ำตาลในเลือด</a> และตัว<a href=\"https://www.blognone.com/node/136524\">วัดความดันเลือด</a></p>\n<p>Mark Gurman แห่ง Bloomberg คนเดิม รายงานข้อมูลภายในแอปเปิลเกี่ยวกับแผนการพัฒนาฟีเจอร์วัดระดับน้ำตาลในเลือด เพื่อยืนยันว่าแอปเปิลต้องการเข็นฟีเจอร์นี้ออกมาให้ได้ นั่นคือแอปเปิลได้ออกแอปทดสอบภายใน สำหรับพนักงานที่มีภาวะก่อนเบาหวาน (ระดับน้ำตาลในเลือดสูง แต่ยังไม่ถูกวินิจฉัยว่าเป็นเบาหวาน) ซึ่งแอปนี้ระบุว่าช่วยแนะนำการกินอาหารแต่ละวัน เป้าหมายคือให้ปรับพฤติกรรมให้ได้</p>\n<p>ข้อมูลนี้อาจบอกได้ว่าฟีเจอร์วัดระดับน้ำตาลในเลือด ที่แอปเปิลต้องการออกแบบการใช้งานจะเป็นแบบใด หรือจริง ๆ แอปเปิลก็สามารถออกแอปนี้มาก่อนเลยก็ได้เช่นกัน</p>\n<p>ที่มา: <a href=\"https://www.bloomberg.com/news/articles/2024-10-25/apple-secretly-tests-blood-sugar-app-in-sign-of-health-ambitions\">Bloomberg</a></p>\n<p><img src=\"https://www.blognone.com/sites/default/files/externals/f436b3bd81c8410397aeee31839f1e18.png\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div><div><a href=\"/topics/health\">Health</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f959f18db5d758488facd9c46ea404141a221f97efdca46e31d5d95638814c2","category":"Thai"}