{"title":"พี่คนนั้นต้องจับสแปมให้แม่นขึ้น ออสเตรเลียเตรียมออกกฎหมายเอาผิดแพลตฟอร์มปล่อยแสกมเมอร์ยิงโฆษณา","link":"https://www.blognone.com/node/140861","date":1720780830000,"content":"<div><div><div><p>กรรมการคุ้มครองผู้บริโภคออสเตรเลีย (Australian Competition and Consumer<br />\nCommission - ACCC) เตรียมเสนอร่างกฎหมายเพื่อเอาผิดแพลตฟอร์มที่ปล่อยให้แสกมเมอร์ใช้แพลตฟอร์มเป็นช่องทางหลอกลวงประชาชน</p>\n<p>ออสเตรเลียมีกฎหมายแบบนี้อยู่ก่อนแล้ว แต่บังคับกับผู้ให้บริการโทรคมนาคมเช่นเครือข่ายโทรศัพท์เท่านั้น แต่คนร้ายมักอาศัยช่องทางแพลตฟอร์มออนไลน์เข้าหลอกลวงประชาชนหนักขึ้นมาก</p>\n<p>ตอนนี้ร่างกฎหมายยังไม่ออกมาว่าจะบังคับให้แพลตฟอร์มทำอะไรบ้าง แต่โทษหากแพลตฟอร์มไม่ทำตามจะเป็นโทษปรับ 50 ล้านดอลลาร์ออสเตรเลีย, 3 เท่าของรายได้ที่เกิดจากการทำผิด, หรือ 30% ของรายได้ในช่วงเวลาที่ทำผิด โดยทาง ACCC หวังว่าจะออกกฎหมายให้ทันสิ้นปีนี้</p>\n<p>Meta ไม่ให้สัมภาษณ์ต่อกฎหมายนี้ แต่บริษัทเคยระบุว่าต้องการแนวปฎิบัติภาคสมัครใจมากกว่าที่จะให้ออกเป็นกฎหมาย</p>\n<p>ที่มา - <a href=\"https://uk.finance.yahoo.com/news/australia-bring-anti-scam-law-044639012.html\">Yahoo! Finance</a></p>\n<p><img alt=\"No Description\" src=\"https://www.blognone.com/sites/default/files/externals/2468285f0c073e543b92754797d9cbfa.png\" /></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbc984bf73ee1b36d37f2fe9a44f78a2a80ac26d4caca5f56039222db009547a","category":"Thai"}