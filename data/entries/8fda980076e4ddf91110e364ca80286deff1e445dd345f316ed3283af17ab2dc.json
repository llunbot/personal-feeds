{"title":"OpenAI เตรียมตั้งสำนักงานที่เกาหลีใต้ บอกมีผู้ใช้งานแบบจ่ายเงินมากเป็นอันดับ 2 ของโลกรองจากอเมริกา","link":"https://www.blognone.com/node/146622","date":1748256723000,"content":"<span>OpenAI เตรียมตั้งสำนักงานที่เกาหลีใต้ บอกมีผู้ใช้งานแบบจ่ายเงินมากเป็นอันดับ 2 ของโลกรองจากอเมริกา</span>\n\n  <div>\n    <div>Body</div>\n              <div><p>OpenAI ประกาศตั้งสำนักงานสาขาแห่งใหม่ที่ประเทศเกาหลีใต้ ซึ่งเป็นแห่งที่ 3 ในทวีปเอเชียต่อจาก<a href=\"https://www.blognone.com/node/139230\">ญี่ปุ่น</a>และ<a href=\"https://www.blognone.com/node/142469\">สิงคโปร์</a> คาดว่าจะเปิดดำเนินการในอีกไม่กี่เดือนข้างหน้า โดยยังไม่ได้ระบุสถานที่ตั้ง</p>\n<p>เกาหลีใต้เป็นหนึ่งในประเทศที่เป็นตลาดสำคัญของ OpenAI จำนวนผู้ใช้งาน ChatGPT เพิ่มขึ้นมากกว่า 4.5 เท่าในปีที่ผ่านมา และเกาหลีใต้ยังเป็นประเทศที่มีจำนวนผู้ใช้งานแบบจ่ายเงินรายเดือนอันดับ 2 ของโลก รองจากสหรัฐอเมริกาเท่านั้น ส่วนภาพรวมจำนวนผู้ใช้ ChatGPT และนักพัฒนาที่ใช้งาน API ก็ติดระดับ Top 10 ส่วนบัญชีผู้ใช้งานองค์กรติดระดับ Top 5</p>\n<p>Jason Kwon หัวหน้าฝ่ายกลยุทธ์ของ OpenAI บอกว่าเกาหลีใต้มีเทคโนโลยีที่รองรับ AI แบบ Full-stack กล่าวคือมีตั้งแต่การผลิตชิปไปจนถึงซอฟต์แวร์ และบริษัทพบการใช้งาน AI สูงในทุกกลุ่มทุกวัยที่นี่</p>\n<p>ที่มา: <a href=\"https://www.koreaherald.com/article/10495708\">The Korea Herald</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Mon, 26/05/2025 - 17:52</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fda980076e4ddf91110e364ca80286deff1e445dd345f316ed3283af17ab2dc","category":"Thai"}