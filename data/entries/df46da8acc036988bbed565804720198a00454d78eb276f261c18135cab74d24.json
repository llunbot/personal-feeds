{"title":"[ลือ] Meta เตรียมเปิดตัวแว่น Quest 3S รุ่นราคาถูกลง, โชว์ต้นแบบแว่น AR ตัวแรก","link":"https://www.blognone.com/node/141635","date":1724682765000,"content":"<div><div><div><p>Mark Gurman นักข่าวคนดังของ Bloomberg ให้ข้อมูลของฮาร์ดแวร์ใหม่ 2 รุ่นที่จะเปิดตัวในงาน Meta Connect 2024 ช่วงวันที่ 25-26 กันยายน</p>\n<ul>\n<li>แว่นตา AR รุ่นต้นแบบ โค้ดเนม Orion ที่น้ำหนักเบาจนใส่ได้ทั้งวัน แว่นรุ่นนี้ถือเป็นความหวังของ Meta มานานที่จะสร้างแว่นขนาดใส่ได้ตลอดวัน แต่มีจอภาพแสดงผลทับซ้อนกับโลกจริงได้ (ลักษณะเดียวกับ Google Glass ในอดีต) ซึ่งต่างจากแว่นตา Ray-Ban ติดกล้องที่ Meta วางขายอยู่ในปัจจุบัน</li>\n<li>แว่น Oculus Quest รุ่นใหม่ที่อาจใช้ชื่อ Quest 3S เป็นแว่นรุ่นราคาถูกราว 300-400 ดอลลาร์ ถูกกว่า Quest 3 ที่ขายราคา 500 ดอลลาร์ โดยบางรุ่นย่อยอาจตัดคอนโทรลเลอร์ออกจากกล่อง (ต้องซื้อแยกเอง) เพื่อกดราคาชุดแว่นให้ถูกลง</li>\n</ul>\n<p>ก่อนหน้านี้เพิ่งมีข่าวลือว่า <a href=\"https://www.blognone.com/node/141618\">Meta ยกเลิกโครงการพัฒนาแว่นรุ่นสูง โค้ดเนม La Jolla</a> ที่จะออกมาสู้กับ Apple Vision Pro ด้วยเหตุผลว่าต้นทุนค่าฮาร์ดแวร์แพงเกินไป</p>\n<p>ที่มา - <a href=\"https://www.bloomberg.com/news/newsletters/2024-08-25/apple-plans-tabletop-robot-while-exploring-mobile-bots-and-humanoid-machines-m09kawex\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/5e5046fdc65d927ea22da3e3367f4669.jpeg\" /></p>\n</div></div></div><div><div>Topics: </div><div><div><a href=\"/topics/meta-quest\">Meta Quest</a></div><div><a href=\"/topics/meta\">Meta</a></div><div><a href=\"/topics/augmented-reality\">Augmented Reality</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df46da8acc036988bbed565804720198a00454d78eb276f261c18135cab74d24","category":"Thai"}