{"title":"DLSite ประกาศหยุดรับชำระด้วยบัตร Visa และ Mastercard ชั่วคราว","link":"https://www.blognone.com/node/139048","date":1712156347000,"content":"<div><div><div><p>DLSite เว็บไซต์จัดจำหน่ายสัญชาติญี่ปุ่นที่นักวาดและผู้สร้างสรรค์ผลงาน (เรียกกันว่าเซอร์เคิล) สามารถจำหน่ายโดจินชิ, เกม, นิยาย, โปรแกรม และเสียงต่าง (รวมไปถึงพากษ์เสียงสวมบทบาท และ Drama CD) ทั้งเนื้อหาทุกเพศวัยรวมไปถึง 18+ โดยจัดจำหน่ายรูปแบบดิจิตอลเป็นหลัก</p>\n<p>บริษัท EISYS ผู้ให้บริการ DLSite ประกาศผ่านเว็บทางการว่าจะหยุดรองรับการชำระผ่านบัตร Visa และ Mastercard ชั่วคราว ทั้งนี้ไม่ได้ระบุว่ากระทบแค่บัตรเครดิตหรือกระทบไปถึงบัตรเดบิตและบัตรเติมเงินเสมือนด้วยหรือไม่ แต่ยังสามารถชำระผ่าน JCB, American Express, E-Wallet กับร้านสะดวกซื้อในประเทศ และช่องทางอื่นๆ ได้ปกติ</p>\n<p>ประกาศนี้มีผลในวันทึ่ 3 เมษายน 2567 ตั้งแต่เวลา 18:00 น. (ตามเวลาประเทศญี่ปุ่น) เป็นต้นไป และได้รับผลกระทบทั้งการชำระเนื้อหาปกติกับเนื้อ 18+</p>\n<p>ทางบริษัทไม่ได้บอกเหตุผลมาตรงๆ ว่าเพราะอะไรถึงตัดสินใจนี้แต่พอจะคาดเดาได้จากเว็บ <a href=\"https://www.blognone.com/node/138737\">Gumroad</a> และ <a href=\"https://www.blognone.com/node/138843\">pixivFANBOX</a> ที่ถูกกดดันจากตัวแทนรับชำระเงิน ทั้งนี้ไม่ได้ระบุว่าจะสามารถกลับมาเปิดให้บริการชำระด้วย Visa และ Mastercard ได้อีกครั้งเมื่อไหร่ และตัวเว็บไซต์เองได้พยายามเปลี่ยนแปลงแท็กค้นหาที่สุ่มเสี่ยงแล้ว แต่คาดว่ายังไม่เพียงพอต่อการกดดันจากทางตัวแทนชำระ</p>\n<p>ที่มา - <a href=\"https://info.eisys.co.jp/dlsite/69dd17c1c4b21c06?locale=en_US\">EISYS</a></p>\n<p><img alt=\"alt=&quot;dlsite announcement&quot;\" src=\"https://www.blognone.com/sites/default/files/externals/60448dd2e67dbbf366d811df1f0130d5.png\" /></p>\n</div></div></div><div><div>Topics: </div><div><div><a href=\"/topics/dlsite\">DLSite</a></div><div><a href=\"/topics/visa\">Visa</a></div><div><a href=\"/topics/mastercard\">Mastercard</a></div><div><a href=\"/topics/japan\">Japan</a></div><div><a href=\"/topics/payment\">Payment</a></div></div></div>","author":"Mekokung","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d35c0a2018333a7eddbb135335fc6376a84264ef55258d79efb5ce37c3634d01","category":"Thai"}