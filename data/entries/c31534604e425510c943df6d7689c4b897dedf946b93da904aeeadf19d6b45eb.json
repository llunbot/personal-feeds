{"title":"ข้อมูล iPadOS 17.4 beta พบ iPad Pro รุ่นใหม่อาจย้ายตำแหน่งกล้องหน้า, Apple Pencil 3 รองรับ Find My","link":"https://www.blognone.com/node/137879","date":1706230572000,"content":"<div><div><div><p>แอปเปิลออกอัพเดต iOS 17.4 และ iPadOS 17.4 เวอร์ชันเบต้าสำหรับให้นักพัฒนาทดสอบ ก่อนที่เวอร์ชันสำหรับผู้ใช้งานทั่วไปจะออก ซึ่งนอกจากอัพเดตสำคัญที่ทำเพื่อ<a href=\"https://www.blognone.com/node/137876\">รองรับกฎหมายดิจิทัลของ EU</a> ให้ผู้ใช้งานโหลดแอปผ่านช่องทางอื่นนอกจาก App Store ได้ ยังพบข้อมูลสินค้าใหม่ด้วย</p>\n<p>โดย 9to5Mac พบโค้ดใน iPadOS 17.4 เบต้า ที่ระบุถึง iPad รุ่นใหม่ เนื่องจากมีการเปลี่ยนข้อความตอนตั้งค่า Face ID จากเดิมบอกว่า Face ID ทำงานได้เมื่อ iPad วางในแนวนอน เป็น ตอนตั้งค่า Face ID นั้น iPad ต้องอยู่ในแนวนอน <strong>ที่กล้องหน้าอยู่ด้านบนของจอ</strong> เมื่อตั้งค่าเสร็จแล้ว Face ID สามารถทำงานได้ทั้งแนวนอนและแนวตั้ง</p>\n<p>ปัจจุบัน iPad Pro เป็นรุ่นเดียวที่รองรับ Face ID แต่กล้องหน้าอยู่ด้านข้างเมื่อวางแนวนอน โดยมี iPad รุ่นเดียวที่กล้องหน้าอยู่ด้านบนเมื่อวางแนวนอนคือ iPad 10th Gen แต่ก็ใช้การปลดล็อกด้วย Touch ID คำอธิบายใหม่นี้จึงตีความได้ว่าอาจมีทั้ง iPad Pro ใหม่ที่ย้ายตำแหน่งกล้องหน้า หรือ iPad ตัวใหม่ (11th Gen) ที่รองรับ Face ID นั่นเอง</p>\n<p>นอกจากนี้ 9to5Mac ยังพบข้อมูลที่ระบุถึง Apple Pencil 3 รุ่นใหม่ โดยจะรองรับ Find My ทำให้สามารถระบุตำแหน่งของอุปกรณ์ได้ด้วย</p>\n<p>ตามข่าวลือที่ออกมาก่อนหน้านี้ iPad รุ่นใหม่ทั้งหมด คาดว่าจะ<a href=\"https://www.blognone.com/node/136706\">เปิดตัวในเดือนมีนาคม</a> ซึ่งเป็นช่วงเดียวกับปี iOS 17.4 น่าจะเปิดให้ใช้งานทั่วไป ข้อมูลนี้จึงดูสอดคล้องว่าจะเห็นฟีเจอร์ใหม่หลายอย่างของ iPad กับ iPadOS 17.4</p>\n<p>ที่มา: 9to5Mac <a href=\"https://9to5mac.com/2024/01/25/ios-17-4-ipad-landscape-face-id-camera/\">[1]</a>, <a href=\"https://9to5mac.com/2024/01/25/apple-pencil-3-find-my/\">[2]</a></p>\n<p><img src=\"https://www.blognone.com/sites/default/files/externals/50664e4d56925665a7bbc00a43c7a848.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipados-17\">iPadOS 17</a></div><div><a href=\"/topics/ios-17\">iOS 17</a></div><div><a href=\"/topics/apple-pencil\">Apple Pencil</a></div><div><a href=\"/topics/ipad-pro\">iPad Pro</a></div><div><a href=\"/topics/ipad\">iPad</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c31534604e425510c943df6d7689c4b897dedf946b93da904aeeadf19d6b45eb","category":"Thai"}