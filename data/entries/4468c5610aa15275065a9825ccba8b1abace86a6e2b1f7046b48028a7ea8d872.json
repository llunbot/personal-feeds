{"title":"Bloomberg เผย พนักงาน Meta ยังไม่สนใจใช้แว่น VR ในการทำงานอยู่ดี","link":"https://www.blognone.com/node/134150","date":1685768331000,"content":"<div><div><div><p>Bloomberg รายงานข้อมูลโดยการสัมภาษณ์พนักงานของ Meta จำนวนหนึ่ง พบว่าพนักงานแทบไม่ใช้แว่น Meta Quest ในการทำงานเลย แม้ว่าบริษัทพยายามขายโซลูชันการใช้แว่น VR ในการทำงานให้กับบริษัทอื่นๆ (ที่ระบุชื่อคือ Walmart และ Accenture) ในการประชุม-ฝึกอบรมก็ตาม</p>\n<p>การปฏิเสธไม่ใช้แว่น VR เกิดขึ้นแม้ในฝ่ายพัฒนา VR เอง รวมถึงผู้บริหารระดับสูงอย่าง Nick Clegg (ตำแหน่งคือ President of Global Affairs ดูแลงานด้านภาครัฐทั้งหมด) เคยลองประชุมด้วย VR แล้วเลิกไปเพราะรู้สึกว่าไม่เวิร์ค นอกจากนี้ นโยบายด้านสุขภาพพนักงานของ Meta เองก็เตือนว่าไม่ควรใช้แว่น VR ต่อเนื่องเกิน 30 นาทีด้วย</p>\n<p>นโยบายของบริษัท Meta ยังไม่สนับสนุนค่าแว่น VR ให้พนักงาน โดยพนักงานส่วนใหญ่จำเป็นต้องซื้อเอง (ในราคาลดจากปกติ) และพนักงานที่ได้รับแจกมีเพียงแค่คนที่ลงทะเบียนเข้าร่วมโครงการทดสอบภายในเท่านั้น</p>\n<p>ที่มา - <a href=\"https://www.bloomberg.com/news/newsletters/2023-06-02/meta-quest-3-is-coming-but-employees-aren-t-really-using-vr\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/c58fc13a32994fbdfdcd60c757d1e2f1.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/metaverse\">Metaverse</a></div><div><a href=\"/topics/virtual-reality\">Virtual Reality</a></div><div><a href=\"/topics/oculus\">Oculus</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4468c5610aa15275065a9825ccba8b1abace86a6e2b1f7046b48028a7ea8d872","category":"Thai"}