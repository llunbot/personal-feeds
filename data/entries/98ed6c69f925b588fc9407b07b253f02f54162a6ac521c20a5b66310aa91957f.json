{"title":"DirectML รองรับ NPU ของ Snapdragon X แล้ว, เปิดทดสอบ WebNN เว็บแอพเรียก NPU","link":"https://www.blognone.com/node/141751","date":1725010143000,"content":"<div><div><div><p>ไมโครซอฟท์มี DirectML เป็นไลบรารีมาตรฐานสำหรับงานประมวลผล AI บนวินโดวส์ <a href=\"https://www.blognone.com/node/139883\">ใช้งานกับฮาร์ดแวร์ได้หลากหลาย</a> ทั้งซีพียู จีพียู และ <a href=\"https://www.blognone.com/node/137259\">NPU</a> โดยก่อนหน้านี้รองรับ NPU ของ Intel Core Ultra</p>\n<p>ล่าสุดไมโครซอฟท์ประกาศว่า DirectML รองรับ Hexagon NPU ของชิป Snapdragon X Elite แล้ว แปลว่านักพัฒนาที่ซื้อ Copilot+ PC พลัง Arm สามารถเรียกใช้งาน NPU ผ่าน DirectML ได้เอง โดยจำเป็นต้องใช้ Windows 11 24H2 ที่ยังมีสถานะเป็นรุ่นทดสอบอยู่</p>\n<p>อีกข่าวที่ไมโครซอฟท์ประกาศมาพร้อมกันคือ WebNN เลเยอร์ที่เปิดให้เว็บเพจ-เว็บแอพสามารถประมวลผล AI จากชิปในเครื่องได้ (ผ่าน DirectML อีกชั้น) ตอนนี้ใช้งานได้แล้วกับชิปที่เป็น Intel Core Ultra และ Snapdragon X โดยตอนนี้<a href=\"https://microsoft.github.io/webnn-developer-preview/\">เปิดให้ทดสอบแล้วแบบ Dev Preview</a></p>\n<p>ที่มา - <a href=\"https://blogs.windows.com/windowsdeveloper/2024/08/29/directml-expands-npu-support-to-copilot-pcs-and-webnn/\">Microsoft</a></p>\n<p>จักรวาล DirectML</p>\n<p><img src=\"https://www.blognone.com/sites/default/files/externals/a76dd2779e70902374e74c2104306f50.png\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/npu\">NPU</a></div><div><a href=\"/topics/microsoft\">Microsoft</a></div><div><a href=\"/topics/machine-learning\">Machine Learning</a></div><div><a href=\"/topics/windows\">Windows</a></div><div><a href=\"/topics/web-application\">Web Application</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98ed6c69f925b588fc9407b07b253f02f54162a6ac521c20a5b66310aa91957f","category":"Thai"}