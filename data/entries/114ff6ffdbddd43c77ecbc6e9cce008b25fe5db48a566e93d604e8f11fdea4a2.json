{"title":"Adobe รายงานผลประกอบการประจำไตรมาส รายได้เพิ่มขึ้น 10%","link":"https://www.blognone.com/node/145254","date":1741909069000,"content":"<div><div><div><p>Adobe รายงานผลประกอบการของไตรมาสที่ 1 ตามปีการเงินบริษัท 2025 สิ้นสุดเดือนกุมภาพันธ์ รายได้ยังคงเติบโตทำสถิติสูงสุดบริษัทอีกไตรมาส เพิ่มขึ้น 10% จากช่วงเดียวกันในปีก่อนเป็น 5,714 ล้านดอลลาร์ มีกำไรสุทธิ 1,811 ล้านดอลลาร์</p>\n<p>Shantanu Narayen ซีอีโอ Adobe บอกว่าบริษัทจะยังสร้างความสำเร็จต่อไปอีกจากการพัฒนาผลิตภัณฑ์ โดยให้ความสำคัญกับนวัตกรรมที่ส่งเสริมลูกค้า ครีเอเตอร์ นักการตลาด และมืออาชีพด้านต่าง ๆ บริษัทมีความพร้อมในยุคของเศรษฐกิจที่ขับเคลื่อนด้วย AI</p>\n<p>Adobe มีรายได้จากกลุ่ม Digital Media 4.23 พันล้านดอลลาร์ เพิ่มขึ้น 11% มีรายรับต่อเนื่อง 1 ปีเพิ่มขึ้น 12.6% เป็น 17.63 พันล้านดอลลาร์ และกลุ่ม Digital Experience มีรายได้ 1.41 พันล้านดอลลาร์ เพิ่มขึ้น 10% และตัวเลขภาระผูกพันตามสัญญาที่ยังไม่รับรู้เป็นรายได้ เพิ่มขึ้นเป็น 19.69 พันล้านดอลลาร์</p>\n<p>ที่มา: <a href=\"https://www.adobe.com/cc-shared/assets/investor-relations/pdfs/21305202/a4t3greafe.pdf\">Adobe</a></p>\n<p><img src=\"https://www.blognone.com/sites/default/files/externals/7a00873253a61dd71e4bfc1e778ee5c9.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"114ff6ffdbddd43c77ecbc6e9cce008b25fe5db48a566e93d604e8f11fdea4a2","category":"Thai"}