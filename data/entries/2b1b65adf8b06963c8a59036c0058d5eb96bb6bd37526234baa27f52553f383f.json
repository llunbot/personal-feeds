{"title":"AI Pin อุปกรณ์ติดเสื้อ ผู้ช่วยอัจฉริยะทำงานด้วย AI สาธิตฟังก์ชันและการใช้งาน ให้เห็นภาพมากขึ้น","link":"https://www.blognone.com/node/138996","date":1711870980000,"content":"<div><div><div><p><strong>AI Pin</strong> อุปกรณ์ติดเสื้อผ้า ที่ทำงานสั่งการบนแนวคิดใหม่ผ่าน AI ซึ่ง<a href=\"https://www.blognone.com/node/136693\">เปิดตัวและสั่งจอง</a>ตั้งแต่ปลายปีที่แล้ว ล่าสุดสินค้าเตรียมเริ่มส่งมอบลอตแรกกลางเดือนเมษายน Humane บริษัทผู้พัฒนา ซึ่งก่อตั้งโดยทีมอดีตพนักงานแอปเปิล เลยเริ่มเปิดเผยข้อมูลเพิ่มเติมของอุปกรณ์นี้</p>\n<p>สเป็กเพิ่มเติมของ Ai Pin มีกล้องหน้าแบบอัลตร้าไวด์ 13MP ในการถ่ายภาพนิ่งจะถ่ายโหมด burst 3 รูปต่อกัน เพื่อให้ได้ภาพที่ดีที่สุด พร้อมแก้ไขสีและปรับปรุงนอยส์ รองรับการเชื่อมต่อกับบริการ 3rd Party หลายตัว เช่น TIDAL สำหรับการฟังเพลง, Google contact และ Google Photos, Microsoft contacts และ iCloud contacts</p>\n<p>AI Pin ยังอัปโหลดวิดีโอคู่มือการใช้งานฟังก์ชันต่าง ๆ ของ AI Pin ความยาว 28 นาที ซึ่งน่าจะทำให้เห็นภาพมากขึ้นว่า AI Pin ทำงานและควบคุมอย่างไร รวมทั้งตอบคำถามว่าอุปกรณ์นี้จะตอบโจทย์การใช้งานหรือไม่</p>\n<p>ที่มา: <a href=\"https://9to5google.com/2024/03/27/humane-ai-pin-google-photos/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/175780ac0bf97cb4c6136485affefcd6.jpg\" /></p>\n</div></div></div><div><div>Topics: </div><div><div><a href=\"/topics/humane\">Humane</a></div><div><a href=\"/topics/ai-pin\">AI Pin</a></div><div><a href=\"/topics/gadget\">Gadget</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b1b65adf8b06963c8a59036c0058d5eb96bb6bd37526234baa27f52553f383f","category":"Thai"}