{"title":"กระทรวงดิจิทัลแถลงกฎหมายอาชญากรรมออนไลน์มีผลแล้ว บัญชีม้ามีความผิด สามารถบล็อคการโอนเงินได้","link":"https://www.blognone.com/node/133055","date":1679028743000,"content":"<div><div><div><p>กระทรวงดิจิทัลฯ แถลงข่าวร่วมกับหน่วยงานที่เกี่ยวข้อง ได้แก่ สำนักงานตำรวจแห่งชาติ, กรมสอบสวนคดีพิเศษ, กสทช., ธนาคารแห่งประเทศไทย, สมาคมธนาคารไทย, และปปง. ว่าเมื่อวานนี้<a href=\"https://ratchakitcha.soc.go.th/documents/140A018N0000000000100.pdf\">พระราชกำหนดมาตรการป้องกันและปราบปรามอาชญากรรมทางเทคโนโลยี</a></p>\n<p>กฎหมายฉบับนี้ให้อำนาจธนาคารเพื่อระงับการทำธุรกรรมของบัญชีที่เกี่ยวข้องกับอาชญากรรมไว้ได้ทันทีที่ผู้เสียหายแจ้งธนาคารและผู้เสียหายต้องแจ้งความภายใน 72 ชั่วโมงโดยสามารถแจ้งความได้ทุกท้องที่ และเจ้าพนักงานแจ้งให้ระงับบัญชีต่อไป 7 วัน</p>\n<p>ปัญหาใหญ่ของการบล็อคบัญชีม้าในการโอนเงินคือคนร้ายมักใช้บัญชีจำนวนมาก แล้วโอนต่อกันเป็นทอดๆ ไปเรื่อยๆ กฎหมายนี้เปิดทางให้สามารถบล็อคบัญชีอื่นๆ ที่มีการโอนเป็นทอดๆ ด้วย อย่างไรก็ดีตอนนี้ระบบแชร์ข้อมูลบัญชียังไม่เรียบร้อยทำให้การบล็อคบัญชีที่โอนต่อเป็นทอดๆ ยังใช้เวลาสักระยะ ระบบแชร์ข้อมูลบัญชีน่าจะเปิดใช้งานได้ในไตรมาสที่สามของปีนี้</p>\n<p>กฎหมายนี้ยังกำหนดให้การเปิดบัญชีม้า และซิมม้าที่เปิดเพื่อให้ผู้อื่นไปใช้งานนั้นเป็นความผิด มีโทษจำคุกไม่เกินสามปีและปรับไม่เกินสามแสนบาท ส่วนการโฆษณาบริการบัญชีม้าและซิมม้านั้นมีโทษจำคุก 2-5 ปี และปรับ 200,000-500,000 บาท</p>\n<p>ที่มา - <a href=\"https://drive.google.com/drive/u/0/folders/1QjfQ-CBBxcHYat-Iy7zC1DDCH2CRCuiZ\">แถลงข่าวกระทรวงดิจิทัล</a></p>\n<p><img alt=\"No Description\" src=\"https://www.blognone.com/sites/default/files/externals/ba33480168bfd0afcdecccaaf7aaba29.jpg\" /></p>\n</div></div></div><div><div>Topics: </div><div><div><a href=\"/topics/mict\">MICT</a></div><div><a href=\"/topics/law\">Law</a></div><div><a href=\"/topics/banking\">Banking</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7983e8813a213f45e8fc0f22a65bc52d9ec35cd75f2afa99c7dcd22a00f46ea","category":"Thai"}