{"title":"ไมโครซอฟท์เผย เลือกภาพพื้นหลังของ Windows 11 ให้เหมาะ Start Menu อยู่ตรงกลาง","link":"https://www.blognone.com/node/123707","date":1626248646000,"content":"<div><div><div><p>ทีมดีไซน์ของไมโครซอฟท์ เขียนบล็อกเล่าเบื้องหลังและแนวคิดการออกแบบ Windows 11 ว่าเริ่มทำในยุค COVID-19 ที่โลกเปลี่ยนไปจากเดิม กระบวนการวิจัยผู้ใช้จึงพบข้อมูลใหม่หลายอย่าง</p>\n<ul>\n<li>หลักการสำคัญที่สุดคือ calmness (ความสงบ) ซึ่งเป็นสิ่งที่คนต้องการในโลกยุคที่วุ่นวาย การออกแบบจึงอิงอยู่บนความคุ้นเคยเดิม แต่ปรับดีไซน์ให้อ่อนโยนขึ้น (soften) และเน้นอารมณ์ความรู้สึก (emotional connection) มากกว่าเดิม</li>\n<li>หลักการอีกข้อคือ พีซีกลับมาเป็นศูนย์กลางอีกครั้ง หลังถูกอุปกรณ์พกพาบดบังไปนาน จุดเด่นของพีซีคือความยืดหยุ่น (flexibility) ที่ช่วยให้ทำงานได้จากทุกแห่ง</li>\n<li>หลักการข้อสุดท้ายคือ การเรียนรู้และการปรับตัวของผู้คนกับสิ่งใหม่ๆ เช่น การทำงานไฮบริด การเรียนออนไลน์ การหาความบันเทิงภายใต้ข้อจำกัดในบ้าน ในแง่การออกแบบจึงต้องพยายามให้คนโฟกัสกับสิ่งที่ทำอยู่ได้ง่ายขึ้น</li>\n</ul>\n<p><img src=\"https://www.blognone.com/sites/default/files/externals/73c8483d1021af68b62265f6f7cd7d0d.jpg\" /></p>\n<p>ไมโครซอฟท์หยิบเคส Start Menu ตัวใหม่มาพูดถึงแนวคิดการออกแบบว่า</p>\n<ul>\n<li>ปรับหน้าตาให้สะอาด เรียบง่ายขึ้น มีสิ่งรบกวนน้อยลง (lesser noise) จึงโฟกัสที่แอพที่ใช้บ่อย และเอกสารที่ต้องใช้</li>\n<li>ปรับหน้าตาให้เหมาะกับอุปกรณ์ทุกแบบ ทุกขนาดหน้าจอ ตั้งแต่ Surface Go ไปจนถึงจอ ultrawide</li>\n<li>ปรับโลโก้ Windows ใหม่ให้สอดคล้องกับภาษาออกแบบยุคใหม่ ใส่แอนิเมชันเพื่อแสดงถึงความมั่นใจในการกดปุ่ม (confidence to interaction)</li>\n<li>ภาพพื้นหลังของ Windows ถูกเลือกมาให้เหมาะกับตำแหน่ง Start Menu อยู่ตรงกลางมากขึ้น</li>\n</ul>\n<p>ภาพรวมของระบบปฏิบัติการเอง จะเคารพในงานที่เราทำอยู่มากขึ้น จะจดจำว่าเรากำลังทำอะไรค้างไว้ โดยไม่มาขัดจังหวะของเรา</p>\n<ul>\n<li>หลักการคือมองว่า เดสก์ท็อปดิจิทัลเหมือนกับโต๊ะทำงานจริงๆ (digital equivalent of your work desk)</li>\n<li>ระบบจัดการหน้าต่างแบบ snap จะจำวิธีจัดการหน้าต่างแบบที่เราชอบ</li>\n<li>ระบบ widget แบบใหม่ ออกแบบมาให้เคารพ flow การทำงานของเรา</li>\n</ul>\n<p>ระบบปฏิบัติการยังมีความเป็นมนุษย์มากขึ้น</p>\n<ul>\n<li>ขอบโค้งมนกว่าเดิม ใช้สีโทนอุ่นมากขึ้น</li>\n<li>ให้ตั้งชื่อเครื่องคอมพิวเตอร์ตั้งแต่ตอนติดตั้ง แทนการตั้งชื่อแบบสุ่มมาให้เปลี่ยนทีหลัง</li>\n</ul>\n<p>ที่มา - <a href=\"https://medium.com/microsoft-design/windows-11-designing-the-next-generation-of-windows-490c02fb6373\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/design\">Design</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8bb026ae29bd1c987b6660407ee9102daf6627af2c5282d1204aa0e961c9ad3","category":"Thai"}