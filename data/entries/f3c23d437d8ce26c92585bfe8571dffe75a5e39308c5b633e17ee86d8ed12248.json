{"title":"Google อัพเดตเครื่องมือและฟีเจอร์เพื่อส่งเสริมความยั่งยืนให้โลก","link":"https://www.blognone.com/node/136189","date":1697023358000,"content":"<div><div><div><p>กูเกิลประกาศเพิ่มเครื่องมือเพื่อส่งเสริมความยั่งยืน (Sustainability) ทั้งการเสริมการอนุรักษ์สิ่งแวดล้อม และเครื่องมือเตือนภัยต่าง ๆ</p>\n<p>โครงการแรกคือ Project Green Light โดยนำ AI มาช่วยคำนวณการเปิดสัญญาณไฟจราจร เพื่อลดการปล่อยคาร์บอนโดยเฉพาะในจุดตัดตามแยกต่าง ๆ เมื่อยานพาหนะต้องจอดรอไฟสัญญาณ ทำให้ยานพาหนะต้องจอดรอน้อยลง 30% ลดการปล่อยคาร์บอนตามแยก 10% ปัจจุบันโครงการนี้ทดสอบแล้วใน 70 แยก ของ 12 เมือง ซึ่งมีบาหลีและจาการ์ตาด้วย</p>\n<p>ต่อมาคือเครื่องมือหาเส้นทางใน Google Maps แบบที่<a href=\"https://www.blognone.com/node/129488\">ประหยัดพลังงานที่สุด</a> เพิ่มเติมในอีกสองประเทศคืออินเดียและอินโดนีเซีย นอกจากนี้ยังเพิ่มตัวเลือกยานพาหนะแบบสองล้อในตัวเลือกด้วย</p>\n<p><img alt=\"No Description\" src=\"https://www.blognone.com/sites/default/files/externals/dc14d1b0a0c2f49537ca05f46bd693f4.png\" /></p>\n<p>สำหรับผู้ใช้งานในอเมริกา Google Search เพิ่มรายละเอียดที่ลงลึกขึ้นเมื่อค้นหาข้อมูลรถยนต์ไฟฟ้า เช่น ระยะเวลาชาร์จแบตเตอรี เทียบการใช้พลังงานต่อระยะทางของรถแต่ละรุ่น กูเกิลยังเพิ่มเครื่องมือเปรียบเทียบสำหรับอุปกรณ์ให้ความร้อน-ความเย็นในบ้าน ตลอดจนเครื่องมือคำนวณการวางแผงโซลาร์เซลล์บนอาคารอีกด้วย</p>\n<p>สุดท้ายเป็นการอัพเดตของเครื่องมือตรวจสอบรายงานภัยพิบัติ โดย <a href=\"https://www.blognone.com/node/133950\">Flood Hub</a> เครื่องมือพยากรณ์น้ำท่วม เพิ่มเติมข้อมูลอีก 800 แห่งใกล้แม่น้ำ ในอเมริกาและแคนาดา ปรับปรุงเครื่องมือรายงานไฟป่า ให้อัพเดตเกือบเรียลไทม์ทุก 15 นาที เมื่อมีเหตุ และเพิ่มเติมข้อมูล <a href=\"https://insights.sustainability.google/places/ChIJO_PkYRozGQ0R0DaQ5L3rAAQ/trees?ty=2022&amp;hl=en-US&amp;utm_source=blog&amp;utm_medium=keyword&amp;utm_campaign=swg-adaptation\">Tree Canopy</a> ที่เก็บข้อมูลพื้นที่สีเขียวอีกกว่า 2,000 เมืองทั่วโลก</p>\n<p>ที่มา: <a href=\"https://blog.google/outreach-initiatives/sustainability/sustainable-with-google-2023-collection/\">กูเกิล</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/google-maps\">Google Maps</a></div><div><a href=\"/topics/sustainability\">Sustainability</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3c23d437d8ce26c92585bfe8571dffe75a5e39308c5b633e17ee86d8ed12248","category":"Thai"}