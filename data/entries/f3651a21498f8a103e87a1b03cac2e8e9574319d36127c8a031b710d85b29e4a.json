{"title":"[ลือ] Apple กำลังเจรจา Google, OpenAI นำ Gemini / GPT มาใส่ใน iPhone","link":"https://www.blognone.com/node/138753","date":1710743533000,"content":"<div><div><div><p>Mark Gurman ขาประจำข่าววงใน Apple รายงานเพิ่มเติมจาก<a href=\"https://www.blognone.com/node/138749\">จดหมายข่าว Power On ประจำสัปดาห์</a> ว่า Apple กำลังเจรจากับ Google ในการนำ Gemini มาใช้งานบน iPhone</p>\n<p>นอกจาก Google แล้ว Apple ยังเจรจากับ OpenAI เพื่อเอาโมเดล GPT มาใช้งานด้วยเช่นกัน ซึ่งก่อนหน้านี้มีข่าวลือว่า <a href=\"https://www.blognone.com/node/137154\">iPhone 16 จะมี Generative AI เสริมเข้ามา</a> ขณะที่ Ming-Chi Kuo นักวิเคราะห์สายซัพพลายเชนที่มีแหล่งข้อมูลของตัวเองบอกว่า<a href=\"https://www.blognone.com/node/137969\">จะยังไม่มาในปีนี้</a> แต่ไม่ว่าเราจะได้เห็น Gen AI ใน iPhone รุ่นใหม่หรือไม่ แต่ข่าวลือการเจรจาใช้โมเดล Gen AI เจ้าอื่นครั้งนี้ น่าจะสะท้อนว่าการพัฒนา AI ของ Apple ภายในยังคงตามเจ้าอื่นอยู่ไม่มากก็น้อย</p>\n<p>ที่มา - <a href=\"https://www.bloomberg.com/news/articles/2024-03-18/apple-in-talks-to-license-google-gemini-for-iphone-ios-18-generative-ai-tools\">Bloomberg</a></p>\n<p><img src=\"https://www.blognone.com/sites/default/files/externals/8141d75c1e3cdba6a154e95b95a8c1ac.jpg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/apple\">Apple</a></div><div><a href=\"/topics/google\">Google</a></div><div><a href=\"/topics/rumour\">Rumour</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3651a21498f8a103e87a1b03cac2e8e9574319d36127c8a031b710d85b29e4a","category":"Thai"}