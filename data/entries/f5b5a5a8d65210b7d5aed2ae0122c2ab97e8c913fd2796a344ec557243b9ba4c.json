{"title":"[ลือ] Apple สั่งเพิ่มการนำเข้า iPhone ที่ผลิตในอินเดียไปขายในสหรัฐ ลดผลกระทบคำสั่งขึ้นภาษีนำเข้า","link":"https://www.blognone.com/node/145723","date":1744074575000,"content":"<div><div><div><p>The Wall Street Journal อ้างแหล่งข่าวที่เกี่ยวข้องเผยว่า แอปเปิลได้สั่งเร่งนำเข้า iPhone จากอินเดียมาสหรัฐอเมริกาจำนวนมาก เพื่อหวังชดเชยความเสี่ยงจาก<a href=\"https://www.blognone.com/node/145630\">คำสั่งขึ้นภาษีนำเข้า</a>สินค้า ซึ่งอินเดียมีอัตราภาษีใหม่ 26% ส่วนจีนซึ่งเป็นฐานการผลิตหลักของ iPhone อัตราภาษีอาจสูงถึง 54%</p>\n<p>ในปีที่ผ่านมาแอปเปิลผลิต iPhone ในอินเดียประมาณ 25 ล้านเครื่อง โดย 10 ล้านเครื่องทำเพื่อขายในอินเดีย แต่แผนล่าสุดนั้นแอปเปิลต้องการให้ iPhone ในอินเดียเกือบทั้งหมดส่งไปที่อเมริกา ซึ่งจะรองรับประมาณ 50% ของ iPhone ที่ขายได้ในอเมริกา นอกจากนี้แอปเปิลยังสั่งเพิ่มการผลิต iPhone ในอินเดียอีกด้วย</p>\n<p>นอกจากการเร่งนำเข้า iPhone จากอินเดียแล้ว มีรายงานว่าผู้บริหารของแอปเปิลก็เร่งเจรจาเพื่อขอยกเว้นภาษีกับรัฐบาลสหรัฐด้วย โดยเมื่อเดือนกุมภาพันธ์ แอปเปิล<a href=\"https://www.blognone.com/node/144883\">ประกาศแผนการลงทุนในสหรัฐ</a>มูลค่า 5 แสนล้านดอลลาร์ ในระยะเวลา 4 ปี</p>\n<p>ที่มา: <a href=\"https://www.wsj.com/tech/apple-iphone-production-china-tariffs-6cc37f40\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/8f277281f0788fb2864c7cd05d78343c.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/india\">India</a></div><div><a href=\"/topics/usa\">USA</a></div><div><a href=\"/topics/iphone\">iPhone</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5b5a5a8d65210b7d5aed2ae0122c2ab97e8c913fd2796a344ec557243b9ba4c","category":"Thai"}