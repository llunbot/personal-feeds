{"title":"Apple ประกาศจัดงาน \"Wonderlust\" คืนวันที่ 12 กันยายน คาดเปิดตัว iPhone 15","link":"https://www.blognone.com/node/135496","date":1693340122000,"content":"<div><div><div><p>แอปเปิลประกาศจัดงานเปิดตัวสินค้าใหม่ โดยมีแท็กไลน์ของงานว่า <strong>Wonderlust</strong> ในคืนวันที่ 12 กันยายน 2023 ซึ่งตรงกับเวลาเที่ยงคืนวันที่ 13 กันยายน ตามเวลาในไทย โดยมีการเชิญสื่อไปร่วมงานที่สำนักงานใหญ่ Apple Park แต่คาดว่าการนำเสนอจะใช้วิดีโอที่บันทึกล่วงหน้าเหมือนงานช่วงที่ผ่านมา</p>\n<p>ภาพในบัตรเชิญเป็นโลโก้แอปเปิล ที่มาพร้อมสีซึ่งคาดว่าสื่อถึงบอดี้ใหม่ iPhone ที่เป็น<a href=\"https://www.blognone.com/node/135060\">ไทเทเนียม</a></p>\n<p>สินค้าหลักที่คาดว่าจะเปิดตัวในงานนี้ก็คือตระกูล <a href=\"https://www.blognone.com/topics/iphone-15\">iPhone 15</a> ตามรอบการออกเป็นประจำทุกปีในช่วงเดือนกันยายน ซึ่งตามข่าวลือก่อนหน้านี้ iPhone 15 จะมาพร้อมกับพอร์ต USB-C, เปลี่ยนมาใช้ปุ่ม Action แทนสวิตช์ปิด-เปิดเดิม, และกล้องซูม Periscope 10x สำหรับรุ่น iPhone 15 Pro Max (ที่อาจใช้ชื่อ <a href=\"https://www.blognone.com/node/135389\">Ultra</a>)</p>\n<p>Apple Watch ก็คาดว่าจะเปิดตัวในงานรอบนี้ด้วยเช่นกัน โดยจะเปิดตัวสองรุ่นคือ Apple Watch Series 9 และ Apple Watch Ultra 2</p>\n<p>ที่มา: <a href=\"https://9to5mac.com/2023/08/29/iphone-15-event-announcement/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/9d96cda84d6537480b221996a42e3af2.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-15\">iPhone 15</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"383c3fa6d89df4deceb29566c7239f3a7b5ff7575c62d24647d902e300e3ed70","category":"Thai"}