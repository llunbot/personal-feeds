{"title":"บริษัท Tech รายใหญ่ ร่วมกันจัดตั้งกลุ่ม CoSAI ผลักดันแนวทางออกแบบ AI ที่มีความปลอดภัย","link":"https://www.blognone.com/node/140960","date":1721346232000,"content":"<div><div><div><p>บริษัทเทคโนโลยีรายใหญ่หลายแห่ง ประกาศร่วมกันจัดตั้งกลุ่มด้านความปลอดภัยของ AI (Coalition for Secure AI - CoSAI) มีเป้าหมายเพื่อออกแบบแนวทางและเครื่องมือ สำหรับการพัฒนาปัญญาประดิษฐ์ที่มีความปลอดภัยตั้งแต่ขั้นตอนออกแบบ ในแบบโอเพนซอร์ส เพื่อให้ปัญญาประดิษฐ์ปลอดภัยและน่าเชื่อถือ</p>\n<p>CoSAI จะออกแบบแนวทางตั้งแต่การเริ่มสร้าง พัฒนา และดีพลอยระบบที่เกี่ยวกับปัญญาประดิษฐ์ เน้นไปที่การลดความเสี่ยงจากเหตุการณ์ที่เป็นภัยเช่น การเจาะโมเดล, การวางยาข้อมูลให้โมเดล, หรือการยิง Prompt เพื่อก่อกวนระบบ โดยต้องการเผยแพร่ตัววัดผลประเมินความปลอดภัยของในความเสี่ยงด้านต่าง ๆ</p>\n<p>บริษัทเทคโนโลยีที่ร่วมก่อตั้ง CoSAI ในช่วงแรกนี้ประกอบด้วย Google, IBM, Intel, Microsoft, NVIDIA, PayPal, Amazon, Anthropic, Cisco, Chainguard, Cohere, GenLab, OpenAI และ Wiz</p>\n<p>ที่มา: <a href=\"https://www.oasis-open.org/2024/07/18/introducing-cosai/\">OASIS</a></p>\n<p><img alt=\"No Description\" src=\"https://www.blognone.com/sites/default/files/externals/445309a8603b11c2bd46cc803f0689af.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/security\">Security</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"876154f846e718861389a56c2955693ddcd2367e820d71e92ad1757e4aed8a2f","category":"Thai"}