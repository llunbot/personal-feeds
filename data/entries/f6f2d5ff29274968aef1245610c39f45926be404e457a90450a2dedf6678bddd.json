{"title":"Google Research เผยแพร่งานวิจัย Lumiere โมเดล AI สร้างคลิปวิดีโอ ที่คงสไตล์ต้นแบบไว้ได้ครบ","link":"https://www.blognone.com/node/137872","date":1706195487000,"content":"<div><div><div><p>Google Research เปิดตัว Lumiere โมเดล AI สำหรับสร้างวิดีโอขึ้นจาก Prompt ตัวหนังสือ หรือรูปภาพต้นแบบ มีจุดเด่นคือโมเดลทำงาน โดยดูองค์ประกอบในภาพข้อมูลตั้งต้น และสร้างวิดีโอต่อเนื่องขึ้นจากสิ่งเหล่านั้น ทำให้รักษาภาพรวมและสไตล์ไว้ได้มากกว่าโมเดลอื่น</p>\n<p>ตัวอย่างวิดีโอที่สร้างขึ้นมาจาก Lumiere มีหลายรูปแบบทั้ง Text-to-Video สร้างคลิปสั้นตามข้อความอินพุท, Image-to-Video ให้รูปภาพตั้งต้นแล้วใส่อินพุทสิ่งที่ต้องการให้ภาพเคลื่อนไหว, Stylized Generation กำหนดภาพรูปแบบตั้งต้น แล้วสร้างผลลัพธ์ตามอินพุทที่ต้องการให้ได้โทนเดียวกัน</p>\n<p>นอกจากนี้ยังมีเครื่องมืออื่นทั้ง การแก้ไขวิดีโอให้เป็นตามสไตล์ที่กำหนด, การแก้ไขวิดีโอตามตำแหน่งที่ระบุ, การกำหนดพื้นที่ให้ภาพเคลื่อนไหวเพียงบางจุดเท่านั้น, เติมพื้นที่ส่วนที่ขาดหายให้วิดีโอ</p>\n<p>สถานะของ Lumiere ยังเป็นเอกสารงานวิจัย โดยเทรน Text-to-Video ด้วยชุดข้อมูลวิดีโอ 30 ล้านคลิป คลิปผลลัพธ์ความยาว 5 วินาที 80 เฟรม (16 fps) ขนาด 128x128</p>\n<p>ที่มา: <a href=\"https://lumiere-video.github.io/\">Lumiere</a> ผ่าน <a href=\"https://petapixel.com/2024/01/25/googles-new-ai-video-generator-looks-incredible/\">PetaPixel</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-research\">Google Research</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6f2d5ff29274968aef1245610c39f45926be404e457a90450a2dedf6678bddd","category":"Thai"}