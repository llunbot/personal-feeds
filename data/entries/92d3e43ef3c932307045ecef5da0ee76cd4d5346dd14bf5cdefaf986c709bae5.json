{"title":"ผู้พิพากษารัฐเท็กซัสออกกฎให้ทนายตรวจสอบเนื้อหาที่สร้างจาก AI หลังมีกรณีใช้คดีปลอมในชั้นศาล","link":"https://www.blognone.com/node/134102","date":1685531536000,"content":"<div><div><div><p>หลังจากที่ <a href=\"https://www.blognone.com/node/134071\">ทนาย Steven Schwartz ถูกลงโทษหลังใช้คดีปลอมจาก ChatGPTมาใช้ในชั้นศาล</a> มาคราวนี้ผู้พิพากษา Brantley Starr ในรัฐเท็กซัสได้กำหนดเกณฑ์ใหม่ด้วย \"ใบรับรองว่าด้วย Generative AI\" ซึ่งระบุว่า ทนายที่ว่าความในศาลของเขาจะต้องยืนยันว่า “ไม่มีการใช้ Generative AI (เช่น ChatGPT, Harvey.AI หรือ Google Bard) เพื่อสร้างสำนวนในเอกสารที่ใช้ในชั้นศาล ซึ่งรวมถึง \"การอ้างคำพูด การอ้างอิง การถอดความยืนยัน และการวิเคราะห์ทางกฎหมาย\"  หรือหากมีก็จะต้องมีการตรวจสอบความถูกต้องโดยสื่อสิ่งพิมพ์หรือฐานข้อมูลทางกฎหมายแบบดั้งเดิมซึ่งจัดทำโดยมนุษย์เท่านั้น”</p>\n<p>แม้ว่า Brantley Starr จะเป็นผู้พิพากษาเพียงคนเดียวที่เริ่มใช้หลักการนี้ แต่ก็มีแนวโน้มว่าผู้อื่นจะหันมายึดถือกฎนี้เช่นกัน โดยผู้พิพากษา Starr ระบุด้วยว่าAI อาจเป็นเทคโนโลยีที่เป็นประโยชน์ แต่การใช้งานจะต้องมีการระบุอย่างชัดเจนและถูกตรวจสอบความถูกต้อง</p>\n<p>ที่มา : <a href=\"https://techcrunch.com/2023/05/30/no-chatgpt-in-my-court-judge-orders-all-ai-generated-content-must-be-declared-and-checked/\">TechCrunch</a></p>\n<p><img src=\"https://www.blognone.com/sites/default/files/externals/d32b227799f0742e4a88d675a4325917.jpg\" alt /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/lawsuit\">Lawsuit</a></div><div><a href=\"/topics/usa\">USA</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92d3e43ef3c932307045ecef5da0ee76cd4d5346dd14bf5cdefaf986c709bae5","category":"Thai"}