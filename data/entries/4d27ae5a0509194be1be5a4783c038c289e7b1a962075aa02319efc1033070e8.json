{"title":"หัวหน้าทีม Threads ตอบคำถาม มุมมองของแพลตฟอร์มในอนาคต และโอกาสที่จะแซง X","link":"https://www.blognone.com/node/136452","date":1698470911000,"content":"<div><div><div><p>Threads แพลตฟอร์มโซเชียลของ Meta ที่หวังแข่งกับ X หรือ Twitter เปิดตัวให้ใช้งานมาเกือบ 4 เดือนแล้ว แม้หลายคนจะลืมไปแล้วว่ามีแอปนี้ แต่ Meta ก็ยังหาวิธีดึงให้คนมาใช้งานตลอด ล่าสุด Adam Mosseri หัวหน้าทีม Instagram ซึ่งรับผิดชอบโครงการ Threads นี้ด้วย โพสต์ Q&amp;A ให้ถามอะไรก็ได้ (AMA) และเขาตอบหลายประเด็นเกี่ยวกับ Threads ไว้ดังนี้</p>\n<p><a href=\"https://www.threads.net/@mosseri/post/Cy6PkV7vlU5\">คำถามแรก</a>คือเขามองความสำเร็จของ Threads เป็นแบบไหนใน 1 ปี? Mosseri บอกว่าภาพในระยะยาวเขามองเป็นพื้นที่แบบทางการที่ใช้สนทนาเรื่องต่าง ๆ ในโลกออนไลน์ สะท้อนมุมมองวัฒนธรรมได้ตามขนาดของแพลตฟอร์ม เขายอมรับว่าวันนี้ Threads ยังไม่ใช่พื้นที่สนทนาออนไลน์ที่ใหญ่ที่สุด แต่ทีมเห็นโอกาสที่จะแซง Twitter หรือ X ได้ ด้วยการปรับปรุงเพิ่มฟีเจอร์ในทุกสัปดาห์</p>\n<p>เมื่อ<a href=\"https://www.threads.net/@mosseri/post/Cy6PtMBPI-I\">ถามถึงฟังก์ชันแฮชแท็ก</a>หรืออะไรที่คล้ายกัน เขาบอกว่าข้อดีของฟีเจอร์นี้ทำให้สามารถค้นและสนทนาหัวข้อเดียวกันได้ง่ายขึ้น แต่เขามองว่าแฮชแท็กไม่ใช่สิ่งที่จะช่วยเปลี่ยนแนวทางของ Threads ได้นัก เป็นฟีเจอร์สำคัญที่ควรมี แต่ไม่ได้คาดหวังว่าจะทำให้เกมเปลี่ยนนัก</p>\n<p>Mosseri ยังพูดถึง Threads <a href=\"https://www.blognone.com/node/135435\">เวอร์ชันบนเว็บ</a>ที่ ยอมรับว่าฟีเจอร์ใหม่เมื่อเพิ่มเข้ามา iOS และ Android จะได้ก่อน ส่วนเว็บนั้นไม่ใช่สิ่งที่ทีมโฟกัสเป็นหลัก</p>\n<p>ที่มา: <a href=\"https://www.theverge.com/2023/10/27/23935436/meta-threads-platform-online-public-conversations\">The Verge</a></p>\n<p><img src=\"https://www.blognone.com/sites/default/files/externals/3ed877eb414e9f61d980683d06a20d61.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d27ae5a0509194be1be5a4783c038c289e7b1a962075aa02319efc1033070e8","category":"Thai"}