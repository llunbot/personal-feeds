{"title":"Rancher ออกเวอร์ชัน 2.6 - เวอร์ชันแรกภายใต้เจ้าของใหม่ SUSE, ยกเครื่อง UI ใหม่","link":"https://www.blognone.com/node/124596","date":1630772746000,"content":"<div><div><div><p>หลัง <a href=\"https://www.blognone.com/node/117358\">SUSE ซื้อกิจการ Rancher Labs ผู้พัฒนาดิสโทร Kubernetes ช่วงกลางปี 2020</a> เวลาผ่านมาหนึ่งปีกว่าๆ ทาง Rancher Labs ก็ออก Rancher 2.6 ซึ่งเป็นเวอร์ชันใหญ่ครั้งแรกใต้ร่มของเจ้าของใหม่ SUSE (ชื่อผลิตภัณฑ์อย่างเป็นทางการตอนนี้คือ SUSE Rancher 2.6)</p>\n<p>ของใหม่ใน Rancher 2.6 มีหลายอย่าง ตั้งแต่ดีไซน์​ UI ใหม่หมด หน้าตาสวยและเรียบง่ายกว่าเดิม รวมถึงฟีเจอร์อื่นๆ ดังนี้</p>\n<ul>\n<li>รองรับ full lifecycle management (LCM) บนคลาวด์หลายค่าย เช่น Google GKE, Azure AKS จากของเดิมที่รองรับแต่ Amazon EKS ทำให้การย้ายหรือสเกลคลัสเตอร์ข้ามคลาวด์สะดวกขึ้น เป็นมาตรฐานเดียวกัน</li>\n<li>รองรับอิมเมจ SUSE Linux Enterprise Base Container Image (SLE BCI) ทำงานร่วมกับดิสโทรฝั่ง SUSE ได้อย่างแนบแน่น</li>\n<li>ฟีเจอร์พรีวิว สามารถสั่งคำสั่ง GitOps ลงไปที่คลัสเตอร์ได้เลย</li>\n<li>ฟีเจอร์ด้านความปลอดภัย กำหนด RBAC policies, OPA Gatekeeper รวมถึงการทำ Token Hashing</li>\n<li>ตรวจสอบล็อกแยกตามผู้ใช้ User-Level Audit Log Traceability</li>\n</ul>\n<p><img src=\"https://www.blognone.com/sites/default/files/externals/857025251a5321f5e1729a356a63560f.jpg\" /></p>\n<p><img src=\"https://www.blognone.com/sites/default/files/externals/a577aa1a4cc5ec1b3353dbfe114dd0fe.png\" /></p>\n<p>ที่มา - <a href=\"https://rancher.com/products/rancher/2.6\">Rancher Labs</a>, <a href=\"https://community.suse.com/posts/rancher-26-a-21st-century-convertible\">SUSE</a>, <a href=\"https://www.zdnet.com/article/suse-releases-its-first-version-of-rancher-rancher-2-6/\">ZDNet</a></p>\n</div></div></div><div><div>Topics: </div><div><div><a href=\"/topics/rancher\">Rancher</a></div><div><a href=\"/topics/suse\">SUSE</a></div><div><a href=\"/topics/kubernetes\">Kubernetes</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0ceb33d2eaf9edc3080ea5d068d368529920cdb94bf0f062884c492608da77f","category":"Thai"}