{"title":"ปิดช่องโหว่ Honey, Chrome แก้กฎ การเปลี่ยน Affiliate ต้องแสดงตัวให้ผู้ใช้รู้ตัว","link":"https://www.blognone.com/node/145229","date":1741793430000,"content":"<div><div><div><p>Chrome Web Store เปลี่ยนนโยบายการแทรก affiliate ใหม่ หลังจากเกิดเหตุการณ์ <a href=\"https://www.blognone.com/node/113263\">Honey บริการค้นหาคูปองของ PayPal</a> นำโค้ด affiliate ของตัวเองไปทับลิงก์ที่ผู้ใช้กดผ่านช่องทางของเหล่าอินฟลูเอนเซอร์ชื่อดังจำนวนมาก</p>\n<p>เนื่องจากช่องทางใช้งานหลักของ Honey คือส่วนขยาย (extension) ของ Chrome ทำให้มันสามารถติดตามการเบราว์เว็บของผู้ใช้ได้ และเมื่อผู้ใช้กำลัง Checkout ตัว Honey ก็จะพยายามค้นหาคูปองพร้อมกับเปลี่ยน cookie สำหรับแสดงตัวผู้แนะนำสินค้า affiliate เป็นของตัวเอง</p>\n<p>แนวทางนี้ทำให้ผู้ซื้อที่หลายครั้งตั้งใจกดลิงก์ผ่านทางช่องทางของอินฟลูเอนเซอร์ที่ต้องการสนับสนุน แต่หากในเครื่องมี Honey ติดตั้งอยู่ จะกลายเป็นส่งส่วนแบ่งให้ Honey โดยไม่รู้ตัว แนวทางนี้ทำให้<a href=\"https://www.youtube.com/watch?v=EAx_RtMKPm8\">เหล่าอินฟลูเอนเซอร์แสดงความไม่พอใจ</a></p>\n<p>กฎใหม่นี้บังคับชัดเจนว่าส่วนขยายต้องแจ้งผู้ใช้ว่ามีการแก้ไข affiliate และเมื่อกำลังจะเปลี่ยน cookie จริงๆ ก็ต้องแจ้งให้ผู้ใช้รู้ตัวอีกทีหนึ่ง</p>\n<p>ที่มา - <a href=\"https://developer.chrome.com/docs/webstore/program-policies/affiliate-ads\">Chrome Developer</a></p>\n<p><img alt=\"No Description\" src=\"https://www.blognone.com/sites/default/files/externals/d04d1f7eecff3729dd1f333851ec6f33.jpg\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/paypal\">PayPal</a></div><div><a href=\"/topics/extension\">Extension</a></div><div><a href=\"/topics/browser\">Browser</a></div><div><a href=\"/topics/security\">Security</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c39632f084cf7ab4bbd0eb752587a9cb0dce6f52381a8dc56b7566b0422c5ac4","category":"Thai"}