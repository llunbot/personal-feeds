{"title":"1Password พบโดนแฮกระบบหลังบ้านสำหรับพนักงานจากช่องโหว่ Okta พบระบบโดนเจาะนาน 3 สัปดาห์ก่อนอุด","link":"https://www.blognone.com/node/136368","date":1698116928000,"content":"<div><div><div><p>1Password บริการเก็บรหัสผ่านรายงานเหตุความปลอดภัยไซเบอร์ โดยคนร้ายพยายามเรียกใช้ฟังก์ชั่นขอดูรายชื่อผู้ดูแลระบบบนระบบของ Okta ที่เพิ่งรายงานช่องโหว่ในระบบซัพพอร์ต<a href=\"https://www.blognone.com/node/136335\">เมื่อสัปดาห์ที่แล้ว</a></p>\n<p>ทาง 1Password ยืนยันว่าบัญชีที่แฮกเกอร์ใช้นั้นเป็นบัญชีที่ขอซัพพอร์ตกับทาง Okta และมีการส่งไฟล์ HAR เพื่อตรวจสอบการทำงาน แต่เหตุการณ์ของ 1Password นั้นพบการเข้าถึงตั้งแต่วันที่ 29 กันยายนที่ผ่านมา โดยพยายามไปเปิด user บนระบบ Google เพิ่มเติมเพื่อเก็บล็อกอินไว้ใช้ภายหลัง ทีมงานตัดสินใจล้าง session ทั้งระบบออกหมดทันทีและปิดการล็อกอินจากระบบนอก Okta ออก หลังจากนั้นเมื่อวันที่ 2 ตุลาคม คนร้ายก็พยายามล็อกอินกลับเข้ามาผ่าน Google ที่สร้างไว้แต่เนื่องจากคอนฟิกห้ามไว้แล้วความเสียหายจึงจำกัด</p>\n<p>ทาง BeyondTrust ออกมารายงานเช่นกันว่าพบการเจาะระบบผ่านข้อมูลที่ส่งให้ Okta ตั้งแต่วันที่ 2 ตุลาคม และแจ้งทาง Okta ทันที แต่ยังพบว่าการตอบสนองล่าช้า หลายครั้งทาง Okta ส่งล็อกให้ไม่ครบถ้วน จนสุดท้ายทาง Okta ออกมายอมรับว่าระบบถูกแฮกเมื่อวันที่ 20 ตุลาคมที่ผ่านมา</p>\n<p>Okta ระบุว่าลุกค้าที่ได้รับผลกระทบมีจำนวน 1% ซึ่งก็น่าจะเป็นองค์กรขนาดใหญ่จำนวนมาก หลังจากนี้อาจจะมีรายงานจากองค์กรอื่นๆ ที่สอบสวนเพิ่มเติมต่อไป</p>\n<p>ที่มา - <a href=\"https://blog.1password.com/okta-incident/\">1Password</a>, <a href=\"https://blog.cloudflare.com/how-cloudflare-mitigated-yet-another-okta-compromise/\">Cloudflare</a>, <a href=\"https://www.beyondtrust.com/blog/entry/okta-support-unit-breach\">BeyondTrust</a></p>\n<p><img src=\"https://www.blognone.com/sites/default/files/externals/17a8f53bd0f44553f7562bd03de6ebe1.png\" /></p>\n</div></div></div><div><div>Topics: </div><div><div><a href=\"/topics/okta\">Okta</a></div><div><a href=\"/topics/hacking\">Hacking</a></div><div><a href=\"/topics/security\">Security</a></div><div><a href=\"/topics/1password\">1Password</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3efaec19bf0d9a1a5f6a126cd006898b1f7c4be074a7cbfa13a09d44a912c264","category":"Thai"}