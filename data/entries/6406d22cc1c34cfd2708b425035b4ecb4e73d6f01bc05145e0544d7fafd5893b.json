{"title":"เปิดตัว Quake II Remastered กราฟิก 4K, ภาคเสริมใหม่, ลงทุกเครื่อง ในราคา 9.99 ดอลลาร์","link":"https://www.blognone.com/node/135227","date":1691718307000,"content":"<div><div><div><p>Bethesda และ id Software เปิดตัว Quake II Remastered ตาม<a href=\"https://www.blognone.com/node/134493\">ข่าวลือก่อนหน้านี้</a> โดยเป็นการรีมาสเตอร์กราฟิกใหม่รองรับ 4K, มัลติเพลเยอร์แบบ cross-play ข้ามคอนโซล และเพิ่มฉากใหม่ ตามแนวทางของ <a href=\"https://www.blognone.com/node/124331\">Quake I Remastered ที่ออกในปี 2021</a></p>\n<p>สิ่งที่ปรับปรุงใน Quake II Remastered</p>\n<ul>\n<li>ปรับปรุงกราฟิกที่รองรับสูงสุด 4K@120Hz, จอ widescreen</li>\n<li>ภาคเสริมเดิม The Reckoning กับ Ground Zero รวมกัน 30 เลเวล</li>\n<li>ภาคเสริมใหม่ชื่อ Call of the Machine สร้างโดยสตูดิโอ MachineGames ที่เคยทำเกม Wolfenstein: The New Colossus มีทั้งหมด 28 เลเวล</li>\n<li>แผนที่ Deathmatch อันใหม่</li>\n<li>โหมดเกม Quake II 64 ที่เคยพอร์ตลง Nintendo 64</li>\n<li>มัลติเพลเยอร์แบบ online/local co-op 4 คน, มัลติเพลเยอร์ online 16 คน แบบใช้บ็อตช่วยเล่นได้ รองรับ cross-play ข้ามทุกแพลตฟอร์ม</li>\n</ul>\n<p>เกมวางขายบนทุกแพลตฟอร์มได้แก่ PC, Xbox One, Xbox Series X|S, PlayStation 4, PlayStation 5,  Nintendo Switch ในราคา 9.99 ดอลลาร์ รวมถึงเล่นได้บน Game Pass ด้วย</p>\n<p>เรียกได้ว่ามีทุกอย่างที่เกมเมอร์ต้องการในราคาไม่แพง แถมยังมีตัวเปรียบเทียบเป็น <a href=\"https://www.blognone.com/node/135165\">Red Dead Redemption ที่เพิ่งออกมาไล่เลี่ยกัน</a> และ<a href=\"https://www.blognone.com/node/135204\">โดนวิจารณ์หนักว่าไม่คุ้มราคา</a></p>\n<p><img alt=\"No Description\" src=\"https://www.blognone.com/sites/default/files/externals/a7af26bd6b7fdc0334f3abeef3880c40.jpg\" /></p>\n<blockquote><p>Reintroducing Quake II, the legendary sci-fi action FPS. This enhanced version features new content, online multiplayer/co-op with cross-play, optional deathmatch bots, visual upgrades and now up to 120hz in 4K! Available now on all platforms and <a href=\"https://twitter.com/XboxGamePass?ref_src=twsrc%5Etfw\">@XboxGamePass</a>! <a href=\"https://t.co/YGDW6V7Eaj\">pic.twitter.com/YGDW6V7Eaj</a></p>\n<p>— Quake Champions (@Quake) <a href=\"https://twitter.com/Quake/status/1689686728288739349?ref_src=twsrc%5Etfw\">August 10, 2023</a></p></blockquote>\n<p>ที่มา - <a href=\"https://bethesda.net/en/article/6ucW3H8R8mYDWrn3ndqgYX/quake-ii-enhanced-release\">Bethesda</a></p>\n</div></div></div><div><div>Topics: </div><div><div><a href=\"/topics/quake\">Quake</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div><div><a href=\"/topics/id-software\">id Software</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6406d22cc1c34cfd2708b425035b4ecb4e73d6f01bc05145e0544d7fafd5893b","category":"Thai"}