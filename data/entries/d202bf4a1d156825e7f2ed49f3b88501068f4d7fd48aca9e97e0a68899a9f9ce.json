{"title":"Elon Musk มองว่าข้อมูลในโลกจริงสำหรับเทรน AI เหลือไม่มากแล้ว  ทางออกคือข้อมูลสังเคราะห์ แม้จะทำให้โมเดลมีอคติมากขึ้น","link":"https://www.blognone.com/node/144036","date":1736498340000,"content":"<div><div><div><p>Elon Musk และผู้เชี่ยวชาญด้าน AI คนอื่นๆ มองว่าข้อมูลในโลกจริง (real-world data) สำหรับการฝึกอบรมโมเดล AI เหลือให้ใช้ไม่มากแล้ว เพราะความรู้ของมนุษย์ที่สะสมมา ถูกนำมาใช้ในการฝึกอบรม AI หมดแล้ว</p>\n<p>เหมือนกับที่ Ilya Sutskever อดีตหัวหน้านักวิทยาศาสตร์ของ OpenAI ที่เคยบอกว่าอุตสาหกรรม AI เข้าถึงจุดที่พีกของข้อมูล (peak data) แล้ว ซึ่งคาดว่าข้อมูลการฝึกอบรมที่มีน้อยลง จะทำให้ต้องเปลี่ยนวิธีการฝึกอบรมโมเดลในปัจจุบัน</p>\n<p>แนวทางแก้ไขที่ Musk เสนอคือการใช้ข้อมูลสังเคราะห์ (synthetic data) หรือข้อมูลที่สร้างโดยโมเดล AI เอง บริษัทต่างๆ เช่น Microsoft, Meta, OpenAI และ Anthropic ได้นำแนวทางนี้ไปใช้แล้ว</p>\n<p>ตรงกับที่ Gartner ประมาณการว่า 60% ของข้อมูลที่ใช้สำหรับการฝึกอบรม และวิเคราะห์โมเดล AI ในปี 2024 ถูกสร้างขึ้นแบบสังเคราะห์</p>\n<p>แม้ว่าข้อมูลสังเคราะห์จะช่วยประหยัดต้นทุน และทำให้โมเดลเรียนรู้ด้วยตนเองได้อย่างต่อเนื่อง แต่ก็ทำให้โมเดลมีความคิดสร้างสรรค์น้อยลง และมีอคติมากขึ้น เนื่องจากข้อมูลสังเคราะห์ซึมซับอคติจากข้อมูลต้นแบบที่ถูกใช้ในการสังเคราะห์ข้อมูลใหม่ขึ้นมา</p>\n<p>ที่มา: <a href=\"https://techcrunch.com/2025/01/08/elon-musk-agrees-that-weve-exhausted-ai-training-data/\">TechCrunch</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt=\"Elon Musk\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/data\">Data</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d202bf4a1d156825e7f2ed49f3b88501068f4d7fd48aca9e97e0a68899a9f9ce","category":"Thai"}