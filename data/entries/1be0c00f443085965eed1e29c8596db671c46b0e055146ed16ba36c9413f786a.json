{"title":"ไมโครซอฟท์นำเกมเก่าคลาสสิค Activision ยุค 80s/90s มาให้เล่นบน Game Pass","link":"https://www.blognone.com/node/146555","date":1747883623000,"content":"<span>ไมโครซอฟท์นำเกมเก่าคลาสสิค Activision ยุค 80s/90s มาให้เล่นบน Game Pass</span>\n\n  <div>\n    <div>Body</div>\n              <div><p>ไมโครซอฟท์ประกาศนำเกมเก่าคลาสสิคของ Activision ยุค 80s และ 90s จำนวนประมาณ 50 เกม มาให้เล่นกันบน Game Pass ทั้งบน Xbox, PC และคลาวด์ ภายใต้ชื่อ <strong>Retro Classics</strong></p>\n<p>ตัวอย่างเกมในชุด Retro Classics ได้แก่ Commando, Grand Prix, Kaboom!, Mech Warrior 2: 31st Century Combat, Pitfall! โดยถูกพอร์ตมาเล่นบนเครื่องสมัยใหม่ มีฟีเจอร์การเล่นออนไลน์กับเพื่อน, leaderboard, achievement และเป็นครั้งแรกที่หลายเกมมีฟีเจอร์ save/load ด้วย</p>\n<p>ไมโครซอฟท์บอกว่าโครงการนี้เป็นส่วนหนึ่งของนโยบายการอนุรักษ์เกมเก่าให้เล่นบนเครื่องสมัยใหม่ โดยร่วมพัฒนากับบริษัท Antstream Arcade ที่ทำเรื่องการอนุรักษ์เกมเก่าอยู่แล้ว และอนาคตจะเพิ่มเกมจาก Activision และ Blizzard ให้เป็น 100 เกมด้วย</p>\n<p>ที่มา - <a href=\"https://news.xbox.com/en-us/2025/05/21/xbox-may-update-retro-classics-pc-gaming-updates/\">Xbox</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/22/2025 - 10:13</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1be0c00f443085965eed1e29c8596db671c46b0e055146ed16ba36c9413f786a","category":"Thai"}