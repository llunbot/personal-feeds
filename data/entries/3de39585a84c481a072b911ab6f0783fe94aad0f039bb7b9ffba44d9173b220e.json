{"title":"[ลือ] Oppo อาจถอนตัวจากฝรั่งเศศอีกแห่ง หลังถอนตัวจากเยอรมนีไปก่อนแล้ว","link":"https://www.blognone.com/node/135066","date":1690785159000,"content":"<div><div><div><p>Frandroid เว็บข่าวแอนดรอยด์จากฝรั่งเศส รายงานว่า Oppo อาจต้องถอนตัวจากประเทศฝรั่งเศสอีกแห่ง <a href=\"https://www.blognone.com/node/134296\">หลังเครือ Oppo/Vivo/OnePlus ถอนตัวจากตลาดเยอรมนีไปก่อนหน้า</a> ด้วยเหตุผลว่า<a href=\"https://www.blognone.com/node/129738\">แพ้คดีสิทธิบัตรกับโนเกีย</a> จึงมีต้นทุนเพิ่มเพราะต้องจ่ายค่าสิทธิบัตรตามจำนวนมือถือที่ขายได้</p>\n<p>ข้อมูลของ Frandroid บอกว่าตอนนี้ Yang Technology ตัวแทนจำหน่ายเพียงรายเดียวของ Oppo ในฝรั่งเศสได้ยุติธุรกิจไปแล้ว ส่วนตัวบริษัท Oppo ยังไม่มีประกาศออกมา ซึ่งเป็นไปได้ว่าอาจยังมีมือถือขายผ่านร้านค้าปลีกอื่นต่ออีกระยะหนึ่ง (<a href=\"https://twitter.com/OPPOFrance/status/1663829064816230406\">บัญชีทวิตเตอร์ @OppoFrance โพสต์ครั้งสุดท้ายในวันที่ 31 พฤษภาคม</a>)</p>\n<p>ประเด็นที่น่าสนใจคือ ในคดีสิทธิบัตรระหว่าง Oppo กับโนเกียที่ฝรั่งเศส Oppo กลับเป็นฝ่ายชนะคดีด้วย แต่ไม่มีคำอธิบายว่าทำไม Yang Technology ถึงยุติกิจการ</p>\n<p>ที่มา - <a href=\"https://www.frandroid.com/marques/oppo/1752689_oppo-france-annonce-sa-cessation-dactivite-apres-des-mois-de-rumeurs\">Frandroid</a></p>\n<p><img alt=\"No Description\" src=\"https://www.blognone.com/sites/default/files/externals/7e6198f89858160abddc9d3fa4490046.jpg\" /></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/france\">France</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3de39585a84c481a072b911ab6f0783fe94aad0f039bb7b9ffba44d9173b220e","category":"Thai"}