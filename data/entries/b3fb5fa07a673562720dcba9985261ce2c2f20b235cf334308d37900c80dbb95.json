{"title":"ไมโครซอฟท์เปิดตัว Copilot Search ใน Bing ช่วยสรุปผลการค้นหาให้สั้นลง","link":"https://www.blognone.com/node/145689","date":1743819740000,"content":"<div><div><div><p>ถ้ายังจำกันได้ จุดเริ่มต้นของ Copilot <a href=\"https://www.blognone.com/node/132538\">เกิดขึ้นในช่วงต้นปี 2023 เมื่อไมโครซอฟท์นำโมเดล GPT เข้ามาใส่ใน Bing Search กลายเป็นฟีเจอร์ชื่อ Bing Chat</a></p>\n<p>เวลาผ่านมา 3 ปีกว่า เราเห็น Copilot เติบโต แตกลูกแตกหลานมากมาย ในขณะที่ Bing กลับถูกลืมๆ ไป แต่ในโอกาสมงคล <a href=\"https://www.blognone.com/node/145686\">ไมโครซอฟท์มีอายุครบ 50 ปี</a> ไมโครซอฟท์ก็เปิดตัว <strong>Copilot Search</strong> ใน Bing</p>\n<p>อ่านชื่อแล้วอย่าเพิ่งงงว่า อ้าว Bing เป็น search engine อยู่แล้ว ทำไมเราต้องมี Copilot Search กันอีก</p>\n<p>ตัว Copilot Search ไม่ได้มาแทน Bing แต่เป็น \"อินเทอร์เฟซอีกแบบ\" สำหรับการค้นหาข้อมูล จากเดิมที Bing Search เป็นการแสดงรายการลิงก์แบบดั้งเดิม ส่วน Copilot Search นั้นจะสรุปคำตอบสั้นๆ มาให้ พร้อมแสดงลิงก์ให้ไปอ่านต่อเพิ่มเอง ลักษณะคล้ายกับ <a href=\"https://www.blognone.com/node/139757\">AI Overview ของ Google Search</a></p>\n<p>หากถามต่อว่า Copilot Search แตกต่างจาก Copilot Chat อย่างไร คำตอบคือ Copilot Search จะค้นเว็บให้ใหม่แล้วค่อยมาสรุปคำตอบจากผลการค้นหาอีกที ในขณะที่ Copilot Chat เน้นไปที่คลังข้อมูลที่มีอยู่แล้วมากกว่า แต่เอาเข้าจริงผลลัพธ์ก็ออกมาคล้ายๆ กัน</p>\n<p>ที่มา - <a href=\"https://blogs.bing.com/search/April-2025/Introducing-Copilot-Search-in-Bing\">Bing</a></p>\n<p><img alt=\"No Description\" src=\"https://www.blognone.com/sites/default/files/externals/f0c88c0c9fd00b9804c7ecf786e2a995.jpeg\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/search-engine\">Search Engine</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3fb5fa07a673562720dcba9985261ce2c2f20b235cf334308d37900c80dbb95","category":"Thai"}