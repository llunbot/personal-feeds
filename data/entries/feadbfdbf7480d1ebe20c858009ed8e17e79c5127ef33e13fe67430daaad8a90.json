{"title":"NVIDIA โอเพนซอร์ส RTX Remix เครื่องมือม็อดเกมเก่าตอนรันไทม์ รีมาสเตอร์กราฟิกใหม่","link":"https://www.blognone.com/node/133403","date":1681343122000,"content":"<div><div><div><p>ปีที่แล้ว <a href=\"https://www.blognone.com/node/130514\">NVIDIA เปิดตัวซอฟต์แวร์ชื่อ RTX Remix</a> เป็นการนำเกมเก่าๆ มาแกะ asset พวกไฟล์ภาพ-โมเดลในเกม แล้วสามารถเปลี่ยน asset ของใหม่เข้าไปใส่ในตอนรัน ถือเป็นวิธีการใหม่ในการม็อดเกมหรือรีมาสเตอร์เกมเก่า โดยไม่ต้องยุ่งกับเอนจินของเกม ในกรณีที่เกมไม่ได้เปิดทางให้ม็อดได้แต่แรก</p>\n<p>NVIDIA ใช้ RTX Remix ดัดแปลงเกม Portal ของ Valve ให้เป็นเวอร์ชันกราฟิกความละเอียดสูง และรองรับเทคนิค Ray Tracing/DLSS3 ตามแนวทางเกมสมัยใหม่ โดยหลังจากเปิดตัว ก็มีชุมชนนักม็อดนำเครื่องมือตัวนี้ไปดัดแปลงเกมเก่าหลายเกม เช่น Half-Life 2, Max Payne, SWAT 4 ให้ภาพสวยขึ้นกว่าเดิม (<a href=\"https://wccftech.com/portal-rtx-dropped-into-other-games-half-life-2-max-payne-swat-4-makes-them-drop-dead-gorgeous/\">ดูภาพตัวอย่างเปรียบเทียบ</a>)</p>\n<p>ล่าสุด NVIDIA โอเพนซอร์ส RTX Remix เผยแพร่บน <a href=\"https://github.com/NVIDIAGameWorks/rtx-remix\">GitHub</a> ตามสัญญา โดยใช้สัญญาอนุญาต MIT license ที่เปิดกว้างมาก เพื่อส่งเสริมให้ชุมชนนักม็อดเกมนำไปดัดแปลงต่อให้กว้างขวาง</p>\n<p>ชุดเครื่องมือ RTX Remix มีทั้งส่วน capture ไฟล์ asset เก่าในเกม, Bridge สำหรับแปลงคำสั่ง x86 มารันบนซีพียูรุ่นใหม่ที่เป็น x86-64 และรองรับแรมเยอะขึ้น, Scene manager ตัวสร้างฉากขึ้นมาใหม่ เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/3f3b164cc05a27b6f36fe21c322a61ee.jpg\" /></p>\n<p>ที่มา - <a href=\"https://www.nvidia.com/en-us/geforce/news/rtx-remix-runtime-open-source-download/\">NVIDIA</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/open-source\">Open Source</a></div><div><a href=\"/topics/graphic\">Graphic</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"feadbfdbf7480d1ebe20c858009ed8e17e79c5127ef33e13fe67430daaad8a90","category":"Thai"}