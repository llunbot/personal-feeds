{"title":"Elden Ring เปิดตัวภาคเสริม Shadow of the Erdtree วางขาย 21 มิถุนายน 2024","link":"https://www.blognone.com/node/138330","date":1708565414000,"content":"<div><div><div><p>Bandai Namco เปิดตัวเทรลเลอร์ Elden Ring Shadow of the Erdtree ภาคเสริมของเกม Elden Ring ที่ประสบความสำเร็จอย่างสูงในปี 2023 พร้อมประกาศวันวางขาย 21 มิถุนายน บนทุกแพลตฟอร์ม (PS4, PS5, Xbox One, Xbox Series X|S, PC) ในราคา 39.99 ดอลลาร์</p>\n<p>เนื้อเรื่องของเกมภาคนี้เกิดขึ้นที่ The Land of Shadow ดินแดนแห่งเงาที่ถูกต้นไม้ Erdtree บดบังเอาไว้ และเป็นพื้นที่ซึ่งเทพี Marika มาเยือนเป็นที่แรก เกมมีพื้นที่ใหม่ให้สำรวจ อาวุธใหม่ และบอสใหม่เกิน 10 ตัว</p>\n<p>Hidetaka Miyazaki ประธานของ FromSoftware บอกว่า  Shadow of the Erdtree ถือเป็นภาคเสริมที่ใหญ่ที่สุดเท่าที่ FromSoftware เคยทำมา (ดูจากจำนวนบอสในเทรลเลอร์ก็ได้) และยืนยันว่า George R. R. Martin ผู้เขียน Game of Thrones ไม่ได้มีส่วนร่วมกับการคิดเนื้อหาในเกมภาคนี้ เพราะเกมพัฒนาจากตำนาน (mythos) ที่ Martin เขียนไว้แต่แรกอยู่แล้ว</p>\n<p><img alt=\"No Description\" src=\"https://www.blognone.com/sites/default/files/externals/0fe4848bd48d7ab3ea0e84ccfe608496.jpg\" /></p>\n<p>ที่มา - <a href=\"https://www.eurogamer.net/elden-ring-shadow-of-the-erdtree-is-fromsoftwares-largest-expansion-ever\">Eurogamer</a></p>\n</div></div></div><div><div>Topics: </div><div><div><a href=\"/topics/elden-ring\">Elden Ring</a></div><div><a href=\"/topics/games\">Games</a></div><div><a href=\"/topics/from-software\">FromSoftware</a></div><div><a href=\"/topics/bandai-namco\">Bandai Namco</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15240ca0c793e644a2f2d4cfbeb868d1b19db89130f85074638190d9c0e3b945","category":"Thai"}