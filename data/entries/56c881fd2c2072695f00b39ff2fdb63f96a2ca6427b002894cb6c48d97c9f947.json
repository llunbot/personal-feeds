{"title":"CoreWeave บริษัทคลาวด์จีพียู เข้าตลาดหุ้นแล้ว ราคาหุ้นวันแรกปิดเท่ากับราคาไอพีโอ","link":"https://www.blognone.com/node/145541","date":1743212286000,"content":"<div><div><div><p>CoreWeave บริษัทผู้ให้บริการคลาวด์ที่เน้นเซิร์ฟเวอร์จีพียู NVIDIA นำบริษัท<a href=\"https://www.blognone.com/node/145052\">ไอพีโอเข้าตลาดหุ้นแนสแดค</a>เมื่อคืนนี้ด้วยตัวย่อ CRWV โดยราคาหุ้นเปิดการซื้อขายลดลงจากราคาไอพีโอ 40 ดอลลาร์ต่อหุ้น ที่ 39 ดอลลาร์ ระหว่างการซื้อขายราคาปรับเพิ่มขึ้นแล้วปิดการซื้อขายเท่ากับราคาเสนอขายไอพีโอคือ 40 ดอลลาร์ มูลค่ากิจการอยู่ที่ 1.42 หมื่นล้านดอลลาร์</p>\n<p>CoreWeave ได้เงินเพิ่มทุนจากการเสนอขายหุ้นไอพีโอรวมประมาณ 1.5 พันล้านดอลลาร์ เป็นไอพีโอบริษัทเทคโนโลยีในสหรัฐอเมริกาที่ใหญ่ที่สุดนับตั้งแต่ <a href=\"https://www.blognone.com/node/121905\">UiPath ในปี 2021</a></p>\n<p>การเข้าตลาดหุ้นของ CoreWeave ถูกจับตาในฐานะบริษัทที่มีธุรกิจเกี่ยวกับ AI ล้วน ซึ่งคาดว่าจะมีบริษัทประเภทนี้ไอพีโอเข้าตลาดหุ้นอีกในอนาคต</p>\n<p>CoreWeave มี NVIDIA เป็นผู้ถือหุ้น 1% ในบริษัท ซึ่ง NVIDIA ยังมีสถานะเป็นซัพพลายเออร์ที่ขายจีพียูให้ CoreWeave และเป็นลูกค้า CoreWeave ด้วย โดยสร้างรายได้ 320 ล้านดอลลาร์ในปีที่ผ่านมา ส่วนลูกค้าหลักของบริษัทคือ Microsoft ที่คิดเป็นรายได้ถึง 62% ของรายได้รวม</p>\n<p>ที่มา: <a href=\"https://www.cnbc.com/2025/03/28/coreweave-starts-trading-on-nasdaq-at-per-share.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/801df6106f0ea606b1b475bfdb4c1b34.jpg\" /></p>\n</div></div></div><div><div>Topics: </div><div><div><a href=\"/topics/coreweave\">CoreWeave</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56c881fd2c2072695f00b39ff2fdb63f96a2ca6427b002894cb6c48d97c9f947","category":"Thai"}