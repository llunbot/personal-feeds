{"title":"NVIDIA เริ่มผลิตชิป Grace Hopper Superchip แล้ว สินค้าส่งมอบภายในปีนี้","link":"https://www.blognone.com/node/134061","date":1685365910000,"content":"<div><div><div><p>NVIDIA ประกาศว่าเริ่มผลิตชิป GH200 Grace Hopper Superchip แล้ว หลังจาก<a href=\"https://www.blognone.com/node/128640\">เปิดตัวมาตั้งแต่ 1 ปีก่อนหน้านี้</a> และ<a href=\"https://www.blognone.com/node/122153\">เปิดตัวเฉพาะซีพียู Grace อย่างเดียวมาตั้งแต่ปี 2021</a></p>\n<p>Grace Hopper เป็นการรวมร่างกันระหว่างซีพียู Grace ที่เป็นสถาปัตยกรรม Arm และ<a href=\"https://www.blognone.com/node/127735\">จีพียู Hopper สำหรับงานฝั่งเซิร์ฟเวอร์</a> มันจะเป็นชิปฝั่งเซิร์ฟเวอร์ตัวแรกของ NVIDIA ที่ใช้ของตัวเองล้วนๆ ไม่ต้องยุ่งกับใคร เทียบกับยุคก่อนหน้านี้ที่ต้องไปเชื่อมกับซีพียูของ Intel/AMD</p>\n<p>NVIDIA ยังมีชิปอีกตัวเรียกว่า <a href=\"https://www.blognone.com/node/133165\">Grace CPU Superchip</a> ที่เป็นการนำซีพียู Grace สองตัวมาประกบกัน แบบไม่ต้องมีจีพียู สำหรับงานที่เน้นการประมวลผลด้วยซีพียูล้วนๆ</p>\n<p>ลูกค้ากลุ่มแรกที่จะได้ใช้งาน Grace Hopper Superchip คือกลุ่มบริษัทคลาวด์ขนาดใหญ่ และศูนย์ซูเปอร์คอมพิวเตอร์ในยุโรปและสหรัฐอเมริกา เซิร์ฟเวอร์ที่ใช้ Grace Hopper จะเริ่มวางขายภายในปีนี้ ตัวอย่างเซิร์ฟเวอร์ที่เปิดตัวพร้อมกันคือ <a href=\"https://www.blognone.com/node/134053\">DGX GH200</a></p>\n<p>ที่มา - <a href=\"https://nvidianews.nvidia.com/news/nvidia-grace-hopper-superchips-designed-for-accelerated-generative-ai-enter-full-production\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/cb625a64b29c6671f8a021e52ad989c9.jpg\" /></p>\n</div></div></div><div><div>Topics: </div><div><div><a href=\"/topics/grace\">Grace</a></div><div><a href=\"/topics/hopper\">Hopper</a></div><div><a href=\"/topics/nvidia\">NVIDIA</a></div><div><a href=\"/topics/cpu\">CPU</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f146fd79c53fe5b738b03746a6fab1c3a7abe5a39c69dba17d0c96e0b436914d","category":"Thai"}