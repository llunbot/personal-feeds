{"title":"เวียดนามประกาศสร้างวิศวกรด้านเซมิคอนดักเตอร์ 50,000 คนภายในปี 2030","link":"https://www.blognone.com/node/136494","date":1698735296000,"content":"<div><div><div><p>Nguyen Chi Dung รัฐมนตรีกระทรวงวางแผนและการลงทุนประกาศว่าจะฝึกวิศวกรที่เกี่ยวข้องกับอุตสาหกรรมเซมิคอนดักเตอร์ให้ได้ 50,000 คนภายในปี 2030 พร้อมกับจะมีนโยบายจูงใจอุตสาหกรรมให้เข้ามาตั้งในประเทศต่อไป เขาระบุว่าตอนนี้บริษัทเซมิคอนจากหลายประเทศแสดงความสนใจมาเปิดโรงงานในเวียดนาม ทั้งจากสหรัฐฯ เกาหลีใต้, ญี่ปุ่น, และยุโรป</p>\n<p>เวียดนามเป็นหนึ่งในสองประเทศของอาเซียนที่อินเทลมีโรงงาน แต่ยังเป็นโรงงานประกอบชิปและทดสอบ โดยเมื่อต้นปีที่ผ่านมาก็มีข่าวว่าจะ<a href=\"https://www.reuters.com/technology/intel-weighs-boosting-investment-vietnam-chip-packaging-plant-sources-2023-02-10/\">ขยายโรงงานเพิ่มเติม</a> ขณะที่เวียดนามพยายามผลักดันโรงงานผลิตในประเทศ โดยมี Viettel และ FPT ทำธุรกิจออกแบบชิป</p>\n<p>ที่มา - <a href=\"https://en.baochinhphu.vn/viet-nam-semiconductor-innovation-network-makes-debut-111231030113952185.htm\">Vietnam Government News</a></p>\n<p><img alt=\"No Description\" src=\"https://www.blognone.com/sites/default/files/externals/94079adaff4d5290f00063bd6c7c42a7.jpg\" /></p>\n<p>ภาพโรงงานอินเทลในเวียดนาม</p>\n</div></div></div><div><div>Topics: </div><div><div><a href=\"/topics/vietnam\">Vietnam</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07732117ce13a10e3e3dc997ca210e7cf5325ad3846283ed73085472ec16b665","category":"Thai"}