{"title":"Infobip พบ คนไทยใช้ WhatsApp เพิ่มขึ้น 208% ส่วน LINE โตต่อเนื่อง 29%","link":"https://www.blognone.com/node/145798","date":1744366387000,"content":"<div><div><div><p>รายงาน Messaging Trends ของ Infobip พบว่าคนไทยหันมาใช้ข้อความเชิงสนทนา (Conversational Messaging) มากขึ้นแบบก้าวกระโดด เนื่องจากต้องการวิธีสื่อสารที่รวดเร็ว เรียลไทม์ และตอบสนองได้ทันที ทั้งในการพูดคุยทั่วไป และเมื่อติดต่อแบรนด์ร้านค้า</p>\n<p>โดยในปี 2024 การใช้งาน WhatsApp ในประเทศไทยเพิ่มขึ้น 208%, LINE โตต่อเนื่องที่ 29%, และการสื่อสารผ่านเสียงและวิดีโอเพิ่มขึ้น 89%</p>\n<p>ส่วนภาคธุรกิจขนส่งและโลจิสติกส์เริ่มปรับตัวตามพฤติกรรม โดยมีการใช้ข้อความสื่อสารกับลูกค้าเพิ่มขึ้น 38% ซึ่งตรงตามไลฟ์สไตล์ของผู้บริโภคที่ต้องการความสะดวก และข้อมูลแบบอัปเดตตลอดเวลา</p>\n<p>นอกจากนี้ รายงานพบว่าปี 2025  คนไทยไม่ได้แค่แชทคุยกันเฉย ๆ แต่เริ่มซื้อของ ขายของ และทำธุรกรรมผ่านแชทมากขึ้นเรื่อย ๆ โดยคาดว่าตลาด Social Commerce ในไทยจะสูงถึง 2,554.9 ล้านดอลลาร์ฯ หรือประมาณ 85,700 ล้านบาท</p>\n<p>ทำให้การมีแอปแชท หรือแพลตฟอร์มข้อความเพื่อให้ลูกค้าติดต่อได้กลายเป็นความจำเป็นสำหรับแบรนด์ที่อยากเชื่อมต่อกับผู้คนในแบบที่ทันสมัย และตรงใจมากขึ้น จากเดิมที่อาจเป็นแค่ทางเลือก</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;Infobip&quot;\" src=\"https://www.blognone.com/sites/default/files/externals/70cccfffbcc61a08aefa3c4627cd7e7c.jpeg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/line\">LINE</a></div><div><a href=\"/topics/chat\">Chat</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cb7862fff0582955baacc4de2a04746a1b675bd2efe2a967bfad4e9cef37a9d","category":"Thai"}