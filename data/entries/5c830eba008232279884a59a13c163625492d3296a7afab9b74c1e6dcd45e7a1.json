{"title":"[ลือ] Apple พร้อมเปิดตัว Mac รุ่นใหม่ชิป M4 ภายในปีนี้ ชูจุดเด่นด้านการประมวลผล AI","link":"https://www.blognone.com/node/139202","date":1712923352000,"content":"<div><div><div><p>Mark Gurman แห่ง Bloomberg คนเดิม รายงานข้อมูลจากแหล่งข่าวที่เกี่ยวข้องว่าแอปเปิลเตรียมเปิดตัว Mac รุ่นใหม่ พร้อมกับชิปตระกูล M4 ภายในปีนี้ โดยตอนนี้ชิป M4 ใกล้เข้าสู่ขั้นตอนการผลิตแล้ว จะแบ่งออกอย่างน้อย 3 รุ่นย่อย</p>\n<p>ในรายงานนี้ Gurman บอกว่า แอปเปิลจะเริ่มด้วยการเปิดตัว M4 ใน iMac, MacBook Pro จอ 14 นิ้ว รุ่นชิปมาตรฐาน, MacBook Pro จอ 14 กับ 16 นิ้ว ที่เป็นชิปสเป็กสูงขึ้น และ Mac mini รุ่นใหม่</p>\n<p>จากนั้นในปี 2025 แอปเปิลจะอัปเดต M4 ใน Mac รุ่นที่เหลือ ได้แก่ MacBook Air ในช่วงต้นปี, Mac Studio ช่วงกลางปี และ Mac Pro ช่วงปลายปี จึงเป็นการอัปเดตให้กับ Mac ครบทุกรุ่น ส่วนจุดขายของชิป M4 นั้น จะเน้นนำเสนอฟีเจอร์ต่าง ๆ สำหรับงาน AI แต่ยังไม่มีข้อมูลเพิ่มเติม</p>\n<p>ตอนนี้แอปเปิลออกอัปเดต Mac ด้วยชิป M3 เกือบทุกรุ่นแล้ว ยกเว้น Mac mini, Mac Studio และ Mac Pro ซึ่ง Gurman บอกว่าเขาไม่มีข้อมูลชัดเจนว่าแอปเปิลจะออก Mac สองรุ่นนี้ M3 ก่อนหรือไม่</p>\n<p>ที่มา: <a href=\"https://www.bloomberg.com/news/articles/2024-04-11/apple-aapl-readies-m4-chip-mac-line-including-new-macbook-air-and-mac-pro\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/4e6a76dc99d73e7acb5ba300833109bd.png\" /></p>\n</div></div></div><div><div>Topics: </div><div><div><a href=\"/topics/apple-silicon\">Apple Silicon</a></div><div><a href=\"/topics/apple-m4\">Apple M4</a></div><div><a href=\"/topics/apple-m3\">Apple M3</a></div><div><a href=\"/topics/rumors\">Rumors</a></div><div><a href=\"/topics/apple\">Apple</a></div><div><a href=\"/topics/cpu\">CPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c830eba008232279884a59a13c163625492d3296a7afab9b74c1e6dcd45e7a1","category":"Thai"}