{"title":"Flipboard ประกาศรองรับ Fediverse แล้ว","link":"https://www.blognone.com/node/137296","date":1702943372000,"content":"<div><div><div><p>Flipboard แอปรวมฟีดสำหรับอ่านข่าว ประกาศเข้าร่วมเครือข่ายโซเชียล Fediverse ที่สร้างบนโปรโตคอล ActivityPub ซึ่งทำให้ผู้ใช้งาน Flipboard สามารถเข้าถึงคอนเทนต์และโพสต์ต่าง ๆ ในเครือข่าย Fediverse ได้ ขณะเดียวกันผู้สร้างคอนเทนต์หรือคัดเนื้อหาบน Flipboard ก็สามารถเพิ่มผู้ติดตามจากโซเชียลอื่นในเครือข่ายได้ด้วย</p>\n<p>Flipboard จะเริ่มทดสอบเป็นสามขั้น โดยเริ่มทดสอบกับผู้เผยแพร่เนื้อหาจำนวนไม่กี่รายก่อนตั้งแต่วันนี้ จากนั้นเดือนมกราคมจะสามารถติดตามบัญชีสาธารณะบน Fediverse ผ่าน Flipboard ได้ และสุดท้ายเมษายน บัญชีบนแพลตฟอร์มอื่นในเครือข่าย สามารถติดตามบัญชีสาธารณะใน Flipboard ได้เช่นกัน</p>\n<p>Mike McCue ซีอีโอ Flipboard เชื่อว่า Fediverse จะขยายฐานผู้ใช้งานได้ถึง 150 ล้านคนภายในสิ้นปีหน้า จากการที่ Flipboard นำบัญชีผู้ใช้งานหลายล้านคนเข้ามา และยังมี <a href=\"https://www.blognone.com/node/137270\">Threads ที่เตรียมเข้า Fediverse</a> อีกพร้อมผู้ใช้งานจำนวนมาก</p>\n<p>มีประเด็นเล็ก ๆ ที่อาจสะท้อนว่าทำไม Flipboard จึงมุ่งมันกับ Fediverse นั่นคือซีอีโอ McCue เคยเป็นบอร์ดของ Twitter ช่วงปี 2010-2012 และเขาก็เคย<a href=\"https://www.blognone.com/node/68789\">เจรจาขาย Flipboard ให้ Twitter</a> เมื่อปี 2015 จากนั้นพอเข้าสู่ยุคของ Elon Musk ที่<a href=\"https://www.blognone.com/node/132476\">ตัดการใช้งาน API</a> กระทบ Flipboard ด้วย ทำให้เขาเริ่มโฟกัสที่ Fediverse มากขึ้น</p>\n<p>ที่มา: <a href=\"https://www.engadget.com/flipboard-is-moving-to-the-fediverse-170426320.html\">Engadget</a> และ <a href=\"https://flipboard.medium.com/flipboard-begins-to-federate-c56ec788feaa\">Flipboard</a></p>\n<p><img alt=\"No Description\" src=\"https://www.blognone.com/sites/default/files/externals/dae95d294f3f1ff35327bdb6123e4896.jpg\" /></p>\n</div></div></div><div><div>Topics: </div><div><div><a href=\"/topics/flipboard\">Flipboard</a></div><div><a href=\"/topics/fediverse\">Fediverse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10ecc1dd7ace3cfa6192113be7327d556bbae5de312a89806c6c35f8173f1760","category":"Thai"}