{"title":"กูเกิลยืนยัน จะรีบปรับปรุงแอพ Gemini บน Android ให้ฟีเจอร์เท่า Google Assistant โดยเร็ว","link":"https://www.blognone.com/node/138158","date":1707701716000,"content":"<div><div><div><p>สัปดาห์ที่ผ่านมา <a href=\"https://www.blognone.com/node/138116\">กูเกิลเปิดตัว Gemini พร้อมปล่อยแอพเวอร์ชัน Android</a> (<a href=\"https://play.google.com/store/apps/details?id=com.google.android.apps.bard\">ยังเปิดให้ดาวน์โหลดเฉพาะในสหรัฐ</a>) ประเด็นที่น่าสนใจคือการติดตั้ง Gemini ใน Android จะปิดการทำงานของ Google Assistant เดิม (ตาม<a href=\"https://www.blognone.com/node/138010\">แนวทางใหม่ของกูเกิลที่ Gemini จะมาแทนทั้ง Bard, Assistant, DuetAI</a>) การพูดคำว่า Hey Google หรือกดปุ่มโฮมค้างจะเรียก Gemini ขึ้นมาแทน Assistant</p>\n<p>อย่างไรก็ตาม ปัญหาคือแอพ Gemini ยังมีฟีเจอร์ไม่เท่ากับ Assistant ของเดิม เช่น การสั่งให้เปิดเพลงหรือพ็อดแคสต์จากแอพอื่น, ฟีเจอร์ Routines และ Reminders รวมถึงการสั่งให้แปลภาษา</p>\n<p>กูเกิลเองก็รับทราบปัญหานี้ โดย Jack Krawczyk ผู้บริหารฝ่ายปัญญาประดิษฐ์ของกูเกิลก็ทวีตข้อความว่าจะเร่งแก้ปัญหาต่างๆ ของ Gemini ทั้งเรื่องฟีเจอร์ที่ขาดหายไปจาก Assistant และฟีเจอร์อื่นๆ เช่น การเขียนโค้ด รวมถึงการปล่อยแอพ Gemini ในประเทศอื่นๆ โดยเร็วที่สุด</p>\n<p>ที่มา - <a href=\"https://www.androidpolice.com/gemini-disables-google-assistant/\">Android Police</a>, <a href=\"https://9to5google.com/2024/02/11/google-gemini-fixes/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/8dbeacff654bc192cfae6bc926be237e.png\" /></p>\n<blockquote><p>Ok - Gemini day 2 recap: things people like, things we gotta fix. Keep your feedback coming. We're reading it all.THINGS PEOPLE LIKE (♥️♥️♥️)- Writing style- Creativity for helping you find the right words/ideas- Speed of responses- Not hitting usage caps- Online…</p>\n<p>— Jack Krawczyk (@JackK) <a href=\"https://twitter.com/JackK/status/1756114082632220717?ref_src=twsrc%5Etfw\">February 10, 2024</a></p></blockquote>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-assistant\">Google Assistant</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/mobile-app\">Mobile App</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f51ee6f8b1cd1b8eed66d2c8ed29c44459d13f3d24511f25be18580a2e2d41d5","category":"Thai"}