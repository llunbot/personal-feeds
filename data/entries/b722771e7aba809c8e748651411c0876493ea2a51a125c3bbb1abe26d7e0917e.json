{"title":"เกม Suicide Squad: Kill the Justice League หยุดอัพเดตเนื้อหาใหม่, ออก Offline Mode ปลอบใจ","link":"https://www.blognone.com/node/143549","date":1733797876000,"content":"<div><div><div><p>Warner Bros. Games และ Rocksteady ประกาศหยุดอัพเดตเนื้อหาใหม่ให้กับเกม Suicide Squad: Kill the Justice League โดยจะออกอัพเดตเนื้อหาสุดท้ายคือ Season 4 Episode 8 ในเดือนมกราคม 2025</p>\n<p>Suicide Squad: Kill the Justice League วางขายเมื่อเดือนกุมภาพันธ์ 2024 โดยออกแบบให้เป็นเกม live service ที่มีเนื้อหาอัพเดตยาวนาน แต่เกมไม่ประสบความสำเร็จดังหวัง และมีชีวิตอยู่ได้เพียง 1 ปีเท่านั้น อย่างไรก็ตาม Warner ยังใจดี ออก Offline Mode ให้สามารถเล่นเกมได้โดยไม่ต้องต่อเน็ตเลย ช่วยยืดอายุของเกม live service ต่อไปได้ โดยเฉพาะลูกค้าที่จ่ายเงินซื้อเกมไปแล้ว</p>\n<p>ปัญหาของเกม Suicide Squad: Kill the Justice League <a href=\"https://www.blognone.com/node/139688\">ส่งผลกระทบให้บริษัทแม่ Warner Bros. Discovery ขาดทุนหนักในปีนี้</a> เพราะ<a href=\"https://www.blognone.com/node/140208\">เกมใช้ต้นทุนพัฒนาสูงถึง 200 ล้านดอลลาร์ และใช้เวลาพัฒนานานถึง 7 ปี</a></p>\n<p>ที่มา - <a href=\"https://www.suicidesquadgame.com/en-us/community/season-4-deep-dive\">Suicide Squad</a>, <a href=\"https://www.windowscentral.com/gaming/suicide-squad-kill-the-justice-league-january-update-offline-mode\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/f9d1164bf5ebc285d5e7cc807c1fb5e9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1085edb0c8fa4fade5df5ad01136b6bb.jpg\" /></p>\n</div></div></div><div><div>Topics: </div><div><div><a href=\"/topics/suicide-squad\">Suicide Squad</a></div><div><a href=\"/topics/games\">Games</a></div><div><a href=\"/topics/warner-bros\">Warner Bros.</a></div><div><a href=\"/topics/rocksteady\">Rocksteady</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b722771e7aba809c8e748651411c0876493ea2a51a125c3bbb1abe26d7e0917e","category":"Thai"}