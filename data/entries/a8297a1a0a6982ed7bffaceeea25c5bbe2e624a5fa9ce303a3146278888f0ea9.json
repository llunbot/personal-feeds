{"title":"Ubisoft ยอมรับ ยอดขายเกม Assassin’s Creed Nexus VR ไม่ดีพอ ยังไม่ทำเกม VR เพิ่ม","link":"https://www.blognone.com/node/138125","date":1707450347000,"content":"<div><div><div><p>Yves Guillemot ซีอีโอของ Ubisoft ยอมรับว่ายอดขายของ<a href=\"https://www.blognone.com/node/134315\">เกม Assassin’s Creed Nexus VR ที่เป็นเกม VR บนแพลตฟอร์ม Meta Quest ออกขายในปี 2023</a> ไม่เป็นไปตามที่คาดไว้</p>\n<p>เขาบอกว่ายอดขายของ Nexus VR ถือว่าโอเค ขายได้เรื่อยๆ แต่บริษัทตั้งเป้าไว้มากกว่านั้น ทำให้ตอนนี้ Ubisoft ยังไม่ลงทุนพัฒนาเกม VR เพิ่มอีก เพราะคงต้องใช้เวลาอีกสักพักกว่าตลาดเกม VR จะจุดติด</p>\n<p>เขายังให้ความเห็นต่อแว่น Apple Vision Pro ว่าเป็นฮาร์ดแวร์ที่น่าประทับใจ แต่ก็กลับไปเรื่องเดิมว่า Ubisoft จะไม่ลงทุนในเกม VR เพิ่มจนกว่าตลาดนี้จะใหญ่มากพอ</p>\n<p>ที่มา - <a href=\"https://www.videogameschronicle.com/news/ubisoft-was-disappointed-by-assassins-creed-nexus-vr-sales-will-not-increase-vr-investment/\">VGC</a></p>\n<p><img src=\"https://www.blognone.com/sites/default/files/externals/fc37512285faa5b6d2eb1734a6909831.jpg\" /></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8297a1a0a6982ed7bffaceeea25c5bbe2e624a5fa9ce303a3146278888f0ea9","category":"Thai"}