{"title":"ไมโครซอฟท์อัพเดต Windows 10 เพิ่ม Copilot แบบเดียวกับบน Windows 11","link":"https://www.blognone.com/node/136789","date":1700184533000,"content":"<div><div><div><p><a href=\"https://www.blognone.com/node/136649\">ตรงตามข่าวลือ</a> ไมโครซอฟท์ประกาศอัพเดตฟีเจอร์ใหม่ให้ Windows 10 ที่หยุดเพิ่มฟีเจอร์ใหม่มานานแล้ว (และกำลังจะหมดอายุในปี 2025 ถ้าไม่มีประกาศต่อในภายหลัง) มันคือ Copilot ที่กำลังแทรกซึมเข้ามาอยู่ในทุกอณูของจักรวาลไมโครซอฟท์</p>\n<p>รูปแบบการใช้งาน Copilot ใน Windows 10 นั้น<a href=\"https://www.blognone.com/node/133970\">ไม่ต่างอะไรจากบน Windows 11</a> นั่นคือมีแถบ sidebar ด้านขวาของเดสก์ท็อป กดแล้วพิมพ์คุยกับ Bing เอ้ย Copilot ได้ตามปกติ</p>\n<p>Copilot บน Windows 10 ยังอยู่ในช่วงพรีวิว เปิดใช้งานแล้วสำหรับกลุ่มผู้ทดสอบ Windows Insider ก่อน</p>\n<p><img alt=\"No Description\" src=\"https://www.blognone.com/sites/default/files/externals/f98496a630badc5ac982cd5a77e7a1f5.jpg\" /></p>\n<p>ที่มา - <a href=\"https://blogs.windows.com/windows-insider/2023/11/16/releasing-windows-10-build-19045-3754-to-release-preview-channel/\">Windows Blog</a></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66414f227880dbfae0c343c2e835f5b51c8fc6de17fc3805e8e3ab7a73cfcce6","category":"Thai"}