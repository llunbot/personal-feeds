{"title":"Reels ปรับปรุงหน้าค้นหาเทมเพลต ให้ผู้ใช้สร้างสรรค์ Reels ได้ง่ายขึ้น","link":"https://www.blognone.com/node/134903","date":1689742897000,"content":"<div><div><div><p>เมื่อวานนี้ Instagram ประกาศปรับปรุงหน้าค้นหาเทมเพลตสำหรับ Reels ให้ผู้ใช้เลือกสร้าง Reels จาก เทมเพลตตามหมวดหมู่ ได้แก่</p>\n<ul>\n<li>เทมเพลตที่แนะนำ</li>\n<li>เทมเพลตที่กำลังเป็นเทรนด์</li>\n<li>เทมเพลตหรือเสียงที่ผู้ใช้บันทึกเอาไว้</li>\n</ul>\n<p>ผู้ใช้จะสามารถเปิดใช้หน้าค้นเทมเพลตนี้ได้โดย แตะที่ปุ่มสร้างในหน้าโฮม &gt; Reels &gt;<br />\nแตะรูปภาพที่บริเวณมุมล่างซ้าย &gt; เทมเพลต หรือเปิดจากแท็บ Reels เลือกที่ไอคอนรูปกล้อง &gt; เทมเพลต</p>\n<p><img alt=\"No Description\" src=\"https://www.blognone.com/sites/default/files/externals/ce62565833354553546b036851c97e7b.png\" /></p>\n<p>นอกจากนี้ Instagram ยังยกระดับการสร้างและแก้ไขเทมเพลต เมื่อผู้ใช้สร้าง Reels จากเทมเพลต ระบบจะเพิ่ม เสียง จำนวนคลิป ระยะเวลาของคลิป และเอฟเฟ็กต์ AR ให้โดยอัตโนมัติ</p>\n<p>และภายในเร็ว ๆ นี้ Instagram จะเพิ่มข้อความและทรานซิสชันที่ใช้ในคลิปต้นฉบับให้อัตโนมัติ พร้อมทั้งให้ผู้ใช้ปรับแต่งเทมเพลตเพิ่มเติมได้ทั้ง เพิ่มหรือลบคลิป ปรับเวลาในแต่ละคลิป แก้ไของค์ประกอบที่มีอยู่ก่อนแล้ว</p>\n<p><img alt=\"No Description\" src=\"https://www.blognone.com/sites/default/files/externals/d5fd992092d6cd2f6c4732cbfc32ba98.png\" /></p>\n<p>ที่มา : <a href=\"https://about.instagram.com/blog/announcements/instagram-reels-templates-updates/\">Instagram</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/reels\">Reels</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bcf810fe0db0074bfc19cf181b060b32c1e4b12d23e1750e663ccb9f4774ee66","category":"Thai"}