{"title":"ไมโครซอฟท์ยกโครงการ Mono ให้ WineHQ","link":"https://www.blognone.com/node/141683","date":1724811810000,"content":"<div><div><div><p>ไมโครซอฟท์ประกาศยกโครงการ Mono ให้กับโครงการ WineHQ ที่พยายามทำให้แอปพลิเคชั่นวินโดวส์สามารถรันได้ทุกที่</p>\n<p>Mono เริ่มโครงการมาตั้งแต่ปี 2001 โดยพยายามอิมพลีเมนต์ .NET ที่ตอนนั้นยังเป็นโครงการปิดของไมโครซอฟท์ให้เป็นโครงการโอเพนซอร์ส สามารถใช้งานได้ทุกที่ แต่ในช่วงหลังตัวโครงการ .NET เองก็ปรับมาเป็นโครงการโอเพนซอร์สแล้ว โดย<a href=\"https://www.blognone.com/node/78318\">ไมโครซอฟท์เข้าซื้อ Xamarin ผู้พัฒนาหลักของ Mono ตั้งแต่ปี 2016</a> และปัจจุบันโครงการ .NET ก็มี mono runtime อยู่ในตัวโครงการ</p>\n<p>หลังจากนี้โค้ดหลักจะถูกย้ายไปยัง GitLab ของ WineHQ ส่วนโค้ดที่เดิมบน GitHub จะถูกเก็บไว้ก่อน และไบนารีต่างๆ จะคงให้ดาวน์โหลดไปอีกอย่างน้อยสี่ปี</p>\n<p>ที่มา - <a href=\"https://www.mono-project.com\">Mono Project</a></p>\n<p><img alt=\"No Description\" src=\"https://www.blognone.com/sites/default/files/externals/22931fe49607e02576c5976d3c9864d2.png\" /></p>\n</div></div></div><div><div>Topics: </div><div><div><a href=\"/topics/net\">.NET</a></div><div><a href=\"/topics/mono\">Mono</a></div><div><a href=\"/topics/microsoft\">Microsoft</a></div><div><a href=\"/topics/wine\">Wine</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90f97e8761fd2e793c815d325ada215400df5888c613bd21bf680f6b56c599ef","category":"Thai"}