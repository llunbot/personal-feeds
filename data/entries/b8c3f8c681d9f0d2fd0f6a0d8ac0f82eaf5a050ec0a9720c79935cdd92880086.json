{"title":"บัญชี X/Twitter @POTUS ส่งต่อให้ประธานาธิบดี Trump แล้ว","link":"https://www.blognone.com/node/144228","date":1737420009000,"content":"<div><div><div><p>เหมือนทุกครั้งที่มีการ<a href=\"https://www.blognone.com/node/120244\">เปลี่ยนประธานาธิบดีสหรัฐ</a> บัญชี X หรือ Twitter เดิม ได้ทำการรีเซตข้อมูลทั้งหมดให้กับทีมงานใหม่มีผลกับบัญชี <a href=\"https://x.com/WhiteHouse\">@WhiteHouse</a>, <a href=\"https://x.com/POTUS\">@POTUS</a>, <a href=\"https://x.com/FLOTUS\">@FLOTUS</a> และ <a href=\"https://x.com/VP\">@VP</a> (POTUS ย่อมาจาก President of the United States, FL คือ First Lady) เรียบร้อยแล้วหลังจาก Donald Trump เสร็จพิธีสาบานตนเข้ารับตำแหน่ง</p>\n<p>ข้อมูลเดิมในบัญชี @POTUS ยุคประธานาธิบดี Joe Biden ได้ถูก archive ไปที่บัญชีใหม่ <a href=\"https://x.com/POTUS46Archive\">@POTUS46Archive</a> ซึ่งเป็นวิธีเดียวกับบัญชี Trump ในสมัยแรกซึ่งอยู่ที่ <a href=\"https://x.com/POTUS45\">@POTUS45</a></p>\n<p>Trump <a href=\"https://x.com/POTUS/status/1881408246067744887\">โพสต์ข้อความแรก</a>ในบัญชี @POTUS ใหม่ ว่านี่คือการกลับมาของอเมริกา เขาจะต่อสู้เพื่อสร้างอเมริกาที่เข้มแข็ง ปลอดภัย และมีความเจริญก้าวหน้า ให้เป็นยุคทองของอเมริกา อย่างไรก็ตาม Trump นั้นมักโพสต์ข้อความในบัญชีส่วนตัว <a href=\"https://x.com/realDonaldTrump\">@realDonaldTrump</a> เป็นหลักในวาระการดำรงตำแหน่งสมัยแรก และบัญชีนี้ก็มีประเด็นเมื่อหมดวาระ เพราะเกิดเหตุการณ์ที่ Twitter <a href=\"https://www.blognone.com/node/120456\">แบนบัญชีนี้ในปี 2021</a> ด้วยเหตุผลมีข้อความเนื้อหาที่รุนแรง แต่ได้<a href=\"https://www.blognone.com/node/131571\">คืนบัญชี</a>อีกครั้งหลัง Elon Musk ซื้อกิจการ Twitter และผ่านการรับรองประชามติจากชุมชนผู้ใช้งาน</p>\n<p>ที่มา: <a href=\"https://www.kgw.com/article/news/politics/national-politics/inauguration/potus-x-account-resets-donald-trump/507-96f48280-ee51-4d01-a21f-957037f84d35\">KGW News</a></p>\n<p><img alt=\"No Description\" src=\"https://www.blognone.com/sites/default/files/externals/e4fc5418c582f2d99589cdc834cd767a.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/donald-trump\">Donald Trump</a></div><div><a href=\"/topics/whitehouse\">Whitehouse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8c3f8c681d9f0d2fd0f6a0d8ac0f82eaf5a050ec0a9720c79935cdd92880086","category":"Thai"}