{"title":"ตัวแทน Microsoft บอกการทำ Windows ระบบปิด เพื่อป้องกันปัญหาในอนาคต จะขัดกับข้อตกลงที่ทำกับ EU","link":"https://www.blognone.com/node/141008","date":1721606420000,"content":"<div><div><div><p>จากเหตุการณ์ที่ CrowdStrike ซอฟต์แวร์ความปลอดภัย อัปเดตโปรแกรมจนทำให้ <a href=\"https://www.blognone.com/node/140974\">Windows จอฟ้า</a>สร้าง<a href=\"https://www.blognone.com/node/140997\">ผลกระทบในระดับโลก</a> ประเด็นหนึ่งที่ถูกหยิบยกมาก็คือ Windows เป็นระบบเปิดมากเกินไป ทำให้ซอฟต์แวร์สามารถเข้าถึงได้ระดับเคอร์เนล ถ้าใช้<a href=\"https://www.blognone.com/topics/macos\">ระบบปิด</a>แบบ<a href=\"https://www.blognone.com/topics/sonoma\">บาง</a>ระบบ<a href=\"https://www.blognone.com/topics/sequoia\">ปฏิบัติการ</a> ก็คงไม่เกิดปัญหาแบบนี้แล้ว</p>\n<p>มีข้อมูลที่น่าสนใจในช่วงท้ายของรายงานเหตุการณ์นี้จาก The Wall Street Journal ซึ่งอ้างว่าได้สอบถามไปยังตัวแทนของไมโครซอฟท์ในประเด็นดังกล่าว บอกว่า Windows ไม่สามารถทำระบบปิดแบบนั้นได้ เนื่องจากบริษัททำข้อตกลงกับคณะกรรมาธิการยุโรป (European Commission) ไว้ตั้งแต่ปี 2009 กำหนดให้ซอฟต์แวร์ความปลอดภัย ต้องเข้าถึงอุปกรณ์ได้ในระดับเดียวกับที่ Windows สามารถเข้าถึงได้ รายละเอียดเรื่องนี้สามารถ<a href=\"https://news.microsoft.com/download/archived/presskits/eu-msft/docs/MicrosoftInteroperabilityUndertaking16Dec2009.doc\">ดูจากเอกสารที่เว็บของไมโครซอฟท์ได้</a></p>\n<p>รายงานไม่ได้บอกว่าคณะกรรมาธิการยุโรปมีมุมมองเรื่องนี้อย่างไรต่อระบบปฏิบัติการอื่น ที่ปิดไม่ให้เข้าถึงระดับเคอร์เนลได้ โดยยกตัวอย่าง macOS ของแอปเปิล ที่แจ้งนักพัฒนาเมื่อปี 2020 ว่าได้ปิดช่องทางเข้าถึงในระดับเคอร์เนลทั้งหมด ผู้พัฒนาซอฟต์แวร์ความปลอดภัยบางรายเลยต้องออกแบบโปรแกรมใหม่ทั้งหมดให้รับกับการเปลี่ยนแปลงนี้</p>\n<p>ที่มา: <a href=\"https://www.wsj.com/tech/cybersecurity/microsoft-tech-outage-role-crowdstrike-50917b90\">The Wall Street Journal</a> ผ่าน <a href=\"https://www.neowin.net/news/microsoft-points-finger-at-the-eu-for-not-being-able-to-lock-down-windows/\">Neowin</a></p>\n<p><img src=\"https://www.blognone.com/sites/default/files/externals/476b1bc4a0da03ec262eef4032ed2ea6.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/windows\">Windows</a></div><div><a href=\"/topics/operating-system\">Operating System</a></div><div><a href=\"/topics/eu\">EU</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf38665387fcddf4820873966dbe015a4c2fb9a4c6e6ea23c20493551bcc1085","category":"Thai"}