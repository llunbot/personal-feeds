{"title":"เปิดตัว OPEN เกมแนว Metaverse Battle Royale ที่ใช้องค์ประกอบจาก Ready Player One","link":"https://www.blognone.com/node/138650","date":1710234350000,"content":"<div><div><div><p>Readyverse Studios ประกาศเปิดตัว OPEN เกม Metaverse Battle Royale ระดับ AAA ลงให้กับ PC และเครื่องเกมคอนโซลยุคปัจจุบัน พัฒนาโดย Walker Labs ที่มีทีมงานที่เคยทำงานกับ Epic Games, DICE, Microsoft, PlayStation, Mojang, Remedy, Ubisoft, Lucasfilm, Electronic Arts และอื่น ๆ อีกมากมายอยู่ภายในทีม</p>\n<p>ส่วน Readyverse Studios ก่อตั้งโดย Shara Senderoff, Aaron McDonald, และ Ernest Cline ผู้เขียนนิยาย Ready Player One โดยสตูดิโอกล่าวว่าเกม OPEN จะมีตัวละครและวัฒนธรรม Pop Culture ที่มาจากแฟรนไชส์ชื่อดังต่าง ๆ นำเสนอโหมดการเล่นแบบร่วมมือ และการแข่งขัน ที่ผู้เล่นจะต้องวางแผน และเคลื่อนที่อย่างแนบเนียน ร่วมการยิงปืนที่เฉียบคม และทักษะการขับขี่พาหนะ</p>\n<p>ในวิดีโอตัวอย่างเผยให้เห็นว่ามีเครื่องเกมยุคก่อน, รถ DeLorean และรองเท้า Reebok โดยมีตัวละครอย่าง Parzival จากภาพยนตร์เรื่อง Ready Player One ปรากฎอยู่ในตัวอย่างแต่ไม่มีเกมเพลย์แต่อย่างใด แต่ระบุว่าใช้ Unreal Engine ในการพัฒนา</p>\n<p>Wajhi Jafri ผู้อำนวยการสร้างของ Walker Labs กล่าวว่าการร่วมมืออย่างใกล้ชิดกับ Ernest Cline จะทำให้ทีมงานสามารถสร้างตำนานที่น่าจดจำซึ่งผู้เล่นจะได้ดื่มด่ำไปกับประสบการณ์ไปได้อีกหลายปี</p>\n<p>ก่อนหน้านี้ Readyverse Studios เคยออกมาประกาศร่วมมือกับ Warner Bros. Discovery เพื่อนำแฟรนไชส์ Ready Player One มาสู่โลกของ Metaverse</p>\n<p>ที่มา - <a href=\"https://www.gamespress.com/en-US/ANNOUNCING-OPEN-AN-IMMERSIVE-MULTI-GENRE-METAVERSE-BATTLE-ROYALE-EXPER\">Games Press</a> via <a href=\"https://insider-gaming.com/metaverse-battle-royale-open-announced-featuring-ready-player-one/\">Inside Gaming</a></p>\n</div></div></div><div><div>Topics: </div><div><div><a href=\"/topics/open\">Open</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f57721ed192101239d2f2d4ec9e1041d4f3394b73b2d66e222dacf5ea9659981","category":"Thai"}