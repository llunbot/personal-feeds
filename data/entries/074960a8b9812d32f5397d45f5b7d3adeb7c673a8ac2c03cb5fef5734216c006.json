{"title":"นักพัฒนายุโรปเสนอแนวทาง EU OS ดิสโทรลินุกซ์สำหรับใช้ในงานภาครัฐยุโรป","link":"https://www.blognone.com/node/145513","date":1743079853000,"content":"<div><div><div><p>กลุ่มนักพัฒนาซอฟต์แวร์อิสระในยุโรป เริ่มทำ \"EU OS\" ดิสโทรลินุกซ์ต้นแบบ (proof-of-concept) สำหรับใช้ในงานภาครัฐของยุโรป</p>\n<p>ตัว EU OS ไม่ได้เป็นดิสโทรใหม่ที่สร้างจากศูนย์ แต่ต่อยอดมาจาก Fedora Desktop และ KDE Plasma เป้าหมายของโครงการไม่ได้เป็นดิสโทรสำเร็จรูปพร้อมใช้ แต่จะเป็น base OS สำหรับปรับแต่งใช้งานในเซกเตอร์ต่างๆ (เช่น โรงเรียน, โรงพยาบาล, หน่วยงานปกครอง) อีกทีหนึ่ง และมีกระบวนการจัดการบัญชีผู้ใช้ ข้อมูล ที่เป็นมาตรฐานเดียวกัน ให้แอดมินองค์กรบริหารจัดการเครื่องจำนวนมากได้ง่าย</p>\n<p>สถานะของ EU OS ตอนนี้ยังเป็นโครงการที่พัฒนาโดยชุมชน แต่ก็หวังว่าจะเป็นโครงการที่คณะกรรมการยุโรป (European Commission) รับเข้าเป็นทางการในอนาคต</p>\n<p>ที่มา - <a href=\"https://eu-os.gitlab.io/\">EU OS</a>, <a href=\"https://www.zdnet.com/article/eu-os-takes-a-layered-approach-to-its-new-linux-distro-for-the-public-sector/\">ZDNet</a></p>\n<p><img alt=\"No Description\" src=\"https://www.blognone.com/sites/default/files/externals/5996f0c27c40a8c9c84fed5309484c57.jpeg\" /></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/linux\">Linux</a></div><div><a href=\"/topics/distro\">Distro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"074960a8b9812d32f5397d45f5b7d3adeb7c673a8ac2c03cb5fef5734216c006","category":"Thai"}