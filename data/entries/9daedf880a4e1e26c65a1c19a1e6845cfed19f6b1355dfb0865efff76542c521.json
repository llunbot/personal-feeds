{"title":"เอกสารภายในเผย Facebook พยายามสร้างของใหม่ จับตลาดเด็ก 6-9 ขวบด้วย","link":"https://www.blognone.com/node/125615","date":1635826461000,"content":"<div><div><div><p>มหากาพย์เอกสารภายในที่ Frances Haugen ผู้แจ้งเบาะแสแฉ Facebook  เผยว่า จากการที่ผู้ใช้งานวัยรุ่นน้อยลง Facebook จึงพยายามสร้างโปรดักต์ใหม่ จับตลาดเด็กช่วงอายุ 6-9 ขวบด้วย</p>\n<p>นักวิจัยของ Facebook ระบุในเอกสารว่า ที่ผ่านมา Facebook ไม่ได้สร้างโปรดักต์สำหรับเด็กอายุต่ำกว่า 13 ปีมากนัก ยกเว้น Messenger Kids โดยบริษัทวางแผนที่จะจ้างคนหลายตำแหน่งเพื่อขยายไปสู่การนำเสนอผลิตภัณฑ์ครบวงจรแก่เด็กที่อายุน้อยกว่าเกณฑ์ปัจจุบัน (13 ปี) ในเอกสารยังแสดงแผนภาพกลุ่มอายุเป้าหมายใหม่ตั้งแต่เด็กอายุ 6-9 ปี และวัยรุ่นอายุ 10-12 ปี</p>\n<p><img src=\"https://www.blognone.com/sites/default/files/externals/1f1d51d7272501d1c9a76209bbb31170.jpeg\" /><br />\nภาพจาก <a href=\"https://about.fb.com/news/2021/09/introducing-facebook-fantasy-games/\">Facebook</a></p>\n<p>ในเอกสารบอกด้วยว่า เรายังมีนักวิจัยที่ทำงานด้านนี้น้อย ซึ่งทีมงานกำลังวางแผนที่จะขยายด้วยการจ้างผู้ที่มีประสบการณ์ในการวิจัยเด็กและเยาวชน เพื่อมาดูแลส่วนงานต่างๆ เช่น Messenger Kids/Youth Platform และ Instagram Child Safety ในเอกสารมีเนื้อหาพูดถึงกฎหมายคุ้มครองข้อมูลเด็กหรือ COPPA ด้วย แต่ไม่ได้ระบุรายละเอียดว่าบริษัทจะดำเนินการกับข้อจำกัดทางกฎหมายอย่างไร</p>\n<p>Facebook พยายามสร้างของใหม่เพื่อเจาะกลุ่มผู้ใช้งานรายใหม่ในเด็กๆ มาระยะหนึ่งแล้ว ตั้งแต่ความพยายามจะสร้าง Instagram สำหรับเด็ก หรือ Instagram Kids โดยอ้างว่าเป็นการเตรียมความพร้อมของเด็กๆ ก่อนจะมาใช้งานโซเชียลมีเดียจริง แต่ก็ถูกคัดค้านจากหน่วยงานรัฐและสังคมมากจนต้องพับแผนยกเลิกไป</p>\n<p>หนึ่งในประเด็นที่เอกสาร  Frances Haugen ปล่อยออกมายังมีเรื่องโซเชียลมีเดียกับปัญหาจิตวิทยาและสุขภาพจิตในกลุ่มเด็กและวับรุ่นด้วย James Steyer ผู้ก่อตั้งและซีอีโอของ Common Sense Media ซึ่งเป็นองค์กรไม่แสวงหาผลกำไรที่ศึกษาความสัมพันธ์ระหว่างเด็กและโลกดิจิทัลระบุว่า Facebook และ Instagram แสดงให้เห็นซ้ำแล้วซ้ำเล่าว่าพวกเขาไม่สามารถเชื่อถือได้เมื่อพูดถึงความเป็นอยู่ที่ดีของเด็กและวัยรุ่น ทั้งสองแพลตฟอร์มควรทำความสะอาดตัวเอง แทนการพยายามดึงดูดให้คนมาใช้งานตั้งแต่อายุยังน้อย</p>\n<p>ที่มา - <a href=\"https://www.nbcnews.com/tech/social-media/facebook-documents-reveal-company-targeted-children-young-6-rcna4021\">NBC News</a>, <a href=\"https://arstechnica.com/tech-policy/2021/11/facebook-wanted-to-hook-6-year-olds-with-new-apps-documents-show/\">Ars Technica</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/leak\">Leak</a></div><div><a href=\"/topics/children\">Children</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9daedf880a4e1e26c65a1c19a1e6845cfed19f6b1355dfb0865efff76542c521","category":"Thai"}