{"title":"กูเกิลเปิดตัว Gemini Code Assist อาศัย Gemini อ่านโค้ดได้ทีละเป็นแสนบรรทัด","link":"https://www.blognone.com/node/139176","date":1712770630000,"content":"<div><div><div><p>กูเกิลเปิดตัวบริการ Gemini Code Assist ที่เปลี่ยนชื่อมาจาก Duet AI for Developer แต่เปลี่ยนปัญญาประดิษฐ์ภายในเป็น Gemini ที่อ่านข้อมูลได้นับล้่านโทเค็น ทำให้เวลาแนะนำโค้ดนั้นไม่ใช่การอ่านทีละไฟล์ แต่อ่านทั้งโครงการทีละเป็นแสนบรรทัดและแนะนำได้ทันที</p>\n<p>การประกาศรอบนี้ยังประกาศเป็นพันธมิตรกับบริษัทความปลอดภัยซอฟต์แวร์ Synk โดยตอนนี้ยังเป็นเพียงการแนะนำการใช้งาน Synk ในแชตก่อนแต่ภายในปีนี้จะรวมความสามารถในการสแกนโค้ดเข้าไว้ในบริการ Code Assist เลย ทำให้แนะนำช่องโหว่ในโค้ดได้ทันที</p>\n<p>Gemini Code Assist เปิดให้ใช้ฟรีแล้ววันนี้ แต่จะเก็บเงินหลังวันที่ 11 มิถุนายนนี้ ราคา 19 ดอลลาร์ต่อคนต่อเดือน สามารถใช้งานได้บน VS Code และ JetBrains</p>\n<p>ที่มา - <a href=\"https://cloud.google.com/blog/products/application-development/gen-ai-and-app-development-tools-and-partnerships\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/91a77576e7382fdf4a1d06917240dd99.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-cloud\">Google Cloud</a></div><div><a href=\"/topics/llm\">LLM</a></div><div><a href=\"/topics/programming\">Programming</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82fdb6f0dd84c52df7356599d4e789ae12e06cb6ce29d6b7f4191eedee580f04","category":"Thai"}