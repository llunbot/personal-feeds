{"title":"แบงค์ชาติสิงคโปร์เปิดตัว SGQR+ รองรับการจ่าย 23 ช่องทางใน QR เดียว","link":"https://www.blognone.com/node/136536","date":1698900050000,"content":"<div><div><div><p>Monetary Authority of Singapore (MAS) เริ่มทดสอบบริการ SGQR+ บาร์โค้ดสำหรับจ่ายเงินผ่านช่องทางหลากหลายภายใน QR เดียว <a href=\"https://www.blognone.com/node/105327\">ถัดจาก SGQR</a> เดิมที่พยายามลดจำนวน QR ที่ร้านต้องแปะเพื่อรับรูปแบบการจ่ายลง ในรูปแบบ SGQR+ ใหม่นี้จะรองรับช่องทางจ่ายเงินเพิ่มถึง 23 ช่องทางภายใน QR เดียว</p>\n<p>SGQR เดิมนั้นเป็นการจัดรูปแบบข้อมูลภายใน QR ให้ทุกเจ้าต้องใช้ฟอร์แมตของ EMVco ทั้งหมด ทำให้สามารถใส่ช้อมูลของบริการรับจ่ายเงินหลายเจ้าภายใน QR เดียวกันได้ เพราะโปรแกรมอ่าน QR มองเห็น Application ID ใน QR และเลือกอ่านเฉพาะส่วนที่เกี่ยวข้องกับตัวเองได้ แม้จะลดความลำบากในการแปะ QR หน้าร้านได้ แต่ตัวร้านค้าก็ต้องสมัครบริการรับจ่ายรูปแบบต่างๆ ด้วยตัวเอง</p>\n<p>SGQR+ เป็นการรวบบริการฝั่งรับเงิน (acquirer) ของแต่ละร้านค้าให้เหลือหนึ่งรายต่อร้านค้า แต่ฝั่งลูกค้าที่จ่ายเงินนั้นยังสามารถเลือกใช้บริการกระเป๋าเงินอะไรก็ได้เช่นเดิม ในโครงการทดลองนี้ มีผู้ให้บริการฝั่งรับเงินเข้าร่วมสองราย คือ Liquid Group และ NETS ทั้งสองฝั่งมี API ต่างกันบ้างโดยที่กระเป๋าเงินแต่ละรายต้องอิมพลีเมนต์ API เพื่อรองรับ แต่สำหรับผู้จ่ายเงินนั้นจะไม่ต่างจากเดิม รวมถึงบริการจ่ายเงินข้ามประเทศที่เคยเชื่อมกันไว้ก็ยังใช้งานได้เช่นเดิม</p>\n<p>ตอนนี้การทดลองยังอยู่ในขั้น POC มีร้านค้าเข้าร่วมกว่าพันร้านค้า  โดยจุดทดสอบคือสนามบินชางกี</p>\n<p>ที่มา - <a href=\"https://www.mas.gov.sg/news/media-releases/2023/mas-to-launch-sgqrplus-proof-of-concept-to-enhance-interoperability-for-qr-payments\">MAS</a></p>\n<p><img alt=\"No Description\" src=\"https://www.blognone.com/sites/default/files/externals/a3d6b75520116a05a0b72a13116eab89.png\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/payment\">Payment</a></div><div><a href=\"/topics/qr-code\">QR Code</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d43d1a1d8101ae664a4a02e7ad96aa1a3cbf77e8f448e77bf49bbb6ccb46f1b8","category":"Thai"}