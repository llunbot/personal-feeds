{"title":"Meituan แอปส่งอาหารจากจีน อาจซื้อกิจการ Foodpanda ในเอเชียตะวันออกเฉียงใต้แทน Grab","link":"https://www.blognone.com/node/136811","date":1700280563000,"content":"<div><div><div><p>Bloomberg รายงานว่า Meituan แอปส่งอาหารรายใหญ่ในจีน แสดงความสนใจซื้อกิจการส่วนธุรกิจของ Delivery Hero ในภูมิภาคเอเชียตะวันออกเฉียงใต้ซึ่งก็คือแบรนด์ Foodpanda ที่มีรายงานก่อนหน้านี้ว่า <a href=\"https://www.blognone.com/node/135849\">Grab อาจเป็นผู้ซื้อกิจการ</a>ไป</p>\n<p>Delivery Hero บริษัทให้บริการส่งอาหารของเยอรมนีซึ่งเป็นเจ้าของ Foodpanda เคยประกาศอย่างเป็นทางการก่อนหน้านี้ ว่าบริษัทเตรียมขายธุรกิจในหลายประเทศภูมิภาคเอเชียตะวันออกเฉียงใต้ ได้แก่ สิงคโปร์ กัมพูชา ลาว มาเลเซีย เมียนมาร์ ฟิลิปปินส์ และไทย ที่มูลค่าประมาณ 1 พันล้านยูโร แต่ไม่ได้ระบุว่าใครจะซื้อกิจการ โดยมีข่าวพร้อมกันตอนนั้นว่าอาจเป็น Grab</p>\n<p>Meituan มีแผนขยายธุรกิจออกนอกจีนมากขึ้น ก่อนหน้านี้เพิ่งเปิดตัว KeeTa เป็นแบรนด์ส่งอาหารเพื่อทำตลาดเฉพาะในฮ่องกง จึงเป็นไปได้ที่ Meituan จะขยายธุรกิจมาสู่ภูมิภาคเอเชียตะวันออกเฉียงใต้ผ่านการซื้อ Foodpanda</p>\n<p>ตัวแทนของ Meituan และ Foodpanda ปฏิเสธที่จะให้ความเห็นต่อรายงานข่าวนี้</p>\n<p><em>ข้อมูลเปิดเผย: LINE MAN Wongnai เป็นบริษัทแม่ของ Blognone</em></p>\n<p>ที่มา: <a href=\"https://www.bloomberg.com/news/articles/2023-11-16/meituan-explores-deal-for-delivery-hero-s-southeast-asia-arm-sources-say\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/e4591e3b1732d9809dec895064450a85.jpg\" /></p>\n</div></div></div><div><div>Topics: </div><div><div><a href=\"/topics/foodpanda\">Foodpanda</a></div><div><a href=\"/topics/meituan\">Meituan</a></div><div><a href=\"/topics/delivery\">Delivery</a></div><div><a href=\"/topics/acquisition\">Acquisition</a></div><div><a href=\"/topics/delivery-hero\">Delivery Hero</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"839373243c6523a7225ee78a6fea8ad683c44433fe18486f7b62600f68ecdef1","category":"Thai"}