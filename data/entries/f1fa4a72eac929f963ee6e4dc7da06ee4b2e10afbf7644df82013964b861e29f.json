{"title":"Facebook ปิด Groups API ไม่สามารถใช้เครื่องมือโซเชียลเข้าถึง Groups ได้อีก","link":"https://www.blognone.com/node/138059","date":1707184987000,"content":"<div><div><div><p>Meta ออก Facebook Graph API v19.0 มีการเปลี่ยนแปลงสำคัญคือ Facebook Groups API ที่ใช้เข้าถึงเนื้อหาใน Facebook Groups ถูกปรับสถานะเป็น \"ล้าสมัย\" (deprecated) และจะปิดการใช้งานในอีก 90 วันข้างหน้า</p>\n<p>Meta อธิบายว่าที่ผ่านมา เครื่องมือโซเชียลภายนอกหลายตัวเรียกใช้ Groups API สำหรับให้เพจส่ง Private Replies ไปยังบุคคลที่โพสต์ใน Groups โดยตรง ซึ่ง Meta บอกว่าจะเปิดช่องทางใหม่ให้นักพัฒนาแอพโซเชียลเหล่านี้ใช้งานโดยไม่ต้องผ่าน Groups API</p>\n<p>อย่างไรก็ตาม TechCrunch รายงานว่าเครื่องมือจัดการโซเชียลหลายตัวยังใช้ Groups API สำหรับโพสต์ข้อความอัตโนมัติลง Groups แบบตั้งเวลาล่วงหน้า ซึ่งการปิด API นี้จะทำให้ช่องทางนี้ใช้งานไม่ได้อีกต่อไป กระทบกับลูกค้าจำนวนมาก</p>\n<p>ที่มา - <a href=\"https://developers.facebook.com/blog/post/2024/01/23/introducing-facebook-graph-and-marketing-api-v19/\">Facebook</a>, <a href=\"https://techcrunch.com/2024/02/05/meta-cuts-off-third-party-access-to-facebook-groups-leaving-developers-and-customers-in-disarray/\">TechCrunch</a></p>\n<p>ภาพตัวอย่างของ Private Replies โพสต์ลง Groups แต่แบรนด์ตอบกลับใน Messenger</p>\n<p><img alt=\"No Description\" src=\"https://www.blognone.com/sites/default/files/externals/7728dc94061f1a97c53843c30f3ab01c.png\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/social-network\">Social Network</a></div><div><a href=\"/topics/meta\">Meta</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1fa4a72eac929f963ee6e4dc7da06ee4b2e10afbf7644df82013964b861e29f","category":"Thai"}