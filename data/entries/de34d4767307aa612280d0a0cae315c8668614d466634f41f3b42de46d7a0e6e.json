{"title":"Kojima Production ประกาศโปรเจกต์ใหม่ เกมแอ็คชันจารกรรม ที่ยกระดับความบันเทิงรวมหนังและเกมเข้าด้วยกัน","link":"https://www.blognone.com/node/137981","date":1706756601000,"content":"<div><div><div><p>Hideo Kojima ประกาศโปรเจกต์ใหม่ของ Kojima Production โดยเป็นผลงานลำดับที่ 3 ของบริษัท ซึ่งเขาอธิบายว่าเป็นงานในสเกลของภาพยนตร์และเกม ใช้ชื่อในการผลิต (Working Title) ว่า <strong>\"PHYSINT\"</strong></p>\n<p>Kojima บอกว่า PHYSINT จะเป็นเกมแบบ stealth แนวแอ็คชันจารกรรมยุคใหม่ ซึ่งใช้เทคโนโลยีที่ล้ำหน้าที่สุด รวมถึงได้ทีมงานความสามารถสูงจากทั่วโลก ทั้งจากอุตสาหกรรมเกมและภาพยนตร์มาร่วมในการผลิต เขาจึงมั่นใจกับผลงานนี้มาก ว่าจะลดเส้นแบ่งของภาพยนตร์กับเกมลง เป็นความบันเทิงดิจิทัลที่ยกระดับไปอีกขั้น</p>\n<p>ดูประกาศของ Kojima ในงานแถลงข่าว State of Play ได้ท้ายข่าว</p>\n<p>ที่มา: <a href=\"https://www.ign.com/articles/hideo-kojima-is-making-a-new-spy-game\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/49cb5ea1f0961a2c71e0659e18ada751.jpg\" /></p>\n</div></div></div><div><div>Topics: </div><div><div><a href=\"/topics/hideo-kojima\">Hideo Kojima</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de34d4767307aa612280d0a0cae315c8668614d466634f41f3b42de46d7a0e6e","category":"Thai"}