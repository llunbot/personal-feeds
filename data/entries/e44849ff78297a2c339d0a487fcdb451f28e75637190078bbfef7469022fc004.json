{"title":"เอเจนซีในสเปนสร้างอินฟลูเอนเซอร์จาก AI บางเดือนทำเงินได้ถึง 10,000 ยูโร","link":"https://www.blognone.com/node/136945","date":1700968666000,"content":"<div><div><div><p>เราเคยเห็นข่าวอินฟลูเอนเซอร์ที่สร้างจาก AI มาเรื่อย ๆ คราวนี้เป็นเรื่องราวของ Aitana Lopez อินฟลูเอนเซอร์อายุ 25 ปี ผมสีชมพู จากเมืองบาร์เซโลนา ประเทศสเปน บัญชี Instagram <a href=\"https://www.instagram.com/fit_aitana/\">@fit_aitana</a> มีผู้ติดตามมากกว่า 1.2 แสนคน และแน่นอนว่านี่เป็นอินฟลูเอนเซอร์ที่ไม่มีตัวตนจริง สร้างขึ้นจาก AI</p>\n<p>The Clueless เอเจนซีบริหารอินฟลูเอนเซอร์ในสเปน เปิดเผยว่าบริษัทตัดสินใจสร้างอินฟลูฯ AI ขึ้นมา เพื่อให้บริษัทสามารถบริหารจัดการธุรกิจได้ โดยไม่ต้องพึ่งพาใครคนใดคนหนึ่งเป็นพิเศษที่เป็นมนุษย์จริง และสร้างปัญหาที่คาดไม่ถึง (รวมถึงค่าตัวด้วย) ทีมงานจะประชุมกันเพื่อสร้างเรื่องราวการใช้ชีวิตของ Aitana โดยใช้ AI ร่วมกับ Photoshop สร้างภาพขึ้นมาสำหรับแต่ละโพสต์ในโซเชียล</p>\n<p>ปัจจุบัน Aitana มีรายได้จากการลงโพสต์ร่วมกับแบรนด์สินค้าในโซเชียลต่าง ๆ บางเดือนทำเงินได้ถึง 10,000 ยูโร แต่เฉลี่ยอยู่ที่ 3,000 ยูโรต่อเดือน ทีมงานของ The Clueless เล่าว่า ความสมจริงของ Aitana นั้น ยังทำให้มีนักแสดงชายชื่อดังเคย DM มาเพื่อพูดคุยด้วย แต่เขาคงไม่รู้ว่า Aitana ไม่มีตัวตนจริง</p>\n<p>แผนการถัดไปของ The Clueless คือการร่วมงานกับแบรนด์สินค้า พัฒนาอินฟลูเอนเซอร์ขึ้นมาที่ต้องกับลักษณะและบุคลิกที่แบรนด์นั้นต้องการ ซึ่งนอกจากลดปัญหาที่อาจเกิดจากการจ้างอินฟลูเอนเซอร์ที่เป็นคนแล้ว ยังลดค่าใช้จ่ายได้มากด้วยเช่นกัน อย่างไรก็ตามการสร้างอินฟลูเอนเซอร์ AI นี้ ก็ตามมาพร้อมคำถามเรื่องภาพลักษณ์ความงามที่อาจเป็นอุดมคติเกินไปด้วย ซึ่ง The Clueless มองว่านี่เป็นโจทย์ของแต่ละแบรนด์ที่กำหนดมาให้อีกที</p>\n<p>ที่มา: <a href=\"https://www.euronews.com/next/2023/11/22/meet-the-first-spanish-ai-model-earning-up-to-10000-per-month\">Euronews</a></p>\n<p><img alt=\"No Description\" src=\"https://www.blognone.com/sites/default/files/externals/b1b031cfd656669486bbceed964f17ca.jpg\" /></p>\n</div></div></div><div><div>Topics: </div><div><div><a href=\"/topics/virtual-influencers\">Virtual Influencers</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/spain\">Spain</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e44849ff78297a2c339d0a487fcdb451f28e75637190078bbfef7469022fc004","category":"Thai"}