{"title":"รู้อะไรไม่สู้รู้งี้ NVIDIA หุ้นพุ่ง มูลค่าบริษัททะลุ 1 ล้านล้านดอลลาร์","link":"https://www.blognone.com/node/134077","date":1685458879000,"content":"<div><div><div><p>ราคาหุ้น NVIDIA ยังคงเพิ่มขึ้นต่อเนื่องหลังบริษัท<a href=\"https://www.blognone.com/node/134000\">คาดการณ์ว่าผลประกอบการไตรมาสถัดไปไว้สูงถึง 11,000 ล้านดอลลาร์</a> และในงาน Computex สัปดาห์นี้ก็ยังเปิดตัวสินค้าด้านปัญญาประดิษฐ์จำนวนมาก</p>\n<p>ราคาหุ้นล่าสุดอยู่ที่ 409 ดอลลาร์ สูงกว่าจุดสูงสุดเมื่อปี 2021 ที่เคยขึ้นไปถึง 330 ดอลลาร์</p>\n<p>ปีนี้นับเป็นปีทองของวงการปัญญาประดิษฐ์ที่บริษัทต่างๆ พากันเร่งพัฒนาโมเดลปัญญาประดิษฐ์ขนาดยักษ์กันขนานใหญ่ ทำให้เกิดความต้องการชิปกราฟิกสำหรับฝึกปัญญาประดิษฐ์อย่างต่อเนื่อง Kevin Scott ซีอีโอของไมโครซอฟท์ถึงกับพูดว่า<a href=\"https://open.spotify.com/episode/3SllKbz4d9QNqbE4o7x31B\">งานในปีที่ผ่านมาของตัวเองส่วนหนึ่งคือการคุมงบประมาณสำหรับชิปกราฟิกที่ทีมต่างๆ ต้องการใช้งาน</a>  Srini Pajjuri นักวิเคราะห์ด้านอุตสาหกรรมเซมิคอนดักเตอร์ระบุว่า <a href=\"https://finance.yahoo.com/news/theres-an-ai-war-and-nvidia-is-the-only-arms-dealer-analyst-174654030.html\">NVIDIA เหมือนพ่อค้าอาวุธรายเดียว</a></p>\n<p>วงการปัญญาประดิษฐ์ยังผูกพันกับเทคโนโลยีของ NVIDIA อย่างแยกจากกันได้ยาก ซอฟต์แวร์จำนวนมากผูกกับเทคโนโลยี CUDA แม้จะมีความพยายามพัฒนาเทคโนโลยีอื่นและชิปยี่ห้ออื่นๆ มาทดแทนก็ตาม</p>\n<p>ที่มา - <a href=\"https://finance.yahoo.com/news/nvidia-touches-1-trillion-market-cap-as-chipmaker-rides-ai-wave-133530381.html\">Yahoo! Finance</a></p>\n<p><img src=\"https://www.blognone.com/sites/default/files/externals/375d56674ac17c3af9df0426f689bb6a.jpg\" alt /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/stock\">Stock</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6af478401a4bf8572abbf7a11fbc4f3c8218f1fc19857d8ac4085afbd7e94194","category":"Thai"}