{"title":"Wing ธุรกิจโดรนส่งของของ Alphabet มียอดส่งหนึ่งแสนครั้งภายในเวลาสองปีกว่า เกินครึ่งอยู่ในเมืองโลแกน ประเทศออสเตรเลีย","link":"https://www.blognone.com/node/124461","date":1630053606000,"content":"<div><div><div><p><a href=\"https://www.blognone.com/node/116563\">Wing</a> ธุรกิจส่งของด้วยโดรนของ Alphabet บริษัทแม่ของ Google มียอดส่งของราวหนึ่งแสนครั้งแล้ว หลัง<a href=\"https://venturebeat.com/2019/04/09/wing-launches-commercial-drone-delivery-service-in-canberra-australia/\">เปิดให้บริการครั้งแรก</a>ในเมืองแคนเบอร์รา ประเทศออสเตรเลีย เมื่อเดือนเมษายน ปี 2019</p>\n<p>ยอดส่งเกินครึ่งเกิดในเมืองโลแกน เมืองเล็กๆ ด้านใต้ของบริสเบน ประเทศออสเตรเลีย ที่มีประชากรราว 300,000 คน ของที่ส่งมีทั้งกาแฟกว่า 10,000 แก้ว ขนมกว่า 1,700 ชุด ไก่อบกว่า 1,200 ตัว และอื่นๆ</p>\n<p>Wing เปิดให้บริการในโลแกน เมื่อเดือนกันยายน ปี 2019 เป็นเมืองที่ 3 รองจาก แคนเบอร์รา และ<a href=\"https://www.blognone.com/node/109854\">เฮลซิงกิ</a>ประเทศฟินแลนด์ หลังจากนั้น Wing จึงเปิดให้บริการเพิ่มใน<a href=\"https://www.blognone.com/node/112636\">รัฐเวอร์จิเนีย</a>ประเทศสหรัฐอเมริกา ช่วงเดือนตุลาคม 2019</p>\n<p>Wing เปิดเผยว่ายอดจัดส่งในโลแกน พุ่งสูงถึง 50,000 ครั้งในช่วง 8 เดือนที่ผ่านมา ปีนี้บริษัทขยายขอบเขตการส่งในเมืองเพิ่มอีก 19 ย่าน และในสัปดาห์แรกของเดือนสิงหาคม มียอดส่งของไปแล้วกว่า 4,500 ครั้ง ทำให้โลแกนแทบจะเรียกว่าเป็นเมืองหลวงของการส่งของด้วยโดรนในปัจจุบัน</p>\n<p>Wing ยังมีโครงการขยายเมืองให้บริการเพิ่มเติมอีกในอนาคตอันใกล้ และจะแถลงข้อมูลเพิ่มเติมในอีกไม่กี่เดือนข้างหน้านี้</p>\n<p>ที่มา - <a href=\"https://blog.wing.com/2021/08/logan-australia-drone-delivery-capital.html\">Wing</a></p>\n</div></div></div><div><div>Topics: </div><div><div><a href=\"/topics/project-wing\">Project Wing</a></div><div><a href=\"/topics/drone\">Drone</a></div><div><a href=\"/topics/alphabet\">Alphabet</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67332aee55f341d40e8db035d5c4e8ca741757692db4d5f84b5a970c8e379052","category":"Thai"}