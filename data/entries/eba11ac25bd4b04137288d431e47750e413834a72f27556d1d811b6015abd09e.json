{"title":"Trump บอก Tim Cook สัญญาจะปิดโรงงานของ Apple ในเม็กซิโก 2 แห่ง ย้ายการผลิตมาสหรัฐ","link":"https://www.blognone.com/node/144857","date":1740208431000,"content":"<div><div><div><p>ประธานาธิบดี Donald Trump กล่าวกับผู้ว่าการรัฐที่เข้าพบว่า Tim Cook ซีอีโอแอปเปิล ได้ให้คำสัญญาว่าจะย้ายโรงงานผลิตจากเม็กซิโกมาที่สหรัฐอเมริกา โดย Trump บอกว่าแอปเปิลจะหยุดโรงงาน 2 แห่งที่นั่น พร้อมกับลงทุนหลายร้อยล้านดอลลาร์เพิ่มในอเมริกา เพราะไม่อยากเจอกำแพงภาษีนำเข้า</p>\n<p>Tim Cook ได้เข้าพบหารือกับ Trump เมื่อวันก่อน ซึ่งไม่มีการเปิดเผยรายละเอียดการพูดคุย</p>\n<p>แอปเปิลปฏิเสธที่จะให้ความเห็นต่อข่าวนี้ และไม่ได้ชี้แจงว่าโรงงาน 2 แห่งในเม็กซิโกที่ Trump พูดถึงคือโรงงานอะไร โดยโรงงานที่ผลิตสินค้าให้แอปเปิลและอยู่ในเม็กซิโกเป็นโรงงานของ Foxconn ซึ่งทาง Foxconn ก็ประกาศแผนขยายการลงทุนที่นั่นด้วย</p>\n<p>ที่มา: <a href=\"https://www.bloomberg.com/news/articles/2025-02-20/apple-s-tim-cook-meeting-with-trump-as-tariffs-threaten-iphones\">Bloomberg</a></p>\n<p><img src=\"https://www.blognone.com/sites/default/files/externals/a3bda07f9facf1c3164aa2252c90633f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/tim-cook\">Tim Cook</a></div><div><a href=\"/topics/mexico\">Mexico</a></div><div><a href=\"/topics/manufacturing\">Manufacturing</a></div><div><a href=\"/topics/apple\">Apple</a></div><div><a href=\"/topics/foxconn\">Foxconn</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eba11ac25bd4b04137288d431e47750e413834a72f27556d1d811b6015abd09e","category":"Thai"}