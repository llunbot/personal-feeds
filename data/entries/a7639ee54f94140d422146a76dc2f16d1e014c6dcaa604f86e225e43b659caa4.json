{"title":"Netflix เปิดใช้งานปุ่ม Play Something ช่วยเลือกหนังมาให้ดูบนแอนดรอยด์แล้ว","link":"https://www.blognone.com/node/125105","date":1633416653000,"content":"<div><div><div><p>เป็นระยะเวลาหนึ่งแล้วที่ Netflix เปิดใช้งานปุ่ม <a href=\"https://www.blognone.com/node/122453\">Play Something</a> เพื่อแก้ปัญหาคนไม่รู้จะดูอะไรดี ก็ให้ Netflix เลือกให้เสียเลย โดยเปิดใช้งานบนทีวีก่อน ล่าสุด Netflix เปิดใช้งานบนอุปกรณ์แอนดรอยด์ทั่วโลกแล้ว และจะทดสอบใน iOS ในช่วงเดือนถัดไป</p>\n<p>บนมือถือแอนดรอยด์ จะมองเห็นปุ่ม Play Something ลอยอยู่ตรงฝั่งล่างขวาของหน้าจอ และจะอยู่ในตำแหน่งเดิมขณะที่เราเลื่อนหาเนื้อหาที่จะเปิด นอกจากนี้ยังมีแท็บเฉพาะสำหรับ Play Something ด้วย</p>\n<p>pain point หนึ่งของคนใช้งานคือ ใช้เวลาอยู่บนหน้า Home นานเกินไป ซึ่งที่ผ่านมา Netflix ก็คิดมาหลายท่าเพื่อแก้ปัญหา ไม่ว่าจะเป็นการจัดอันดับหนังและซีรีส์เรียลไทม์ การแนะนำเนื้อหาที่ใกล้เคียง การแนะนำเนื้อหาทันทีหลังดูจบ</p>\n<p><img src=\"https://www.blognone.com/sites/default/files/externals/46e333fa6cfeb9585be16d9efad36a78.jpg\" /></p>\n<p>ที่มา - <a href=\"https://techcrunch.com/2021/10/04/netflix-brings-its-shuffle-mode-feature-play-something-to-android-users-worldwide/\">TechCrunch</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/android\">Android</a></div><div><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7639ee54f94140d422146a76dc2f16d1e014c6dcaa604f86e225e43b659caa4","category":"Thai"}