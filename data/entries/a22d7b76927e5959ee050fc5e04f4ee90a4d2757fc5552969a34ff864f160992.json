{"title":"ผู้กำกับซีรี่ส์ Super Smash Bros. เผยมองไม่ออกว่าเกมภาคต่อไปจะยิ่งใหญ่กว่าภาค Ultimate ได้ยังไง","link":"https://www.blognone.com/node/136495","date":1698746022000,"content":"<div><div><div><p>เป็นเวลาเกือบ 5 ปีแล้วที่ Super Smash Bros. Ultimate วางจำหน่ายบน Nintendo Switch ซึ่งมีแฟน ๆ เกมบางส่วนเริ่มถามหาภาคต่อไปออกมาบ้างแล้ว ล่าสุด Masahiro Sakurai ผู้กำกับของเกมซีรี่ส์ Super Smash Bros. ยอมรับว่าเขาไม่มั่นใจว่าทีมพัฒนาที่จะสร้าง Super Smash Bros. ภาคใหม่จะก้าวข้ามหรือเหนือกว่าภาค Ultimate ได้อย่างไร</p>\n<p>Masahiro Sakurai บอกว่าตอนนี้ซีรี่ส์ Smash Bros. ได้เติบโตขึ้นมาแบบมหึมาจนยากที่จะจินตนาการว่าซีรี่ส์นี้จะใหญ่ขึ้นอีกได้ยังไง แม้ว่าทีมงานเคยสร้างเกมที่เขาเคยคิดว่าไม่น่าเป็นไปได้ให้เป็นไปได้มาแล้วก็ตาม ซึ่งนี่ไม่ได้หมายความว่าเกมนี้จะไม่มีภาคต่อ แต่แค่มันเป็นเรื่องยากที่จะผลักดันให้ซีรี่ส์นี้ไปไกลกว่านี้</p>\n<p>ก่อนหน้านี้ Sakurai เคยบอกว่าตัวเขาจินตนาการไม่ออกว่าจะเป็นยังไงถ้าซีรี่ส์ Super Smash Bros. ไม่มีเขาอยู่ เนื่องจากเขาได้พักงานพัฒนาเกมมาเป็นเวลา 1 ปีแล้ว</p>\n<p>เกม Super Smash Bros. Ultimate วางจำหน่ายเมื่อวันที่ 7 ธันวาคมปี 2018 ใน Nintendo Switch ตัวเกมทำยอดขายไปมากกว่า 30 ล้านชุด และได้รางวัล Best Fighting Game จาก The Game Awards ปี 2019</p>\n<p><img src=\"https://www.blognone.com/sites/default/files/externals/96315538f03c85f52ed03cb4faf2629f.jpg\" /></p>\n<p>ที่มา - <a href=\"https://www.ign.com/articles/super-smash-bros-director-doesnt-see-how-the-franchise-can-get-any-bigger-than-ultimate\">IGN</a></p>\n</div></div></div><div><div>Topics: </div><div><div><a href=\"/topics/super-smash-bros\">Super Smash Bros.</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a22d7b76927e5959ee050fc5e04f4ee90a4d2757fc5552969a34ff864f160992","category":"Thai"}