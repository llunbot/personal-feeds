{"title":"Alibaba เปิดตัว Yitian 710 ซีพียู ARM ออกแบบเองสำหรับใช้ในเซิร์ฟเวอร์","link":"https://www.blognone.com/node/125347","date":1634614678000,"content":"<div><div><div><p>Alibaba เปิดตัว Yitian 710 ซีพียู ARM ออกแบบเองสำหรับใช้งานในเซิร์ฟเวอร์ โดยจะนำไปใช้เซิร์ฟเวอร์รุ่นใหม่ Panjiu ของ Alibaba Cloud</p>\n<p>ชิป Yitian 710 พัฒนาโดย T-Head หน่วยพัฒนาชิปของ Alibaba เอง สเปกเท่าที่เปิดเผยคือสถาปัตยกรรม Armv9 มี 128 คอร์ คล็อคสูงสุด 3.2GHz, ผลิตที่ 5nm มีจำนวนทรานซิสเตอร์ 60 ล้านตัว, รองรับแรม DDR5 8 channel และ PCIe 5.0 จำนวน 96 เลย</p>\n<p>สมรรถนะคือได้คะแนน SPECint2017 ที่ 440 คะแนน โดย Alibaba บอกว่าได้คะแนนสูงกว่าเซิร์ฟเวอร์ ARM ในปัจจุบัน (ไม่ระบุว่ารุ่นไหน) 20% ในแง่ประสิทธิภาพ และ 50% ในแง่การประหยัดพลังงาน</p>\n<p>นอกจากชิป ARM แล้ว Alibaba ยังประกาศเปิดซอร์สโค้ดบางส่วนของ<a href=\"https://www.blognone.com/node/120764\">ชิป XuanTie ที่ใช้สถาปัตยกรรม RISC-V</a> ด้วย</p>\n<p>ที่มา - <a href=\"https://www.prnewswire.co.uk/news-releases/alibaba-cloud-unveils-new-server-chips-to-optimize-cloud-computing-services-831457211.html\">Alibaba</a></p>\n<p><img src=\"https://www.blognone.com/sites/default/files/externals/198fcf9a655a36cd64e27bcb3518a3cc.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/arm\">Arm</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div><div><a href=\"/topics/server\">Server</a></div><div><a href=\"/topics/alibaba-cloud\">Alibaba Cloud</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"051af6d933e4c0495cb34fcf3c8e153a7bfa08f6919b2624a569fa9c21a6a446","category":"Thai"}