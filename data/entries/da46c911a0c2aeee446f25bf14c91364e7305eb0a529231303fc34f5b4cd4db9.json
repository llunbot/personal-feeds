{"title":"กำแพงภาษี Trump จะทำให้แผ่นเกมในสหรัฐแพงขึ้น เพราะส่วนใหญ่ผลิตในเม็กซิโก","link":"https://www.blognone.com/node/145150","date":1741485996000,"content":"<div><div><div><p>Mat Piscatella นักวิเคราะห์อุตสาหกรรมเกมของ Circana (NPD เดิม) โพสต์แสดงความเห็นเรื่องผลกระทบของนโยบายกำแพงภาษี Donald Trump ต่ออุตสาหกรรมเกมในสหรัฐว่า จะทำให้ต้นทุนเกมแบบแผ่นดิสก์นั้นแพงขึ้น เพราะแหล่งผลิตเกมแผ่นอยู่ในเม็กซิโก ซึ่งจะโดนกำแพงภาษีเพิ่ม 25%</p>\n<p>เขาคาดว่าผู้ขายเกมจะต้องขึ้นราคาเกมแบบแผ่นดิสก์ตามภาษีที่เพิ่มขึ้น ซึ่งจะส่งผลกระทบให้เกมแบบดิจิทัลแพงขึ้นตามไปด้วย (ตามนโยบาย price parity เกมแบบแผ่นกับดิจิทัลต้องราคาเท่ากันเสมอ)</p>\n<p>นโยบายนี้ยังจะส่งผลให้กลุ่มเกมเมอร์ที่นิยมสะสมเกมแบบแผ่นลดจำนวนลงอีก (จากที่น้อยอยู่แล้ว) และอาจเป็นจุดสิ้นสุดของการขายเกมแบบแผ่นเลยก็ได้ ส่วนการจะหวังให้โรงงานผลิตแผ่นย้ายมาอยู่ในสหรัฐ (แบบที่ Trump ต้องการ) ก็เป็นไปได้ยาก เพราะตลาดนี้เล็กลงเรื่อยๆ อยู่แล้ว การย้ายโรงงานมาเพื่อหวังผลเรื่องภาษีก็ยังไม่คุ้มอยู่ดี</p>\n<p>ล่าสุด Trump เลื่อนการขึ้นภาษีเม็กซิโกไปก่อนชั่วคราว 1 เดือน</p>\n<p>ที่มา - <a href=\"https://arstechnica.com/gaming/2025/03/thanks-to-new-tariffs-many-more-physical-game-discs-may-simply-not-get-made/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/1188a5cfb57c21529a74ec9aeca8ed01.jpg\" /></p>\n<blockquote><p>Alright, well, video games.</p>\n<p>With 25% tariffs on imports from Mexico on the way, I can see a sharp downtick in the number of disc-based games that get released physically in the US, as much of that production infrastructure is in Mexico.</p>\n<p>If they do get made, I expect higher prices both phys &amp; dig.</p>\n<p>— Mat Piscatella (<a href=\"https://bsky.app/profile/did:plc:bhqrrxt7yyfpwguioa7rwa7x?ref_src=embed\">@matpiscatella.bsky.social</a>) <a href=\"https://bsky.app/profile/did:plc:bhqrrxt7yyfpwguioa7rwa7x/post/3lgb3euyyik2e?ref_src=embed\">January 21, 2025 at 9:38 PM</a></p></blockquote>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/donald-trump\">Donald Trump</a></div><div><a href=\"/topics/mexico\">Mexico</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da46c911a0c2aeee446f25bf14c91364e7305eb0a529231303fc34f5b4cd4db9","category":"Thai"}