{"title":"ค่ายเพลงสหรัฐฯ ยื่นฟ้อง บริษัท AI สร้างเพลง Suno และ Udio","link":"https://www.blognone.com/node/140557","date":1719250485000,"content":"<div><div><div><p>กลุ่มค่ายเพลงในสหรัฐฯ นำโดยสมาคมอุตสาหกรรมเพลงของสหรัฐอเมริก (RIAA) ยื่นฟ้องบริษัทปัญญาประดิษฐ์สร้างเพลง Suno และ Udio ที่ให้บริการสร้างเพลงตามพรอมพ์ที่ผู้ใช้ใส่เข้าไป</p>\n<p>แม้คดีจะคล้ายกัน แต่ค่ายเพลงก็ยื่นฟ้องคนละศาล โดย <a href=\"https://www.riaa.com/wp-content/uploads/2024/06/Suno-complaint-file-stamped20.pdf\">Suno ถูกฟ้องที่ศาลแขวงรแมสซาชูเซตส์</a> ขณะที่ Udio ถูกฟ้องที่ศาลแขวงนิวยอร์กใต้</p>\n<p>คำฟ้องที่ค่ายเพลงยื่นฟ้อง Suno และ Udio นั้นไม่ได้ระบุหลักฐานตรงๆ ว่ามีหลักฐานการใช้เพลงใดในการฝึก <a href=\"https://www.blognone.com/node/137409\">ต่างจากคำฟ้องของ New York Times ที่เคยฟ้อง OpenAI</a> ที่แสดงหลักฐานชัดเจนว่าสามารถเขียนพรอมพ์ให้ ChatGPT แสดงบทความทั้งบทความออกมาได้ แต่คำฟ้งอ้างอิงจากความคล้ายคลึงของเพลงที่ Suno และ Udio สร้างออกมา ประกอบการท่าทีหลีกเลี่ยงการตอบคำถามของบริษัทที่เคยถูกถามว่าใช้ข้อมูลอะไรมาฝึกบ้าง ตลอดจนคำสัมภาษณ์ของ Antonio Rodriguez ตัวแทนของ Matrix Partners ผู้ลงทุนใน Suno ว่าตระหนักดีว่า Suno อาจจะถูกค่ายเพลงฟ้องเข้าสักวัน</p>\n<p>คำฟ้องขอให้บริษัททั้งสองหยุดใช้งานเพลงมีลิขสิทธิ์ของค่ายเพลงที่ยื่นฟ้องทั้งหมด, จ่ายค่าเสียหาย 150,000 ดอลลาร์ต่อชิ้นงานที่ใช้ไป ตลอดจนดอกเบี้ยและค่าใช้จ่ายทางกฎหมายอื่นๆ</p>\n<p>ปัญหาทางกฎมายอาจจะเป็นเหตุผลหนึ่งที่กูเกิลยังคงเลี่ยงที่จะเปิดปัญญาประดิษฐ์ AI สร้างเพลงออกมาให้ใช้งานในวงกว้าง <a href=\"https://www.blognone.com/node/139748\">แต่เน้นทำความร่วมมือกับนักดนตรีในวงการก่อนเท่านั้น</a></p>\n<p>ที่มา - <a href=\"https://www.theverge.com/2024/6/24/24184710/riaa-ai-lawsuit-suno-udio-copyright-umg-sony-warner\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/4cd7fd4ecf459e04d079d10aef36242b.png\" /></p>\n</div></div></div><div><div>Topics: </div><div><div><a href=\"/topics/riaa\">RIAA</a></div><div><a href=\"/topics/music\">Music</a></div><div><a href=\"/topics/copyright-infringement\">Copyright Infringement</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b56acf09af7bf81dd86635874dab95c96f4b481a0ec5b1143af869daf86609c1","category":"Thai"}