{"title":"พนักงาน OpenAI หลายคนประกาศลาออกเช่นกัน หลังการลาออกของ Ilya Sutskever","link":"https://www.blognone.com/node/139787","date":1715864848000,"content":"<div><div><div><p>ดูเหมือนการ<a href=\"https://www.blognone.com/node/139751\">ลาออกของ Ilya Sutskever</a> หนึ่งในผู้ร่วมก่อตั้งและหัวหน้านักวิทยาศาสตร์ของ OpenAI อาจจะเป็นประเด็นครั้งใหม่ภายใน OpenAI เมื่อมีการเปิดเผยจากพนักงาน OpenAI อีกหลายคน ว่าพวกเขาก็เพิ่งลาออกจาก OpenAI ด้วยเช่นกัน โดยไม่ได้ให้เหตุผลว่าเกี่ยวข้องกับการลาออกของ Sutskever หรือไม่</p>\n<p>คนที่ประกาศไม่กี่ชั่วโมงหลัง OpenAI ประกาศการลาออกของ Sutskever อย่างเป็นทางการคือ Jan Leike หัวหน้า<a href=\"https://www.blognone.com/node/134721\">ทีม Superalignment</a> ที่มีหน้าที่ดูแลรับมือหากพบว่าปัญญาประดิษฐ์ยังสามารถควบคุมได้ โดย<a href=\"https://twitter.com/janleike/status/1790603862132596961\">โพสต์ข้อความใน X</a> ว่าลาออกแล้ว (I resigned)</p>\n<p>ก่อนหน้านี้ไม่กี่สัปดาห์ผู้บริหารของ OpenAI ที่เพิ่งลาออกได้แก่ Diane Yoon รองประธานฝ่ายบุคคล และ Chris Clark หัวหน้าฝ่ายกลยุทธ์ส่วนไม่แสวงหากำไร</p>\n<p>ล่าสุดมีพนักงาน OpenAI ที่ประกาศลาออกเพิ่มเติม เช่น <a href=\"https://twitter.com/far__el/status/1790890963310666231\">Far El นักวิจัยของ OpenAI</a> และ Harrison Kinsley โปรแกรมและผู้เขียนหนังสือ Neural Networks From Scratch ซึ่งรายหลังนั้น <a href=\"https://twitter.com/Sentdex/status/1790927013315747939\">ได้บอกเหตุผลของการลาออก</a>ว่าช่วงที่ผ่านมา ไม่มีใครใน OpenAI ได้เจอหรือพูดคุยกับ Sam Altman ซีอีโอเลย แต่สามารถพบเขาได้ในรายการพอดแคสต์ งานสัมมนาออนไลน์-ออฟไลน์ หรือไม่ก็กำลังเจรจากับหน่วยงานรัฐบาลสักแห่ง</p>\n<p>ที่มา: <a href=\"https://www.businessinsider.com/openai-leadership-shakeup-jan-leike-ilya-sutskever-resign-chatgpt-superalignment-2024-5\">Business Insider</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"afb6a48e5a9beff4eb4cc7741c9a894631a64ccd2903a52c877f355a3488855d","category":"Thai"}