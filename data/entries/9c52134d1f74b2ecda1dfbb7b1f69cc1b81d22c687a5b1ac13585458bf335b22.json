{"title":"Octopath Traveler I ออกบน PS4/PS5, ภาค II ลง Xbox, มีให้เล่นบน Game Pass ด้วย","link":"https://www.blognone.com/node/140185","date":1717664358000,"content":"<div><div><div><p>Square Enix ประกาศออกเกม Octopath Traveler ภาค 1-2 บนแพลตฟอร์มเพิ่มเติมดังนี้</p>\n<ul>\n<li><strong>Octopath Traveler I</strong> ออกเพิ่มบน PS4, PS5</li>\n<li><strong>Octopath Traveler II</strong> ออกเพิ่มบน Xbox Series X|S <a href=\"https://www.blognone.com/node/135910\">ตามที่เคยประกาศไว้</a></li>\n</ul>\n<p>ประกาศนี้เท่ากับว่าเกมซีรีส์ Octopath Traveler มีให้เล่นบนคอนโซลยุคปัจจุบันครบหมดแล้ว ทั้ง PlayStation, Switch, Xbox รวมถึงบนพีซี Windows</p>\n<p>นอกจากนี้ Octopath Traveler ทั้งภาค I &amp; II ยังลง Xbox Game Pass และ Xbox Game Pass for PC ในวันนี้ด้วยเช่นกัน เกมจะอยู่บน Game Pass นานไปจนถึงเดือนมกราคม 2026</p>\n<p>ตัวเกม Octopath Traveler II ยังเพิ่มโหมด Extra Battle ที่จะเล่นได้หลังสู้ชนะบอสตัวสุดท้าย ผู้เล่นจะได้พบกับความท้าทายที่ยากกว่าในเกมหลัก โดยจะมีการสู้กับตัวละครจากภาค I เพิ่มเข้ามาด้วย โหมดนี้มีให้เล่นบนเวอร์ชัน Xbox ทันที ส่วนแพลตฟอร์มอื่นๆ ต้องอัพเดตเกมก่อน</p>\n<p>ที่มา - <a href=\"https://www.square-enix-games.com/en_US/news/octopath-traveler-i-and-ii-now-available-current-console-platforms\">Square Enix</a></p>\n<p><img alt=\"No Description\" src=\"https://www.blognone.com/sites/default/files/externals/3c60236d420d02f62125223b8c49ccbe.jpg\" /></p>\n</div></div></div><div><div>Topics: </div><div><div><a href=\"/topics/octopath-traveler\">Octopath Traveler</a></div><div><a href=\"/topics/square-enix\">Square Enix</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c52134d1f74b2ecda1dfbb7b1f69cc1b81d22c687a5b1ac13585458bf335b22","category":"Thai"}