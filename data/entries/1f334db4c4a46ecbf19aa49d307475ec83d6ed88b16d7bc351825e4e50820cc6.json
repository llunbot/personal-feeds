{"title":"Meta ยกเลิกการติดป้ายคำเตือนโพสต์เกี่ยวกับ COVID-19 ใน Facebook และ Instagram","link":"https://www.blognone.com/node/134393","date":1686928168000,"content":"<div><div><div><p>Meta อัพเดตแนวทางดูแลจัดการเนื้อหาที่เกี่ยวกับโควิด 19 บนแพลตฟอร์ม จากที่ผ่านมาเนื้อหาซึ่งให้ข้อมูลที่ไม่ถูกต้องเกี่ยวกับโควิด 19 จะถูกแบน หรือติดป้ายกำกับคำเตือน ซึ่งเป็นแนวทางที่ Oversight Board ของ Meta กำหนดไว้ โดยจะเริ่มผ่อนปรนแนวทางควบคุม</p>\n<p>โดยกฎการดูแลจัดการเนื้อหาที่เกี่ยวกับโควิด 19 ทั้งหมด จะถูกยกเลิก มีผลกับผู้ใช้งานทั่วโลก เนื่องจากในระดับโลกนั้น โควิด 19 ถูกลดระดับจากโรคระบาดร้ายแรงฉุกเฉินแล้ว อย่างไรก็ตาม Meta จะยังคงใช้กฎนี้ต่อเฉพาะในประเทศที่โควิด 19 ยังถูกกำหนดเป็นโรคระบาดฉุกเฉิน</p>\n<p>แนวทางดังกล่าวของ Meta ซึ่งมีผลทั้งใน Facebook และ Instagram เป็นแนวทางเดียวกับที่ <a href=\"https://www.blognone.com/node/131660\">Twitter ทำเมื่อปลายปีที่แล้ว</a> โดยยกเลิกการติดป้ายคำเตือนเกี่ยวกับโควิด 19</p>\n<p>ที่มา: <a href=\"https://about.fb.com/news/2022/07/oversight-board-advise-covid-19-misinformation-measures/\">Meta</a> ผ่าน <a href=\"https://www.reuters.com/technology/meta-rolls-back-measures-tackle-covid-misinformation-2023-06-16/\">Reuters</a></p>\n<p><img src=\"https://www.blognone.com/sites/default/files/externals/3be71d91d3d5c58be14dbe14ec5cef28.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div><div><a href=\"/topics/covid-19\">COVID-19</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f334db4c4a46ecbf19aa49d307475ec83d6ed88b16d7bc351825e4e50820cc6","category":"Thai"}