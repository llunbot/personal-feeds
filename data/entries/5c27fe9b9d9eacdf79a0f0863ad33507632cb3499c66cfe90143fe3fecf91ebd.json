{"title":"Meta เสนอโปรโตคอลซิงก์เวลาความละเอียดสูง SPTP ประหยัดซีพียู, แรม, เน็ตเวิร์ค กว่า PTP","link":"https://www.blognone.com/node/138128","date":1707459354000,"content":"<div><div><div><p>Meta เสนอโปรโตคอล Simple Precision Time Protocol (SPTP) สำหรับซิงก์เวลาที่ความละเอียดสูง หลังจาก<a href=\"https://www.blognone.com/node/131608\">ใช้งานโปรโตคอล Precision Time Protocol (PTP) ในศูนย์ข้อมูลของตัวเองมาแล้ว</a></p>\n<p>ทีมงาน Meta ระบุว่าปัญหาของ PTP คือมันค่อนข้างซับซ้อน ต้องส่งแพ็กเก็ตเปิดการเชื่อมต่อหลายแพ็กเก็ต และต้องเก็บสถานะการเชื่อมต่อแต่ละครั้ง ทำให้โปรเซสกินซีพียู, แรม, และใช้งานเน็ตเวิร์คค่อนข้างมาก โดยรวมต้องส่งข้อมูลกลับไปมา 11 ครั้งต่อการซิงก์เวลาแต่ละรอบ</p>\n<p>SPTP ส่งข้อมูลเพียง 3 แพ็กเก็ตต่อการซิงก์เวลาแต่ละครั้ง ทำให้กินซีพียู, แรม, และเน็ตเวิร์คน้อยกว่ามาก เซิร์ฟเวอร์ซิงก์เวลาของ Meta ที่ให้บริการ SPTP ประหยัดซีพียู 40%, แรม 70%, และเน็ตเวิร์ค 50% ขณะที่ความแม่นยำเวลาที่ได้นั้นใกล้เคียงกัน PTP</p>\n<p>ตอนนี้ทาง Meta โอเพนซอร์สโค้ดทั้งเซิร์ฟเวอร์และไคลเอนต์ออกมาแล้ว</p>\n<p>ที่มา - <a href=\"https://engineering.fb.com/2024/02/07/production-engineering/simple-precision-time-protocol-sptp-meta/\">Meta Engineering Blog</a></p>\n<p><img alt=\"No Description\" src=\"https://www.blognone.com/sites/default/files/externals/b95527252bb936b81ed20777dcf15c74.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/networking\">Networking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c27fe9b9d9eacdf79a0f0863ad33507632cb3499c66cfe90143fe3fecf91ebd","category":"Thai"}