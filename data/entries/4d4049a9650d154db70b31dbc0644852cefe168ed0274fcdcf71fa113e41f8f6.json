{"title":"ยอดจอง Galaxy Z Flip 3 และ Z Fold 3 แซงยอดขายโทรศัพท์ตระกูล Z ทั้งหมดในปีที่ผ่านมา","link":"https://www.blognone.com/node/124383","date":1629777464000,"content":"<div><div><div><p>Samsung ออกแถลงการแสดงความขอบคุณที่มีผู้สนใจ Galaxy Z Fold 3 และ Z Flip 3 อย่างมาก และปัจจุบัน ยอดสั่งจองของทั้ง Galaxy Z Fold 3 และ Z Flip 3 รวมกัน แซงยอดขายรวมของมือถือตระกูล Z ทั้ง Z Fold 2 และ Z Flip ในปีที่ผ่านมาแล้ว</p>\n<p>สื่อจากประเทศเกาหลีใต้ <a href=\"http://www.koreaherald.com/view.php?ud=20210822000163\">The Korea Herald</a> รายงานตัวเลขเพิ่มเติม อ้างอิงแหล่งข่าวไม่เปิดเผยที่มา ระบุว่ายอดสั่งจองปัจจุบัน รวมทั้งสองรุ่น สูงถึง 450,000 เครื่อง และอาจสูงสุดได้ถึง 600,000-800,000 เครื่อง</p>\n<p>Galaxy Z Fold 3 และ Z Flip 3 มีการปรับปรุงหลายสิ่งจากรุ่นอื่น เช่นกล้องหน้าใต้จอ และ<a href=\"https://www.blognone.com/node/124259/\">หน้าจอประหยัดพลังงาน</a> บน Z Fold 3 หน้าจอที่สว่างขึ้นของ Z Flip 3 อัตรารีเฟรชหน้าจอที่ 120Hz และฟังก์ชั่นกันน้ำ IPX8</p>\n<p>ด้านราคาก็ปรับลดลงเรื่อยๆ เช่นกัน ปัจจุบัน Z Flip 3 ราคาเริ่มต้นเหลือ 34,900 บาท จาก 44,990 บาทในรุ่นก่อน พอๆ กับมือถือเรือธงหลายๆ รุ่นแล้ว ส่วน Z Fold 3 แม้จะราคายังสูงถึง 57,900 บาท แต่ก็ลดลงจากรุ่นก่อนที่เริ่มต้น 69,990 บาท ราคาที่ลดลงและฟีเจอร์ที่เพิ่มขึ้นนี้ น่าจะดึงดูดผู้ใช้ได้มากขึ้นพอสมควร</p>\n<p><img src=\"https://www.blognone.com/sites/default/files/externals/8d0bab54a02a6052609be3ef314e12c9.jpg\" /></p>\n<p>ที่มา - <a href=\"https://www.xda-developers.com/galaxy-z-flip-3-z-fold-3-pre-orders/\">XDA-Developers</a>, <a href=\"http://www.koreaherald.com/view.php?ud=20210822000163\">The Korea Herald</a></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d4049a9650d154db70b31dbc0644852cefe168ed0274fcdcf71fa113e41f8f6","category":"Thai"}