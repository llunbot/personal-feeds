{"title":"OnlyFans เปิดตัวแอปสตรีมมิ่ง OFTV รวมรายการครีเตอร์ดัง ดูฟรี แต่ไม่มีคลิปโป๊","link":"https://www.blognone.com/node/124287","date":1629277482000,"content":"<div><div><div><p>OnlyFans แพลตฟอร์มสร้างคอนเทนต์ที่โดดเด่นเรื่องเนื้อหา 18+ เปิดตัวแอปสตรีมมิ่งใหม่ OFTV เป็นสตรีมมิ่งเพื่อเสพเนื้อหาจากครีเอเตอร์โดยเฉพาะ ซึ่งต่างจากแพลตฟอร์ม OnlyFans หลักคือ ไม่มีเนื้อหาโป๊ และไม่ต้องเสียเงิน</p>\n<p>รายการเนื้อหาบน OFTV มีราวๆ 800 คลิป ประกอบด้วยเนื้อหาออริจินัล Unlocked คือการพูดคุยกับครีเอเตอร์ดังๆ บน OnlyFans รวมถึงคลิปสอนเล่นพิลาทิส สอนทำอาหาร ออกกำลังกายในรูปแบบต่างๆ</p>\n<p>แม้ OnlyFans จะเป็นแพลตฟอร์มที่โด่งดังมาก แต่ก็ไม่มีแอปพลิเคชั่นเป็นของตัวเอง หรืออาจะเป็นเพราะนโยบาย Google และ Apple ไม่เอื้ออำนวยให้มีเนื้อหาผู้ใหญ่บนร้านค้าแอป ล่าสุดจึงมีแอปพลิเคชั่น OFTV แล้ว</p>\n<p>ก่อนหน้านี้ มีรายงานว่า OnlyFans กำลังเจรจาและมองหาผู้รนะดมทุนที่ช่วยผลักดัน OnlyFans ให้เป็นสื่อกระแสหลักมากขึ้น และ OFTV ก็คือหนึ่งในทิศทางนี้</p>\n<p>แอป OFTV เปิดใช้งานใน Android, iOS, Apple TV, Roku, FireTV, Android TV และ Samsung Smart TV</p>\n<p><img src=\"https://www.blognone.com/sites/default/files/externals/80d46d010044708427f91ad646e05df5.jpg\" /></p>\n<p>ที่มา - <a href=\"https://www.prnewswire.com/news-releases/onlyfans-announces-the-launch-of-oftv-a-new-streaming-platform-and-app-301356960.html\">PR Newswire</a>, <a href=\"https://www.bloomberg.com/news/newsletters/2021-08-15/onlyfans-creates-its-first-app-with-a-twist-no-nudity-no-cost\">Bloomberg</a></p>\n</div></div></div><div><div>Topics: </div><div><div><a href=\"/topics/onlyfans\">OnlyFans</a></div><div><a href=\"/topics/streaming\">Streaming</a></div><div><a href=\"/topics/application\">Application</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a11328faaf4514a6a5fc2fdaa452a6b094102bbcd15678e3b11ed4ef3082ad90","category":"Thai"}