{"title":"Intel เลิกทำ RealSense เพื่อโฟกัสกับธุรกิจผลิตชิปตามแผน IDM 2.0","link":"https://www.blognone.com/node/124290","date":1629289051000,"content":"<div><div><div><p>Intel ยืนยันกับ CRN แล้วว่า ทางบริษัทเตรียมจะหยุดพัฒนา RealSense ทั้งหมด ตามแผน <a href=\"https://www.blognone.com/node/121850\">IDM 2.0</a> ของซีอีโอ Pat Gelsinger ที่ Intel จะกลับมาโฟกัสกับธุรกิจหลักซึ่งก็คือการผลิตชิปมากขึ้น</p>\n<p>RealSense เป็นเทคโนโลยีกล้องสามมิติจาก Intel ที่เป้าหมายคือต้องการพัฒนาให้ computer vision เข้าถึงได้ง่ายและยืดหยุ่นมากยิ่งขึ้น โดย RealSense ไม่ได้เป็นผลิตภัณฑ์ทำเงินให้ Intel อยู่แล้ว และยอดขายผลิตภัณฑ์ก็ค่อนข้างน้อย แต่ตัวเทคโนโลยีที่พัฒนายังมีประโยชน์กับหน่วยอื่นของ Intel บ้าง ซึ่ง Sagi Ben Moshe หัวหน้าฝ่าย RealSense และผู้จัดการทั่วไปของกลุ่ม Emerging Growth and Incubation ของ Intel ก็ได้ประกาศลาออกผ่าน LinkedIn ของเขามาแล้วราว 2 สัปดาห์</p>\n<p>หลังจากยุบฝ่าย RealSense แล้ว Intel จะนำทรัพยากรรวมถึงบุคลากรมาโฟกัสกับธุรกิจหลักของบริษัทแทน ตาม IDM 2.0 ที่ Intel ต้องการเน้นธุรกิจชิปทั้งการออกแบบ, ผลิต รวมถึงรับจ้างผลิตชิปจากบริษัทอื่นให้มากขึ้น</p>\n<p>ที่มา - <a href=\"https://www.engadget.com/intel-realsense-shutdown-211525552.html\">Engadget</a>, <a href=\"https://www.crn.com/news/components-peripherals/intel-says-it-s-shuttering-realsense-camera-business\">CRN</a></p>\n<p><img src=\"https://www.blognone.com/sites/default/files/externals/697ac8a67c34db1cea06913b7a5f1aca.jpg\" /><br />\nภาพจาก<a href=\"https://www.blognone.com/node/99210\">ข่าวเก่า</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/realsense\">RealSense</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd654462ff3000fbf63ff6801b16752797917afc3fad682c0a5bbcf74bc14b1c","category":"Thai"}