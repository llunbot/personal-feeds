{"title":"Apple มาเอง แจกเช็กลิสต์วิธีตรวจสอบเมื่อซื้อ iPhone มือสอง","link":"https://www.blognone.com/node/136232","date":1697348067000,"content":"<div><div><div><p>แอปเปิลเพิ่มข้อมูลในหน้าซัพพอร์ต คราวนี้ว่าวิธีการตรวจสอบเมื่อซื้อ iPhone มือสอง แม้ดูแปลกสักหน่อยที่แอปเปิลซึ่งน่าจะอยากขาย iPhone เครื่องใหม่มากกว่า มาออกคำแนะนำนี้แบบเป็นทางการ</p>\n<p>อย่างไรก็ตามแอปเปิลเริ่มด้วยคำอธิบายว่า แอปเปิลออกแบบสินค้ามาให้ใช้งานได้นาน และมีการอัพเดตซอฟต์แวร์สนับสนุนหลายปี การซื้อ iPhone มือสอง จึงสามารถเป็นทางเลือกหนึ่งที่ดีสำหรับคนที่อยากใช้ iPhone</p>\n<p>สำหรับคำแนะนำจากแอปเปิลในการซื้อ iPhone มือสองนั้น เริ่มตั้งแต่พิจารณาความน่าเชื่อถือของผู้ขาย โดยเฉพาะหากเป็นการซื้อขายออนไลน์ ส่วนการซื้อแบบได้เห็นเครื่องก่อน แอปเปิลแนะนำให้ตรวจสอบเบื้องต้น ทั้งดูรอยภายนอก ดูว่า iPhone เปิดได้ปกติ ดูว่าเครื่องไม่ติดล็อกรหัสผ่าน ดูประวัติการเปลี่ยนอะไหล่ ดูสุขภาพแบตเตอรี่ ทดสอบปุ่มกดต่าง ๆ ทดสอบกล้อง ลำโพง ไมโครโฟน และความสว่างหน้าจอ</p>\n<p>ที่มา: <a href=\"https://support.apple.com/en-us/HT213680\">แอปเปิล</a> ผ่าน <a href=\"https://www.macrumors.com/2023/10/12/apple-preowned-iphone-checklist/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/28abe97914e6eaa1df713b4320b09fc4.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb544822e5d86c2631cf78c961845cb2d9c4fc8e5fc0c3e95b91e640e2f6ef06","category":"Thai"}