{"title":"AMD ระบุ Windows 11 ทำประสิทธิภาพซีพียูตอนเล่นเกมลด 10-15% รอแก้ในอัพเดตเดือนตุลาคม","link":"https://www.blognone.com/node/125145","date":1633583066000,"content":"<div><div><div><p>AMD <a href=\"https://www.amd.com/en/support/kb/faq/pa-400\">เขียนบล็อก</a> ระบุถึงปัญหาที่พบในซีพียูบน Windows 11 ที่กระทบกับซีพียูทุกตัวรวม EPYC และ Athlon ด้วย ว่าสองปัญหาหลักๆ คือค่าความหน่วงแคช L3 เพิ่มสูง อาจส่งผลกระทบราว 3-5% กับแอปที่ใช้หน่วยความจำเยอะ และ 10-15% ในเกม eSports ยอดนิยมต่างๆ</p>\n<p>อีกปัญหาคือระบบ Preferred Core ที่จัดส่งโปรเซสที่ต้องใช้ประสิทธิภาพการประมวลผลสูงให้แกนที่ความเร็วสูงสุดบนชิป อาจไม่ทำงาน และอาจทำให้ประสิทธิภาพแอปลดลง น่าจะพบได้มากในซีพียูที่มีจำนวนแกนมากกว่า 8 แกน และ TDP 65W ขึ้นไป</p>\n<p>ทั้งสองปัญหา AMD ระบุว่าจะถูกแก้ด้วย Windows Update และซอฟต์แวร์อัพเดตของ AMD เองภายในเดือนตุลาคมนี้ แม้อาจไม่กระทบกับซีพียู AMD ทุกตัว แต่ผู้ใช้ค่ายแดงอาจต้องรอสักพักค่อยอัพเดตเป็น Windows 11</p>\n<p><img src=\"https://www.blognone.com/sites/default/files/externals/887ea5a075f99bdd9173b4f489e3c3e9.jpg\" /></p>\n<p>ที่มา - <a href=\"https://www.amd.com/en/support/kb/faq/pa-400\">AMD</a></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c86976a8e2b53aef91b0eb4339a6f8d41bdb78eaf263f60af2dbda3e556f7f3b","category":"Thai"}