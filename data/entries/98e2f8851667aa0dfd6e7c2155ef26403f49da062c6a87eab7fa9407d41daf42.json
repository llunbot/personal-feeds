{"title":"Google โปรโมต Liz Reid ขึ้นเป็นหัวหน้าทีม Search ดูแลภาพรวมทั้งหมด","link":"https://www.blognone.com/node/138788","date":1710849153000,"content":"<div><div><div><p>กูเกิลปรับเปลี่ยนตำแหน่งฝ่ายบริหาร ส่วนที่เกี่ยวข้องกับบริการ Search โดยแต่งตั้ง Liz Reid หัวหน้าทีมเสิร์ชหลัก ขึ้นเป็นหัวหน้าฝ่าย Search ที่ดูแลทั้งหมด ขึ้นตรงกับรองประธาน Prabhakar Raghavan ที่ดูแลภาพรวมกูเกิลหลายผลิตภัณฑ์</p>\n<p>Liz Reid ทำงานกับกูเกิลตั้งแต่ปี 2003 ดูแล Google Maps ในช่วงแรก ตลอดจน Local Search และการนำ AI มาช่วยพัฒนาแผนที่ ส่วนผลงานช่วงที่ดูแลบริการเสิร์ช ได้แก่ <a href=\"https://www.blognone.com/node/127977\">Multisearch</a>, การค้นหาด้วยเสียง และล่าสุดการนำ AI มาผนวกกับเสิร์ชเดิม <a href=\"https://www.blognone.com/node/136209\">Search Generative Experience</a></p>\n<p>มีการเปลี่ยนแปลงทีมงานภายใต้ Reid ด้วยได้แก่ Cheenu Venkatachary จะดูแลส่วนคุณภาพเสิร์ชและการจัดอันดับ ส่วน Pandu Nayak ที่เคยดูแลส่วนนี้จะย้ายไปเป็นหัวหน้าฝ่าย Scientist of Search และ Cathy Edwards จะมาดูแลส่วน Knowledge และ Information</p>\n<p>ที่มา: <a href=\"https://searchengineland.com/liz-reid-google-new-head-of-search-438519\">Search Engine Land</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98e2f8851667aa0dfd6e7c2155ef26403f49da062c6a87eab7fa9407d41daf42","category":"Thai"}