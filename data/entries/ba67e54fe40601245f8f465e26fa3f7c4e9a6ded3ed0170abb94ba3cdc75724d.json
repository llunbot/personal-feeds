{"title":"Tencent ไตรมาส 4/2022 รายได้ทรงตัวจากปีก่อน ธุรกิจโฆษณาเติบโตสูง","link":"https://www.blognone.com/node/133126","date":1679499567000,"content":"<div><div><div><p>Tencent รายงานผลประกอบการประจำไตรมาสที่ 4 ของปี 2022 รายได้รวม 1.45 แสนล้านหยวน เพิ่มขึ้น 0.5% เมื่อเทียบกับไตรมาสเดียวกันในปีก่อน และมีกำไรสุทธิตามบัญชี non-IFRS 2.97 หมื่นล้านหยวน</p>\n<p>รายได้จากบริการออนไลน์ ลดลง 2% เป็น 7.04 หมื่นล้านหยวน โดยลดลงจากบริการโซเชียลและเกมออนไลน์ในจีน ส่วนเกมต่างประเทศ รายได้เพิ่มขึ้น 5% ส่วนใหญ่มาจาก VALORANT และ League of Legends ทั้งนี้ Tencent บอกว่าส่วนบริการออนไลน์ที่รายได้เพิ่มขึ้นได้แก่ Video Accounts (WeChat Video) แอปไลฟ์ และบริการฟังเพลงแบบสมัครสมาชิก</p>\n<p>ส่วนรายได้จากธุรกิจโฆษณาออนไลน์เพิ่มขึ้น 15% เป็น 2.47 หมื่นล้านหยวน โดยกลุ่มที่มีการซื้อโฆษณามากขึ้นได้แก่ อีคอมเมิร์ซ, <a href=\"https://en.wikipedia.org/wiki/Fast-moving_consumer_goods\">FMCG</a> และเกม ขณะที่กลุ่ม FinTech และธุรกิจองค์กร ลดลง 1% เป็น 4.72 หมื่นล้านหยวน</p>\n<p>Ma Huateng ซีอีโอ Tencent กล่าวว่าตลอดปี 2022 บริษัทได้เพิ่มประสิทธิภาพการดำเนินธุรกิจ โฟกัสเฉพาะกิจกรรมหลักของบริษัท การพัฒนาธุรกิจใหม่ที่สอดคล้องกับสิ่งที่มีเช่นบริการไลฟ์สตรีมมิ่ง และการขยายตลาดเกมนอกจีน นอกจากนี้บริษัทยังเพิ่มการลงทุนด้าน AI เพื่อรองรับในผลิตภัณฑ์ต่าง ๆ ในอนาคต</p>\n<p>ที่มา: <a href=\"https://static.www.tencent.com/uploads/2023/03/22/3b5431187fdc8a053d9fee3a4c031aa6.pdf\">Tencent</a> (pdf)</p>\n<p><img src=\"https://www.blognone.com/sites/default/files/externals/9b486ebfe4081d2fc69262cd4ec8b463.jpg\" alt /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba67e54fe40601245f8f465e26fa3f7c4e9a6ded3ed0170abb94ba3cdc75724d","category":"Thai"}