{"title":"Discord เปลี่ยนระบบ Username ยกเลิกเลขหลัง 4 ตัว ใช้ @ ตามด้วยชื่อแบบแพลตฟอร์มอื่น","link":"https://www.blognone.com/node/133690","date":1683162285000,"content":"<div><div><div><p>Discord ประกาศเปลี่ยนแปลงระบบ Username จากเดิมที่เป็นชื่อและต้องตามด้วยตัวเลข 4 หลัก จะเปลี่ยนเป็นฟอร์แมตที่คุ้นบนแพลตฟอร์มอื่นโดยเริ่มด้วย @ ตามด้วยตัวอักษรหรือตัวเลขที่ต้องการ โดย Discord ให้เหตุผลว่าเพื่อให้การเชื่อมต่อกับคนอื่นทำได้ง่ายขึ้น เนื่องจากคนส่วนใหญ่มักจำเลขท้าย 4 หลักไม่ได้ หรือในบางกรณีชื่อหน้าซ้ำกันแต่ต่างกันที่ตัวเลขหลัง ซึ่งระบบอนุญาตให้ตั้งได้ ก็อาจทำให้สับสน</p>\n<p>การเปลี่ยนแปลงผู้ใช้งานจะต้องจองชื่อ Username ที่ต้องการ และไม่มีผลกับ Display Name ที่ยังคงเป็นค่าเดิม</p>\n<p>Discord จะทยอยอัพเดตการเปลี่ยน Username นี้ในอีกไม่กี่สัปดาห์ข้างหน้า ผู้ใช้งานที่สามารถเปลี่ยนชื่อ Username ได้ จะได้รับการแจ้งเตือน</p>\n<p>ที่มา: <a href=\"https://discord.com/blog/usernames\">Discord</a></p>\n<p><img alt=\"No Description\" src=\"https://www.blognone.com/sites/default/files/externals/6202fee7ba0a17b0c3b501ac6155e3a7.png\" /></p>\n</div></div></div><div><div>Topics: </div><div><div><a href=\"/topics/discord\">Discord</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a794dadc2c42438ee83d84e0acc57ee79eca81a4ae8bd917afc5f725208fd7c0","category":"Thai"}