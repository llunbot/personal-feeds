{"title":"อดีตพนักงาน Nintendo เผย Nintendo คือสวรรค์สำหรับอัจฉริยะ แต่เป็นนรกสำหรับคนธรรมดา","link":"https://www.blognone.com/node/136801","date":1700218001000,"content":"<div><div><div><p>Koichi Miura ที่เคยทำงานในฝ่ายศิลป์ของอุตสาหกรรมเกมตั้งแต่ปี 1999 ประกาศผ่าน X ว่าตนลาออกจาก Nintendo แล้ว และพูดถึงบริษัทว่า Nintendo เป็นบริษัทที่น่าทึ่ง แต่จะไม่แนะนำให้คนอื่นไปสมัคร พร้อมบอกว่า Nintendo เป็นสวรรค์สำหรับอัจฉรยะ แต่เป็นนรกสำหรับคนธรรมดาแบบเขา</p>\n<p>เพื่อไม่ให้เป็นการเข้าใจผิด Koichi กล่าวเพิ่มเติมว่า Nintendo เป็นบริษัทที่ดี พนักงานแต่ละคนยอดเยี่ยมมาก และเขายังทึ่งมากที่ทางบริษัทสามารถผลิตเกมที่ยอดเยี่ยมเช่นนี้ได้เป็นเกม ๆ ไป และมองว่าการได้ทำงานที่ Nintendo นี่ถือเป็นความสำเร็จที่ยิ่งใหญ่ที่สุด และจะไม่เสียใจกับความฝันที่อยากจะทำงานที่นี่แต่สุดท้ายก็ลาออก</p>\n<p><img alt=\"No Description\" src=\"https://www.blognone.com/sites/default/files/externals/7190e5b5bbaffdf33790ea9509cafea5.jpg\" /></p>\n<p>Koichi ได้รับเครดิตตำแหน่ง Landscape Artist ในรายชื่อทีมสร้างเกม The Legend of Zelda: Tears of the Kingdom และก่อนหน้านี้เคยทำงานให้ Bandai Namco ในเกม Ridge Racer V, R: Racing Evolution และ Time Crisis 5 ต่อมาทำงานร่วมกับ Square-Enix ในเกม Kingdom Hearts HD 2.8 และ Kingdom Hearts 3 จนเข้าทำงานกับ Nintendo ในปี 2019</p>\n<blockquote><p>任天堂はものすごい会社でしたでも気安く人に勧める気にはなりませんそこは超人と天才の巣窟だったからです凡人の私には地獄でしたおかげで自分には向いていないと気づいたし別の方向を目指そうと決心ができましたそれが任天堂で働いて得た最大の成果ですですから目指して達成して諦めたことに…</p>\n<p>— Buncho | Koichi Miura 👑 おっぱいの王におれはなるっ!!! (@BunchoCG) <a href=\"https://twitter.com/BunchoCG/status/1721725751802888665?ref_src=twsrc%5Etfw\">November 7, 2023</a></p></blockquote>\n<p>ใน X แยกต่างหาก Koichi แบ่งปันว่าเขามีรายได้ต่อปีน้อยกว่า 40,000 ดอลลาร์ที่ Bandai Namco ระหว่างปี 1999 ถึง 2015 เขาได้รับมากกว่า 46,000 ดอลลาร์จากการทำงานที่ Square Enix และเมื่อเขาย้ายไปที่ Nintendo ในปี 2019 เขาถึงเริ่มมีรายได้มากกว่า 70,000 ดอลลาร์</p>\n<p>Koichi ตั้งข้อสังเกตว่าเงินเดือนในอุตสาหกรรมเกมมักไม่ค่อยเปิดเผยในญี่ปุ่น แต่เนื่องจากเขาจะเป็นฟรีแลนซ์ และไม่ได้มองหางานประจำอีกต่อไป เขาจึงคิดว่าการเปิดเผยข้อมูลเงินเดือนของเขาให้ผู้อื่นทราบคงจะเป็นประโยชน์ โดยหวังว่าอุตสาหกรรมเกมในญี่ปุ่นจะปรับปรุงสภาพการทำงาน และความโปร่งใส</p>\n<p>ที่มา - <a href=\"https://www.videogameschronicle.com/news/former-japanese-nintendo-employee-says-its-a-haven-for-geniuses-but-hell-for-an-average-person/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6c93f4f7e0d2282035f7906dcc4fc819c7a4f6ff20c05c8ab7f287ea2559086","category":"Thai"}