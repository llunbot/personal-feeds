{"title":"โครงการอุปกรณ์ AI ของ Jony Ive และ OpenAI เริ่มเจรจากับนักลงทุนแล้ว","link":"https://www.blognone.com/node/139104","date":1712447653000,"content":"<div><div><div><p>ก่อนหน้านี้<a href=\"https://www.blognone.com/node/135992\">มีรายงาน</a>ว่า Jony Ive อดีตหัวหน้าฝ่ายออกแบบผลิตภัณฑ์แอปเปิล ซึ่งปัจจุบันเขาเป็นเจ้าของบริษัทออกแบบ LoveForm ได้หารือความร่วมมือกับ OpenAI เพื่อพัฒนาอุปกรณ์ AI ตัวใหม่ โดยยังไม่มีรายละเอียดว่าอุปกรณ์นี้จะเป็นอย่างไร และความคืบหน้าการหารือไปถึงขั้นใด</p>\n<p>ล่าสุด The Information มีรายงานเพิ่มเติมถึงโครงการดังกล่าว บอกว่า Jony Ive และ OpenAI ได้เจรจาขอรับเงินทุนแล้วจาก Thrive Capital และ Emerson Collective ซึ่งตามรายงานก่อนหน้านี้ Ive ต้องการเงินทุนประมาณ 1 พันล้านดอลลาร์</p>\n<p>อย่างไรก็ตามรายงานนี้ยังคงไม่มีข้อมูลว่าอุปกรณ์ AI ที่ Ive กำลังออกแบบพัฒนาคืออะไร หน้าตาแบบไหน แต่เป็นการยืนยันว่าโครงการนี้มีความคืบหน้าด้านผู้สนับสนุนเงินทุนแล้วนั่นเอง</p>\n<p>ที่มา: <a href=\"https://www.theinformation.com/articles/jony-ive-and-sam-altmans-ai-device-startup-in-funding-talks-with-emerson-thrive\">The Information</a> ผ่าน <a href=\"https://appleinsider.com/articles/24/04/06/jony-ive-is-now-looking-for-funding-to-jump-on-the-ai-development-train\">Apple Insider</a></p>\n<p><img alt=\"No Description\" src=\"https://www.blognone.com/sites/default/files/externals/082d8e4f47bfd76adb78662fc3021fdb.jpeg\" /></p>\n</div></div></div><div><div>Topics: </div><div><div><a href=\"/topics/jonathan-ive\">Jonathan Ive</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6b35d508a214a836723bb39088d65929b1d057893561877d36a14faacbf724c","category":"Thai"}