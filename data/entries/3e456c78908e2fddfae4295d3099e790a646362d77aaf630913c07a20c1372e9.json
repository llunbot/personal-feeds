{"title":"เกม New World ออกเวอร์ชันคอนโซล PS5 และ Xbox, อัพเดตใหม่เป็น New World: Aeternum","link":"https://www.blognone.com/node/140241","date":1717890306000,"content":"<div><div><div><p>Amazon Games ประกาศนำเกม New World ที่เป็นเกม MMO action RPG บนพีซี ขยายมาลงคอนโซล PS5 และ Xbox Series X|S ภายใต้ชื่อ <strong>New World: Aeternum</strong></p>\n<p>New World: Aeternum เป็นการรวมตัวเกม New World ภาคหลัก, ส่วนขยาย Rise of the Angry Earth และเนื้อหาอัพเดตอื่นๆ แล้วมาปรับปรุงเพิ่มเติมอีกบางส่วน เช่น เพิ่มมูฟวี่ในเกม ปรับบทสนทนา เพิ่มโหมด 10-player raid, end-game solo trials</p>\n<p>ส่วนเนื้อหาอัพเดต Aeternum ยังเพิ่มเนื้อเรื่องเป็นเกาะแห่งนิรันดร์ ที่เต็มไปด้วยซอมบี้ไม่ยอมตาย ถือเป็นเนื้อหาใหม่ของอัพเดตนี้ ส่วนผู้เล่นบนพีซีที่ซื้อเกมหลักและส่วนขยาย Rise of the Angry Earth ไปแล้ว ก็จะได้อัพเดต Aeternum  ฟรีด้วยเช่นกัน (หากยังไม่ซื้อส่วนขยาย จำเป็นต้องซื้อก่อนถึงจะได้อัพเดต Aeternum)</p>\n<p>เกมเวอร์ชันพีซีและคอนโซลรองรับผู้เล่นร่วมกันข้ามแพลตฟอร์มบนเซิร์ฟเวอร์เดียวกัน แต่ผู้เล่นสามารถสร้างตัวละครได้เฉพาะแพลตฟอร์มเท่านั้น ไม่สามารถย้ายตัวละครนั้นข้ามไปมาระหว่างแพลตฟอร์มได้</p>\n<p>New World: Aeternum จะเริ่มเปิดบริการทั้งบนคอนโซลและพีซีในวันที่ 15 ตุลาคม 2024 โดยรุ่น standard edition ขายราคา 59.99 ดอลลาร์</p>\n<p>ที่มา - <a href=\"https://www.newworld.com/en-us/news/articles/new-world-aeternum\">New World</a>, <a href=\"https://press.aboutamazon.com/2024/6/amazon-games-reveals-new-world-aeternum-releasing-october-15-on-playstation-5-xbox-series-x-s-and-pc\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/845a55ea418a4890100fdc481b36a5bf.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fb92a232476684b46d031b18cbf767ec.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/20f92be60cfe95a4e278081bb074f61d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6f24046722c533a64f89630af63e80ab.jpg\" /></p>\n</div></div></div><div><div>Topics: </div><div><div><a href=\"/topics/new-world\">New World</a></div><div><a href=\"/topics/games\">Games</a></div><div><a href=\"/topics/mmo\">MMO</a></div><div><a href=\"/topics/amazon-game-studios\">Amazon Games</a></div><div><a href=\"/topics/amazon\">Amazon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e456c78908e2fddfae4295d3099e790a646362d77aaf630913c07a20c1372e9","category":"Thai"}