{"title":"ไมโครซอฟท์จะรวมแอพ OneNote for Windows เข้าด้วยกัน ใช้ตัว Win32, เลิกใช้ตัว UWP","link":"https://www.blognone.com/node/124100","date":1628230428000,"content":"<div><div><div><p>ไมโครซอฟท์ประกาศแผนการในอนาคตของ OneNote บนวินโดวส์ ที่ปัจจุบันมีแอพ 2 เวอร์ชันคือ OneNote 2016 (Win32) และ OneNote for Windows 10 (UWP) จะเหลือเพียงตัวเดียวคือ Win32 (ลาก่อน UWP)</p>\n<p>ในระยะสั้น แอพทั้งสองตัวจะได้รับ<a href=\"https://www.blognone.com/node/123487\">การอัพเกรดหน้าตาใหม่ตาม Microsoft Office สีพาสเทล</a> จากนั้น ไมโครซอฟท์จะทยอยนำฟีเจอร์ของเวอร์ชัน UWP พอร์ตกลับไปยังเวอร์ชัน Win32</p>\n<p>เมื่อฟีเจอร์พร้อมแล้ว ในช่วงครึ่งหลังของปี 2022 ไมโครซอฟท์จะเริ่มแจ้งให้ผู้ใช้ OneNote UWP เปลี่ยนไปใช้แอพ OneNote Win32 ส่วนผู้ที่ใช้ Win32 ก็ไม่ต้องทำอะไรเพิ่ม รออัพเดตอย่างเดียว</p>\n<p>ไมโครซอฟท์ระบุว่า OneNote UWP จะหมดระยะซัพพอร์ตในเดือนตุลาคม 2025 ซึ่งเป็นเวลาเดียวกับที่ Windows 10 หมดระยะซัพพอร์ต</p>\n<p>หน้าตาใหม่ OneNote (Win32)</p>\n<p><img src=\"https://www.blognone.com/sites/default/files/externals/88ad018a0943c896b3e8036336aa6ed6.png\" /></p>\n<p>หน้าตาใหม่ OneNote for Windows 10 (UWP)</p>\n<p><img src=\"https://www.blognone.com/sites/default/files/externals/8f82b6c4993b03cc725264b3b0a3e1e8.png\" /></p>\n<p>เมื่อปี 2018 <a href=\"https://www.blognone.com/node/101691\">ไมโครซอฟท์ประกาศแบบเดียวกัน แต่เป็นการหยุดพัฒนาแอพ Win32</a> ให้ไปใช้แอพ OneNote UWP แทน แต่ในปี 2019 <a href=\"https://www.blognone.com/node/112973\">ก็เปลี่ยนใจ ปลุกชีพ OneNote Win32</a> กลับคืนมาใหม่ รอบนี้คือเปลี่ยนมายึด Win32 เป็นหลัก เลิกใช้ UWP</p>\n<p>ที่มา - <a href=\"https://techcommunity.microsoft.com/t5/office-365-blog/what-s-coming-to-onenote/ba-p/2612960\">Microsoft</a> via <a href=\"https://www.neowin.net/news/microsoft-will-unify-its-onenote-apps-for-windows-into-a-single-solution\">Neowin</a></p>\n</div></div></div><div><div>Topics: </div><div><div><a href=\"/topics/onenote\">OneNote</a></div><div><a href=\"/topics/microsoft\">Microsoft</a></div><div><a href=\"/topics/uwp\">UWP</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef35c95d28b23341a31c92e4e527e18512a495fffd418c9ff08f02d2d922424d","category":"Thai"}