{"title":"Essential AI สตาร์ตอัพใหม่ที่ก่อตั้งโดย 2 ผู้เขียนเปเปอร์ Transformer","link":"https://www.blognone.com/node/137209","date":1702462394000,"content":"<div><div><div><p>เมื่อปี 2017 พนักงานของกูเกิลจำนวน 8 คน ร่วมกันเขียนเปเปอร์ชื่อ <a href=\"https://arxiv.org/abs/1706.03762\">Attention Is All You Need</a> เสนออัลกอริทึม Transformer ที่กลายเป็นรากฐานของโมเดล AI ขนาดใหญ่ในปัจจุบัน</p>\n<p>ปัจจุบันพนักงานทั้ง 8 คนไม่มีใครอยู่กับกูเกิลแล้ว แต่ละคนแยกย้ายกันไปเปิดบริษัทของตัวเอง บริษัทที่ดังที่สุดน่าจะเป็น Character.ai ที่ก่อตั้งโดย Noam Shazeer ที่มีชื่ออยู่ลำดับสองในเปเปอร์ และเป็นหนึ่งในทีมพัฒนา TensorFlow</p>\n<p>ล่าสุด Ashish Vaswani ผู้เขียนเปเปอร์ที่มีชื่ออยู่อันดับแรก และ Niki Parmar ชื่ออันดับสาม เปิดตัวบริษัทใหม่ชื่อ <strong>Essential AI</strong> ซึ่งมีนักลงทุนชื่อดัง (รวมถึงกูเกิลเองด้วย) ร่วมลงทุนซีรีส์ A อย่างล้นหลาม 56.5 ล้านดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/2ff277bc18204f8cd527fe2bdf038700.png\" /></p>\n<p><img alt=\"No Description\" src=\"https://www.blognone.com/sites/default/files/externals/9fcf706d2ca11eb1ac747f32caa42e2b.jpg\" /></p>\n<p><a href=\"https://essential.ai/\">Essential AI</a> นิยามตัวเองว่าต้องการสร้าง Enterprise Brain ผลิตภัณฑ์ด้าน AI ที่จับตลาดองค์กร เข้ามาแก้ปัญหา workflow ในองค์กรที่ต้องทำซ้ำๆ เช่น การวิเคราะห์ข้อมูล การประเมินหาความเสี่ยงในองค์กร โดยใช้โมเดล LLM ของตัวเองและสร้างประสบการณ์ใช้งาน (UX) ที่ดี</p>\n<p>บริษัทที่ร่วมลงทุนใน Essential AI ได้แก่ March Capital, Thrive Capital, AMD, Franklin Venture Partners, Google, KB Investment, NVIDIA</p>\n<p>ก่อนหน้านี้ ทั้ง Vaswani และ Parmer เคยก่อตั้งบริษัทสตาร์ตอัพด้าน AI ร่วมกันชื่อ Adept ในปี 2022 แต่ทำได้ไม่ถึงปีก็เปลี่ยนมาทำ Essential AI ด้วยกันแทน</p>\n<p>ที่มา - <a href=\"https://essential.ai/\">Essential AI</a>, <a href=\"https://www.bloomberg.com/news/articles/2023-12-12/essential-ai-comes-out-of-stealth-with-57-million-in-funding\">Bloomberg</a></p>\n<blockquote><p>I'm thrilled to announce our company, <a href=\"https://twitter.com/essential_ai?ref_src=twsrc%5Etfw\">@essential_ai</a> . We believe that breakthroughs in AI will unlock the most profound tools for thought, advancing humanity's collective knowledge and capability.<a href=\"https://t.co/unA2spJDDR\">https://t.co/unA2spJDDR</a> <a href=\"https://t.co/C6ch73U7Ah\">pic.twitter.com/C6ch73U7Ah</a></p>\n<p>— Ashish Vaswani (@ashVaswani) <a href=\"https://twitter.com/ashVaswani/status/1734680441888886937?ref_src=twsrc%5Etfw\">December 12, 2023</a></p></blockquote>\n</div></div></div><div><div>Topics: </div><div><div><a href=\"/topics/startup\">Startup</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"463eb1cd7fddcb8336e32c7602172015d355d0d98cf32796f99456325aaa892c","category":"Thai"}