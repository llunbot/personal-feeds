{"title":"รัฐบาลจีนแบน Micron แล้ว บอกหน่วยความจำมีช่องโหว่ เป็นภัยต่อความมั่นคง","link":"https://www.blognone.com/node/133930","date":1684709626000,"content":"<div><div><div><p>รัฐบาลจีนสั่งแบนการขายสินค้าของ Micron ด้วยเหตุผลเรื่องความมั่นคง หลัง<a href=\"https://www.blognone.com/node/133298\">เริ่มเข้าตรวจสอบ Micron มาตั้งแต่เดือนเมษายน</a></p>\n<p>หน่วยงานที่รับผิดชอบเรื่องนี้คือ  Cyberspace Administration of China (CAC) ระบุว่าผลการตรวจสอบพบว่าหน่วยความจำของ Micron มีช่องโหว่ความปลอดภัยร้ายแรง เป็นอันตรายต่อความมั่นคงทางโครงสร้างพื้นฐานไอทีของประเทศจีน แต่ไม่ได้ให้ข้อมูลรายละเอียดว่าช่องโหว่นี้คืออะไร</p>\n<p>ตามสไตล์หน่วยงานจีนที่ไม่บอกรายละเอียดของการแบน จึงคาดกันว่าการแบน Micron ครั้งนี้น่าจะเป็นมาตรการตอบโต้<a href=\"https://www.blognone.com/node/131904\">สหรัฐแบน YMTC บริษัทหน่วยความจำของจีน</a></p>\n<p>นักวิเคราะห์ประเมินกัน Micron น่าจะมีรายได้จากจีนเป็นสัดส่วนราว 25% ซึ่งการแบนครั้งนี้ย่อมกระทบกับธุรกิจของ Micron อย่างมาก</p>\n<p>ที่มา - <a href=\"http://www.cac.gov.cn/2023-05/21/c_1686348043518073.htm\">Cyberspace Administration of China (CAC)</a>, <a href=\"https://www.tomshardware.com/news/micron-products-banned-by-china-in-wake-of-cybersecurity-review\">Tom's Hardware</a>, <a href=\"https://www.ft.com/content/e6a8e034-cbc2-4267-9b41-b7670db7d130\">Financial Times</a></p>\n<p><img alt=\"No Description\" src=\"https://www.blognone.com/sites/default/files/externals/8e050895f381effc27ad0f5a7b5dfbce.jpg\" /></p>\n<p>ภาพจาก <a href=\"https://www.micron.com/about/blog/2022/march/micron-acknowledges-transgender-rights\">Micron</a></p>\n</div></div></div><div><div>Topics: </div><div><div><a href=\"/topics/micron\">Micron</a></div><div><a href=\"/topics/china\">China</a></div><div><a href=\"/topics/memory\">Memory</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2328dac96f7f07503ed58b74ec6df235b8976a279df2424421004681dedba94","category":"Thai"}