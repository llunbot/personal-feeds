{"title":"Nintendo รายงานผลประกอบการ Switch ยอดขายสะสมเพิ่มเป็น 132.46 ล้านเครื่อง","link":"https://www.blognone.com/node/136616","date":1699340989000,"content":"<div><div><div><p>นินเทนโดรายงานผลประกอบการรอบ 6 เดือน สิ้นสุดเดือนกันยายน 2023 ยอดขายเพิ่มขึ้น 21.2% เมื่อเทียบกับช่วงเวลาเดียวกันในปีก่อนเป็น 7.962 แสนล้านเยน กำไรสุทธิเพิ่มขึ้นเป็น 2.712 แสนล้านเยน รายได้สำหรับงวด 6 เดือนยังเพิ่มขึ้นสูงสุดนับตั้งแต่เปิดตัว Switch เป็นผลทั้งจากการออกเกมใหม่ และเงินเยนที่อ่อนค่า</p>\n<p>Nintendo Switch ขายได้เพิ่มอีก 2.93 ล้านเครื่อง สำหรับงวด 3 เดือนที่ผ่านมา ยอดขายสะสมนับตั้งแต่เปิดตัวเพิ่มเป็น 132.46 ล้านเครื่อง เกมเด่นในช่วงที่ผ่านมา The Legend of Zelda: Tears of the Kingdom ซึ่งเริ่มขายตั้งแต่พฤษภาคมขายไปแล้ว 19.50 ล้านชุด Pikmin 4 เริ่มขายเดือนกรกฎาคมขายได้ 2.61 ล้านชุด</p>\n<p>นินเทนโดบอกว่ากระแสตอบรับที่ดีของภาพยนตร์ The Super Mario Bros. Movie ยังทำให้เกมตระกูล Mario ต่างมียอดขายเพิ่มขึ้นในช่วงที่ผ่านมาด้วย เช่น Mario Kart 8 Deluxe ขายได้ 3.22 ล้านชุดในช่วง 6 เดือน หรือ New Super Mario Bros. U Deluxe ก็ขายได้อีก 1.28 ล้านชุด</p>\n<p>เกมเด่นของนินเทนโดที่ขายในไตรมาสปัจจุบันได้แก่ Super Mario Bros. Wonder (<a href=\"https://www.blognone.com/node/136292\">ขายไปแล้ว</a>), Detective Pikachu Returns, WarioWare: Move It! และ <a href=\"https://www.blognone.com/node/134474\">Super Mario RPG</a> นอกจากนี้ยังมีเกมเด่น 3rd Party คือ Hogwarts Legacy ที่มาลง Switch แล้ว <a href=\"https://www.blognone.com/node/136302\">ขายในเดือนพฤศจิกายน</a></p>\n<p>ที่มา: <a href=\"https://www.nintendo.co.jp/ir/pdf/2023/231107e.pdf\">นินเทนโด</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/461d241a025cf6b1238bc2274cefd55b.png\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/financial-report\">Financial Report</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df28ab4a8a10f625d8ee84c770d7f8fc34112ca53114005bd71cf74cc5414f15","category":"Thai"}