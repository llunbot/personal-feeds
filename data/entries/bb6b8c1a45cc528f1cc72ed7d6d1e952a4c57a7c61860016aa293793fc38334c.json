{"title":"Apple Intelligence จะทยอยอัปเดตฟีเจอร์ ไปจนถึง iOS 18.4 ที่เป็นอัปเดตใหญ่","link":"https://www.blognone.com/node/142133","date":1727048760000,"content":"<div><div><div><p>Mark Gurman แห่ง Bloomberg อัปเดตข่าวสารแอปเปิลประจำสัปดาห์ในจดหมายข่าว Power On ซึ่งตอนล่าสุดเขาพูดถึงฟีเจอร์ปัญญาประดิษฐ์ Apple Intelligence</p>\n<p>ถึงแม้แอปเปิลจะ<a href=\"https://www.blognone.com/node/142023\">ออกอัปเดต iOS 18</a> ซึ่งมีจุดขายเรื่อง Apple Intelligence ไปแล้วเมื่อสัปดาห์ที่ผ่านมา แต่ใน iOS 18.0 นั้น ฟีเจอร์ปัญญาประดิษฐ์ทั้งหมดยังไม่เปิดให้ใช้งาน โดยแอปเปิล<a href=\"https://www.blognone.com/node/141921\">บอกว่า</a>จะเริ่มได้ใช้งานในเดือนตุลาคมกับ iOS 18.1 อย่างไรก็ตาม iOS 18.1 ซึ่งออกเวอร์ชันเบต้าสำหรับให้<a href=\"https://www.blognone.com/node/141130\">นักพัฒนาทดสอบ</a>แล้ว ก็ยังไม่มีความสามารถ AI ครบตามที่<a href=\"https://www.blognone.com/node/140282\">แอปเปิลเปิดตัวไป</a></p>\n<p>Gurman ให้ข้อมูลแผนปล่อยฟีเจอร์ใน iOS 18 แต่ละเวอร์ชันย่อยดังนี้</p>\n<ul>\n<li><strong>iOS 18.1</strong> อัปเดตทั่วไปเดือนตุลาคม ปรับปรุง Siri ใหม่, Writing Tools ตัวช่วยเขียน, ตัวสรุป Notification, ลบวัตถุออกจากภาพ</li>\n<li><strong>iOS 18.2</strong> อัปเดตทั่วไปเดือนธันวาคม ผสมอีโมจิ Genmoji, เชื่อมต่อ ChatGPT, ตัวสร้างรูปภาพ Image Playground</li>\n<li><strong>iOS 18.3</strong> อัปเดตทั่วไปเดือนมกราคม ไม่มีรายละเอียด แต่อาจรองรับภาษาอื่นเพิ่มเติมตามที่ประกาศ</li>\n<li><strong>iOS 18.4</strong> เป็นอัปเดตใหญ่ในรอบนี้ ออกมาเดือนมีนาคม โดย Siri เพิ่มฟีเจอร์ใหม่หลายอย่าง</li>\n</ul>\n<p>ทั้งนี้ในช่วงแรก Apple Intelligence จะรองรับการใช้งานเฉพาะภาษาอังกฤษแบบอเมริกันเท่านั้น</p>\n<p>ที่มา: <a href=\"https://www.bloomberg.com/news/newsletters/2024-09-22/apple-iphone-16-pro-max-review-new-model-reflects-slowing-pace-of-innovation-m1dkn8jv\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/9817abac5ab518bf3295248dd6010f6f.png\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/rumors\">Rumors</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb6b8c1a45cc528f1cc72ed7d6d1e952a4c57a7c61860016aa293793fc38334c","category":"Thai"}