{"title":"Hogwarts Legacy ขายได้ 15 ล้านชุดแล้ว ทำเงินเกิน 1 พันล้านดอลลาร์","link":"https://www.blognone.com/node/133710","date":1683327214000,"content":"<div><div><div><p>Warner Bros. Discovery อัพเดตยอดขายของเกม Hogwarts Legacy ว่าขายได้ 15 ล้านชุด มีรายได้รวมมากกว่า 1 พันล้านดอลลาร์แล้ว หลัง<a href=\"https://www.blognone.com/node/132770\">เปิดตัวสวยงามกับยอดขาย 12 ล้านชุดในช่วง 2 สัปดาห์แรก</a></p>\n<p>เกมยังมีโอกาสเพิ่มยอดขายได้อีก เพราะเพิ่งออกขายเวอร์ชัน PS4 และ Xbox One เมื่อวานนี้ 5 พฤษภาคม 2023 แต่แพลตฟอร์มสำคัญจริงๆ ที่น่าจะเพิ่มยอดขายได้อีกพอสมควรคือ Switch มีกำหนดขาย 25 กรกฎาคม 2023 เพราะน่าจะขายฐานแฟนๆ Harry Potter ในญี่ปุ่น (ซึ่ง Switch แข็งแกร่ง) ได้อีกมาก</p>\n<p>David Zaslav ซีอีโอของ Warner Bros. Discovery ยังให้ข้อมูลว่า Hogwarts Legacy เป็นแฟรนไชส์เกมลำดับที่ห้าของบริษัทที่ทำรายได้เกิน 1 พันล้านดอลลาร์ โดย 4 แฟรนไชส์ก่อนหน้านี้คือ Mortal Kombat, Game of Thrones, Lego, DC</p>\n<p>Warner Bros. Discovery ยังมีเกม <a href=\"https://www.blognone.com/node/133461\">Harry Potter: Quidditch Champions</a> เกมแข่งกีฬาควิดดิชแบบมัลติเพลเยอร์ เป็นภาคแยกของ Hogwarts Legacy และเล่นได้โดยไม่ต้องมีเกมภาคหลัก ที่กำลังเริ่มทดสอบอยู่ในวงจำกัด</p>\n<p>ที่มา - <a href=\"https://www.videogameschronicle.com/news/hogwarts-legacy-has-topped-15-million-sales-and-grossed-over-1-billion/\">VGC</a></p>\n<p><img src=\"https://www.blognone.com/sites/default/files/externals/beaaa1608f0f623dca23c7464796383e.jpg\" alt /></p>\n</div></div></div><div><div>Topics: </div><div><div><a href=\"/topics/harry-potter\">Harry Potter</a></div><div><a href=\"/topics/games\">Games</a></div><div><a href=\"/topics/warner-bros-discovery\">Warner Bros. Discovery</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee03285ea9a15255c44f9e6d4469d43c62af3d1b0f79e46cadc17aae7188a227","category":"Thai"}