{"title":"มาซักที Nintendo ประกาศว่าจะเปิดตัวคอนโซลใหม่ภายในต้นปีหน้า","link":"https://www.blognone.com/node/139616","date":1715075964000,"content":"<div><div><div><p>หลังจากลือและรอกันมานาน Nintendo เปิดเผยในการประกาศผลดำเนินการแล้วว่า จะมีการเปิดตัวคอนโซลรุ่นใหม่ต่อจาก Nintendo Switch ภายในงบการเงินปีนี้ (สิ้นสุดมีนาคม 2025) ซึ่งก็คาดว่าน่าจะมีการเปิดตัวต้นปีหน้า อ้างอิงจากการเปิดตัว Nintendo Switch และ<a href=\"https://www.blognone.com/node/138246\">ข่าวลือก่อนหน้า</a></p>\n<p>Nintendo Switch เปิดตัวมาตั้งแต่เดือนมีนาคมปี 2015 ก่อนจะวางขายมีนาคม 2017 ซึ่งตัวคอนโซลจะมีอายุราว 8 ปีนับจนถึงช่วงที่น่าจะเปิดตัวคอนโซลใหม่ หรือราวต้นปีหน้า โดยปัจจุบัน Nintendo Switch สามารถขายได้แล้วราว 141.32 ล้านเครื่อง</p>\n<p>Nintendo ระบุด้วยว่า จะมีการจัดงาน Nintendo Direct เดือนมิถุนายนนี้ แต่จะยังไม่มีข้อมูลเกี่ยวกับคอนโซลใหม่ออกมาในงานนั้น</p>\n<p>ที่มา - <a href=\"https://www.videogameschronicle.com/news/nintendo-confirms-it-will-announce-its-next-console-this-year/\">VGC</a></p>\n<p><img src=\"https://www.blognone.com/sites/default/files/externals/70eaa4d405b31728d479cb617dbd0260.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fc687637d2fc7dc6f17a85de148c5dfa5bded3d91b9bbcc9408c36d1b265c57","category":"Thai"}