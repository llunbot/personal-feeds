{"title":"ไม่ใช่แค่วินโดวส์ CrowdStrike เคยมีประวัติทำ Kernel Panic บนลินุกซ์หลายรอบ","link":"https://www.blognone.com/node/141003","date":1721534166000,"content":"<div><div><div><p>จากกรณี<a href=\"https://www.blognone.com/node/140974\">บั๊ก CrowdStrike ทำเครื่องพีซีวินโดวส์ขึ้นจอฟ้า BSOD</a> <a href=\"https://www.blognone.com/node/140997\">จำนวนมากประมาณ 8.5 ล้านเครื่อง</a> และเกิดข้อวิจารณ์ว่าระบบปฏิบัติการวินโดวส์ไม่เสถียรพอ</p>\n<p>ความโด่งดังของ CrowdStrike ทำให้มีคนขุดบั๊กเก่าๆ ในอดีตเมื่อไม่นานมานี้ ซึ่งทำให้เครื่องลินุกซ์เกิดอาการคล้ายๆ กันคือ kernel panic เช่นกัน</p>\n<p>กรณีนี้มีบันทึกไว้ใน<a href=\"https://access.redhat.com/solutions/7068083\">ฐานข้อมูล Knowledge Base ของ Red Hat</a> เมื่อเดือนมิถุนายน 2024 ที่ผ่านมา เมื่อซอฟต์แวร์ Falcon Sensor ของ CrowdStrike มีอัพเดตและทำให้เกิดอาการ kernel panic ซึ่งพบเจอใน RHEL เวอร์ชัน 9.4 (ซึ่งรวมถึง <a href=\"https://forums.rockylinux.org/t/crowdstrike-freezing-rockylinux-after-9-4-upgrade/14041/4\">Rocky Linux 9.4</a> ที่มาจากต้นน้ำเดียวกันด้วย)</p>\n<p>นอกจากดิสโทรฝั่ง Red Hat แล้ว ยังมี<a href=\"https://news.ycombinator.com/item?id=41005936\">รายงานจากกระทู้บน Hacker News</a> ว่าเกิดปัญหากับ Debian Stable เมื่อเดือนเมษายน 2024 ซึ่งตัวแทนของ CrowdStrike ยอมรับว่าเป็นบั๊กจริงๆ และเกิดจากการทดสอบของฝั่ง CrowdStrike ที่ไม่ครอบคลุมมากพอ</p>\n<p>ที่มา - <a href=\"https://www.neowin.net/news/crowdstrike-broke-debian-and-rocky-linux-months-ago-but-no-one-noticed/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/9aabdf00ca01f3dd4c224fd1844163c8.png\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/linux\">Linux</a></div><div><a href=\"/topics/bug\">Bug</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e924849b2a373913bbaae412df8240f13063a921cbc1d1a410dc23cb4517cf12","category":"Thai"}