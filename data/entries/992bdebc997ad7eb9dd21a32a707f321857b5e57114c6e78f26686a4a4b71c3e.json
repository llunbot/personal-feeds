{"title":"Let’s Encrypt เตรียมเลิกออกใบรับรอง Cross-Sign กระทบ Android 7.0 หรือเก่ากว่า","link":"https://www.blognone.com/node/134778","date":1689080619000,"content":"<div><div><div><p>Let’s Encrypt ผู้ออกใบรับรองเข้ารหัสเว็บรายใหญ่อาศัยการรับรองซ้อน (cross-sign) กับ IdentTrust มาตั้งแต่เริ่มต้น ทำให้ใบรับรองจาก Let’s Encrypt สามารถใช้งานได้ทั่วไป แต่เดือนกันยายน 2024 ตัว<a href=\"https://www.blognone.com/node/120229\">ใบรับรอง IdenTrust’s DST Root CA X3 จะหมดอายุ</a> และทาง Let’s Encrpyt ระบุว่าจะไม่พยายามหาทางทำ cross-sign รอบใหม่อีกแล้ว</p>\n<p>ผลกระทบสำคัญคืออุปกรณ์ที่ใช้ระบบปฎิบัติการเก่าๆ จะไม่สามารถตรวจสอบใบรับรองได้อีกต่อไป กลุ่มใหญ่ที่ยังมีการใช้งานอยู่คือ Android 7.0 หรือเก่ากว่า ซึ่งตอนนี้ยังมีการใช้งานอยู่ถึง  6.1% ของแอนดรอยด์ทั้งหมด</p>\n<p>แนวทางของ Let’s Encrypt ปิดการ cross-sign เป็นค่าเริ่มต้นตั้งแต่วันที่ 8 กุมภาพันธ์ 2024 แต่ผู้ที่ต้องการซัพพอร์ตอุปกรณ์เก่าๆ ยังขอใบรับรองผ่านการ cross-sign ได้ ตัวเลือกนี้จะเปิดจนถึงวันที่ 6 มิถุนายน 2024 ที่เป็นวันสุดท้ายของการออกใบรับรอง ซึ่งทำให้ใบรับรองเหล่านี้สามารถใช้งานไปได้อีก 90 วัน และตัวใบรับรอง cross-sign จะหมดอายุจริงๆ วันที่ 30 กันยายน 2024</p>\n<p>สำหรับเว็บหรือแอปพลิเคชั่นที่เชื่อมต่อกับเซิร์ฟเวอร์ที่ใช้ใบรับรอง Let’s Encrypt ควรแจ้งเตือนให้ผู้ใช้อัพเดตหรือติดตั้ง Firefox Mobile เพื่อให้ใช้งานต่อได้ หรือหากเป็นไคลเอนต์ในแอปพลิเคชั่นก็ควรตรวจสอบให้แน่ใจว่าได้ติดตั้งใบรับรอง root CA ของ Let’s Encrypt แล้ว</p>\n<p>ที่มา - <a href=\"https://letsencrypt.org/2023/07/10/cross-sign-expiration.html\">Let’s Encrypt</a></p>\n<p><img alt=\"No Description\" src=\"https://www.blognone.com/sites/default/files/externals/21063227afa72f15fb49718ae86dd0d2.jpg\" /></p>\n</div></div></div><div><div>Topics: </div><div><div><a href=\"/topics/lets-encrypt\">Let's Encrypt</a></div><div><a href=\"/topics/https\">HTTPS</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"992bdebc997ad7eb9dd21a32a707f321857b5e57114c6e78f26686a4a4b71c3e","category":"Thai"}