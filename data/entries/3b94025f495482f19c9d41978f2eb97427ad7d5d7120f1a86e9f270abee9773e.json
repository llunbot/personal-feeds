{"title":"[ลือ] AMD เตรียมเปิดตัว Radeon 9000 สถาปัตยกรรม RDNA 4, ข้ามเลข 8000 บนเดสก์ท็อปเลย","link":"https://www.blognone.com/node/143805","date":1734945771000,"content":"<div><div><div><p>ข่าวลือของค่าย AMD ออกมาเรื่อยๆ ก่อนงาน CES 2025 คราวนี้เป็นเรื่องของจีพียู Radeon สถาปัตยกรรม RDNA 4 ที่เดิมทีคาดว่าจะใช้แบรนด์ Radeon RX 8000 ทำตลาด แต่ล่าสุดดูเหมือนว่าเลขจะขยับเป็น Radeon RX 9000 แทนแล้ว</p>\n<p>เหตุผลน่าจะเป็นเพราะ <a href=\"https://www.blognone.com/node/143796\">AMD เตรียมเปิดตัวจีพียูออนบอร์ดสถาปัตยกรรม RDNA 3.5 สำหรับโน้ตบุ๊ก ซึ่งจะใช้แบรนด์ Radeon 8000S</a> ทำให้จีพียูเดสก์ท็อปที่เป็น RDNA 4 ต้องขยับไปยังเลข 9000 แทน</p>\n<p>นอกจากนี้ยังมีเรื่องตัวเลขที่ AMD จะใช้ตั้งชื่อรุ่นจีพียู เปลี่ยนจากระบบ XX00 แบบเดิม (เช่น 7700) มาเป็น X0X0 (เช่น 9070 จะเป็นแบบเดียวกับฝั่ง NVIDIA) คาดว่าระบบเลขแบบใหม่จะเริ่มใช้ในซีรีส์ 9000 เป็นต้นไป และจีพียูตัวสูงสุดจะเป็น Radeon RX 9070 XT (โค้ดเนม Navi 48)</p>\n<p>ปี 2025 เราจะเห็น AMD ใช้จีพียู 3 สถาปัตยกรรมช่วยกันทำตลาดที่แตกต่างกัน โดยจีพียูซีรีส์​ 7000 (RDNA 3) จะยังออกรุ่นย่อยใหม่ๆ ที่ลงท้ายด้วย 50 (เช่น 7750) เป็นการรีเฟรชไลน์สินค้าใหม่, จีพียูซีรีส์​ 8000 (RDNA 3.5) และจีพียูซีรีส์​ 9000 (RDNA 4)</p>\n<p>ที่มา - <a href=\"https://www.tomshardware.com/pc-components/gpus/amd-rdna-4-gpus-will-allegedly-be-rebranded-rx-9000-a-mixture-of-new-rdna-3-rdna-4-mobile-gpus-and-an-rx-7000-refresh-is-expected-to-arrive-at-ces\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/c29e6deb021543fe64315cb8ef3e009c.jpg\" /></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/gpu\">GPU</a></div><div><a href=\"/topics/amd\">AMD</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b94025f495482f19c9d41978f2eb97427ad7d5d7120f1a86e9f270abee9773e","category":"Thai"}