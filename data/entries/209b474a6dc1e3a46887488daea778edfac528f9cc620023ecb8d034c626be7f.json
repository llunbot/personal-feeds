{"title":"Gmail เพิ่มทางเลือกการเข้ารหัสอีเมลแบบใหม่ แทนการใช้ S/MIME แบบเดิม","link":"https://www.blognone.com/node/145632","date":1743645413000,"content":"<div><div><div><p>กูเกิลประกาศเพิ่มวิธีการเข้ารหัส (encryption) แบบใหม่ให้กับอีเมล Gmail แบบบัญชีองค์กร</p>\n<p>วิธีเข้ารหัสอีเมลที่ใช้กันในปัจจุบัน คือ Secure/Multipurpose Internet Mail Extensions (S/MIME) ที่มักต้องใช้ปลั๊กอินหรือส่วนเสริมในการเข้ารหัส-ถอดรหัสทั้งฝั่งผู้ส่งและผู้รับ แอดมินไอทีองค์กรมีความยุ่งยากในการติดตั้ง ออกใบรับรองดิจิทัลให้ผู้ใช้เป็นรายคน รวมถึงการใช้งานของฝั่งผู้ใช้เองที่ยุ่งยาก ส่งผลให้การเข้ารหัสอีเมลไม่ได้แพร่หลายอย่างที่ควรจะเป็น</p>\n<p>แนวทางใหม่ของ Gmail คือให้ตัวไคลเอนต์ Gmail จัดการเรื่องการเข้ารหัสให้ทั้งหมด (เป็น client-side encryption หรือตัวย่อ CSE) ข้อดีคือแอดมินองค์กรไม่ต้องทำอะไรเลย (ยกเว้นเก็บคีย์เข้ารหัสไว้เอง ซึ่งกูเกิลจะเข้าถึงไม่ได้) ฝั่งขารับจะมีเงื่อนไขดังนี้</p>\n<ul>\n<li>ผู้รับใช้ Gmail (ทั้งบัญชีส่วนตัว-องค์กร) เปิดอ่านอีเมลได้ทันที เหมือนใช้ Gmail ปกติเลย</li>\n<li>ผู้รับไม่ใช้ Gmail จะได้รับคำเชิญเป็น guest ของ Google Workspace ขององค์กรนั้น เพื่อเข้าไปอ่านอีเมลอย่างปลอดภัย (เป็นหน้าเว็บ Gmail เวอร์ชันจำกัดฟีเจอร์ให้แค่อ่านและตอบเมลฉบับนั้น)</li>\n<li>ผู้รับตั้งค่า S/MIME เอาไว้อยู่แล้ว Gmail จะส่งอีเมลที่เข้ารหัสแบบ S/MIME ไปให้ (ทุกวันนี้ทำแบบนี้อยู่)</li>\n</ul>\n<p>แอดมินองค์กรสามารถตั้งค่าให้อีเมลที่ผู้รับเป็นบุคคลภายนอกทั้งหมด ต้องอ่านผ่าน Gmail เวอร์ชันจำกัดเท่านั้น เพื่อป้องกันไม่ให้ตัวเมล-ไฟล์ที่ถูกเข้ารหัส ไปถูกพักอยู่บนเซิร์ฟเวอร์หรืออุปกรณ์ภายนอกได้ด้วย</p>\n<p>ที่มา - <a href=\"https://workspace.google.com/blog/identity-and-security/gmail-easy-end-to-end-encryption-all-businesses\">Google</a>, <a href=\"https://www.theverge.com/news/640422/google-gmail-email-encryption-enterprise-beta\">The Verge</a></p>\n<p>ตัวอย่างหน้าจอตอนเข้ารหัสฝั่งผู้ส่ง</p>\n<p><img alt=\"No Description\" src=\"https://www.blognone.com/sites/default/files/externals/b932b2b835df29de57d5e731dc6669a2.png\" /></p>\n<p>จะเห็นคำเตือนว่าเงื่อนไขการเปิดอ่านของผู้รับที่ใช้ Gmail และ non-Gmail</p>\n<p><img alt=\"No Description\" src=\"https://www.blognone.com/sites/default/files/externals/f246b944d597c83e721f07684e27c46d.png\" /></p>\n<p>ตัวอย่างผู้รับที่ใช้ Outlook จะเห็นอีเมลที่มีปุ่มให้กดอ่าน</p>\n<p><img alt=\"No Description\" src=\"https://www.blognone.com/sites/default/files/externals/968904116517ce36786f5e8d90d75a29.png\" /></p>\n<p>กดแล้วจะเจอหน้าจอให้ล็อกอินเป็น guest ขององค์กรเพื่ออ่านอีเมล</p>\n<p><img alt=\"No Description\" src=\"https://www.blognone.com/sites/default/files/externals/eee1f45bc496d3093efe20afb9fcb362.png\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/encryption\">Encryption</a></div><div><a href=\"/topics/security\">Security</a></div><div><a href=\"/topics/enterprise\">Enterprise</a></div><div><a href=\"/topics/e-mail\">E-mail</a></div><div><a href=\"/topics/google-workspace\">Google Workspace</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"209b474a6dc1e3a46887488daea778edfac528f9cc620023ecb8d034c626be7f","category":"Thai"}