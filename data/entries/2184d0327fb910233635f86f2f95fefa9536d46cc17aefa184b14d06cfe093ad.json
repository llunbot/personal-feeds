{"title":"Ericsson เปิดตัวชิปประมวลผล 5G รุ่นใหม่ Ericsson Silicon, ผลิตด้วยเทคโนโลยี Intel 4","link":"https://www.blognone.com/node/137060","date":1701597002000,"content":"<div><div><div><p>Ericsson เปิดตัวชิปประมวลผลสัญญาณ Ericsson Silicon รุ่นใหม่ที่ใช้กับอุปกรณ์เครือข่าย 5G Advanced แบรนด์ RAN (Radio Access Networks) Compute จำนวนทั้งหมด 4 รุ่นย่อย ได้แก่รุ่นอินดอร์ (6678, 6672) และรุ่นเอาท์ดอร์ (6372, 6355)</p>\n<p>จุดเด่นของชิป Ericsson Silicon รุ่นใหม่คือประสิทธิภาพการประมวลผลที่ดีขึ้น รองรับปริมาณทราฟฟิกได้เพิ่มขึ้น 4 เท่า และประหยัดพลังงานขึ้น 2 เท่าเมื่อเทียบกับรุ่นก่อน ชิปตัวนี้เป็นชิปแบบคัสตอมที่ Ericsson ออกแบบขึ้นเอง และประเด็นที่น่าสนใจคือใช้วิธีจ้างโรงงานอินเทล (Intel Foundry Service หรือ IFS) โดยใช้กระบวนการผลิตแบบใหม่ Intel 4 ด้วย</p>\n<p>ข่าวนี้ถือว่าน่าสนใจ เพราะที่ผ่านมาอินเทลเพิ่งใช้ Intel 4 กับซีพียู Meteor Lake ของตัวเองเท่านั้น (<a href=\"https://www.blognone.com/node/135830\">ชื่อทางการค้าคือ Core Ultra ที่จะวางขายเดือนนี้</a>) เมื่อมีลูกค้ารายอื่นๆ อย่าง Ericsson เท่ากับว่าธุรกิจรับจ้างผลิตชิปของอินเทลน่าจะมีสัญญาณที่ดีขึ้น หลังมีลูกค้าแบรนด์ดังเพิ่มขึ้นเรื่อยๆ ในช่วงหลัง</p>\n<p><img alt=\"No Description\" src=\"https://www.blognone.com/sites/default/files/externals/446f7adf47629719d52e9f31ca4e360f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7b13fcdd2b19aafa00b46b689046c555.jpg\" /></p>\n<p>ที่มา - <a href=\"https://www.linkedin.com/pulse/news-ai-5g-advanced-ready-ran-compute-portfolio-ericsson-networks-0mmvf/\">Ericsson LinkedIn</a>, <a href=\"https://wccftech.com/intel-4-process-node-powers-ericsson-new-ai-and-5g-advanced-ran-compute-chips/\">Wccftech</a></p>\n</div></div></div><div><div>Topics: </div><div><div><a href=\"/topics/ericsson\">Ericsson</a></div><div><a href=\"/topics/intel\">Intel</a></div><div><a href=\"/topics/processor\">Processor</a></div><div><a href=\"/topics/5g\">5G</a></div><div><a href=\"/topics/networking\">Networking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2184d0327fb910233635f86f2f95fefa9536d46cc17aefa184b14d06cfe093ad","category":"Thai"}