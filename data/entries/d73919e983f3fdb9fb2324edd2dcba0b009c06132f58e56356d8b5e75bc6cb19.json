{"title":"ไมโครซอฟท์ประกาศช่วยลูกค้าสู้คดีหากถูกฟ้องลิขสิทธิ์เพราะใช้บริการ Copilot","link":"https://www.blognone.com/node/135669","date":1694412994000,"content":"<div><div><div><p>ไมโครซอฟท์ประกาศแนวทาง Copilot Copyright Commitment ปกป้องลูกค้าที่ใช้บริการในกลุ่ม Copilots จากการฟ้องร้องลิขสิทธิ์ ครอบคลุมตั้งแต่ Bing Chat Enterprise, Microsoft 365 Copilot, และ GitHub Copilot</p>\n<p>ไมโครซอฟท์ระบุว่าจะช่วยจ่ายค่าเสียหายทั้งจากการตัดสินคดีหรือการตกลงนอกศาล หากผู้ใช้ใช้งาน Copilot โดยเปิดฟีเจอร์ป้องกันต่างๆ เช่น guardrails และ content filter ครบถ้วนแล้ว โดยฟีเจอร์เหล่านี้ควรกรองผลคำตอบต่างๆ ที่อาจจะเป็นการละเมิดลิขสิทธิ์ออกไปแล้วก่อนใช้งาน</p>\n<p>ประเด็นลิขสิทธิ์กับการใช้งานปัญญาประดิษฐ์กลุ่ม generative AI ยังเป็นประเด็นที่ถกเถียงกันเป็นวงกว้าง แม้จะมี<a href=\"https://www.blognone.com/node/134709\">การฟ้องร้องบ้าง</a> แต่ก็ยังไม่มีคดีใดสิ้นสุดจนเป็นบรรทัดฐานให้กับคดีอื่นๆ และยังมีประเด็นว่าหลายบริษัท<a href=\"https://www.blognone.com/node/133623\">ไม่ได้เปิดเผยว่าใช้ข้อมูลอะไรฝึกปัญญาประดิษฐ์บ้าง</a></p>\n<p>ที่มา - <a href=\"https://blogs.microsoft.com/on-the-issues/2023/09/07/copilot-copyright-commitment-ai-legal-concerns/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/bdbffb3b5df071ded6a5c89afdf52ff9.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/llm\">LLM</a></div><div><a href=\"/topics/copyright\">Copyright</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d73919e983f3fdb9fb2324edd2dcba0b009c06132f58e56356d8b5e75bc6cb19","category":"Thai"}