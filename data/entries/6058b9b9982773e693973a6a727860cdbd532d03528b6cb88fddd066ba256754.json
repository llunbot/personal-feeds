{"title":"Proton ออกแอพอีเมลบนเดสก์ท็อป เลี่ยงการใช้เบราว์เซอร์ มีทั้งวินโดวส์ แมค ลินุกซ์","link":"https://www.blognone.com/node/138705","date":1710426618000,"content":"<div><div><div><p>Proton หรือ ProtonMail เดิม ออกแอพอีเมลไคลเอนต์ของตัวเอง \"Proton Mail\" บนวินโดวส์และแมค ส่วนลินุกซ์ก็มีแต่ยังเป็นเวอร์ชันเบต้า</p>\n<p>ที่ผ่านมา Proton เปิดให้บริการ \"อีเมลปลอดภัย\" ผ่านเว็บแอพและไคลเอนต์บนมือถือเท่านั้น แต่สุดท้ายก็ตัดสินใจทำไคลเอนต์บนเดสก์ท็อปด้วย เพื่อเป็นทางเลือกในการใช้งานโดยไม่จำเป็นต้องพึ่งพาเบราว์เซอร์ ที่อาจส่งข้อมูลของเราให้ผู้ลงโฆษณาได้ (Proton ยกตัวอย่าง <a href=\"https://www.blognone.com/node/135644\">Privacy Sandbox ของ Chrome</a> ที่เก็บข้อมูลจากตัวเบราว์เซอร์โดยตรง แทนการใช้คุกกี้บนหน้าเว็บ)</p>\n<p>Proton บอกว่าไคลเอนต์บนเดสก์ท็อปยังคง UI ที่คุ้นเคยของเวอร์ชันเว็บ แต่เพิ่มฟีเจอร์สำหรับการใช้งานบนเดสก์ท็อปเข้ามา เช่น ธีม light/dark, การแสดงข้อความแจ้งเตือนผ่านช่องทางของ OS, การสลับระหว่างหน้าจออีเมลและปฏิทินได้รวดเร็วกว่าเว็บ นอกจากนี้ยังมีระบบอิมพอร์ตอีเมลเดิมจาก Outlook หรือ Gmail เข้ามาในไคลเอนต์ Proton Mail</p>\n<p>ข้อจำกัดเดียวของไคลเอนต์ Proton Mail บนเดสก์ท็อปคือ \"ไม่ฟรี\" จำเป็นต้องสมัครแพ็กเกจพรีเมียม Proton Unlimited ในราคาเดือนละ 12.99 ดอลลาร์ แต่สามารถลองใช้ได้ฟรีก่อน 14 วัน</p>\n<p><img alt=\"No Description\" src=\"https://www.blognone.com/sites/default/files/externals/d0b067b6f4c7647bb719aecb2746c084.png\" /></p>\n<p><img alt=\"No Description\" src=\"https://www.blognone.com/sites/default/files/externals/26122f9df565631363f0c52dc116708f.png\" /></p>\n<p>ที่มา - <a href=\"https://proton.me/blog/proton-mail-desktop-app\">Proton</a></p>\n</div></div></div><div><div>Topics: </div><div><div><a href=\"/topics/proton\">Proton</a></div><div><a href=\"/topics/e-mail\">E-mail</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6058b9b9982773e693973a6a727860cdbd532d03528b6cb88fddd066ba256754","category":"Thai"}