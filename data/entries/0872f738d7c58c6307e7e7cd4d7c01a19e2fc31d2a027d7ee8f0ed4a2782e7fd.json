{"title":"Pixel Weather ครั้งแรกที่กูเกิลทำแอพพยากรณ์อากาศแยกเฉพาะ ยังใช้ได้เฉพาะ Pixel 9","link":"https://www.blognone.com/node/141486","date":1723943884000,"content":"<div><div><div><p>ไม่เชื่อก็ต้องเชื่อว่า ในประวัติศาสตร์ของโลก Android ที่ผ่านมา กูเกิลไม่เคยทำแอพ Weather ของตัวเองมาก่อนเลย โดยข้อมูล widget พยากรณ์อากาศที่แสดงบนหน้าโฮมของ Android อาจมาจากแอพ Weather ของผู้ผลิตมือถือ หรือถ้าเป็น Pixel มาจากฟีเจอร์ At a Glance ของแอพ Google Search หรือเป็นส่วนหนึ่งของแอพ Pixel Clock</p>\n<p>สิ่งนี้ถูกเปลี่ยนแปลงแล้วใน Pixel 9 เมื่อกูเกิลสร้างแอพพยากรณ์อากาศของตัวเองชื่อ <a href=\"https://play.google.com/store/apps/details?id=com.google.android.apps.weather\">Pixel Weather</a> ที่ตอนนี้ยังเป็นเอ็กซ์คลูซีฟเฉพาะ Pixel 9 เท่านั้น (แม้มีคนลองไป sideload บนมือถืออื่นแล้วใช้งานได้)</p>\n<p>แอพ Pixel Weather มีฟีเจอร์ครบถ้วนตามที่แอพพยากรณ์อากาศควรมี มีข้อมูลพยากรณ์อัดแน่น พยากรณ์อากาศล่วงหน้าได้ 10 วัน มีฟีเจอร์ AI ช่วยบรรยากาศข้อมูลเป็นภาษาที่มนุษย์เข้าใจได้ง่ายขึ้น และออกแบบมารองรับหน้าจอพับของ Pixel 9 Pro Fold</p>\n<p>ที่มา - <a href=\"https://9to5google.com/2024/08/13/pixel-weather-app/\">9to5google</a>, <a href=\"https://techcrunch.com/2024/08/13/pixel-phones-get-an-ai-powered-weather-app/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/b00558cd415ec4ec29486c1c855db89c.jpg\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/google\">Google</a></div><div><a href=\"/topics/mobile-app\">Mobile App</a></div><div><a href=\"/topics/weather\">Weather</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0872f738d7c58c6307e7e7cd4d7c01a19e2fc31d2a027d7ee8f0ed4a2782e7fd","category":"Thai"}