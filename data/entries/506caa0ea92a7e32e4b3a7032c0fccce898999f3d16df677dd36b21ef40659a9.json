{"title":"เปิดตัว Nothing Phone (3a) และ (3a) Pro เลนส์ 3 ตัว, รุ่น Pro มี Periscope","link":"https://www.blognone.com/node/145072","date":1741093773000,"content":"<div><div><div><p>Nothing เปิดตัวสมาร์ทโฟนใหม่สองรุ่นคือ Phone (3a) และ Phone (3a) Pro ตามนัดหมาย</p>\n<p>Nothing บอกว่า Phone (3a) ทั้งสองตัวถือเป็นมือถือระดับกลาง (mid-range) ที่มีฟีเจอร์ระดับสูง ตัวเครื่องอัพเกรดดีไซน์ฝากระจกด้านหลัง ปรับโครงสร้างชิ้นส่วนภายในให้ดูสมมาตรขึ้น และอัพเกรดคุณสมบัติกันน้ำกันฝุ่นเป็น IP64</p>\n<p>จุดเด่นของซีรีส์ Phone (3a) คือกล้อง โดยใช้กล้องหลัก 50MP เซ็นเซอร์ซัมซุงที่ร่วมพัฒนาอัลกอริทึมด้วยกัน, กล้องอัลตร้าไวด์ 120º เซ็นเซอร์โซนี่เหมือนกัน จุดต่างคือ Phone (3a) ใช้กล้องเทเล 50MP ซูมออปติคอล 2x และซูมได้สูงสุด 30x ส่วน Phone (3a) Pro เป็นซูม periscope แบบออปติคอล 3x ซูมสูงสุด 60x ใช้เซ็นเซอร์ Sony LYTIA 600 ขนาด 1/1.95 นิ้ว ความละเอียด 50MP</p>\n<p><img alt=\"No Description\" src=\"https://www.blognone.com/sites/default/files/externals/8cfa52d3be81217e26ef829fbe59f2be.jpg\" /></p>\n<p>สเปกอื่นๆ</p>\n<ul>\n<li>หน้าจอของ Phone (3a) และ Phone (3a) Pro ขนาดเท่ากันคือ 6.77 นิ้ว ความละเอียด Full HD+ อัตรารีเฟรช 120Hz ความสว่างสูงสุด 3000 nits</li>\n<li>กล้องหน้าของ Phone (3a) ใช้ความละเอียด 32MP ส่วนของ Phone (3a) Pro ให้มาถึง 50MP</li>\n<li>ชิปประมวลผลเป็น Snapdragon 7s Gen 3 ที่เร็วขึ้นจาก Phone (2a)</li>\n<li>แบตเตอรี่ 5000mAh รองรับการชาร์จเร็ว 50W</li>\n<li>ระบบปฏิบัติการ Nothing OS 3.1 พัฒนาบน Android 15 การันตีอัพเกรดระบบปฏิบัติการ 3 ปี และอัพเดตความปลอดภัย 6 ปี</li>\n</ul>\n<p>สเปกและข้อมูลละเอียดบนหน้าเว็บ Nothing ประเทศไทย: <a href=\"https://th.nothing.tech/pages/phone-3a\">Phone (3a)</a>, <a href=\"https://th.nothing.tech/pages/phone-3a-pro\">Phone (3a) Pro</a></p>\n<p><img alt=\"No Description\" src=\"https://www.blognone.com/sites/default/files/externals/ac447f0b4cf392914379bbb56193cd49.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/13562f96322f5963c09d7d43fc004f5d.jpg\" /></p>\n<p>ราคาขาย Phone (3a) เริ่มขาย 11 มีนาคม 2025</p>\n<ul>\n<li>8+128GB - 329 ยูโร</li>\n<li>8+256GB - 26,999 รูปี (ขายเฉพาะในอินเดีย)</li>\n<li>12+256GB - 379 ดอลลาร์ / 379 ยูโร</li>\n</ul>\n<p>ราคาขาย Phone (3a) Pro เริ่มขาย 25 มีนาคม 2025</p>\n<ul>\n<li>8+128GB - 29,999 รูปี (ขายเฉพาะในอินเดีย)</li>\n<li>8+256GB - 31,999 รูปี (ขายเฉพาะในอินเดีย)</li>\n<li>12+256GB - 459 ดอลลาร์ / 459 ยูโร</li>\n</ul>\n<p>ที่มา - <a href=\"https://nothing.community/d/27793-phone-3a-and-3a-pro-are-here\">Nothing</a></p>\n</div></div></div><div><div>Topics: </div><div><div><a href=\"/topics/nothing\">Nothing</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"506caa0ea92a7e32e4b3a7032c0fccce898999f3d16df677dd36b21ef40659a9","category":"Thai"}