{"title":"curl เตรียมปล่อยแพตช์ความปลอดภัยร้ายแรงสูงวันที่ 11 ตุลาคมนี้","link":"https://www.blognone.com/node/136103","date":1696514497000,"content":"<div><div><div><p>โครงการ curl ไคลเอนต์  HTTP ยอดนิยมประกาศเตรียมปล่อยแพตช์แก้ไขช่องโหว่ร้ายแรงสูง โดยระบุวันปล่อยแพตช์ล่วงหน้าเป็นวันที่ 11 ตุลาคมนี้ พร้อมกับระบุว่าเป็นช่องโหว่ที่รุนแรงที่สุด \"ในห้วงเวลาที่ยาวนาน\" แพตช์นี้มีช่องโหว่สองรายการ คือ CVE-2023-38545 ที่ร้ายแรงสูง กระทบทั้งไลบรารีและคำสั่ง curl เองและ CVE-2023-38546 ความร้ายแรงต่ำ กระทบเฉพาะไลบรารี</p>\n<p>Daniel Stenberg ผู้ดูแลโครงการ curl ระบุว่าไม่สามารถให้ข้อมูลใดๆ ได้ในตอนนี้ รวมถึงไม่สามารถบอกว่าได้ช่องโหว่นี้กระทบเวอร์ชั่นใดบ้าง แต่บอกเพียงว่าบั๊กนี้กระทบ curl ใน \"ช่วงหลายปีที่ผ่านมา\"</p>\n<p>ตอนนี้ curl กำลังประสานงานกับดิสโทรลินุกซ์ต่างๆ เพื่อเตรียมกระจายแพตช์พร้อมกัน แพตช์จริงจะออกวันที่ 11 เวลา 06:00 UTC หรือบ่ายโมงตรงตามเวลาประเทศไทย</p>\n<p>ที่มา  - <a href=\"https://github.com/curl/curl/discussions/12026\">GitHub: curl/curl</a></p>\n<p><img src=\"https://www.blognone.com/sites/default/files/externals/8d76da67268cd048aea1718256dbbdf5.png\" alt /></p>\n</div></div></div><div><div>Topics: </div><div><div><a href=\"/topics/curl\">Curl</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fd46d5e8ecfdc6baa0dfd0020c2cb078a21fe9917ecab15b0765b34b2bae0b6","category":"Thai"}