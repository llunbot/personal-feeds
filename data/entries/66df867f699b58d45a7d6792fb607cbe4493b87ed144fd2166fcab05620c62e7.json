{"title":"เป็นทางการแล้ว IBM ประกาศซื้อกิจการ Apptio ซอฟต์แวร์ด้าน FinOps ที่มูลค่าดีล 4,600 ล้านดอลลาร์","link":"https://www.blognone.com/node/134541","date":1687791288000,"content":"<div><div><div><p>ไอบีเอ็มประกาศบรรลุข้อตกลงกับ Vista Equity เพื่อซื้อกิจการ Apptio ซอฟต์แวร์สำหรับบริหารจัดการ ด้านการดำเนินงานและการเงินสำหรับไอทีในองค์กร (FinOps) ด้วยมูลค่าดีล 4,600 ล้านดอลลาร์ ตาม<a href=\"https://www.blognone.com/node/134523\">ข่าวลือที่ออกมาก่อนหน้านี้</a></p>\n<p>ไอบีเอ็มบอกว่าดีลซื้อ Apptio นี้ จะมาเสริมบริการออโตเมชัน สำหรับผู้นำองค์กรในการประเมินคุณค่าในการลงทุนด้านไอทีขององค์กร เนื่องจากตอนนี้องค์กรต่างมีความท้าทายจากการเปลี่ยนผ่านสู่องค์กรดิจิทัลที่มีความรวดเร็ว และทำให้ไอทีเข้ามามีบทบาทในทุกส่วน ส่งผลให้การบริหารจัดการต้นทุนมีความซับซ้อนมากขึ้น โดยเฉพาะในสภาพแวดล้อมที่เป็นมัลติคลาวด์</p>\n<p>Apptio ปัจจุบันมีลูกค้ามากกว่า 1,500 องค์กร และเป็นบริษัทใน Fortune 100 มากกว่าครึ่งหนึ่ง ตัวแพลตฟอร์มก็รองรับการทำงานร่วมกับผู้ให้บริการรายใหญ่ทั้ง AWS, Azure, Google Cloud Platform, Salesforce, ServiceNow, Oracle และ SAP</p>\n<p>ที่มา: <a href=\"https://newsroom.ibm.com/2023-06-26-IBM-to-Acquire-Apptio-Inc-,-Providing-Actionable-Financial-and-Operational-Insights-Across-Enterprise-IT\">ไอบีเอ็ม</a></p>\n<p><img alt=\"No Description\" src=\"https://www.blognone.com/sites/default/files/externals/ac4812804771147c1acc126155fffa68.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/enterprise\">Enterprise</a></div><div><a href=\"/topics/acquisition\">Acquisition</a></div><div><a href=\"/topics/apptio\">Apptio</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66df867f699b58d45a7d6792fb607cbe4493b87ed144fd2166fcab05620c62e7","category":"Thai"}