{"title":"Baidu รายงานผลประกอบการไตรมาส 4/2024 ธุรกิจ AI Cloud เติบโตเด่น โฆษณาออนไลน์ทรงตัว","link":"https://www.blognone.com/node/144762","date":1739925262000,"content":"<div><div><div><p>Baidu รายงานผลประกอบการของไตรมาสที่ 4 ปี 2024 มีรายได้รวม 34,124 ล้านหยวน ลดลง 2% เมื่อเทียบกับไตรมาสเดียวกันในปีก่อน และมีกำไรสุทธิตามบัญชี GAAP 5,192 ล้านหยวน</p>\n<p>Robin Li ซีอีโอและผู้ก่อตั้ง Baidu บอกว่าในปี 2024 เป็นการเปลี่ยนแปลงที่สำคัญของบริษัท จากการเปลี่ยนผ่านยุคอินเทอร์เน็ตเป็นศูนย์กลาง สู่ยุค AI-First ซึ่งธุรกิจ AI Cloud มีทิศทางเติบโตจากบริการ AI ที่ครบทั้งสแต็กของบริษัท ขณะที่ธุรกิจแอปมือถือก็ได้ประโยชน์จาก AI เช่นกัน</p>\n<p>ธุรกิจ AI Cloud ของ Baidu มีรายได้เพิ่มขึ้น 26% เทียบกับปีก่อน ซึ่งมากพอชดเชยรายได้ที่ทรงตัวของธุรกิจออนไลน์ที่เป็นรายได้หลักของ Baidu</p>\n<p>ตัวเลขอื่นที่รายงานมีดังนี้</p>\n<ul>\n<li>ERNIE ปัญญาประดิษฐ์ของ Baidu มีปริมาณการเรียก API 1.65 พันล้านครั้งต่อวันในเดือนธันวาคม 2024</li>\n<li>Apollo Go รถยนต์อัตโนมัติ มีการเดินทาง 1.1 ล้านครั้ง ในไตรมาสที่ผ่านมา</li>\n<li>แอป Baidu บนสมาร์ทโฟน มีผู้ใช้งาน 679 ล้านคน</li>\n<li>รายได้ส่วน iQIYI 6.6 พันล้านหยวน ลดลง 14%</li>\n</ul>\n<p>ที่มา: <a href=\"https://ir.baidu.com/news-releases/news-release-details/baidu-announces-fourth-quarter-and-fiscal-year-2024-results\">Baidu</a></p>\n<p><img src=\"https://www.blognone.com/sites/default/files/externals/5e9340d912ce96a9aa66a6aeadb1f12d.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad23f71f5ea7db97010bb7160a42e33d7741ef64f77ee174872f004bb5b694c3","category":"Thai"}