{"title":"Affinity ประกาศให้ทดลองใช้งานได้ฟรี 6 เดือน หวังผู้ใช้งานมีเวลาเปรียบเทียบ-ย้ายซอฟต์แวร์นานขึ้น","link":"https://www.blognone.com/node/140799","date":1720503919000,"content":"<div><div><div><p>Affinity ประกาศเปิดให้ผู้ใช้งานใหม่สามารถทดลองใช้งานซอฟต์แวร์ในเครือทั้ง Affinity Designer, Affinity Photo และ Affinity Publisher ได้ฟรี เป็นระยะเวลา 6 เดือน มีผลทั้งซอฟต์แวร์บน Mac, Windows และ iPad นอกจากนี้เมื่อตัดสินใจซื้อซอฟต์แวร์ ยังได้ส่วนลด 50% จากราคาปกติด้วย ถ้าซื้อภายใน 15 สิงหาคมนี้</p>\n<p>Affinity เป็นซอฟต์แวร์งานออกแบบ ที่ใช้วิธีการขายขาดไม่ได้คิดเงินเป็น Subscription รายเดือน จึงเป็นทางเลือกสำหรับนักออกแบบมืออาชีพที่ต้องการจบค่าใช้จ่ายในคราวเดียว ปัจจุบัน<a href=\"https://www.blognone.com/node/138913\">มี Canva เป็นเจ้าของ</a></p>\n<p>Ashley Hewson ซีอีโอ Affinity บอกว่าการเปิดให้ทดลองใช้งานฟรี 6 เดือนนี้ เพื่อหวังให้ผู้ใช้งานได้มีเวลาที่นานขึ้น ในการย้ายงานจากซอฟต์แวร์เดิมที่ใช้ทำงานอยู่แล้ว มาเป็น Affinity นั่นเอง</p>\n<p>ที่มา: <a href=\"https://affinity.serif.com/en-us/press/newsroom/try-affinity-designer-photo-and-publisher-free-for-six-months/\">Affinity</a></p>\n<p><img alt=\"No Description\" src=\"https://www.blognone.com/sites/default/files/externals/5d70d761bc6ad06a3b95de87f14c9d66.jpeg\" /></p>\n</div></div></div><div><div>Topics: </div><div><div><a href=\"/topics/affinity\">Affinity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d279de3e6a9af0224df8769b571207c2698560543c2a2fef57a62a672edd615","category":"Thai"}