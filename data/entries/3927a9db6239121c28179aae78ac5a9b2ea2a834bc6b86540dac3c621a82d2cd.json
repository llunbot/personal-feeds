{"title":"ซีอีโอ Google DeepMind บอกโมเดล AI ของ DeepSeek เป็นผลงานที่ดีที่สุดจากจีน แต่คนตื่นเต้นเกินจริง","link":"https://www.blognone.com/node/144683","date":1739527677000,"content":"<div><div><div><p>Demis Hassabis ซีอีโอ Google DeepMind ยอมรับว่าโมเดล AI ของ DeepSeek เป็นผลงานที่ดีที่สุดที่เขาเคยเห็นมาจากประเทศจีน โดยอธิบายว่าเป็นผลงานที่น่าประทับใจ และแสดงให้เห็นถึงวิศวกรรมที่ยอดเยี่ยมอย่างยิ่ง ซึ่งมีความสำคัญทางภูมิรัฐศาสตร์</p>\n<p>อย่างไรก็ตาม เขามองว่าโมเดลของ DeepSeek ไม่ได้นำเสนอความก้าวหน้าทางวิทยาศาสตร์ใหม่ ๆ อาศัยเทคนิค AI ที่มีอยู่แล้ว และความตื่นเต้นที่เกิดขึ้นกับโมเดลของ DeepSeek นั้นค่อนข้างเกินจริง</p>\n<p>ไม่เหมือนกับ Gemini 2.0 Flash ที่ Google เพิ่งเปิดตัวไป มีประสิทธิภาพมากกว่า DeepSeek ด้วยซ้ำ</p>\n<p>นอกจากนี้ Hassabis ยังพูดถึงประเด็นที่ <a href=\"https://www.blognone.com/node/144337\">DeepSeek ใช้ต้นทุนในการฝึกโมเดล AI เพียงเล็กน้อย</a> โดยใช้ชิป NVIDIA รุ่นรองลงมาว่า อาจทำให้เกิดการเข้าใจผิด เพราะอาจรายงานเฉพาะการฝึกอบรมขั้นสุดท้ายเท่านั้น ไม่รวมการทดลองและการทดสอบเบื้องต้น ซึ่งมีส่วนทำให้เกิดค่าใช้จ่ายในการพัฒนาโดยรวม</p>\n<p>ที่มา: <a href=\"https://www.cnbc.com/2025/02/09/deepseeks-ai-model-the-best-work-out-of-china-google-deepmind-ceo.html\">CNBC</a></p>\n<p><img alt=\"alt=&quot;Hassabis&quot;\" src=\"https://www.blognone.com/sites/default/files/externals/989d827ccdc3e1d296e0ed4ed2fd1ec4.jpg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/deepseek\">DeepSeek</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3927a9db6239121c28179aae78ac5a9b2ea2a834bc6b86540dac3c621a82d2cd","category":"Thai"}