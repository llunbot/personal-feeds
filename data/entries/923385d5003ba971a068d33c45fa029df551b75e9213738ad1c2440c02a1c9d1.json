{"title":"บริษัทจีนสร้างเครื่องจักรผลิตชิปแบบ DUV สำเร็จด้วยตัวเอง ความละเอียดวงจร 65nm","link":"https://www.blognone.com/node/142046","date":1726589645000,"content":"<div><div><div><p>กระทรวงอุตสาหกรรมและเทคโนโลยีสารสนเทศจีน (Ministry of Industry and Information Technology - MIIT) ประกาศความก้าวหน้าของอุตสาหกรรมผลิตชิปในประเทศว่าสามารถผลิตเครื่องจักรแบบ deep ultraviolet (DUV) ในประเทศได้แล้ว โดยไม่เปิดเผยชื่อบริษัทที่ผลิตเครื่องจักรนี้</p>\n<p>เครื่อง DUV นี้ใช้แสงความยาวคลื่น 193nm สามารถวาดลายวงจรละเอียด 65nm พร้อมความแม่นยำในการทำชั้น (overlay accuracy) ที่ 8nm นับเป็นอีกก้าวของการสร้างความสามารถในการผลิตชิปโดยไม่พึ่งเทคโนโลยีตะวันตก</p>\n<p>เทคโนโลยีนี้ยังห่างจากเทคโนโลยีล่าสุดพอสมควร โดยเครื่อง TWINSCAN EXE:5000  ของ ASML นั้นใช้ความยาวคลื่น 13.5nm สามารถวาดลายวงจร<a href=\"https://www.blognone.com/node/140072\">ได้ละเอียดถึง 8nm</a> หรือหากเทียบกับเครื่อง DUV ของ ASML รุ่นล่าสุด TWINSCAN NXT:2100i ก็วาดลายวงจรได้ละเอียดถึง 38nm</p>\n<p>เครื่องจักรผลิตชิปเทคโนโลยีสูงในจีนยังคงเป็นเครื่องต่างชาติแทบทั้งหมด แต่รัฐบาลจีนก็ทุ่มทุนต่อนเนื่องให้บริษัทในประเทศสามารถพัฒนาเครื่องจักรขึ้นมาใช้งานเองได้ <a href=\"https://www.blognone.com/node/139465\">เนื่องจากแรงบีบจากสหรัฐฯ นั้นมากขึ้นเรื่่อยๆ</a></p>\n<p>ที่มา - <a href=\"https://www.scmp.com/tech/tech-war/article/3278597/china-touts-home-grown-chip-lithography-machines-amid-semiconductor-self-sufficiency-drive\">South China Morning Post</a></p>\n<p><img src=\"https://www.blognone.com/sites/default/files/externals/a02e51fcd1e35a2ea29a2760f77c773e.jpg\" /></p>\n<p>ภาพ <a href=\"https://pixabay.com/images/id-4924170/\">Pixabay</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"923385d5003ba971a068d33c45fa029df551b75e9213738ad1c2440c02a1c9d1","category":"Thai"}