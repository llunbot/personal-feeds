{"title":"ถนนทุกสายมุ่งสู่อินเดีย แช็ทบ็อท Meta AI เปิดบริการเต็มรูปแบบในอินเดียแล้ว","link":"https://www.blognone.com/node/140556","date":1719238658000,"content":"<div><div><div><p>Meta เริ่มเปิดบริการ<a href=\"https://www.blognone.com/node/136000\">แช็ทบ็อท Meta AI</a> บน WhatsApp, Facebook, Messenger, Instagram สำหรับตลาดประเทศอินเดียอย่างเป็นทางการ หลังจาก<a href=\"https://www.blognone.com/node/139220\">เปิดทดสอบมาสักระยะหนึ่ง</a> (ไทยยังไม่มีเช่นเคย)</p>\n<p>Meta AI เป็นการนำโมเดล Llama 3 มาให้บริการโต้ตอบผ่านแอพแช็ทในเครือ ผู้ใช้สามารถคุยกับ Meta AI ทั้งการสนทนาเดี่ยว และเพิ่มเป็นเพื่อนเข้ามาในกลุ่มสนทนา เพื่อให้ช่วยพูดคุย หาข้อมูล และวางแผนต่างๆ ให้ได้ รวมถึง<a href=\"https://www.blognone.com/node/137126\">สั่งให้เรียกโมเดลสร้างรูปภาพจากข้อความผ่านหน้าแช็ท</a> ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/326c73e098c8226c6067782e72d509a9.jpeg\" /></p>\n<p>นอกจากในแอพแช็ทแล้ว บนแอพ Facebook หลักยังเพิ่มฟีเจอร์ Meta AI ช่วยแนะนำข้อมูลเพิ่มเติมเกี่ยวกับโพสต์ที่เราเห็นบน Feed เช่น ดูคลิปคนเล่นกีต้าร์ บ็อตจะเพิ่มปุ่มว่าสนใจเพลงที่ฟังในคลิป หรือ สนใจอยากดูคอร์ดของเพลงนั้นๆ เมื่อกดแล้วจะเปิดหน้าแชทขึ้นมาทับหน้า Feed เพื่อสอบถามข้อมูลเพิ่มเติมได้</p>\n<p><img src=\"https://i.imgur.com/nrZhz1b.jpeg\" /></p>\n<p>การเปิดตัว Meta AI ในอินเดียถือว่าน่าจับตา เพราะก่อนหน้านี้ไม่นาน <a href=\"https://blog.google/intl/en-in/company-news/technology/gemini-in-india-now-on-mobile-multilingual-and-more-powerful-for-your-everyday-tasks/\">กูเกิลเพิ่งเปิดตัวแอพ Gemini แบบเต็มรูปแบบในอินเดีย</a> รองรับภาษาท้องถิ่นในอินเดียถึง 9 ภาษา แสดงให้เห็นชัดเจนว่ายักษ์ใหญ่ไอทีเหล่านี้กำลังเร่งเข้าไปกวาดตลาดลูกค้ามหาศาลในอินเดีย ในยุคที่แช็ท AI เริ่มบูมให้ได้ก่อนใครๆ</p>\n<p>ที่มา - <a href=\"https://about.fb.com/news/2024/06/meta-ai-arrives-in-india-leading-ai-assistant-now-at-your-fingertip/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chat-bot\">Chat Bot</a></div><div><a href=\"/topics/india\">India</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40984790e239a05de08a946d8709387216842b2d4b568060f77beebc58277d41","category":"Thai"}