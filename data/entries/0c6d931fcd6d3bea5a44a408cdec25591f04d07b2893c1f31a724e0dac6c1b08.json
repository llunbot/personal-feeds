{"title":"[ไม่ยืนยัน] Apple ลดคำสั่งผลิต Vision Pro ปีแรก เหลือ 4 แสนชุด เนื่องจากปัญหาการผลิตที่ซับซ้อน","link":"https://www.blognone.com/node/134649","date":1688363987000,"content":"<div><div><div><p>มีรายงานจาก Financial Times โดยอ้างแหล่งข่าวที่เกี่ยวข้องกับการผลิต ระบุว่าแอปเปิลได้สั่งลดคาดการณ์ตัวเลขผลิตเฮดเซต Vision Pro ที่เปิดตัวเมื่อเดือนที่แล้วลง</p>\n<p>Luxshare ซึ่งเป็นโรงงานเดียวที่ประกอบเฮดเซต Vision Pro นี้ ล่าสุดได้รับแจ้งตัวเลขการผลิตที่ประมาณ 4 แสนชุด สำหรับวางขายในปีแรก 2024 ซึ่งน้อยกว่าตัวเลขแรกที่แอปเปิลคาดไว้คือ 1 ล้านชุด</p>\n<p>สาเหตุหลักที่แอปเปิลลดตัวเลข มาจากความซับซ้อนในงานผลิต ทำให้เฮดเซตผลิตออกมาได้ล่าช้ากว่าที่ประเมิน รวมทั้งส่งผลต่อแผนการผลิต Vision Pro รุ่นที่ราคาถูกลงด้วย</p>\n<p>ทั้งนี้แอปเปิลและ Luxshare ปฏิเสธที่จะแสดงความเห็นต่อรายงานดังกล่าว</p>\n<p>ที่มา: <a href=\"https://www.reuters.com/technology/apple-forced-make-cuts-vision-pro-production-plans-ft-2023-07-03/\">Reuters</a></p>\n<p><img src=\"https://www.blognone.com/sites/default/files/externals/1beb56a10e3bec521d2369ec9518f666.jpg\" alt /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c6d931fcd6d3bea5a44a408cdec25591f04d07b2893c1f31a724e0dac6c1b08","category":"Thai"}