{"title":"NVIDIA บอกไม่ได้รับหมายเรียกจากกระทรวงยุติธรรมสหรัฐ เกี่ยวกับประเด็นผูกขาดชิป AI","link":"https://www.blognone.com/node/141841","date":1725514979000,"content":"<div><div><div><p>NVIDIA ชี้แจงหลังมี<a href=\"https://www.blognone.com/node/141814\">รายงานข่าว</a>ว่ากระทรวงยุติธรรมสหรัฐได้ส่งหมายเรียก เพื่อทำการสอบสวนประเด็นผูกขาดในธุรกิจเกี่ยวกับปัญญาประดิษฐ์ โดย NVIDIA บอกว่าบริษัทได้สอบถามไปยังกระทรวงยุติธรรมฯ แล้ว แต่ไม่มีการแจ้งหมายเรียกแต่อย่างใด</p>\n<p>ตัวแทนของ NVIDIA บอกว่าบริษัทยินดีที่จะตอบทุกคำถามกับหน่วยงานกำกับดูแลเกี่ยวกับธุรกิจของบริษัท</p>\n<p>ปัจจุบัน NVIDIA มีส่วนแบ่งตลาดในชิปประมวลผลปัญญาประดิษฐ์มากกว่า 80% ซึ่ง NVIDIA ชี้แจงเรื่องนี้ว่าลูกค้าเลือก NVIDIA เพราะประสิทธิภาพและความคุ้มค่าสำหรับพวกเขา ในมุมลูกค้าเองพวกเขาก็สามารถเลือกใช้งานชิปประมวลผลใดก็ได้ที่ดีที่สุดสำหรับตน</p>\n<p>ที่มา: <a href=\"https://www.cnbc.com/2024/09/04/nvidia-says-it-didnt-receive-antitrust-subpoena-from-doj.html\">CNBC</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/department-justice\">Department of Justice</a></div><div><a href=\"/topics/antitrust\">Antitrust</a></div><div><a href=\"/topics/doj\">DoJ</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a048b612011de4e8e7ded20edb2959f18c78b5c83035f4417a25cb5c0281b5e","category":"Thai"}