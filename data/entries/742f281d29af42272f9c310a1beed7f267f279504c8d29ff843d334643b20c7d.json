{"title":"CrowdStrike รายงานผลประกอบการไตรมาส รายได้โตเด่น 20% แต่ขาดทุนมากขึ้น","link":"https://www.blognone.com/node/146773","date":1748999737000,"content":"<span>CrowdStrike รายงานผลประกอบการไตรมาส รายได้โตเด่น 20% แต่ขาดทุนมากขึ้น</span>\n\n  <div>\n    <div>Body</div>\n              <div><p>CrowdStrike รายงานผลประกอบการของไตรมาสที่ 1 ของปีการเงินบริษัท 2026 สิ้นสุดเดือนเมษายน รายได้รวมเพิ่มขึ้น 20% จากช่วงเดียวกันในปีก่อนเป็น 1,103 ล้านดอลลาร์ และขาดทุนสุทธิตามบัญชี GAAP ที่ 110 ล้านดอลลาร์ สาเหตุจากค่าใช้จ่ายการตลาดและการวิจัยที่เพิ่มขึ้นสูงมากกว่ารายได้</p>\n<p>CrowdStrike มีรายได้หลักจาก Subscription เฉพาะส่วนนี้คิดเป็น 1,051 ล้านดอลลาร์ ส่วนรายรับรวมต่อเนื่อง 12 เดือน (ARR) เพิ่มขึ้น 22% เป็น 4.44 พันล้านดอลลาร์</p>\n<p>George Kurtz ซีอีโอและผู้ก่อตั้ง CrowdStrike กล่าวว่าผลประกอบการในไตรมาสสะท้อนทั้งจากการได้สัญญาขนาดใหญ่จากลูกค้า และอัตราลูกค้าที่ยังใช้งานต่อ (retention) อยู่ที่ 97% สะท้อนความเชื่อมั่นในแพลตฟอร์ม Falcon ที่เป็นตัวเลือกด้านความปลอดภัย นอกจากนี้บริษัทยังประกาศแผนซื้อหุ้นคืนอีก 1 พันล้านดอลลาร์ เพื่อเสริมความเชื่อมั่นให้ผู้ลงทุนด้วย</p>\n<p>ที่มา: <a href=\"https://ir.crowdstrike.com/news-releases/news-release-details/crowdstrike-reports-first-quarter-fiscal-year-2026-financial\">CrowdStrike</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 04/06/2025 - 08:15</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"742f281d29af42272f9c310a1beed7f267f279504c8d29ff843d334643b20c7d","category":"Thai"}