{"title":"[ไม่ยืนยัน] ดีล Apple-OpenAI เป็นข้อตกลงที่ได้ประโยชน์ร่วมกันสองฝ่าย ไม่มีการจ่ายเงิน","link":"https://www.blognone.com/node/140348","date":1718241611000,"content":"<div><div><div><p>จากการประกาศ<a href=\"https://www.blognone.com/node/140291\">ความร่วมมือ</a>ระหว่างแอปเปิลและ OpenAI เพื่อให้บริการ <a href=\"https://www.blognone.com/node/140282\">Apple Intelligence</a> ใน <a href=\"https://www.blognone.com/node/140278\">iOS 18</a> ที่เชื่อมต่อการทำงานบางส่วนกับ ChatGPT แต่ความร่วมมือนี้ไม่มีการเปิดเผยรายละเอียดเรื่องผลประโยชน์ในด้านตัวเงิน</p>\n<p>เรื่องนี้อาจเทียบเคียงได้กับกรณีแอปเปิลและกูเกิล ที่กูเกิลต้องจ่ายเงินให้กับแอปเปิลเป็นจำนวนมากทุกปี แลกกับการเป็นเสิร์ชเอ็นจินค่าเริ่มต้นในระบบปฏิบัติการ <a href=\"https://www.blognone.com/node/139530\">ตัวเลขปี 2022</a> สูงถึง 2 หมื่นล้านดอลลาร์ แต่เมื่อดูกรณีแอปเปิลกับ OpenAI ก็ไม่แน่ใจเหมือนกันว่าใครต้องเป็นฝ่ายจ่ายเงินให้ใคร</p>\n<p>รายงานล่าสุดจาก Mark Gurman แห่ง Bloomberg คนเดิม อ้างแหล่งข่าวที่เกี่ยวข้องว่าข้อตกลงนี้เป็นเรื่องของผลประโยชน์ร่วมกันสองฝ่ายทั้งแอปเปิลและ OpenAI ไม่มีการจ่ายเงินระหว่างกันเพื่อทำข้อตกลง...อย่างน้อยในตอนนี้</p>\n<p>ผลประโยชน์ร่วมที่ว่านั้น แอปเปิลมองว่า OpenAI จะได้เข้าถึงและขยายฐานผู้ใช้งานจำนวนมหาศาลหลายล้านคนทันที เมื่อเครื่องมือพื้นฐานของแอปเปิลเชื่อมต่อกับบริการของ OpenAI ขณะเดียวกันแอปเปิลก็ได้ฟีเจอร์ด้าน AI ที่แข่งขันกับคู่แข่งรายอื่นได้</p>\n<p>อย่างไรก็ตามนั่นคือข้อตกลงในเวลานี้ ซึ่งอาจเปลี่ยนแปลงได้ในอนาคต เพราะแอปเปิลเองก็มีรายงานว่ายังคงเจรจากับผู้ให้บริการ AI รายอื่นรวมทั้ง <a href=\"https://www.blognone.com/node/140299\">Gemini ของกูเกิล</a>ด้วย</p>\n<p>ที่มา: <a href=\"https://www.bloomberg.com/news/articles/2024-06-12/apple-to-pay-openai-for-chatgpt-through-distribution-not-cash\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/89789f1176e3f6d988566f1f7ffbf15e.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/apple-intelligence\">Apple Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7734cfa77caddfba28099aabce86c920f54c140c0df72e1ef757ff56c5a5cbd9","category":"Thai"}