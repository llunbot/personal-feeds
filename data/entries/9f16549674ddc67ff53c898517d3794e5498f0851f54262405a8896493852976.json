{"title":"กูเกิลโชว์ AI ดูภาพแล้วบรรยายให้ตาบอดฟัง ถามตอบต่อเนื่องได้, Google Maps แสดงข้อมูลวีลแชร์","link":"https://www.blognone.com/node/133909","date":1684477862000,"content":"<div><div><div><p>กูเกิลประกาศฟีเจอร์ด้านการเข้าถึงของคนพิการ ในวัน  Global Accessibility Awareness Day (GAAD) เมื่อวานนี้ 18 พฤษกาคม</p>\n<p>ฟีเจอร์เด่นคือการใช้ AI ช่วยดูภาพแล้วบรรยายออกมาเป็นข้อความเสียงให้คนตาบอดฟัง ตัวอย่างที่นำมาโชว์เป็นรูปหมา ที่คนตาบอดสามารถถามได้ว่าหมาอารมณ์เป็นอย่างไร ดูร่าเริงหรือไม่ และ AI ตอบได้ว่าหมาดูร่าเริง โมเดลตัวนี้พัฒนาโดย Google DeepMind และจะนำไปทดลองร่วมกับสถาบันคนตาบอด Royal National Institute of Blind People (RNIB) ของอังกฤษต่อไป</p>\n<p>ฟีเจอร์นี้จะถูกใช้ใน<a href=\"https://www.blognone.com/node/117938\">แอพ Lookout ซึ่งป็นแอพอำนวยความสะดวกให้คนพิการที่กูเกิลสร้างขึ้น</a> และสามารถอ่านข้อความที่กล้องมองเห็นได้อยู่ก่อนแล้ว เช่น ใช้กล้องถ่ายเอกสาร ฉลากยา แล้วให้อ่านได้ฟังได้</p>\n<p><img alt=\"No Description\" src=\"https://www.blognone.com/sites/default/files/externals/26cdc030b4ba14865628424ec7202a78.png\" /></p>\n<p>ฟีเจอร์อื่นที่เปิดตัวมาพร้อมกัน ได้แก่ Google Maps แสดงแผนที่ wheelchair เป็นดีฟอลต์แล้ว จากเดิมที่ต้องเปิดใช้โหมด Accessible Places ก่อนถึงแสดงให้ดู อย่างอื่นคือการปรับปรุงฟีเจอร์ Live Caption บน Android, ปรับปรุงเรื่อง TalkBack กับ Chrome บน Android, เพิ่มตัวช่วยสะกดคำในช่อง Address Bar ของ Chrome เพื่อช่วยเหลือคนที่มีปัญหาด้านภาษา เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/7837111a1a93246cc5e48a4e112d39fb.webp\" /></p>\n<p>ที่มา - <a href=\"https://blog.google/outreach-initiatives/accessibility/global-accessibility-awareness-day-google-product-update/\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/accessibility\">Accessibility</a></div><div><a href=\"/topics/google-maps\">Google Maps</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f16549674ddc67ff53c898517d3794e5498f0851f54262405a8896493852976","category":"Thai"}