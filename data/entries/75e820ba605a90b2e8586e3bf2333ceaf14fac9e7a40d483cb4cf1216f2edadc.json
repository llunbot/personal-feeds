{"title":"หน่วยงานอินเดียเตือน Starlink ยังให้บริการในประเทศไม่ได้ จนกว่าจะขอใบอนุญาต","link":"https://www.blognone.com/node/126039","date":1638104061000,"content":"<div><div><div><p>หน่วยงานด้านสื่อสารโทรคมนาคมของอินเดีย ได้ออกประกาศเตือน ให้หลีกเลี่ยงการสมัครใช้บริการอินเทอร์เน็ตดาวเทียม Starlink ที่มีการโฆษณาว่าเตรียมให้บริการในอินเดีย และให้ลงชื่อเพื่อจองรับอุปกรณ์ก่อน</p>\n<p>เหตุผลที่ทางการออกประกาศเช่นนี้ก็ไม่เกินคาดเดา นั่นคือ Starlink ยังไม่ได้ขอใบอนุญาตให้บริการภายในประเทศให้ถูกต้องตามกฎหมาย</p>\n<p>สำนักข่าว Reuters ให้ข้อมูลเพิ่มเติมว่า Starlink ได้ยื่นขอจดทะเบียนธุรกิจในอินเดียตั้งแต่ 1 พฤศจิกายนที่ผ่านมา ตอนนี้มีผู้สั่งจองอุปกรณ์รับสัญญาณอินเทอร์เน็ตแล้วกว่า 5,000 ราย ตามแผนงานของบริษัท ต้องการมีอุปกรณ์ 2 แสนชุดในอินเดีย ภายในปี 2022 โดยจะเน้นไปในพื้นที่ห่างไกล</p>\n<p>ที่มา: <a href=\"https://www.theverge.com/2021/11/27/22804830/starlink-india-not-to-subscribe-license\">The Verge</a></p>\n<p><img src=\"https://www.blognone.com/sites/default/files/externals/aacd337948ec1fefdab3ce9e4dfd0f5d.jpg\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75e820ba605a90b2e8586e3bf2333ceaf14fac9e7a40d483cb4cf1216f2edadc","category":"Thai"}