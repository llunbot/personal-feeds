{"title":"กูเกิลเปิดบริการ Vertex AI Agent Builder สร้างแอป gen AI ไม่ต้องเขียนโค้ด, เปิด API ภายในให้ไปทำเองด้วย","link":"https://www.blognone.com/node/139153","date":1712710887000,"content":"<div><div><div><p>กูเกิลเพิ่มบริการด้าน LLM ตัวใหม่ คือ Vertex AI Agent Builder สำหรับการพัฒนาบริการจาก LLM โดยไม่ต้องเขียนโค้ดเองโดยตรง (ยกเว้นส่วนที่เป็น integration  กับภายนอก)</p>\n<p>บริการนี้รวมเอาความสามารถหลายตัว ได้แก่</p>\n<ul>\n<li>การทำ data store รวมเอกสารที่จะใช้งาน เป็นบริการเฉพาะในชื่อ Vertex AI Search</li>\n<li>ทำ function calling โดยใส่สเปค Open API และคำอธิบาย</li>\n<li>ระบบตรวจสอบคำตอบ (grounding)</li>\n<li>ระบบทดสอบคำตอบสุดท้ายของ Agent</li>\n<li>data connector เชื่อมบริการภายนอก เช่น ServiceNow, Salesforce</li>\n</ul>\n<p>ตัว Vertex AI Search นั้นเป็น Retrieval Augmented Generation (RAG) สำเร็จรูปที่ประกอบความสามารถหลายอย่างมาพร้อมใช้งานแล้ว แต่รอบนี้กูเกิลเปิดฟีเจอร์ภายในออกมาให้ใช้แยกด้วย ได้แก่</p>\n<ul>\n<li>Grounding API: สำหรับตรวจคำตอบว่าตรงกับที่มาข้อมูลหรือไม่ หรือหากมีที่มาหลายชุดก็บอกได้ว่าตรงกับชุดไหน</li>\n<li>Ranking API: สำหรับจัดอันดับข้อมูลที่ตรงกับคำถาม แม่นยำกว่าการใช้ vector search อย่างเดียว แต่เหมาะกับข้อมูลจำนวนน้อยกว่า</li>\n<li>Document AI Layout Parser: บริการแปลงเอกสารให้อยู่ในรูปที่ LLM อ่านได้ง่าย ลบหัวกระดาษ/ท้ายกระดาษออก จัดหน้าใหม่</li>\n<li>Grounded Generation API: สร้างคำตอบจากคำถามและที่มาข้อมูลที่ให้มา</li>\n</ul>\n<p>สำหรับคนที่ต้องการปรับแต่งละเอียดกว่านี้ยังสามารถใช้งาน LangChain on Vertex AI ได้อีกระดับ</p>\n<p>ที่มา - <a href=\"https://cloud.google.com/blog/products/ai-machine-learning/build-generative-ai-experiences-with-vertex-ai-agent-builder\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/afe592c5300a0abea835913e41cf2c54.jpg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fba83d4b8845793d694ea0142bb0750cb994407f3baae61f1c4507c6a4e6b43a","category":"Thai"}