{"title":"Dell เปิดตัวโน้ตบุ๊ก XPS ปี 2024 ปรับใช้ดีไซน์ใหม่ คีย์บอร์ดแถวบนแบบสัมผัส ทัชแพดไร้ขอบ","link":"https://www.blognone.com/node/137495","date":1704375798000,"content":"<div><div><div><p>Dell เปิดตัวโน้ตบุ๊กเรือธงสายคอนซูเมอร์คือ XPS รุ่นของปี 2024 ก่อนงาน CES 2024 เล็กน้อย โดยรอบนี้เป็นการเปิดตัวรวดเดียว 3 ขนาดหน้าจอคือ XPS 13, XPS 14, XPS 16 ซึ่งต่างจาก<a href=\"https://www.blognone.com/node/119343\">ยุคก่อนหน้านี้ที่ใช้ขนาดหน้าจอ 13, 15, 17 นิ้ว</a></p>\n<p>XPS รุ่นของปี 2024 ทั้งไลน์ปรับมาใช้ดีไซน์แบบเดียวกับ <a href=\"https://www.blognone.com/node/126557\">Dell XPS 13 Plus ที่เปิดตัวช่วงต้นปี 2022</a> โดยคราวนั้น XPS 13 Plus ถือเป็นสินค้ากึ่งๆ ทดลองของ Dell ที่แยกจาก<a href=\"https://www.blognone.com/node/128910\">รุ่น XPS 13 ตัวปกติที่ัยังใช้ดีไซน์ดั้งเดิม</a> รอบนี้ไม่มีการแยกรุ่น Plus อีกต่อไปแล้ว เพราะ XPS ทั้งสามขนาดหันมาใช้ดีไซน์แบบเดียวกันทั้งหมดแทน</p>\n<p>แนวทางการออกแบบที่ถือเป็น \"ลายเซ็น\" ของ XPS 13 Plus คือขอบจอบาง, ปุ่มแถวบนสุดของคีย์บอร์ดเป็นปุ่มสัมผัส และทัชแพดกระจกแบบไร้ขอบ กลืนไปกับบริเวณที่วางมือของโน้ตบุ๊ก มีให้เลือก 2 สีคือ เทาเข้ม Graphite และเงิน Platinum</p>\n<p>Dell อธิบายว่าการใช้ขอบจอบางลง ทำให้ลดขนาดโน้ตบุ๊กจาก 15 และ 17 นิ้ว มาเหลือ 14 และ 16 นิ้ว โดยยังคงพื้นที่แสดงผลเท่าเดิม แต่ตัวเครื่องเล็กลง พกพาสะดวกขึ้น ส่วนสเปกเครื่องหันมาใช้ซีพียู Intel Core Ultra ที่มีตัวเร่งการประมวลผล AI ในตัว รุ่น 14 นิ้วสามารถเลือกใส่การ์ดจอแยกได้สูงสุด GeForce RTX 4050 และรุ่น 16 นิ้วใส่ได้สูงสุด GeForce RTX 4070</p>\n<p>สินค้าจะเริ่มจำหน่ายในเร็วๆ นี้ โดยราคาสินค้า Dell XPS 2024 ทั้งสามรุ่นคือ</p>\n<ul>\n<li>XPS 13 เริ่มต้นที่ 1,299 ดอลลาร์</li>\n<li>XPS 14 เริ่มต้นที่ 1,699 ดอลลาร์</li>\n<li>XPS 16 เริ่มต้นที่ 1,899 ดอลลาร์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/51706806c232842764fc97c8bb0f4ed1.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1c65a88e897aa7ef3b5f5b681cf36d01.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e4ebb7476ac02b62c0c1c92b4afed1c1.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/28fb997b5a79d39461d346fa0b66b455.jpg\" /></p>\n<p>ที่มา - <a href=\"https://www.dell.com/en-us/blog/dells-new-xps-lineup-futuristic-design-with-built-in-ai/\">Dell</a></p>\n</div></div></div><div><div>Topics: </div><div><div><a href=\"/topics/xps\">XPS</a></div><div><a href=\"/topics/dell\">Dell</a></div><div><a href=\"/topics/notebook\">Notebook</a></div><div><a href=\"/topics/ces-2024\">CES 2024</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7a0d38cbc1e3ca603b0eecba4633e358c6ad401f45924fd1d752b191dfdee44","category":"Thai"}