{"title":"Roblox ไตรมาส 3/2024 เติบโตโดดเด่น รายได้ส่วน Bookings เพิ่ม 34%","link":"https://www.blognone.com/node/142881","date":1730389556000,"content":"<div><div><div><p>Roblox รายงานผลการดำเนินงานของไตรมาสที่ 3 ปี 2024 มีรายได้รวม 919.0 ล้านดอลลาร์ เพิ่มขึ้น 29% จาก<a href=\"https://www.blognone.com/node/136645\">ช่วงเดียวกันในปีก่อน</a> โดยขาดทุนสุทธิ 240.4 ล้านดอลลาร์ และมีรายได้บุ๊คกิ้ง ที่เกิดจากการซื้อของในเกม แต่ยังไม่ถูกรับรู้เป็นรายได้ของบริษัทเพิ่มขึ้น 34% เป็น 1,128.5 ล้านดอลลาร์</p>\n<p>จำนวนผู้เล่นเป็นประจำทุกวันหรือ DAUs เพิ่มขึ้น 27% เป็น 88.9 ล้านบัญชี มีจำนวนผู้เล่นที่จ่ายเงินเฉลี่ย 19.1 ล้านบัญชีต่อเดือน เพิ่มขึ้น 30% ส่วนจำนวนชั่วโมงการเล่นรวมในไตรมาส เพิ่มขึ้น 29% เป็น 20.7 พันล้านชั่วโมง</p>\n<p>David Baszucki ซีอีโอและผู้ก่อตั้ง Roblox กล่าวว่าผลการดำเนินในไตรมาส 3 สะท้อนความแข็งแกร่งและประสิทธิภาพในการเติบโตของแพลตฟอร์มตามกลยุทธ์ ซึ่งบริษัทยังคงแผนไปสู่การเป็นแพลตฟอร์มโซเชียลแบบเกมที่ใหญ่ที่สุดในโลก มีนวัตกรรม และความปลอดภัย</p>\n<p>ที่มา: <a href=\"https://ir.roblox.com/news/news-details/2024/Roblox-Reports-Third-Quarter-2024-Financial-Results/default.aspx\">Roblox</a></p>\n<p><img src=\"https://www.blognone.com/sites/default/files/externals/81eb4d10198b57ad36d795ca264cbeb2.png\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02540d0feb137cc65be3bf96dadcc9d7062a93837ba64ad32f101d9fd32ed715","category":"Thai"}