{"title":"เลนส์คู่ Canon RF-S7.8mm F4 STM DUAL สำหรับถ่ายวิดีโอ Spatial ของ Apple Vision Pro เริ่มขายเดือนพฤศจิกายน","link":"https://www.blognone.com/node/142868","date":1730354805000,"content":"<div><div><div><p>Canon ประกาศว่าเลนส์คู่ RF-S7.8mm F4 STM DUAL ที่ใช้กับกล้อง EOS R7 ในการถ่ายวิดีโอแบบ Spatial สำหรับเฮดเซต Apple Vision Pro ซึ่ง<a href=\"https://www.blognone.com/node/140298\">เปิดตัว</a>ไปเมื่อเดือนมิถุนายนในงาน WWDC24 จะเริ่มขายในเดือนพฤศจิกายน 2024 นี้</p>\n<p>RF-S7.8mm F4 STM DUAL ออกแบบมาสำหรับการสร้างเนื้อหา 3D หรือ VR ด้วยระยะโฟกัส 7.8 มม. มีมุมมองภาพ 60 องศา การใช้งานทำได้สะดวกเหมือนกับเลนส์ 2D ทั่วไป เมื่อบันทึกวิดีโอด้วยเลนส์นี้แล้ว สามารถใช้งานปลั๊กอิน EOS VR ของ Adobe Premiere Pro เพื่อแปลงเป็นฟุตเทจ 3D 180 องศา หรือใช้ซอฟต์แวร์ EOS VR Utility สามารถแสดงผลได้ทั้ง Apple Vision Pro หรือ Meta Quest 3</p>\n<p>ราคาขายในสหรัฐอเมริกาอยู่ที่ 449.99 ดอลลาร์</p>\n<p>ที่มา: <a href=\"https://www.usa.canon.com/newsroom/2024/20241030-lens\">Canon</a></p>\n<p><img alt=\"No Description\" src=\"https://www.blognone.com/sites/default/files/externals/ddd2967d64e166a9a90a44ca145b5ed5.png\" /></p>\n</div></div></div><div><div>Topics: </div><div><div><a href=\"/topics/canon\">Canon</a></div><div><a href=\"/topics/spatial-computing\">Spatial Computing</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/lens\">Lens</a></div><div><a href=\"/topics/eos\">EOS</a></div><div><a href=\"/topics/meta-quest\">Meta Quest</a></div><div><a href=\"/topics/3d\">3D</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3844b37336647820333678caa621acee77d089612d871b267e05c2c753b7c657","category":"Thai"}