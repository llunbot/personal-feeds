{"title":"ร้านเบอร์เกอร์ Wendy's เตรียมใช้ระบบ LLM ของกูเกิลมารับคำสั่งซื้อแบบ Drive-thru","link":"https://www.blognone.com/node/133759","date":1683684282000,"content":"<div><div><div><p>Google Cloud ประกาศความร่วมมือกับ Wendy's เชนร้านเบอร์เกอร์และฟาสต์ฟู้ดชื่อดังของสหรัฐ นำเทคโนโลยี generative AI มาใช้งานในระบบสั่งซื้อจากในรถ (drive-thru) ของ Wendy's</p>\n<p>ระบบ drive-thru ของร้านฟาสต์ฟู้ดในปัจจุบัน ใช้วิธีพูดคุยกับพนักงานเพื่อสั่งอาหาร แม้ที่ผ่านมาบริษัทฟาสต์ฟู้ดพยายามนำ AI มาใช้ทดแทนแต่ก็ไม่สำเร็จนัก เพราะความซับซ้อนของเมนูมีมาก ลูกค้ามีคำขอพิเศษเยอะ รวมถึงปัญหาเสียงรบกวน จึงเกิดความผิดพลาดสูง</p>\n<p>Google Cloud บอกว่าเทคโนโลยี generative AI และ  large language models (LLMs) ของตัวเองสามารถแก้ปัญหานี้ได้ สามารถพูดคุยกับลูกค้าแล้วเข้าใจสิ่งที่ลูกค้าต้องการ และตอบคำถามที่ลูกค้าถามบ่อยๆ ได้ เบื้องหลังของมันคือการใช้ LLM อ่านเมนูของ Wendy's และข้อปฏิบัติต่างๆ แต่ยังไม่มีเดโมออกมาให้ดูกัน</p>\n<p>ร้าน Wendy's สาขาแรกที่จะนำระบบของ Google Cloud ไปใช้งานอยู่ที่เมือง Columbus รัฐโอไฮโอ เริ่มเปิดบริการในเดือนมิถุนายนนี้</p>\n<p>ที่มา - <a href=\"https://www.googlecloudpresscorner.com/2023-05-09-Wendys-Taps-Google-Cloud-to-Revolutionize-the-Drive-Thru-Experience-with-Artificial-Intelligence\">Google Cloud</a></p>\n<p><img alt=\"No Description\" src=\"https://www.blognone.com/sites/default/files/externals/ee57e73465d35ebb738d9b429156a034.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/retail\">Retail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e35212234ce3447fb0590fed97766377a3cf835cfa73feebda71fae0ef15e5a5","category":"Thai"}