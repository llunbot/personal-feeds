{"title":"X เตรียมปิดสำนักงานในซานฟรานซิสโก","link":"https://www.blognone.com/node/141255","date":1722902601000,"content":"<div><div><div><p>The New York Times อ้างอีเมลภายใน X ซึ่งแจ้งกับพนักงานว่าบริษัทจะปิดสำนักงานที่ซานฟรานซิสโก ภายในอีกไม่กี่สัปดาห์ข้างหน้า</p>\n<p>Twitter ชื่อเดิมของ X นั้น จดทะเบียนก่อตั้งในเมืองซานฟรานซิสโก และสำนักงานใหญ่ในเวลานั้นของ Twitter ก็เป็นสัญลักษณ์เด่นหนึ่งในย่านนั้น ถ้าจำกันได้ สำนักงานแห่งนี้ก็คือสถานที่ซึ่ง Elon Musk <a href=\"https://www.blognone.com/node/131161\">ถืออ่างล้างมือ</a>เดินเข้าไปในตึก วันที่เขาประกาศซื้อกิจการเมื่อเกือบสองปีที่แล้ว</p>\n<p>Linda Yaccarino ซีอีโอ X บอกว่าพนักงานที่ทำงานในสำนักงานที่ซานฟรานซิสโก จะให้ย้ายไปทำงานที่สำนักงานในเมืองแซนโฮเซ ซึ่งอยู่ในรัฐแคลิฟอร์เนียเช่นกัน บริษัทยังเตรียมเพิ่มสำนักงานสำหรับฝ่ายวิศวกรรมโดยเฉพาะ ตั้งอยู่ที่เมืองพาโลอัลโต รัฐแคลิฟอร์เนีย โดยแบ่งพื้นที่กับ xAI บริษัทปัญญาประดิษฐ์ของ Elon Musk</p>\n<p>เมื่อเดือนที่แล้ว Elon Musk ได้<a href=\"https://www.blognone.com/node/140914\">ประกาศย้ายสำนักงานใหญ่</a>ทั้ง X และ SpaceX ออกจากรัฐแคลิฟอร์เนียไปอยู่ที่รัฐเท็กซัส โดยเขาให้เหตุผลเรื่องรัฐได้รับรองกฎหมายห้ามเปิดเผยข้อมูลเพศของนักเรียน</p>\n<p>ที่มา: <a href=\"https://www.nytimes.com/2024/08/05/technology/x-twitter-san-francisco-office.html\">The New York Times</a></p>\n<ul>\n<li><strong>เนื้อหาที่เกี่ยวข้อง:</strong> <a href=\"https://www.blognone.com/node/68381\">ทัวร์รังนก พาชมสำนักงานใหญ่ Twitter HQ ที่เมืองซานฟรานซิสโก</a></li>\n</ul>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/san-francisco\">San Francisco</a></div><div><a href=\"/topics/california\">California</a></div><div><a href=\"/topics/elon-musk\">Elon Musk</a></div><div><a href=\"/topics/linda-yaccarino\">Linda Yaccarino</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bde0300dc4402d728e1688321431bbe85f24e6ac4d6660e1c39119abeec2cbb9","category":"Thai"}