{"title":"Android อัพเดตวิดเจ็ต Assistant At a Glance ดีไซน์ใหม่ แจ้งเตือนแม่นยำขึ้น","link":"https://www.blognone.com/node/135605","date":1694051417000,"content":"<div><div><div><p>กูเกิลออก Android Feature Drop ประจำไตรมาส รอบเดือนกันยายน 2023 มีของใหม่ที่สำคัญคือ วิดเจ็ต Assistant At a Glance ปรับหน้าตาใหม่ โดยกูเกิลบอกว่าใช้พลัง AI ช่วยแจ้งเตือนข้อมูลสำคัญๆ ได้แม่นยำขึ้น เช่น สภาพอากาศ การเดินทาง เหตุการณ์สำคัญๆ</p>\n<p>วิดเจ็ต At a Glance อันเดิมปล่อยออกมาพร้อม Android 12 แล้วไม่เคยถูกอัพเดตอีกเลย เวอร์ชันใหม่ปรับหน้าตาเป็นธีม Material You โดยสามารถใช้ได้กับ Android 9 ขึ้นไป ผมลองกับเครื่องตัวเองก็พบว่าได้เวอร์ชันใหม่แล้วเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/17a7dc16ac1015e0e175ed4152214eef.jpg\" /></p>\n<p>ของใหม่อย่างที่สองคือ <a href=\"https://www.blognone.com/node/117938\">Lookout แอพช่วยเหลือคนพิการทางสายตา</a> เพิ่มฟีเจอร์ใช้ Generative AI อ่านรูปภาพในแชท ในกล้อง หรือในโซเชียล แล้วบรรยายภาพออกมาเป็นข้อความให้อย่างละเอียด ผู้ใช้ยังสามารถถามข้อมูลในภาพนั้นเพิ่มเติมด้วยเสียงพูดได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/8e3d11a5111f01306e9ebc01d43616b6.jpg\" /></p>\n<p>ฟีเจอร์ใหม่อย่างอื่นได้แก่</p>\n<ul>\n<li>Google Wallet รองรับการนำเข้าบัตรจากการถ่ายภาพบัตร</li>\n<li><a href=\"https://www.blognone.com/node/133789\">Android Auto รองรับการประชุมออนไลน์ผ่าน Zoom, Webex</a></li>\n<li>ฟีเจอร์ Routines ของ Google Assistant ดึงข้อมูลสุขภาพจาก Fitbit และ Google Fit ได้แล้ว เช่น ตั้งค่าให้แจ้งเตือนผ่าน Assistant ได้ว่าเมื่อคืนนอนดีแค่ไหน</li>\n</ul>\n<p>ที่มา - <a href=\"https://www.android.com/google-features-on-android/september-2023/\">Android</a>, <a href=\"https://blog.google/products/android/new-android-features-september-2023/\">Android Blog</a>, <a href=\"https://9to5google.com/2023/09/05/google-assistant-at-a-glance-redesign/\">9to5google</a></p>\n</div></div></div><div><div>Topics: </div><div><div><a href=\"/topics/google-assistant\">Google Assistant</a></div><div><a href=\"/topics/android\">Android</a></div><div><a href=\"/topics/accessibility\">Accessibility</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5eb99b8ecec456356e0d4146f782a6532643123e6993d33aaf21b74a1d2b1393","category":"Thai"}