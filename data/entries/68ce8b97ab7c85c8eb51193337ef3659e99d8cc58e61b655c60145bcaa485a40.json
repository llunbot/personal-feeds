{"title":"ก.ล.ต. ฮ่องกงระบุโทเค็นหุ้นน่าจะเข้าข่ายหลักทรัพย์ หลัง Binance เปิดให้ซื้อขายในฮ่องกง","link":"https://www.blognone.com/node/123765","date":1626537525000,"content":"<div><div><div><p>Securities and Futures Commission (SFC) หรือกรรมการตลาดหลักทรัพย์ฮ่องกงแถลงว่า<a href=\"https://www.blognone.com/node/123609\">โทเค็นหุ้น</a> (stock token หรือ synthetic stock) <em>น่าจะ</em> (likely) เข้าข่ายหลักทรัพย์ตามกฎหมายฮ่องกง การซื้อขายต้องทำโดยผู้ได้รับอนุญาตเท่านั้น</p>\n<p>แม้จะพูดถึงโทเค็นหุ้นโดยรวมๆ แต่แถลงของ SFC ก็ระบุถึง Binance เป็นการเฉพาะว่าไม่ได้เข้ามาขออนุญาต พร้อมกับเตือนแพลตฟอร์มสินทรัพย์ดิจิทัลว่าหากต้องการให้บริการในฮ่องกงให้มาปรึกษา SFC แต่เนิ่นๆ</p>\n<p>ประกาศของ SFC เตือนผู้ลงทุนทั่วไปว่าการลงทุนโทเค็นหุ้นไม่ได้รับการตรวจสอบให้ครบถ้วน หลักทรัพย์ที่หุ้นมูลค่าโทเค็นอยู่ไม่ถูกตรวจสอบ ตลอดจนไม่ได้สิทธิการออกเสียงหรือสิทธิ์รับเงินปันผลเหมือนหุ้นปกติ</p>\n<p>ท่าทีของ SFC เป็นไปทางเดียวกับก.ล.ต. ของไทยที่<a href=\"https://www.blognone.com/node/123549\">กล่าวโทษ Binance ไปก่อนหน้านี้แล้ว</a> แต่ SFC ยังไม่ได้ชี้ชัดว่ามีความผิดหรือเริ่มดำเนินคดีแต่อย่างใด คำในแถลงเองก็บอกเพียงว่าน่าจะเข้าข่ายกิจการที่ต้องกำกับดูแลเท่านั้น</p>\n<p>ที่มา - <a href=\"https://apps.sfc.hk/edistributionWeb/gateway/EN/news-and-announcements/news/doc?refNo=21PR76\">SFC</a></p>\n<p><img src=\"https://www.blognone.com/sites/default/files/externals/1699a454c062f11f93aa55dbcf820553.jpg\" /></p>\n<p>ภาพโดย <a href=\"https://pixabay.com/photos/stock-trading-monitor-business-1863880/\">3844328</a></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/hong-kong\">Hong Kong</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68ce8b97ab7c85c8eb51193337ef3659e99d8cc58e61b655c60145bcaa485a40","category":"Thai"}