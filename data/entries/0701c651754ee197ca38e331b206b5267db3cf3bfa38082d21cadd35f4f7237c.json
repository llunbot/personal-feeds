{"title":"[ลือ] iPhone 16 จะใช้ปุ่ม Action Button ทุกรุ่น และเป็นปุ่มแบบ Solid-State","link":"https://www.blognone.com/node/137033","date":1701409103000,"content":"<div><div><div><p>การเปลี่ยนแปลงสำคัญหนึ่งใน <a href=\"https://www.blognone.com/node/135702\">iPhone 15 รุ่น Pro และ Pro Max</a> คือการเปลี่ยนสวิตช์ปิด-เปิดเสียง เป็นปุ่มคัสตอมคำสั่งที่เรียกว่า Action Button ซึ่งดูเหมือนแอปเปิลจะขยายการใช้ปุ่มนี้มา iPhone รุ่นทั่วไปด้วย และมีการปรับปรุง</p>\n<p>MacRumors อ้างข้อมูลจากเอกสารภายในแอปเปิล ระบุว่า iPhone 16 ทุกรุ่น จะเปลี่ยนมาใส่ Action Button ทั้งหมด และใช้ปุ่มจะเป็นแบบสัมผัสไม่ขยับ (Solid-State Button) ที่ตอบสนองกับผู้ใช้งานด้วย Taptic Engines ซึ่งเดิมทีแอปเปิลก็จะใช้ปุ่มแบบนี้กับ iPhone 15 Pro แต่<a href=\"https://www.blognone.com/node/133407\">ยกเลิกแผน</a>ไปเนื่องจากปัญหาในการผลิต</p>\n<p>รายงานยังพูดถึงการใส่ความสามารถที่มากขึ้นให้กับ Action Button โดยมีโค้ดเนมในการพัฒนาภายในแอปเปิลว่า Atlas ที่จะทำให้ Action Button ทำได้เหมือน Touch ID ใน iPhone รุ่นเก่า หรืออาจรองรับ Force Touch แบบ MacBook</p>\n<p>ที่มา: <a href=\"https://www.macrumors.com/2023/11/30/iphone-16-action-button-all-models/\">MacRumors</a></p>\n<p><img src=\"https://www.blognone.com/sites/default/files/externals/6a577cd4f1957ef944bb9965cf65def6.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16\">iPhone 16</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0701c651754ee197ca38e331b206b5267db3cf3bfa38082d21cadd35f4f7237c","category":"Thai"}