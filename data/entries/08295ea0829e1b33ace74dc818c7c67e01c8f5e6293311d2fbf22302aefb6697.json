{"title":"WhatsApp เพิ่มฟีเจอร์ป้องกันสแปม หากมีสายเข้าจากคนไม่รู้จัก ริงโทนจะไม่ดัง","link":"https://www.blognone.com/node/134446","date":1687272204000,"content":"<div><div><div><p>WhatsApp เปิดตัวฟีเจอร์ใหม่แก้ความเดือดร้อนรำคาญเรื่องการรับสายจากคนที่ไม่รู้จัก โดยผู้ใช้สามารถสั่งไม่ให้เสียงริงโทนดัง (Silence Unknown Callers) หากเป็นคนที่ไม่รู้จักโทรเข้ามา แต่ยังแสดงผลในรายการ Call list ให้อยู่ เผื่อเป็นสายเข้าในกรณีฉุกเฉิน</p>\n<p>อีกฟีเจอร์ที่เปิดตัวพร้อมกันคือ Privacy Checkup ช่วยแนะนำตัวเลือกการตั้งค่าความเป็นส่วนตัวหลายๆ อันใน WhatsApp เพื่อให้ผู้ใช้รู้จักว่าป้องกันตัวอย่างไรได้บ้าง</p>\n<p>เว็บไซต์ TechCrunch รายงานว่า WhatsApp ถูกวิจารณ์อย่างหนักเรื่องปัญหาสแปม โดยเฉพาะในอินเดียซึ่งเป็นฐานใหญ่ของ WhatsApp มีผู้ใช้งานมากกว่า 500 ล้านคน เมื่อเดือนที่แล้วบริษัทเพิ่งอัพเดตระบบป้องกันสแปมฝั่ง backend เพื่อแก้ปัญหาสแปมในอินเดียโดยเฉพาะ ด้วยการใช้ machine learning หารูปแบบสแปมของอินเดีย และสามารถลดการโทรสแปมลงได้ 50%</p>\n<p>ที่มา - <a href=\"https://blog.whatsapp.com/new-privacy-features-silence-unknown-callers-and-privacy-checkup\">WhatsApp Blog</a>, <a href=\"https://techcrunch.com/2023/06/19/whatsapp-introduces-feature-to-automatically-silence-call-from-unknown-numbers/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/c9e3b5248356a94618106758b97cbcd7.png\" /></p>\n<p><img alt=\"No Description\" src=\"https://www.blognone.com/sites/default/files/externals/5b3f91111a495e086c8abb1ed9e86c12.png\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/voip\">VoIP</a></div><div><a href=\"/topics/spam\">Spam</a></div><div><a href=\"/topics/privacy\">Privacy</a></div><div><a href=\"/topics/india\">India</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08295ea0829e1b33ace74dc818c7c67e01c8f5e6293311d2fbf22302aefb6697","category":"Thai"}