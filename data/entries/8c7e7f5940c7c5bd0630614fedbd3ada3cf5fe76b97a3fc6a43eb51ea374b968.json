{"title":"แบงค์ชาติสิงคโปร์ขึ้นทะเบียน Binance ในรายชื่อบริษัทที่นักลงทุนต้องระวัง","link":"https://www.blognone.com/node/124567","date":1630635556000,"content":"<div><div><div><p>Monetary Authority of Singapore (MAS) หน่วยงานกำกับดูแลด้านการเงินของสิงคโปร์ (เทียบได้กับธนาคารแห่งประเทศไทย) ขึ้นทะเบียน Binance ในรายชื่อที่นักลงทุนควรระวัง (<a href=\"https://www.mas.gov.sg/investor-alert-list\">Investor Alert List</a>)</p>\n<p>MAS ระบุว่า Binance อาจทำผิดกฎระเบียบด้านการเงินของสิงคโปร์ได้ แม้ตอนนี้ MAS ยังไม่ได้ทำอะไรกับ Binance แต่ก็นำชื่อมาขึ้นทะเบียนให้นักลงทุนสิงคโปร์รับทราบ ว่าปัจจุบัน Binance ไม่ได้รับใบอนุญาตด้านการเงินใดๆ จากรัฐบาลสิงคโปร์ หากมีปัญหาใดๆ เกิดขึ้น MAS ไม่สามารถช่วยเหลือได้</p>\n<p>ประเด็นที่น่าสนใจคือ Binance มีจุดกำเนิดมาจากประเทศจีน แม้ปัจจุบันไม่มีสำนักงานใหญ่อย่างเป็นทางการ แต่ซีอีโอ Changpeng Zhao ปัจจุบันอาศัยอยู่ในสิงคโปร์</p>\n<p>ช่วงหลังเราเห็นข่าว Binance ถูกแบนหรือขึ้นทะเบียนเฝ้าระวังจากหลายประเทศ เช่น <a href=\"https://www.blognone.com/node/123448\">อังกฤษ</a>, <a href=\"https://www.blognone.com/node/123601\">ยุโรป</a>, <a href=\"https://www.blognone.com/node/123765\">ฮ่องกง</a> รวมถึง <a href=\"https://www.blognone.com/node/123549\">ก.ล.ต. ของไทยด้วย</a></p>\n<p><img src=\"https://www.blognone.com/sites/default/files/externals/d662cd56297839d8126f197757b911b2.png\" /></p>\n<p>ที่มา - <a href=\"https://www.ft.com/content/2045defe-545d-4e78-a303-cf1d4080839d\">Financial Times</a></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/singapore\">Singapore</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c7e7f5940c7c5bd0630614fedbd3ada3cf5fe76b97a3fc6a43eb51ea374b968","category":"Thai"}