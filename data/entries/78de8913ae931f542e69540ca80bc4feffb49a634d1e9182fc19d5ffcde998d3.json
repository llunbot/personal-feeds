{"title":"ไมโครซอฟท์ประกาศหยุดรองรับ TLS 1.0/1.1 เริ่มจาก Windows 11 Insider","link":"https://www.blognone.com/node/135099","date":1690983758000,"content":"<div><div><div><p>ไมโครซอฟท์ประกาศแผนการหยุดรองรับโปรโตคอล Transport Layer Security (TLS) เวอร์ชันเก่า 1.0 และ 1.1 โดยจะเริ่มจาก Windows 11 Insider Preview ที่จะออกในเดือนกันยายน 2023 เป็นต้นไป</p>\n<p>TLS 1.0 ออกในปี 1999 ส่วน TLS 1.1 ออกปี 2006 ถือว่าล้าสมัยและมีจุดบกพร่องความปลอดภัยหลายด้าน โปรโตคอลเวอร์ชันล่าสุดตอนนี้คือ <a href=\"https://www.blognone.com/node/101054\">TLS 1.3 ออกในปี 2018</a></p>\n<p>เว็บเบราว์เซอร์หลายตัวรวมถึง <a href=\"https://www.blognone.com/node/115571\">Edge ของไมโครซอฟท์เองนั้นหยุดรองรับ TLS 1.0/1.1 ไปแล้ว</a> ส่วน<a href=\"https://www.blognone.com/node/124910\">ระบบปฏิบัติการของแอปเปิลก็หยุดรองรับไปแล้วตั้งแต่ปี 2021</a></p>\n<p>ผลกระทบอาจมีแอพพลิเคชันบางตัวที่เก่ามากๆ ทำงานไม่ได้หากไม่มี TLS 1.0/1.1 ซึ่งไมโครซอฟท์แนะนำให้อัพเกรดเป็นเวอร์ชันใหม่กว่า แต่หากไม่มีทางเลือกจริงๆ ยังสามารถเปิดกลับมาได้ทาง registry</p>\n<p>ที่มา - <a href=\"https://techcommunity.microsoft.com/t5/windows-it-pro-blog/tls-1-0-and-tls-1-1-soon-to-be-disabled-in-windows/ba-p/3887947\">Microsoft</a></p>\n<p><img src=\"https://www.blognone.com/sites/default/files/externals/d144f5059999d02ec6b3ad939c1b661b.jpg\" alt /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/tls\">TLS</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78de8913ae931f542e69540ca80bc4feffb49a634d1e9182fc19d5ffcde998d3","category":"Thai"}