{"title":"Firefox ทดลองตั้งเลขเวอร์ชัน User Agent String เป็น 100 ทดสอบว่าเว็บพังหรือไม่","link":"https://www.blognone.com/node/124225","date":1628911480000,"content":"<div><div><div><p>ปัจจุบัน <a href=\"https://www.blognone.com/node/124161\">เลขเวอร์ชันของ Firefox คือ 91</a> แต่<a href=\"https://www.blognone.com/node/111989\">ถ้าดูจากการเร่งออกเวอร์ชันใหม่ทุก 4 สัปดาห์</a> เราจะเห็น Firefox เวอร์ชัน 100 ในเดือนมีนาคม 2022</p>\n<p>ลำพังเลขเวอร์ชันอย่างเดียวคงไม่มีผลในการใช้งานมากนัก แต่เว็บเบราว์เซอร์ต้องใส่เลขเวอร์ชันลงใน user agent string ที่ส่งให้ฝั่งเว็บไซต์-เว็บเซิร์ฟเวอร์ทราบด้วย การขยับเลขเวอร์ชันจาก 2 หลักเป็น 3 หลักจึงอาจส่งผลกระทบต่อเว็บไซต์ที่ไม่ได้เตรียมตัวเรื่องนี้ไว้</p>\n<p>ล่าสุดทีม Mozilla จึงเริ่มทดลองปรับเลขเวอร์ชันใน user agent string ให้เป็น 100 เพื่อทดสอบดูว่าใช้งานแล้วจะพบปัญหาในเว็บไซต์ต่างๆ หรือไม่ หากพบปัญหาเยอะมาก แนวทางคงต้องคงเลขเวอร์ชันไว้ที่ 99.0 แทน</p>\n<blockquote><p>Mozilla/5.0 (Windows NT 10.0; rv:100.0) Gecko/20100101 Firefox/100.0</p>\n</blockquote>\n<p>ทีมงาน Mozilla พบว่าลองตั้งค่าเป็น 100.0 ทำให้ใช้งานหน้าเว็บ Slack ภายในของ Mozilla เองไม่ได้ (ที่น่าสนใจคือถ้าตั้งเลขเวอร์ชันเป็น 100-519 จะพัง แต่ถ้าเลขเวอร์ชันเป็น 520 ขึ้นไปจะใช้ได้เฉยเลย) ซึ่งทีมงานฝั่ง Slack ก็รับทราบและแก้ปัญหาให้เรียบร้อยแล้ว</p>\n<p>คนที่อยากทดสอบบ้างสามารถเข้าไปที่หน้า about:config และแก้ไขค่า general.useragent.override เป็น user agent string ข้างต้นดูได้</p>\n<p><img src=\"https://www.blognone.com/sites/default/files/externals/dbdb2e6974e3a5dd432a1225b21093f0.png\" /></p>\n<p>ที่มา - <a href=\"https://bugzilla.mozilla.org/show_bug.cgi?id=1719070\">Bugzilla</a>, <a href=\"https://www.bleepingcomputer.com/news/software/mozilla-tests-if-firefox-1000-user-agent-breaks-websites/\">Bleeping Computer</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/browser\">Browser</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d43e30a56f9d4cfd459cdd1d044b2d2cd3eb321dbacdf1744bc9e5c04c24835b","category":"Thai"}