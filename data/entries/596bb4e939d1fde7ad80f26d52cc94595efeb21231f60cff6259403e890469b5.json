{"title":"ส่วนแบ่งตลาดซีพียู x86 ของ AMD ฝั่งเดสก์ท็อปและเซิร์ฟเวอร์ เพิ่มสูงเป็นประวัติการณ์","link":"https://www.blognone.com/node/139713","date":1715564788000,"content":"<div><div><div><p>บริษัทวิจัยตลาด Mercury Research รายงานส่วนแบ่งตลาดซีพียู x86 (นับรวมเซิร์ฟเวอร์ เดสก์ท็อป โน้ตบุ๊ก) ว่าในไตรมาส 1/2024 ที่ผ่านมา ส่วนแบ่งตลาดของ AMD เพิ่มขึ้นเป็น 20.6%</p>\n<p>ส่วนแบ่งตลาดรวมของ AMD ในไตรมาส 1/2024 ได้อานิสงค์จาก<a href=\"https://www.blognone.com/node/134338\">ซีพียู Epyc 4th Gen</a>, <a href=\"https://www.blognone.com/node/137122\">Ryzen 8000 ฝั่งโน้ตบุ๊ก</a>, <a href=\"https://www.blognone.com/node/137555\">Ryzen 8000 ฝั่งเดสก์ท็อป</a> ทำให้ส่วนแบ่งตลาดรวมเพิ่มขึ้น หากเทียบกับไตรมาส 1/2023 (ไตรมาสเดียวกันของปีก่อน) มีส่วนแบ่งตลาดรวม 17%</p>\n<p>หากแยกตามประเภทของซีพียู ตลาดซีพียูเดสก์ท็อปเป็นฝั่งที่ AMD เติบโตสูงสุดคือจาก 19.8% ในไตรมาส 4/2023 ขึ้นมาเป็น 23.9% ใตรมาส 1/2024 (ใช้เวลาไตรมาสเดียวโตขึ้น 4.1 จุด) ตามมาด้วยตลาดเซิร์ฟเวอร์ โตจาก 23.1% เป็น 23.6% ในช่วงเวลาเดียวกัน (เพิ่ม 0.5 จุด) ทั้งตลาดเดสก์ท็อปและเซิร์ฟเวอร์ถือเป็นส่วนแบ่งตลาดสูงสุดของ AMD ที่เคยทำมา (ดูกราฟประกอบได้จากต้นทาง)</p>\n<p>ส่วนฝั่งโน้ตบุ๊กเป็นตลาดเดียวที่ลดลง โดยลดจาก 20.3% เหลือ 19.3% ในช่วงเดียวกัน ซึ่งปัจจัยมาจากฝั่งอินเทลเริ่มวางขายโน้ตบุ๊กที่ใช้ Core Ultra มาแย่งส่วนแบ่งตลาดซีพียูโน้ตบุ๊กไป</p>\n<p>ที่มา - <a href=\"https://www.anandtech.com/show/21392/amd-hits-record-high-share-in-x86-cpus-in-q1-2024\">AnandTech</a></p>\n<p><img alt=\"No Description\" src=\"https://www.blognone.com/sites/default/files/externals/3ea30e3e576e048d5369fb0380beff4c.jpeg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/market-share\">Market Share</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"596bb4e939d1fde7ad80f26d52cc94595efeb21231f60cff6259403e890469b5","category":"Thai"}