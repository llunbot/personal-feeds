{"title":"[ลือ] รถยนต์ EV Gen 2 ของ Ford พัฒนาโดยอดีตหัวหน้าทีม Model Y, ราคาถูกแข่งกับรถจีนได้","link":"https://www.blognone.com/node/138784","date":1710835948000,"content":"<div><div><div><p>หลังจาก <a href=\"https://www.blognone.com/node/138154\">Ford ประกาศปรับยุทธศาสตร์ด้าน EV ใหม่ กำลังพัฒนาแพลตฟอร์มรถยนต์ EV รุ่นสองที่ต้นทุนถูกลง</a> โดยยังไม่เปิดเผยรายละเอียดมากนัก</p>\n<p>Bloomberg Businessweek รายงานว่าทีม EV ของ Ford อยู่ที่เมือง Irvine ในแคลิฟอร์เนีย มีพนักงานประมาณ 100 คน หัวหน้าทีมคือ Alan Clarke อดีตหัวหน้าทีมพัฒนา Tesla Model Y ที่ย้ายมาอยู่กับ Ford เมื่อราว 2 ปีก่อน โดยสิ่งที่ทีมนี้กำลังทำคือแพลตฟอร์มรถยนต์ EV ที่สามารถใช้ทำได้ทั้งรถ SUV ขนาดเล็ก, รถกระบะขนาดเล็ก และอาจครอบคลุมถึงรถยนต์สำหรับ ride-hailing ด้วย แบตเตอรี่จะเป็นแบบ lithium iron phosphate ที่ต้นทุนถูกกว่าแบตเตอรี่ lithium-ion ในปัจจุบันราว 30%</p>\n<p>รถยนต์ EV ที่พัฒนาจากแพลตฟอร์มใหม่นี้จะมีราคาขายเริ่มต้นราว 25,000 ดอลลาร์ ทำให้ Ford สามารถแข่งขันกับรถยนต์ EV จากจีนได้ โดยที่ Ford เองก็ยังมีกำไร คาดว่ามันจะออกสู่ตลาดในช่วงปลายปี 2026</p>\n<p><a href=\"https://www.blognone.com/node/137860\">ค่าย Tesla เองก็กำลังพัฒนารถยนต์รุ่นใหม่ที่ราคาถูกลงกว่าเดิม</a> (ในวงการเรียกกันเล่นๆ ว่า Model 2 คือเล็กกว่า Model 3) แต่ยังไม่บอกว่าจะวางขายจริงได้เมื่อไร</p>\n<p>ที่มา - <a href=\"https://www.bloomberg.com/news/articles/2024-03-18/chinese-ev-affordability-frightens-ford-gm-us-automakers\">Bloomberg</a></p>\n<p>รถยนต์ EV Gen 1 ของ Ford ในปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/ae6b4aa2a6775be52a87b35a482f3176.jpeg\" /></p>\n</div></div></div><div><div>Topics: </div><div><div><a href=\"/topics/ford\">Ford</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44924d3b282639a4682138f6d0b50408a3ca7ad03a79a389d7263811a78aeef5","category":"Thai"}