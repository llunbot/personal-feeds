{"title":"TikTok ยื่นคำร้องขอให้ออกคำสั่งฉุกเฉิน ไม่ให้แอปถูกแบนในอเมริกาวันที่ 19 มกราคม ปีหน้า","link":"https://www.blognone.com/node/143560","date":1733837986000,"content":"<div><div><div><p>TikTok ยื่นคำร้องต่อศาลสหรัฐเพื่อขอให้ออกคำสั่งฉุกเฉิน ไม่ให้แอปถูกแบนในสหรัฐอเมริกาที่จะมี<a href=\"https://www.blognone.com/node/139399\">ผลบังคับใช้เดือนหน้า</a> ซึ่งคำร้องนี้ออกมาหลังจาก<a href=\"https://www.blognone.com/node/143508\">ศาลอุทธรณ์รับรอง</a>คำสั่งแบนนี้ ทำให้ TikTok ต้องอุทธรณ์ต่อที่ศาลฎีกาสูงสุด แต่การพิจารณาอาจไม่ทันกำหนดเวลาในวันที่ 19 มกราคมนี้</p>\n<p>TikTok บอกว่าแพลตฟอร์มมีผู้ใช้งานชาวอเมริกามากกว่า 170 ล้านคน และประเมินผลกระทบจากการสั่งแบน ว่าธุรกิจขนาดเล็กที่ทำการตลาดบนแพลตฟอร์ม จะมีผลกระทบรายได้ถึง 1 พันล้านดอลลาร์ ส่วนครีเอเตอร์สูญเสียรายได้ภายในเดือนเดียวถึง 300 ล้านดอลลาร์ โดยอ้างอิงจากตัวเลขรายได้โฆษณาบนแพลตฟอร์ม</p>\n<p>นอกจากศาลฎีกาสูงสุดแล้ว TikTok ยังมีอีกทางที่อาจทำให้แพลตฟอร์มให้บริการต่อได้ เพราะ Donald Trump จะเข้ารับตำแหน่งประธานาธิบดีในวันที่ 20 มกราคม และเขามีท่าทีก่อนหน้านี้ว่า<a href=\"https://www.blognone.com/node/143097\">อาจยกเลิกคำสั่ง</a>นี้</p>\n<p>ที่มา: <a href=\"https://newsroom.tiktok.com/en-us/tiktok-files-emergency-motion-for-injunction\">TikTok</a> และ <a href=\"https://www.bbc.com/news/articles/c5yx7e2lx3yo\">BBC</a></p>\n<p><img src=\"https://www.blognone.com/sites/default/files/externals/846fa1168386257b7d643cf7cecb3cd9.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"524f1fba5666dc21f026dd97223297a9616e1358b232f5b5614b22718091d365","category":"Thai"}