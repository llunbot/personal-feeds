{"title":"Databricks ปล่อย DBRX โมเดล LLM เน้นเขียนโปรแกรม ความเร็วสูง ประหยัดจีพียู","link":"https://www.blognone.com/node/138945","date":1711596643000,"content":"<div><div><div><p>Databricks ปล่อยโมเดล DBRX ที่เป็น LLM ระดับความสามารถใกล้เคียงกับ Gemini Pro 1.0 แต่ชูจุดเด่นด้านความเร็วในการตอบคำถาม และความสามารถด้านการเขียนโปรแกรมหรือแก้ปัญหาคณิตศาสตร์</p>\n<p>DBRX อาศัยโครงสร้างแบบ mixture-of-experts (MoE) ภายในมีโมเดลย่อยเชี่ยวชาญแต่ละหัวข้อทั้งหมด 16 ชุด และระหว่างการทำงานจะรันทีละ 4 ชุด รวมโมเดลรวม 132 พันล้านพารามิเตอร์แต่รันจริงทีละ 36 พันล้านพารามิเตอร์ ชุดข้อมูลที่ใช้ขนาด 12 ล้านล้านโทเค็น ฝึกด้วย context windows ขนาด 32k โทเค็น</p>\n<p>ทาง Databricks ระบุว่าเมื่อนำ DBRX มารันบน Mosaic AI Model Serving (<a href=\"https://www.blognone.com/node/134543\">บริษัทด้าน AI ที่ Databrick ซื้อเข้ามา</a>) สามารถสร้างโทเค็นได้ 150 โทเค็นต่อวินาที ใช้พลังประมวลผลมีประสิทธิภาพกว่าโมเดล MPT เดิมๆ 4 เท่าตัว ในแง่ความเร็วเป็นรองเพียง Mixtral แต่คุณภาพคำตอบก็ดีกว่ามาก</p>\n<p>โมเดล DBRX ที่ปล่อยมามีทั้งรุ่นพื้นฐานและรุ่นรับคำสั่ง สัญญาอนุญาตให้ใช้งานเป็นแบบเปิดอย่างมีข้อจำกัดทั้งการใช้งานผิดวัตถุประสงค์ และห้ามองค์กรที่มีผู้ใช้เกิน 700 ล้านคนต่อเดือนใช้งาน</p>\n<p>ที่มา - <a href=\"https://www.databricks.com/blog/introducing-dbrx-new-state-art-open-llm\">Databricks</a></p>\n<p><img alt=\"No Description\" src=\"https://www.blognone.com/sites/default/files/externals/76007c831521cc893d0182da87da019f.png\" /></p>\n</div></div></div><div><div>Topics: </div><div><div><a href=\"/topics/databricks\">Databricks</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f1946c9856c99828db42759709b72f746e187d457158c8c0bff03e5cf918a93","category":"Thai"}