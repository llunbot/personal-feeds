{"title":"Nobuo Uematsu นักแต่งเพลง Final Fantasy บอกว่าเพลงในเกมยุคนี้ไม่น่าสนใจเพราะเหมือนหนังเกินไป","link":"https://www.blognone.com/node/138701","date":1710415705000,"content":"<div><div><div><p>Nobuo Uematsu นักแต่งเพลงที่โด่งดังจากซีรี่ส์ Final Fantasy ให้สัมภาษณ์กับ NewsPIcks โดยเขามองว่า เกมที่เลือกใช้ดนตรีประกอบที่คล้ายกับภาพยนตร์ฮอลลีวูด ดูไม่น่าสนใจ และเป็นการปิดกั้นความก้าวหน้าของดนตรีในเกม</p>\n<p>Uematsu อธิบายว่า ข้อจำกัดของเครื่องเล่นเกมยุค 8-bit และ 16-bit บังคับให้เขาต้องคิดค้นวิธีในการสร้างดนตรีประกอบให้กับเกม Final Fantasy ในยุคแรก ๆ พอถึงยุค PlayStation 1 แม้เครื่องเกมจะรองรับเสียงคุณภาพระดับซีดีแล้ว เขาก็ยังคงใช้วิธีการที่คล้ายคลึงอยู่ เนื่องจากต้องการหลีกเลี่ยง อาการสะดุดของเกม ขณะสลับจาก World Map ไปยังฉากการต่อสู้</p>\n<p>พอเข้าสู่ยุค PlayStation 2 ในเกม Final Fantasy X ดนตรีในเกมได้เข้าสู่ยุคที่สามารถทำได้เกือบทุกอย่าง  ซึ่งทำให้ Uematsu สามารถแต่งเพลงประกอบเกมหลากหลายแนว (เช่น ร็อคและแจ๊ส) ได้ง่ายขึ้น</p>\n<p>ส่วนยุคปัจจุบันเขามองว่าดนตรีในเกมน่าสนใจน้อยลง เนื่องจากผู้กำกับและโปรดิวเซอร์บางคน พอใจกับดนตรีประกอบเกมที่เลียนแบบสไตล์ภาพยนตร์ ซึ่ง Uematsu ให้ความเห็นว่าผู้สร้างดนตรีประกอบเกมต้องมีพื้นที่สำหรับความคิดสร้างสรรค์มากกว่านี้ ไม่งั้นดนตรีในเกมจะหยุดพัฒนา</p>\n<p><img src=\"https://www.blognone.com/sites/default/files/externals/27bb600476f690812e09789407fb981b.png\" /></p>\n<p><em>คลิปวิดีโอเป็นภาษาญี่ปุ่น</em></p>\n<p>ที่มา - <a href=\"https://www.youtube.com/watch?v=G2fobhbpdIc\">NewsPicks</a> via <a href=\"https://www.videogameschronicle.com/news/final-fantasy-music-legend-nobuo-uematsu-thinks-modern-movie-like-game-music-is-less-interesting/\">VGC</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/music\">Music</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36d17b7d02716c448e8a2207c50cea3b834c5f8d89aab800f843e0da1e7504e9","category":"Thai"}