{"title":"Intel ประกาศข้อตกลงเบื้องต้นให้ ASUS ทำตลาดสินค้ากลุ่ม NUC ต่อ","link":"https://www.blognone.com/node/134901","date":1689738950000,"content":"<div><div><div><p>อินเทลประกาศเซ็นข้อตกลงเบื้องต้น (term sheet) กับทาง ASUS เพื่อให้ทาง ASUS เป็นผู้ผลิต, ขาย, และซัพพอร์ตสินค้ากลุ่ม NUC ที่ทำตลาดทุกวันนี้และการพัฒนาแพลตฟอร์ม NUC ต่อไปในอนาคต</p>\n<p>ภายใต้ข้อตกลงนี้ ASUS จะสามารถใช้พิมพ์เขียว NUC เดิมผลิตสินค้าต่อไปได้ โดยทาง ASUS จะตั้งหน่วยงานใหม่ชื่อ ASUS NUC BU มาซัพพอร์ตสินค้ากลุ่มนี้โดยเฉพาะ อย่างไรก็ดีสิทธิ์ในการใช้พิมพ์เขียวนี้ไม่ใช่สิทธิ์เอ็กคลูซีฟสำหรับ ASUS ดังนั้นก็อาจจะมีผู้ผลิตรายอื่นมาทำตลาด NUC ได้ในอนาคต</p>\n<p>อินเทลเพิ่ง<a href=\"https://www.blognone.com/node/134789\">ประกาศถอนตัวจากตลาด NUC เมื่อสัปดาห์ที่แล้ว</a> ตามแนวทางที่โฟกัสกับธุรกิจหลักมากขึ้น</p>\n<p>ที่มา - <a href=\"https://www.intel.com/content/www/us/en/newsroom/news/intel-nuc-systems-agreement.html\">Intel</a></p>\n<p><img src=\"https://www.blognone.com/sites/default/files/externals/d239d7a4655ffa03fc83ddeab7705af3.jpg\" alt /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/nuc\">NUC</a></div><div><a href=\"/topics/asus\">ASUS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a387f7d8f63edaf42a5716556fc7f760e894296f2943a21d8feb3f5ff1723b8","category":"Thai"}