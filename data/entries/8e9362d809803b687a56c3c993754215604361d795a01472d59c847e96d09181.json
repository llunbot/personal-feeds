{"title":"LG ออกแพตช์อุดช่องโหว่สมาร์ททีวี webOS บางรุ่น เปิดช่องควบคุมได้ผ่านมือถือ","link":"https://www.blognone.com/node/139208","date":1712968662000,"content":"<div><div><div><p>LG ออกแพตช์อุดช่องโหว่ความปลอดภัยสำคัญในสมาร์ททีวี webOS ทั้งหมด 4 รุ่น ได้แก่ LG43UM7000PLA, OLED55CXPUA, OLED48C1PUB, OLED55A23LA โดยมีเครื่องที่ได้รับผลกระทบราว 91,000 เครื่อง ส่วนใหญ่อยู่ในเกาหลีใต้ แต่ก็มีใช้งานในประเทศอื่นๆ ซึ่งรวมถึงประเทศไทยด้วย (แม้มีไม่เยอะก็ตาม)</p>\n<p>ช่องโหว่นี้ถูกค้นพบโดย Bitdefender อาการคือแฮ็กเกอร์สามารถเข้าถึง root และควบคุมเครื่องทีวีในระดับ OS โดยอาศัยช่องทางการควบคุมทีวีผ่านแอพ ThinQ จากมือถือ ซึ่งมีช่องโหว่สามารถ bypass การกรอก PIN เพื่อเข้าถึงสิทธิในระดับสูง อย่างไรก็ตาม ช่องโหว่นี้ยังมีข้อจำกัดว่าสมาร์ททีวีกับมือถือต้องอยู่ในเครือข่ายเดียวกันก่อนในการเชื่อมครั้งแรก ช่วยจำกัดวงความเสียหายลงไปได้มาก</p>\n<p>LG ระบุว่าเฟิร์มแวร์ชุดนี้จะอัพเดตให้อัตโนมัติ แต่ผู้ใช้ที่กังวลก็สามารถตรวจสอบการอัพเดตได้เองผ่านหน้า Settings ของทีวีว่ามีอัพเดตมารอแล้วหรือไม่</p>\n<p>ที่มา - <a href=\"https://www.bitdefender.com/blog/labs/vulnerabilities-identified-in-lg-webos/\">Bitdefender</a>, <a href=\"https://arstechnica.com/security/2024/04/patches-released-for-as-many-as-91000-hackable-lg-tvs-exposed-to-the-internet/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/adc6509467449614aefdbfe894ea239a.jpeg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/webos\">webOS</a></div><div><a href=\"/topics/security\">Security</a></div><div><a href=\"/topics/smart-tv\">Smart TV</a></div><div><a href=\"/topics/bitdefender\">BitDefender</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e9362d809803b687a56c3c993754215604361d795a01472d59c847e96d09181","category":"Thai"}