{"title":"Windows Server 2025 ออกรุ่นเสถียร ซัพพอร์ตนาน 10 ปีจนถึงปี 2034","link":"https://www.blognone.com/node/142918","date":1730604603000,"content":"<div><div><div><p>ไมโครซอฟท์ออก Windows Server 2025 รุ่นเสถียร เข้าสถานะ GA (generally available) เปิดใช้งานทั่วไป และ<a href=\"https://www.microsoft.com/en-us/evalcenter/evaluate-windows-server-2025\">มีไฟล์อิมเมจแบบลองใช้งาน 180 วันให้ดาวน์โหลด</a></p>\n<p>Windows Server 2025 เป็นระบบปฏิบัติการเซิร์ฟเวอร์รุ่นซัพพอร์ตระยะยาว Long-Term Servicing Channel (LTSC) ที่ออกทุก 3 ปี ต่อจาก Windows Server 2022 โดยจะซัพพอร์ตนาน 10 ปี (สูตร 5+5 ปี) ไปจนถึงปี 2034</p>\n<p>ฟีเจอร์ใหม่ที่สำคัญของ Windows Server 2025 คือ <a href=\"https://www.blognone.com/node/142121\">Hotpatching</a> การอัพเดตแพตช์ใหม่ (บางตัว) แล้วไม่ต้องรีบูตเครื่อง, เพิ่มฟีเจอร์ความปลอดภัยหลายอย่างให้ Active Directory, SMB over <a href=\"https://www.blognone.com/node/67730\">QUIC</a> ทำงานได้เร็วและปลอดภัยขึ้น, รองรับ DTrace สำหรับมอนิเตอร์ประสิทธิภาพระบบแบบเรียลไทม์, เพิ่มฟีเจอร์ด้าน Software-defined network (SDN) multisite และ GPU partitioning สำหรับแบ่งการประมวลผล AI ออกเป็นส่วนๆ เป็นต้น</p>\n<p>ฝั่งของ UI เองปรับหน้าตาของเดสก์ท็อปให้ใช้สไตล์แบบ Windows 11 รองรับ widget, เพิ่ม<a href=\"https://www.blognone.com/node/126352\">แอพ Windows Terminal</a> และ Task Manager ตัวใหม่, <a href=\"https://www.blognone.com/node/139940\">Dev Drive ใช้ระบบไฟล์ ReFS เพิ่มความเร็วการคัดลอกไฟล์</a>, รองรับการต่อเมาส์ คีย์บอร์ด หูฟัง ผ่าน Bluetooth เป็นครั้งแรกสำหรับระบบปฏิบัติการ Windows Server, <a href=\"https://www.blognone.com/node/139822\">รองรับการบีบอัดไฟล์ Zip 7z TAR แบบเดียวกับ Windows 11</a></p>\n<p>ที่มา - <a href=\"https://learn.microsoft.com/en-us/windows/release-health/status-windows-server-2025\">Microsoft</a>, <a href=\"https://learn.microsoft.com/en-us/windows-server/get-started/whats-new-windows-server-2025\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/79341202d5c44b83aa20db87c3c2db2d.jpg\" /></p>\n</div></div></div><div><div>Topics: </div><div><div><a href=\"/topics/windows-server-2025\">Windows Server 2025</a></div><div><a href=\"/topics/windows-server\">Windows Server</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91d7a2866441d9cec5a64eb9137b57b69a7c0d27180dad141b4cba5ff5ff79bf","category":"Thai"}