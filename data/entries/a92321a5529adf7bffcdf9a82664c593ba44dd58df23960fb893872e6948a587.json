{"title":"Richard Stallman ผู้ก่อตั้ง GNU เป็นมะเร็ง บอกอาการยังดี ยังอยากอยู่คู่ GNU อีกนาน","link":"https://www.blognone.com/node/136025","date":1696213953000,"content":"<div><div><div><p>Richard Stallman หรือ RMS ผู้ก่อตั้งโครงการ <a href=\"https://www.gnu.org/\">GNU</a> และ Free Software Foundation เปิดเผยว่าเขากำลังต่อสู้กับโรคมะเร็งต่อมน้ำเหลืองชนิดโตช้า follicular lymphoma โดยระบุว่าสถานการณ์มะเร็งของเขายังดี และหวังว่าจะอยู่คู่กับวงการ GNU ไปอีกหลายปี</p>\n<p>Stallman ปรากฏตัวในงานฉลองโครงการ GNU ครบรอบ 40 ปี ในสภาพที่ไม่คุ้นเคยเพราะผมและหนวดเคราที่เป็นเอกลักษณ์หายไปหมด และเสียงของเขาไม่ดีนักในตอนพูด</p>\n<p>ปัจจุบัน Stallman อายุ 70 ปีแล้ว เขาก่อตั้งโครงการ GNU ในปี 1983 และมูลนิธิ Free Software Foundation ในปี 1985 โดยซอฟต์แวร์หลายตัวในโครงการ GNU ถูกใช้งานแพร่หลายในโลกโอเพนซอร์สมาจนถึงปัจจุบัน เช่น glibc, Bash,  GCC, Emacs, Grub, GIMP เป็นต้น</p>\n<p>ที่มา - <a href=\"https://www.theregister.com/2023/09/29/richard_stallman_cancer/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/ea15282b849aefb116cbe9f0e54d194d.jpg\" /></p>\n</div></div></div><div><div>Topics: </div><div><div><a href=\"/topics/richard-stallman\">Richard Stallman</a></div><div><a href=\"/topics/gnu\">GNU</a></div><div><a href=\"/topics/fsf\">FSF</a></div><div><a href=\"/topics/cancer\">Cancer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a92321a5529adf7bffcdf9a82664c593ba44dd58df23960fb893872e6948a587","category":"Thai"}