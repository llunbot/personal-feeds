{"title":"[ลือ] Blizzard กำลังทำเกมยิงในจักรวาล StarCraft อีกครั้ง รอบนี้เป็นรอบที่สามแล้ว","link":"https://www.blognone.com/node/142283","date":1727660978000,"content":"<div><div><div><p>Jason Schreier นักข่าวสายเกมคนดังของ Bloomberg กำลังจะมีผลงานหนังสือเล่มใหม่ชื่อ Play Nice: The Rise, Fall and Future of Blizzard Entertainment ช่วงนี้เขาเลยเดินสายโปรโมทหนังสือ และไปออกรายการพ็อดแคสต์ของ IGN เปิดเผย \"ข้อมูลใหม่\" ว่า Blizzard กำลังทำเกมยิงในจักรวาล StarCraft อีกครั้ง</p>\n<p>ในยุค StarCraft รุ่งเรือง Blizzard เคยพัฒนาเกมยิงมุมมองบุคคลที่สามชื่อ <a href=\"https://en.wikipedia.org/wiki/StarCraft:_Ghost\">StarCraft: Ghost</a> ที่ถึงขั้นนำมาโชว์ในงาน E3 2005 แล้ว แต่ในปี 2006 โครงการถูกระงับไม่มีกำหนด และสุดท้ายถูกยกเลิกไป</p>\n<p>เวลาผ่านมาอีกสิบกว่าปี ในปี 2019 <a href=\"https://www.blognone.com/node/110196\">เราเห็นข่าว Blizzard ยกเลิกเกมยิงบุคคลที่หนึ่งโค้ดเนม Ares ในจักรวาล StarCraft</a> เพื่อหันไปโฟกัสกับการพัฒนาเกม Diablo IV และ Overwatch 2 แทน</p>\n<p>ตอนนี้เกมทั้งสองออกขายเรียบร้อยแล้ว ดูเหมือนว่า Blizzard จะพยายามทำเกมยิงในจักรวาล StarCraft เป็นรอบที่สาม โดยมี Dan Hay อดีตหัวหน้าทีมพัฒนา Far Cry มาเป็นหัวหน้าทีม ซึ่งเขาเคยดูแล<a href=\"https://www.blognone.com/node/137881\">โปรเจคเกม Odyssey ที่ถูกยกเลิกไปเมื่อต้นปี 2024</a></p>\n<p>ต้องรอดูกันว่ารอบนี้จะเป็น third time's a charm ตามภาษิตตะวันตกหรือไม่</p>\n<p>ที่มา - <a href=\"https://www.ign.com/videos/crazy-blizzard-stories-with-jason-schreier-unlocked-661\">IGN</a>, <a href=\"https://www.videogameschronicle.com/news/blizzard-is-reportedly-working-on-a-starcraft-shooter-for-the-third-time/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/711b73ae7e5e9735c66373dc7e2e88b4.jpg\" /></p>\n</div></div></div><div><div>Topics: </div><div><div><a href=\"/topics/starcraft\">StarCraft</a></div><div><a href=\"/topics/blizzard\">Blizzard</a></div><div><a href=\"/topics/games\">Games</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2699e920ddf3e56f557b17391e08bf458f4adbbe1363e70d9be3511bf9204a11","category":"Thai"}