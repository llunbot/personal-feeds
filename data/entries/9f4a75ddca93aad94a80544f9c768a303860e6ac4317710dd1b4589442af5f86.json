{"title":"เอามารันเบราว์เซอร์ ซัมซุงเปิดตัวโมดูล DDR5-7200 ความจุ 512GB คาดเริ่มวางตลาดปีนี้","link":"https://www.blognone.com/node/124367","date":1629702592000,"content":"<div><div><div><p>ซัมซุงเปิดข้อมูลโมดูลแรม DDR5-7200 ที่ความจุสูงสุด 512GB มากกว่าโมดูลแรมใหญ่สุดทุกวันนี้ที่มีขายไม่เกิน 256GB อย่างไรก็ดี สเปค DDR5-7200 ที่ควรจะกำหนดโดย JEDEC นั้นยังไม่นิ่งทำให้ไม่แน่ชัดว่าซีพียูหรือเมนบอร์ดตัวไหนจะรองรับโมดูลแรมนี้บ้าง</p>\n<p>ความพิเศษของโมดูลแรมใหม่นี้คือซัมซุงซ้อนชิปเข้าด้วยกันถึง 8 ชั้นและยังมีความหนาโดยรวมของแพ็กเกจเพียง 1 มิลลิเมตรเท่านั้น ตัวชิปแรมมีระบบแก้ไขความผิดพลาดในตัวชิป (on-die ECC) เพื่อช่วยเพิ่มผลผลิตจากโรงงาน (เพราะชิปยังใช้งานได้แม้มีความผิดพลาดบางบิต) เทคนิคนี้ทำให้อัตราข้อมูลผิดพลาดลดลงถึง 1 ล้านเท่า ชดเชยความผิดพลาดที่มากขึ้นจากการลดขนาดวงจร</p>\n<p>คาดว่าโมดูลแรมแบบ 512GB จะเริ่มผลิตเป็นจำนวนมากได้ภายในสิ้นปีนี้</p>\n<p>ที่มา - <a href=\"https://www.anandtech.com/show/16900/samsung-teases-512-gb-ddr5-7200-modules\">AnandTech</a></p>\n<p><img src=\"https://www.blognone.com/sites/default/files/externals/d84aa5a0c139762ce7116567a1749e7b.jpg\" /></p>\n<p>ภาพโดย<a href=\"https://news.samsung.com/medialibrary/global/photo/50033?album=27\">ซัมซุง</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/memory\">Memory</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f4a75ddca93aad94a80544f9c768a303860e6ac4317710dd1b4589442af5f86","category":"Thai"}