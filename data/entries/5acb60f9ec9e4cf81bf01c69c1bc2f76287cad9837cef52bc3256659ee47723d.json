{"title":"Google Cloud เปิดตัว Spot Pods รันคอนเทนเนอร์ราคาถูกบนเครื่องที่ว่างบนคลาวด์","link":"https://www.blognone.com/node/125779","date":1636574608000,"content":"<div><div><div><p>Google Cloud เปิดบริการ Spot Pods สำหรับใช้งานกับ GKE Autopilot เพื่อการรันบริการที่ต้องการประหยัดค่าใช้จ่าย และยอมรับได้ที่ pod จะถูกปิดไป</p>\n<p>ราคาของ Spot Pods อยู่ถูกกว่า pod ของ <a href=\"https://www.blognone.com/node/121390\">GKE Autopilot ปกติ</a>  ระหว่าง 60-91%  ล้อไปกับ <a href=\"https://cloud.google.com/compute/docs/instances/spot\">Spot VM</a> และคิดราตามตามแรมและซีพียูที่ใช้งานจริงตามแนวทาง GKE Autopilot ตัว pod รันได้ไม่มีอายุจำกัด แต่กูเกิลสามารถเรียกเครื่องคืนเมื่อใดก็ได้ และจะส่ง SIGTERM ให้โปรเซสในคอนเทนเนอร์รับทราบพร้อมกับให้เวลา 25ms ก่อนจะปิดเครื่องไปจริงๆ</p>\n<p>ผู้ใช้ GKE Autopilot สามารถใช้งาน Spod Pods ได้ทันที เพียงกำหนดใน node selector เพิ่มเงื่อนไข <code>cloud.google.com/gke-spot: \"true\"</code> หากสร้างเป็น Deployment ตัวบริการก็จะกลับขึ้นมาได้เองเมื่อเครื่องว่างอีกครั้ง</p>\n<p>เริ่มใช้งานได้แล้ววันนี้ แต่บริการนี้ยังอยู่ในสถานะพรีวิว และต้องการ GKE เวอร์ชั่น 1.21.4 ขึ้นไป</p>\n<p>ที่มา - <a href=\"https://cloud.google.com/blog/products/containers-kubernetes/announcing-spot-pods-for-gke-autopilot\">Google Cloud</a></p>\n<p><img src=\"https://www.blognone.com/sites/default/files/externals/50ce5e76d0c427ff1d146a83c93ac775.jpg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/kubernetes\">Kubernetes</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5acb60f9ec9e4cf81bf01c69c1bc2f76287cad9837cef52bc3256659ee47723d","category":"Thai"}