{"title":"HYBE ค่ายเพลงยักษ์ใหญ่จากเกาหลี ทลายกำแพงทางภาษา ใช้ AI แก้ไขเสียงศิลปินแปลภาษาต่าง ๆ ได้","link":"https://www.blognone.com/node/134924","date":1689846942000,"content":"<div><div><div><p>เดิมทีอุตสาหกรรมเพลง K-pop มักจะปล่อยเพลงภาษาอื่น ๆ นอกจากภาษาเกาหลี เพียงแค่ ภาษาญี่ปุ่น และ ภาษาอังกฤษ เท่านั้น  แต่ไม่นานมานี้ โปรดิวเซอร์ของ HYBE ค่ายเพลงยักษ์ใหญ่จากเกาหลีใต้ ต้นสังกัดของศิลปินระดับโลกอย่าง BTS ได้ใช้เทคโนโลยี AI เพื่อลดกำแพงทางภาษาเหล่านั้น</p>\n<p>HYBE ได้ปล่อยเพลง Masquerade ของ MIDNATT ในเดือนพฤษภาคมที่ผ่านมา ทั้งหมด 6 เวอร์ชัน (ภาษา) ได้แก่ เกาหลี อังกฤษ สเปน จีน ญี่ปุ่น และเวียดนาม</p>\n<p>HYBE ได้เปิดเผยเบื้องหลังของเพลง Masquerade ว่า พวกเขาใช้ AI ผสมผสานเสียงร้องของศิลปินเข้ากับเสียงอ่านคำร้องของเจ้าของภาษา รวมถึงแยกองค์ประกอบเสียงต่าง ๆ เช่น การออกเสียง เสียงต่ำ ระดับเสียง ความดัง เพื่อแก้ไขการออกเสียงภาษาต่างประเทศของนักร้องให้เป็นธรรมชาติยิ่งขึ้น<br />\nซึ่งเป็นการใช้ Deep Learning ที่พัฒนาโดย Supertone บริษัทเทคโนโลยีด้านเสียง AI ที่ถูก HYBE ซื้อกิจการไปในเดือนมกราคมด้วยมูลค่า 45 พันล้านวอน หรือ 1.2 พันล้านบาท</p>\n<p>นอกจากนี้ HYBE ยังระบุว่า บริษัทมีแผนที่จะทำให้ครีเอเตอร์และประชาชนทั่วไปสามารถเข้าถึงเทคโนโลยี AI บางส่วนที่ใช้ในเพลงของ MIDNATT รวมถึง Choi Jin-woo โปรดิวเซอร์ของ MIDNATT ยังกล่าวว่า เทคโนโลยีดังกล่าวอาจนำมาใช้สำหรับจุดประสงค์อื่นนอกจากด้านดนตรีได้ เช่น การใช้เป็นล่ามในการประชุมทางวิดีโอ</p>\n<p>ที่มา : <a href=\"https://www.reuters.com/technology/k-pops-biggest-music-label-hybe-looks-lift-language-barrier-with-ai-2023-07-19/\">Reuters</a>,<a href=\"https://www.techtimes.com/articles/293990/20230719/hybe-looking-to-lift-language-barriers-using-ai.htm\">TECHTIMES</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/south-korea\">South Korea</a></div><div><a href=\"/topics/music\">Music</a></div><div><a href=\"/topics/k-pop\">K-POP</a></div><div><a href=\"/topics/bts\">BTS</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef42f770d49dc88c2f1d43a4ca2b89892cd3e8cb087da29617ff9b601c2f4ed8","category":"Thai"}