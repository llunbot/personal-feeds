{"title":"iFixit ลองแกะ Surface Laptop 7 และ Surface Pro 11 ให้คะแนนซ่อมง่าย 8/10","link":"https://www.blognone.com/node/140564","date":1719303678000,"content":"<div><div><div><p>ในอดีต iFixit เคยบอกว่าอุปกรณ์ตระกูล Surface ขึ้นชื่อเรื่องการ<a href=\"https://www.blognone.com/node/104335\">แกะซ่อมเองได้ยาก และเคยได้ 0/10</a> มาแล้ว แต่ทว่าการมาของ <a href=\"https://www.blognone.com/node/131469\">Surface Pro 9</a> ทำให้คะแนนซ่อมง่ายเพิ่มขึ้นมาอย่างมากได้ 7/10</p>\n<p>ปัจจุบันอุปกรณ์รุ่นล่าสุดอย่าง Surface Laptop 7 และ Surface Pro 11 ก็วางจำหน่ายในต่างประเทศแล้ว iFixit ก็ไม่พลาดนำมาลองแกะดู ซึ่งคราวนี้ให้คะแนนซ่อมง่ายถึง 8/10 ทั้ง 2 รุ่น</p>\n<p>สำหรับ <strong>Surface Laptop 7</strong> นั้น iFixit บอกว่าเป็นอุปกรณ์ที่เป็นมิตรต่อการซ่อมแซม แทบจะตรงกันข้ามกับ Surface Laptop รุ่นดั้งเดิม แม้จะไม่ใช่โน้ตบุ๊กประเภท Framework 13 (โน้ตบุ๊กที่เน้นการออกแบบให้อัปเกรดได้ง่าย) แต่ก็ได้แรงบันดาลใจมาอย่างชัดเจน</p>\n<p><img alt=\"No Description\" src=\"https://www.blognone.com/sites/default/files/externals/8297856cee8764e3f8db7b3cd2cb52a2.jpeg\" /></p>\n<p>สิ่งแรกเมื่อถอดแผ่นด้านล่างของเครื่องที่ยึดด้วยแม่เหล็กออกคือรหัส QR ที่พาไปดูคู่มือการซ่อมบนเว็บไซต์ของ Microsoft เป็นคู่มือที่ถูกทำขึ้นตั้งแต่วันที่เปิดตัวสินค้า ต่อมาที่เจอคือสัญลักษณ์เล็ก ๆ ที่ Microsoft เรียกว่า Wayfinders ซึ่งระบุว่าส่วนประกอบต่าง ๆ ถูกยึดด้วยสกรูประเภทใด และมีปริมาณเท่าไหร่ ซึ่งทั้งหมดนี้ทำให้ถอดแยกชิ้นส่วนได้ง่ายขึ้น</p>\n<p>iFixit ยกตัวอย่างว่าหากต้องการเปลี่ยนแบตเตอรี่ก็ทำได้ง่ายมากเพราะมีสกรูและขายึดเพียงไม่กี่ตัว ในขณะที่การทำความสะอาดลมทำได้ง่ายเพียงแค่เปิดสายเคเบิล Surflink ออกแล้วคลายสกรูออก 3 ตัว</p>\n<p><em>QR Code และสัญลักษณ์ Wayfinder</em><br />\n<img alt=\"No Description\" src=\"https://www.blognone.com/sites/default/files/externals/012a67938c13307ac774803ee74e3524.jpeg\" /></p>\n<p>ส่วน <strong>Surface Pro 11</strong> ได้รับปรับปรุงให้ซ่อมง่ายขึ้นแบบเดียวกับ Surface Laptop 7 หลายอย่าง สามารถเข้าถึงไดรฟ์ M.2 ได้ผ่านฝาปิดแม่เหล็กขนาดเล็กใต้ขาตั้ง แต่ส่วนอื่นจำเป็นต้องถอดชิ้นส่วนออกโดยการแกะหน้าจอออก เมื่อแกะแล้วจะพบ QR และสัญลักษณ์ Wayfinder</p>\n<p><img alt=\"No Description\" src=\"https://www.blognone.com/sites/default/files/externals/eea84af94a0242269fa745493d4e5a3d.jpeg\" /></p>\n<p>iFixit บอกว่า Surface Pro 11 มีส่วนประกอบหลายชั้นพร้อมยกตัวอย่างว่า ถ้าหากจะเปลี่ยนแบตเตอรี่ต้องถอดสายเคเบิล Surflink และระบบการจัดการระบายความร้อนก่อนจึงจะสามารถถอดแบตเตอรี่ได้ ดูยุ่งยากกว่า Surface Laptop 7 แต่โดยรวมก็ไม่ยากเกินไป iFixit ชมว่าสายเคเบิล Surflink ประกอบกลับได้ง่ายเพราะใช้สกรู 2 ตัวเป็นที่ยึด และไม่ดูดติดแม่เหล็ก</p>\n<p><img alt=\"No Description\" src=\"https://www.blognone.com/sites/default/files/externals/72376ab128ac447a6f40810d0c8bd8b4.jpeg\" /></p>\n<p>รวม ๆ แล้ว iFixit พอใจกับความมุ่งมั่นอย่างต่อเนื่องของ Microsoft ที่ทำให้อุปกรณ์กลุ่ม Surface ซ่อมแซมได้ง่ายขึ้นขนาดนี้ แม้ว่าจะคะแนนจะไม่ถึง 10/10 ก็ตาม</p>\n<p>ที่มา - <a href=\"https://www.ifixit.com/News/96998/from-0-10-to-8-10-microsoft-puts-repair-front-and-center\">iFixit </a></p>\n</div></div></div><div><div>Topics: </div><div><div><a href=\"/topics/ifixit\">iFixit</a></div><div><a href=\"/topics/surface-laptop\">Surface Laptop</a></div><div><a href=\"/topics/microsoft-surface\">Microsoft Surface</a></div><div><a href=\"/topics/laptop\">Laptop</a></div><div><a href=\"/topics/tablet-pc\">Tablet PC</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d598d2f7bb935d207203cb7409cfcdf8e7f7ecd91e67ca1e8c2bd1b3ff601ed","category":"Thai"}