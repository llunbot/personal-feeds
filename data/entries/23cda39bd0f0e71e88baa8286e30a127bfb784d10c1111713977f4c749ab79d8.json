{"title":"Elon Musk เคยค้นประวัติแชต Slack พนักงาน Twitter หลังซื้อกิจการ ใครเคยด่าเขา จะโดนไล่ออก","link":"https://www.blognone.com/node/135759","date":1694752868000,"content":"<div><div><div><p>หนังสือชีวประวัติ Elon Musk ที่เขียนโดย Walter Isaacson เล่าถึงช่วงที่ Musk เริ่มเข้าทำงานที่ Twitter (ตอนนี้เปลี่ยนเป็น X) เขาได้สั่งให้พนักงานไปค้นหาประวัติการคุยใน Slack ของพนักงานคนอื่น เพื่อดูว่ามีพนักงานคนไหนบ้าง ที่มีแนวโน้มพูดลับหลังไม่ดีต่อ Musk ซึ่ง Keyword ที่ใช้ในการค้นหาคือ “Elon” ต่อมาพนักงานเหล่านั้นก็โดนไล่ออก</p>\n<p>Musk เคยประกาศว่าเขาสนับสนุน “Free Speech Absolutist” และการเข้าซื้อ X ก็เพื่อสร้างพื้นที่ให้คนแลกเปลี่ยนความคิดเห็นที่หลากหลายได้</p>\n<p>เดือนกรกฎาคม X ยื่นฟ้อง Center for Countering Digital Hate (CCDH) องค์กรไม่แสวงหากำไรที่คอยควบคุมคำพูด Hate Speech ทางออนไลน์ เนื่องจาก CCDH รายงานว่าแพลตฟอร์ม X เต็มไปด้วยเนื้อหาที่เป็นอันตราย ทาง X โต้ตอบว่า CCDH คัดเลือกโพสต์ที่ไม่เหมาะสมทำให้ผู้ที่จะมาลงโฆษณาไม่กล้าลง</p>\n<p>Musk ยังโทษสาเหตุที่ยอดขายโฆษณาลดลง 60% เพราะกลุ่ม Anti-Defamation League (ADL) กลุ่มสิทธิพลเมืองที่ออกมาคัดค้านลงโฆษณาในเดือนพฤศจิกายนปีที่แล้ว หลังจากที่ Musk เรียกคืนบัญชีของโดนัลด์ ทรัมป์ ต่อมา Musk เลยออกนโยบายใหม่กับพนักงานว่า การคัดค้านลงโฆษณาจะเท่ากับแบล็กเมล์ เมื่อเห็นโพสต์ที่มีเนื้อหาเกี่ยวกับแบล็กเมล์สามารถแบนได้ทันที</p>\n<p><img src=\"https://www.blognone.com/sites/default/files/externals/ac093c05f511f4cbec12239e344c0a3a.jpg\" alt /></p>\n<p>ที่มา: <a href=\"https://www.bloomberg.com/news/newsletters/2023-09-14/elon-musk-says-he-s-pro-free-speech-but-fired-twitter-staff-for-comments\">Bloomberg</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div><div><a href=\"/topics/x-company\">X.com</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23cda39bd0f0e71e88baa8286e30a127bfb784d10c1111713977f4c749ab79d8","category":"Thai"}