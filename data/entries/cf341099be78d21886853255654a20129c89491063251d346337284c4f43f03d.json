{"title":"Jim Whitehurst อดีตซีอีโอ Red Hat ยอมรับ ลาออกจาก IBM เพราะอยากเป็นซีอีโอที่อื่น","link":"https://www.blognone.com/node/123680","date":1626146170000,"content":"<div><div><div><p>เมื่อต้นเดือนนี้ มีข่าว <a href=\"https://www.blognone.com/node/123554\">Jim Whitehurst อดีตซีอีโอ Red Hat ลาออกจาก IBM หลังควบกิจการมาได้ 14 เดือน</a> สร้างความแปลกใจให้หลายคน</p>\n<p>Whitehurst เป็นแกนหลักสำคัญในการขาย Red Hat ให้ IBM และหลังควบกิจการเสร็จ เขาเข้ามารับตำแหน่งเป็นประธานบริษัท (president) ของ IBM ถือเป็นเบอร์สองของบริษัท <a href=\"https://www.blognone.com/node/114429\">ในขณะที่ IBM แต่งตั้งลูกหม้อ Arvind Krishna เป็นซีอีโอคนใหม่</a></p>\n<p>ล่าสุด Whitehurst ออกมาให้สัมภาษณ์แล้วว่า สาเหตุที่เขาลาออกจาก IBM ก็เป็นอย่างที่หลายคนคาดกัน เป็นเพราะเขาไม่มีโอกาสได้ขึ้นเป็นซีอีโอของ IBM นั่นเอง จึงลาออกเพื่อจะไปเป็นซีอีโอของ \"ที่ไหนสักแห่ง\" ซึ่งคงต้องรอดูกันว่าจะเป็นที่ไหน</p>\n<p>Whitehurst ได้รับเสียงชื่นชมอย่างมากในการปั้น Red Hat ขึ้นมายิ่งใหญ่ และถูกคาดการณ์ว่าจะได้เป็นซีอีโอของ IBM ในอนาคต แต่บอร์ด IBM กลับเลือก Arvind Krishna ที่เป็นคนในมารับตำแหน่งแทน ทำให้ Whitehurst ยอมนั่งเป็นเบอร์สองอยู่ช่วงเวลาหนึ่ง จนมั่นใจว่ากระบวนการควบรวม Red Hat เป็นไปด้วยดี ถึงประกาศลาออก</p>\n<p><img src=\"https://www.blognone.com/sites/default/files/externals/429ba0731103d59cc9e01fc5c6d825c0.jpg\" /></p>\n<p>ที่มา - <a href=\"https://www.zdnet.com/article/why-whitehurst-is-stepping-away-from-ibm/#ftag=RSSbaffb68\">ZDNet</a></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/red-hat\">Red Hat</a></div><div><a href=\"/topics/ceo\">CEO</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf341099be78d21886853255654a20129c89491063251d346337284c4f43f03d","category":"Thai"}