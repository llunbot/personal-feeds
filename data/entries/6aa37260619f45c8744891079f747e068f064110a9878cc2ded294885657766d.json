{"title":"[ลือ] ไมโครซอฟท์มั่นใจ พีซี Snapdragon X Elite แรงกว่า Apple M3 ทั้งงานทั่วไปและ AI","link":"https://www.blognone.com/node/139134","date":1712626909000,"content":"<div><div><div><p>Tom Warren นักข่าวสายไมโครซอฟท์ของ The Verge อ้างแหล่งข่าวและเอกสารภายในของไมโครซอฟท์ ระบุว่าไมโครซอฟท์มั่นใจอย่างมากที่พีซี Snapdragon X Elite ที่จะออกสู่ตลาดในเร็วๆ นี้ สามารถเอาชนะชิป Apple M3 ของแอปเปิลได้</p>\n<p>ไมโครซอฟท์พยายามผลักดันพีซีพลัง Arm มาหลายปีแต่ไม่ประสบความสำเร็จ การมาถึงของ <a href=\"https://www.blognone.com/node/136385\">Snapdragon X Elite ที่คุยว่ามีประสิทธิภาพเพิ่มขึ้นอย่างก้าวกระโดด</a> น่าจะช่วยแก้ปัญหานี้ได้</p>\n<p>จากเอกสารของไมโครซอฟท์ระบุว่า พีซีรุ่นใหม่จะเอาชนะ Apple M3 ได้ทั้งประสิทธิภาพซีพียู, การเร่งความเร็วงาน AI หรือแม้แต่การรันแอพ x86 เดิมผ่านอีมูเลเตอร์ ซึ่งไมโครซอฟท์บอกว่าเร็วกว่า Rosetta 2 ของแอปเปิล</p>\n<p>ไมโครซอฟท์ยังจะมีแอพตัวใหม่ชื่อ AI Explorer ที่ใช้พลังชิป NPU ช่วยสแกนหาข้อมูลใน timeline หรือประวัติการใช้แอพย้อนหลังของเรา แบบเดียวกับ<a href=\"https://www.blognone.com/node/98594\">ฟีเจอร์ Timeline ของ Windows 10</a> ที่ถูกยกเลิกไป</p>\n<p>ตามแผนของไมโครซอฟท์จะแถลงข่าวเรื่อง AI PC ในวันที่ 20 พฤษภาคม คาดกันว่าจะเปิดตัว Surface Pro 10 เวอร์ชันที่ใช้ Snapdragon X Elite หลังเปิดตัว <a href=\"https://www.blognone.com/node/138847\">Surface Pro 10 รุ่น x86 สำหรับภาคธุรกิจไปก่อนแล้ว</a></p>\n<p>ที่มา - <a href=\"https://www.theverge.com/2024/4/8/24116587/microsoft-macbook-air-surface-arm-qualcomm-snapdragon-x-elite\">The Verge</a></p>\n<p><img src=\"https://www.blognone.com/sites/default/files/externals/e68e76c25684c09c736e73fa3576c2eb.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/snapdragon\">Snapdragon</a></div><div><a href=\"/topics/apple-m3\">Apple M3</a></div><div><a href=\"/topics/arm-pc\">ARM PC</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6aa37260619f45c8744891079f747e068f064110a9878cc2ded294885657766d","category":"Thai"}