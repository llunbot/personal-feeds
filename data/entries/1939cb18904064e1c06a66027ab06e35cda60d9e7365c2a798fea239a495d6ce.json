{"title":"พอทีธนูปักเข่า NVIDIA เปิดบริการ AI สำหรับเกม สร้าง NPC คุยได้สมจริง","link":"https://www.blognone.com/node/134056","date":1685350857000,"content":"<div><div><div><p>NVIDIA เปิดบริการ NVIDIA Avatar Cloud Engine (ACE) for Games ชุดปัญญาประดิษฐ์สำหรับการพัฒนาตัวละครในเกม non-playable characters (NPCs) ให้สามารถตอบสนองได้สมจริง</p>\n<p>ACE for Games เป็นชุดบริการเดิมที่เคยเปิดตัวมาก่อนหน้านี้แล้ว โดยเน้น 3 ด้านคือ เสียงพูด, บทสนทนา, และท่าทางหน้าตาของตัวละคร ผ่านเทคโนโลยี 3 ตัว ได้แก่</p>\n<ul>\n<li>NVIDIA NeMo ชุดพัฒนาโมเดลปัญญาประดิษฐ์ภาษาขนาดใหญ่ เพื่อให้สร้างบทสนทนาได้ตามเนื้อเรื่องในเกม โดยสามารถกำหนดหัวข้อไม่ให้พูดนอกเรื่องได้</li>\n<li>NVIDIA Riva สำหรับแปลงเสียงเป็นข้อความและข้อความเป็นเสียง ทำให้อนาคตผู้เล่นสามารรถพูดกับตัวละคร NPC ได้โดยตรง</li>\n<li>NVIDIA Omniverse Audio2Face แปลงเสียงออกมาเป็นใบหน้าตัวละคร สามารถเชื่อมต่อกับ Unreal Engine 5 ได้ในตัว</li>\n</ul>\n<p>บริษัทเกมสามารถเลือกใช้บริการ ACE for Games นี้ผ่านคลาวด์ของ NVIDIA หรือจะติดตั้งบนเซิร์ฟเวอร์ของตัวเองก็ได้ ในการเปิดตัวครั้งนี้มีค่ายเกมเริ่มนำเทคโนโลยีบางส่วนไปใช้งานแล้ว แต่มักจะจำกัดอยู่กับ Audio2Face เป็นหลัก</p>\n<p>ที่มา - <a href=\"https://nvidianews.nvidia.com/news/nvidia-ace-for-games-sparks-life-into-virtual-characters-with-generative-ai\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/82034612503845289c461b15d6d33e18.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1939cb18904064e1c06a66027ab06e35cda60d9e7365c2a798fea239a495d6ce","category":"Thai"}