{"title":"เปิดตัว Surface Laptop รุ่น 13 นิ้ว น้ำหนัก 1.22 กก. เบากว่ารุ่น 13.8 นิ้ว, ราคา 899 ดอลลาร์","link":"https://www.blognone.com/node/146287","date":1746543259000,"content":"<div><div><div><p>นอกจาก <a href=\"https://www.blognone.com/node/146285\">Surface Pro 12 นิ้ว</a> ไมโครซอฟท์ยังเปิดตัว <strong>Surface Laptop รุ่น 13 นิ้ว</strong> น้องเล็กที่สุดในซีรีส์ โดยเล็กกว่า <a href=\"https://www.blognone.com/node/139854\">Surface Laptop 7 รุ่น 13.8 นิ้วของปีที่แล้ว</a> เท่ากับว่าตอนนี้ Surface Laptop มีขายทั้งหมด 3 ขนาดคือ 13, 13.8, 15 นิ้ว</p>\n<p>แน่นอนว่าเครื่องเล็กลง น้ำหนักก็เบาลงด้วย โดย Surface Laptop รุ่น 13 นิ้วหนัก 1.22 กิโลกรัม เทียบกับรุ่น 13.8 นิ้วที่หนัก 1.34 กิโลกรัม และ 15 นิ้ว หนัก 1.66 กิโลกรัม ไมโครซอฟท์เรียกรุ่น 13 นิ้วว่าเป็น \"our thinnest and lightest Surface Laptop\" เช่นกัน</p>\n<p>สเปกของ Surface Laptop 13 นิ้ว ใกล้เคียงกับ Surface Pro รุ่น 12 นิ้ว เพราะเป็นสเปกต่ำลงมาเพื่อทำราคาเหมือนกัน ซีพียูเป็น Snapdragon X Plus รุ่น 8 คอร์ (รุ่น 13.8 นิ้วเป็น 10 คอร์), แรม 16GB LPDDR5x, สตอเรจ 256/512GB, เว็บแคม 1080p ไม่รองรับ Windows Hello, แบตเตอรี่ใช้ได้สูงสุด 23 ชั่วโมง</p>\n<p>หน้าจอของ Surface Laptop 13 นิ้ว เป็นจอสัมผัส PixelSense ความละเอียด 1920x1080, อัตราคอนทราสต์ 1000:1, อัตรารีเฟรช 60Hz, ความสว่างสูงสุด 400 nits ภาพรวมสเปกจอต่ำลงจากรุ่น 13.8 นิ้ว</p>\n<p>Surface Laptop 13 นิ้ว มีให้เลือก 2 ความจุคือ 256GB ราคา 899 ดอลลาร์ และ 512GB ราคา 999 ดอลลาร์ มีให้เลือก 3 สีคือ Platinum, Ocean, Violet</p>\n<p>ที่มา - <a href=\"https://blogs.windows.com/devices/2025/05/06/introducing-all-new-surface-copilot-pcs-the-surface-pro-12-inch-and-surface-laptop-13-inch/?OCID=cge_osocial\">Microsoft Blog</a></p>\n<p><img alt=\"No Description\" src=\"https://www.blognone.com/sites/default/files/externals/7e33530d588e94b7d1933d54ecf455d1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5db4a770084e52fcef832403b9eb260d.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4bdbf2a2713fcd28b4dcff28fbc5c6d9.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/96245b6861ee208aba4e1a007496fa6c.jpg\" /></p>\n</div></div></div><div><div>Topics: </div><div><div><a href=\"/topics/surface-laptop\">Surface Laptop</a></div><div><a href=\"/topics/microsoft-surface\">Microsoft Surface</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8f3f71a439bc9dec5ae39f782ce69ce89eb7da0272cdbf72557841709d8e258","category":"Thai"}