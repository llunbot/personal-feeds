{"title":"[ลือ] ฮาร์ดแวร์ Xbox รุ่นหน้า มีทั้งคอนโซลแบบดั้งเดิม และเครื่องเล่นเกมพกพา","link":"https://www.blognone.com/node/142147","date":1727141615000,"content":"<div><div><div><p>เว็บไซต์ Windows Central อ้างแหล่งข่าวภายในของตัวเองว่า ฮาร์ดแวร์ Xbox รุ่นหน้าจะมีด้วยกันอย่างน้อย 2 รุ่นย่อย ได้แก่ คอนโซลแบบดั้งเดิมที่ต่อจาก Xbox Series X และเครื่องเล่นเกมพกพาตัวแรกของไมโครซอฟท์ ลักษณะเดียวกับ Steam Deck</p>\n<p>Windows Central คาดเดาว่าไมโครซอฟท์น่าจะเปิดตัวฮาร์ดแวร์เจ็นใหม่ในเดือนพฤศจิกายน 2026 ซึ่งเป็นโอกาสครบรอบ 25 ปีของ Xbox รุ่นแรก (เปิดตัวปี 2001)</p>\n<p>Sarah Bond ประธานของ Xbox <a href=\"https://www.blognone.com/node/138229\">เคยให้ข่าวไว้เมื่อต้นปี ยืนยันว่ากำลังพัฒนาฮาร์ดแวร์คอนโซลรุ่นใหม่</a> ที่จะมีสมรรถนะเพิ่มแบบก้าวกระโดด ส่วน Phil Spencer ซีอีโอของ Microsoft Gaming ก็<a href=\"https://www.blognone.com/node/138921\">เคยพูดถึงคอนโซลพกพา</a> <a href=\"https://www.blognone.com/node/140268\">อยู่หลายครั้ง</a></p>\n<p>ช่วงปลายปีนี้ <a href=\"https://www.blognone.com/node/140250\">ไมโครซอฟท์มีอัพเดตเล็กของ Xbox Series X|S</a> โดยเพิ่มตัวเลือกสตอเรจ 2TB และเพิ่มตัวเลือกสีขาว/ดำ แต่ยืนยันว่าเจ็นนี้ไม่มีอัพเดตใหญ่แบบเดียวกับ <a href=\"https://www.blognone.com/node/141946\">PS5 Pro</a> อีกแล้ว</p>\n<p>ที่มา - <a href=\"https://www.windowscentral.com/gaming/xbox/were-building-plans-for-the-25th-anniversary-of-halo-and-xbox-microsoft-confirms-in-a-new-interview-we-have-such-a-rich-heritage-you-have-to-celebrate-that\">Windows Central</a></p>\n<p><img src=\"https://www.blognone.com/sites/default/files/externals/51673895a32b3472d05b81b26805ae45.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div><div><a href=\"/topics/rumors\">Rumors</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f16150343e0b3f257ae95bef0e97744322ba691060cc4b53cd397648618f885","category":"Thai"}