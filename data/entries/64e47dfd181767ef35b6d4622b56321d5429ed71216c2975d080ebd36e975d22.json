{"title":"ไมโครซอฟท์ประกาศจัดงาน Microsoft Build และงานอื่น ๆ ในปี 2024","link":"https://www.blognone.com/node/138766","date":1710780048000,"content":"<div><div><div><p>ไมโครซอฟท์ประกาศจัดงาน <a href=\"https://build.microsoft.com\">Microsoft Build</a> ในวันที่ 21 - 23 พ.ค. 2567 ที่ซีแอตเทิลและออนไลน์</p>\n<p>Microsoft Build เป็นงานประชุมที่รวบรวมบรรดานักพัฒนาจากทุก ๆ สายงานทั่วโลก มาร่วมรับฟังวิสัยทัศน์และติดตามการเปิดตัวเทคโนโลยีใหม่ ๆ ของไมโครซอฟท์ ซึ่งจัดขึ้นเป็นประจำทุกปี โดยเราคงได้เห็นการเปิดตัวฟีเจอร์ใหม่ที่น่าสนใจใน Microsoft Cloud, Copilot, Azure AI, Fabric, Windows และเครื่องมืออื่น ๆ สำหรับนักพัฒนา</p>\n<p><img alt=\"No Description\" src=\"https://www.blognone.com/sites/default/files/externals/26e2e941e01933ee01c4ab3fb884bf65.png\" /></p>\n<p>นอกจากนี้ ไมโครซอฟท์ก็ยังมีกิจกรรม <a href=\"https://aka.ms/Learn-AISC-TH\">AI Skills Challenge</a> เพื่ออัปสกิลด้าน AI และรับสิทธิ์สอบ Certifications ฟรี รวมถึงการประกาศวันที่จัดงานประชุมอื่น ๆ ในปี 2024 ดังนี้</p>\n<ul>\n<li><strong><a href=\"https://envision.microsoft.com\">Microsoft AI Tour</a> สำหรับผู้นำทางธุรกิจและนักพัฒนา:</strong> งานหลายวันในประเทศต่าง ๆ</li>\n<li><strong><a href=\"https://inspire.microsoft.com\">Microsoft Inspire</a> สำหรับพันธมิตร:</strong> งานออนไลน์ในเดือนก.ค. 2567</li>\n<li><strong><a href=\"https://ignite.microsoft.com\">Microsoft Ignite</a> สำหรับผู้เชี่ยวชาญด้านไอทีและนักพัฒนา:</strong> วันที่ 18 - 22 พ.ย. 2567 ที่ชิคาโกและออนไลน์</li>\n</ul>\n<p>อีกหนึ่งงานสำหรับนักพัฒนาที่จะจัดในเดือนเดียวกันคือ <a href=\"https://www.blognone.com/node/138713\">Google I/O</a> (14 พ.ค. 2567)</p>\n<p>ที่มา - <a href=\"https://build.microsoft.com\">Microsoft Build</a> และ <a href=\"https://blogs.microsoft.com/blog/2024/02/28/join-us-in-2024-events-to-get-your-teams-ai-ready\">Official Microsoft Blog</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/microsoft-build\">Microsoft Build</a></div><div><a href=\"/topics/developer\">Developer</a></div><div><a href=\"/topics/event\">Event</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64e47dfd181767ef35b6d4622b56321d5429ed71216c2975d080ebd36e975d22","category":"Thai"}