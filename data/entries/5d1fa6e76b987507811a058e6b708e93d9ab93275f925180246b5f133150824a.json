{"title":"Applied Materials อาจยกเลิกหรือเลื่อนแผนสร้างศูนย์ R&D ใหม่ เนื่องจากไม่ได้เงินสนับสนุนจากรัฐบาลสหรัฐ","link":"https://www.blognone.com/node/139132","date":1712623821000,"content":"<div><div><div><p>มีรายงานว่า Applied Materials บริษัทผู้ผลิตเครื่องจักรสำหรับใช้ในการผลิตชิปรายใหญ่ของอเมริกา อาจเลื่อนหรือยกเลิกแผนก่อสร้างศูนย์วิจัยและพัฒนาแห่งใหม่ในซิลิคอนแวลลีย์ เนื่องจากอาจไม่ได้รับเงินสนับสนุนจากรัฐบาลสหรัฐ ตามกฎหมายส่งเสริมการผลิตชิปในประเทศ CHIPS Act</p>\n<p>ก่อนหน้านี้ Applied Materials ประกาศแผนสร้างศูนย์วิจัยและพัฒนาแห่งใหม่ มูลค่าโครงการประมาณ 4 พันล้านดอลลาร์ คาดว่าจะสร้างงานประมาณ 2,000 ตำแหน่ง และอีกมากกว่าหมื่นตำแหน่งในส่วนที่เกี่ยวข้อง ซึ่งทาง Applied Materials ก็ได้ยื่นคำขอรับเงินสนับสนุนด้วย โดยบอกว่าเป็นสิ่งจำเป็น</p>\n<p>อย่างไรก็ตามสหรัฐได้ปรับเงื่อนไขการให้เงินสนับสนุนโครงการภายใต้ CHIPS Act เมื่อปีที่ผ่านมา โดยจะให้เงินทุนเฉพาะโครงการที่เกี่ยวข้องกับกระบวนการผลิตชิป ทำให้โครงการที่เป็นการสร้างสำนักงานวิจัยและพัฒนา ที่ไม่มีการผลิตเลย จะไม่เข้าข่ายที่ได้รับเงินสนับสนุน ซึ่งทาง Applied Materials ก็เรียกร้องว่าสิ่งที่รัฐบาลควรสนับสนุน ไม่ใช่แค่ส่งเสริมให้มีการผลิต แต่ต้องส่งเสริมการวิจัยพัฒนาเพื่อให้อเมริกามีเทคโนโลยีรองรับสำหรับการสร้างชิปรุ่นใหม่ด้วย</p>\n<p>ที่มา: <a href=\"https://www.sfchronicle.com/politics/article/applied-materials-semiconductors-19391559.php\">San Francisco Chronicle</a> ภาพ <a href=\"https://ir.appliedmaterials.com/news-releases/news-release-details/applied-materials-launches-multibillion-dollar-rd-platform\">Applied Materials</a></p>\n<p><img alt=\"No Description\" src=\"https://www.blognone.com/sites/default/files/externals/70dd7518e8132280f1583eeda4fe2435.jpeg\" /></p>\n</div></div></div><div><div>Topics: </div><div><div><a href=\"/topics/applied-materials\">Applied Materials</a></div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d1fa6e76b987507811a058e6b708e93d9ab93275f925180246b5f133150824a","category":"Thai"}