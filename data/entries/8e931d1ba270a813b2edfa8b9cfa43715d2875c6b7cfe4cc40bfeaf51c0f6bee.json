{"title":"Shuhei Yoshida ประกาศเกษียณอายุจาก PlayStation หลังทำงานมานาน 31 ปี","link":"https://www.blognone.com/node/143352","date":1732686716000,"content":"<div><div><div><p>Shuhei Yoshida หนึ่งในคีย์แมนคนสำคัญฝั่งญี่ปุ่นของ PlayStation ประกาศเกษียณอายุ หลังทำงานกับ PlayStation มานาน 31 ปี</p>\n<p>Yoshida เป็นหนึ่งในทีมผู้สร้าง PS1 ที่นำโดย Ken Kutanagi ตั้งแต่ปี 1993 งานแรกๆ ของเขาคือเจรจาพูดคุยกับสตูดิโอเกมต่างๆ ในญี่ปุ่น เขาจึงเติบโตขึ้นมาในสายงานด้านซอฟต์แวร์ และมีบทบาทบนเวทีงานแถลงข่าวต่างๆ ของ PlayStation มาโดยตลอด เขาดำรงตำแหน่งสูงสุดเป็นหัวหน้า PlayStation Studios คุมสตูดิโอเกมภายในทั้งหมดในยุค PS3/PS4 ก่อนที่ปี 2019 เขาย้ายมาตำแหน่ง Head of Indies Initiative ดูธุรกิจฝั่งสตูดิโอเกมอิสระภายนอก ซึ่งเป็นกลุ่มนักพัฒนาที่เขาอยากช่วยสนับสนุน หลังประสบความสำเร็จกับการจัดจำหน่ายเกม Journey ที่ชนะรางวัลเกมยอดเยี่ยมแห่งปีหลายสถาบัน เอาชนะเกมระดับ AAA จำนวนมาก</p>\n<p>Yoshida บอกว่าหลังทำงานมาครบ 30 ปีก็คิดว่าถึงเวลาที่ควรไปทำอย่างอื่นบ้างแล้ว ทีมผู้บริหารชุดใหม่ของ PlayStation แข็งแกร่งมากพอที่จะปล่อยวางได้อย่างสบายใจ เขาเกษียณอายุจาก Sony Interactive Entertainment อย่างเป็นทางการในวันที่ 15 มกราคม 2025</p>\n<p>ที่มา - <a href=\"https://blog.playstation.com/2024/11/26/all-good-things-a-look-back-at-shuhei-yoshidas-31-years-with-playstation/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/cfaffdde6cb17c507d18294ecc61f7f9.jpg\" /></p>\n<blockquote><p>Please listen to this podcast &lt;3 <a href=\"https://t.co/aQmYxec1Bw\">https://t.co/aQmYxec1Bw</a></p>\n<p>— Shuhei Yoshida (@yosp) <a href=\"https://twitter.com/yosp/status/1861561114020196716?ref_src=twsrc%5Etfw\">November 27, 2024</a></p></blockquote>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e931d1ba270a813b2edfa8b9cfa43715d2875c6b7cfe4cc40bfeaf51c0f6bee","category":"Thai"}