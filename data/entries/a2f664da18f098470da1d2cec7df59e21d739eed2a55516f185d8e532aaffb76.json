{"title":"Brave เผย จำนวนดาวน์โหลดเบราว์เซอร์บน iOS ที่ยุโรปเพิ่มสูงขึ้น หลัง Apple เปิดให้ตั้งค่าเริ่มต้นง่ายขึ้น","link":"https://www.blognone.com/node/138674","date":1710330197000,"content":"<div><div><div><p>เบราว์เซอร์ Brave เปิดเผยตัวเลขจำนวนการติดตั้งบน iPhone ที่เพิ่มขึ้นอย่างโดดเด่นในภูมิภาคยุโรป หลังจาก iOS 17.4 ของแอปเปิลเปิดให้อัพเดตสำหรับผู้ใช้งานทั่วไป ซึ่งมาพร้อม<a href=\"https://www.blognone.com/node/137876\">คุณสมบัติ</a>ให้ผู้ใช้งานตั้งค่าเบราว์เซอร์เริ่มต้นได้ง่ายขึ้น ตามกฎหมายดิจิทัล DMA ของสหภาพยุโรป</p>\n<p>ใน iOS 17.4 ผู้ใช้งานในกลุ่มประเทศยุโรปจะได้หน้าจอแสดงรายการเบราว์เซอร์ให้เลือกเป็นค่าเริ่มต้น เมื่อเริ่มใช้งานครั้งแรก ซึ่ง Brave ก็เป็นหนึ่งในตัวเลือกนั้น</p>\n<p>กราฟของ Brave แสดงให้เห็นว่ามีจำนวนดาวน์โหลดเพิ่มมาถึงกว่า 5,000 ครั้ง เฉพาะใน App Store ภูมิภาคยุโรป</p>\n<p>Brave โพสต์ใน X ว่ากราฟที่เพิ่มสูงนี้ สะท้อนว่าที่ผ่านมาทำไมระบบปฏิบัติการมือถือจึงต้องพยายามบล็อกเบราว์เซอร์ทางเลือกอื่น พร้อม<a href=\"https://twitter.com/brave/status/1767643228994425273\">เรียกร้อง</a>ให้กูเกิลปฏิบัติในมาตรฐานเดียวกัน</p>\n<p>ที่มา: <a href=\"https://www.bleepingcomputer.com/news/technology/brave-sharp-increase-in-installs-after-ios-dma-update-in-eu/\">Bleeping Computer</a></p>\n<p><img src=\"https://www.blognone.com/sites/default/files/externals/bb1c825b720c42133ea108b518c782e3.jpg\" /></p>\n<blockquote><p>Why did Apple and Google make it hard to switch default browsers for so many years?Because it's a powerful way to block competitors.Just look at what happened to Brave installs on iPhone in the EU when Apple rolled out a new default browser choice screen on March 6th: <a href=\"https://t.co/Wefz4mCHGi\">pic.twitter.com/Wefz4mCHGi</a></p>\n<p>— Brave Software (@brave) <a href=\"https://twitter.com/brave/status/1767643225773215918?ref_src=twsrc%5Etfw\">March 12, 2024</a></p></blockquote>\n</div></div></div><div><div>Topics: </div><div><div><a href=\"/topics/brave\">Brave</a></div><div><a href=\"/topics/ios-17\">iOS 17</a></div><div><a href=\"/topics/browser\">Browser</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2f664da18f098470da1d2cec7df59e21d739eed2a55516f185d8e532aaffb76","category":"Thai"}