{"title":"ศาลอุทธรณ์รับรองคำสั่งแบน TikTok ในอเมริกา ทำให้เดดไลน์ขายกิจการยังเป็น 19 มกราคมปีหน้า","link":"https://www.blognone.com/node/143508","date":1733541305000,"content":"<div><div><div><p>ศาลอุทธรณ์แห่งรัฐบาลกลางสหรัฐออกคำสั่งรับรอง ว่า<a href=\"https://www.blognone.com/node/139399\">การสั่งแบน TikTok</a> โดยรัฐสภาฯ นั้นชอบด้วยกฎหมาย ไม่ได้ขัดกับหลักรัฐธรรมนูญ<a href=\"https://www.blognone.com/node/139632\">ตามที่ TikTok ฟ้องกลับ</a> ทำให้กำหนดเวลาที่ TikTok ต้องขายกิจการในอเมริกา ยังคงเป็น 19 มกราคม 2025 เหมือนเดิม มิฉะนั้นแพลตฟอร์มจะถูกแบนในประเทศสหรัฐอเมริกา</p>\n<p>ผู้พิพากษา Douglas Ginsburg อธิบายว่ารัฐธรรมนูญนั้นปกป้องสิทธีเสรีภาพการแสดงในสหรัฐอเมริกา คำสั่งของรัฐบาลสหรัฐที่ออกมานั้น ก็เพื่อปกป้องเสรีภาพจากการรุกรานของต่างชาติ และเพื่อจำกัดการเข้าถึงข้อมูลของประชาชนในประเทศ</p>\n<p>โฆษกของ TikTok บอกว่าบริษัทจะอุทธรณ์ต่อศาลฎีกาสูงสุด โดยหวังว่าศาลฎีกาที่มีประวัติการตัดสินเพื่อปกป้องผลประโยชน์ประชาชนในประเทศ จะตัดสินใจในเรื่องที่สำคัญนี้ได้เช่นกัน และย้ำว่าข้อกล่าวหาทั้งหมดไม่มีหลักฐานที่ชัดเจนพอ</p>\n<p>ผู้เชี่ยวชาญด้านกฎหมายให้ความเห็นว่ามีโอกาสสูงที่ศาลฎีกาจะปฏิเสธการพิจารณาคดีนี้ซ้ำอีกครั้ง อย่างไรก็ตามมีข่าวว่า Donald Trump ว่าที่ประธานาธิบดีสหรัฐคนใหม่ <a href=\"https://www.blognone.com/node/143097\">อาจยกเลิกคำสั่งนี้</a>เมื่อเข้ารับตำแหน่ง โดยกำหนดมีพิธีสาบานตนวันที่ 20 มกราคม 2025</p>\n<p>ที่มา: <a href=\"https://www.wsj.com/politics/policy/tik-tok-congress-ban-court-ruling-1f0d6837\">The Wall Street Journal</a></p>\n<p><img src=\"https://www.blognone.com/sites/default/files/externals/846fa1168386257b7d643cf7cecb3cd9.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/lawsuits\">Lawsuits</a></div><div><a href=\"/topics/censorship\">Censorship</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9be1c2c693244dfab53e28222b70fbedd588f830686ae474229e1e437e15f6bc","category":"Thai"}