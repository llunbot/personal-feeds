{"title":"ไม่ได้โม้ Snapdragon 8 Elite แรงที่สุดในโลก คะแนนมัลติคอร์แรงกว่า A18 Pro ถึง 27%","link":"https://www.blognone.com/node/142698","date":1729566387000,"content":"<div><div><div><p>จากข่าว <a href=\"https://www.blognone.com/node/142695\">Qualcomm เปิดตัวชิป Snapdragon 8 Elite</a> ที่คุยว่าเป็นชิปมือถือที่แรงที่สุดในตอนนี้</p>\n<p>เว็บไซต์​ Android Authority ได้ตัวเลขเบนช์มาร์คจาก Qualcomm ที่รันทดสอบกับมือถือรุ่นต้นแบบ (reference smartphone) ทำให้เราพอได้มองเห็นภาพกันว่า Snapdragon 8 Elite มีสมรรถนะแค่ไหน</p>\n<p>การทดสอบ Geekbench 6 พบว่า Snapdragon 8 Elite ได้คะแนนแบบคอร์เดี่ยวน้อยกว่า Apple A18 Pro เล็กน้อย (ประมาณ 4%) แต่ชิปทั้งสองตัวก็นำหน้าชิปอื่นในท้องตลาดไปไกล ส่วนคะแนนมัลติคอร์นั้น Snapdragon 8 Elite เอาชนะ A18 Pro ได้เยอะถึง 27% ซึ่งปัจจัยสำคัญมาจากจำนวนคอร์ประสิทธิภาพสูงของ Snapdragon 8 Elite มีเยอะกว่า (6 คอร์​ เทียบกับของ A18 Pro มี 4 คอร์)</p>\n<p>ฝั่งคะแนนจีพียูนั้น Qualcomm ไม่ได้เผยตัวเลขรันเทียบกับ A18 Pro ออกมา มีแต่ตัวเลขเทียบกับ Snapdragon 8 Gen 3 ซึ่งก็แน่นอนว่า Snapdragon 8 Elite เอาชนะได้แบบสบายๆ</p>\n<p>ที่มา - <a href=\"https://www.androidauthority.com/snapdragon-8-elite-benchmarks-3492368/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/88d775c5c4ad80ac704550c17ace1c8b.png\" /></p>\n<p><img alt=\"No Description\" src=\"https://www.blognone.com/sites/default/files/externals/1e8d03ec78cd45ced7e5f6d435ab4a34.png\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/soc\">SoC</a></div><div><a href=\"/topics/qualcomm\">Qualcomm</a></div><div><a href=\"/topics/apple-a18\">Apple A18</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c69f8131c82e6445ee7eb2d389cde3d40e28028b261130a444c7b9025ba08568","category":"Thai"}