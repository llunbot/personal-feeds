{"title":"[ลือ] Apple พัฒนากระดิ่งประตูบ้านอัจฉริยะ ปลดล็อกด้วย Face ID","link":"https://www.blognone.com/node/143791","date":1734880360000,"content":"<div><div><div><p>ข่าวลือสินค้าใหม่แอปเปิลประจำสัปดาห์โดย Mark Gurman แห่ง Bloomberg คนเดิม ครั้งนี้เป็นอุปกรณ์สมาร์ทโฮมอีกหนึ่งอย่างที่แอปเปิลมีแผนผลิตขาย นั่นคือกริ่งประตูบ้านอัจฉริยะ (Smart Home Doorbell) ซึ่งมีจุดขายแตกต่างจากสินค้าในตลาดคือรองรับการรู้จำใบหน้าขั้นสูง</p>\n<p>วิธีการทำงานของกริ่งประตูบ้านนี้ก็คือใช้การสแกนใบหน้าผู้ใช้งานเพื่อปลดล็อก คล้ายกับการทำงาน Face ID ใน iPhone</p>\n<p>อย่างไรก็ตามแอปเปิลมีแผนพัฒนาเฉพาะส่วนกริ่งประตูและการปลดล็อกด้วยใบหน้าเท่านั้น แต่ตัวล็อกจะร่วมมือกับบริษัทผู้ผลิตรายอื่น ซึ่ง Gurman บอกว่าแอปเปิลอาจเลือกร่วมมือกับผู้ผลิตเพียงรายเดียว สถานะของโครงการนี้ยังอยู่ในขั้นต้น คาดว่าสินค้าจะออกสู่ตลาดได้เร็วที่สุดก่อนสิ้นปีหน้า</p>\n<p>ที่มา: <a href=\"https://www.bloomberg.com/news/newsletters/2024-12-22/apple-explores-amazon-ring-doorbell-competitor-with-face-id-airpods-heart-rate\">Bloomberg</a> ภาพ Ring Video Dorbells</p>\n<p><img src=\"https://www.blognone.com/sites/default/files/externals/aa8b7d54417e900efe0e42c7e4e15874.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/smart-home\">Smart Home</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e646062334e98d4987e2cbafca8488b3e74c8bb379a61a7392671dc5b321dd1d","category":"Thai"}