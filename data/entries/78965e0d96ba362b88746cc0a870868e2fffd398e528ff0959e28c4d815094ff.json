{"title":"เปิดตัว Microsoft Discovery แพลตฟอร์มผู้ช่วย AI สำหรับงานวิจัยทางวิทยาศาสตร์","link":"https://www.blognone.com/node/146619","date":1748243269000,"content":"<span>เปิดตัว Microsoft Discovery แพลตฟอร์มผู้ช่วย AI สำหรับงานวิจัยทางวิทยาศาสตร์</span>\n\n  <div>\n    <div>Body</div>\n              <div><p>เก็บตกประกาศคั่งค้างจากงาน Microsoft Build 2025 ของใหม่อีกอย่างที่เปิดตัวในงานคือ <strong>Microsoft Discovery</strong> ไม่ใช่ช่องสารคดีแต่ก็คล้ายๆ เพราะเป็นแพลตฟอร์ม AI สำหรับการค้นคว้าวิจัยทางวิทยาศาสตร์</p>\n<p>หน้าตาของ Microsoft Discovery คล้ายๆ กับ Copilot Studio เป็นการนำโมเดล LLM มาใช้งาน แต่ดัดแปลงให้เหมาะกับงานด้านวิทยาศาสตร์ที่มีข้อมูลเฉพาะทาง แพลตฟอร์มจะนำแหล่งข้อมูลจากงานวิจัยในสาขาที่เกี่ยวข้อง มาหาความเชื่อมโยงกับข้อมูลของหน่วยงาน (เช่น สถาบันวิจัย หรือ ทีมวิจัยของบริษัทเอกชน) ในรูปของ graph-based แล้วเอา LLM เข้าไปอ่านด้วยโหมดการให้เหตุผล (reasoning) โดยแสดงให้เห็นชัดเจนว่า เหตุผลที่อ้างนั้นมาจากแหล่งข้อมูลใด</p>\n<p>ไมโครซอฟท์บอกว่าผลที่ได้คือ AI จะมีสถานะเป็น research agent ช่วยงานวิจัย เหมือนเป็นเพื่อนร่วมวิจัยด้วยอีกคนหนึ่ง ตอนนี้หน่วยงานวิจัยของไมโครซอฟท์เองคือ Microsoft Research นำแพลตฟอร์ม Discovery ไปใช้งาน และค้นพบวัสดุสำหรับแบตเตอรี่แบบ solid-state electrolyte ที่ใช้ลิเทียมลดลงจากเดิม 70% นอกจากนี้ยังมีบริษัทยักษ์ใหญ่อย่าง GSK, Estée Lauder, Unilever เริ่มนำไปใช้งานแล้ว</p>\n<p>ที่มา - <a href=\"https://azure.microsoft.com/en-us/blog/transforming-rd-with-agentic-ai-introducing-microsoft-discovery/\">Microsoft</a></p>\n<p><img src=\"https://www.blognone.com/sites/default/files/files-2025/2025-05/ms-discovery2.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 26/05/2025 - 14:07</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78965e0d96ba362b88746cc0a870868e2fffd398e528ff0959e28c4d815094ff","category":"Thai"}