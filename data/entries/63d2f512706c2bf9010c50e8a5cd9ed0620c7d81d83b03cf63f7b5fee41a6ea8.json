{"title":"ออสเตรเลียเล็งออกกฎ โซเชียลมีเดียต้องได้รับความยินยอมจากผู้ปกครองก่อนเด็กอายุต่ำกว่า 16 ปีเข้าใช้","link":"https://www.blognone.com/node/125448","date":1635151916000,"content":"<div><div><div><p>ออสเตรเลียกำลังวางแผนร่าง Online Privacy Bill กฎหมายบังคับให้โซเชียลมีเดีย ต้องได้รับความยินยอมจากผู้ปกครอง ก่อนที่ผู้ใช้งานอายุต่ำกว่า 16 ปีจะเช้าใช้งาน และจะมีค่าปรับหากบริษัทโซเชียลไม่ปฏิบัติตามกฎ โดยกฎนี้ตั้งใจว่าจะบังคับใช้กับแพลตฟอร์มออนไลน์ ตั้งแต่ Facebook Reddit WhatsApp รวมถึงแอปหาคู่ต่างๆ</p>\n<p>ออสเตรเลียเป็นอีกหนึ่งในประเทศที่มีความเข้มงวดกับแพลตฟอร์มออนไลน์ และมีความพยายามจะควบคุม Big Tech และหากกฎนี้มีผลบังคับใช้ จะทำให้ออสเตรเลียกลายเป็นหนึ่งในประเทศที่เข้มงวดที่สุดในด้านการจำกัดอายุผู้ใช้งานโซเชียลมีเดีย</p>\n<p>กฎใหม่คาดว่าจะเพิ่มบทลงโทษสำหรับการละเมิดด้วย โดยปรับ 10% ของมูลค่าการซื้อขายประจำปีในประเทศ รวมๆ แล้วคาดว่าสูงถึง 7.5 ล้านดอลลาร์ออสเตรเลีย โดยค่าปรับสูงสุดของออสเตรเลียในปัจจุบันอยู่ที่ 2.1 ล้านดอลลาร์ออสเตรเลีย</p>\n<p><img src=\"https://www.blognone.com/sites/default/files/externals/33251e12e443a40fe3216a548ca33563.png\" /></p>\n<p>ภาพโดย <a href=\"https://pixabay.com/th/vectors/%e0%b8%ad%e0%b8%ad%e0%b8%aa%e0%b9%80%e0%b8%95%e0%b8%a3%e0%b9%80%e0%b8%a5%e0%b8%b5%e0%b8%a2-%e0%b8%a7%e0%b8%b1%e0%b8%99%e0%b8%ad%e0%b8%ad%e0%b8%aa%e0%b9%80%e0%b8%95%e0%b8%a3%e0%b9%80%e0%b8%a5%e0%b8%b5%e0%b8%a2-%e0%b8%9e%e0%b8%a3%e0%b8%a1%e0%b9%81%e0%b8%94%e0%b8%99-1296727/\">OpenClipart</a></p>\n<p>ที่มา - <a href=\"https://www.reuters.com/technology/australia-plans-force-parental-consent-minors-social-media-2021-10-25/\">Reuters</a></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/social-media\">Social Media</a></div><div><a href=\"/topics/law\">Law</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63d2f512706c2bf9010c50e8a5cd9ed0620c7d81d83b03cf63f7b5fee41a6ea8","category":"Thai"}