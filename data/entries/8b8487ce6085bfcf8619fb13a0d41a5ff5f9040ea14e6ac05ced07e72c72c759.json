{"title":"Panasonic สาธิตมาตรฐานชาร์จไร้สาย Qi2 Ready ขดลวดขยับหาตำแหน่งอุปกรณ์ที่ชาร์จได้เอง","link":"https://www.blognone.com/node/144084","date":1736769456000,"content":"<div><div><div><p>กลุ่มมาตรฐานการชาร์จไร้สาย Wireless Power Consortium (WPC) เปิดตัวมาตรฐานส่วนขยายของการชาร์จไร้สาย Qi2 เรียกชื่อว่า \"Qi2 Ready\" เพื่อให้การทำงานร่วมกันระหว่างอุปกรณ์และแท่นชาร์จไฟดียิ่งขึ้น โดยมาตรฐานนี้จะเริ่มเผยแพร่ใช้งานในปี 2025 เป็นต้นไป</p>\n<p>Qi2 Ready มีรายการปรับปรุงหลายอย่าง แต่ที่เด่นที่สุดคือแท่นชาร์จไร้สายซึ่งขดลวดสามารถเคลื่อนที่ไปหาอุปกรณ์ได้เอง เพื่อแก้ปัญหาแท่นชาร์จที่อยู่ในยานพาหนะ แล้วอุปกรณ์ที่มาชาร์จไม่มีแม่เหล็กรองรับทำให้เกิดการขยับหลุดจากตำแหน่งได้ง่าย</p>\n<p>Panasonic Automotive Systems หรือ PAS เป็นบริษัทที่พัฒนาและสาธิตการทำงานของขดลวดเคลื่อนที่ตามมาตรฐานนี้ โดยการทำงานนั้นตัวขดลวดจะมองหาตำแหน่งอุปกรณ์และขยับตำแหน่งให้ตรงจุดในทุกครั้ง การออกแบบนี้ PAS บอกว่าเน้นไปที่กลุ่มลูกค้ายานยนต์เพราะมีการเคลื่อนที่เข้ามาเกี่ยวข้อง</p>\n<p>ดูสาธิตการทำงานได้จากคลิปท้ายข่าว</p>\n<p>ที่มา: <a href=\"https://www.businesswire.com/news/home/20250106397777/en/Qi2%E2%80%99s-Wireless-Charging-Benefits-Spurring-Continued-Expansion\">Wireless Power Consortium</a></p>\n<p><img alt=\"No Description\" src=\"https://www.blognone.com/sites/default/files/externals/3f6c630b915cc089f2ab50deded01e43.jpeg\" /></p>\n</div></div></div><div><div>Topics: </div><div><div><a href=\"/topics/panasonic\">Panasonic</a></div><div><a href=\"/topics/qi\">Qi</a></div><div><a href=\"/topics/wireless-charging\">Wireless Charging</a></div><div><a href=\"/topics/ces-2025\">CES 2025</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b8487ce6085bfcf8619fb13a0d41a5ff5f9040ea14e6ac05ced07e72c72c759","category":"Thai"}