{"title":"ผู้ใช้ Bitcoin แก้โจทย์เงินรางวัล 6.6BTC สำเร็จ แต่ถูก bot ขโมยไปก่อนได้รางวัล","link":"https://www.blognone.com/node/142016","date":1726456100000,"content":"<div><div><div><p>ผู้ใช้เว็บบอร์ด Bitcoin Talk ชื่อบัญชี <a href=\"https://bitcointalk.org/index.php?topic=1306983.msg64535839#msg64535839\">zhengxingshui123 ระบุว่า</a>เขาเป็นผู้แก้<a href=\"https://privatekeyfinder.io/bitcoin-puzzle/random-keys/66\">ปัญหา BTC Puzzle ข้อ 66</a> เงินรางวัล 6.6BTC ได้สำเร็จ แต่ระหว่างการโอนเงินรางวัลออกมา กลับถูกบอตสั่งโอนตัดหน้าไปจนเงินหมดบัญชี</p>\n<p>BTC Puzzle เป็นโจทย์บิตคอยน์ที่ตั้งไว้ตั้งแต่ปี 2015 โดยอาศัยการสร้างบัญชีบิตคอยน์ที่กุญแจลับขึ้นต้นด้วย 0 จำนวนมาก และเหลือจำนวนบิตที่ต้องคาดเดาเป็นจำนวนจำกัด ในกรณีของข้อ 66 นี้มีจำนวนบิตที่ต้องคาดเดา 66 บิต มูลค่ารางวัลประมาณ 12 ล้านบาท</p>\n<p>หลังจาก zhengxingshui123 ประกาศข้อความโอน ก็กลับมีคำสั่งโอนแบบเดียวกันแต่ให้ค่าธรรมเนียมถึง 44 ดอลลาร์เข้ามา ทำให้คำสั่งโอนถูกยืนยัน คาดว่ามีคนมอนิเตอร์คำสั่งโอนอยู่ และเมื่อเห็นกุญแจสาธารณะที่ใช้สั่งโอนก็จะทำให้แก้ปัญหาได้ง่ายกว่าการแก้จากศูนย์มาก คู่แข่งสามารถชิงสั่งโอนปาดหน้าคนที่แก้ปัญหาได้ก่อน</p>\n<p>ทางแก้ของผู้ที่ต้องการแก้ puzzle ข้อต่อๆ ไปคือการสั่งโอนผ่านทาง Bitcoin pool ที่ไม่ประกาศ transaction ต่อสาธารณะ ทำให้คนทั่วไปมองเห็นคำสั่งโอนหลังจากรายการถูกบันทึกแล้วเท่านั้น</p>\n<p>ที่มา - <a href=\"https://news.ycombinator.com/item?id=41547395\">Hacker's News</a></p>\n<p><img src=\"https://www.blognone.com/sites/default/files/externals/6186a80ff01b48488af0b533bdcc1bf2.jpg\" /></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c6c3f504e91382cb1f70a9fa3f98ec17c262efd5ab186ec38984493da37ee4c","category":"Thai"}