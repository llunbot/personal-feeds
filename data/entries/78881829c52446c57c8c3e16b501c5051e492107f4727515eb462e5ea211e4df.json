{"title":"คณะกรรมาธิการยุโรประบุ Google มีพฤติกรรมผูกขาดในธุรกิจ AdTech - อาจต้องแยกบริษัท","link":"https://www.blognone.com/node/134362","date":1686784935000,"content":"<div><div><div><p>คณะกรรมาธิการยุโรป หรือ European Commission หน่วยงานฝ่ายบริหารของ EU ได้แจ้งกูเกิล ว่าคณะกรรมาธิการมองว่ากูเกิลละเมิดกฎหมายต่อต้านการผูกขาดของ EU ในอุตสาหกรรมเทคโนโลยีโฆษณา (AdTech) มาตั้งแต่ปี 2014</p>\n<p>มุมของคณะกรรมาธิการยุโรปคือ กูเกิลให้บริการในทุกจุดของบริการโฆษณาออนไลน์ ทั้งฝั่งผู้ผลิตเนื้อหาที่สร้างพื้นที่ในเว็บไซต์ให้ลงโฆษณา (DFP), ฝั่งเครื่องมือสำหรับผู้ลงโฆษณา (Google Ads DV 360) และเป็นตัวกลางให้ผู้ลงโฆษณาและเว็บมาเจอกัน (AdX) ซึ่งกรณีของ AdX ถูกมองว่ากูเกิลสร้างข้อได้เปรียบมากกว่าผู้ให้บริการตัวกลางโฆษณารายอื่น เนื่องจากรู้มูลค่าจากทั้งฝั่งผู้ซื้อ-รับลงโฆษณา จึงให้ความเห็นว่าเพื่อแก้ปัญหาการผูกขาดนี้ กูเกิลควรแยกธุรกิจโฆษณาออนไลน์ออกมาเป็นส่วน ๆ ซึ่งจะมีผลเฉพาะภูมิภาคยุโรป</p>\n<p>อย่างไรก็ตาม Alphabet บริษัทแม่ของกูเกิลสามารถโต้แย้งมุมมองของ EU ได้ทั้งการชี้แจงเป็นตัวหนังสือ หรือส่งตัวแทนมาชี้แจงต่อคณะกรรมาธิการได้</p>\n<p>ที่มา: <a href=\"https://ec.europa.eu/commission/presscorner/detail/en/ip_23_3207\">EU</a></p>\n<p><img alt=\"No Description\" src=\"https://www.blognone.com/sites/default/files/externals/e6bf287a61c22dea3b6595bb6ca89d49.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8e67b92c198d066799bf3f948e15d92e.jpg\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/antitrust\">Antitrust</a></div><div><a href=\"/topics/alphabet\">Alphabet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78881829c52446c57c8c3e16b501c5051e492107f4727515eb462e5ea211e4df","category":"Thai"}