{"title":"OpenAI เปิดให้นักพัฒนาทุกคนเข้าถึง API ของ GPT-4 แล้ว","link":"https://www.blognone.com/node/134713","date":1688686988000,"content":"<div><div><div><p>OpenAI ประกาศว่านักพัฒนาทุกคนที่สมัครใช้งาน API สำเร็จก่อนหน้านี้ สามารถใช้งาน GPT-4 ได้แล้วทุกคน ส่วนการเปิดสมัครใช้งานใหม่คาดว่าจะเปิดภายในเดือนนี้ โดยจะมีการจำกัดอัตราใช้งานขึ้นอยู่กับปริมาณทรัพยากรประมวลผลที่มี (<a href=\"https://platform.openai.com/docs/models\">รายละเอียด</a>)</p>\n<p>GPT-4 สามารถสร้างข้อมูลตัวหนังสือ โดยรับอินพุทได้ทั้งตัวหนังสือและรูปภาพ ซึ่งเป็นการปรับปรุงจากรุ่นก่อนหน้า GPT-3.5 ที่รองรับเฉพาะอินพุทตัวหนังสือ สามารถทำงานได้ในระดับใกล้เคียงมนุษย์มากขึ้นในด้านวิชาการ</p>\n<p>OpenAI ยังประกาศว่าจะเปิดให้ใช้งานทั่วไป API สำหรับโมเดล GPT-3.5 Turbo, DALL·E และ Whisper หลังจากพบว่าการทำงานมีความเสถียรและพร้อมสำหรับทุกคนแล้ว ส่วนโมเดลเก่าที่อิงจาก GPT-3 จะปิดการใช้งานตั้งแต่ 4 มกราคม 2024 เป็นต้นไป</p>\n<p>ที่มา: <a href=\"https://openai.com/blog/gpt-4-api-general-availability\">OpenAI</a></p>\n<p><img src=\"https://www.blognone.com/sites/default/files/externals/7c0941090d852a50c70616ce768a8d3f.jpg\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9e737ddb7d94465204e6caf478aa1dd9e8b23a33b481b0664ad51101ccce2f9","category":"Thai"}