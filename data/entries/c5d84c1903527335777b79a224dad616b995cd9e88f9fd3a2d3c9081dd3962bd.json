{"title":"Goldman Sachs อยากถอนพาร์ทเนอร์ Apple Card, กำลังคุยกับ AMEX  เพื่อให้มาเสียบแทน","link":"https://www.blognone.com/node/134633","date":1688205275000,"content":"<div><div><div><p>Wall Street Journals รายงานว่า Goldman Sach ต้องการจะถอนตัวจากการเป็นพาร์ทเนอร์กับ Apple  ในบริการทางการเงิน ตั้งแต่ <a href=\"https://www.blognone.com/node/108836\">Apple Card</a>, และ <a href=\"https://www.blognone.com/node/128932\">Apple Pay Later</a></p>\n<p>เหตุผลของการถอนตัวคือ Goldman Sachs ต้องการปรับลดขนาดขนาดธุรกิจธนาคารเพื่อผู้บริโภค (consumer banking) ที่ประกาศพร้อมๆ กับการปรับโครงสร้างบริษัทตั้งแต่ปลายปีที่แล้ว แม้ว่าจะเพิ่งต่อสัญญากับ Apple ไปจนถึงราว 2029</p>\n<p>แหล่งข่าวของ Wall Street Journals ระบุว่าทางออกของ Goldman Sachs คือกำลังเจรจาถ่ายโอนการเป็นพาร์ทเนอร์กับ Apple ไปให้ American Express แทน โดย ณ ตอนนี้ยังไม่มีอะไรยืนยันว่าดีลนี้จะเกิดขึ้น ซึ่ง Apple ก็รู้เรื่องทั้งหมดรวมถึงการเจรจานี้ด้วย</p>\n<p>ที่มา - <a href=\"https://www.wsj.com/amp/articles/goldman-is-looking-for-a-way-out-of-its-partnership-with-apple-79849a91\">WSJ</a></p>\n<p><img src=\"https://www.blognone.com/sites/default/files/externals/dbd6b514754983be146a20780d6daa94.jpg\" alt /></p>\n</div></div></div><div><div>Topics: </div><div><div><a href=\"/topics/apple-card\">Apple Card</a></div><div><a href=\"/topics/goldman-sachs\">Goldman Sachs</a></div><div><a href=\"/topics/apple\">Apple</a></div><div><a href=\"/topics/american-express\">American Express</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5d84c1903527335777b79a224dad616b995cd9e88f9fd3a2d3c9081dd3962bd","category":"Thai"}