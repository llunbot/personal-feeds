{"title":"ไอร์แลนด์ปรับ Meta 45,000 ล้านบาท ฐานส่งข้อมูลผู้ใช้ในยุโรปกลับสหรัฐฯ","link":"https://www.blognone.com/node/133940","date":1684757247000,"content":"<div><div><div><p>กรรมการคุ้มครองข้อมูลส่วนบุคคลแห่งไอร์แลนด์ (Ireland’s Data Protection Commission - DPC) สั่งปรับ Meta เจ้าของเฟซบุ๊กฐานส่งข้อมูลผู้ใช้ที่อยู่ในสหภาพยุโรปไปยังสหรัฐฯ ตั้งแต่ช่วงกลางปี 2020 เป็นต้นมา</p>\n<p>ที่ผ่านมา Meta ต่อสู้ว่าการส่งข้อมูลไปยังสหรัฐฯ นั้นอาศัยฐานสัญญาการให้บริการ และในความเป็นจริงก็มีธุรกิจนับพันที่ส่งข้อมูลข้ามทวีปไปมา แต่ Meta กลับถูกเล่นงานอยู่รายเดียว ทาง Meta ยืนยันว่าจะยื่นอุทธรณ์ต่อคำตัดสินนี้</p>\n<p>กรณีนี้เป็นความขัดแย้งระดับรัฐบาลของสหภาพยุโรปและสหรัฐฯ อยู่ด้วย โดยทั้งสองฝ่ายเคยมี<a href=\"https://en.wikipedia.org/wiki/EU–US_Privacy_Shield\">แนวทาง Privacy Shield สำหรับการให้บริการข้ามทวีป</a> แต่ก็ตกลงกันไม่ได้จนเลิกใช้งานไป เนื่องจากฝั่งสหรัฐฯ นั้นยืนยันว่าสิทธิความเป็นส่วนตัวนั้นจำกัดเฉพาะพลเมืองสหรัฐฯ เป็นหลัก และตอนนี้ข้อตกลง Data Privacy Framework (DPF) ก็ยังอยู่ระหว่างการเจรจา</p>\n<p>คำสั่งของไอร์แลนด์มี 3 ข้อ ได้แก่ 1. หยุดส่งข้อมูลผู้ใช้ในยุโรปกลับสหรัฐฯ ภายใน 5 เดือน 2. ปรับ 1.2 พันล้านยูโร หรือประมาณ 45,000 ล้านบาท, 3. เลิกจัดเก็บข้อมูลของผู้ใช้ในยุโรปไปยังสหรัฐฯ ภายใน 6 เดือน</p>\n<p>ที่มา - <a href=\"https://www.dataprotection.ie/en/news-media/press-releases/Data-Protection-Commission-announces-conclusion-of-inquiry-into-Meta-Ireland\">DPC</a>, <a href=\"https://about.fb.com/news/2023/05/our-response-to-the-decision-on-facebooks-eu-us-data-transfers/\">Meta</a></p>\n<p><img src=\"https://www.blognone.com/sites/default/files/externals/4a2c9a6e2f3da6f9fb6d724d37a9a0a4.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/europe\">Europe</a></div><div><a href=\"/topics/gdpr\">GDPR</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81a4f01021c21ee9846de7bc9c4e4759974c5981799cc112e95b13b4d7a0177c","category":"Thai"}