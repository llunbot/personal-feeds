{"title":"Mistral เปิดตัวโมเดลภาษา NeMo 12B ใช้แทน Mistral 7B ได้เลย, 128k context window","link":"https://www.blognone.com/node/140973","date":1721372729000,"content":"<div><div><div><p>Mistral AI บริษัทปัญญาประดิษฐ์จากฝรั่งเศส เปิดตัวโมเดลภาษาเวอร์ชันใหม่ Mistral NeMo 12B ขนาด 12 พันล้านพารามิเตอร์ รองรับ context window ขนาดใหญ่ถึง 128K (โมเดลระดับเดียวกันรองรับ 8k) และสามารถนำมาใช้แทน Mistral 7B ตัวเดิมได้เลย (drop-in replacement)</p>\n<p>Mistral NeMo 12B ออกแบบมาให้รองรับหลายภาษาตั้งแต่แรก โดยทำผลงานได้ดีในภาษาอังกฤษ ฝรั่งเศส เยอรมัน สเปน อิตาลี โปรตุเกส จีน ญี่ปุ่น เกาหลี อารบิก ฮินดี ผลการรันสามารถเอาชนะได้ทั้ง Llama 3 8B และ Gemma 2 9B ในเกือบทุกชุดทดสอบ</p>\n<p>Mistral NeMo 12B ยังใช้ตัว tokenizer เวอร์ชันใหม่ชื่อ \"Tekken\" (ไม่เกี่ยวอะไรกับเกม) ถูกเทรนมาทำให้ทำงานได้กับภาษาต่างๆ เกิน 100 ภาษา และมีประสิทธิภาพในการบีบอัด (compression) ข้อความได้ดีกว่า tokenizer ตัวเดิมของโมเดลค่าย Mistral ตัวก่อนๆ โดยบางภาษามีประสิทธิภาพดีขึ้นถึง 2-3 เท่า และบีบซอร์สโค้ดได้ดีขึ้น 30%</p>\n<p>Mistral ยังจับมือกับ NVIDIA ให้นำโมเดล NeMo ไปใช้รันบน NVIDIA NIM inference microservice ปรับแต่งประสิทธิภาพสำหรับ NVIDIA TensorRT-LLM และสามารถรันได้บน GeForce 4090 เพียงตัวเดียว นอกจากนี้ ตัวโมเดลเองถูกเทรนบนเครื่อง  NVIDIA DGX Cloud</p>\n<p>โมเดล NeMo ใช้ไลเซนส์เปิดกว้างแบบ Apache 2 เปิดให้ดาวน์โหลดบน <a href=\"https://huggingface.co/mistralai/Mistral-Nemo-Base-2407\">Hugging Face</a></p>\n<p>ที่มา - <a href=\"https://mistral.ai/news/mistral-nemo/\">Mistral</a>, <a href=\"https://blogs.nvidia.com/blog/mistral-nvidia-ai-model/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/32f36bbff835c322b1e0e183aaa032f2.jpeg\" /></p>\n<p>ภาพประกอบไม่เกี่ยวกับเนื้อหาข่าว</p>\n<p><img alt=\"No Description\" src=\"https://www.blognone.com/sites/default/files/externals/20bc82a2a6f395c412fde917df3a1c72.png\" /></p>\n<p><img alt=\"No Description\" src=\"https://www.blognone.com/sites/default/files/externals/74afe33e022a5754e15e70bae8739ddb.png\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/nvidia\">NVIDIA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2671c993ba4a8b5e07c7f1907cc9c80d6bd9ef50950b65e9cfc9e59b689e0bf8","category":"Thai"}