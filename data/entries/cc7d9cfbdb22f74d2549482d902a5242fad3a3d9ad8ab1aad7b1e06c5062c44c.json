{"title":"Automattic เข้าซื้อบริษัทพอดแคสท์ Pocket Casts อาจนำมาอินทิเกรตกับ WordPress.com","link":"https://www.blognone.com/node/123756","date":1626450553000,"content":"<div><div><div><p>Automattic บริษัทแม่ของ WordPress.com และ Tumblr ได้เข้าซื้อ Pocket Casts บริษัทพัฒนาแพลตฟอร์มพอดแคสท์อย่างเป็นทางการ</p>\n<p>Pocket Casts เปิดให้บริการในปี 2010 และมีโครงการทำเงินผ่าน Pocket Casts Plus ซึ่งเก็บเงินลูกค้าเพื่อใช้ฟีเจอร์พรีเมียมอย่างเช่นเข้าใช้งานผ่านเดสก์ท็อปหรือแอปแบบ standalone บน Apple Watch โดย Automattic ซื้อ Pocket Casts มาจากกลุ่มบริษัทวิทยุโดยไม่เปิดเผยมูลค่า</p>\n<p>ภายหลังเข้าซื้อกิจการแล้ว Russell Ivanovic และ Philip Simpson ผู้ร่วมก่อตั้ง Pocket Casts จะยังคงทำงานในทีมเดิมต่อไป ซึ่ง Automattic อาจนำฟีเจอร์จาก Pocket Casts นี้อินทิเกรตเข้ากับผลิตภัณฑ์หลักคือ WordPress.com ให้ผู้ใช้งานเครื่องมือสร้างเว็บไซต์มีช่องทางกระจายคอนเทนต์ที่หลากหลายมากยิ่งขึ้น</p>\n<p>ที่มา - <a href=\"https://wordpress.com/blog/2021/07/16/popular-podcast-app-pocket-casts-joins-automattic/\">WordPress</a>, <a href=\"https://www.engadget.com/pocket-casts-automattic-tumblr-wordpress-com-151132810.html\">Engadget</a>, <a href=\"https://www.theverge.com/2021/7/16/22580023/automattic-pocket-casts-podcast-app-tumble-wordpress\">The Verge</a></p>\n<p><img src=\"https://www.blognone.com/sites/default/files/externals/7622582ef77e6331354b236068b9aaec.jpg\" /></p>\n</div></div></div><div><div>Topics: </div><div><div><a href=\"/topics/automattic\">Automattic</a></div><div><a href=\"/topics/wordpress\">WordPress</a></div><div><a href=\"/topics/podcast\">Podcast</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc7d9cfbdb22f74d2549482d902a5242fad3a3d9ad8ab1aad7b1e06c5062c44c","category":"Thai"}