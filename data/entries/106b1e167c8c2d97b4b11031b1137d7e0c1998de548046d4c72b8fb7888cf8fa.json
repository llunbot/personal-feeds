{"title":"Oppo อาจลงทุนในอินโดนีเซียเพิ่ม ส่วน iPhone-Google Pixel เจอไม้แข็ง โดนสั่งห้ามขายเพราะลงทุนไม่ครบ","link":"https://www.blognone.com/node/143308","date":1732528156000,"content":"<div><div><div><p>ถ้าจะเข้าไปลงทุนสร้างโรงงานผลิตสมาร์ตโฟนในอินโดนีเซีย มีกฎข้อหนึ่งที่ต้องทำตาม คือต้องใช้ชิ้นส่วนที่ผลิตในอินโดนีเซียไม่น้อยกว่า 35% นี่คือประเด็นที่ทำให้ <a href=\"https://www.blognone.com/node/142799\">iPhone</a> และ <a href=\"https://www.blognone.com/node/142892\">Google Pixel</a> ถูกอินโดนีเซียสั่งห้ามซื้อขาย</p>\n<p><strong>ในทางตรงกันข้าม Oppo มีสัดส่วนตรงนี้ราว 36-37%</strong> โดยข้อมูลจากฝั่งโรงงานผลิตบอกว่า ชิ้นส่วนที่ Oppo ซื้อจากซัพพลายเออร์ในประเทศ มีทั้งแบตเตอรี่ บรรจุภัณฑ์ อแดปเตอร์ รวมถึงสาย USB และมีแผนที่จะซื้อเพิ่มเติมอีกด้วย</p>\n<p>โรงงานในอินโดนีเซียของ Oppo อยู่ในจังหวัดตังเกอรัง ผลิตสมาร์ตโฟนตั้งแต่รุ่นล่างไปจนถึงเรือธง ดำเนินการมาตั้งแต่ปี 2022 ครอบคลุมพื้นที่กว่า 100,000 ตารางเมตร มีพนักงานมากกว่า 1,000 คน (99% คือคนท้องถิ่น) ถือเป็นโรงงานผลิตในต่างประเทศของ Oppo ที่ใหญ่เป็นอันดับสองรองจากอินเดีย</p>\n<p>โรงงาน Oppo ในอินโดนีเซียยังเน้นผลิตเพื่อจำหน่ายในประเทศเป็นหลัก จากข้อมูลของ IDC เมื่อไตรมาส 3 ที่ผ่านมา Oppo ครองตลาดอินโดนีเซียได้เป็นอันดับ 1 ด้วยส่วนแบ่ง 19% ตามมาด้วย Transsion และ Samsung</p>\n<p>ที่มา: <a href=\"https://www.scmp.com/tech/big-tech/article/3287743/chinese-smartphone-maker-oppo-boost-indonesian-manufacturing-bet-southeast-asia\">SCMP</a></p>\n<p><img alt=\"alt=&quot;Oppo&quot;\" src=\"https://www.blognone.com/sites/default/files/externals/c4d05bc771271e059f28ec1b277037b4.png\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/oppo\">Oppo</a></div><div><a href=\"/topics/google\">Google</a></div><div><a href=\"/topics/apple\">Apple</a></div><div><a href=\"/topics/google-pixel\">Google Pixel</a></div><div><a href=\"/topics/iphone\">iPhone</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"106b1e167c8c2d97b4b11031b1137d7e0c1998de548046d4c72b8fb7888cf8fa","category":"Thai"}