{"title":"Threads เริ่มทดสอบแสดงโพสต์-กดติดตามใน Mastodon และบริการอื่นบน ActivityPub แล้ว","link":"https://www.blognone.com/node/137214","date":1702513743000,"content":"<div><div><div><p>Mark Zuckerberg ซีอีโอ Meta <a href=\"https://www.threads.net/@zuck/post/C0zXcQmxO77\">ประกาศ</a>ผ่านบัญชี Threads ของเขา ว่าตอนนี้ได้เริ่มทดสอบให้โพสต์จาก Threads แสดงผลได้บน Mastodon และบริการอื่นที่ใช้โปรโตคอล ActivityPub แล้ว ซึ่งทำให้ Threads สามารถใช้งานร่วมกับแพลตฟอร์มอื่นได้ และทำให้คอนเทนต์เข้าถึงคนได้ในวงกว้างมากขึ้น</p>\n<p>Threads มีจุดขายหนึ่งใน<a href=\"https://www.blognone.com/node/134699\">ตอนเปิดตัว</a>เมื่อเดือนกรกฎาคม คือการประกาศรองรับ ActivityPub ซึ่งเป็นมาตรฐานเปิด แต่ตอนนั้นบอกว่าจะรองรับในอนาคตยังไม่ได้กำหนดช่วงเวลา ประกาศนี้จึงน่าจะช่วยให้มีความชัดเจนมากขึ้นว่าทำแน่นอน</p>\n<p>ส่วน Adam Mosseri หัวหน้าทีม Instagram <a href=\"https://www.threads.net/@mosseri/post/C0zjrJMvUXp\">ให้ข้อมูลเพิ่มเติม</a>ว่าตอนนี้ได้เริ่มทดสอบให้ผู้ใช้ไคลเอนต์บน ActivityPub สามารถติดตามบัญชี Threads ได้แล้ว เช่นเดียวกับฝั่งผู้ใช้ Threads ก็สามารถติดตามบัญชีบนเครือข่าย ActivityPub ได้เช่นกัน</p>\n<p>ที่มา: <a href=\"https://www.engadget.com/meta-tests-making-threads-posts-available-on-mastodon-and-other-fediverse-apps-190003236.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/b4d8bf6a5a7e3f2a130d805ab523d74e.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/social-network\">Social Network</a></div><div><a href=\"/topics/mastodon\">Mastodon</a></div><div><a href=\"/topics/fediverse\">Fediverse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"897d7e98eabd7538382e3fa1f3aca7c9d08e60f86b59307ccd4c7d82353f4de5","category":"Thai"}