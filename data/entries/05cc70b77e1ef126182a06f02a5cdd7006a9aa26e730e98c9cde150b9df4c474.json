{"title":"Microsoft Word อายุครบ 40 ปี เก่าแก่กว่าวินโดวส์ซะอีก","link":"https://www.blognone.com/node/136420","date":1698313695000,"content":"<div><div><div><p>Microsoft Word มีอายุครบ 40 ปีแล้วเมื่อวานนี้ (25 ตุลาคม) โดย Word เวอร์ชันแรกออกสู่ตลาดเมื่อวันที่ 25 ตุลาคม 1983 บนแพลตฟอร์ม Xenix (ยูนิกซ์ของไมโครซอฟท์) และ MS-DOS</p>\n<p>ในยุคแรกนั้น Word ใช้ชื่อว่า Multi-Tool Word พัฒนาโดยทีมของ Charles Simonyi ที่เคยอยู่กับ Xerox PARC และพัฒนาแอพประมวลผลคำชื่อ Bravo มาก่อน ภายหลัง Simonyi ถูกดึงตัวเข้ามารับผิดชอบการพัฒนาแอพพลิเคชันธุรกิจของไมโครซอฟท์ ซึ่งให้กำเนิด Excel ด้วยเช่นกัน</p>\n<p>ในช่วงแรก Microsoft Word ไม่ประสบความสำเร็จมากนัก เพราะสู้เจ้าตลาดในยุคนั้นอย่าง WordStar และ WordPerfect ไม่ได้</p>\n<p>อย่างไรก็ตาม Word เริ่มมาติดตลาดในเวอร์ชัน 6.0 ที่ออกในปี 1993 และภายหลังเมื่อเข้าสู่ยุค Word for Windows ตลาดก็ตกเป็นของไมโครซอฟท์เกือบหมดแทน ประวัติแบบยาวๆ อ่านได้จาก <a href=\"https://computerhistory.org/blog/microsoft-word-for-windows-1-1a-source-code/\">Computer History Museum</a></p>\n<p>Microsoft Word รุ่นปัจจุบันใช้ชื่ออย่างเป็นทางการว่า Microsoft Word for Microsoft 365 นับเวอร์ชันเป็น 16.0 โดยมีระบบเวอร์ชันแบบ ปี.เดือน ควบคู่ไปด้วย (เช่น 2310 ในเดือนตุลาคม 2023)</p>\n<p>ที่มา - <a href=\"https://www.theregister.com/2023/10/25/microsoft_word_40/\">The Register</a></p>\n<blockquote><p>Happy 40th Birthday to everyone’s favorite, Microsoft Word! <a href=\"https://t.co/PVFfbiMqDq\">pic.twitter.com/PVFfbiMqDq</a></p>\n<p>— Microsoft 365 (@Microsoft365) <a href=\"https://twitter.com/Microsoft365/status/1717209494747234434?ref_src=twsrc%5Etfw\">October 25, 2023</a></p></blockquote>\n<p>หน้าตาของ Microsoft Word 1.1a ออกปี 1989 จาก <a href=\"https://computerhistory.org/blog/microsoft-word-for-windows-1-1a-source-code/\">Computer History Museum</a></p>\n<p><img alt=\"No Description\" src=\"https://www.blognone.com/sites/default/files/externals/01a894f4ac79c8e1b970f734ab5f0fa2.png\" /></p>\n<p>หน้าตาของ Microsoft Word ในจินตนาการของไมโครซอฟท์ยุค Copilot จากหน้าเว็บไมโครซอฟท์</p>\n<p><img alt=\"No Description\" src=\"https://www.blognone.com/sites/default/files/externals/05966279b85c01acc9244b3732df2cb1.jpg\" /></p>\n</div></div></div><div><div>Topics: </div><div><div><a href=\"/topics/microsoft-word\">Microsoft Word</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05cc70b77e1ef126182a06f02a5cdd7006a9aa26e730e98c9cde150b9df4c474","category":"Thai"}