{"title":"[ไม่ยืนยัน] Nintendo ให้ Samsung เป็นผู้ผลิตชิปหลักของ Switch 2 และเตรียมพร้อมหากต้องเพิ่มกำลังการผลิต","link":"https://www.blognone.com/node/146507","date":1747740138000,"content":"<span>[ไม่ยืนยัน] Nintendo ให้ Samsung เป็นผู้ผลิตชิปหลักของ Switch 2 และเตรียมพร้อมหากต้องเพิ่มกำลังการผลิต</span>\n\n  <div>\n    <div>Body</div>\n              <div><p>Bloomberg อ้างแหล่งข่าวที่เกี่ยวข้องเผยว่า นินเทนโดได้ให้ซัมซุงเป็นผู้ผลิตชิปหลักสำหรับคอนโซล Switch 2 และมีโอกาสสั่งเพิ่มการผลิตหากมีความต้องการสินค้าสูง ซึ่งรายงานนี้บอกว่านินเทนโดประเมินยอดขายถึงสิ้นปีการเงิน 2026 (มีนาคม 2026) ที่อาจสูงกว่าตัวเลขคาดการณ์เดิม 20 ล้านเครื่อง</p>\n<p>ซัมซุงจะเป็นผู้ผลิตชิปที่ปรับแต่งและออกแบบโดย NVIDIA ซึ่งใช้การผลิตเทคโนโลยี 8 นาโนเมตร ประเด็นสำคัญคือความสามารถในการผลิตให้ได้จำนวนมากตามที่นินเทนโดต้องการ นอกจากนี้การที่นินเทนโดเลือกซัมซุงเป็นผู้ผลิตชิปให้ ยังเป็นโอกาสของซัมซุงในการแสดงผลงานด้านการรับผลิตชิป ซึ่งปัจจุบัน TSMC เป็นผู้นำตลาดนี้อยู่</p>\n<p>Switch รุ่นแรกของนินเทนโดใช้ชิปเซตที่<a href=\"https://www.blognone.com/node/86557\">ออกแบบโดย NVIDIA</a> และผลิตโดย TSMC แต่มีชิ้นส่วนที่เป็นของซัมซุงด้วย เช่น NAND Flash และหน้าจอ OLED</p>\n<p>ตัวแทนของนินเทนโดปฏิเสธที่จะให้ความเห็นต่อข่าวนี้ โดยบอกว่าบริษัทจะไม่พูดถึงซัพพลายเออร์ในการผลิต ส่วนตัวเลขยอดขายนั้นขอให้ใช้ข้อมูลที่บริษัทแจ้งใน<a href=\"https://www.blognone.com/node/146323\">รายงานผลประกอบการไตรมาสที่ผ่านมาคือประเมินไว้ 15 ล้านเครื่อง</a></p>\n<p>ที่มา: <a href=\"https://www.bloomberg.com/news/articles/2025-05-20/nintendo-turns-to-samsung-to-make-chips-ramp-up-switch-2-output\">Bloomberg</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 05/20/2025 - 18:22</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9df91065dfe456a08d45b6c88d479a7d23e87ad60b3cb747104a4b8aa2ab931b","category":"Thai"}