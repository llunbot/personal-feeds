{"title":"Meta โอเพนซอร์สโมเดล AI รองรับ text-to-speech มากกว่า 4,000 ภาษา รวมทั้งภาษาพื้นเมืองที่มีคนใช้ไม่มาก","link":"https://www.blognone.com/node/133946","date":1684797180000,"content":"<div><div><div><p>Meta ประกาศเผยแพร่โมเดลและโค้ด ของโครงการพัฒนาระบบเสียงพูดในภาษาต่าง ๆ ขนาดใหญ่ (Massively Multilingual Speech - MMS) เพื่อให้ผู้ที่ทำงานวิจัยในส่วนนี้สามารถนำไปพัฒนาต่อยอดได้ โดยโครงการนี้พัฒนาเพิ่มจากระบบแปลงเสียงเป็นข้อความ <a href=\"https://www.blognone.com/node/122816\">wav2vec</a> และโมเดลแปลภาษา <a href=\"https://www.blognone.com/node/129258\">NLLB</a> ที่เคยเผยแพร่ก่อนหน้านี้</p>\n<p>โครงการ MMS เป็นการพัฒนาโมเดลเรียนรู้ภาษาต่าง ๆ ด้วย AI โดยสามารถรู้จำเสียงในภาษาต่าง ๆ ได้มากกว่า 4,000 ภาษา และสร้างเสียงจากข้อความ (text-to-speech) ได้มากกว่า 1,100 ภาษา ซึ่งเป็นการพัฒนาที่มากกว่าเครื่องมือระบบรู้จำเสียงภาษาต่าง ๆ ที่มีอยู่ปัจจุบัน ซึ่งรองรับประมาณ 100 ภาษา เพราะยังมีอีกหลายพันภาษาในโลกที่มีฐานข้อมูลเบื้องต้นน้อยมาก และกว่าครึ่งหนึ่งในนั้นกำลังจะหายไปเนื่องจากมีคนใช้งานน้อยลง บางภาษามีคนที่ยังพูดและใช้อยู่ไม่กี่ร้อยคนในโลกเท่านั้น</p>\n<p>ความท้าทายของโครงการนี้คือภาษาที่มีชุดข้อมูลละเอียดครบถ้วนในโลก มีระดับ 100 ภาษา แล้วภาษาอื่นนอกจากนี้ที่มีผู้ใช้งานไม่มาก จะหาข้อมูลได้อย่างไร? Meta บอกว่าทีมงานเริ่มด้วยการเอกสารทางศาสนาและไบเบิ้ล ซึ่งถูกแปลเป็นภาษาต่าง ๆ และใช้งานอยู่มากในโครงการวิจัยทางภาษา พร้อมกับชุดข้อมูลเสียงที่อ่านข้อความ ทำให้ได้ชุดข้อมูลที่มีการกำกับ (label) ออกมาระดับมากกว่า 1,000 ภาษา รวมกับข้อมูลเสียงที่ไม่มีการกำกับเป็นมากกว่า 4,000 ภาษา</p>\n<p>อย่างไรก็ตาม Meta ให้คำเตือนว่าโมเดลแปลภาษาในวิธีการดังกล่าวยังไม่สมบูรณ์ดีนัก โดยอาจมีการแปลที่ไม่ตรงความหมาย หรืออาจมีการใช้คำที่ไม่เหมาะสมซึ่งเป็นข้อจำกัดของ AI งานวิจัยนี้มีเป้าหมายเพื่อให้ภาษาที่ไม่เป็นที่นิยมยังถูกเก็บข้อมูลไว้ และแปลงเป็นเสียงพูดออกมาได้นั่นเอง</p>\n<p>ที่มา: <a href=\"https://ai.facebook.com/blog/multilingual-model-speech-recognition/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/6f50f1b6eddad398b4f413d01503c11e.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/translation\">Translation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50b1d31a92654df361799b1f593a5aa0dcf6c592b38f0d7c8a345d2fb410fa68","category":"Thai"}