{"title":"จีนมีคนใช้งาน Generative AI มากกว่า 230 ล้านคน - Ernie Bot ได้รับความนิยมมากที่สุด","link":"https://www.blognone.com/node/143439","date":1733239337000,"content":"<div><div><div><p>ศูนย์ข้อมูลสารสนเทศและโครงข่ายอินเทอร์เน็ตแห่งชาติจีน หรือ CNNIC ออกรายงานเกี่ยวกับการใช้งานปัญญาประดิษฐ์สร้างเนื้อหาหรือ Generative AI ในจีน มีจำนวนผู้ใช้งาน ณ เดือนมิถุนายน 2024 เพิ่มขึ้นเป็น 230 ล้านคน หรือคิดเป็น 1 ใน 6 ของประชากรทั้งประเทศ</p>\n<p>บริการที่ได้รับความนิยมมากที่สุดคือ Ernie Bot ของ Baidu มีส่วนแบ่งตลาด 11.5% ตามด้วย ChatGPT และ Gemini ที่ 7% และ 3.8% ซึ่งน่าสนใจว่า CNNIC รายงานข้อมูลนี้ แม้ทั้งสองบริการแชทบอต จะไม่สามารถใช้งานได้อย่างเป็นทางการที่นั่น</p>\n<p>วัตถุประสงค์หลักในการใช้งาน GenAI ของผู้ใช้งานในจีน 2 ใน 3 บอกว่า เพื่อเป็นระบบถาม-ตอบ ในสิ่งต่าง ๆ ที่สนใจ ขณะที่อีก 1 ใบ 3 บอกว่าใช้ GenAI เป็นผู้ช่วยทำงานต่าง ๆ เช่น บันทึกการประชุม, สรุปเอกสาร</p>\n<p>ที่มา: <a href=\"https://www.scmp.com/tech/big-tech/article/3288989/chinas-generative-ai-users-reach-230-million-start-ups-big-tech-roll-out-llm-services\">SCMP</a></p>\n<p><img alt=\"No Description\" src=\"https://www.blognone.com/sites/default/files/externals/53a91272d6d8b7a0638b889e01d54e09.jpeg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/baidu\">Baidu</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b1e9b5e9d2687fcab2f07729e42f6b51f9e986d7227c5ad004468d49296c8e9","category":"Thai"}