{"title":"เทศกาลลดราคา Epic Games Store ปลายปี 2023 แจกคูปองลด 33%, แจกเกม Destiny 2 ภาคเสริมฟรี","link":"https://www.blognone.com/node/137218","date":1702518794000,"content":"<div><div><div><p>Epic Games Store เริ่มเทศกาลลดราคาประจำช่วงปลายปี (Holiday Sale 2023) ไปจนถึงวันที่ 10 มกราคม 2024 โดยรอบนี้ Epic ออกคูปองส่วนลด 33% สำหรับยอดซื้อเกิน 14.99 ดอลลาร์ ถือเป็นคูปองส่วนลดสูงสุดที่เคยออกมา (หากนับเป็น %) สูงกว่างานลดราคารอบฤดูใบไม้ร่วงก่อนหน้านี้ที่ให้คูปองลด 30%</p>\n<p>ส่วนเทศกาลแจกเกมฟรีทุกวันก็กลับมาเช่นเคย เกมแรกที่เปิดออกมาแล้วคือ <a href=\"https://store.epicgames.com/en-US/p/destiny-2--legacy-collection-2023\">Destiny 2: Legacy Collection</a> ที่มัดรวมภาคเสริมแบบเสียเงิน 3 ภาคก่อนๆ คือ The Witch Queen, Beyond Light, Shadowkeep มาให้เล่นกันฟรี (<a href=\"https://www.blognone.com/node/112290\">ตัวเกม Destiny 2 ภาคหลักแจกฟรีอยู่แล้ว</a>) กดรับสิทธิกันได้ถึงวันที่ 20 ธันวาคม 2023</p>\n<p>เกมเด่นที่ลดราคาในรอบนี้ได้แก่</p>\n<ul>\n<li><strong>Alan Wake 2</strong> ลด 20% จาก 1,250 บาท เหลือ 1,000 บาท (ใช้คูปองจะเหลือ 666.67 บาท)</li>\n<li><strong>EA Sports FC 24</strong> ลด 60% จาก 1,899 บาท เหลือ 759.60 บาท</li>\n<li><strong>Assassin's Creed Mirage</strong> ลด 30% จาก 1,499 บาท เหลือ 1,049.30 บาท</li>\n<li><strong>Hogwarts Legacy</strong> ลด 40% จาก 1,890 บาท เหลือ 1,134 บาท</li>\n<li><strong>Remnant 2</strong> ลด 40% จาก 1,210 บาท เหลือ 726 บาท</li>\n<li><strong>Mortal Kombat 1</strong> ลด 40% จาก 1,890 บาท เหลือ 1,134 บาท</li>\n</ul>\n<p><img alt=\"No Description\" src=\"https://www.blognone.com/sites/default/files/externals/353efbd277881f7a74d372d40ab49e4a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/bcf6e83317c7be6e2096cd24e1524465.jpg\" /></p>\n<p>ที่มา - <a href=\"https://store.epicgames.com/en-US/coupons/holiday-sale\">Epic Games</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div><div><a href=\"/topics/destiny\">Destiny</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7772592b18395ec593ad674a3da3f173697b468f06b2be6fec7b3b3ac852fc8d","category":"Thai"}