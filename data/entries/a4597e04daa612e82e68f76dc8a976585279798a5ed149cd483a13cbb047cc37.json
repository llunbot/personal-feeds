{"title":"Netflix เข้าซื้อ Scanline VFX สตูดิโอเบื้องหลังเอฟเฟกต์ Stranger Things และ Marvel, DC หลายเรื่อง","link":"https://www.blognone.com/node/125960","date":1637630052000,"content":"<div><div><div><p>Netflix เข้าซื้อ Scanline VFX สตูดิโอในมิวนิก เยอรมนีโดยไม่เปิดเผยมูลค่าดีล โดย Scanline VFX เป็นผู้อยู่เบื้องหลังวิชวลเอฟเฟกต์ในซีรีส์ดังหลายเรื่องอย่าง Stranger Things, Cowboy Bebop รวมถึงหนัง  Marvel, DC หลายๆ เรื่อง</p>\n<p>Scanline ก่อตั้งขึ้นในปี 1989 มีสำนักงานในแวนคูเวอร์ มอนทรีออล ลอสแองเจลิส ลอนดอน มิวนิก สตุตการ์ต และโซล และยังสร้างผลงานไว้ในซีรีส์และหนังขึ้นหิ้งหลายเรื่องไม่ว่าจะเป็น “Stranger Things 4,” “Blood Red Sky,” “Slumberland,” “The Grey Man,” “The Adam Project” และ ” Don’t Look Up” ส่วนผลงานในซีรีส์ที่ไม่ได้อยู่ใน Netflix อย่างเช่น “Game of Thrones,” “Black Widow,” “Black Panther,” “Captain Marvel,” “Iron Man 3,” “Captain America: The Winter Soldier,” “Zack Snyder's Justice League,” “Joker”</p>\n<p><img src=\"https://www.blognone.com/sites/default/files/externals/e83d20f700fc1e16c81301269d06d95d.jpg\" /><br />\nภาพจาก <a href=\"https://about.netflix.com/en/news/bringing-more-vfx-magic-to-our-members-with-scanline-vfx\">Netflix</a></p>\n<p>Netflix บอกว่า Scanline VFX สามารถดำเนินกิจการที่เป็นอิสระของตัวเองได้ ซึ่งตอนนี้  Scanline ก็มีโปรเจกต์ที่ทำอยู่ทั้ง The Batman,” “The Flash,” “Aquaman and the Lost Kingdom,” “Black Adam” และ “Moonfall</p>\n<p>ที่ผ่านมา Netflix ลงทุนในสตูดิโออย่างหนัก ตั้งแต่การเข้าซื้อ Albuquerque Studios ในปี 2018 และประกาศลงทุนสร้างสตูดิโอจำนวน 1 พันล้านดอลลาร์ และซื้อสตูดิโอเกมด้วยคือ Night School Studio</p>\n<p>ที่มา - <a href=\"https://techcrunch.com/2021/11/22/netflix-to-acquire-german-visual-effects-studio-behind-stranger-things-and-more/\">TechCrunch</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/germany\">Germany</a></div><div><a href=\"/topics/acquisition\">Acquisition</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4597e04daa612e82e68f76dc8a976585279798a5ed149cd483a13cbb047cc37","category":"Thai"}