{"title":"Apple ออกจดหมายร่วมสนับสนุนกฎหมาย Right to Repair ในรัฐแคลิฟอร์เนีย","link":"https://www.blognone.com/node/135417","date":1692832643000,"content":"<div><div><div><p>iFixit เว็บแนะนำการซ่อมอุปกรณ์ต่าง ๆ ซึ่งที่ผ่านมาผลักดันแนวทาง Right to Repair หรือสิทธิที่ลูกค้าต้องสามารถเลือกซ่อมแซมอุปกรณ์ได้เอง เปิดเผยว่าแอปเปิลได้ส่งจดหมายเปิดผนึก เพื่อสนับสนุนวุฒิสมาชิก Susan Talamantes Eggman ของรัฐแคลิฟอร์เนีย ให้ผลักดันการออกกฎหมาย SB 244 Right to Repair Act ซึ่ง iFixit มองว่าเป็นก้าวสำคัญ เพราะบริษัทที่มีท่าทีไม่เห็นด้วยกับกฎหมายนี้ในช่วงที่ผ่านมาอย่างแอปเปิล ก็ลงมาร่วมสนับสนุนแล้ว</p>\n<p>ร่างกฎหมายนี้มีข้อกำหนดหลายอย่าง เช่น สินค้าที่ราคามากกว่า 99.99 ดอลลาร์ ผู้ผลิตต้องมีอะไหล่ขายอย่างน้อย 7 ปี แม้หมดระยะประกันไปแล้ว รวมทั้งศูนย์ซ่อมแซมที่ไม่ใช่ของผู้ผลิต ต้องเปิดเผยข้อมูลกับลูกค้าว่าใช้อะไหล่จากผู้ผลิตหรือเป็นอะไหล่ 3rd Party</p>\n<p>ในจดหมายของแอปเปิลมีประเด็นสำคัญระบุว่าบริษัทยินดีสนับสนุนกฎหมายนี้ ตราบที่กฎหมายยังปกป้องความปลอดภัยของผู้ใช้งานและผู้คิดค้นสินค้า เช่น ผู้ผลิตต้องสามารถป้องกันไม่ให้มีการเปลี่ยนอะไหล่ ที่ไปลดความปลอดภัยของข้อมูล โดยเฉพาะชิ้นส่วนเข้ารหัสยืนยันตัวตน ที่ต้องใช้อะไหล่ของผู้ผลิตเท่านั้น เป็นต้น</p>\n<p>ปัจจุบันแอปเปิลมีโครงการที่สนับสนุนการซ่อมแซมอุปกรณ์เองคือ <a href=\"https://www.blognone.com/node/125891\">Self Service Repair</a> ซึ่งรองรับทั้ง iPhone และ Mac</p>\n<p>ที่มา: <a href=\"https://www.ifixit.com/News/79902/apples-u-turn-tech-giant-finally-backs-repair-in-california\">iFixit</a> ผ่าน <a href=\"https://www.macrumors.com/2023/08/23/apple-supports-right-to-repair-in-california/\">MacRumors</a></p>\n<p><img src=\"https://www.blognone.com/sites/default/files/externals/05abb7f5be7e7fd01dc0532066c09e1a.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/right-to-repair\">Right-to-Repair</a></div><div><a href=\"/topics/ifixit\">iFixit</a></div><div><a href=\"/topics/california\">California</a></div><div><a href=\"/topics/law\">Law</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73fa6a7800394fa1682acfd1d4e3bf47fbb078b7845ef2dd3c3c04810a474170","category":"Thai"}