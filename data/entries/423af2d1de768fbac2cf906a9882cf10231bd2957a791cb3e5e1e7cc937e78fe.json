{"title":"OpenAI เพิ่มความสามารถ ChatGPT ฟังเสียง, ดูภาพ, ตอบเป็นเสียงพูด","link":"https://www.blognone.com/node/135924","date":1695664667000,"content":"<div><div><div><p>OpenAI เพิ่มฟีเจอร์ให้ ChatGPT เวอร์ชั่นโทรศัพท์มือถือ โดยเปิดให้ผู้ใช้สามารถพูดคุยกับ ChatGPT ด้วยเสียงพูดได้โดยตรง โดยการแปลงคำพูดของผู้ใช้เป็นข้อความนั้นใช้ Whisper โมเดลปัญญาประดิษฐ์ที่ OpenAI เคยเปิดออกมาก่อนหน้านี้ ขณะที่โมเดลแปลงข้อความเป็นเสียงนั้นสร้างขึ้นใหม่ด้วยการจ้างทีมพากษ์มืออาชีพ</p>\n<p>ฟีเจอร์อีกส่วนคือการรับภาพที่ OpenAI เคยประกาศตั้งแต่ตอนเปิดตัว GPT-4 ว่ารองรับอินพุตเป็นภาพ ตอนนี้ก็เปิดโหมด multimodal ให้ใช้งานทั้ง GPT-3.5 และ GPT-4 (เรียกว่า GPT-4V) ฟีเจอร์นี้อ่านภาพได้หลากหลาย ตั้งแต่ภาพถ่ายปกติ จนถึงเอกสารที่มีภาพและข้อความประกอบกัน</p>\n<p>ฟีเจอร์ทั้งสองส่วนทำให้สามารถใช้งานได้หลากหลายขึ้นมาก เช่น การแปลงคำพูดจากเสียงโดยตรงออกมาเป็นคำแปล หรือการใช้งานในแอป Be My Eyes ให้ ChatGPT มองภาพและบรรยายภาพที่เห็นออกมาเป็นเสียงให้กับผู้ที่มีการมองเห็นได้จำกัด</p>\n<p>ที่มา - <a href=\"https://openai.com/blog/chatgpt-can-now-see-hear-and-speak\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/eb3f7448b068f8b2b9ef4a4271439686.jpg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"423af2d1de768fbac2cf906a9882cf10231bd2957a791cb3e5e1e7cc937e78fe","category":"Thai"}