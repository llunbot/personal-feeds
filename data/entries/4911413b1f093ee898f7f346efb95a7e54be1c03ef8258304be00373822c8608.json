{"title":"Twitter บล็อกการดูทวีต ถ้าหากไม่ได้ล็อกอินบัญชี Twitter ก่อน","link":"https://www.blognone.com/node/134621","date":1688141125000,"content":"<div><div><div><p>มีผู้ใช้งาน Twitter เริ่มพบปัญหาหากเข้าลิงก์ของ Twitter ผ่านช่องทางเว็บไม่ว่าจะเป็นเดสก์ท็อป หรือเบราว์เซอร์ในมือถือ จากเดิมสามารถอ่านทวีต หรือดูโปรไฟล์และทวีตบางส่วนได้ โดยไม่ต้องล็อกอินบัญชี Twitter แต่ตอนนี้จะขึ้นป๊อปอัพบังคับให้ล็อกอินก่อนเท่านั้น จึงจะสามารถดูทวีตนั้นต่อได้</p>\n<p>Twitter ยังไม่ได้ประกาศถึงการเปลี่ยนแปลงนี้อย่างเป็นทางการ จึงยังสรุปไม่ได้ว่า Twitter ตั้งใจปรับการเข้าถึงเนื้อหาแบบนี้จริง ๆ หรือเป็นความผิดพลาดทางเทคนิคของระบบ</p>\n<p>ก่อนหน้านี้ Twitter เคยปรับฟีเจอร์ลดการเข้าถึงของผู้ใช้งานที่ไม่ได้ล็อกอิน โดยตัดไม่ให้สามารถใช้งานเสิร์ชได้ ซึ่งฟีเจอร์นี้ถูกปรับแก้ไขโดย George Hotz นักเจลเบรก iPhone ชื่อดัง ก็เป็นไปได้ว่า Twitter อาจตั้งใจจำกัดสิทธิของผู้ใช้งานให้ต้องล็อกอินเท่านั้น อย่างไรก็ตามการจำกัดการมองเห็นทวีตก็อาจกระทบกับผู้ใช้งาน Twitter ที่ต้องการให้ทวีตเข้าถึงในวงกว้างด้วยเช่นกัน</p>\n<p><strong>อัพเดต:</strong> Elon Musk <a href=\"https://www.blognone.com/node/134622\">ยืนยันว่าบล็อกจริง ๆ</a> แต่แค่ชั่วคราว</p>\n<p>ที่มา: <a href=\"https://www.theverge.com/2023/6/30/23779764/twitter-blocks-unregistered-users-account-tweets\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/f331f57d3470f42a061826e98a95cb53.png\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4911413b1f093ee898f7f346efb95a7e54be1c03ef8258304be00373822c8608","category":"Thai"}