{"title":"ผู้ค้าบน Amazon ในยุโรปโวย ปรับนโยบายจ่ายเงินช้าลง หมุนเงินไม่ทัน ล่าสุดเลื่อนแล้ว","link":"https://www.blognone.com/node/135263","date":1691931300000,"content":"<div><div><div><p>มีประเด็นน่าสนใจในยุโรป เมื่อ Amazon ปรับนโยบายการจ่ายเงินให้ร้านค้า โดยดึงเงินไว้บนแพลตฟอร์มเป็นเวลา 1 สัปดาห์ (นับจากวันที่สินค้าส่งถึงมือลูกค้า) \"เผื่อว่า\" ลูกค้าขอคืนเงิน จะได้นำเงินส่วนนี้ไปจ่ายคืนลูกค้า</p>\n<p>นโยบายใหม่ทำให้ร้านค้าได้รับเงินช้าลงหลังขายสินค้าไปแล้ว ซึ่งร้านบางแห่งบอกว่าต้องรอนานถึง 2 สัปดาห์ และร้านไม่มีเงินหมุนเพราะปกติได้รับเงินเป็นรายวัน พอเปลี่ยนนโยบายทำให้มีช่วงที่เงินขาดมือ</p>\n<p>ปัญหานี้ทำให้หน่วยงานภาครัฐของสหราชอาณาจักรเข้ามาสนใจ และ Kevin Hollinrake รัฐมนตรีที่ดูแลธุรกิจขนาดเล็กได้เขียนจดหมายขอคำอธิบายเรื่องนี้จาก Amazon และขอให้มีมาตรการเยียวยา</p>\n<p>หลังเรื่องนี้เป็นข่าว ทำให้ Amazon ตัดสินใจเลื่อนใช้นโยบายใหม่ไปก่อน โดยจะนำมาใช้อีกรอบหลังวันที่ 21 มกราคม 2024</p>\n<p>ที่มา - <a href=\"https://www.bbc.com/news/business-66474221?at_medium=RSS&amp;at_campaign=KARANGA\">BBC</a>, <a href=\"https://www.bbc.com/news/business-66486803?at_medium=RSS&amp;at_campaign=KARANGA\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/e51bbd88071426503636935a5e4309b3.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/united-kingdom\">United Kingdom</a></div><div><a href=\"/topics/europe\">Europe</a></div><div><a href=\"/topics/e-commerce\">E-commerce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e10496fb823edc8510b79fc1a15dd12a06cb02bcf4bc0d53ab1eb92d018f278a","category":"Thai"}