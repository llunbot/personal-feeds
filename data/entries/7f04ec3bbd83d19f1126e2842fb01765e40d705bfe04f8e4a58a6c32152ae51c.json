{"title":"Windows 11 จะเพิ่ม Quick Machine Recovery ตัวช่วยกู้พีซีที่อัพเดตแล้วมีปัญหาได้จากระยะไกล","link":"https://www.blognone.com/node/143298","date":1732421725000,"content":"<div><div><div><p>ไมโครซอฟท์เปิดเผยว่าจะออกฟีเจอร์ Quick Machine Recovery ให้แอดมินไอทีสามารถซ่อมพีซีที่เจอปัญหา Windows Update ได้จากระยะไกล แม้ว่าพีซีบูทไม่ขึ้นก็ตาม</p>\n<p>David Weston หัวหน้าฝ่ายความปลอดภัยของไมโครซอฟท์ อธิบายผ่าน The Verge ว่า Quick Machine Recovery พัฒนาต่อจาก <a href=\"https://learn.microsoft.com/en-us/windows-hardware/manufacture/desktop/windows-recovery-environment--windows-re--technical-reference?view=windows-11\">Windows Recovery Environment (Windows RE)</a> โหมดการรันเพื่อกู้ระบบวินโดวส์ ให้สามารถลบไฟล์เจ้าปัญหา (แบบเดียวกับกรณี CrowdStrike) ออกได้ หากเกิดปัญหาแบบเดียวกันอีก Windows RE จะลบไฟล์นี้ออกจากทุกเครื่องให้ได้เลย</p>\n<p>ตอนนี้ยังไม่มีรายละเอียดทางเทคนิคของ Quick Machine Recovery มากกว่านี้ บอกแค่ว่าจะเริ่มทดสอบกับกลุ่ม Windows Insider ช่วงต้นปี 2025</p>\n<p>Quick Machine Recovery ถูกออกแบบมาเพื่อแก้ปัญหาพีซีล่มครั้งใหญ่อย่างกรณี CrowdStrike เมื่อกลางปีที่ผ่านมา โดยมาตรการของไมโครซอฟท์มีทั้ง<a href=\"https://www.blognone.com/node/143233\">การป้องกันไม่ให้แอนตี้ไวรัสเข้าถึงเคอร์เนล</a> และการหาวิธีแก้ปัญหาได้ง่ายและเร็วขึ้น ไม่ต้องไปอยู่หน้าเครื่อง</p>\n<p>ที่มา - <a href=\"https://blogs.windows.com/windowsexperience/2024/11/19/windows-security-and-resiliency-protecting-your-business/\">Microsoft</a>, <a href=\"https://www.theverge.com/2024/11/19/24299873/microsoft-windows-resiliency-initiative-crowdstrike-incident\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/d28b5904d8100e7eae4c58e3258c540c.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/crowdstrike\">CrowdStrike</a></div><div><a href=\"/topics/operating-system\">Operating System</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f04ec3bbd83d19f1126e2842fb01765e40d705bfe04f8e4a58a6c32152ae51c","category":"Thai"}