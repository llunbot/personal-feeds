{"title":"Google กลับมาเปิดให้ใช้ AI สร้างรูปบุคคลอีกครั้งใน Imagen 3 ช่วงแรกจำกัดเฉพาะ Gemini Advanced","link":"https://www.blognone.com/node/141709","date":1724886510000,"content":"<div><div><div><p>นอกจากประกาศอัปเดตเครื่องมือสร้างแชทบอตคัสตอม <a href=\"https://www.blognone.com/node/141706\">Gems</a> แล้ว กูเกิลยังประกาศอย่างเป็นทางการเกี่ยวกับ Imagen 3 เครื่องมือสร้างรูปภาพจากข้อความ (Text-to-Image) รุ่นใหม่ ที่มี<a href=\"https://www.blognone.com/node/141496\">รายงาน</a>ว่าเริ่มเปิดให้ใช้งานเมื่อสัปดาห์ที่แล้ว</p>\n<p>โดยนอกจาก Imagen 3 จะรองรับการสร้างรูปที่มีคุณภาพสูงขึ้น ละเอียดมากขึ้น และสมจริงมากขึ้น รวมทั้งรองรับระบบลายน้ำ SynthID เหมือนใน Imagen 2 แล้ว Imagen 3 จะกลับมาให้ผู้ใช้งานสร้างรูปภาพบุคคลได้อีกครั้ง หลังจากกูเกิล<a href=\"https://www.blognone.com/node/138347\">ปิดการทำงาน</a>ส่วนนี้ไปตั้งแต่ต้นปีที่ผ่านมา เพราะพบปัญหาการสร้างรูปภาพที่ไม่ถูกต้อง</p>\n<p>รูปภาพบุคคลที่สร้างจาก Imagen 3 นี้ กูเกิลบอกว่าจะไม่รองรับคำสั่งในการสร้างรูปภาพที่เสมือนจริง, มีลักษณะบ่งชี้บุคคล, เป็นภาพผู้เยาว์, มีภาพรุนแรงเลือดสาด และภาพทางเพศ ครั้งนี้กูเกิลบอกว่ารูปภาพที่สร้างขึ้นอาจยังไม่สมบูรณ์แบบ แต่จะมีการปรับปรุงแก้ไขตามความเห็นที่แจ้งมาต่อไป</p>\n<p>Imagen 3 จะทยอยอัปเดตให้กับผู้ใช้งาน Gemini ทุกคน แต่ความสามารถในการสร้างภาพบุคคลจะทดสอบกับกลุ่มเริ่มต้นลูกค้า Gemini Advanced, Business และ Enterprise เฉพาะภาษาอังกฤษก่อน</p>\n<p>ที่มา: <a href=\"https://blog.google/products/gemini/google-gemini-update-august-2024/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/0b94f4264f54957f3f45c734ff283e72.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div><div><a href=\"/topics/deepmind\">DeepMind</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b812263d588be47fc6067b4a1cf73c5c48b9e49c4465a1e89decd9ef84512fba","category":"Thai"}