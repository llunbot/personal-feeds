{"title":"VMware รายงานผลประกอบการไตรมาส ยังเติบโตสูงจาก Subscription กับ SaaS","link":"https://www.blognone.com/node/125982","date":1637712260000,"content":"<div><div><div><p>VMware รายงานผลประกอบการของไตรมาสที่ 3 ตามปีการเงินบริษัท 2022 สิ้นสุดเดือนตุลาคม รายได้เพิ่มขึ้น 11% จากช่วงเดียวกันในปีก่อนเป็น 3,188 ล้านดอลลาร์ รายได้ส่วนของ subscription กับ SaaS และไลเซนส์ เพิ่มขึ้น 16% เป็น 1,530 ล้านดอลลาร์ และมีกำไรสุทธิตามบัญชี GGAP เป็น 398 ล้านดอลลาร์</p>\n<p>Raghu Raghuram ซีอีโอ VMware กล่าวว่าพวกเราพอใจกับการเติบโตต่อเนื่องอย่างแข็งแกร่งในไตรมาสนี้ ซึ่ง VMware ก็ได้เปิดตัวสิ่งใหม่ ๆ หลายอย่างในงาน VMworld ที่ผ่านมา เพื่อช่วยให้ลูกค้าเปลี่ยนผ่านธุรกิจ โดยพันธกิจหลักยังคงการเป็นผู้ให้บริการซอฟต์แวร์พื้นฐาน เสริมนวัตกรรมให้กับลูกค้า และทำให้องค์กรปลดล็อกทุกโอกาสของมัลติคลาวด์</p>\n<p>ผู้บริหาร VMware ให้ข้อมูลเพิ่มเติมในช่วงแถลงผลประกอบการ โดยจะผลักดันการขายซอฟต์แวร์แบบ subscription มากขึ้น กลุ่มผลิตภัณฑ์ที่เป็น SaaS อยู่แล้ว มีแนวโน้มโตที่มากขึ้น ส่วนกลุ่มซอฟต์แวร์ที่ปรับแต่ง ยังคงโมเดลการขายผสมทั้ง subscription กับ license และกลุ่มผลิตภัณฑ์ที่เดิมมีแต่แบบไลเซนส์ จะเริ่มเพิ่มตัวเลือกแบบ subscription ตั้งแต่ปีหน้า</p>\n<p>ที่มา: <a href=\"https://www.zdnet.com/article/vmware-beats-q3-estimates-with-revenue-up-11/\">ZDNet</a></p>\n<p><img src=\"https://www.blognone.com/sites/default/files/externals/322adaef9a2d6a4d23e7fa1f618b5aa0.png\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5b2d339f419c7ebd0b4e204cf5a965350081ba19ed1fce4e01e32a030a4b043","category":"Thai"}