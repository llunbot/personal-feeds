{"title":"กูเกิลออกฟีเจอร์ Galaxy Watch for Kids ให้ Galaxy Watch 7 LTE เด็กใช้นาฬิกาแบบไม่ต้องมีสมาร์ทโฟน","link":"https://www.blognone.com/node/144314","date":1737812736000,"content":"<div><div><div><p>กูเกิลประกาศออกฟีเจอร์ Galaxy Watch for Kids ให้กับนาฬิกา <a href=\"https://www.blognone.com/node/140830\">Galaxy Watch 7 รุ่น LTE</a> สำหรับการใช้งานของเด็กๆ</p>\n<p>ฟีเจอร์ Galaxy Watch for Kids จะเปิดให้เด็กๆ ใช้นาฬิกาสมาร์ทวอทช์ได้โดยไม่จำเป็นต้องเชื่อมต่อกับสมาร์ทโฟน โดยสามารถโทรจากนาฬิกาไปหาพ่อแม่ได้ ส่วนพ่อแม่ผู้ปกครองสามารถควบคุมการใช้งานได้ผ่าน Google Family Link ที่มีอยู่แล้ว เช่น ควบคุมแอพที่ใช้งาน ดูพิกัดของลูกบนแผนที่ จำกัดความสามารถของนาฬิกาในช่วงเวลาเรียน</p>\n<p>จุดเด่นของ Galaxy Watch for Kids คือหน้าปัดนาฬิกาที่สดใส และแอพสำหรับเด็กๆ ผ่านการทดสอบจากครูแล้ว สามารถดาวน์โหลดได้จาก Google Play</p>\n<p>Galaxy Watch for Kids จะเปิดให้ลูกค้าในสหรัฐอเมริกาใช้งานในเร็วๆ นี้ ส่วนประเทศอื่นยังไม่มีข้อมูล</p>\n<p>ที่มา - <a href=\"https://blog.google/products/wear-os/galaxy-watch7-kids-family-link/\">Google</a>, <a href=\"https://android-developers.googleblog.com/2025/01/build-kids-app-experiences-for-wear-os.html\">Android Developers</a></p>\n<p><img alt=\"No Description\" src=\"https://www.blognone.com/sites/default/files/externals/2d0e617f4ab5bfadfc1eb3ae07cf3954.jpeg\" /></p>\n</div></div></div><div><div>Topics: </div><div><div><a href=\"/topics/galaxy-watch\">Galaxy Watch</a></div><div><a href=\"/topics/samsung\">Samsung</a></div><div><a href=\"/topics/google\">Google</a></div><div><a href=\"/topics/smart-watch\">Smart Watch</a></div><div><a href=\"/topics/parental-control\">Parental Control</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8132d233a41971d98b535de0612c4f6ac3bc8a68f6cfedce46204a93cabcf89f","category":"Thai"}