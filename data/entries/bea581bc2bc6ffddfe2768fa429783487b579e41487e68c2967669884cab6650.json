{"title":"Dell Technologies บอกเลิกสัญญา VMware หลังเปลี่ยนเจ้าของเป็น Broadcomm","link":"https://www.blognone.com/node/138021","date":1706926092000,"content":"<div><div><div><p>Dell Technologies ประกาศยกเลิกสัญญาเชิงพาณิชย์กับ <a href=\"https://www.blognone.com/node/136904\">VMware อดีตบริษัทลูกที่เพิ่งขายให้ Broadcom</a> โดยสัญญาฉบับนี้ครอบคลุมกิจกรรมเชิงพาณิชย์หลายอย่าง และรวมถึงการที่ Dell ทำตัวเป็นผู้จัดจำหน่ายผลิตภัณฑ์และบริการของ VMware ด้วย</p>\n<p>Dell Technologies ไม่ได้ระบุเหตุผลว่าทำไมถึงบอกเลิกสัญญากับ VMware แต่คาดว่าน่าจะเป็นเพราะ<a href=\"https://www.blognone.com/node/137197\">ทิศทางใหม่ของ VMware ภายใต้ Broadcom</a> ที่ทำให้พาร์ทเนอร์หลายราย (<a href=\"https://www.blognone.com/node/137848\">เช่น Veeam</a>) ต้องเริ่มมองหาทางเลือกอื่นๆ ในตลาดซอฟต์แวร์ virtualization</p>\n<p>การบอกเลิกสัญญาของ Dell Technologies น่าสนใจตรงที่ Dell Technologies เป็นเจ้าของรายเดิมของ VMware มาหมาดๆ โดย Dell กลายเป็นผู้ถือหุ้นใหญ่ของ VMware <a href=\"https://www.blognone.com/node/85269\">จากการซื้อกิจการ EMC ในปี 2016</a> ก่อน<a href=\"https://www.blognone.com/node/122193\">แยกหุ้น VMware ออกเป็นบริษัทอิสระในปี 2021</a> แต่ Dell ก็ยังถือหุ้นอยู่</p>\n<p>ที่มา - <a href=\"https://investors.delltechnologies.com/node/15351/html\">Dell Technologies</a>, <a href=\"https://www.techradar.com/pro/dell-is-terminating-its-distribution-deal-with-vmware\">TechRadar</a></p>\n<p><img alt=\"No Description\" src=\"https://www.blognone.com/sites/default/files/externals/087474514cc2ceaecde9bb0dd409e89d.png\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/vmware\">VMware</a></div><div><a href=\"/topics/broadcom\">Broadcom</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bea581bc2bc6ffddfe2768fa429783487b579e41487e68c2967669884cab6650","category":"Thai"}