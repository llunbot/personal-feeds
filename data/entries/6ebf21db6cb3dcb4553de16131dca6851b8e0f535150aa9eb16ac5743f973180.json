{"title":"Apple ไม่อนุมัติ Fortnite บน App Store อเมริกา - Epic Games ประกาศปิดบริการเกมบน iOS ชั่วคราว","link":"https://www.blognone.com/node/146441","date":1747393849000,"content":"<span>Apple ไม่อนุมัติ Fortnite บน App Store อเมริกา - Epic Games ประกาศปิดบริการเกมบน iOS ชั่วคราว</span>\n\n  <div>\n    <div>Body</div>\n              <div><p>Epic Games ประกาศความคืบหน้าหลังจาก<a href=\"https://www.blognone.com/node/146352\">ส่งแอป Fortnite</a> เวอร์ชัน iOS เพื่อเข้า App Store ในสหรัฐ หลังจากแอปเปิล<a href=\"https://www.blognone.com/node/146201\">ปรับแก้เงื่อนไข</a>ตาม<a href=\"https://www.blognone.com/node/146177\">คำสั่งศาล</a> โดยบอกว่าแอปเปิลได้บล็อกคำขอส่งแอปจากบริษัท</p>\n<p><a href=\"https://x.com/Fortnite/status/1923293522234356169\">แถลงการณ์ของ Epic ทั้งหมด</a>บอกว่า</p>\n<blockquote><p>แอปเปิลได้บล็อกการเผยแพร่แอป Fortnite ตามที่บริษัทส่งคำร้องขอไปก่อนหน้านี้ ทำให้บริษัทไม่สามารถเผยแพร่ Fortnite ได้ผ่านช่องทาง App Store ในสหรัฐอเมริกา รวมทั้ง Epic Games Store บน iOS ของกลุ่มประเทศ EU จึงเป็นเรื่องน่าเสียใจที่ Fortnite บน iOS จะปิดการทำงานมีผลทั่วโลกจนกว่าแอปเปิลจะปลดบล็อก</p>\n</blockquote>\n<p>ทั้งนี้ Epic Games ไม่ได้ให้รายละเอียดว่าทำไมแอปเปิลจึงไม่อนุมัติ Fortnite เวอร์ชันนี้ และทำไมแอปจึงถูกถอดออกจาก Epic Games Store ในยุโรปด้วย</p>\n<p>ที่มา: <a href=\"https://9to5mac.com/2025/05/16/apple-blocks-epics-attempt-to-bring-fortnite-back-to-the-app-store/\">9to5Mac</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 05/16/2025 - 18:10</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ebf21db6cb3dcb4553de16131dca6851b8e0f535150aa9eb16ac5743f973180","category":"Thai"}