{"title":"Google Pixel ส่งมอบไปแล้วเกือบ 40 ล้านเครื่อง นับตั้งแต่เปิดตัวในปี 2016","link":"https://www.blognone.com/node/136135","date":1696730751000,"content":"<div><div><div><p>Francisco Jeronimo รองประธานของบริษัทวิจัยตลาด IDC บอกว่า Google Pixel สมาร์ทโฟนจากกูเกิล มีจำนวนส่งมอบรวมทั้งหมดนับตั้งแต่รุ่นแรกในปี 2016 แล้ว 37.9 ล้านเครื่อง โดยเขาบอกว่าช่วงไม่กี่ปีที่ผ่านมา การเติบโตของ Pixel เป็นระดับสูงที่เลขสองหลัก และปีที่ผ่านมาจำนวนส่งมอบเพิ่มขึ้นเท่าตัวเมื่อเทียบกับปี 2016</p>\n<p>แม้จำนวน Google Pixel ที่ส่งมอบตลอดตั้งแต่เปิดตัวจะไม่สูง เมื่อ<a href=\"https://www.blognone.com/node/132410\">เทียบกับสมาร์ทโฟนรายอื่น</a>อย่าง ซัมซุง ปีที่แล้วส่งมอบ 261 ล้านเครื่อง แอปเปิล 226 ล้านเครื่อง แต่ยังสะท้อนว่าเฉพาะกูเกิลเองยังสามารถรักษาการเติบโตได้ ขณะที่รายอื่นยอดขายเริ่มทรงตัวหรือลง</p>\n<p>เหตุผลสำคัญที่ Google Pixel มียอดขายไม่สูงคือการที่สินค้ามีขายเฉพาะบางประเทศ เช่น ปัจจุบันเน้นทำตลาดบางพื้นที่เช่น สหรัฐอเมริกา และญี่ปุ่น การแข่งขันกูเกิลในฮาร์ดแวร์จึงเป็นเกมระยะยาวที่ต้องดูกันต่อไป</p>\n<p>ที่มา: <a href=\"https://9to5google.com/2023/10/07/google-pixel-40-million-shipments-total/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/dbca838a9f3bec0d159cfdd3e49638f7.jpg\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/idc\">IDC</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12c8864821147eccd6b787d504042b06f556c1799892c4061a83ea17d529eb5c","category":"Thai"}