{"title":"eFishery สตาร์ทอัพระบบจัดการฟาร์มเลี้ยงปลา-กุ้งจากอินโดนีเซีย เพิ่มทุนซีรี่ส์ D มีสถานะยูนิคอร์นแล้ว","link":"https://www.blognone.com/node/134030","date":1685080488000,"content":"<div><div><div><p>มีรายงานว่า eFishery สตาร์ทอัพสายเทคโนโลยีการเลี้ยงสัตว์น้ำจากอินโดนีเซีย ได้รับเงินเพิ่มทุนในซีรี่ส์ D อีก 108 ล้านดอลลาร์ ทำให้มูลค่ากิจการเพิ่มเป็น 1,260 ล้านดอลลาร์ จึงเป็นสตาร์ทอัพรายล่าสุดในภูมิภาคเอเชียตะวันออกเฉียงใต้ ที่มีสถานะยูนิคอร์น (มูลค่ากิจการมากกว่า 1 พันล้านดอลลาร์)</p>\n<p>ผู้ลงทุนรายหลักในรอบซีรี่ส์ D นำโดยกองทุน 42XFund จาก UAE ร่วมด้วยกองทุน Vision Fund 2 ของ SoftBank และมีผู้เคยลงทุนก่อนหน้านี้คือ SoftBank, Sequoia Capital ส่วนธุรกิจอินเดีย และกองทุน Temasek ของสิงคโปร์</p>\n<p><a href=\"https://efishery.com/en/products/\">eFishery</a> เริ่มต้นธุรกิจในปี 2013 ด้วยเครื่องควบคุมการให้อาหารในฟาร์มเลี้ยงปลาและกุ้ง จากนั้นจึงพัฒนาเป็นโซลูชันครบวงจรในการเลี้ยงทั้งปลาและกุ้ง ตลอดจนขยายไปสู่ระบบมาร์เก็ตเพลสเพื่อกระจายสินค้าไปยังลูกค้าโดยตรง และเข้าถึงบริการทางการเงินที่เกี่ยวข้อง เพื่อให้ได้ผลิตผลอย่างมีประสิทธิภาพและมีความยั่งยืน eFishery ปัจจุบันมีเกษตรกรในระบบมากกว่า 6 พันราย กระจายอยู่ 250 เมืองทั่วอินโดนีเซีย และระบุว่าเกษตรกรมีรายได้เฉลี่ยเพิ่มขึ้น 45% เมื่อใช้โซลูชันของ eFishery</p>\n<p>ที่มา: <a href=\"https://technode.global/2023/05/25/indonesias-efishery-earns-unicorn-tag-after-raising-series-d-round-report/\">TechNode</a></p>\n<p><img alt=\"No Description\" src=\"https://www.blognone.com/sites/default/files/externals/60cbedee13e822f401032eb60fde8254.jpg\" /></p>\n</div></div></div><div><div>Topics: </div><div><div><a href=\"/topics/agritech\">AgriTech</a></div><div><a href=\"/topics/agriculture\">Agriculture</a></div><div><a href=\"/topics/indonesia\">Indonesia</a></div><div><a href=\"/topics/startup\">Startup</a></div><div><a href=\"/topics/unicorn\">Unicorn</a></div><div><a href=\"/topics/softbank\">SoftBank</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72e1ada78a2ff7ed588484b7f24a02ad3e69603009c5d73b953e493923e8244e","category":"Thai"}