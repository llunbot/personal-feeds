{"title":"ฮ่องกงไล่จับคนเปิดบัญชีม้า พร้อมเปิดเว็บค้นเว็บ, อีเมล, เลขบัญชี, ไอพี ต้องสงสัย","link":"https://www.blognone.com/node/135095","date":1690975928000,"content":"<div><div><div><p>ตำรวจฮ่องกงแถลงข่าวจับกุมเหตุฉ้อโกงครั้งล่าสุด 43 ราย จาก 32 คดี โดยระบุว่าสองในสามของผู้ถูกจับกุมครั้งนี้เป็นผู้เปิดบัญชีม้าให้คนร้ายอาศัยเป็นช่องทางฟอกเงิน พร้อมกับเตือนประชาชนว่าอย่าให้เช่าหรือยืมบัญชีไปก่ออาชญากรรมเช่นนี้ ไม่เช่นนั้นจะถูกดำเนินคดีฐานฟอกเงินที่โทษสูงสุดจำคุกถึง 14 ปี</p>\n<p>ความพิเศษของตำรวจฮ่องกงคงเป็นการเปิดบริการค้นหา Scameter ระบบค้นหาข้อมูลว่าเกี่ยวข้องกับการฉ้อโกงหรือไม่ โดยสามารถค้นได้ทั้ง URL เว็บ, อีเมล, หมายเลขโทรศัพท์, ชื่อบัญชีออนไลน์ต่างๆ, หมายเลขบัญชีธนาคาร, รวมถึงหมายเลขไอพี</p>\n<p>แพลตฟอร์ม Scameter เป็นแพลตฟอร์มรวบรวมข้อมูลที่ผู้ใช้แจ้งกันเข้ามาเอง ร่วมกับฐานข้อมูลการแจ้งเหตุไปยังตำรวจ และให้คะแนนจากต้นทาง เช่น เบอร์โทรเข้าต่างประเทศที่ฮ่องกงใช้หมายเลข +852 รูปแบบเดียวกับของ<a href=\"https://www.nbtc.go.th/News/Press-Center/57200.aspx\">ไทยที่ใช้หมายเลข +697</a></p>\n<p>ที่มา - <a href=\"https://www.scmp.com/news/hong-kong/law-and-crime/article/3229590/hong-kong-police-arrest-43-people-over-32-cases-cyber-fraud-totalling-hk27-million-most-suspects\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/a4fac01bc9ab1cf05d37e8aca35f0ffc.jpg\" /></p>\n</div></div></div><div><div>Topics: </div><div><div><a href=\"/topics/hong-kong\">Hong Kong</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9e8704b5dcb89cda75f2865f1d4c68204a9bd253d114d3474bd79bbdd2d9532","category":"Thai"}