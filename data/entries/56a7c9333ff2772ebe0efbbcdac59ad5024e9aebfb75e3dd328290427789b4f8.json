{"title":"Sam Altman ตอบเอง GPT-5 ยังไม่มีออกมาในปีนี้ มีโฟกัสเรื่องอื่นสำคัญกว่า และทรัพยากรประมวลผลก็มีจำกัด","link":"https://www.blognone.com/node/142889","date":1730431300000,"content":"<div><div><div><p>Sam Altman ซีอีโอ OpenAI ตอบคำถามในเซสชัน AMA บน Reddit หลังการเปิดตัวบริการค้นหาข้อมูลผ่านแชทบอต <a href=\"https://www.blognone.com/node/142883\">ChatGPT Search</a> โดยมีคำถามหนึ่งคือโมเดลปัญญาประดิษฐ์รุ่นใหม่ของ OpenAI หรือที่เรียกกันเองว่า GPT-5 จะออกมาเมื่อใด</p>\n<p>Altman บอกว่าการเปิดตัวโมเดลที่ปรับปรุงครั้งใหญ่รอบใหม่นั้น ไม่น่าจะมีออกมาในปีนี้ โดยโฟกัสหลักตอนนี้การพัฒนาโมเดลปัจจุบันที่มีอยู่ ให้รองรับการคิดแบบเป็นเหตุเป็นผล และตอบคำถามที่ซับซ้อนได้ดีขึ้น</p>\n<p>เขาบอกว่าจะมีสิ่งใหม่เปิดตัวอีกภายในปีนี้ แต่ทั้งหมดนั้นไม่ใช่อะไรที่เรียกว่า GPT-5 แน่</p>\n<p>นอกจากนี้เขายังให้ข้อมูลว่า OpenAI เองก็อยากเผยแพร่โมเดลและผลิตภัณฑ์ใหม่ให้ได้แบบต่อเนื่อง แต่ความซับซ้อนของโมเดลที่มากขึ้น รวมกับทรัพยากรประมวลผลที่มีจำกัด จึงต้องลำดับความสำคัญและจัดสรร ซึ่งถือเป็นเรื่องที่ยากเพราะไอเดียใหม่ ๆ มีออกมามากมาย</p>\n<p>คำถาม-คำตอบอื่นที่น่าสนใจมีดังนี้</p>\n<ul>\n<li><a href=\"https://www.blognone.com/node/138230\">Sora</a> โมเดลสร้างวิดีโอจากอินพุทข้อความ ยังไม่มีกำหนดเปิดตัว เนื่องจากต้องใช้การประมวลผลและเวลามากขึ้น เพื่อตรวจสอบความปลอดภัยในการใช้งาน</li>\n<li>DALL-E โมเดลสร้างรูปภาพ ยังไม่มีกำหนดออกเวอร์ชันใหม่ที่ชัดเจน แต่ยืนยันว่าคุ้มกับการรอคอยแน่</li>\n<li>ChatGPT Search ใช้เครื่องมือค้นหาหลายราย โดย Bing เป็นเสิร์ชเอ็นจินหลัก</li>\n<li>Sam Altman บอกว่าในผลิตภัณฑ์ของ OpenAI ที่เปิดตัวช่วงที่ผ่านมา ChatGPT Search เป็นบริการที่เขาตื่นเต้นกับมันมากที่สุด</li>\n</ul>\n<p>ที่มา: <a href=\"https://www.cnbc.com/2024/10/31/openais-sam-altman-says-new-ai-model-taking-a-while-hard-to-ship.html\">CNBC</a></p>\n<p><img src=\"https://www.blognone.com/sites/default/files/externals/5f23031b3132493b0bc5dcb18f335abf.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56a7c9333ff2772ebe0efbbcdac59ad5024e9aebfb75e3dd328290427789b4f8","category":"Thai"}