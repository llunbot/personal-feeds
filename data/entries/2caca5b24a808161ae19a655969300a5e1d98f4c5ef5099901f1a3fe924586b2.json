{"title":"BioWare โอนเกม Star Wars: The Old Republic ให้สตูดิโอภายนอก Broadsword พัฒนาแทน","link":"https://www.blognone.com/node/134568","date":1687914134000,"content":"<div><div><div><p>สตูดิโอ BioWare ในสังกัด EA ประกาศโอนงานพัฒนาเกมออนไลน์ Star Wars: The Old Republic (SWTOR) ไปยังสตูดิโอภายนอก <a href=\"http://www.mythicentertainment.com/\">Broadsword</a> โดยทีมพัฒนา SWTOR บางส่วนจะย้ายไปเป็นพนักงานของ Boardsword ด้วย (บางส่วนจะโดนปลดออก)</p>\n<p>Boardsword ก่อตั้งเมื่อปี 2014 โดย Rob Denton อดีตผู้บริหารของ Mythic Entertainment ที่พัฒนาเกมออนไลน์ในอดีตหลายเกม เช่น Dark Age of Camelot และ Ultima Online ซึ่งเขาเคยเป็นผู้บริหารของ BioWare อยู่ช่วงหนึ่งระหว่างปี 2006-2013 และมีส่วนกับเกม SWTOR ด้วย</p>\n<p>เกม SWTOR จะยังให้บริการต่อไปตามปกติ มี EA เป็นผู้จัดจำหน่ายเหมือนเดิม (เปลี่ยนแค่ทีมพัฒนา) ส่วน BioWare จะทุ่มกำลังไปพัฒนาเกม 2 แฟรนไชส์หลักคือ Dragon Age และ Mass Effect ที่กำลังมีภาคใหม่ทั้งสองเกม</p>\n<p>ที่มา - <a href=\"https://blog.bioware.com/2023/06/27/bright-future-for-swtor/\">BioWare</a></p>\n<p><img alt=\"No Description\" src=\"https://www.blognone.com/sites/default/files/externals/fb9c810badb2cea7c7dac88518e41285.jpg\" /></p>\n</div></div></div><div><div>Topics: </div><div><div><a href=\"/topics/bioware\">BioWare</a></div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/mmorpg\">MMORPG</a></div><div><a href=\"/topics/star-wars\">Star Wars</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2caca5b24a808161ae19a655969300a5e1d98f4c5ef5099901f1a3fe924586b2","category":"Thai"}