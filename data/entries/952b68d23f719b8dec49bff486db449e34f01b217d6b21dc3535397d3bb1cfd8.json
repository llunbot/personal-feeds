{"title":"Samsung เปิดตัวตู้เย็น Bespoke AI Side-by-Side มี AI ลิสต์วัตถุดิบ บอกสูตรทำอาหาร ดู YouTube ได้ เริ่มต้น 73,991 บาท","link":"https://www.blognone.com/node/146030","date":1745487321000,"content":"<div><div><div><p>Samsung เปิดตัวตู้เย็น Bespoke AI Side-by-Side ที่ไม่ได้เอาไว้เก็บของให้เย็นอย่างเดียว แต่ทำหน้าที่เป็นทั้งผู้ช่วยเชฟ สมาร์ทรีโมต และจอควบคุมบ้าน ด้วยจอ AI Home Display ขนาด 9 นิ้ว</p>\n<p>แม้ก่อนหน้านี้ Samsung เคยออกตู้เย็นพร้อมจออัจฉริยะมาแล้ว แต่รอบนี้ มีการอัปเกรดฟีเจอร์ AI ที่ให้ตู้เย็น เป็นเหมือนผู้ช่วยประจำบ้าน ดังนี้:</p>\n<ul>\n<li>AI Vision Inside ตรวจจับสิ่งของในตู้เย็น อะไรเข้า-ออกบ่อย ๆ และตั้งชื่อของแต่ละอย่างได้</li>\n<li>AI Food Recipe จดจำวัตถุดิบถึง 37 รายการ (รวมของแปรรูป) รวมทั้งแนะนำเมนูอาหารได้</li>\n<li>Map View + SmartThings Energy ควบคุมอุปกรณ์สมาร์ททั้งบ้าน และประหยัดได้สูงสุด 10%</li>\n<li>Daily Board + Bixby แจ้งเตือนข่าว ตารางนัดหมาย คุยกับตู้เย็นได้ และจดจำเสียงของแต่ละคนในบ้าน</li>\n<li>ดู YouTube ฟัง Spotify หรือแชร์หน้าจอสมาร์ทโฟนได้ รวมทั้งรองรับคำสั่งเสียงจากทุกคนในบ้าน</li>\n</ul>\n<p>Samsung บอกว่าเทรนด์เครื่องใช้ไฟฟ้าของคนไทยตอนนี้คือ \"ชอบของใหญ่ ฟีเจอร์ครบ\" เห็นได้จากข้อมูลของ GFK ปี 2024 ตลาดตู้เย็น Side-by-Side ในไทยเพิ่มขึ้น 27% สะท้อนพฤติกรรมผู้บริโภคที่ต้องการตู้เย็นที่ทำอะไรได้มากกว่าแค่แช่เย็น ต้องมีฟีเจอร์ที่ฉลาด เชื่อมต่อกับระบบบ้านอัจฉริยะได้</p>\n<p>Bespoke AI Side-by-Side เริ่มต้นที่ 73,991 บาท โดยราคาโปรโมชันบนเว็บไซต์ Samsung ลดเหลือ 62,990 บาท แถมจอภาพ 9 นิ้ว สามารถเปลี่ยนเป็นจอ Family Hub แบบเดิมขนาด 21.5 นิ้ว หรือ 32 นิ้วได้ มีให้เลือกซื้อแบบคัสตอม</p>\n<p>ที่มา: งานแถลงข่าวเปิดตัว Bespoke AI Side-by-Side</p>\n<p><img alt=\"alt=&quot;Samsung&quot;\" src=\"https://www.blognone.com/sites/default/files/externals/89e05037ac768b15ccf7c7394a3258f1.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/home-appliance\">Home Appliance</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"952b68d23f719b8dec49bff486db449e34f01b217d6b21dc3535397d3bb1cfd8","category":"Thai"}