{"title":"Annapurna เปิดตัวเกม Blade Runner 2033: Labyrinth พัฒนาโดยสตูดิโอภายใน","link":"https://www.blognone.com/node/134609","date":1688090450000,"content":"<div><div><div><p>Annapurna Interactive เปิดตัวเกม Blade Runner 2033: Labyrinth ซึ่งถือเป็นเกมในจักรวาลไซไฟไซบอร์ก Blade Runner เกมแรกในรอบ 25 ปี (เกมสุดท้ายออกปี 1997 โดย Westwood) เนื้อเรื่องอยู่ระหว่างภาพยนตร์ Blade Runner ภาคแรก (ปีในเรื่องคือ 2019) และ Blade Runner 2049 ภาคสอง</p>\n<p>เนื้อเรื่องของเกมคร่าวๆ บอกแค่ว่าเกิดที่เมืองลอสแอนเจลิส โดยผู้กำกับเกมคือ Chelsea Hash ที่มีประสบการณ์ทำเกม  Solar Ash และ What Remains of Edith Finch มาก่อน งานพัฒนาทำโดยสตูดิโอภายในของ Annapurna Interactive ทั้งหมด</p>\n<p>Annapurna Interactive หรือ Annapurna Games ก่อตั้งเมื่อปี 2016 อยู่ภายใต้บริษัทภาพยนตร์ Annapurna Pictures ของ Megan Ellison (ลูกสาวของ Larry Ellison แห่ง Oracle) ช่วงแรกทำธุรกิจเป็นผู้จัดจำหน่ายเกมเพียงอย่างเดียว มีเกมดังๆ ในเครือ เช่น  Kentucky Route Zero, Outer Wilds, Neon White, Stray แต่ช่วงหลังก็เริ่มตั้งสตูดิโอพัฒนาเกมของตัวเองด้วย ซึ่งเกม Blade Runner 2033 ถือเป็นผลงานของสตูดิโอภายในแห่งนี้</p>\n<p>เกมบอกแค่ว่าจะลงทั้งพีซีและคอนโซล (ไม่ระบุเครื่อง) และยังไม่บอกวันวางขาย</p>\n<p>ที่มา - <a href=\"https://www.videogameschronicle.com/news/annapurna-announces-blade-runner-2033-labyrinth-its-first-internally-developed-game/\">VGC</a></p>\n</div></div></div><div><div>Topics: </div><div><div><a href=\"/topics/blade-runner\">Blade Runner</a></div><div><a href=\"/topics/games\">Games</a></div><div><a href=\"/topics/annapurna\">Annapurna</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2274b8e4ee62730236581953e88900e4dc06496574ec63ad69d26c774f1db6d0","category":"Thai"}