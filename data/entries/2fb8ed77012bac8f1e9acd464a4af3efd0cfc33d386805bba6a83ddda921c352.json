{"title":"Udemy แพลตฟอร์มเรียนออนไลน์ ยื่นไฟลิ่งเตรียม IPO เข้าตลาดหุ้น Nasdaq ใช้ตัวย่อ UDMY","link":"https://www.blognone.com/node/125126","date":1633483918000,"content":"<div><div><div><p>Udemy แพลตฟอร์มเรียนออนไลน์ ได้ยื่นเอกสารไฟลิ่งเพื่อเตรียมไอพีโอเข้าตลาดหุ้นแนสแดคแล้ว โดยจะใช้ตัวย่อในการซื้อขาย UDMY บริษัทยังไม่ได้พูดถึงจำนวนหุ้นและมูลค่าที่จะเสนอขาย แต่เมื่อปีที่แล้วได้<a href=\"https://www.blognone.com/node/119698\">เพิ่มทุนซีรี่ส์ F</a> โดยมีมูลค่ากิจการ 3,250 ล้านดอลลาร์</p>\n<p>สำหรับข้อมูลทางการเงิน Udemy มีรายได้ในปี 2020 เพิ่มขึ้น 55.6% เป็น 429.9 ล้านดอลลาร์ เติบโตสูงเนื่องจากสถานการณ์โควิด 19 ทำให้การเรียนออนไลน์ได้รับความนิยมมากขึ้น แต่ยังขาดทุนในปีที่แล้ว 77.6 ล้านดอลลาร์</p>\n<p>รายได้ที่เติบโตสูงของ Udemy มาจากธุรกิจ Udemy Business ที่ขายบริการเรียนออนไลน์สำหรับลูกค้าองค์กร ตัวเลขล่าสุดมีบริษัทระดับ Fortune 100 ถึง 42% ที่ใช้บริการนี้ ปัจจุบันมีเนื้อหาการสอนมากกว่า 183,000 คอร์ส ใน 75 ภาษา มีผู้สมัครเรียนมากกว่า 44 ล้านคน</p>\n<p>ที่มา: <a href=\"https://www.reuters.com/technology/online-learning-platform-udemy-files-us-ipo-2021-10-05/\">Reuters</a></p>\n<p><img src=\"https://www.blognone.com/sites/default/files/externals/9ba116994e0d13898d63588515316f5e.png\" /></p>\n</div></div></div><div><div>Topics: </div><div><div><a href=\"/topics/udemy\">Udemy</a></div><div><a href=\"/topics/edtech\">EdTech</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2fb8ed77012bac8f1e9acd464a4af3efd0cfc33d386805bba6a83ddda921c352","category":"Thai"}