{"title":"ซีอีโอร่วม Netflix มอง AI ไม่แย่งงานนักแสดง-ผู้กำกับ, หนังฟอร์มใหญ่ดูบนจอไหนก็ได้","link":"https://www.blognone.com/node/139992","date":1716805688000,"content":"<div><div><div><p>Ted Sarandos ซีอีโอร่วม Netflix ให้สัมภาษณ์กับ The New York Times ในหลายประเด็นที่น่าสนใจ ทั้งเรื่องการมาถึงของ AI ที่อาจส่งผลกระทบต่ออุตสาหกรรมบันเทิง รวมทั้งมุมมองในเรื่องคอนเทนต์ที่หลากหลายบนแพลตฟอร์ม</p>\n<h4>AI ไม่แย่งงาน แต่คนใช้ AI เป็นอาจมาแย่ง</h4>\n<p>เขาพูดถึงประเด็น AI ในอุตสาหกรรมบันเทิง โดยมองว่าเป็นเทคโนโลยีหนึ่งเข้ามาช่วยการผลิต เหมือนการมีสตูดิโอสร้างฉากเสมือน ก็ไม่ได้แทนที่การถ่ายทำในสถานที่ทั้งหมด สมัยก่อนอนิเมชันวาดมือ แล้วคอมพิวเตอร์ก็เข้ามาช่วยให้งานรวดเร็วขึ้น ในยุคที่ทีวีเข้ามาใหม่ ๆ วงการภาพยนตร์ก็ต่อต้านการนำหนังไปฉายในทีวี เขาจึงมองว่าสุดท้าย AI จะช่วยให้คนเขียนบท ผู้กำกับ ฝ่ายตัดต่อ ทำงานได้ดีขึ้นและมีประสิทธิภาพขึ้น</p>\n<p>Sarandos ยังบอกว่าเขาเชื่อในงานสร้างสรรค์ของมนุษย์ ไม่เชื่อว่า AI จะเขียนบทได้ดีกว่านักเขียนบทคุณภาพ หรือไปเป็นนักแสดงที่เก่งกาจกว่าได้ AI ไม่สามารถแย่งงานคนเหล่านี้ได้ แต่คนใช้ AI เป็นอาจแย่งงานได้ต่างหาก</p>\n<p><img src=\"https://www.blognone.com/sites/default/files/externals/9de976436c824f80bc56115bfe2aed36.jpg\" /></p>\n<h4>หนังฟอร์มยักษ์ก็ดูบนจอ Netflix ได้</h4>\n<p>เมื่อถามว่า Netflix นั้นต้องผลิตคอนเทนต์ลงแพลตฟอร์มอยู่ตลอด จึงมีเรื่องของปริมาณกับคุณภาพที่ต้องรักษาสมดุล คอนเทนต์ประเภทหนังฟอร์มยักษ์จึงอาจไม่เหมาะกับ Netflix นัก โดยยกตัวอย่าง Barbie หรือ Oppenheimer ว่าไม่น่าจะเห็นหนังแบบนี้บนแพลตฟอร์ม</p>\n<p>Sarandos ไม่เห็นด้วย บอกว่าหนังทั้งสองเรื่องสามารถชมบน Netflix ได้ดีเหมือนกับการดูบนจอใหญ่ และไม่มีหนังประเภทใดที่จะบอกได้ว่าเหมาะหรือไม่เหมาะกับจอขนาดเล็ก-ใหญ่ เพราะเทคโนโลยีมีการพัฒนาตลอด คนดูก็จะได้ประโยชน์มากขึ้นเรื่อย ๆ</p>\n<p>เขาบอกว่าคอนเทนต์ที่ Netflix ยังไม่มีแผนทำเพราะไม่เหมาะ อาจเป็นพวกรายการข่าวสั้นทันเหตุการณ์ หรืออะไรแบบนั้นมากกว่า</p>\n<p><img alt=\"No Description\" src=\"https://www.blognone.com/sites/default/files/externals/66fda991dbdf272d2d368f467565b5d6.png\" /><em>ภาพยนตร์ Barbie</em></p>\n<h4>อัลกอริทึมดันคอนเทนต์ต่างประเทศ</h4>\n<p>เขาพูดถึงซีรีส์ Baby Reindeer ของอังกฤษ ซึ่งประสบความสำเร็จในกลุ่มคนดูอเมริกา ว่าซีรีส์แนวนี้ไม่มีทางถูกอนุมัติให้ผลิตในอเมริกา แต่ซีรีส์นี้ประสบความสำเร็จมากในอังกฤษ และทำให้อัลกอริทึมเลือกดันซีรีส์นี้กับคนดูอเมริกาเพราะเชื่อว่าจะชอบ</p>\n<p>Sarandos ไม่เชื่อว่าเพื่อเจาะตลาดอเมริกา เนื้อเรื่องต้องถูกดัดแปลง แต่ถ้าเนื้อเรื่องนั้นประสบความสำเร็จในประเทศบ้านเกิด คนต่างประเทศก็จะเปิดใจรับชมเพราะรูปแบบที่เป็นเอกลักษณ์นั้นมากกว่า</p>\n<p><img alt=\"No Description\" src=\"https://www.blognone.com/sites/default/files/externals/1808e5192d53ec796bb0ca758d1b60e8.png\" /><em>ซีรีส์ Baby Reindeer</em></p>\n<p>ที่มา: <a href=\"https://www.nytimes.com/2024/05/25/magazine/ted-sarandos-netflix-interview.html\">The New York Times</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2f76bda9c652e027b243ca85fff4f41f63011c282d942fd477ca0cd9090da18","category":"Thai"}