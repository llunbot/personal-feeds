{"title":"Amazon เพิ่มเครื่องมือสร้างวิดีโอสั้นสำหรับการโฆษณาด้วย AI ที่ใช้อินพุทเพียงรูปภาพของสินค้า","link":"https://www.blognone.com/node/142157","date":1727166473000,"content":"<div><div><div><p>Amazon เปิดตัวเครื่องมือใหม่สำหรับการสร้างโฆษณาบน Amazon Ads ที่ใช้ Generative AI พัฒนาต่อจาก<a href=\"https://www.blognone.com/node/136407\">เครื่องมือสร้างรูปฉากหลัง</a>ที่ออกมาก่อนหน้านี้ โดยคราวนี้สามารถสร้างวิดีโอสั้นเพื่อใช้ในการโฆษณา</p>\n<p>อินพุทที่ต้องใช้คือรูปภาพสินค้าหนึ่งรูป จากนั้น AI จะสร้างวิดีโอสั้นที่ดึงจุดเด่นของสินค้าประกอบเป็นเรื่องราวในหลายรูปแบบ หลายฉากหลัง ให้เลือกเพื่อนำไปใช้งานต่อได้ นอกจากนี้ Amazon ยังเพิ่มเครื่องมือสร้างรูปภาพแบบ Live ที่ทำให้วัตถุดูมีชีวิตชีวาขึ้นอีกด้วย</p>\n<p>Amazon บอกว่าผลการศึกษาล่าสุด ลูกค้า 89% ต้องการเห็นโฆษณาจากแบรนด์สินค้าในฟอร์แมตวิดีโอมากขึ้น แต่การทำวิดีโอแม้ขนาดสั้นก็มาพร้อมกับต้นทุนการผลิตที่สูงขึ้น เครื่องมือ AI ของ Amazon Ads จึงสามารถปิดช่องว่างนี้ให้กับแบรนด์สินค้าได้</p>\n<p>เครื่องมือสร้างวิดีโอและรูปภาพ Live ด้วย AI จะเริ่มทดสอบกับผู้ลงโฆษณาในสหรัฐอเมริกาก่อน เพื่อรับความเห็นและปรับปรุงให้มีประสิทธิภาพมากขึ้น ก่อนจะเผยแพร่กับผู้ใช้งานในวงกว้าง</p>\n<p>ที่มา: <a href=\"https://www.aboutamazon.com/news/innovation-at-amazon/amazon-ads-generative-ai-video-generator-advertisers\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/advertising\">Advertising</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17aca3fbff0af7f00b397ab2e22631cee14cc1a0d60668f595792e90fc69d82e","category":"Thai"}