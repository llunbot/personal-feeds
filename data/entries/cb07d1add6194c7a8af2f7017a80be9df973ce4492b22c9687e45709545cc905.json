{"title":"สาธารณรัฐเช็กประกาศเลิกให้บริการ IPv4 วันที่ 6 มิถุนายน 2032 หลังจากนี้คือ IPv6","link":"https://www.blognone.com/node/137807","date":1705979009000,"content":"<div><div><div><p>สาธารณรัฐเช็กเตรียมการย้ายไปสู่ IPv6 เต็มรูปแบบด้วยการประกาศวันยกเลิกให้บริการบริการออนไลน์ของรัฐบาลผ่านทาง IPv6 ในวันที่ 6 มิถุนายน 2032</p>\n<p><a href=\"https://www.nic.cz/files/nic/doc/IST_IPv6_052014.pdf\">แนวทางการผลักดัน IPv6 ของสาธารณรัฐเช็กต่อเนื่องมาตั้งแต่ปี 2009</a> โดยเริ่มประกาศบังคับว่าโครงการภาครัฐทั้งหมดต้องรองรับ IPv6 ภายในปี 2011 และหลังจากนั้นก็เริ่มบังคับโครงการเอกชนในปี 2012 หลังจากบังคับแล้วยังมีการมอนิเตอร์ว่าเว็บไซต์ของหน่วยงานรัฐระดับต่างๆ, บริษัทเอกชน, และโดเมน .cz นั้นรองรับ IPv6 จริงหรือไม่</p>\n<p><a href=\"https://ipv6-test.com/stats/country/CZ\">สถิติการใช้งาน IPv6 ของสาธารณรัฐเช็ก</a>ดีขึ้นอย่างต่อเนื่อง เบราว์เซอร์เชื่อมต่อเป็น IPv6 สูงถึง 88% (ของไทยอยู่ที่ 44%) และไอพีจำนวนมากรองรับ IPv6 แบบเนทีฟไม่ต้องอาศัยการทำ tunnel เพิ่มเติม</p>\n<p>นอกจาก IPv6 แล้วรัฐบาลเช็กยังมีนโยบายผลักดันการอิมพลีเมนต์ DNSSEC และประกาศฉบับเดียวกันก็ยังระบุให้มีการมอนิเตอร์การอิมพลีเมนต์</p>\n<p>ที่มา - <a href=\"https://konecipv4.cz/en/\">CZ.NIC</a></p>\n<p><img alt=\"No Description\" src=\"https://www.blognone.com/sites/default/files/externals/491e3591cced061d835450f82129fa51.jpg\" /></p>\n<p>ภาพโดย <a href=\"https://pixabay.com/th/photos/%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%82%e0%b9%88%e0%b8%b2%e0%b8%a2-%e0%b8%81%e0%b8%b2%e0%b8%a3%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%a1%e0%b8%95%e0%b9%88%e0%b8%ad-%e0%b8%84%e0%b8%ad%e0%b8%a1%e0%b8%9e%e0%b8%b4%e0%b8%a7%e0%b9%80%e0%b8%95%e0%b8%ad%e0%b8%a3%e0%b9%8c-197300/\">LoboStudioHamburg</a></p>\n</div></div></div><div><div>Topics: </div><div><div><a href=\"/topics/czech-republic\">Czech Republic</a></div><div><a href=\"/topics/ipv6\">IPv6</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb07d1add6194c7a8af2f7017a80be9df973ce4492b22c9687e45709545cc905","category":"Thai"}