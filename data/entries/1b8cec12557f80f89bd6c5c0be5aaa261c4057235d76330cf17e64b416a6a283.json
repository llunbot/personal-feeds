{"title":"ซัมซุงเปิดตัว Color E-Paper TV ทีวีตัวแรกที่ใช้อีเปเปอร์ เน้นใช้งานโฆษณา","link":"https://www.blognone.com/node/140331","date":1718180959000,"content":"<div><div><div><p>ในงาน InfoComm 2024 ที่กำลังจัดขึ้นระหว่างวันที่ 8-14 มิถุนายนในเมืองลาสเวกัส สหรัฐอเมริกา ซัมซุงได้เปิดตัว Color E-Paper TV หรือทีวีตัวแรกของซัมซุงที่ใช้ e-paper เน้นใช้งานกับป้ายโฆษณาหรือป้ายแสดงผล เพราะจอ e-paper มีความได้เปรียบในประเด็นการใช้พลังงาน ไม่ต้องใช้พลังงานเลยยกเว้นเพียงแต่ช่วงเวลที่เปลี่ยนภาพเท่านั้น</p>\n<p><strong>สเปกของ Color E-Paper TV (โมเดล EDMX)</strong></p>\n<ul>\n<li>หน้าจอขนาด 32 นิ้ว</li>\n<li>ตัวเครื่องหนา 17.9 มิลลิเมตร หนัก 2.9 กิโลกรัม (ไม่รวมแบตเตอรี่)</li>\n<li>ความละเอียดระดับ QHD ประมวลเฉดสีได้ 60,000 เฉดสี</li>\n<li>พื้นที่จัดเก็บข้อมูล 8 GB</li>\n<li>รองรับ Bluetooth และ Wi-Fi</li>\n<li>รองรับการชาร์จแบบ USB-C (มี 2 พอร์ต)</li>\n<li>มีกรอบแบบรุ่น Samsung The Frame ที่สามารถถอดเปลี่ยนได้</li>\n<li>รองรับการต่อระยะห่างน็อต 200 x 200 มาตรฐาน VESA</li>\n</ul>\n<p>ซัมซุงมีแผนที่จะวางขายทีวีรุ่นนี้พร้อมแอปพลิเคชันในมือถือเอาไว้สั่งการภาพและแอปบนทีวี นอกจากนี้ ทีวีรุ่นนี้ยังสามารถควบคุมผ่าน Samsung VTX solution ในระยะไกลได้อีกด้วย</p>\n<p>ที่มา: <a href=\"https://www.sammobile.com/news/samsung-color-e-paper-tv-displayed-advertising-power-saving/\">Sammobile</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/television\">Television</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b8cec12557f80f89bd6c5c0be5aaa261c4057235d76330cf17e64b416a6a283","category":"Thai"}