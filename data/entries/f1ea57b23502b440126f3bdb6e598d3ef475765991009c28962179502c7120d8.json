{"title":"Foxconn ประกาศลงทุนในอินเดียเพิ่มอีก 1.5 พันล้านดอลลาร์","link":"https://www.blognone.com/node/136966","date":1701150197000,"content":"<div><div><div><p>Foxconn ประกาศแผนการลงทุนในประเทศอินเดีย ด้วยเงินมากกว่า 1,541 ล้านดอลลาร์ โดยไม่ได้ระบุรายละเอียดเพิ่มเติม แต่บอกเพียงเพื่อให้รองรับความต้องการส่วนการดำเนินงานของบริษัท</p>\n<p>แม้ Foxconn จะไม่ได้ให้รายละเอียด แต่คาดกันว่าเพื่อ<a href=\"https://www.blognone.com/node/131718\">รองรับแอปเปิล</a>ลูกค้ารายใหญ่ของ Foxconn ที่ต้องการการย้ายการผลิตบางส่วนออกจากจีน ปัจจุบัน Foxconn มีโครงการลงทุนในอินเดียที่ประกาศไปแล้วก่อนหน้านี้ ทั้งโรงงานใน Karnataka มูลค่า 600 ล้านดอลลาร์ และโรงงานใน Telangana มูลค่า 500 ล้านดอลลาร์</p>\n<p>เมื่อปีที่แล้ว Foxconn ก็<a href=\"https://www.blognone.com/node/130401\">ประกาศร่วมลงทุน</a>กับ Vedanta บริษัทของอินเดีย เพื่อสร้างโรงงานเซมิคอนดักเตอร์ เงินลงทุนรวม 19,400 ล้านดอลลาร์</p>\n<p>ที่มา: <a href=\"https://www.cnbc.com/2023/11/27/apple-iphone-maker-foxconn-to-invest-1point5-billion-in-india-expansion.html\">CNBC</a></p>\n<p><img src=\"https://www.blognone.com/sites/default/files/externals/9108345c0d30857a026b203c7ba6a31b.jpg\" /></p>\n</div></div></div><div><div>Topics: </div><div><div><a href=\"/topics/foxconn\">Foxconn</a></div><div><a href=\"/topics/india\">India</a></div><div><a href=\"/topics/manufacturing\">Manufacturing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1ea57b23502b440126f3bdb6e598d3ef475765991009c28962179502c7120d8","category":"Thai"}