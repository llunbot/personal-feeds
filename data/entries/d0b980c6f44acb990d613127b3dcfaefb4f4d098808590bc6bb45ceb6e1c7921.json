{"title":"ระบบจองตั๋ว American Airlines มีบั๊ก มองผู้โดยสารอายุ 101 ปีเป็นทารก 1 ขวบเสมอ","link":"https://www.blognone.com/node/139468","date":1714366446000,"content":"<div><div><div><p>ผู้โดยสารหญิงชื่อว่า Patricia (สงวนนามสกุล) ระบุว่าเธอพบปัญหาเสมอเมื่อพยายามเดินทางด้วยสายการบิน American Airlines เนื่องจากระบบคอมพิวเตอร์ไม่รองรับผู้โดยสารอายุเกิน 100 ปี ทำให้ระบบแจ้งว่าเธอมีอายุ 1 ขวบ</p>\n<p>Patricia เดินทางทุกปีเพื่อเยื่ยมครอบครัวของเธอ แต่หลังจากปี 2022 เมื่อเธออายุครบ 100 ปี พนักงานต้อนรับคิดว่าที่นั่งของเธอจะเป็นเด็กทารกและไม่ได้เตรียมรถเข็นไว้ให้ แต่ก็ระบุว่าพนักงานสายการบินให้ความช่วยเหลือเป็นอย่างดี</p>\n<p>เธอระบุว่าอยากให้สายการบินแก้ไขระบบ เพราะเมื่อมีปัญหาแล้วลูกสาวของเธอต้องช่วยถือสัมภาระไปยังเกตเอง โดยทริปหน้าของเธอจะมีอายุครบ 102 ปีแล้ว</p>\n<p>ที่มา - <a href=\"https://www.bbc.com/news/articles/c9wz7pvvjypo\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/aacc420ef58630111fe788fd938a50ac.jpg\" /><br />\nภาพโดย <a href=\"http://news.aa.com/multimedia/default.aspx\">American Airlines</a></p>\n</div></div></div><div><div>Topics: </div><div><div><a href=\"/topics/american-airlines\">American Airlines</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0b980c6f44acb990d613127b3dcfaefb4f4d098808590bc6bb45ceb6e1c7921","category":"Thai"}