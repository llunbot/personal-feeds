{"title":"Windows 11 23H2 ออกแล้ว แทบไม่มีอะไรใหม่ อัพเดตเฉพาะแกน OS แยกจากอัพเดตฟีเจอร์","link":"https://www.blognone.com/node/136507","date":1698802658000,"content":"<div><div><div><p>ไมโครซอฟท์ประกาศปล่อย Windows 11 อัพเดต 23H2 โดยที่ไม่มีฟีเจอร์อะไรใหม่มากนัก</p>\n<p>เหตุผลเป็นเพราะไมโครซอฟท์เปลี่ยนมาใช้วิธีออกฟีเจอร์แยกจากตัว OS ผ่านอัพเดตรายเดือนมาได้สักพักแล้ว <a href=\"https://www.blognone.com/node/135948\">ฟีเจอร์ใหม่ส่วนใหญ่ เช่น Windows Copilot เพิ่งออกผ่านอัพเดตรอบเดือนกันยายน (ที่อยู่บน 22H2)</a> ทำให้ตัว 23H2 มีสถานะเป็นเพียงแกนระบบปฏิบัติการ (baseline OS) ลักษณะเดียวกับ Android เวอร์ชันหลังๆ ที่ตัวแกน OS แทบไม่มีอะไรใหม่ที่ผู้ใช้มองเห็น เป็นการเปลี่ยนเทคโนโลยีฐานเท่านั้น</p>\n<p>หากผู้ใช้กดอัพเดตรอบเดือนกันยายนไปแล้ว จะแทบไม่เห็นอะไรใหม่ใน 23H2 แต่ถ้ายังไม่อัพเดตรอบเดือนกันยายน มากดรอบพฤศจิกายน (23H2) ทีเดียว ก็จะได้ของใหม่ทั้งหมด</p>\n<p>Windows 11 v23H2 มีฟีเจอร์ใหม่บ้างเล็กน้อย ได้แก่</p>\n<ul>\n<li><a href=\"https://www.blognone.com/node/123382\">ฟีเจอร์ Chat ของ Windows 11</a> เปลี่ยนไคลเอนต์มาเป็น Microsoft Teams (เวอร์ชัน free/personal) ที่มีฟีเจอร์มากกว่าแทน ไอคอนที่ทาสก์บาร์เปลี่ยนจาก Chat มาเป็น Teams เต็มตัว</li>\n<li>เพิ่มหน้าจอตั้งค่าส่วนของระบบ Settings &gt; System &gt; System Components แยกออกมาจากหน้า Apps ของเดิม</li>\n</ul>\n<p>ที่มา - <a href=\"https://blogs.windows.com/windowsexperience/2023/10/31/how-to-get-the-windows-11-2023-update/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/619cbd27f1eb416f91c41d72a1e5292b.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div><div><a href=\"/topics/microsoft-teams\">Microsoft Teams</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1595e203535437063c56175062112b75d5176388c939e0223e06eb3fa57fd555","category":"Thai"}