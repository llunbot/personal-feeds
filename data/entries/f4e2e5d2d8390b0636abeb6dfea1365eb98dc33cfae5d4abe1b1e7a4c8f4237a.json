{"title":"Veeam เริ่มทดสอบการรองรับ Proxmox หลัง VMware บีบลูกค้าไปซื้อ subscription","link":"https://www.blognone.com/node/137848","date":1706104096000,"content":"<div><div><div><p>Anton Gostev Chief Product Officer ของ Veeam ผู้พัฒนาซอฟต์แวร์สำรองข้อมูลระดับองค์กรรายใหญ่เปิดเผยว่าบริษัทกำลังทดสอบการทำงานร่วมกับ Proxmox ซอฟต์แวร์ virtualization ที่ได้รับความนิยมในหมู่ SME อยู่ หลังจาก VMware ที่ครองตลาดระดับองค์กร<a href=\"https://www.blognone.com/node/137197\">เลิกขายซอฟต์แวร์แบบขายขาดเหลือเฉพาะแบบสมัครสมาชิกรายปี</a></p>\n<p>แม้จะทดสอบอยู่แต่ Gostev ก็ระบุว่า Proxmox นั้นดูจะเป็นตลาดธุรกิจขนาดเล็ก (SMB) เกินไปสำหรับ Veeam ที่มักเป็นลูกค้าระดับองค์กรที่ต้องการการสำรองข้อมูลที่น่าเชื่อถือสูงๆ</p>\n<p>Veeam รองรับระบบ virtualization ระดับองค์กรตัวอื่นนอกจาก VMware ทั้ง Red Hat Virtualization และ Nutanix AHV อยู่แล้ว Gostev ระบุว่า Veeam จะรองรับ Oracle Linux KVM ที่ภายในเป็น Red Hat Virtualization ที่นำถอดแบรนด์ออกแบบเดียวกับ RHEL แต่ในเว็บบอร์ดของ Veeam ก็มีคนมาแสดงความสนับสนุนว่าอยากย้ายไปใช้ Proxmox แต่ติดที่ Veeam ไม่รองรับ</p>\n<p>ที่มา - <a href=\"https://forums.veeam.com/red-hat-virtualization-f62/feature-request-proxmox-t71691-30.html\">Veeam Forum</a>, <a href=\"https://www.theregister.com/2024/01/22/veeam_proxmox_oracle_support/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/a43cee3b887450b4ee3ee01e34206ef8.jpg\" /></p>\n</div></div></div><div><div>Topics: </div><div><div><a href=\"/topics/veeam\">Veeam</a></div><div><a href=\"/topics/backup\">Backup</a></div><div><a href=\"/topics/vmware\">VMware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4e2e5d2d8390b0636abeb6dfea1365eb98dc33cfae5d4abe1b1e7a4c8f4237a","category":"Thai"}