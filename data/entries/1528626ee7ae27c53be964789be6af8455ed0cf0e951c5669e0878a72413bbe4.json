{"title":"กูเกิลปล่อย Veo 2 ปัญญาประดิษฐ์สร้างวิดีโอ, Imagen 3 รุ่นปรับปรุง, Whisk เครื่องมือผสมภาพอัตโนมัติ","link":"https://www.blognone.com/node/143688","date":1734371472000,"content":"<div><div><div><p>กูเกิลปล่อยปัญญาประดิษฐ์กลุ่มสร้างภาพและวิดีโอ โดยตัวสำคัญคือ Veo 2 ปัญญาประดิษฐ์สร้างวิดีโอรุ่นปรับปรุง และ Imagen 3 รุ่นปรับปรุงเพิ่มเติม</p>\n<p>Veo 2 เข้าใจศัพท์ด้านภาพยนตร์จำนวนมาก สามารถกำหนดรูปแบบวิดีโอ, เลนส์ที่ต้องการ, และเอฟเฟคต่างๆ ตัวปัญญาประดิษฐ์สร้างภาพได้ระดับ 4K ขณะที่ตัวภาพสมจริงมากขึ้น ภาพประหลาดๆ เช่น มือมีหกนิ้วเกิดขึ้นน้อยลง ตอนนี้ Veo2 เปิดให้ใช้งานในเว็บ VideoFX ที่ประเทศไทยยังใช้งานไม่ได้ และคาดว่าจะเปิดให้ใช้งานใน YouTube Shorts ปีหน้า</p>\n<p>Imagen 3 รุ่นปรับปรุง (ชื่อเต็ม Imagen3-002) สร้างภาพได้สวยงามขึ้น ขณะที่รับคำสั่งแนวภาพได้แม่นยำขึ้น ไม่ว่าจะเป็นการสร้างภาพถ่าย หรือภาพวาด ผลทดสอบการให้คะแนนภาพโดยมนุษย์ พบว่าเวอร์ชั่นใหม่นี้เอาชนะ IdeogramV2 และ RecraftV3 ได้แล้ว</p>\n<p>Whisk เป็นเครื่องมือใหม่จาก Google Labs ใช้ผสมภาพต่างๆ เข้าด้วยกัน โดยเบื้องหลัง ใช้ Gemini บรรยายภาพเป็นข้อความ แล้วผสมคำบรรยายภาพเข้าไปใน Imagen 3</p>\n<p>ทั้งสามบริการยังไม่เปิดให้บริการในประเทศไทย แต่โมเดล Imagen 3 สามารถใช่้งานผ่าน Google Cloud ได้แล้ว</p>\n<p>ที่มา - <a href=\"https://blog.google/technology/google-labs/video-image-generation-update-december-2024/\">Google Blog</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/generative-ai\">Generative AI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1528626ee7ae27c53be964789be6af8455ed0cf0e951c5669e0878a72413bbe4","category":"Thai"}