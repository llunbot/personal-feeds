{"title":"AMD ลงทุนในบริษัท Absci ที่พัฒนายาโดยใช้ Generative AI เป็นเงิน 20 ล้านดอลลาร์","link":"https://www.blognone.com/node/144015","date":1736425023000,"content":"<div><div><div><p>Absci Corporation บริษัทผู้พัฒนายาโดยใช้ Generative AI ประกาศความร่วมมือเชิงกลยุทธ์กับ AMD เพื่อนำชิปเร่งการประมวลผล AMD Instinct และซอฟต์แวร์ ROCm มาดีพลอยและรองรับเวิร์กโหลดในการพัฒนายาของ Absci โดย AMD จะลงทุนในบริษัทเป็นเงิน 20 ล้านดอลลาร์ ทั้งนี้ Absci เป็นบริษัทจดทะเบียนในตลาดหุ้นแนสแดค</p>\n<p>อุตสาหกรรมยาและการแพทย์ เป็นอุตสาหกรรมหนึ่งที่มีการนำ AI มาช่วยเพิ่มความเร็วและเปลี่ยนรูปแบบการทำงานไปมาก โดยเฉพาะกระบวนการที่เกี่ยวข้องกับการวิเคราะห์ข้อมูลทางพันธุกรรม</p>\n<p>Sean McClain ซีอีโอและผู้ก่อตั้ง Absci บอกว่าความร่วมมือกับ AMD จะทำใหโซลูชัน AI และการค้นคว้าของบริษัทรวดเร็วและก้าวหน้ามากขึ้น</p>\n<p>Absci เป็นการลงทุนล่าสุดของ AMD โดยดีลก่อนหน้านี้คือการ<a href=\"https://www.blognone.com/node/140835\">ซื้อกิจการ Silo AI</a> และ<a href=\"https://www.blognone.com/node/141505\">บริษัทออกแบบระบบเซิร์ฟเวอร์ ZT Systems</a></p>\n<p>ที่มา: <a href=\"https://investors.absci.com/news-releases/news-release-details/absci-and-amd-announce-collaboration-and-strategic-investment\">Absci</a> ผ่าน <a href=\"https://www.siliconrepublic.com/business/amd-absci-ai-drug-discovery-collaboration\">Silicon Republic</a></p>\n<p><img alt=\"No Description\" src=\"https://www.blognone.com/sites/default/files/externals/5557673b28c396b4df5a6d0e08bb7977.jpeg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/medical\">Medical</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57bb28985514d8bee0c1f6999abaa9b7a2f67d7edfad6debb74fa482fa2f498a","category":"Thai"}