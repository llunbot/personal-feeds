{"title":"IBM ไตรมาส 2/2021 รายได้เติบโตสูงสุดในรอบ 3 ปี","link":"https://www.blognone.com/node/123791","date":1626740617000,"content":"<div><div><div><p>ไอบีเอ็มรายงานผลประกอบการของไตรมาสที่ 2 ปี 2021 รายได้รวม 18,745 ล้านดอลลาร์ เพิ่มขึ้น 3% เทียบกับช่วงเวลาเดียวกันในปีก่อน ซึ่งเป็นการเติบโตสูงสุดในรอบ 3 ปี และมีกำไรสุทธิ 1,325 ล้านดอลลาร์</p>\n<p>Arvind Krishna ซีอีโอไอบีเอ็ม กล่าว่าการเติบโตของรายได้ มาจากการที่ลูกค้าเปลี่ยนมาใช้แพลตฟอร์มไฮบริดคลาวด์มากขึ้น นอกจากนี้ไอบีเอ็มยังให้การสนับสนุนลูกค้า นำเทคโนโลยีบนพื้นฐาน AI มาใช้กับเวิร์กโฟลว์ในองค์กร</p>\n<p>กลุ่มธุรกิจ Global Technology Services ซึ่งเป็นรายได้ใหญ่ที่สุดของไอบีเอ็ม รายได้เพิ่มขึ้น 0.4% เป็น 6.3B ซึ่งไอบีเอ็มบอกว่ากลับมาที่ระดับช่วงก่อนการระบาดของโควิด-19 ส่วนกลุ่มธุรกิจ Cloud &amp; Cognitive Software รายได้เพิ่มขึ้น 6.1% เป็น 6.1B จาก Red Hat และ Cloud Pak</p>\n<p>ที่มา: <a href=\"https://www.ibm.com/investor/att/pdf/IBM-2Q-Earnings-Press-Release.pdf\">ไอบีเอ็ม</a> (pdf) และ <a href=\"https://www.cnbc.com/2021/07/19/ibm-earnings-q2-2021.html\">CNBC</a></p>\n<p><img src=\"https://www.blognone.com/sites/default/files/externals/f995e42b0d32e0cf87b6b48d0aeb329d.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"727528e72798824a0ff4dee83e2f73c58f770090c63ec8fe1a432928378f4d2f","category":"Thai"}