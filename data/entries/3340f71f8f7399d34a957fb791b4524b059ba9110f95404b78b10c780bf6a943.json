{"title":"Meta มาด้วย! ทำจดหมายเรียกร้องไม่ให้ OpenAI ได้รับอนุมัติปรับโครงสร้างเป็นบริษัท For-Profit","link":"https://www.blognone.com/node/143652","date":1734175506000,"content":"<div><div><div><p>ประเด็นการยื่นขอ<a href=\"https://www.blognone.com/node/142653\">ปรับโครงสร้างบริษัท OpenAI</a> ให้เป็นบริษัทแสวงหากำไร (For-Profit) จากที่ปัจจุบันเป็น (Non-Profit) ไม่ได้มีแค่ <a href=\"https://www.blognone.com/node/143398\">Elon Musk</a> เท่านั้นที่พยายามขัดขวาง เพราะศึกนี้ Meta ก็มาด้วย</p>\n<p>Meta ทำจดหมายยื่นต่ออัยการสูงสุดรัฐแคลิฟอร์เนีย Rob Bonta เมื่อวันพฤหัสบดีที่ผ่านมา บอกว่าหากศาลอนุมัติให้ OpenAI เป็นบริษัท For-Profit ได้ จะเป็นการสร้างบรรทัดฐานใหม่ที่เป็นอันตรายมาก เพราะจากนี้สตาร์ทอัปจะเลือกมีสถานะเป็นบริษัท Non-Profit ที่ทำให้นักลงทุนได้สิทธิประโยชน์ทางภาษีหลายอย่างไปก่อน จนกว่าจะพร้อมก็ค่อยมายื่นขอแปลงเป็น For-Profit ซึ่งนักลงทุนก็ได้กำไรอีกต่อ</p>\n<p>ก่อนหน้านี้ OpenAI อธิบายเรื่อง<a href=\"https://www.blognone.com/node/142206\">การปรับโครงสร้างบริษัท</a> โดยยืนยันว่าส่วน Non-Profit จะยังมีอยู่ เพื่อรองรับภารกิจหลักบริษัทในการสร้างปัญญาประดิษฐ์ความสามารถรอบด้าน (AGI) และล่าสุดบริษัท<a href=\"https://www.blognone.com/node/143650\">เปิดเอกสาร</a>เพื่อประกอบการพิจารณาของศาลว่า Musk เป็นคนที่เคยสนับสนุนแนวทาง For-Profit เองมาก่อน</p>\n<p>ในจดหมายของ Meta ยังพูดถึง Elon Musk บอกว่าบริษัทเห็นด้วยกับการฟ้องร้องของเขา ที่ไม่ต้องการให้ OpenAI เป็นบริษัท For-Profit ด้วยเช่นเดียวกัน (ส่วน<a href=\"https://www.blognone.com/node/141091\">ซีอีโอจะต่อยกันกี่โมง</a>ก็อีกเรื่อง)</p>\n<p>ที่มา: <a href=\"https://www.wsj.com/tech/ai/elon-musk-open-ai-lawsuit-response-c1f415f8\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/d45814ca76852d6a153ed1230d7c3ec0.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3340f71f8f7399d34a957fb791b4524b059ba9110f95404b78b10c780bf6a943","category":"Thai"}