{"title":"ก.ล.ต. สหรัฐ ตั้งข้อหา Justin Sun ผู้ก่อตั้ง Tron ในคดีฉ้อโกงหลักทรัพย์","link":"https://www.blognone.com/node/133141","date":1679583992000,"content":"<div><div><div><p>SEC หรือ ก.ล.ต. สหรัฐ ตั้งข้อหา Justin Sun นักลงทุนคริปโตชื่อดัง รวมทั้ง 3 บริษัทที่เขาเป็นเจ้าของคือ Tron Foundation, BitTorrent Foundation และ Rainberry ในคดีฉ้อโกงหลักทรัพย์ (Securities Fraud) โดยระบุว่าบริษัทได้สร้างการซื้อขายเหรียญ TRX และ BTT ขึ้นมา โดยการซื้อขายเหล่านั้นไม่มีการโอนเปลี่ยนเจ้าของจริง แต่ทำเพื่อให้เห็นว่าเหรียญมีความเคลื่อนไหวตลอด</p>\n<p>SEC ยังตั้งข้อหา ดารา-บุคคลมีชื่อเสียง รวม 8 คน ข้อหาไม่เปิดเผยว่าได้รับการสนับสนุนในการประชาสัมพันธ์ทำการตลาด TRX และ BTT ผ่านช่องทางโซเชียล ซึ่งใน 8 คนนี้มี Lindsay Lohan, Jake Paul และ Ne-Yo รวมอยู่ด้วย ทั้งนี้ Soulja Boy และ Austin Mahone ซึ่งอยู่ในรายชื่อดังกล่าว ได้เจรจาขอยุติคดีและจ่ายค่าปรับ 4 แสนดอลลาร์แล้ว</p>\n<p>Gurbir S. Grewal ตัวแทนจาก SEC บอกว่าวิธีที่ Sun ใช้ เป็นรูปแบบวิธีการที่มีมานานแล้ว (Age-old Playbook) ซึ่งทำให้นักลงทุนเข้าใจผิด ทั้งการไม่เปิดเผยข้อมูลสำคัญในการเสนอขายครั้งแรก สร้างปริมาณการซื้อขายในตลาดรอง ตลอดจนใช้บุคคลมีชื่อเสียงร่วมประชาสัมพันธ์ ทั้งนี้ SEC ได้ยื่นฟ้องข้อหาดังกล่าวกับศาลเขตนิวยอร์กใต้ เพื่อเข้าสู่ขั้นตอนถัดไป</p>\n<p>ทั้งนี้ตัวแทนของ Justin Sun ยังไม่ได้ออกมาชี้แจงใด ๆ ต่อข้อกล่าวหา</p>\n<p>ที่มา: <a href=\"https://www.sec.gov/news/press-release/2023-59\">SEC</a>, <a href=\"https://www.coindesk.com/policy/2023/03/22/tron-founder-justin-sun-sued-by-us-sec-on-securities-market-manipulation-charges/\">CoinDesk</a> และ <a href=\"https://www.cnbc.com/2023/03/22/sec-hits-jake-paul-lindsey-lohan-justin-sun-with-crypto-violations.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/23717e555ad369dbf47937b7b8da1804.png\" /></p>\n</div></div></div><div><div>Topics: </div><div><div><a href=\"/topics/sec\">SEC</a></div><div><a href=\"/topics/tron\">TRON</a></div><div><a href=\"/topics/cryptocurrency\">Cryptocurrency</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d14dbab4de396adf8dcecc65b9fb3ea5bdd0200892fc805318f0354210d28cab","category":"Thai"}