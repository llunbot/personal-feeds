{"title":"Meta ปล่อย Llama 3 เอาชนะ GPT-3.5, Claude 3 Sonnet, Gemini Pro 1.0 กำลังพัฒนารุ่น 400B","link":"https://www.blognone.com/node/139291","date":1713460791000,"content":"<div><div><div><p>Meta ปล่อยโมเดลปัญญาประดิษฐ์ Llama 3 สองรุ่น คือ 8B และ 70B แยกรุ่นย่อยสำหรับการทำตามคำสั่ง โดยยังมีรุ่น 400B อยู่ระหว่างการพัฒนา</p>\n<p>รุ่น 8B นั้น Meta เทียบกับ Gemma 7B และ Mistral 7B Instruct เอาชนะได้ทุกชุดการทดสอบ บางหมวดเช่น HumanEval สำหรับการเขียนโปรแกรม และ GSM-8K สำหรับการคำนวณนั้นนำห่าง</p>\n<p>รุ่น 70B ทาง Meta นำไปเทียบกับ Gemini Pro 1.5 ทำคะแนนนำได้บางชุดทดสอบ และเมื่อเทียบกับ Claude 3 Sonnet ก็ชนะทุกชุดทดสอบเช่นกัน</p>\n<p>การทดสอบสุดท้ายของ Llama 3 อาศัยชุดทดสอบเฉพาะกิจที่เป็นคำถาม 1,800 รายการที่ทีมพัฒนาไม่ได้เห็นคำถามมาก่อน และนำไปให้คะแนนคำตอบเทียบกันโดยให้คนเป็นคนตัดสินว่า LLM ตัวใดตอบได้ดีกว่ากัน ผลพบว่า Llama 3 70B สามารถชนะ Cluade Sonnet, Mistral Medium, GPT-3.5, และ Llama 2 ได้ชัดเจน</p>\n<p><img alt=\"No Description\" src=\"https://www.blognone.com/sites/default/files/externals/07080c701085b69f240613d64e392f36.png\" /></p>\n<p>สถาปัตยกรรมภายในรอบนี้มีการเปลี่ยนตัว tokenizer ใหม่ขนาดคำศัพย์ 128K และฝึกด้วย sequence ขนาด 8,192 tokens ชุดข้อมูลขนาดใหญ่ขึ้น 7 เท่าตัวจาก Llama 2 เป็น 15T มีข้อมูลภาษาอื่น 5% รวม 30 ภาษา โดยทั่วไปประสิทธิภาพในภาษาอื่นน่าจะลดลง สองโมเดลรวมใช้เวลาฝึก 7.7 ล้านชั่วโมงจีพียู ปล่อยคาร์บอน 2,290 ตัน</p>\n<p>ทีมงานพัฒนา Llama 3 โดยเตรียมให้ทำ fine-tune ได้แต่แรก โปรแกรม <a href=\"https://github.com/pytorch/torchtune\">torchtune รองรับ Llama 3 มาแต่แรก</a> พร้อมกับโมเดลป้องกันพรอมพ์อันตราย Llama Guard 2 ที่สามารถปรับแต่งโมเดลได้เช่นกัน</p>\n<p>ทาง Meta กำลังนำ Llama 3 มาเปิดเป็นบริการผ่านเว็บ แต่ตอนนี้ยังไม่เปิดให้บริการในไทย</p>\n<p>ที่มา - <a href=\"https://ai.meta.com/blog/meta-llama-3/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/568c07330e05de7c29ba9906a2b01382.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9582bb35552be4492bfdf7933e91df536e8f856aec0dae26b4b223d0d1c4068","category":"Thai"}