{"title":"Dropbox ไตรมาส 2/2021 เติบโตต่อเนื่อง ผู้ใช้งานเสียเงิน 16.14 ล้านคน","link":"https://www.blognone.com/node/124092","date":1628209032000,"content":"<div><div><div><p>Dropbox รายงานผลประกอบการประจำไตรมาสที่ 2 ปี 2021 รายได้รวม 530.6 ล้านดอลลาร์ เพิ่มขึ้น 13.5% เมื่อเทียบกับช่วงเดียวกันในปีก่อน มีกำไรสุทธิแบบบัญชี GAAP 88.0 ล้านดอลลาร์ เพิ่มขึ้นเมื่อเทียบกับปีก่อนที่มีกำไร 17.5 ล้านดอลลาร์</p>\n<p>ตัวเลขรายได้แบบต่อเนื่องใน 1 ปี หรือ ARR เพิ่มขึ้น 12.2% เป็น 2,166 ล้านดอลลาร์ และมีจำนวนผู้ใช้งานแบบเสียเงินเพิ่มขึ้นเป็น 16.14 ล้านคน โดยมีรายได้เฉลี่ยต่อลูกค้าปี 133.15 ดอลลาร์</p>\n<p>Drew Houston ซีอีโอ Dropbox กล่าวว่าผลการดำเนินงานที่ออกมา สะท้อนความแข็งแกร่งของรูปแบบธุรกิจปัจจุบัน และความสามารถที่จะบรรลุวัตถุประสงค์ของบริษัท</p>\n<p>ที่มา: <a href=\"https://dropbox.gcs-web.com/news-releases/news-release-details/dropbox-announces-second-quarter-fiscal-2021-results\">Dropbox</a></p>\n<p><img src=\"https://www.blognone.com/sites/default/files/externals/d6ab21c75f40495660fbcad4a643f28b.png\" /></p>\n</div></div></div><div><div>Topics: </div><div><div><a href=\"/topics/dropbox\">Dropbox</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8db4dbb0d7273c7bc9c2147e570446f19022f48c5e97281a0aa095068e5aa08f","category":"Thai"}