{"title":"ผู้ว่ารัฐมิสซูรีประกาศดำเนินคดีนักข่าวว่าแฮกเว็บ หลังนักข่าวพบว่ามีข้อมูลส่วนตัวในโค้ด HTML บนเว็บรัฐ","link":"https://www.blognone.com/node/125285","date":1634274210000,"content":"<div><div><div><p>Mike Parson ผู้ว่ารัฐมิสซูรีกล่าวหานักข่าวของ <a href=\"https://www.stltoday.com/news/local/education/missouri-teachers-social-security-numbers-at-risk-on-state-agencys-website/article_f3339700-ece0-54a1-9a45-f300321b7c82.html?utm_campaign=snd-autopilot&amp;utm_medium=social&amp;utm_source=undefined_stltoday\">St. Louis Post-Dispatch</a> สำนักข่าวท้องถิ่นในรัฐ ว่าเป็นผู้แฮกเว็บ หลังนักข่าวพบว่าเว็บการฝ่ายการศึกษาระดับประถมและมัธยมของรัฐมีข้อมูลส่วนตัวของครูฝังอยู่ในโค้ด HTML จึงแจ้งผู้ดูแลก่อนจะรายงานช่องโหว่นี้ออกมาภายหลังจากผู้ดูแลแก้ไขแล้ว</p>\n<p>ตัว Parson ระบุว่าผู้ใช้ไม่มีสิทธิ์ถอดรหัส (decode) โค้ดข้อมูลที่ฝังอยู่ใน HTML การเข้าถึงข้อมูลจึงเป็นการเข้าถึงข้อมูลโดยไม่ได้รับอนุญาต และนักข่าวก็เข้าถึงข้อมูลครูอย่างน้อย 3 คน และตอนนี้ผู้ดูแลเว็บของรัฐได้ถอดหน้าเว็บดังกล่าวไปแล้ว</p>\n<p>ประเด็นนี้ทำให้ Parson ถูกวิจารณ์อย่างหนักว่าไร้ความสามารถในด้านเทคโนโลยี ไม่เข้าใจว่าการดูซอร์สโค้ด HTML บนหน้าเว็บไม่ใช่การแฮกเว็บ แต่เป็นปัญหาที่เกิดขึ้นเพราะผู้พัฒนาไม่ตรวจสอบสิทธิ์บนฝั่งเซิร์ฟเวอร์ก่อนใส่ข้อมูลเข้าไปใน HTML ของหน้าเว็บเอง <a href=\"https://twitter.com/GovParsonMO/status/1448697768311132160\">ทวีตของเขาถูกโควตไปเกือบ 6,000 ครั้ง</a>ส่วนใหญ่เป็นการวิจารณ์ว่าการพยายามดำเนินคดีเช่นนี้ไม่สมเหตุสมผล</p>\n<p>ที่มา - <a href=\"https://missouriindependent.com/2021/10/14/missouri-governor-vows-criminal-prosecution-of-reporter-who-found-flaw-in-state-website/\">Missouri Independent</a></p>\n<p><img src=\"https://www.blognone.com/sites/default/files/externals/b69c843bf357c1ee9f835e5f616fb9e0.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90c40fcf8f27bc8e69cb84e57a9396929e0f01154339dc6ba89da8cbb0ce77c9","category":"Thai"}