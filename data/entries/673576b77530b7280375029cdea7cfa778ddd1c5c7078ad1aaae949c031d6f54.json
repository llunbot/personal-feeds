{"title":"Phil Spencer ยืนยัน ไม่อัพเดตสเปก Xbox Series X|S รอบกลางเจนอีกแล้ว","link":"https://www.blognone.com/node/135420","date":1692843964000,"content":"<div><div><div><p>Phil Spencer หัวหน้าทีม Xbox ให้สัมภาษณ์ในงาน Gamescom ที่เยอมรนีในหลายประเด็น หนึ่งในคำถามที่ได้รับคือไมโครซอฟท์จะอัพเดตคอนโซล Xbox Series รอบกลางเจน (mid-gen refresh) แบบที่เคยทำตอน Xbox One X ด้วยหรือไม่</p>\n<p>Spencer ยังยืนยันคำตอบเดิมก่อนหน้านี้ว่า จะไม่อัพเดตคอนโซลกลางเจนนี้แล้ว เขาอยากให้นักพัฒนาเกมหยุดที่ฮาร์ดแวร์สเปกนี้ แล้วดึงพลังของฮาร์ดแวร์ออกมาได้เต็มที่มากกว่า สิ่งเดียวที่ทำตอนนี้คือ<a href=\"https://www.blognone.com/node/134284\">การอัพเกรดสตอเรจของ Xbox Series S เป็น 1TB</a> เท่านั้น</p>\n<p>Spencer เสริมว่าการทำให้เกมดูสวยงามขึ้น ไม่ได้ขึ้นกับการเพิ่มเฟรมเรตหรือความละเอียดภาพ ซึ่งต้องใช้กับซีพียู-จีพียูที่แรงขึ้นเพียงอย่างเดียว แต่เป็นเรื่องเทคนิคการเขียนโปรแกรม เทคนิคการเรนเดอร์แสงต่างๆ ที่ทำให้เกมภาพสวยขึ้น ซึ่งวงการเกมยังพัฒนาตรงนี้ต่อได้อีกมาก</p>\n<p>ที่มา - <a href=\"https://www.ign.com/articles/phil-spencer-reiterates-there-is-no-need-for-a-mid-generation-refresh-for-xbox-series-xs-right-now\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/67c95e372f4c1cb5ab0c95520b7129d0.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/xbox-series-x\">Xbox Series X</a></div><div><a href=\"/topics/xbox-series-s\">Xbox Series S</a></div><div><a href=\"/topics/phil-spencer\">Phil Spencer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"673576b77530b7280375029cdea7cfa778ddd1c5c7078ad1aaae949c031d6f54","category":"Thai"}