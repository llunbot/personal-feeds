{"title":"ภาพรวมอีคอมเมิร์ซภูมิภาคเอเชียตะวันออกเฉียงใต้ปี 2023 โต 15% - Shopee ครองส่วนแบ่งอันดับ 1, TikTok Shop มาแรง","link":"https://www.blognone.com/node/140923","date":1721196044000,"content":"<div><div><div><p>บริษัทวิจัยตลาดเทคโนโลยี Momentum Works เผยแพร่รายงานเกี่ยวกับตลาดอีคอมเมิร์ซ ในภูมิภาคเอเชียตะวันออกเฉียงใต้ (SEA) โดยยอดขายสุทธิ (GMV) นับเฉพาะ 8 แพลตฟอร์มรายใหญ่ มีมูลค่ารวม 1.146 แสนล้านดอลลาร์ ในปี 2023 เพิ่มขึ้น 15% จากปี 2022</p>\n<p>Shopee เป็นแพลตฟอร์มที่มีส่วนแบ่งตลาดสูงที่สุด 48% ด้วย GMV มูลค่า 5.51 หมื่นล้านดอลลาร์ ตามด้วย Lazada ที่ 1.88 หมื่นล้านดอลลาร์ และ Tokopedia ที่ 1.63 หมื่นล้านดอลลาร์ อย่างไรก็ตามเมื่อต้นปี Tokopedia ได้ทำข้อตกลงให้ <a href=\"https://www.blognone.com/node/137180\">TikTok เข้ามาเป็นผู้ถือหุ้นใหญ่</a> ทำให้จากนี้ TikTok Shop ที่รวม Tokopedia ด้วย จะมีส่วนแบ่งตลาดขึ้นเป็นอันดับ 2</p>\n<p>ข้อมูลอื่นในรายงานที่น่าสนใจมีดังนี้</p>\n<ul>\n<li>ไทยและเวียดนาม มีอัตราการเติบโตของตลาดอีคอมเมิร์ซสูงสุดในภูมิภาค</li>\n<li>อินโดนีเซียยังเป็นอันดับ 1 ในขนาดของอีคอมเมิร์ซ และคิดเป็น 46.9% ของ GMV ในภูมิภาค</li>\n</ul>\n<p>ที่มา: <a href=\"https://www.dealstreetasia.com/stories/se-asian-e-commerce-gmv-403879\">Deal Street Asia</a></p>\n<p><img src=\"https://www.blognone.com/sites/default/files/externals/c32e4ed9c51b2770dcee572a63ee3407.png\" /></p>\n</div></div></div><div><div>Topics: </div><div><div><a href=\"/topics/shopee\">Shopee</a></div><div><a href=\"/topics/e-commerce\">E-commerce</a></div><div><a href=\"/topics/market-research\">Market Research</a></div><div><a href=\"/topics/tiktok\">TikTok</a></div><div><a href=\"/topics/southeast-asia\">Southeast Asia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5a94fb1c71807fc93f1e4acdc5186fe7d6e37695442a8c5028c46f14e9c103c","category":"Thai"}