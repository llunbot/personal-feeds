{"title":"มาแรงแซงทุกแชตบอต! ChatGPT มียอดดาวน์โหลดเกินครึ่งล้าน เพียง 6 วัน","link":"https://www.blognone.com/node/134059","date":1685361296000,"content":"<div><div><div><p>หลังจากที่ ChatGPT เปิดตัวแอปพลิเคชันให้ดาวน์โหลดใน 11 ประเทศทั่วโลกและสร้างปรากฏการณ์มียอดดาวน์โหลดเกินครึ่งล้านเพียง 6 วัน ตั้งแต่เปิดตัว</p>\n<p>data.ai ได้วิเคราะห์จัดอันดับให้ ChatGPT เป็นแอปที่มีประสิทธิภาพสูงสุดในปี 2022 และ 2023 ตั้งแต่มีการเปิดตัว ChatGPT พบว่าความต้องการของผู้บริโภคในการใช้แชตบอต AI เพิ่มขึ้นอย่างมาก ถึงแม้จะมีการเปิดตัวแอปที่มีการใช้ AI ให้ผู้บริโภคจ่ายค่าสมัครราคาสูงเพื่อเข้าถึง  แต่กลุ่มแอปยอดนิยมอย่าง ChatGPT เมื่อรวมๆ กัน ก็สามารถดึงดูดผู้ใช้หลายล้านคนให้มาสมัครสมาชิกได้อยู่ดี</p>\n<p>ถึงแม้ว่าตลาดของ AI แชตบอตมีการแข่งขันที่สูงขึ้น แต่พบว่าประสิทธิภาพ ChatGPT ของ OpenAI มีประสิทธิภาพดีกว่าคู่แข่งแชตบอต AI ยอดนิยมอย่าง Bing และ Edge ของ Microsoft ที่มีระบบหลังบ้านมาจากเทคโนโลยี GPT-4 ของ OpenAI เช่นกัน แต่มียอดดาวน์โหลดเพียง 340,000 และ 335,000 ครั้ง บน iOS และ Android ในช่วง 5 วัน หลังจากเปิดตัวเมื่อเดือนกุมภาพันธ์ ซึ่ง ChatGPT มียอดดาวน์โหลดที่สูงกว่า 480,000 ครั้ง บน iOS หลังจากเปิดตัว 5 วันแรก</p>\n<p><img alt=\"No Description\" src=\"https://www.blognone.com/sites/default/files/externals/ead1eb25ce5f3d626448a4e0649cd52d.png\" /></p>\n<p>เมื่อเทียบการดาวน์โหลดบน iOS อย่างเดียวของ Bing และ Edge พบว่า ChatGPT เหนือกว่าเพราะมียอดดาวน์โหลด 480,000 เทียบกับ Bing ที่มี 250,000 และ Edge มี 195,000 เพียง 5 วันแรก</p>\n<p><img alt=\"No Description\" src=\"https://www.blognone.com/sites/default/files/externals/94f69a0e5b42de693858562c77ba0b81.png\" /></p>\n<p>แต่ถ้าเปรียบเทียบจำนวนการดาวน์โหลดในสหรัฐฯ เดือนพฤษภาคมผ่าน App Store และ Android ยังพบว่า Bing และ Edge ยังคงสูงกว่า ChatGPT แต่ถ้าเทียบเฉพาะ App Store พบว่า ChatGPT มียอดดาวน์โหลดที่สูงกว่า</p>\n<p>ChatGPT อยู่เหนือเปอร์เซ็นไทล์ 99.99 สำหรับการเปิดตัวแอปใหม่ในสหรัฐฯ ปี 2022 บน iOS  ทาง Data.ai สังเกตว่ามีแอปเพียง 1% สูงสุดเท่านั้นที่มียอดดาวน์โหลดในสหรัฐฯ ช่วง 5 วันแรก 10,600 ครั้ง และมีเพียง 0.1% ที่มียอดดาวน์โหลดมากกว่า 45,000 ครั้ง จากทั้งหมด 39,000 แอปที่มีการเปิดตัวในสหรัฐฯ บน iOS ตั้งแต่ปี 2022 (ไม่นับรวม Apple Music Classical)</p>\n<p>ที่มา: <a href=\"https://techcrunch.com/2023/05/25/chatgpts-new-app-comes-out-of-the-gate-hot-tops-half-a-million-installs-in-first-6-days/\">techcrunch</a></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/microsoft\">Microsoft</a></div><div><a href=\"/topics/bing\">Bing</a></div><div><a href=\"/topics/microsoft-edge\">Microsoft Edge</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9aacb6bfcc196bd3d5fdc44c9c9ec74f6923084aade2eb80cd6c56569cc54c89","category":"Thai"}