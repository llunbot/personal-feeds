{"title":"Supermicro แต่งตั้ง BDO เป็นผู้สอบบัญชีรายใหม่ของบริษัท - เปิดตัวเทคโนโลยี AI Data Center ที่มีชิป Blackwell 1 แสนตัว","link":"https://www.blognone.com/node/143192","date":1731973394000,"content":"<div><div><div><p>Supermicro รายงานว่าบอร์ดได้แต่งตั้งให้ BDO USA มาเป็นบริษัทผู้ตรวจสอบบัญชีอิสระของบริษัท แทน Ernst &amp; Young ที่ขอลาออกจากการเป็นผู้ตรวจสอบก่อนหน้านี้โดยมีผลทันที ทั้งนี้ BDO เป็นบริษัทผู้ตรวจสอบบัญชีรายใหญ่แห่งหนึ่งที่มีสาขาอยู่ทั่วโลก</p>\n<p>นอกจากนี้ Supermicro บอกว่าบริษัทได้ยื่นแผนต่อตลาดหลักทรัพย์แนสแดค เพื่อขอให้ขยายเวลาการส่งรายงานให้เป็นไปตามระเบียบของบริษัทที่ซื้อขายในตลาดหุ้น โดยคาดว่าจะสามารถส่งแบบรายงานประจำปี 10-K สิ้นสุดมิถุนายน 2024 และแบบรายงานผลประกอบการไตรมาส 10-Q สิ้นสุดกันยายน 2024 ได้เร็ว ๆ นี้ เพื่อให้หุ้นของบริษัทยังสามารถซื้อขายได้ต่อไปไม่ถูกเพิกถอน โดยรอการอนุมัติจากตลาดหุ้นแนสแดคต่อไป</p>\n<p>หากแผนที่ Supermicro เสนอได้รับการอนุมัติ บริษัทจะมีเวลาส่งรายงานผลประกอบการจนถึงกลางเดือนกุมภาพันธ์ปีหน้า</p>\n<p>ในวันเดียวกัน Supermicro ยังเปิดตัวเซิร์ฟเวอร์สำหรับงาน AI เพื่อรองรับชิป Blackwell ของ NVIDIA รุ่นใหม่ โดยมาในรูปแบบศูนย์ข้อมูลที่ทำความเย็นด้วยของเหลวขนาดใหญ่ที่สุดที่เคยมีมา มีจีพียู 1 แสนตัว ซึ่งเป็นความร่วมมือระหว่าง Supermicro และ NVIDIA</p>\n<p>ราคาหุ้น Supermicro ปรับเพิ่มขึ้น 16% หลังจากบริษัทรายงานแผนดังกล่าว</p>\n<p>ที่มา: Supermicro <a href=\"https://ir.supermicro.com/news/news-details/2024/Supermicro-Announces-Appointment-of-BDO-USA-as-Independent-Auditor-and-Filing-of-Compliance-Plan-with-Nasdaq/default.aspx\">[1]</a>, <a href=\"https://ir.supermicro.com/news/news-details/2024/Supermicro-Delivers-Direct-Liquid-Optimized-NVIDIA-Blackwell-Solutions/default.aspx\">[2]</a> และ <a href=\"https://www.reuters.com/technology/artificial-intelligence/super-micro-computer-names-bdo-auditor-files-nasdaq-compliance-plan-2024-11-18/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/1203f666fd237cd4de005e658e2982d6.jpeg\" /></p>\n</div></div></div><div><div>Topics: </div><div><div><a href=\"/topics/supermicro\">Supermicro</a></div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b00a1ae033ca8f47585bab11974d91f3d8a40c6a57259bc21ac2e11f2c3ec55","category":"Thai"}