{"title":"ปัญหาแรมยาน Voyager 1 แก้ไขแล้ว ด้วยการเขียนโค้ดใหม่ ไม่เรียกใช้ส่วนที่เจอปัญหา","link":"https://www.blognone.com/node/139356","date":1713831295000,"content":"<div><div><div><p>นาซ่ารายงานความคืบหน้าของ<a href=\"https://www.blognone.com/node/137244\">ปัญหาคอมพิวเตอร์บนยาน Voyager 1 ค้าง</a> ซึ่งพบว่าสาเหตุน่าจะเกิดจาก<a href=\"https://www.blognone.com/node/139101\">แรมบางส่วนเสียหาย</a> โดยล่าสุดยานสามารถส่งข้อมูลที่ใช้งานได้กลับมาแล้ว เป็นข้อมูลสถานะของระบบวิศวกรรมในยาน</p>\n<p>ปัญหาคอมพิวเตอร์ในยาน Voyager 1 หยุดส่งข้อมูลที่ใช้งานได้กลับมาโลกเกิดขึ้นตั้งแต่วันที่ 14 พฤศจิกายน 2023 โดยส่วนควบคุมอื่นยังสามารถรับคำสั่งและทำงานได้ตามปกติ ซึ่งต่อมาทีมวิศวกรของ Jet Propulsion Laboratory (JPL) ประเมินว่าแรมของคอมพิวเตอร์ 1 ใน 3 เครื่อง ที่เป็นของ flight data subsystem (FDS) สำหรับรวบรวมจัดส่งข้อมูลวิทยาศาสตร์และวิศวกรรมกลับมายังโลก เกิดปัญหา</p>\n<p>ทีม JPL พบว่าแรมส่วนที่มีปัญหา เป็นส่วนจัดเก็บโค้ดซอฟต์แวร์ของ FDS บางส่วนด้วย จึงทำให้ระบบรวมเกิดปัญหา ในตอนแรกได้ใช้วิธีย้ายตำแหน่งโค้ดไปไว้ที่ส่วนอื่นของแรม แต่พบว่าไม่มีพื้นที่ในแรมต่อเนื่องที่ใหญ่พอใส่โค้ดนี้ได้ จึงแก้ปัญหาด้วยการแก้โค้ดให้ทำงานแยกส่วน และจัดเก็บกระจายส่วน ซึ่งต้องใช้เวลาทดสอบพอสมควรเนื่องจากมีส่วนที่เกี่ยวข้องมาก</p>\n<p>โค้ดใหม่ถูกส่งและจัดเก็บในตำแหน่งใหม่ของแรมเมื่อวันที่ 18 เมษายน ใช้เวลา 22 ชั่วโมงครึ่ง ในการส่งข้อมูลไป และใช้เวลาเท่ากันเพื่อรอข้อมูลกลับมาที่โลก (ระยะทาง 2.4 หมื่นล้านกิโลเมตร) จึงยืนยันว่าทุกอย่างทำงานได้ตามปกติในวันที่ 20 เมษายน และเริ่มจัดเก็บและส่งข้อมูลทางวิทยาศาสตร์ตามปกติ</p>\n<p>ที่มา: <a href=\"https://blogs.nasa.gov/voyager/2024/04/22/nasas-voyager-1-resumes-sending-engineering-updates-to-earth/\">นาซ่า</a></p>\n<p><img src=\"https://www.blognone.com/sites/default/files/externals/ab84e3df9e69067eb6fede53813aceeb.png\" /></p>\n<p>ภาพทีมวิศวกรของ JPL ร่วมยินดีเมื่อยืนยันการได้รับข้อมูลกลับมาตามปกติของ Voyager 1</p>\n<p><img alt=\"No Description\" src=\"https://www.blognone.com/sites/default/files/externals/ebb4ca3729e995556e7db23730995cc6.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/memory\">Memory</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76eef248809cfdf027b4531079dacd10934246f3bf79a50576dd528e3774603a","category":"Thai"}