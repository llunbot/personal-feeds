{"title":"JetBrains เริ่มใช้ UI แบบใหม่เป็นดีฟอลต์กับ IDE ทุกตัว หน้าตาเรียบง่าย มินิมอลกว่าเดิม","link":"https://www.blognone.com/node/140793","date":1720485421000,"content":"<div><div><div><p>JetBrains ประกาศว่า IDE ทุกตัวในเครือจะเปลี่ยนมาใช้ <a href=\"https://www.jetbrains.com/idea/new-ui/\">UI แบบใหม่</a>เป็นค่าดีฟอลต์ ในอัพเดตเวอร์ชันถัดไป 2024.2</p>\n<p>UI แบบใหม่ของ JetBrains เริ่มทดสอบมาตั้งแต่ปี 2021 ใช้หน้าตาแบบเรียบง่าย มินิมอล มีปุ่มน้อยๆ เน้นพื้นที่แสดงผลโค้ดเยอะๆ ตามแนวทางของ IDE ยุคใหม่ (พวก VS Code) นอกจากนี้ยังปรับแต่งชุดสี ไอคอน คอนทราสต์ ให้อ่านง่าย สบายตาขึ้นกว่าเดิม</p>\n<p>JetBrains บอกว่าหลังจากทดสอบและแก้บั๊กมานานพอสมควร ตอนนี้ผู้ใช้งาน 87% สลับมาใช้ UI แบบใหม่แล้ว จึงตัดสินใจเปิดใช้ UI ใหม่เป็นค่าดีฟอลต์สักที</p>\n<p>ส่วน UI แบบเดิมจะยังเปิดให้ใช้งานในรูปปลั๊กอิน <a href=\"https://plugins.jetbrains.com/plugin/24468-classic-ui\">Classic UI</a> ที่ดาวน์โหลดมาใช้ได้เอง โดย JetBrains มีแผนซัพพอร์ต UI แบบเก่าเป็นเวลาอย่างน้อย 1 ปี หลังจากนั้นแม้ยังเปิดให้ใช้งาน แต่อาจไม่ได้ทดสอบความเข้ากันได้กับ IDE เวอร์ชันใหม่ๆ ในช่วงนั้นแล้ว</p>\n<p>ที่มา - <a href=\"https://blog.jetbrains.com/blog/2024/07/08/the-new-ui-becomes-the-default-in-2024-2/\">JetBrains</a></p>\n<p>UI แบบใหม่</p>\n<p><img alt=\"No Description\" src=\"https://www.blognone.com/sites/default/files/externals/99c501fbd8b35878e4e8652fb28d86ec.png\" /></p>\n<p>UI แบบเก่า</p>\n<p><img alt=\"No Description\" src=\"https://www.blognone.com/sites/default/files/externals/67091410dd3317bbd0585ef56b75f2b2.jpg\" /></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/ide\">IDE</a></div><div><a href=\"/topics/user-interface\">User Interface</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa6e744e962aa39aaedfe6d4fe15ae2d027d3491940cfa4db9a9ca74339de27d","category":"Thai"}