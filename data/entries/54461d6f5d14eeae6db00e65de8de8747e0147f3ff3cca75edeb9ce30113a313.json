{"title":"สหภาพยุโรปส่งคำขอให้ Amazon ชี้แจงความโปร่งใสระบบ Recommend ภายใต้กฎหมาย DSA","link":"https://www.blognone.com/node/140773","date":1720286706000,"content":"<div><div><div><p>คณะกรรมาธิการยุโรปหรือ EC (European Commission) เปิดเผยว่าได้ส่งคำร้องขอข้อมูลเพิ่มเติมจาก Amazon ภายใต้กฎหมายดิจิทัล DSA โดย EC ต้องการให้ Amazon ชี้แจงเพิ่มเติม เกี่ยวกับความโปร่งใสของระบบแนะนำ และตัวแปรที่นำมาใช้ในการคำนวณ รวมทั้งระบบโฆษณาที่เกี่ยวข้องด้วย</p>\n<p>Amazon เป็นบริษัทเทคโนโลยีล่าสุดที่ถูก EC ร้องขอข้อมูลภายใต้เงื่อนไขเป็นแพลตฟอร์มออนไลน์ขนาดใหญ่มาก จึงต้องปฏิบัติตามกฎหมาย DSA ที่มีผลในกลุ่มประเทศสหภาพยุโรป โดย Amazon ต้องให้ข้อมูลต่อ EC ภายในวันที่ 26 กรกฎาคม 2024</p>\n<p>ตัวแทนของ Amazon ชี้แจงหลังจากได้รับคำร้องขอจาก EC ยืนยันว่าบริษัทมีเป้าหมายร่วมกันกับ EC เพื่อสร้างระบบนิเวศสำหรับการซื้อสินค้าที่ปลอดภัย คาดเดาได้ และน่าเชื่อถือ</p>\n<p>ที่มา: <a href=\"https://www.reuters.com/technology/eu-asks-amazon-more-info-digital-services-act-compliance-2024-07-05/\">Reuters</a></p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/amazon\">Amazon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54461d6f5d14eeae6db00e65de8de8747e0147f3ff3cca75edeb9ce30113a313","category":"Thai"}