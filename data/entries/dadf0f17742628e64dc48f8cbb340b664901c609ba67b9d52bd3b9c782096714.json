{"title":"IBM ปล่อย AI ช่วยเขียนโค้ด Granite เก่งสุดในกลุ่ม 8B ใช้งานได้อิสระ","link":"https://www.blognone.com/node/139691","date":1715357141000,"content":"<div><div><div><p>IBM ปล่อยโมเดลปัญญาประดิษฐ์ Granite ที่ฝึกจากฐานข้อมูลโค้ด 116 ภาษา โดยโมเดลมี 4 ขนาดได้แก่ 3B, 8B, 20B, และ 34B แยกรุ่นพื้นฐานและรุ่นรับคำสั่ง (instruct) โดยเฉพาะรุ่น 8B นั้นความสามารถในการเขียนโปรแกรมเหนือกว่าโมเดลขนาดเดียวกันค่อนข้างมาก</p>\n<p>กระบวนการฝึกโมเดลเวอร์ชั่น 34B นั้นพิเศษกว่าเวอร์ชั่นอื่นๆ เพราะอาศัยการ upscaling โดยนำโมเดล 20B ที่มี 52 ชั้นสองเวอร์ชั่น มาถอดฝั่ง output 8 ชั้น และ input ของอีกโมเดลหนึ่ง 8 ชั้น แล้วนำมาต่อกันเป็น 34B ข้อมูลที่ใช้ฝึกนั้นมีตั้งแต่ GitHub Code Clean, StarCoderData, และโค้ดอื่นๆ รวมถึง</p>\n<p>โมเดลทุกรุ่น<a href=\"https://huggingface.co/ibm-granite\">เปิดให้ใช้งานแบบ Apache 2.0</a> ทำให้ใช้งานได้อิสระกว่าหลายโมเดลที่เปิดมาก่อนหน้านี้ โดย IBM ระบุว่าในบริษัทยังทำโมเดลอื่นๆ อยู่ด้วยและเปิดเผยออกมาภายหลัง</p>\n<p>ที่มา - <a href=\"https://research.ibm.com/blog/granite-code-models-open-source\">IBM</a></p>\n<p><img src=\"https://d1bqvdqmynqyrb.cloudfront.net/_next/image?url=https%3A%2F%2Fresearch-website-prod-cms-uploads.s3.us.cloud-object-storage.appdomain.cloud%2FPage_14_Figure_3_dbda3b766a.png&amp;w=1920&amp;q=85\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/llm\">LLM</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dadf0f17742628e64dc48f8cbb340b664901c609ba67b9d52bd3b9c782096714","category":"Thai"}