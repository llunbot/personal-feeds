{"title":"ไหนว่าไม่มา God of War เปิดจองบน Steam แล้ว เตรียมวางขาย 15 มกราคม 2022","link":"https://www.blognone.com/node/125382","date":1634743774000,"content":"<div><div><div><p>หลังกลางเดือนก่อน มี<a href=\"https://www.blognone.com/node/124739\">ข่าวหลุด</a> รายชื่อเกม PlayStation บน GeForce Now ก่อน NVIDIA จะออกมาปฏิเสธว่าเป็นแค่การทดสอบภายใน แต่วันนี้ หนึ่งในเกมที่เคยปรากฎในลิสต์อย่าง God of War ก็โผล่ขึ้นมาให้สั่งจองบน Steam กันเรียบร้อยแล้ว พร้อมวันวางจำหน่าย 15 มกราคมปีหน้า</p>\n<p>แบบนี้อาจแปลว่าเกมอื่นในลิสต์เช่น Ghost of Tsushima, Gran Turismo 7, Demon Souls Remake, Ratchet &amp; Clank หรือแม้แต่ Horizon Forbidden West ก็มีสิทธิ์มาลง PC ในอนาคตเช่นกัน</p>\n<p>การที่เกมเอ็กซ์คลูซีฟของเครื่อง PS มีแววมาลง PC แทบทุกเกม ในขณะที่ PS5 ยังขาดตลาดจนต้องแย่งชิงกันกดอยู่ คงเป็นเรื่องดีของเกมเมอร์ แต่เรื่องนี้จะส่งผลอย่างไรกับยอดขายของเครื่อง PS5 เมื่อวิกฤตชิปขาดแคลนครั้งนี้จบลง คงต้องติดตามกันต่อไป</p>\n<p><img src=\"https://www.blognone.com/sites/default/files/externals/f26dba4cae25227cbe459c9b60d02f26.jpg\" /></p>\n<p>ที่มา - <a href=\"https://store.steampowered.com/app/1593500/God_of_War/\">Steam</a></p>\n</div></div></div><div><div>Topics: </div><div><div><a href=\"/topics/god-of-war\">God of War</a></div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1921f42a16f454c325dd1a70f0ed4dc3d99abeba006235c446c4838af387315","category":"Thai"}