{"title":"เปิดตัวโมเดล Mistral Large เป็นรองเพียง GPT-4 แต่รองรับเฉพาะภาษาฝั่งยุโรป ขายโมเดลไปรันในองค์กรได้","link":"https://www.blognone.com/node/138411","date":1708964201000,"content":"<div><div><div><p>Mistral บริษัทปัญญาประดิษฐ์ LLM จากฝรั่งเศสเปิดตัวโมเดลใหม่สองโมเดล โดยไม่ได้เปิดเผยโครงสร้างภายในให้คนภายนอกใช้งานผ่านคลาวด์ สองโมเดล ได้แก่</p>\n<ul>\n<li><strong>Mistal Large</strong> โมเดลที่เก่งที่สุดของบริษัท รองรับภาษาอังกฤษ, ฝรั่งเศส, สเปน, เยอรมนี, และอิตาลี รองรับข้อมูลขนาด 32K โทเค็น ปรับแต่งให้ทำตามคำสั่งอย่างแม่นยำและเปิดให้นักพัฒนาปรับแต่งการคัดกรองเนื้อหาได้เอง คะแนนทดสอบความรู้ทั่วไป MMLU ของโมเดลนี้เป็นรองเพียง GPT-4</li>\n<li><strong>Mistral Small</strong> โมเดลที่ประสิทธิภาพเหนือว่า Mixtral 8x7B ที่บริษัทเปิดให้ใช้งานเสรีก่อนหน้านี้ แต่เน้นความเร็วสูงคล้ายกัน</li>\n</ul>\n<p>ทั้งสองโมเดลถูกปรับให้รองรับการสร้าง output เป็น JSON และสามารถเรียก API ภายนอกได้</p>\n<p>ทาง Mistral เปิดให้ลูกค้าสามารถใช้งานโมเดลแบบปิดของบริษัทได้ 3 รูปแบบ ได้แก่ 1) ใช้งานจาก Mistral โดยตรง 2) ใช้งานผ่าน Azure ของไมโครซอฟท์ โดย<a href=\"https://azuremarketplace.microsoft.com/en-us/marketplace/apps/000-000.mistral-ai-large-offer?tab=PlansAndPrice\">ให้บริการผ่าน Azure Marketplace</a> 3) ติดต่อขอซื้อโมเดลไปติดตั้งภายในองค์กรเอง ราคา Mistral Large อยู่ที่ 8 ดอลลาร์ต่อ 1 ล้านโทเค็นฝั่งอินพุตและ 24 ดอลลาร์ต่อ 1 ล้านโทเค็นฝั่งเอาท์พุต</p>\n<p>ตอนนี้ Mistral มีโมเดลให้บริการรวม 5 ตัวแล้ว เป็นโมเดลแบบเปิดสองตัวคือ Mistral 7B และ Mixtral 8x7B โมเดลแบบปิด ได้แก่ Mistral Small, Mistral Medium, และ Mistral Large</p>\n<p>ที่มา - <a href=\"https://mistral.ai/news/mistral-large/\">Mistral</a></p>\n<p><img alt=\"No Description\" src=\"https://www.blognone.com/sites/default/files/externals/d620aa7462c7cb5561f322f76f4d098a.png\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/mistral\">Mistral</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd5111606babc789fb11014b8ba2d4954958d449bab07a1c9b547fc135e9b772","category":"Thai"}