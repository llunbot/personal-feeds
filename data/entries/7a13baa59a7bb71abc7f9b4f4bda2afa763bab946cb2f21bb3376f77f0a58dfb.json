{"title":"[ลือ] iPhone 15 Pro ยกเลิกแผนใช้ปุ่มแบบ Solid-State เนื่องจากปัญหาทางเทคนิค","link":"https://www.blognone.com/node/133407","date":1681355212000,"content":"<div><div><div><p>ก่อนหน้านี้มีรายงานข่าวจาก Ming-Chi Kuo นักวิเคราะห์ขาประจำสินค้าใหม่แอปเปิลว่า iPhone รุ่นใหม่ของปีนี้หรือ iPhone 15 ในรุ่น Pro <a href=\"https://www.blognone.com/node/132220\">จะเปลี่ยนมาใช้ปุ่มด้านข้างแบบสัมผัสไม่ขยับ</a> (Solid-State Button) ซึ่งจะเปลี่ยนทั้งปลุ่มปรับเสียง และปุ่ม Power เป็นแบบสัมผัสด้วย Taptic Engines แต่ล่าสุดก็ Kuo คนเดิม บอกว่าแอปเปิลระงับแผนเปลี่ยนปุ่มสำหรับ iPhone 15 Pro แล้ว</p>\n<p>Kuo บอกว่าแอปเปิลพบปัญหาทางเทคนิคที่ยังไม่สามารถแก้ไขได้ ก่อนจะเริ่มเข้าสายการผลิตหลัก ทำให้แอปเปิลตัดสินใจเปลี่ยนกลับมาใช้ปุ่มแบบเดิมไปก่อน ซึ่งต้องปรับการออกแบบผลิตภัณฑ์ใหม่ แต่ไม่น่าจะใช้เวลานานมากนักจนกระทบกับแผนเปิดตัวและจำหน่ายสินค้า</p>\n<p>ข้อมูลนี้สอดคล้องกับนักวิเคราะห์จาก Haitong International Securities ซึ่งบอกว่าปุ่ม Solid-State นี้ ถูกเลื่อนแผนใช้งานออกไปเป็นปีหน้าสำหรับ iPhone 16 ซึ่งข่าวดังกล่าวเป็นลบกับ Cirrus Logic และ AAC Technologies ที่เป็นสองบริษัทซึ่งเป็นซัพพลายเออร์ผลิตปุ่มดังกล่าวให้แอปเปิล</p>\n<p>ที่มา: <a href=\"https://www.macrumors.com/2023/04/11/kuo-iphone-15-pro-no-solid-state-buttons-after-all/\">MacRumors</a></p>\n<p><img src=\"https://www.blognone.com/sites/default/files/externals/f7f5f283d47ba4b4f5cc0b73102e061d.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-15\">iPhone 15</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a13baa59a7bb71abc7f9b4f4bda2afa763bab946cb2f21bb3376f77f0a58dfb","category":"Thai"}