{"title":"เกมต่อไปของ Larian Studios จะเปิดให้เล่นแบบ Early Access ก่อนแบบเดียวกับ Baldur's Gate 3","link":"https://www.blognone.com/node/139159","date":1712722153000,"content":"<div><div><div><p>Larian Studios ประสบความสำเร็จอย่างมากกับเกม Divinity: Original Sin ทั้งสองภาค และเกม Baldur's Gate 3 ซึ่งทั้งสามเกมล้วนมีช่วง Early Access ก่อนขายจริง</p>\n<p>Michael Douse ผู้บริหารฝ่ายจัดจำหน่ายของ Larian Studios เผยในบทสัมภาษณ์ของ Game File ว่าเกมถัดไปของ Larian Studios น่าจะเปิดให้เล่นแบบ Early Access ก่อนวางขายจริงแบบเดียวกับเกมก่อนหน้า</p>\n<p>Douse อธิบายว่า การใช้รูปแบบ Early Access สอดคล้องกับแนวทางของ Larian Studios ที่ต้องการฟังเสียงตอบรับของผู้เล่น และสร้างบทสนทนาในเกมที่ตอบสนองได้ดีกับผู้เล่น นอกจากนี้ยังช่วยลดความเสี่ยงที่เกี่ยวข้องกับการพัฒนาเกมระดับ AAA ของบริษัทว่าจะถูกใจผู้เล่นไหมโดยไม่ต้องคาดเดาเอง และสามารถปรับเปลี่ยนทิศทางของเกมให้ไปในทางที่ดีได้ไวขึ้น</p>\n<p><img alt=\"No Description\" src=\"https://www.blognone.com/sites/default/files/externals/d812ebfe1f5650d56c83e40012fe2e9e.jpeg\" /></p>\n<p>ที่มา - <a href=\"https://www.gamefile.news/p/baldurs-gate-iii-interview-michael-douse\">Game File</a> via <a href=\"https://gamingbolt.com/larian-studios-next-game-will-also-probably-launch-in-early-access-first\">Gamingbolt</a></p>\n</div></div></div><div><div>Topics: </div><div><div><a href=\"/topics/larian-studios\">Larian Studios</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"770ba1606517a3f5f5be4b9a04dca273ff773f521ecab83b8e9744b942e72923","category":"Thai"}