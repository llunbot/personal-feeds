{"title":"[FT] โรงเรียนในอังกฤษ 9 แห่ง เตรียมใช้สแกนใบหน้าจ่ายเงินค่าอาหารในโรงอาหาร","link":"https://www.blognone.com/node/125321","date":1634525586000,"content":"<div><div><div><p>The Financial Times รายงานว่าโรงเรียนในอังกฤษ เขต  North Ayrshire 9 แห่ง เตรียมใช้ระบบสแกนใบหน้าเพื่อจ่ายเงินค่าอาหารในโรงอาหาร เพื่อความรวดเร็ว และลดการสัมผัส ในขณะเดียวกันก็มีคำถามเรื่องความเป็นส่วนตัวตามมา</p>\n<p>หลักๆ คือเพื่อความรวดเร็วในการจ่ายเงิน และให้นักเรียนได้รับประทานอาหารได้ไว ไม่ต้องต่อคิวยาว แต่ก็มีข้อกังวลเรื่องความเป็นส่วนตัว Big Brother Watch และ Biometrics Commissioner ของอังกฤษระบุว่า ถ้าโรงเรียนติดตั้งระบบนี้ จะทำให้นักเรียนเกิดความชินชาต่อการถูกสแกนใบหน้าตามสถานที่ต่างๆ เช่น คอนเสิร์ต เทษกาลดนตรี</p>\n<p>ด้านโรงเรียนและผู้ติดตั้งระบบ CRB Cunningham แย้งว่า ตัวฮาร์ดแวร์ไม่ได้ใช้การสแกนใบหน้าแบบ  live facial recognition หรือการสแกนหน้าในกลุ่มคน และโรงเรียนต่างๆ ก็ใช้เครื่องอ่านลายนิ้วมืออยู่แล้วซึ่งเป็นไบโอเมตริกซ์ประเภทหนึ่งเช่นกัน ดังนั้นนี่จึงเป็นการขบัยขึ้นมาอีกขั้นของการใช้งาน มากกว่าจะเป็นการติดตั้งระบบใหม่เข้าไป</p>\n<p><img src=\"https://www.blognone.com/sites/default/files/externals/c067a3863a7e3049ec9b803663aa5658.png\" /><br />\nภาพจาก CRB Cunningham</p>\n<p>ที่มา - <a href=\"https://www.engadget.com/uk-school-facial-recognition-cafeteria-canteen-200457972.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/facial-recognition\">Facial Recognition</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b0e7ae42006ebe87022dab1662d164d0d29adce928a40f73ff28c0d3fe1e297","category":"Thai"}