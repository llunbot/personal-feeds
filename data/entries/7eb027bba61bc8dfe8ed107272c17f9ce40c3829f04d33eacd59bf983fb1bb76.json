{"title":"Azure เริ่มเปิดบริการ VM ที่ใช้ซีพียู Cobalt ที่ไมโครซอฟท์ออกแบบเอง","link":"https://www.blognone.com/node/139898","date":1716365741000,"content":"<div><div><div><p>Microsoft Azure เปิดบริการเครื่อง VM ที่ใช้<a href=\"https://www.blognone.com/node/136761\">ซีพียู Cobalt 100 ที่ไมโครซอฟท์ออกแบบเอง และเปิดตัวซีพียูครั้งแรกเมื่อเดือนพฤศจิกายน 2023</a></p>\n<p>ซีพียู Cobalt 100 พัฒนาอยู่บนพิมพ์เขียวของ <a href=\"https://www.blognone.com/node/122456\">Arm Neoverse N2</a> มาพัฒนาต่อ ก่อนหน้านี้มันถูกใช้งานเฉพาะบริการของไมโครซอฟท์เอง แต่คราวนี้เป็นครั้งแรกที่เปิดให้คนนอกใช้งาน</p>\n<p>ส่วน VM ที่รันบน Cobalt มีทั้งหมด 3 รุ่นย่อย ได้แก่ Dpsv6 (สัดส่วนแรมต่อซีพียู 4:1), Dplsv6 (สัดส่วนแรมต่อซีพียู 2:1), Epsv6 รุ่นแรมเยอะพิเศษ สัดส่วนแรมต่อซีพียู 8:1) ให้เลือกใช้งานตามประเภทของเวิร์คโหลด โดยไมโครซอฟท์บอกว่ารุ่น D เหมาะสำหรับงานทั่วไปที่ไม่ต้องการแรมเยอะ ฐานข้อมูลขนาดเล็ก ส่วนรุ่น E ออกแบบมาสำหรับฐานข้อมูลขนาดใหญ่ งานวิเคราะห์ข้อมูล หรืองานที่ต้องแคชในแรม (in-memory cahcing)</p>\n<p><img src=\"https://www.blognone.com/sites/default/files/externals/8222aa8beb4582453b22fe4b302a6027.jpg\" /></p>\n<p>ไมโครซอฟท์บอกว่า VM ของ Cobalt มีประสิทธิภาพซีพียูดีขึ้นสูงสุด 1.4 เท่า เมื่อเทียบกับ VM Arm รุ่นก่อนบน Azure (ไม่ระบุว่าตัวไหน), ถ้ารันงาน Java ดีขึ้น 1.5 เท่า, รันงานเว็บเซิร์ฟเวอร์ดีขึ้น 2 เท่า</p>\n<p>ตอนนี้ VM ที่ใช้ซีพียู Cobalt ให้บริการแล้วในหลายภูมิภาค รวมถึงเขต Southeast Asia และช่วงแรกยังเปิดให้บริการฟรี</p>\n<p>ที่มา - <a href=\"https://techcommunity.microsoft.com/t5/azure-compute-blog/announcing-the-preview-of-new-azure-vms-based-on-the-azure/ba-p/4146353\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/arm\">Arm</a></div><div><a href=\"/topics/cpu\">CPU</a></div><div><a href=\"/topics/microsoft\">Microsoft</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7eb027bba61bc8dfe8ed107272c17f9ce40c3829f04d33eacd59bf983fb1bb76","category":"Thai"}