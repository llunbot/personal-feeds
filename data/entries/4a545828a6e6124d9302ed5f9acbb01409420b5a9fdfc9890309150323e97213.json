{"title":"Fedora ออกอิมเมจ Fedora รุ่นล่าสุดแบบพร้อมบูต สำหรับบอร์ด RISC-V","link":"https://www.blognone.com/node/144801","date":1740016326000,"content":"<div><div><div><p>Fedora ประกาศออกอิมเมจ <a href=\"https://www.blognone.com/node/142847\">Fedora 41</a> สำหรับใช้งานบนบอร์ด RISC-V ยอดนิยม (หรือรันบนเครื่อง virtual machine ที่เป็น RISC-V ก็ได้) เพื่ออำนวยความสะดวกให้นักพัฒนาสาย RISC-V มากขึ้น</p>\n<p>Fedora บอกว่า RISC-V ได้รับความนิยมเพิ่มขึ้นในช่วงหลัง มีฮาร์ดแวร์ใหม่ๆ ออกสู่ตลาดหลายรุ่น แต่เดิมทีโลก RISC-V มักใช้กันแต่ Debian หรือดิสโทรที่แตกหน่อมาจาก Debian การมีระบบปฏิบัติการตัวอื่นๆ อย่าง Fedora เข้ามาซัพพอร์ต ออกอิมเมจของ Fedora เวอร์ชันใหม่ล่าสุดให้ ย่อมช่วยให้การใช้งานบอร์ด RISC-V แพร่หลายขึ้น</p>\n<p>ตอนนี้ฮาร์ดแวร์ที่รองรับมี 2 รุ่นคือ StarFive VisionFive 2 (VF2) และ SiFive HiFive Premier P550 ส่วนบอร์ดรุ่นอื่นๆ ที่ยังไม่ซัพพอร์ตเต็มรูปแบบคือ Banana Pi BPI-F3 และ Milk-V Jupiter M1/K1 นอกจากนี้อิมเมจยังสามารถนำไปรันใน QEMU ที่เลือกเครื่องเสมือนเป็น RISC-V ได้ด้วย</p>\n<p>ปัจจุบัน Fedora รองรับ<a href=\"https://fedoraproject.org/wiki/Architectures\">สถาปัตยกรรมซีพียู</a> 5 ตระกูล โดยตระกูลหลัก (primary) คือ x86_64 และ ARM AArch64 กับตระกูลรอง (alternative) คือ IBM Power 8 (ppc64le), IBM Z (s390x) และ RISC-V</p>\n<p>ที่มา - <a href=\"https://fedoramagazine.org/risc-v-and-fedora-all-aboard/\">Fedora</a></p>\n<p><img src=\"https://www.blognone.com/sites/default/files/externals/b8f7695dc95f327a04ff1902eb1d947b.png\" alt=\"\" /></p>\n</div></div></div><div><div>Topics: </div><div><div><a href=\"/topics/fedora\">Fedora</a></div><div><a href=\"/topics/risc-v\">RISC-V</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a545828a6e6124d9302ed5f9acbb01409420b5a9fdfc9890309150323e97213","category":"Thai"}