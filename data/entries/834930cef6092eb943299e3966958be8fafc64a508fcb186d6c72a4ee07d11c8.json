{"title":"ไม่หวั่นแม้กระแสตก Square Enix ออกการ์ดสะสม FF7 มีเวอร์ชัน NFT ด้วย","link":"https://www.blognone.com/node/133210","date":1680095808000,"content":"<div><div><div><p>Square Enix ออกชุดการ์ดสะสม Final Fantasy VII โดยขายเป็นซอง ซองละ 440 เยน (ประมาณ 115 บาท) ได้การ์ด 6 ใบ และการ์ดดิจิทัล 1 ใบที่นำไปแลกเป็นการ์ดเวอร์ชัน NFT ได้บนเว็บ (ในชุดมีการ์ดทั้งหมด 207 ใบ)</p>\n<p>Square Enix ระบุว่าใช้<a href=\"https://enjin.io/products/efinity\">ระบบ Efinity ของบริษัท Enjin</a> (รันอยู่บนเชน Polkadot อีกที) การใช้งานจำเป็นต้องมีบัญชีและแอพวอลเล็ตของ Enjin ด้วย อย่างไรก็ตาม NFT ชุดนี้ไม่สามารถนำไปขายต่อได้ และหากระบบของ Enjin หยุดให้บริการในอนาคต ก็มีความเสี่ยงที่จะเข้าไปดูการ์ด NFT ไม่ได้อีก</p>\n<p><img alt=\"No Description\" src=\"https://www.blognone.com/sites/default/files/externals/a0be2e89b077f49205b0567c281063c8.jpg\" /></p>\n<blockquote><p>今週末発売「デジタルカード」としても楽しめる「FF VII アニバーサリー アートミュージアム デジタルカードプラス」いつでもスマフォやPCでデジタルカードを収集・鑑賞することができます。デジタルカードの引換方法をご紹介※１パックにつき１枚のデジタル引換カードが同封<a href=\"https://t.co/CiAKghBves\">https://t.co/CiAKghBves</a> <a href=\"https://t.co/oQn1lU9rNB\">pic.twitter.com/oQn1lU9rNB</a></p>\n<p>— SQUARE ENIX Official Goods (@SQEX_MD_GOODS) <a href=\"https://twitter.com/SQEX_MD_GOODS/status/1640640151226552320?ref_src=twsrc%5Etfw\">March 28, 2023</a></p></blockquote>\n<p>ในช่วง 1-2 ปีที่ผ่านมา Square Enix ถือเป็นบริษัทที่จริงจังกับบล็อกเชนและ NFT อย่างแน่วแน่ เพราะมองว่าเป็นแหล่งทำเงินใหม่ๆ ของบริษัท ดังจะเห็นได้จากจดหมายปีใหม่ของประธาน ทั้ง<a href=\"https://www.blognone.com/node/126502\">ปี 2022</a> และ<a href=\"https://www.blognone.com/node/132079\">ปี 2023</a> โดยก่อนหน้านี้ บริษัทเพิ่งเปิดตัวเกม Symbiogenesis เกมแนว NFT สะสมคาแรกเตอร์ที่บอกว่ามีคาแรกเตอร์เกิน 10,000 ตัว</p>\n<p>ที่มา - <a href=\"https://www.jp.square-enix.com/goods/ff7_artcard/\">Square Enix</a>, <a href=\"https://www.videogameschronicle.com/news/square-enix-is-releasing-a-set-of-final-fantasy-7-nft-trading-cards/\">VGC</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/nft\">NFT</a></div><div><a href=\"/topics/blockchain\">Blockchain</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"834930cef6092eb943299e3966958be8fafc64a508fcb186d6c72a4ee07d11c8","category":"Thai"}