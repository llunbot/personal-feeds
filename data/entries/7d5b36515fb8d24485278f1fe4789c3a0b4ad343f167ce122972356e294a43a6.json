{"title":"EA ปลดพนักงาน 6% จากพนักงานทั่วโลก 12,900 คน","link":"https://www.blognone.com/node/133216","date":1680133156000,"content":"<div><div><div><p>EA ประกาศลดพนักงานลง 6% คิดเป็นราว 775 คนจากพนักงานทั้งหมดประมาณ 12,900 คน รวมถึงปรับแผนการเช่าสำนักงาน ลดปริมาณพื้นที่เช่าลง</p>\n<p>ซีอีโอ Andrew Wilson บอกว่าเหตุผลมาจากการยกเลิกโครงการที่ไม่ตรงกับธุรกิจหลักของบริษัท ทำให้ต้องปลดพนักงานบางทีมลง หรือย้ายพนักงานไปอยู่ทีมอื่นถ้าสามารถทำได้ เขายังยืนยันว่าธุรกิจของ EA ยังแข็งแกร่ง และเกมแฟรนไชส์หลักทั้ง FIFA, Apex Legends, The Sims ยังทำเงินได้ดี</p>\n<p>เมื่อเดือนกุมภาพันธ์ <a href=\"https://www.blognone.com/node/132469\">EA เพิ่งปิดโครงการเกมหลายเกม เช่น Apex Legends Mobile, Battlefield Mobile</a> รวมถึง <a href=\"https://www.blognone.com/node/132852\">ปลดพนักงาน QA ของ Apex Legends ประมาณ 200 คนและปิดสำนักงานด้วย</a></p>\n<p>ที่มา - <a href=\"https://www.ea.com/news/update-to-our-business-march-2023\">EA</a></p>\n<p><img alt=\"No Description\" src=\"https://www.blognone.com/sites/default/files/externals/8092f059e5409c56ed2902ee58260171.png\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d5b36515fb8d24485278f1fe4789c3a0b4ad343f167ce122972356e294a43a6","category":"Thai"}