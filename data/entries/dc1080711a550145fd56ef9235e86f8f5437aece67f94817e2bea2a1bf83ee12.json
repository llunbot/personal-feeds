{"title":"Cloudflare เปลี่ยนเซิร์ฟเวอร์เป็นรุ่นที่ 11 ใช้แต่ AMD แล้ว","link":"https://www.blognone.com/node/124571","date":1630644221000,"content":"<div><div><div><p>Cloudflare ประกาศอัพเกรดเซิร์ฟเวอร์ชุดใหม่ตามรอบการอัพเกรด 12-18 เดือน หลังจากก่อนหน้านี้ใช้เซิร์ฟเวอร์ AMD เป็นตัวประมวลผลหลัก และใช้เซิร์ฟเวอร์อินเทลในสตอเรจ แต่รอบนี้ก็หันไปใช้ AMD EPYC Milan เต็มรูปแบบ</p>\n<p>เงื่อนไขสำคัญของ Cloudflare คืออัตราการใช้พลังงานต่อ request และ<a href=\"https://www.blognone.com/node/124000\">ที่ผ่านมาก็ทดสอบเซิร์ฟเวอร์ Arm ไปพร้อมกัน</a> แต่รอบนี้ก็ยังตัดสินใจใช้ x86 ต่อไป ในการทดสอบทาง Cloudflare ใช้ทั้ง Intel Ice Lake และ AMD Milan และพบว่าพลังประมวลผลเพียวๆ ของ Ice Lake นั้นสูงกว่า แต่เซิร์ฟเวอร์โดยรวมกลับกินพลังงานสูงขึ้นนับร้อยวัตต์ จึงตัดอินเทลออกจากตัวเลือก</p>\n<p><img src=\"https://blog.cloudflare.com/content/images/2021/08/IMG_4203.jpeg\" /></p>\n<p>ซีพียูที่ใช้จริงคือ AMD EPYC 7713 ขนาด 64 คอร์ 128 เธรด พลังประมวลผลสูงกว่าร AMD EPYC 7642 ที่ Cloudflare ใช้งานอยู่เดิมประมาณ 29% แต่กินพลังงานใกล้เคียงรุ่นเดิม หลังจากนั้นทีมงานจึงมาปรับแต่งสเปคอื่นๆ เช่นหน่วยความจำและสตอเรจ โดยพบว่าประสิทธิภาพไม่ดีขึ้นนักแม้จะอัดแรมไปถึง 512GB จึงเลือกใส่เพียง 384GB เท่าเดิม แต่การอัพแรมจาก DDR4-2933 เป็น DDR4-3200 นั้นคุ้มกว่า</p>\n<p>ที่มา - <a href=\"https://blog.cloudflare.com/the-epyc-journey-continues-to-milan-in-cloudflares-11th-generation-edge-server/\">Cloudflare</a></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/amd\">AMD</a></div><div><a href=\"/topics/epyc\">EPYC</a></div><div><a href=\"/topics/server\">Server</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc1080711a550145fd56ef9235e86f8f5437aece67f94817e2bea2a1bf83ee12","category":"Thai"}