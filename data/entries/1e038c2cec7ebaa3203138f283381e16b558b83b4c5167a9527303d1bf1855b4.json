{"title":"Threads ประกาศปรับอัลกอริทึม แสดงคอนเทนต์จากบัญชีที่ติดตามอยู่แล้วให้มากขึ้น","link":"https://www.blognone.com/node/143270","date":1732206423000,"content":"<div><div><div><p>Adam Mosseri หัวหน้าทีม Instagram และ Threads <a href=\"https://www.threads.net/@mosseri/post/DCo4WiOvCB0\">บอกว่า</a> Threads จะเริ่มปรับเปลี่ยนอัลกอริทึมในหน้าฟีดของผู้ใช้งาน โดยแสดงคอนเทนต์จากบัญชีที่ไม่ได้ติดตามน้อยลง ส่วนคอนเทนต์ของบัญชีที่กดติดตามไว้จะปรากฎมากขึ้น</p>\n<p>เขาบอกว่าผลจากการเปลี่ยนแปลงนี้ ครีเอเตอร์บนแพลตฟอร์มจะพบว่ารีชแบบ Unconnected (มาจากบัญชีที่ไม่ได้ติดตาม) จะมีตัวเลขลดลง แต่ตัวเลขส่วนบัญชีที่ติดตามจะเพิ่มขึ้น เขาบอกว่าเรื่องนี้เป็นสิ่งที่ปรับปรุงไปต่อเนื่อง เพราะการรักษาสมดุลสองส่วนนี้มีสิ่งที่สลับไปมาตลอด</p>\n<p>ช่วงนี้อาจจะเป็นการชิงพื้นที่ของ Threads เพื่อดึงผู้ใช้งานมากขึ้น หลังจาก Bluesky ประกาศจำนวนผู้สมัครใช้งานใหม่ที่เพิ่มขึ้นต่อเนื่อง</p>\n<p>ที่มา: <a href=\"https://techcrunch.com/2024/11/21/threads-adjusts-its-algorithm-to-show-you-more-content-from-accounts-you-follow/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e038c2cec7ebaa3203138f283381e16b558b83b4c5167a9527303d1bf1855b4","category":"Thai"}