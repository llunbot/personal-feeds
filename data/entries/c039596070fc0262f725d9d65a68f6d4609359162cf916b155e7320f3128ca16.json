{"title":"Humane สตาร์ทอัพทำฮาร์ดแวร์ AI Pin ปลดพนักงานจำนวนหนึ่ง และ CTO ย้ายเป็นที่ปรึกษา","link":"https://www.blognone.com/node/137619","date":1704972714000,"content":"<div><div><div><p>Humane สตาร์ทอัพผู้พัฒนา<a href=\"https://www.blognone.com/node/136693\">อุปกรณ์ติดเสื้อ AI Pin</a> ที่เปิดตัวเมื่อปลายปีที่แล้ว และสินค้ายังไม่ทันเริ่มส่งมอบ ล่าสุดบริษัทประกาศปลดพนักงานจำนวน 10 คน คิดเป็น 4% ของพนักงานทั้งหมด</p>\n<p>นอกจากนี้บริษัทยังปรับโครงสร้างบริหารโดยซีทีโอจะย้ายไปเป็นที่ปรึกษาของบริษัทแทน หลังจากอยู่ในตำแหน่งมานาน 5 ปี</p>\n<p>Bethany Bongiorno ซีอีโอและผู้ร่วมก่อตั้ง Humane บอกว่าตอนนี้บริษัทกำลังเดินทางสู่บทใหม่ เริ่มพัฒนาสินค้าให้กับลูกค้าทั่วไปแล้ว จึงต้องมีการปรับโครงสร้างบริหารเพื่อรองรับการเติบโตนี้</p>\n<p>ประกาศนี้อาจไม่ได้สะท้อนว่า Humane สตาร์ทอัพฮาร์ดแวร์ AI ที่มาแรงจะมีปัญหา เพราะบริษัทก็อธิบายเหตุผลไว้ชัดเจนถึงการตัดสินใจที่เกิดขึ้น</p>\n<p>ที่มา: <a href=\"https://techcrunch.com/2024/01/10/humane-layoffs-ai-pin-hardware/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/7e76db92096b1b89e42c874e5a699961.jpg\" /></p>\n</div></div></div><div><div>Topics: </div><div><div><a href=\"/topics/humane\">Humane</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c039596070fc0262f725d9d65a68f6d4609359162cf916b155e7320f3128ca16","category":"Thai"}