{"title":"Firefox เพิ่มฟีเจอร์ AI Chatbot ในแถบ Sidebar, เลือกบ็อทได้หลายค่าย ไม่ผูกมัด","link":"https://www.blognone.com/node/140580","date":1719316260000,"content":"<div><div><div><p>Firefox ประกาศเพิ่มฟีเจอร์ AI Chatbot เข้ามาในแถบ sidebar ของเว็บเบราว์เซอร์ เพื่อให้ใช้งานแช็ทบ็อทสะดวก ไม่ต้องเปิดแท็บแยกอีกต่อไป</p>\n<p>ผู้ใช้สามารถเลือกแช็ทบ็อทได้หลายตัว (คล้ายกับการเลือกเครื่องมือค้นหาของเบราว์เซอร์) ในเบื้องต้นรองรับแช็ทบ็อท 4 ตัวคือ ChatGPT, Google Gemini, HuggingChat, Le Chat Mistral</p>\n<p>นอกจากการแช็ทในแถบ sidebar แล้ว ผู้ใช้ยังสามารถลากข้อความในหน้าเว็บ คลิปขวาแล้วส่งให้บ็อทสรุปเนื้อหา หรือเขียนเนื้อหาใหม่ได้ ขึ้นกับฟีเจอร์ของบ็อทแต่ละตัว</p>\n<p>Mozilla ยืนยันว่าหลักการของ Firefox คือสร้างตัวเลือกให้ผู้ใช้ ไม่ถูกบังคับให้ต้องใช้แช็ทบ็อทค่ายใดค่ายหนึ่ง และจะพยายามหาสมดุลระหว่างการเรียกบริการ AI ผ่านคลาวด์ที่มีความสามารถมากกว่า และ<a href=\"https://www.blognone.com/node/135235\">การรัน AI ในเครื่องที่รักษาความเป็นส่วนตัวของข้อมูล</a></p>\n<p>ที่มา - <a href=\"https://blog.nightly.mozilla.org/2024/06/24/experimenting-with-ai-services-in-nightly/\">Mozilla</a>, <a href=\"https://blog.mozilla.org/en/products/firefox/firefox-news/ai-services-on-firefox/\">Mozilla</a></p>\n<p>ภาพตัวอย่างการใช้บ็อท HuggingChat</p>\n<p><img alt=\"No Description\" src=\"https://www.blognone.com/sites/default/files/externals/a94b94f981f11d4aedd4e52b7df57a02.png\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5cb461a61ab300d374afa81e1b5d20b9d24674fb1627999f0aa7145bba6a4c2","category":"Thai"}