{"title":"Lyft รายงานผลประกอบการไตรมาส แต่ให้ Outlook เลขศูนย์เกินมาหนึ่งตัว หุ้นเลยพุ่ง 60%","link":"https://www.blognone.com/node/138201","date":1707907172000,"content":"<div><div><div><p>มีข่าวเล็ก ๆ ของการรายงานผลประกอบการช่วงเช้าตามเวลาในไทย โดย Lyft แพลตฟอร์มเรียกรถแท็กซี่ คู่แข่งของ Uber ในอเมริกา รายงานผลประกอบการไตรมาสที่ 4 ของปี 2023 แต่พิมพ์ตัวเลขผิดไปในส่วนของตัวเลขคาดการณ์ของปี 2024 (Outlook) โดยจากที่ระบุว่าคาดอัตรากำไรก่อนภาษีและค่าเสื่อม (EBITDA) เพิ่มขึ้น 50 <a href=\"https://en.wikipedia.org/wiki/Basis_point\">เบซิสพอยท์</a> แต่พิมพ์ศูนย์เพิ่มหนึ่งตัวเป็น 500 เบซิสพอยท์ ทำให้อัตรากำไรประเมินจากประมาณ 1.5% กลายเป็น 6% ซึ่งเป็นการเพิ่มขึ้นสูงอย่างมีนัยสำคัญทันที</p>\n<p>ผลจากการพิมพ์ตัวเลขผิด ทำให้ราคาหุ้นของ Lyft ซื้อขายกันนอกเวลาทำการตลาดหุ้น พุ่งสูงถึงกว่า 60% ก่อนที่ Lyft จะออกรายงานฉบับแก้ไข ที่ระบุว่าตัวเลขคือ 50 เบซิสพอยท์ ที่อัตรากำไรแบบ EBITDA 1.4-1.5% จึงทำให้ราคาหุ้น Lyft ปรับลงมา แต่ยังเพิ่มขึ้นประมาณ 16%</p>\n<p>Lyft มีผลประกอบการไตรมาส 4/2023 รายได้เพิ่มขึ้น 4% เป็น 1.2 พันล้านดอลลาร์ และมีกำไรแบบ EBITDA 66.6 ล้านดอลลาร์ ซึ่งคิดเป็นอัตรา 1.8% จึงเป็นสาเหตุว่าทำไมตัวเลขที่พิมพ์ผิดเป็น 500 เบซิสพอยท์ จึงมีผลอย่างมาก ทั้งนี้ Lyft ยังไม่ได้ออกมาชี้แจงสาเหตุของการส่งข้อมูลผิดที่มีเลขศูนย์เพิ่มหนึ่งตัว</p>\n<p>ที่มา: <a href=\"https://www.businessinsider.com/lyft-typo-projected-profit-10x-better-than-it-really-is-2024-2\">Business Insider</a> และ <a href=\"https://investor.lyft.com/news-and-events/news/news-details/2024/Lyft-Announces-Fourth-Quarter-and-Full-Year-2023-Results/default.aspx\">Lyft</a> ภาพ <a href=\"https://finance.yahoo.com/quote/LYFT/chart\">Yahoo! Finance</a></p>\n<p><img alt=\"No Description\" src=\"https://www.blognone.com/sites/default/files/externals/85883907f2ef95bae88cdb0d3296f27e.png\" /></p>\n<p><img src=\"https://www.blognone.com/sites/default/files/externals/396f92c5f81ff6389a989d2585e0d5be.png\" /></p>\n</div></div></div><div><div>Topics: </div><div><div><a href=\"/topics/lyft\">Lyft</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c07060ecf2fe0c82b2d5566997d93d95a76f75685903c276e6deec5af7b36d3","category":"Thai"}