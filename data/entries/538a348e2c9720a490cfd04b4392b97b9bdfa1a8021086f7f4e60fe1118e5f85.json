{"title":"มาไวแก้ไขเร็ว - Apple อัพเดต visionOS 1.0.2 ของ Vision Pro ปิดช่องโหว่ของ WebKit","link":"https://www.blognone.com/node/137992","date":1706788137000,"content":"<div><div><div><p>ถึงแม้สินค้าจะยังไม่ได้เริ่มส่งมอบให้กับลูกค้าทั่วไปในสหรัฐอเมริกา แต่เฮดเซต Apple Vision Pro ก็ได้ออกอัพเดตซอฟต์แวร์ระบบปฏิบัติการ visionOS เวอร์ชัน 1.0.2 แล้ว</p>\n<p>ในอัพเดตนี้แอปเปิลไม่ได้ระบุรายการฟีเจอร์ที่สำคัญ แต่บอกว่าเป็นการแก้ไขช่องโหว่ WebKit ที่มีรายงานการโจมตีแล้ว ซึ่งแอปเปิลก็<a href=\"https://www.blognone.com/node/137803\">แก้ไขช่องโหว่</a>เดียวกันนี้ไปใน iOS 17.3 และ macOS Sonoma 14.3 ที่ออกมาเมื่อสัปดาห์ที่แล้ว</p>\n<p>เนื่องจากอัพเดต visionOS 1.0.2 นี้ สื่อที่ได้เฮดเซตไปรีวิวพบว่าแอปเปิลเพิ่งออกอัพเดตมา จึงคาดว่าลูกค้าที่รับสินค้ากลุ่มแรก ก็น่าจะต้องเปิดกล่องมาแล้วอัพเดตซอฟต์แวร์ให้เป็น 1.0.2 นี้ด้วยเช่นกัน</p>\n<p>ที่มา: <a href=\"https://www.macrumors.com/2024/01/31/apple-releases-visionos-1-0-2/\">MacRumors</a></p>\n<p><img src=\"https://www.blognone.com/sites/default/files/externals/74d4c5d43fec97e64ece9f712a55dd7d.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/visionos\">visionOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"538a348e2c9720a490cfd04b4392b97b9bdfa1a8021086f7f4e60fe1118e5f85","category":"Thai"}