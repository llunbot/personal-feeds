{"title":"ลาก่อนซีอีโอที่รัก PlayStation ออกตุ๊กตาดิจิทัล Jim Ryan ให้สะสมในโอกาสเกษียณอายุ","link":"https://www.blognone.com/node/138895","date":1711376616000,"content":"<div><div><div><p>Sony Interactive Entertainment เฉลิมฉลอง<a href=\"https://www.blognone.com/node/135966\">การลงจากตำแหน่งซีอีโอของ Jim Ryan ในเดือนมีนาคม 2024</a> โดยออก \"ตุ๊กตาดิจิทัล Jim Ryan\" ให้เก็บสะสมกันใน<a href=\"https://www.blognone.com/node/129376\">ระบบ PlayStation Star สะสมแต้มแลกของรางวัลที่เปิดตัวในปี 2022</a></p>\n<p>เกมเมอร์ที่อยากได้ Jim Ryan ไปประดับบารมี จะต้องเล่นเกมที่ออกในช่วงที่ Ryan นั่งเป็นซีอีโอ ได้แก่ Gran Turismo 7, Marvel’s Spider-man 2, God of War Ragnarok, The Last of Us Part 2, Ratchet &amp; Clank: Rift Apart, Destiny 2 โดยข้อความของแคมเปญยังอวยพรให้ Ryan เกษียณอายุอย่างมีความสุขด้วย</p>\n<p>Jim Ryan ถือเป็นลูกหม้อของ Sony Interactive Entertainment มายาวนาน 30 ปี อยู่มาตั้งแต่ยุค PS1 แม้ช่วงท้ายของเขาไม่ค่อยสวยงามน่าประทับใจนัก และ<a href=\"https://www.blognone.com/node/138428\">เขาเพิ่งปลดพนักงานและปิดสตูดิโอ</a> เป็นภารกิจท้ายๆ ในตำแหน่งนี้ หลังจาก Ryan พ้นตำแหน่งแล้ว โซนี่จะแต่งตั้ง Hiroki Totoki ซีโอโอของโซนี่บริษัทแม่เข้ามาเป็นซีอีโอของ SIE ชั่วคราว ระหว่างการสรรหาตัวซีอีโอคนใหม่</p>\n<p>ที่มา - <a href=\"https://www.reddit.com/r/playstationstars/comments/1bm3lwe/new_jim_ryan_bobblehead_collectible/\">Reddit</a>, <a href=\"https://www.videogameschronicle.com/news/playstation-has-released-a-jim-ryan-digital-bobblehead-to-celebrate-his-career/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/3197ed351aa63e3a95da25a4e4d6dfbd.jpeg\" /></p>\n<blockquote><p><a href=\"https://www.reddit.com/r/playstationstars/comments/1bm3lwe/new_jim_ryan_bobblehead_collectible/\">New Jim Ryan bobblehead collectible</a><br /> by<a href=\"https://www.reddit.com/user/phil_ppsn/\">u/phil_ppsn</a> in<a href=\"https://www.reddit.com/r/playstationstars/\">playstationstars</a></p></blockquote>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/ceo\">CEO</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a102df5bdf7efe410c5ff0712b66e447b0c2e2fe9e1b45970bba528a760cd585","category":"Thai"}