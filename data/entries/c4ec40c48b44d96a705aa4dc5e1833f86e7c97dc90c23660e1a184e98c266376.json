{"title":"กองทัพอากาศสหรัฐ ใช้ AI ขับเครื่องบินรบ ซ้อมบินต่อสู้กับ F-16 ที่ขับโดยมนุษย์ได้แล้ว","link":"https://www.blognone.com/node/139311","date":1713540302000,"content":"<div><div><div><p>DARPA หน่วยงานวิจัยของกระทรวงกลาโหมสหรัฐ และกองทัพอากาศสหรัฐ (USAF) อัพเดตความคืบหน้าของ<a href=\"https://www.blognone.com/node/132640\">โครงการ Air Combat Evolution (ACE) ที่ใช้ AI ขับเครื่องบินรบ</a> ว่าประสบความสำเร็จในการใช้ AI ขับเครื่องบินรบเพื่อรบกันซึ่งๆ หน้าบนท้องฟ้า (dogfighting) กับเครื่องบินอีกลำที่ขับโดยมนุษย์</p>\n<p>ระบบ AI ของ DARPA ใช้เทคนิค machine learning เรียนรู้การรบแบบ dogfighting ผ่านซิมูเลเตอร์ก่อน เมื่อทดสอบจนพอใจแล้วจึงนำมาใช้ขับเครื่องบินรบจริงๆ โดยเป็นเครื่องรุ่น X-62A VISTA สำหรับซ้อมขับ (ที่มีนักบินฉุกเฉินนั่งไปด้วย และสามารถเข้าแทรกแซงได้ทันที) กำหนดภารกิจให้ต้องมารบบนท้องฟ้าสู้กับ F-16 ที่ขับโดยมนุษย์</p>\n<p>DARPA บอกว่าการซ้อมรบแบบ dogfighting เป็นสถานการณ์ที่ซับซ้อนและมักเกิดอุบัติเหตุชนกันเองอยู่บ่อยครั้ง จึงเป็นบททดสอบที่ดีว่า AI ทำงานได้มากน้อยแค่ไหน ผลการทดสอบประสบความสำเร็จด้วยดี และทีมวิจัยจะทดสอบ AI ในสถานการณ์แบบอื่นๆ ต่อไปอีก</p>\n<p>ที่มา - <a href=\"https://www.edwards.af.mil/News/Article-View/Article/3744695/usaf-test-pilot-school-and-darpa-announce-breakthrough-in-aerospace-machine-lea/\">USAF</a></p>\n<p><img alt=\"No Description\" src=\"https://www.blognone.com/sites/default/files/externals/961433bec8f2215735854005e8133bcc.jpg\" /></p>\n</div></div></div><div><div>Topics: </div><div><div><a href=\"/topics/darpa\">DARPA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/airplane\">Airplane</a></div><div><a href=\"/topics/military\">Military</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4ec40c48b44d96a705aa4dc5e1833f86e7c97dc90c23660e1a184e98c266376","category":"Thai"}