{"title":"ซีอีโอ Duolingo เผย 3 เกณฑ์การคัดเลือกวิชาเรียนที่จะเพิ่มบนแพลตฟอร์ม","link":"https://www.blognone.com/node/146419","date":1747309763000,"content":"<span>ซีอีโอ Duolingo เผย 3 เกณฑ์การคัดเลือกวิชาเรียนที่จะเพิ่มบนแพลตฟอร์ม</span>\n\n  <div>\n    <div>Body</div>\n              <div><p>Luis von Ahn ซีอีโอ Duolingo อธิบาย 3 หลักเกณฑ์ที่ Duolingo ใช้ในการเลือกวิชาที่จะเพิ่มเข้าไป หลังแพลตฟอร์มกำลังขยายขอบเขตไปไกลกว่าแค่สอนภาษา ดังนี้:</p>\n<ol>\n<li><strong>ความต้องการสูง</strong>: วิชาเรียนนั้น ๆ ต้องมีคนสนใจหลายร้อยล้านคน ตัวอย่างเช่น การเขียนโค้ด ซึ่งไม่ถูกเลือก เพราะมีความต้องการเรียนรู้ประมาณ 20 ล้านคนเท่านั้น</li>\n<li><strong>ต้องเป็นประโยชน์ต่อโลก</strong>: Duolingo เน้นวิชาที่มีผลดีต่อสังคม ทำให้ปฎิเสธหัวข้อคอร์สเรียนอย่างการ์ดโปเกมอน แม้จะได้รับความนิยมก็ตาม</li>\n<li><strong>ความกระตือรือร้นภายในทีม</strong>: วิชาเรียนต้องมีสมาชิกในบริษัทที่สนใจ และอยากพัฒนา เช่น หมากรุก ซึ่งจากโปรเจกต์ของพนักงานสองคน และไม่มีใครเล่นหมากรุกเป็นมาก่อน</li>\n</ol>\n<p>จำนวนผู้ใช้งานรายวันของ Duolingo เพิ่มขึ้นอย่างรวดเร็ว โดยในไตรมาสที่ 1/2025 อยู่ที่ 46.6 ล้านคน หรือโตขึ้น 49% จากปีก่อนหน้า และยังโตต่อเนื่อง ส่วนหนึ่งมาจากนวัตกรรมที่ขับเคลื่อนด้วย AI ที่บริษัทเพิ่งประกาศไปก่อนหน้านี้ ซึ่งนำไปใช้ในการคัดเลือกบุคลากร และการประเมินผลด้วย</p>\n<p>นอกจากนี้ หุ้นของ Duolingo พุ่งขึ้น 198% จากปีก่อนหน้า สะท้อนถึงแรงขับเคลื่อนที่แข็งแกร่ง ทั้งในกลุ่มผู้ใช้ฟรี และผู้ใช้แบบพรีเมียม</p>\n<p>ที่มา: <a href=\"https://www.businessinsider.com/duolingo-ceo-criteria-new-subjects-added-chess-music-language-2025-5\">Business Insider</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Thu, 05/15/2025 - 18:49</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6c3071b8ee8b32e485bb562ce2229fd18f8653ae5068612efdf657c469212e8","category":"Thai"}