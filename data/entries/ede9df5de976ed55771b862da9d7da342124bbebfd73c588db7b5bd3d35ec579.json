{"title":"สิ่งเล็ก ๆ ที่ยิ่งใหญ่ Google Slides เปลี่ยนคำเรียกปุ่มนำเสนอจาก Present เป็น Slideshow","link":"https://www.blognone.com/node/125058","date":1633162115000,"content":"<div><div><div><p>Google Slides ประกาศการเปลี่ยนแปลงคำเรียกปุ่มนำเสนอสไลด์ จากเดิมใช้คำว่า Present มาเป็นคำว่า Slideshow เริ่มทยอยมีผลกับผู้ใช้งาน Google Workspace ทุกคนตั้งแต่ 1 ตุลาคม 2021 เป็นต้นไป รวมไปถึง G Suite Basic และ G Suite Business ด้วย แต่ไม่ได้บอกว่ามีผลกับบัญชีกูเกิลทั่วไปหรือไม่</p>\n<p>กูเกิลให้เหตุผลว่าการเปลี่ยนคำเรียกนี้ น่าจะช่วยให้ผู้ใช้งานไม่สับสน โดยเฉพาะเวลาแชร์หน้าจอใน Meet ซึ่งกูเกิลเพิ่มฟีเจอร์แชร์สไลด์ได้โดยตรงไม่ต้องสลับแอปไปมา อย่างไรก็ตามใน Meet นั้นคำเรียกปุ่มแชร์หน้าจอก็เป็นคำว่า Present เหมือนกัน กูเกิลจึงน่าจะแก้ไขคำเรียกนี้ใน Slides เพื่อลดความสับสนนั่นเอง</p>\n<p>ที่มา: <a href=\"https://workspaceupdates.googleblog.com/2021/10/use-slideshow-button-in-google-slides.html\">กูเกิล</a> ผ่าน <a href=\"https://www.androidpolice.com/google-slides-is-renaming-its-present-button-to-stop-people-from-getting-confused/\">Android Police</a></p>\n<p><img src=\"https://www.blognone.com/sites/default/files/externals/4c0e77c1d8df057aeef7a99606b854df.png\" /></p>\n</div></div></div><div><div>Topics: </div><div><div><a href=\"/topics/google-slides\">Google Slides</a></div><div><a href=\"/topics/google-workspace\">Google Workspace</a></div><div><a href=\"/topics/google-meet\">Google Meet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ede9df5de976ed55771b862da9d7da342124bbebfd73c588db7b5bd3d35ec579","category":"Thai"}