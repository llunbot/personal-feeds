{"title":"เผย Apple ซุ่มพัฒนา AI แชตบอทแบบเดียวกับ ChatGPT แล้ว ตอนนี้ใช้กันภายในบริษัท","link":"https://www.blognone.com/node/134911","date":1689785450000,"content":"<div><div><div><p>มีรายงานจาก Mark Gurman แห่ง Bloomberg คนเดิม ว่าแอปเปิลได้ซุ่มพัฒนาเครื่องมือ AI ที่เป็นโมเดลภาษาขนาดใหญ่หรือ Large Language Model แบบเดียวกับ ChatGPT ของ OpenAI หรือ Bard ของกูเกิล</p>\n<p>อย่างไรก็ตามแม้แอปเปิลจะพัฒนาเครื่องมือ AI นี้ แต่บริษัทก็ยังไม่มีแผนที่ชัดเจนว่าจะนำมาเผยแพร่ให้กับลูกค้าทั่วไปใช้งานอย่างไร และเมื่อใด ตัวเฟรมเวิร์กของโมเดล AI นี้แอปเปิลเรียกชื่อภายในว่า Ajax ส่วนบริการแชตบอทที่ทำงานบน AI นี้ไม่มีชื่อเรียกเป็นทางการ แต่พนักงานแอปเปิลเรียกกันเองว่า Apple GPT</p>\n<p>Gurman อ้างข้อมูลจากพนักงานหลายคนในแอปเปิล บอกว่าโครงการพัฒนา AI แบบ LLM นี้ แอปเปิลได้ใช้ทีมหลายส่วนมาร่วมกันพัฒนา โดยมีประเด็นที่แอปเปิลให้ความสำคัญสูงคือการจัดการความเป็นส่วนตัวในเทคโนโลยีนี้ ตัวการทำงานนั้นค่อนข้างลอกแบบมาจาก Bard และ ChatGPT ยังไม่มีฟีเจอร์ที่แตกต่างมากนัก ตัวต้นแบบตอนนี้เป็นเว็บแอพพลิเคชัน ที่มีการปรับปรุงโมเดลต่อเนื่อง และยังไม่มีแผนเปิดให้สาธารณะใช้งานแบบ ChatGPT หรือ Bard</p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt /></p>\n<p>นอกจากนี้ ราคาหุ้นของแอปเปิลก็ปรับเพิ่มขึ้นทำสถิติสูงสุดใหม่ทันที หลังมีรายงานข่าวนี้ออกมา ก่อนจะปรับลดลงมาเล็กน้อย</p>\n<p><img alt=\"No Description\" src=\"https://www.blognone.com/sites/default/files/externals/0c8088119f8aacdba37a6590f6bffc79.png\" /></p>\n<p>ที่มา: <a href=\"https://www.bloomberg.com/news/articles/2023-07-19/apple-preps-ajax-generative-ai-apple-gpt-to-rival-openai-and-google#xj4y7vzkg\">Bloomberg</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fc9540077e8cf655f1c6ad7b6b887aab962a3ac73d32a0ba7c31f691d4b4d07","category":"Thai"}