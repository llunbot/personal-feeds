{"title":"Cloudflare เลิกใช้ Hugo ทำเว็บคู่มือ เปลี่ยนไปใช้ Astro","link":"https://www.blognone.com/node/144055","date":1736574590000,"content":"<div><div><div><p>Cloudflare รายงานถึงการย้าย<a href=\"https://developers.cloudflare.com\">เว็บคู่มือนักพัฒนา (developer documentation)</a> จากเดิมที่ใช้เอนจิน Hugo ไปยัง Astro เนื่องจากฟีเจอร์เพิ่มเติมที่เหนือกว่า เช่น</p>\n<ul>\n<li>ระบบ tagging และอ้างอิงข้ามเอกสาร</li>\n<li>รองรับปลั๊กอิน</li>\n<li>มีเครื่องมือสำหรับนักพัฒนาเพิ่มเติม ตรวจสอบ syntax, ทำ syntax highlight</li>\n<li>ใช้ภาษา JavaScript/TypeScript (Hugo ใช้ภาษา Go)</li>\n<li>ใช้ TailwindCSS</li>\n</ul>\n<p>แต่ฟีเจอร์สำคัญที่สุดคือธีม Starlight ที่มีฟีเจอร์ของตัวเอง มี component จำนวนมากและรองรับปลั๊กอินที่สร้าง component ได้เองอีกที</p>\n<p>ปัญหาใหญ่ในการย้ายคือคู่มือนักพัฒนามีการอัพเดตตลอดเวลา ทุกวันนี้มี pull request เฉลี่ยวันละโหล ทำให้ไม่สามารถหยุดเว็บเป็นเวลานานๆ เพื่อย้ายข้อมูลได้ กระบวนการย้ายไฟล์ทั้งหมด 8,060 ไฟล์ ใช้เวลาทดสอบ 10 วัน ย้าย component ต่างๆ อีก 14 วัน และทดสอบระบบก่อน 5 วัน จากนั้นวันย้ายจริงต้องหยุดรับ pull request เป็นเวลา 8 ชั่วโมง โค้ดรวมลดลง 19,624 บรรทัด ระหว่างการย้ายครั้งนี้ยังพบบั๊กประสิทธิภาพของ Astro ที่มีปัญหากับโครงการใหญ่มากๆ แต่ทาง Astro ก็แก้ไขให้อย่างรวดเร็ว</p>\n<p>ที่มา - <a href=\"https://blog.cloudflare.com/open-source-all-the-way-down-upgrading-our-developer-documentation/\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/dc3e1840db8c44b4af360998cc1e7603.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb5ac50aadf3d2f66c3757858098ca35b3a237c117a5b671d50886dcdbbc3c19","category":"Thai"}