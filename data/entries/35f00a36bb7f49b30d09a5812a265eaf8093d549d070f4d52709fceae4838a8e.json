{"title":"Visual Studio 17.8 รองรับ Pull Request จาก IDE โดยตรง ไม่ต้องสลับหน้าต่างแล้ว","link":"https://www.blognone.com/node/136920","date":1700790957000,"content":"<div><div><div><p>สัปดาห์ก่อนไมโครซอฟท์ออก Visual Studio เวอร์ชัน 17.8 รุ่นเสถียร มีของใหม่ที่สำคัญคือสามารถกดสร้าง Pull Request ได้จากตัว IDE โดยตรง ไม่ต้องสลับไปหน้าจออื่นอีกต่อไป</p>\n<p>ไมโครซอฟท์บอกว่าฟีเจอร์ Pull Request เป็น<a href=\"https://developercommunity.visualstudio.com/t/cant-create-pull-request-in-visual-studio-with-new/1017696\">หนึ่งในสิ่งที่ผู้ใช้เรียกร้องเข้ามามากที่สุด</a> เพราะปัจจุบันการพัฒนาซอฟต์แวร์ต้องพึ่งการดึงโค้ดจากระบบ Git กันมากแล้ว วิธีใช้งานสามารถเรียกได้จากเมนู Git เลย หรือจะคลิกขวาในหน้าต่าง Git Repository ก็ได้เช่นกัน ฟีเจอร์นี้ยังรองรับการเขียน markdown ในหน้าคำอธิบาย Pull Request ด้วยพร้อมสรรพ</p>\n<p><img alt=\"No Description\" src=\"https://www.blognone.com/sites/default/files/externals/8a283bb3718801c581027c8e80895d81.png\" /></p>\n<p>ฟีเจอร์ใหม่อย่างอื่นได้แก่</p>\n<ul>\n<li>เพิ่มประสิทธิภาพการเปิดไฟล์ขนาดใหญ่ ตัวหน้าต่าง IDE จะ responsive ตอบสนองผู้ใช้ได้ดีกว่า ไม่ค้างนิ่งๆ ไปแบบเดิม</li>\n<li>ปรับปรุงฟีเจอร์สำหรับช่วยเขียน C++</li>\n<li>ปรับปรุงการรองรับ Unreal Engine รวมถึงประสิทธิภาพของ IntelliSense เวลาเขียน C++ Unreal Engine</li>\n</ul>\n<p>นอกจากนี้ ไมโครซอฟท์ยังประกาศว่า <a href=\"https://www.blognone.com/node/133813\">หน้าตาดีไซน์ใหม่ของ Visual Studio ที่ประกาศไว้เมื่อเดือนพฤษภาคม</a> ตอนนี้เปิดให้ทดลองใช้งานแล้ว ต้องเข้าไปยังหน้า Tools &gt; Manage Preview Features แล้วเลือก Experimental control styles</p>\n<p>ดีไซน์ใหม่ของ Visual Studio ถูกปรับปรุงตามความเห็นผู้ใช้งาน และไมโครซอฟท์ยังออกธีมสีใหม่เรียกว่า Tinted Theme ที่ปรับสีตามต้องการได้ (เช่น โทนชมพู ฟ้า เขียว ส้ม) เพื่อเป็นตัวเลือกใหม่ให้ผู้ใช้ นอกเหนือจากธีม Dark/Light ที่เป็นมาตรฐานอยู่แล้ว</p>\n<p><img alt=\"No Description\" src=\"https://www.blognone.com/sites/default/files/externals/8508f97480f89b1bded42b3eefa89799.png\" /></p>\n<p>ที่มา - <a href=\"https://devblogs.microsoft.com/visualstudio/visual-studio-17-8-now-available/\">Microsoft</a>, <a href=\"https://devblogs.microsoft.com/visualstudio/create-a-pull-request/\">Microsoft</a></p>\n</div></div></div><div><div>Topics: </div><div><div><a href=\"/topics/visual-studio\">Visual Studio</a></div><div><a href=\"/topics/ide\">IDE</a></div><div><a href=\"/topics/git\">Git</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35f00a36bb7f49b30d09a5812a265eaf8093d549d070f4d52709fceae4838a8e","category":"Thai"}