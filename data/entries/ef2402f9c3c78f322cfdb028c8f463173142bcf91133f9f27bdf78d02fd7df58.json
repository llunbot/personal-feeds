{"title":"CP บอกว่า Amaze Super App พัฒนาโดยคนไทย 100% เป็นแพลตฟอร์มไทย เพื่อคนไทย","link":"https://www.blognone.com/node/146167","date":1746026361000,"content":"<div><div><div><p>เครือ CP เปิดตัว <a href=\"https://www.blognone.com/node/146124\">Amaze Super App</a> (อเมซ ซูเปอร์แอป) แอปชอปปิ้งที่ทำหน้าที่เหมือนเป็นกระเป๋าพอยท์ รวมพอยท์จากหลาย ๆ บริการ เพื่อให้ผู้ใช้งานนำพอยท์ไปซื้อของบนแพลตฟอร์มได้ง่าย ๆ แทนการใช้เงินสดแบบเดิม</p>\n<p>CP บอกว่า จุดเด่นของ Amaze คือการเป็นแพลตฟอร์มที่ให้ผู้ใช้แลกพอยท์จากบริการในเครือข้ามไปมาได้ หรือจะนำพอยท์มาแลกใน Amaze เพื่อใช้ซื้อสินค้าจากกว่า 500 ร้านค้า มากกว่า 100,000 รายการ ภายในแอปได้ โดยไม่เสียเงินแม้แต่บาทเดียว ซึ่งยังไม่มีแอปไหนในไทยที่ทำได้แบบนี้</p>\n<p>ส่วนระบบและโครงสร้างของแอป พัฒนาโดยทีมเทคของเครือ CP ซึ่งใช้เวลา 1 ปีเต็ม ๆ และเป็นคนไทย 100% บางคนเคยทำงานในบิ๊กเทคจีนมาแล้ว ทำให้มีประสบการณ์ มีของ สามารถพัฒนาแอปด้วยต้นทุนที่ถูกลง และระบบที่มีความยืดหยุ่น ไม่ต้องพึ่งพาหรือผูกขาดกับต่างชาติ</p>\n<p>CP บอกว่า ความตั้งใจคือให้ลูกค้าได้ประโยชน์มากที่สุด โดยจะเอาลูกค้าเป็นศูนย์กลาง และทำเพื่อส่วนรวม เหมือนกับแพลตฟอร์มดิจิทัลในวันนี้ ที่ต้องไม่แค่การขายสินค้าออนไลน์ แต่ต้องสร้างระบบนิเวศที่เอื้อต่อการใช้ประโยชน์จากข้อมูลอย่างมีประสิทธิภาพ และเคารพสิทธิของผู้บริโภค</p>\n<p>ตอนนี้ระบบเดลิเวอรีใน Amaze ยังไม่มีค่าใช้จ่าย โดยสามารถใช้พอยท์สั่งสินค้า 7-Eleven และ Lotus’s ซึ่งจะจัดส่งภายใน 1 ชั่วโมงสำหรับ 7-Eleven และ Lotus’s สาขาเล็ก และภายใน 3 ชั่วโมง สำหรับ Lotus’s สาขาใหญ่ รวมทั้งยังได้รับโปรโมชั่นเดียวกับหน้าร้าน</p>\n<p>ที่มา: งานเปิดตัว Amaze Super App: Disrupting e-commerce with points</p>\n<p><img alt=\"alt=&quot;Amaze&quot;\" src=\"https://www.blognone.com/sites/default/files/externals/f6b546a6c9a8c613a9f13a6f06fab74f.jpeg\" /></p>\n</div></div></div><div><div>Topics: </div><div><div><a href=\"/topics/cp-group\">CP Group</a></div><div><a href=\"/topics/mobile-app\">Mobile App</a></div><div><a href=\"/topics/true\">True</a></div><div><a href=\"/topics/e-commerce\">E-commerce</a></div><div><a href=\"/topics/7-eleven\">7-Eleven</a></div><div><a href=\"/topics/ascend-group\">Ascend Group</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef2402f9c3c78f322cfdb028c8f463173142bcf91133f9f27bdf78d02fd7df58","category":"Thai"}