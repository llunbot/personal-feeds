{"title":"เปิดตัว Surface Pro 10 และ Surface Laptop 6 for Business ซีพียู Core Ultra, ยังขายเฉพาะฝั่งธุรกิจ","link":"https://www.blognone.com/node/138847","date":1711068502000,"content":"<div><div><div><p>ไมโครซอฟท์เปิดตัว Surface Pro 10 for Business และ Surface Laptop 6 for Business โดยถือเป็น \"AI PC\" รุ่นแรกของไมโครซอฟท์เอง แต่ยังจำกัดเฉพาะลูกค้ากลุ่มธุรกิจเท่านั้น ยังไม่มีเวอร์ชันสำหรับคอนซูเมอร์ทั่วไป <a href=\"https://www.blognone.com/node/138766\">ซึ่งน่าจะเปิดตัวในงาน Build 2024 ช่วงเดือนพฤษภาคม</a> โดยลือกันว่าเวอร์ชันคอนซูเมอร์น่าจะมีจอ OLED ให้เลือกเป็นครั้งแรก</p>\n<p>Surface Pro 10 และ Surface Laptop 6 ยังใช้ดีไซน์แบบเดียวกับรุ่นก่อน สิ่งที่เพิ่มเข้ามาคืออัพเกรดซีพียูเป็น Intel Core Ultra ที่มีหน่วยประมวลผล NPU ในตัวชิป, คียบอร์ดเพิ่มปุ่ม Copilot และอัพเกรดสเปกจอภาพ-เว็บแคมให้ดีขึ้น</p>\n<p><img alt=\"No Description\" src=\"https://www.blognone.com/sites/default/files/externals/e3ce2054e72dbf8d1b1e8f6fc7829b0a.jpeg\" /></p>\n<p><strong>Surface Pro 10 for Business</strong></p>\n<p>ใช้หน้าจอ 13\" เท่ากับ Surface Pro รุ่นก่อนๆ แต่เปลี่ยนมาใช้หน้าจอที่สว่างขึ้น 33%, อัตราคอนทราสต์สูงขึ้น และเคลือบสารกันสะท้อนเพิ่มเข้ามา, อัพเกรดเว็บแคมเป็น Ultrawide Studio Camera ถือเป็นกล้องหน้าที่ดีที่สุดในท้องตลาด มุมมองกว้างถึง 114 องศา รองรับวิดีโอความละเอียด 1440p Quad HD</p>\n<p>ซีพียูเป็น  Core Ultra 5 135U หรือ Core Ultra 7 165U, แรม 8GB/16GB/32GB/64GB, สตอเรจเริ่มต้น 256GB, แบตเตอรี่ 19 ชั่วโมง, มีเวอร์ชันรองรับการใส่ซิม 5G ซึ่งถือเป็นครั้งแรกของ Surface ที่ใช้ชิป x86 (ก่อนหน้านี้มีแต่ LTE ของ x86 กับ 5G ของเวอร์ชัน Arm)</p>\n<p>Surface Pro 10 ยังเป็น <a href=\"https://www.blognone.com/node/112696\">Secured-Core PC</a> มีฟีเจอร์ Enhanced Sign-in Security เปิดใช้เป็นค่าดีฟอลต์, เพิ่มตัวอ่าน NFC สำหรับใช้กับ NFC security key เพื่อการล็อกอินที่ปลอดภัยเข้ามาด้วย, เวอร์ชัน 15\" เพิ่ม USB-C พอร์ตที่สองเข้ามาด้วย</p>\n<p>ตัวคีย์บอร์ด Surface Pro Keyboard เป็นเวอร์ชันใหม่ที่เพิ่มปุ่ม Copilot เข้ามา ปรับฟอนต์บนคีย์บอร์ดให้อ่านง่ายขึ้น ไฟ backlight สว่างขึ้นเพื่อช่วยสนับสนุนคนพิการ</p>\n<p>Surface Pro 10 for Business ราคาเริ่มต้นที่ 1,199 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/b630b22214e89747e4ee11092bb78a8a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/1d9cb6d43e8ed04bcdd2c36fea3a64e5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/939c040175934b06f2451621842b9ab5.jpeg\" /></p>\n<p><strong>Surface Laptop 6 for Business</strong></p>\n<p>โน้ตบุ๊กทรงดั้งเดิมหน้าจอสัมผัส มีให้เลือก 2 ขนาดหน้าจอเหมือนเดิมคือ 13.5\" และ 15\" เพิ่มสารเคลือบกันสะท้อนเข้ามาเหมือนกัน ตัวเครื่องมีให้เลือกสองสีคือเงิน Platinum และดำ Black</p>\n<p>ซีพียูเป็น Core Ultra 5 135H และ Core Ultra 7 165H เลือกใช้ซีพียูรหัส H ที่แรงขึ้นกว่ารหัส U, จีพียูมีรุ่นที่เลือกใส่ Intel Arc เข้ามาได้, แรม 8GB/16GB/32GB/64GB, สตอเรจเริ่มต้นที่ 256GB</p>\n<p>เว็บแคมอัพเกรดมาเป็น Surface Studio Camera แต่ความละเอียดสูงสุด 1080p, ราคาเริ่มต้นที่ 1,199 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/14e2cb1a0911994e525b3b353abfdadf.jpeg\" /></p>\n<p>ที่มา - <a href=\"https://blogs.windows.com/devices/2024/03/21/introducing-surface-pro-10-for-business-and-surface-laptop-6-for-business/\">Microsoft</a>, <a href=\"https://www.theverge.com/2024/3/21/24107513/microsoft-ai-pc-surface-pro-10-laptop-6-specs-release-date-price\">The Verge</a></p>\n</div></div></div><div><div>Topics: </div><div><div><a href=\"/topics/surface-pro-10\">Surface Pro 10</a></div><div><a href=\"/topics/microsoft-surface\">Microsoft Surface</a></div><div><a href=\"/topics/surface-laptop\">Surface Laptop</a></div><div><a href=\"/topics/notebook\">Notebook</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"099133fc2ae83cea3c76fe82e67b497fbdba3ff8818324616fe4b63de784064e","category":"Thai"}