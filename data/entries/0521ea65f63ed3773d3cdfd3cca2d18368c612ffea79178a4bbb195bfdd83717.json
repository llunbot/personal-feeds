{"title":"ผู้บริหาร AMD เผย PlayStation 4 ช่วยให้บริษัทรอดจากการล้มละลาย","link":"https://www.blognone.com/node/140757","date":1720164778000,"content":"<div><div><div><p>Renato Fragale ผู้อำนวยการฝ่ายธุรกิจลูกค้า OEM สินค้าอุปโภคบริโภคและเกมของ AMD เผยว่าการร่วมมือกับ Sony ในการพัฒนาชิปให้กับ PlayStation 4 ช่วยให้ AMD รอดพ้นจากการล้มละลาย จากที่เคยถูกนักวิเคราะห์ตลาดคาดการณ์ไว้ว่าบริษัทจะล้มละลายในปี 2020</p>\n<p>ข้อมูลนี้มาจาก LinkedIn ของ Renato เองที่เขียนใน Resume ว่าในปี 2012 - 2014 ตัวเขาบริหารทีมงาน 15 คน พัฒนาชิปประมวลผลให้เครื่องเล่นเกม PlayStation 4 ของ Sony พร้อมบอกว่าโครงการนี้ถือเป็นหนึ่งในโครงการที่ประสบความสำเร็จมากที่สุดในประวัติศาสตร์ของ AMD ช่วยให้ AMD รอดพ้นจากการล้มละลาย</p>\n<p>แน่นอนว่า AMD ก็พัฒนาชิปให้ Microsoft บนเครื่อง Xbox One เหมือนกันแต่เหตุที่ Renato ไม่ได้กล่าวถึงอาจเป็นเพราะยอดขายเครื่องของ Xbox One ที่ขายได้ประมาณ 58 ล้านเครื่อง น้อยกว่า PS4 ที่ขายได้ 117 ล้านเครื่อง</p>\n<p>ปัจจุบัน AMD ยังคงรับหน้าที่ออกแบบชิปให้ทั้ง Sony และ Microsoft ในเครื่องเกม PS5 และ Xbox Series X/S ซึ่ง PS5 ทำยอดขายได้เกิน 50 ล้านเครื่องแล้ว ส่วนฝั่ง Xbox Series X/S ทาง Microsoft ไม่ได้ประกาศยอดเครื่องอย่างเป็นทางการมานานแล้ว</p>\n<p><img alt=\"No Description\" src=\"https://www.blognone.com/sites/default/files/externals/f34eacbb9a98b440df378b5664832b45.jpeg\" /></p>\n<p><em>ภาพจาก linkedIn</em><br />\n<img alt=\"No Description\" src=\"https://www.blognone.com/sites/default/files/externals/26598f968935fc73ef0fc5f10aceb305.png\" /></p>\n<p>ที่มา - <a href=\"https://www.linkedin.com/in/rfragale\">LinkedIn</a> via <a href=\"https://wccftech.com/ps4-amd-avoid-bankrupt/\">Wccftech</a></p>\n</div></div></div><div><div>Topics: </div><div><div><a href=\"/topics/ps4\">PS4</a></div><div><a href=\"/topics/amd\">AMD</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0521ea65f63ed3773d3cdfd3cca2d18368c612ffea79178a4bbb195bfdd83717","category":"Thai"}