{"title":"Opera อัปเดต Opera One เบราว์เซอร์ออกแบบใหม่ พร้อมฟังก์ชัน AI ให้ผู้ใช้ iOS","link":"https://www.blognone.com/node/141385","date":1723543318000,"content":"<div><div><div><p>Opera เปิดตัวเบราว์เซอร์ <a href=\"https://www.blognone.com/node/133588\">Opera One</a> สำหรับผู้ใช้ iOS ซึ่งได้รับการออกแบบใหม่ให้สะอาดตามากขึ้น พร้อมฟังก์ชัน AI เสริมการใช้งาน</p>\n<p>Opera บอกว่า Opera One ออกแบบโดยตัดสิ่งรบกวนจากหน้าจอออกไปให้มากที่สุด สีของแถบสถานะจะถูกปรับตามโทนสีของเว็บไซต์ที่กำลังเข้าชม, หน้าแรก (Start Page) ให้ข้อมูลข่าวสาร ผลกีฬา และกล่องค้นหาถูกวางไว้ด้านล่างของจอ เพื่อให้สามารถใช้งานได้แบบถือโทรศัพท์มือเดียว พร้อมระบบคำค้นหาแนะนำขณะพิมพ์</p>\n<p>ส่วนฟังก์ชัน AI ได้เพิ่ม Aria ที่เป็นปัญญาประดิษฐ์ของ Opera เข้ามา รองรับทั้งการค้นหาเว็บ, สร้างเนื้อหาข้อความ, รับคำสั่งเสียง ไปจนถึงการสร้างรูปภาพด้วยโมเดล Imagen2 ของกูเกิล</p>\n<p>สามารถดาวน์โหลด <a href=\"https://apps.apple.com/th/app/opera-ai-browser-with-vpn/id1411869974\">Opera One บน iOS ได้ทาง App Store</a></p>\n<p>ที่มา: <a href=\"https://blogs.opera.com/mobile/2024/08/introducing-opera-one-for-ios/\">Opera</a></p>\n<p><img alt=\"No Description\" src=\"https://www.blognone.com/sites/default/files/externals/8e49d241fe2af8f0dffce1a6a99db553.png\" /></p>\n</div></div></div><div><div>Topics: </div><div><div><a href=\"/topics/opera\">Opera</a></div><div><a href=\"/topics/browser\">Browser</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63e87e20084cf9e5366bda9278db26630e85986c1929ea50ecedc00df8d45b73","category":"Thai"}