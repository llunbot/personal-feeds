{"title":"Anthropic เปิดตัว Citations ฟีเจอร์ให้คำตอบ แบบอ้างอิงกลับไปยังเอกสารต้นทาง","link":"https://www.blognone.com/node/144297","date":1737715088000,"content":"<div><div><div><p>Anthropic เปิดตัวความสามารถใหม่สำหรับ API ของนักพัฒนาเรียกชื่อว่า <strong>Citations</strong> เพื่อให้คำตอบที่ได้ สามารถตรวจสอบย้อนกลับไปต้นทางได้ว่ามีที่มาอย่างไร เพิ่มความน่าเชื่อถือและลดความผิดเพี้ยน</p>\n<p>ในการใช้งาน Citations ผู้ใช้งานจะอัปโหลดเอกสารอ้างอิง จากนั้นโมเดล Claude จะแยกประโยคเป็นส่วน ๆ เพื่อให้ถูกลิงก์กลับมาเมื่อมีการให้คำตอบในประเด็นนั้น ผลการทดสอบภายในของ Anthropic พบว่าการอ้างอิงทำให้คำตอบมีความแม่นยำมากขึ้น 15%</p>\n<p>กรณีตัวอย่างที่สามารถใช้ Citations เพิ่มความน่าเชื่อถือคำตอบ เช่น การทำสรุปเอกสารขนาดยาวมาก ซึ่งการลิงก์กลับไปว่าคำตอบนี้มาจากส่วนไหนช่วยให้ง่ายขึ้น, สรุปงบการเงิน ซึ่งทำให้สามารถบอกได้ว่าคำตอบนี้นำมาจากตรงไหน หรือ ระบบซัพพอร์ตลูกค้า สามารถยืนยันกลับไปที่เอกสารคำแนะนำหรือคู่มือได้ เป็นต้น</p>\n<p>Citations เปิดให้ใช้งานแล้วใน Claude 3.5 Sonnet และ Claude 3.5 Haiku ผ่าน Anthropic API และ Vertex AI ส่วนราคาขึ้นอยู่กับเงื่อนไขใช้งาน</p>\n<p>ที่มา: <a href=\"https://www.anthropic.com/news/introducing-citations-api\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/3b542b25ca785462c4571a1bad3df69e.png\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/claude\">Claude</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7257d27c3dbd268f4d9f6edc135ecaa390b38c97203c7269c0d60ce2e5ff618b","category":"Thai"}