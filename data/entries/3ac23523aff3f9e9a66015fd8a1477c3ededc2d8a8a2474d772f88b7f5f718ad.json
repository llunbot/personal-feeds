{"title":"Twitch ประกาศแผนงานปี 2024 - ปรับปรุงแอปมือถือ, เพิ่มช่องทางให้สตรีมเมอร์ทำคอนเทนต์ร่วมกันง่ายขึ้น","link":"https://www.blognone.com/node/138610","date":1710031974000,"content":"<div><div><div><p>Twitch ทำจดหมายเปิดผนึกจากซีอีโอ Dan Clancy ถึงผู้ใช้งานบนแพลตฟอร์ม เกี่ยวกับแผนงานที่จะทำตลอดปี 2024 โดยมีเป้าหมายหลักเพื่อทำให้แพลตฟอร์มดีขึ้น รองรับความต้องการผู้ใช้งาน</p>\n<p>Clancy บอกว่ามี 3 ส่วนหลักที่ Twitch จะโฟกัสในปีนี้คือ (1) การแชร์คอนเทนต์ลงแพลตฟอร์ม, (2) เพิ่มการร่วมมือกับระหว่างสตรีมเมอร์ และ (3) ปรับปรุงประสบการณ์ใช้งานบนสมาร์ทโฟน</p>\n<p>การแชร์คอนเทนต์ลงแพลตฟอร์มอื่นนั้น นอกจากเครื่องมือ Clips ที่สามารถตัดคอนเทนต์แชร์ลงแพลตฟอร์มอื่นได้ง่าย จะทำให้ง่ายขึ้นสำหรับฝั่งคนดูด้วย ส่วนความร่วมมือระหว่างสตรีมเมอร์ Twitch จะทำให้แต่ละช่องทำคอนเทนต์ร่วมกันง่ายขึ้น ที่ทดสอบแล้วคือระบบที่ 6 ช่องสามารถแคสต์ร่วมกันได้โดยคอนเทนต์อยู่ในแต่ละช่องตนเอง ส่วนแอปมือถือจะทำการยกเครื่องดีไซน์ใหม่ (ครั้งสุดท้ายที่ทำคือ 2019) โดยปรับปรุงหน้าฟีด กิจกรรมของช่องที่ติดตาม และเพิ่มเครื่องมือใหม่ ๆ เข้ามา</p>\n<p>ที่มา: <a href=\"https://blog.twitch.tv/en/2024/03/06/our-plans-for-2024-an-open-letter-from-twitch-ceo-dan-clancy/\">Twitch</a></p>\n<p><img alt=\"No Description\" src=\"https://www.blognone.com/sites/default/files/externals/0b753647d817b4ff878305310af3b21a.png\" /></p>\n</div></div></div><div><div>Topics: </div><div><div><a href=\"/topics/twitch\">Twitch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ac23523aff3f9e9a66015fd8a1477c3ededc2d8a8a2474d772f88b7f5f718ad","category":"Thai"}