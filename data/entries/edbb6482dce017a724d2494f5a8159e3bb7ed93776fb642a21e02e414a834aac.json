{"title":"Amazon เตรียมปิดตัวแบรนด์ Freevee บริการวิดีโอสตรีมมิ่งดูฟรีแบบมีโฆษณา เพื่อรวมบริการทั้งหมดภายใต้ Prime Video","link":"https://www.blognone.com/node/143080","date":1731466062000,"content":"<div><div><div><p>Amazon มีบริการวิดีโอสตรีมมิ่งตัวหนึ่งที่แยกออกมาจาก Prime Video ชื่อ Freevee ซึ่งสามารถรับชมคอนเทนต์ได้แบบมีโฆษณาโดยมีทั้งคอนเทนต์ออริจินัล และคอนเทนต์บางส่วนของ Prime Video อย่างไรก็ตามเพื่อลดความทับซ้อนของบริการ Amazon ได้ประกาศเตรียมปิดให้บริการ Freevee แล้ว</p>\n<p>Amazon บอกว่าการเปลี่ยนแปลงนี้ เพื่อให้บริการสตรีมมิ่งที่มีโฆษณา เข้ามารวมอยู่ใน Prime Video ทั้งหมด จึงเตรียมปิดแบรนด์ Freevee นี้ ซึ่งไม่มีผลกระทบกับลูกค้า Prime รวมทั้งคอนเทนต์ที่เดิมรับชมได้ฟรีอยู่แล้วแบบไม่ต้องเป็นสมาชิก Prime จะยังรับชมได้ต่อไปตามเดิม</p>\n<p>Freevee เริ่มต้นจากเป็นบริการวิดีโอสตรีมมิ่งของเว็บรวมข้อมูลหนังและนักแสดง IMDb <a href=\"https://www.blognone.com/node/107505\">ในชื่อ Freedive</a> และถูกรีแบรนด์ต่อมาเป็น Freevee</p>\n<p>ที่มา: <a href=\"https://www.engadget.com/entertainment/streaming/amazon-sunsets-freevee-platform-for-ad-supported-streaming-video-000614080.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/396db85e1edde28629230159767333f7.jpeg\" /></p>\n</div></div></div><div><div>Topics: </div><div><div><a href=\"/topics/amazon-prime-video\">Amazon Prime Video</a></div><div><a href=\"/topics/video-streaming\">Video Streaming</a></div><div><a href=\"/topics/amazon-freevee\">Amazon Freevee</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edbb6482dce017a724d2494f5a8159e3bb7ed93776fb642a21e02e414a834aac","category":"Thai"}