{"title":"ทำใหม่อีกแล้ว Windows 11 เปิดตัวแอพ Media Player ตัวใหม่ มาแทน Groove Music","link":"https://www.blognone.com/node/125882","date":1637138310000,"content":"<div><div><div><p>ไมโครซอฟท์เปิดตัวแอพ <strong>Media Player</strong> ตัวใหม่ของ Windows 11 โดยจะมาแทน Groove Music ตัวเล่นเพลงและวิดีโอของ Windows 10 ในอนาคต</p>\n<p>ในแง่ฟีเจอร์ Media Player มีระบบจัดการไลบรารีเพลงและวิดีโอเหมือนกับ Groove Music ทุกอย่าง (จนไม่แน่ใจว่าจะทำใหม่อีกไปทำไม) แต่ปรับหน้าตาให้เข้ากับ Windows 11 เท่านั้น ตอนนี้ยังไม่ชัดเจนว่าในอนาคตจะมี<a href=\"https://www.blognone.com/node/95940\">ฟีเจอร์เชื่อมต่อบริการเพลงออนไลน์อย่าง Spotify</a> แบบที่ Grove มีหรือไม่</p>\n<p>Media Player จะมาแทน Groove Music โดยจะอิมพอร์ตไลบรารีของเดิมให้อัตโนมัติ ตอนนี้ยังทดสอบเฉพาะบน Windows 11 Insider Dev Channel</p>\n<p>ส่วน Windows Media Player เพื่อนเก่าเพื่อนแก่คนดีคนเดิม ยังคงอยู่ไม่หายไปไหน ยังมีให้ใช้งานในหมวด Windows Tools อยู่เช่นเคย</p>\n<p><img src=\"https://www.blognone.com/sites/default/files/externals/0f1d6587e30bfc0b07498405c39bc79c.jpg\" /></p>\n<p>ที่มา - <a href=\"https://blogs.windows.com/windows-insider/2021/11/16/new-media-player-for-windows-11-begins-rolling-out-to-windows-insiders/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/groove\">Groove</a></div><div><a href=\"/topics/microsoft\">Microsoft</a></div><div><a href=\"/topics/windows-media-player\">Windows Media Player</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abef2412777fe759e6b6edf33d95fb8730aab6601fc41c0a344d57e74a195187","category":"Thai"}