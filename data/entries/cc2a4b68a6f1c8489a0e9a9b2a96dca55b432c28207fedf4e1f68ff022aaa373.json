{"title":"Revolutionized","link":"https://blog.whs.in.th/node/3669","date":1687269610000,"content":"<div></div>\n<p>Eden of the East นี่มันเป็นตำนานเลยนะ</p>\n<p>ตอนที่ดู Eden of the East ตอนจบน้ำตาไหลเลยนะ Seleção สั่งยิงมิซไซล์เพื่อทำลายล้างประเทศ แล้ว Akira ก็คิดว่าเราควรจะเชื่อมั่นในคนรุ่นใหม่เลยให้ทุกคนไปโพสต์บนระบบ Eden of the East ว่าจะจัดการมิซไซล์ทั้งหมดยังไงดีแล้วให้ Juiz วิเคราะห์ข้อมูล นั่นคือสิ่งที่ซอฟต์แวร์ควรจะทำคือ empower ให้คนเปลี่ยนแปลงโลก</p>\n<p><a href=\"/node/2576\">ในยุค 2010 ทุกคนก็เชื่อกันแบบนั้นว่า Software กำลังจะเปลี่ยนโลกและ Software Engineer ก็เป็นแนวหน้าที่จะเข้ามาเปลี่ยนแปลงโลก</a> ซึ่งผมชอบคำพูดคุณ noppatjak เมื่อ 11 ปีที่แล้วว่า</p>\n<blockquote>\n<p>(เรื่องการรายงานข่าว) <br />2-3ปีก่อน คนทวีตว่าทีวีรายงานว่าอะไร<br />ปีนี้ ทีวีรายงานว่าคนเขาทวีตว่าอะไร</p>\n<p>— aim | สำนักข่าวทูเดย์ (@noppatjak) <a href=\"https://twitter.com/noppatjak/status/272293583011328000?ref_src=twsrc%5Etfw\">November 24, 2012</a></p></blockquote>\n<p></p>\n<p>14 ปีให้หลังจาก Eden of the East แล้วตอนนี้กุญแจสุดท้ายของ Juiz คือ Generative AI มันมาแล้ว แต่โลกมันไม่ได้เป็นไปอย่างที่ในอนิเมะจะว่าไว้เลย ตอนนี้ความจริงใจหาได้ยากจาก platform ขนาดใหญ่ เราจะเห็นทั้งสแปม โฆษณาแฝง ดราม่า และข่าวปลอมที่ช่วยกันกลบการสนทนาของคนจริงๆ บนอินเตอร์เน็ต ในขณะที่ platform เองก็กำลังเริ่มตั้งกำแพงป้องกันการมาของ generative AI สีเทาถึงทั้ง Twitter, reddit, Bing ที่เริ่มปิดกั้นไม่ให้ใช้งานข้อมูลเพื่อการนำไปสร้าง AI</p>\n<p>ถ้าถามว่าตอนนี้ผมทำ project อะไรอยู่ ก็คงพอนับได้ว่าผมกำลังต่อต้านการมาของ Generative AI สีเทาและสีดำแบบนี้อยู่ มันไม่ใช่อนาคตที่ 10 ปีที่แล้วตอนดู Eden of the East ผมคิดไว้เลยว่าจะทำอาชีพนี้ แต่ตอนดูเราก็ไม่ได้คิดเหมือนกันว่า zero click malware แอบฟังมือถือมันจะออกมาจากในอนิเมะได้เหมือนกัน</p>\n<p><span>(เขียนครั้งแรกบน Facebook หวังว่าจะเป็นภาคต่อที่ดีของเรียงความเมื่อ 6 ปีที่แล้ว)</span></p>","author":"whs","siteTitle":"Quietly Verbose","siteHash":"5f972a6fe70a917eb1b1aa165b3cb2be8a9465af33ab38bf05f34c55c0e40587","entryHash":"cc2a4b68a6f1c8489a0e9a9b2a96dca55b432c28207fedf4e1f68ff022aaa373","category":"Thai"}