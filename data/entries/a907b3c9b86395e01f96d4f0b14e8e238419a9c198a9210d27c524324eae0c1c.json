{"title":"กูเกิลเพิ่มฟีเจอร์ตรวจสอบภาพป้องกันข่าวปลอม เพิ่มข้อความเตือนว่ารูปสร้างจาก AI","link":"https://www.blognone.com/node/133796","date":1683795850000,"content":"<div><div><div><p>กูเกิลเพิ่มฟีเจอร์เตือนผู้ใช้จากภาพปลอมที่สร้างจากปัญญาประดิษฐ์เนื่องจากช่วงหลังภาพจากปัญญาประดิษฐ์นั้นสมจริงขึ้นเรื่อยๆ จนทำให้สร้างข่าวปลอมได้โดยง่าย โดยแบ่งออกเป็นสองฟีเจอร์</p>\n<p>ฟีเจอร์แรกคือ About this image สืบประวัติภาพว่าเริ่มต้นโพสจากที่ใด ทำให้เห็นว่าภาพมีที่มาที่ไปอย่างไร การใช้งานสำคัญคือภาพที่สร้างจากปัญญาประดิษฐ์อาจจะถูกสร้างมาโพสในเว็บบอร์ดเพื่อความขำขันแต่ถูกนำไปเสริมเติมแต่งจนกลายเป็นข่าวปลอม</p>\n<p>ฟีเจอร์ต่อมาคือการขอความร่วมมือกับบริการสร้างภาพให้ใส่ข้อมูลลงไปในภาพว่าเป็นภาพที่สร้างขึ้นมา แล้ว Google Search จะแสดงข้อความเตือนว่าเป็นภาพที่สร้างขึ้นจากปัญญาประดิษฐ์เสมอ</p>\n<p>กูเกิลยังระบุว่ากำลังพัฒนาเทคโนโลยีเพื่อสู้กับข่าวปลอม เช่นโมเดล AudioLM ของกูเกิลเองสามารถตรวจจับเสียงที่สร้างจากปัญญาประดิษฐ์ได้ถึง 99%</p>\n<p>ที่มา - <a href=\"https://blog.google/products/search/about-this-image-google-search/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/8892539a3805666e5dd0f242bf9b7703.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/fake\">Fake</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a907b3c9b86395e01f96d4f0b14e8e238419a9c198a9210d27c524324eae0c1c","category":"Thai"}