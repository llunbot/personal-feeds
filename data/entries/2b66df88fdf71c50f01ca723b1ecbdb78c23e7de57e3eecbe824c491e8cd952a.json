{"title":"Meta บอกรับฟังฟีดแบ็กเรื่องแสดงโพสต์ Threads ใน Facebook และ IG แต่ไม่ได้บอกว่าจะเลิกทำ","link":"https://www.blognone.com/node/136365","date":1698107868000,"content":"<div><div><div><p>ในช่วงที่ผ่านมาแพลตฟอร์มของ Meta ทั้ง Instagram และ <a href=\"https://www.blognone.com/node/136333\">Facebook</a> ต่างใช้วิธีแสดงโพสต์จาก Threads แพลตฟอร์มโซเชียลตัวใหม่ที่หวังแข่งขันกับ X หรือ Twitter เดิม โดยแทรกเข้ามาในฟีด ซึ่งเป็นกลยุทธ์หนึ่งในการดึงคนเข้าไปใช้งาน</p>\n<p>ทุกวิธีการในการดึงผู้ใช้งานย่อมมีคนที่ไม่ชอบใจ แม้วิธีการนี้ไม่ใช้ของใหม่ เช่น Reels ใน Instagram ก็เคยแสดงผลบน Facebook เช่นกัน ซึ่งล่าสุดบัญชีทางการของ Threads <a href=\"https://www.threads.net/@threads/post/CyvzNdhuD39\">ก็โพสต์ว่า</a>วิธีการดังกล่าวเพื่อทำให้คนเห็นคอนเทนต์ล่าสุดใน Threads ได้โดยตรงผ่าน Facebook และ Instagram อย่างไรก็ตามบริษัทก็รับฟังฟีดแบ็กจากทุกคนในเรื่องนี้</p>\n<p>ทั้งนี้ผู้ใช้งานทั้ง Facebook และ Instagram ยังไม่มีตัวเลือกสั่งปิดการแสดงโพสต์จาก Threads เรื่องนี้จึงน่าจะเป็นประเด็นอีกระยะหนึ่งสำหรับคนที่ไม่สนใจนั่นเอง</p>\n<p>ที่มา: <a href=\"https://www.engadget.com/meta-is-promoting-threads-posts-on-facebook-and-theres-no-way-to-opt-out-202057606.html\">Engadget</a></p>\n<p><img src=\"https://www.blognone.com/sites/default/files/externals/84469be66ac8dbf224441cd30e90620f.jpg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/social-network\">Social Network</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b66df88fdf71c50f01ca723b1ecbdb78c23e7de57e3eecbe824c491e8cd952a","category":"Thai"}