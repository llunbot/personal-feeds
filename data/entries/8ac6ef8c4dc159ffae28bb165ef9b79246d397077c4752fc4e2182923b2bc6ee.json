{"title":"TikTok ประกาศลงทุนระดับหลายพันล้านดอลลาร์ ในภูมิภาคเอเชียตะวันออกเฉียงใต้ ผลักดัน E-Commerce","link":"https://www.blognone.com/node/134405","date":1686986583000,"content":"<div><div><div><p>Shou Zi Chew ซีอีโอ TikTok เปิดเผยในงานสัมมนาที่จาการ์ตา ประเทศอินโดนีเซีย ว่าบริษัทเตรียมลงทุนเป็นวงเงินหลายพันล้านดอลลาร์ในอีกหลายปีข้างหน้า ทั้งในอินโดนีเซียและภูมิภาคเอเชียตะวันออกเฉียงใต้ เนื่องจากภูมิภาคนี้เป็นหนึ่งตลาดใหญ่ที่สุดของ TikTok ในแง่จำนวนผู้ใช้งาน</p>\n<p>อย่างไรก็ตาม TikTok ไม่ได้ให้ข้อมูลว่าเงินลงทุนนี้มีรายละเอียดอย่างไรบ้าง แต่บอกว่าเป็นการลงทุนทั้งด้านการฝึกอบรม โฆษณา และโครงการสนับสนุนผู้ประกอบการรายเล็ก ให้เข้าร่วมแพลตฟอร์มอีคอมเมิร์ซ TikTok Shop ซึ่งตอนนี้เฉพาะอินโดนีเซียมีมากกว่า 2 ล้านร้านค้าที่อยู่ในแพลตฟอร์ม</p>\n<p>ภูมิภาคเอเชียตะวันออกเฉียงใต้ยังคงมีการเติบโตของธุรกิจอีคอมเมิร์ซสูง <a href=\"https://www.blognone.com/node/134384\">ตัวเลขในปีที่ผ่านมาแตะ 1 แสนล้านดอลลาร์</a> มีผู้เล่นรายหลักคือ Shopee และ Lazada</p>\n<p>ที่มา: <a href=\"https://www.cnbc.com/2023/06/15/tiktok-to-invest-billions-of-dollars-in-southeast-asia-ceo-says.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2eda9597a8b39b4f67445ee29662be7e.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/social-commerce\">Social Commerce</a></div><div><a href=\"/topics/e-commerce\">E-commerce</a></div><div><a href=\"/topics/southeast-asia\">Southeast Asia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ac6ef8c4dc159ffae28bb165ef9b79246d397077c4752fc4e2182923b2bc6ee","category":"Thai"}