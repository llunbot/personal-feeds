{"title":"Qualcomm เปิดตัวชิป Snapdragon 8cx Gen 3 และ 7c+ Gen 3 สำหรับพีซีพลัง Arm","link":"https://www.blognone.com/node/126110","date":1638436329000,"content":"<div><div><div><p>ของใหม่ของ Qualcomm ในปีนี้ นอกจาก <a href=\"https://www.blognone.com/node/126082\">Snapdragon 8 Gen 1 สำหรับมือถือ</a> และ <a href=\"https://www.blognone.com/node/126104\">Snapdragon G3x สำหรับเครื่องเกมพกพา</a> ยังมีชิป SoC สำหรับพีซีอีกสองตัวคือ Snapdragon 8cx Gen 3 และ Snapdragon 7c+ Gen 3</p>\n<p><img src=\"https://www.blognone.com/sites/default/files/externals/e9bc8fc705281d28f6848a30022b007f.png\" /></p>\n<p><strong>Snapdragon 8cx Gen 3</strong> เป็นภาคต่อของ <a href=\"https://www.blognone.com/node/118272\">Snapdragon 8cx Gen 2 5G ที่ออกช่วงกลางปี 2020</a> ที่ใช้ในโน้ตบุ๊กสายบางเบาบางรุ่น เช่น <a href=\"https://www.blognone.com/node/120512\">HP Elite Folio</a>, <a href=\"https://www.blognone.com/node/120448\">Lenovo IdeaPad 5G</a>, <a href=\"https://www.blognone.com/node/123016\">Galaxy Book Go</a> รวมถึงใช้เป็นฐานของ <a href=\"https://www.blognone.com/node/118772\">Microsoft SQ2 ที่ใช้ใน Surface Pro X ด้วย</a></p>\n<p>รอบนี้ Qualcomm ฉีกธรรมเนียมเดิม ไม่มีเลขรุ่นย่อยของซีพียูและจีพียูแล้ว บอกแค่ใช้ชื่อ Kryo/Adreno เหมือนเดิม</p>\n<p>ฝั่งซีพียูมีการเปลี่ยนแปลงสำคัญคือใช้คอร์ใหญ่ \"Prime\" เป็น Cortex-X1 จำนวน 4 คอร์ ร่วมกับคอร์กลาง Cortex-A78 อีก 4 คอร์ ประสิทธิภาพซีพียูดีขึ้นสูงสุด 40% สำหรับงานเธร็ดเดียว และ 85% สำหรับงานมัลติเธร็ด</p>\n<p>ฝั่งจีพียูแทบไม่มีรายละเอียดบอก ยกเว้นประสิทธิภาพดีขึ้นสูงสุด 60%, ประสิทธิภาพ AI ที่ 29 TOPS ดีขึ้นจากเดิม 3 เท่า, รองรับชิปโมเด็มหลายตัว เช่น Snapdragon X62/X55,X65 ซึ่งทุกตัวรองรับ 5G, ชิป Wi-Fi FastConnect 6900, ใช้การผลิตที่ 5nm ซึ่งจะถือเป็นซีพียูสำหรับพีซีตัวแรก</p>\n<p><img src=\"https://www.blognone.com/sites/default/files/externals/4ab3ee03aa12a38751aafdf36a3c5cda.jpg\" /></p>\n<p><strong>Snapdragon 7c+ Gen 3</strong> เป็นการอัพเกรดจาก <a href=\"https://www.blognone.com/node/122836\">Snapdragon 7c Gen 2</a> ชิปสำหรับพีซีที่ราคาถูกลงมาอีกระดับ</p>\n<p>ซีพียูเป็น Kryo 8 คอร์ เป็น Cortex-A73 4 คอร์ + Cortex-A55 4 คอร์ มีประสิทธิภาพดีขึ้น 30% เธร็ดเดี่ยว, 60% มัลติเธร็ด, จีพียู Adreno ไม่ระบุรุ่น ประสิทธิภาพดีขึ้น 70%, รองรับชิปโมเด็ม Snapdragon X53 5G, ชิปไร้สาย FastConnect 6700, ผลิตที่ 6 นาโนเมตร</p>\n<p>โน้ตบุ๊กที่ใช้ชิปทั้งสองรุ่นจะเริ่มวางขายช่วงครึ่งแรกของปี 2022</p>\n<p>ที่มา - <a href=\"https://www.qualcomm.com/news/onq/2021/12/01/introducing-snapdragon-8cx-gen-3-compute-platform-extreme-mobile-computing\">Qualcomm</a>, <a href=\"https://www.notebookcheck.net/Snapdragon-8cx-Gen-3-launched-First-5-nm-Windows-PC-SoC-with-four-Cortex-X1-cores-at-3-GHz-6-nm-Snapdragon-7c-Gen-3-announced-too.582290.0.html\">Notebookcheck</a></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/soc\">SoC</a></div><div><a href=\"/topics/arm-pc\">ARM PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9c20a8a8d2a8b957d83b46620be38f6ccbb08ffa297e93dfda7c904d5ac944b","category":"Thai"}