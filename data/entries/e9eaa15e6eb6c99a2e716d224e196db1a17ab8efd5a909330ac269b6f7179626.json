{"title":"iRobot อาการหนัก รายได้ลด 47%, อาจอยู่ไม่รอดใน 12 เดือนข้างหน้า","link":"https://www.blognone.com/node/145235","date":1741831335000,"content":"<div><div><div><p>iRobot บริษัทผู้ผลิตหุ่นยนต์ดูดฝุ่นแบรนด์ Roomba เผยผลประกอบการไตรมาส 4/2024 รายได้ 172 ล้านดอลลาร์ ลดลงเกือบครึ่ง (47%) จากไตรมาส 4/2023 ที่ทำไว้ 307.5 ล้านดอลลาร์ หักลบแล้วขาดทุนหนักกว่าเดิมเป็น 61 ล้านดอลลาร์</p>\n<p>สิ่งที่น่าห่วงไม่แพ้กันคือ iRobot มีกระแสเงินสดในมือ 134.3 ล้านดอลลาร์ ถึงแม้เพิ่มขึ้นจากไตรมาส 3/2024 บริษัทมีแผนเปิดตัวหุ่นยนต์ดูดฝุ่นรุ่นใหม่ 4 รุ่นในอเมริกาเหนือ-ยุโรป แต่ก็ยอมรับในรายงานการเงินว่า ธุรกิจมีความเสี่ยงสูง  (substantial doubt) ที่จะไปต่อไม่ได้ในอีก 12 เดือนข้างหน้า</p>\n<p>เมื่อต้นปี 2024 <a href=\"https://www.blognone.com/node/137929\">Amazon ล้มแผนการซื้อ iRobot</a> ทำให้บริษัทต้องปลดพนักงานออก 31% และสถานการณ์การเงินของบริษัทก็ยังย่ำแย่เรื่อยมา บริษัทระบุว่ากำลังพิจารณาทางเลือกทางยุทธศาสตร์อื่นๆ (เช่น การขายกิจการหรือหาผู้ถือหุ้นใหม่) แต่ยังไม่มีอะไรมาเปิดเผยในตอนนี้</p>\n<p>ที่มา - <a href=\"https://investor.irobot.com/news-releases/news-release-details/irobot-reports-fourth-quarter-and-full-year-2024-financial\">iRobot</a></p>\n<p><img alt=\"No Description\" src=\"https://www.blognone.com/sites/default/files/externals/8407bda5689f37263a3ab40d6fe735d5.jpeg\" /></p>\n</div></div></div><div><div>Topics: </div><div><div><a href=\"/topics/irobot\">iRobot</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9eaa15e6eb6c99a2e716d224e196db1a17ab8efd5a909330ac269b6f7179626","category":"Thai"}