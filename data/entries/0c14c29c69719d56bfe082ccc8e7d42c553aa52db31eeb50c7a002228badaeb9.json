{"title":"Alibaba ขายหุ้นทั้งหมดในธุรกิจซูเปอร์มาร์เก็ต Sun Art ตามกลยุทธ์โฟกัสเฉพาะอีคอมเมิร์ซ","link":"https://www.blognone.com/node/143883","date":1735773088000,"content":"<div><div><div><p>Alibaba Group ประกาศทำข้อตกลงขายหุ้นทั้งหมดที่ถืออยู่ใน <a href=\"https://www.blognone.com/node/97397\">Sun Art Retail Group</a> ที่ทำธุรกิจซูเปอร์มาร์เก็ต RT-Mart และ Auchan เป็นเงิน 1.31 หมื่นล้านดอลลาร์ฮ่องกง (1.7 พันล้านดอลลาร์) ให้กับบริษัทการลงทุน DCP Capital ของจีน โดย Alibaba จะบันทึกขาดทุนจากการขายหุ้น Sun Art 1.8 พันล้านดอลลาร์</p>\n<p>เมื่อเดือนที่แล้ว Alibaba ได้ตกลง<a href=\"https://www.blognone.com/node/143708\">ขายธุรกิจห้างสรรพสินค้า Intime</a> แบบขาดทุน ซึ่งเป็นไปตามกลยุทธ์ที่ต้องการโฟกัสเฉพาะธุรกิจอีคอมเมิร์ซ จึงทยอยขายธุรกิจค้าปลีกออฟไลน์ออกไป</p>\n<p>Alibaba บอกว่าการขายหุ้น Sun Art เป็นโอกาสดีที่ลดทรัพยากรซึ่งไม่ใช่ธุรกิจหลัก และปรับมาโฟกัสทุ่มการพัฒนาให้ทรัพยากรหลักของบริษัทมากขึ้น</p>\n<p>ก่อนหน้านี้ Alibaba มีกลยุทธ์ New Retail คือการผสานออนไลน์และออฟไลน์เข้าด้วยกัน ซึ่งการซื้อหุ้น Sun Art เพื่อนำมาเชื่อมต่อกับแพลตฟอร์มออนดีมานด์ Ele.me ของบริษัท ตลอดจนบริการส่งอาหารสด Taoxianda และ Tmall Supermarket</p>\n<p>ที่มา: <a href=\"https://www.scmp.com/tech/big-tech/article/3293065/alibaba-sells-hypermarket-operator-sun-art-us17-billion-refocus-e-commerce\">South China Morning Post</a></p>\n<p><img src=\"https://www.blognone.com/sites/default/files/externals/94b1fb021be0476fefb32a7338c23983.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/retail\">Retail</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c14c29c69719d56bfe082ccc8e7d42c553aa52db31eeb50c7a002228badaeb9","category":"Thai"}