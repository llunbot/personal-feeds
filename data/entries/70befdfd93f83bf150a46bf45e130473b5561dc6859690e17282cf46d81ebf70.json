{"title":"Waymo ให้บริการรถแท็กซี่อัตโนมัติแบบจ่ายเงินมากกว่า 10 ล้านเที่ยวแล้ว","link":"https://www.blognone.com/node/146546","date":1747838383000,"content":"<span>Waymo ให้บริการรถแท็กซี่อัตโนมัติแบบจ่ายเงินมากกว่า 10 ล้านเที่ยวแล้ว</span>\n\n  <div>\n    <div>Body</div>\n              <div><p>Waymo เปิดเผยสถิติล่าสุดของการให้บริการรถแท็กซี่อัตโนมัติ ว่ามีจำนวนการโดยสารแบบจ่ายเงินรวมมากกว่า 10 ล้านครั้งแล้ว ซึ่ง Tekedra Mawakana ซีอีโอร่วมของ Waymo บอกว่าตัวเลขนี้สะท้อนความต้องการใช้บริการรถแท็กซี่จาก Waymo ในชีวิตประจำวันของคน</p>\n<p>นอกจากนี้ Waymo เพิ่งเปิดเผยว่าได้รับใบอนุญาตให้บริการเพิ่มเติมในพื้นที่ Bay Area ของซานฟรานซิสโก ซึ่งรวมทั้งบริเวณเมืองแซนโฮเซด้วย</p>\n<p>Waymo ไม่เคยเปิดเผยผลการดำเนินงานทางธุรกิจ ข้อมูลจาก<a href=\"https://www.blognone.com/node/146046\">รายงานผลประกอบการไตรมาสของ Alphabet</a> ในส่วนธุรกิจใหม่ Other Bets ยังให้ภาพรวมที่ขาดทุนทุกไตรมาส ซึ่ง Mawakana ก็ยืนยันว่าส่วนของ Waymo นั้นยังไม่มีกำไร แต่บริษัทมุ่งมั่นที่จะทำให้ธุรกิจนี้มีความยั่งยืน สามารถทำกำไรได้</p>\n<p>ที่มา: <a href=\"https://www.cnbc.com/2025/05/20/waymo-ceo-tekedra-mawakana-10-million.html\">CNBC</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 05/21/2025 - 21:39</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70befdfd93f83bf150a46bf45e130473b5561dc6859690e17282cf46d81ebf70","category":"Thai"}