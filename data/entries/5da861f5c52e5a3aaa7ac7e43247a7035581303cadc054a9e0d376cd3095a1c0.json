{"title":"OpenAI ประเมินความเสี่ยงของปัญญาประดิษฐ์สายคิดคำนวณ o1 ที่ระดับ Medium สูงสุดที่เคยเผยแพร่มา","link":"https://www.blognone.com/node/142002","date":1726269211000,"content":"<div><div><div><p>หลังจาก OpenAI <a href=\"https://www.blognone.com/node/141976\">เปิดตัว o1</a> โมเดลปัญญาประดิษฐ์ที่มีความสามารถคิดอย่างเป็นเหตุเป็นผลตามลำดับขั้น ซึ่งเหมาะสำหรับใช้ตอบคำถามวิทยาศาสตร์-คณิตศาสตร์ OpenAI ก็เผยแพร่ System Card เพื่อรายงานผลการประเมินความเสี่ยงของโมเดลปัญญาประดิษฐ์นี้ด้วย</p>\n<p>ผลการประเมินภาพรวมความเสี่ยงของโมเดล o1 อยู่ที่ระดับปานกลาง (Medium) จาก 4 ระดับ Low-Medium-High-Critical ซึ่งสูงที่สุดในทุกโมเดลที่ OpenAI เคยเผยแพร่ออกมา หัวข้อที่ o1 ถูกจัดระดับความเสี่ยงปานกลางได้แก่ การโน้มน้าวความคิด (Persuasion) และ CBRN (สามารถสร้างสูตรเคมี, ชีววิทยา, รังสีวิทยา และนิวเคลียร์)</p>\n<p>อย่างไรก็ตาม OpenAI บอกว่าได้มีการประเมินและแก้ไขการทำงานเพื่อป้องกันความเสี่ยง ไม่ให้ AI ตอบสนองต่อคำสั่งที่อันตรายไว้แล้ว โดยมีทั้งรายการต้องห้ามและตัวจำแนกความปลอดภัย แต่ที่ OpenAI กำกับไว้ในระดับปานกลางเพราะการทำงานของ o1 มีลักษณะพยายามแก้ไขปัญหาที่ซับซ้อนสูง ซึ่งอาจถูกนำไปใช้คิดออกแบบหรือค้นหาสูตรทางเคมี-ชีวภาพที่ไม่เหมาะสมได้</p>\n<p>ที่มา: <a href=\"https://openai.com/index/openai-o1-system-card/\">OpenAI</a> ผ่าน <a href=\"https://www.transformernews.ai/p/openai-o1-alignment-faking\">Transformer News</a></p>\n<p><img src=\"https://www.blognone.com/sites/default/files/externals/283f47852f50d6aa391b973136e127d6.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5da861f5c52e5a3aaa7ac7e43247a7035581303cadc054a9e0d376cd3095a1c0","category":"Thai"}