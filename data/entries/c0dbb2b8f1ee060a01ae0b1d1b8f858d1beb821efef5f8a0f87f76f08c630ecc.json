{"title":"Google Assistant ประกาศหยุดให้บริการข้อมูล \"Animal of the Day\"","link":"https://www.blognone.com/node/136963","date":1701150042000,"content":"<div><div><div><p>Google Assistant บริการผู้ช่วยถามตอบของกูเกิล <a href=\"https://support.google.com/assistant/answer/7172842\">ประกาศ</a>ว่าฟีเจอร์แนะนำข้อมูลสัตว์รายวัน <strong>\"Animal of the Day\"</strong> จะไม่สามารถเรียกข้อมูลได้อีก มีผลตั้งแต่ 27 พฤศจิกายน 2023 ที่ผ่านมา</p>\n<p>กูเกิลบอกว่าผู้ใช้งานยังสามารถสอบถามข้อมูลเกี่ยวกับสัตว์แบบระบุได้ เช่น ถามว่าสุนัขจิ้งจอกอาศัยอยู่ที่ไหน เป็นต้น</p>\n<p>Animal of the Day เป็นหนึ่งในหัวข้อเฉพาะบน Google Assistant ที่ให้ข้อมูลน่ารู้เกี่ยวกับสัตว์สิ่งมีชีวิตต่าง ๆ รวมถึงคลิปสั้นของสัตว์เหล่านั้น ถ้าเป็นอุปกรณ์ที่มีหน้าจอหรือโทรศัพท์ ด้วยรูปแบบเนื้อหานี้จึงทำให้มีผู้ปกครองหลายคนใช้เนื้อหานี้สำหรับทำกิจกรรมร่วมกับเด็ก</p>\n<p>ที่มา: <a href=\"https://9to5google.com/2023/11/27/google-assistant-animal-day/\">9to5Google</a> ภาพ <a href=\"https://www.flickr.com/photos/madprime/6314863018\">Flickr: madprime</a></p>\n<p><img alt=\"No Description\" src=\"https://www.blognone.com/sites/default/files/externals/bce19a36f5771837fd9a7ec9ec5e51fe.jpg\" /></p>\n</div></div></div><div><div>Topics: </div><div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0dbb2b8f1ee060a01ae0b1d1b8f858d1beb821efef5f8a0f87f76f08c630ecc","category":"Thai"}