{"title":"Facebook เพิ่มฟีเจอร์ Link History บันทึกประวัติการเข้าลิงก์ต่าง ๆ - แต่สามารถปิดได้","link":"https://www.blognone.com/node/137476","date":1704290830000,"content":"<div><div><div><p>มีรายงานฟีเจอร์ใหม่ในแอป Facebook บนสมาร์ทโฟนชื่อว่า <strong>Link History</strong> มีผลเฉพาะการใช้งานผ่านแอปบน iPhone และ Android โดย Meta ระบุว่าฟีเจอร์นี้กำลังทยอยอัพเดตให้ผู้ใช้งานทั่วโลก ฉะนั้นบางคนอาจยังไม่เห็นฟีเจอร์นี้ในตอนนี้</p>\n<p>การทำงานก็เป็นไปตามชื่อโดย Facebook จะแสดงประวัติลิงก์ที่ผู้ใช้งานเคยเปิดดูผ่านเบราว์เซอร์ภายในแอป (In-app browser) เก็บข้อมูลย้อนหลัง 30 วัน</p>\n<p>ฟีเจอร์นี้ถูกเปิดการทำงานเป็นค่าเริ่มต้น (สำหรับคนที่ได้แล้ว) แต่<a href=\"https://www.facebook.com/help/831551884733411\">สามารถสั่งปิดการเก็บประวัติ</a>ได้ (opt-out) โดยเมื่อเปิดลิงก์ใดก็ตาม ไปที่ไอคอน 3 จุด แล้วเลือก Settings ของเบราว์เซอร์ภายในแอป จากนั้นสั่งปิดการทำงานส่วน Allow link history (สามารถกลับมาเปิดได้หากต้องการ)</p>\n<p>Meta บอกว่าระบบบันทึกประวัติการเข้าชมลิงก์ตอนนี้มีกับแอป Facebook ยังไม่มีผลกับลิงก์ที่เปิดผ่าน Messenger</p>\n<p>ที่มา: <a href=\"https://www.phonearena.com/news/facebook-rolls-out-link-history-feature-on-mobile_id153963\">Phone Arena</a></p>\n<p><img src=\"https://www.blognone.com/sites/default/files/externals/2d10e99f1145a5f3c63a9f0c8654a0cd.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/browser\">Browser</a></div><div><a href=\"/topics/privacy\">Privacy</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77bee227a9bb58a9a0865929cbd33ed3dcc3f54bafc9b6c369422cdf746a39b6","category":"Thai"}