{"title":"[ไม่ยืนยัน] Perplexity กำลังเจรจารับเงินลงทุนรอบใหม่ ที่มูลค่ากิจการ 8 พันล้านดอลลาร์","link":"https://www.blognone.com/node/142670","date":1729467400000,"content":"<div><div><div><p>ความร้อนแรงของการลงทุนในบริษัทด้านปัญญาประดิษฐ์ยังมีมาต่อเนื่อง ล่าสุด The Wall Street Journal รายงานว่า Perplexity กำลังเจรจาขอรับเงินจากนักลงทุน ที่มูลค่ากิจการประมาณ 8 พันล้านดอลลาร์ เพิ่มขึ้นเท่าตัวจากมูลค่าปัจจุบัน</p>\n<p>วงเงินที่ Perplexity ต้องการอยู่ที่ประมาณ 500 ล้านดอลลาร์ ซึ่งหากการรับเพิ่มทุนรอบนี้สำเร็จตามแผน จะเป็นการเพิ่มทุนรอบที่สามของ Perplexity เฉพาะในปีนี้ ซึ่งปกติสตาร์ทอัปในอเมริกาจะไม่ปรับมูลค่ากิจการเพิ่มบ่อยแบบนี้ (มกราคมมูลค่า 520 ล้านดอลลาร์, กลางปี 3 พันล้านดอลลาร์)</p>\n<p>รายได้คาดการณ์ของ Perplexity ใน 12 เดือนข้างหน้าอยู่ที่ประมาณ 50 ล้านดอลลาร์ มาจากการขายแพ็คเกจพรีเมียมให้ลูกค้า บริษัทมีผู้ลงทุนรุ่นแรกคือ Jeff Bezos ผลิตภัณฑ์หลักคือเสิร์ชเอ็นจินและแชทบอต AI</p>\n<p>เมื่อสัปดาห์ที่แล้ว New York Times <a href=\"https://www.blognone.com/node/142569\">ได้ทำจดหมาย</a>แจ้ง Perplexity ให้หยุดดูดเนื้อหาของเว็บไซต์ไปใช้ทำสรุปให้ผู้ใช้งาน</p>\n<p>ที่มา: <a href=\"https://www.wsj.com/tech/ai/ai-startup-perplexity-in-funding-talks-to-more-than-double-valuation-to-8-billion-54d36787\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/04e94c4c7518596b1efa61de1b61af45.png\" /></p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/startup\">Startup</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9eeed7c40708e131cc1066a23de2a58b92c574b8de92b2278b737ba708f8daf0","category":"Thai"}