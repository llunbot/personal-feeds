{"title":"Salesforce แสดงวิสัยทัศน์ขับเคลื่อน CRM ด้วย AI, Data พร้อมให้บริการแล้วในไทย","link":"https://www.blognone.com/node/139762","date":1715760181000,"content":"<div><div><div><p>Salesforce ประเทศไทยแสดงวิสัยทัศน์ว่าการให้บริการด้าน CRM ของบริษัทจะขับเคลื่อนด้วย AI และ Data</p>\n<p><img alt=\"No Description\" src=\"https://www.blognone.com/sites/default/files/externals/699e32ed223c4b4e750286c83c2bbed5.png\" /></p>\n<p>แนวทางของ Salesforce คือการวางตัวเองเป็นตัวกลางในการรวบรวมและจัดการด้าน CRM โดยเปิดรับการเชื่อมต่อฐานข้อมูลต่างๆ เชื่อมโยงข้อมูล ผ่านแพลตฟอร์ม Data Cloud ไม่ว่าจะ AWS, Google Cloud, Azure, Snowflake หรือ Databricks ผ่านการเชื่อมต่อที่ Salesforce เรียกว่า Zero Copy Partner Network เป็นการเชื่อมต่อข้อมูล 2 ทางโดยไม่ต้องมีการคัดลองข้อมูลไป-กลับ ซึ่งก็จะมี Data Cloud สำหรับแต่ละอุตสาหกรรมแยกย่อยให้ด้วย สำหรับรูปแบบการแสดงผลข้อมูลและแพทเทิร์นการเชื่อมโยงข้อมูลที่แตกต่างกันไป</p>\n<p><img alt=\"No Description\" src=\"https://www.blognone.com/sites/default/files/externals/4b0074f26f1910085cf332a6b101cc18.png\" /></p>\n<p>อีกขาหนึ่งคือ AI ผ่าน <a href=\"https://www.blognone.com/node/138574\">Einstein 1 Studio</a> (ที่ตอนนี้เปิด GA ในไทยแล้ว) ก็เป็นเหมือนร่มใหญ่สำหรับการใช้งาน AI ซึ่งจะอาศัยข้อมูลที่ลูกค้าองค์กรจาก Data Cloud ในการเทรนและใช้งานอ้างอิง คู่ไปกับ Einstein Copilot ที่เป็นเหมือนส่วนติดต่อผู้ใช้งานในรูปแบบ assistant ที่รันด้วย LLM</p>\n<p>เครื่องมือย่อยใน Einstein 1 Studio หลักๆ ก็มี Copilot Builder (Beta) กำหนดแอ็คชันเงื่อนไขต่างๆ สำหรับ Einstein Copilot เช่น Sales แบบหนึ่ง Customer Services แบบหนึ่ง, Prompt Builder (GA) สำหรับกำหนด prompt ในแต่ละงาน และ Model Builder (GA) เปิดให้นำโมเดล AI ที่องค์กรใช้งานอยู่เข้ามาปลั๊กอินได้ ทั้ง Azure OpenAI, OpenAI ตรง, Vertex AI ของ GCP, Amazon Bedrock หรือกระทั่งโมเดล AI ขององค์กรเองก็ได้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/93d8da11b03cc4a6a0851f63a21ae32f.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/artificial-intelligence\">Artificial Intelligence</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"494b9bdc9a27f9f732624bbad5c34da92f208cdbb8743ac534908a222b8bac17","category":"Thai"}