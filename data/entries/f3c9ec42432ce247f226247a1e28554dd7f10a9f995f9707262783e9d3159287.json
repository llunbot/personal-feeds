{"title":"Deno ออกเวอร์ชั่น 1.34 คอมไพล์โปรแกรมเป็นไบนารีได้แม้ใช้ไลบรารีภายนอก","link":"https://www.blognone.com/node/134017","date":1685030048000,"content":"<div><div><div><p>Deno รันไทม์คู่แข่ง NodeJS ออกเวอร์ชั่น 1.34 โดยเพิ่มฟีเจอร์สำคัญคือการคอมไพล์โปรแกรมเป็นไบนารีไฟล์เดียวให้ครอบคลุมยิ่งขึ้น</p>\n<p>เดิม Deno รองรับคำสั่งคอมไพล์ตั้งแต่เวอร์ชั่น 1.6 แต่ก่อนหน้านี้ไม่รองรับการคอมไพล์โปรแกรมที่ดึงไลบรารีจาก npm ในเวอร์ชั่นนี้ก็รองรับแล้วทำให้สามารถใช้งานได้หลากหลายขึ้น ข้อดีของการคอมไพล์ทำให้สามารถนำโปรแกรมไปรันเครื่องอื่นได้สะดวกขึ้น แบบเดียวกับโปรแกรมภาษา Go ที่มักส่งไบนารีไฟล์เดียวไปรันได้เลย นอกจากนี้ยังมีข้อดีคือเวลาเริ่มรันโปรแกรมสั้นลงด้วย</p>\n<p>Bun รันไทม์คู่แข่งก็เพิ่ง<a href=\"https://www.blognone.com/node/133910\">รองรับการคอมไพล์ในเวอร์ชั่นล่าสุด</a></p>\n<p>ความสามารถอื่นที่เพิ่มมา ได้แก่ การปรับปรุงระบบคอนฟิกให้รองรับ Glob ทำให้อ้างอิงไฟล์จำนวนมากได้พร้อมกัน และยังรองรับการเชื่อมต่อ TLS ไปยังหมายเลขไอพี ซึ่งใช้งานในกรณีที่เรียก DNS over HTTPS ที่มักเชื่อมต่อ TLS ไปยังหมายเลขไอพีโดยตรง</p>\n<p>เวอร์ชั่นนี้มาพร้อมกับเอนจิน V8 เวอร์ชั่น 11.5 และ TypeScript 5.0.4</p>\n<p>ที่มา - <a href=\"https://deno.com/blog/v1.34\">Deno</a></p>\n<p><img src=\"https://www.blognone.com/sites/default/files/externals/64ac1a83daf620ccaf35923291b375c8.png\" alt /></p>\n</div></div></div><div><div>Topics: </div><div><div><a href=\"/topics/deno\">Deno</a></div><div><a href=\"/topics/javascript\">JavaScript</a></div><div><a href=\"/topics/typescript\">TypeScript</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3c9ec42432ce247f226247a1e28554dd7f10a9f995f9707262783e9d3159287","category":"Thai"}