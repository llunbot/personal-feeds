{"title":"Sony เข้าถือหุ้น 10% ใน Kadokawa บริษัทสื่อเจ้าของ FromSoftware ผู้พัฒนา Elden Ring","link":"https://www.blognone.com/node/143745","date":1734606215000,"content":"<div><div><div><p>โซนี่ประกาศเข้าซื้อหุ้นของบริษัทสื่อ Kadokawa เป็นจำนวนเงินประมาณ 5 หมื่นล้านเยน ตามที่<a href=\"https://www.blognone.com/node/143204\">มีข่าวก่อนหน้า</a> ทำให้โซนี่กลายเป็นผู้ถือหุ้นรายใหญ่ที่สุดใน Kadokawa จากการมีหุ้นประมาณ 10% รวมกับหุ้นที่<a href=\"https://www.blognone.com/node/121053\">เคยซื้อเมื่อปี 2021</a> โดยมี Tencent เป็นผู้ถือหุ้นใหญ่ลำดับที่ 2</p>\n<p>Kadokawa และโซนี่บอกว่าผลจากการซื้อหุ้นเพิ่มทุนนี้ ทั้งสองบริษัทจะตั้งกลุ่มความร่วมมือตามกลยุทธ์ เพื่อนำทรัพย์สินทางปัญญาของบริษัทที่มีจำนวนมาก ออกไปทำตลาดทั่วโลก</p>\n<p>Kadokawa เป็นเจ้าของสำนักพิมพ์ สตูดิโอผลิตอนิเมะ และสตูดิโอเกมหลายราย รวมทั้ง FromSoftware เจ้าของเกม Elden Ring ซึ่งหนึ่งในความร่วมมือที่ระบุคือการพัฒนา Elden Ring เป็นภาพยนตร์คนแสดง (ไลฟ์แอคชัน) และการผลิตเป็นละครโทรทัศน์ รวมทั้งเกมอื่นของบริษัทด้วย</p>\n<p>ที่มา: <a href=\"https://www.sony.com/en/SonyInfo/News/Press/202412/24-1219E/\">โซนี่</a></p>\n<p><img src=\"https://www.blognone.com/sites/default/files/externals/f5dc9ab0cf79a40658dd9f82156d072c.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/kadokawa\">Kadokawa</a></div><div><a href=\"/topics/sony\">Sony</a></div><div><a href=\"/topics/from-software\">FromSoftware</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b63ab2c1e1ae43a9a88c32ba459120132a672f039a0d6e283b26a1f4ddce0df9","category":"Thai"}