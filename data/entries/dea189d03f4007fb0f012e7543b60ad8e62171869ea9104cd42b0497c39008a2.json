{"title":"Tesla เปิดตัวตู้ชาร์จที่บ้านรุ่นใหม่ หัว J1772 ชาร์จรถยนต์ไฟฟ้าได้ทุกยี่ห้อในอเมริกาเหนือ","link":"https://www.blognone.com/node/125616","date":1635826767000,"content":"<div><div><div><p>ปกติรถยนต์ไฟฟ้า Tesla ใช้หัวชาร์จเฉพาะของตัวเอง แต่ในอเมริกาเหนือมีหัวชาร์จมาตรฐานแบบ SAE J1772 ถูกประกาศใช้อย่างกว้างขวาง ล่าสุด Tesla เปิดตัวตู้ชาร์จสำหรับติดตั้งที่บ้านที่มาพร้อมกับหัว J1772 ใช้งานได้กับรถยนต์ไฟฟ้าทุกยี่ห้อ</p>\n<p>ตู้ชาร์จรุ่นใหม่นี้มีกำลังจ่ายไฟได้ 9.6 กิโลวัตต์ (40 แอมป์) ตัวสายมีความยาว 7.3 เมตร กันน้ำได้ เรียกว่าทำมาขายลูกค้าที่ไม่ได้ใช้รถ Tesla โดยเฉพาะ เพราะหากจะใช้กับรถ Tesla ต้องใช้หัวแปลงอีกชั้นอยู่ดี</p>\n<p>ผู้สนใจสั่งซื้อได้แล้วในราคา 415 ดอลลาร์สหรัฐ หรือราว 14,000 บาท</p>\n<p>ที่มา - <a href=\"https://electrek.co/2021/11/01/tesla-launches-new-home-charger-that-works-j1772-all-electric-cars/\">Electrek</a></p>\n<p><img src=\"https://www.blognone.com/sites/default/files/externals/663d949febd7b87e42bc508ec59cae63.jpg\" /><em>ภาพโดย Tesla</em></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dea189d03f4007fb0f012e7543b60ad8e62171869ea9104cd42b0497c39008a2","category":"Thai"}