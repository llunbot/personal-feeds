{"title":"รีวิว Diablo 4 ออกมาดี คะแนนเฉลี่ย 88/100 กอบกู้ชื่อเสียงของ Blizzard ได้สำเร็จ","link":"https://www.blognone.com/node/134110","date":1685576629000,"content":"<div><div><div><p>Diablo 4 มีกำหนดวางขาย 3 มิถุนายน 2023 และรีวิวจากสื่อที่ได้เล่นก่อนให้คะแนนออกมาดี <a href=\"https://www.metacritic.com/game/pc/diablo-iv/critic-reviews\">คะแนนรีวิวเฉลี่ย 88/100 (PC)</a>, <a href=\"https://www.metacritic.com/game/playstation-5/diablo-iv\">87/100 (PS5)</a>, <a href=\"https://www.metacritic.com/game/playstation-5/diablo-iv\">92/100 (Xbox)</a> เรียกว่าล้างอาย กอบกู้ชื่อเสียงจาก Diablo Immortal ที่ได้<a href=\"https://www.metacritic.com/game/pc/diablo-immortal\">คะแนนรีวิวเฉลี่ย 59/100 (PC)</a> ได้สำเร็จ</p>\n<p><a href=\"https://www.videogameschronicle.com/review/diablo-4/\">VGC</a> ให้คะแนนเต็ม 5/5 ยกย่องว่า Blizzard กลับมาท็อปฟอร์มอีกครั้ง เกมออกมาได้สมดุล สนุก ภาพสวยงาม ข้อเสียเดียวคือบังคับต้องออนไลน์ตลอดเวลา</p>\n<p><a href=\"https://www.gamesradar.com/diablo-4-review/\">GamesRadar+</a> ให้คะแนนเต็ม 5/5 เช่นกัน ชื่นชมระบบการต่อสู้ที่มีความลึก โลกโอเพนเวิลด์ที่สวยงาม การพัฒนาเกมเพลย์ของ Diablo ให้สมบูรณ์ไปอีกขั้น เล่นแล้วติด วางไม่ลง</p>\n<p><img alt=\"No Description\" src=\"https://www.blognone.com/sites/default/files/externals/3b4d5d3c1113a46c331cf292b961e239.jpg\" /></p>\n<p><a href=\"https://www.ign.com/articles/diablo-4-review\">IGN</a> ให้คะแนน 9/10 บอกว่าระบบความคืบหน้าในเกมออกแบบมาดี ทำให้วางไม่ลง ตัวเกมเพลย์ ภาพ เสียง ทำออกมาได้ดีเยี่ยม ในภาพรวมเป็นการปรับปรุง (refinement) เกมเพลย์ของซีรีส์ Diablo มากกว่าเป็นการยกเครื่องใหม่ ส่วนข้อเสียมีด้านเนื้อเรื่อง และบั๊กอีกประปราย</p>\n<p><a href=\"https://www.dualshockers.com/diablo-4-review/\">DualShockers</a> ให้ 8.5/10 ชมเนื้อเรื่อง ตัวละคร สไตล์ภาพแบบมืดหม่น ระบบคลาสและสกิลที่ออกแบบมาสมดุล แต่ข้อเสียคือเกมเพลย์ยังขาดอะไรใหม่ๆ ไปบ้าง</p>\n<p><a href=\"https://www.gamespot.com/reviews/diablo-4-review-mother-knows-best/1900-6418072/\">Gamespot</a> ให้ 8/10 ชมเนื้อเรื่องและความซับซ้อนของตัวละคร ระบบการเล่นที่ยืดหยุ่น แผนที่ขนาดใหญ่ที่สวยงาม วิจารณ์ว่าการต่อสู้กับบอสในดันเจี้ยนทั่วๆ ไปนั้นซ้ำซากไปหน่อย</p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75a71a79faeca48fa01bce08c5e6d74b4f846fc8b0a70b01d5cbeb5f44228b5c","category":"Thai"}