{"title":"SonicWall แจ้งเตือนกลุ่ม Ransomware ใช้ช่องโหว่ในไฟร์วอลล์หมดอายุซัพพอร์ตโจมตีองค์กร","link":"https://www.blognone.com/node/123733","date":1626365779000,"content":"<div><div><div><p>SonicWall แจ้งเตือนลูกค้าที่ใช้ไฟร์วอลล์รุ่นที่หมดอายุไปแล้ว ได้แก่ตระกูล SMA 100 และ ตระกูล SRA ว่ากำลังมีกลุ่มแฮกเกอร์โจมตีองค์กรผ่านทางไฟร์วอลล์เหล่านี้ด้วยช่องโหว่ที่ไม่มีแพตช์</p>\n<p>CrowdStrike เป็นผู้รายงานการโจมตีครั้งนี้จากการตรวจสอบเหตุการณ์โจมตีของกลุ่มมัลแวร์เรียกค่าไถ่ BGH (big game hunting) และพบว่าเหยื่อทุกรายใช้ไฟร์วอลล์ตระกูล SRA รุ่นเก่า และเมื่อตรวจสอบล็อกในไฟร์วอลล์พบข้อความ \"Virtual Assist Installing Customer App\" ในไฟร์วอลล์ หลังจากทดสอบช่องโหว่พบว่าแฮกเกอร์สามารถดึงรหัสผ่านของผู้ใช้ที่กำลังเชื่อมต่ออยู่ออกไปได้ เป็นช่องทางเริ่มต้นสำหรับการโจมตี</p>\n<p>ทาง SonicWall แจ้งเตือนลูกค้าให้อัพเดตแพตช์สำหรับไฟร์วอลล์รุ่นที่ยังซัพพอร์ตอยู่โดยเร็ว และสำหรับรุ่นที่หมดซัพพอร์ตไปแล้วควรถอดการเชื่อมต่อออกเสีย</p>\n<p>ที่มา - <a href=\"https://www.crowdstrike.com/blog/how-ecrime-groups-leverage-sonicwall-vulnerability-cve-2019-7481/\">CrowdStrike</a>, <a href=\"https://www.sonicwall.com/support/product-notification/urgent-security-notice-critical-risk-to-unpatched-end-of-life-sra-sma-8-x-remote-access-devices/210713105333210/\">SonicWall</a></p>\n<p><img src=\"https://www.blognone.com/sites/default/files/externals/91278ce30b1eefd3d7cbb5ab8e948748.png\" /></p>\n</div></div></div><div><div>Topics: </div><div><div><a href=\"/topics/sonicwall\">SonicWall</a></div><div><a href=\"/topics/security\">Security</a></div><div><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a97163587caf72a51a8adc3b6a7dea4cbd6988b7fa2978df7af124d30cea524e","category":"Thai"}