{"title":"TikTok ปิดดีล 1.5 พันล้านดอลลาร์ ถือหุ้นใหญ่ใน Tokopedia เพื่อเปิด TikTok Shop ในอินโดนีเซียอีกครั้ง","link":"https://www.blognone.com/node/137180","date":1702273218000,"content":"<div><div><div><p>TikTok และ GoTo บริษัทเทคโนโลยีรายใหญ่ในอินโดนีเซีย ประกาศตั้งบริษัทร่วมทุนใหม่ โดย TikTok จะลงทุนเป็นเงินประมาณ 1,500 ล้านดอลลาร์ เพื่อเป็นผู้ถือหุ้นใหญ่ของแพลตฟอร์มอีคอมเมิร์ซ Tokopedia ที่เป็นของ GoTo ผลจากดีลนี้ทำให้ TikTok ถือหุ้น Tokopedia 75.01% และจะนำ TikTok Shop รวมเป็นส่วนหนึ่งในบริการของ Tokopedia <a href=\"https://www.blognone.com/node/137109\">ตามข่าวที่ออกมา</a>ก่อนหน้านี้</p>\n<p>TikTok Shop หยุดให้บริการในอินโดนีเซียเมื่อ 2 เดือนที่แล้ว หลังจาก<a href=\"https://www.blognone.com/node/135969\">ทางการอินโดนีเซียสั่งแบน</a> ห้ามโซเชียลมีเดียมีธุรกรรมซื้อขายสินค้าบนแพลตฟอร์ม ซึ่งกระทบกับ TikTok มากที่สุด</p>\n<p>GoTo บริษัทแม่ของ Tokopedia เดิม จะยังถือหุ้นส่วนที่เหลือที่และเป็นพันธมิตรทางธุรกิจต่อไป โดย GoTo ยังมีอีกสองบริการหลักคือบริการทางการเงิน GoTo Financial และบริการเรียกรถ-ส่งอาหาร Gojek</p>\n<p>ที่มา: <a href=\"https://www.reuters.com/markets/deals/tiktok-invest-15-bln-indonesias-goto-2023-12-11/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/da0ad0cbf63cb85a2e23f2aacf654c70.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/goto\">GoTo</a></div><div><a href=\"/topics/tokopedia\">Tokopedia</a></div><div><a href=\"/topics/indonesia\">Indonesia</a></div><div><a href=\"/topics/bytedance\">ByteDance</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ca5c66f24a34e9358dd9f484ebf5027b366b2e026b3edba372d27cdfa197e8d","category":"Thai"}