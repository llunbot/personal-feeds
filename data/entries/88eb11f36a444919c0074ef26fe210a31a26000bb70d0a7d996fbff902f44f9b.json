{"title":"Canalys ประเมิน พีซี 240 ล้านเครื่องจะกลายเป็นขยะอิเล็กทรอนิกส์ หลัง Windows 10 หมดอายุ","link":"https://www.blognone.com/node/137374","date":1703306035000,"content":"<div><div><div><p>บริษัทวิจัย Canalys ประเมินว่าอาจมีพีซีเยอะถึง 240 ล้านเครื่องล้าสมัย และกลายเป็นขยะอิเล็กทรอนิกส์ในอนาคต หลัง <a href=\"https://www.blognone.com/node/70505\">Windows 10 หมดระยะซัพพอร์ตช่วงเดือนตุลาคม 2025</a> เพราะไม่สามารถอัพเกรดไปเป็น Windows 11 ได้เนื่องจากข้อจำกัดทางสเปกฮาร์ดแวร์</p>\n<p>Canalys ยังเรียกร้องให้ผู้ผลิตพีซีและไมโครซอฟท์ มีความรับผิดชอบในการยืดระยะเวลาใช้งานพีซีให้นานที่สุดเท่าที่ฮาร์ดแวร์เอื้ออำนวย รวมถึงมีแผนการจัดการรีไซเคิลขยะอิเล็กทรอนิกส์ที่จริงจังด้วย อย่างไรก็ตาม Canalys ก็ยอมรับว่าการไม่มีกฎหมายเรื่องนี้ที่ชัดเจน ทำให้ไม่สามารถปรับเปลี่ยนแนวทางการทำงานของผู้ผลิตฮาร์ดแวร์ได้</p>\n<p>ไมโครซอฟท์เพิ่งออกมาประกาศ<a href=\"https://www.blognone.com/node/137099\">โครงการต่ออายุ Windows 10 ไปอีก 3 ปีจนถึงปี 2028</a> แต่เป็นการต่ออายุซัพพอร์ตแบบเสียเงิน Extended Security Updates (ESU) และยังไม่ประกาศราคา ซึ่ง Canalys มองว่าหากไมโครซอฟท์ยังคิดราคา ESU ลักษณะเดียวกับตอน Windows 7 (แปลว่าแพง) ก็ถือเป็นการบีบให้องค์กรต้องไปซื้อเครื่องใหม่ที่เป็น Windows 11 แทนของเก่าที่กลายเป็นขยะอยู่ดี</p>\n<p>ที่มา - <a href=\"https://www.itpro.com/software/windows/windows-10-end-of-life-could-prompt-torrent-of-e-waste-as-240-million-devices-set-for-scrapheap\">IT Pro</a></p>\n<p><img alt=\"No Description\" src=\"https://www.blognone.com/sites/default/files/externals/5f77dfeb86fd3c3ec6d0fb4c3534bf1d.jpg\" /></p>\n<p>ภาพจาก <a href=\"https://news.microsoft.com/th-th/2019/11/18/smemaketheshift_th/\">Microsoft Thailand</a></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/canalys\">Canalys</a></div><div><a href=\"/topics/environment\">Environment</a></div><div><a href=\"/topics/hardware\">Hardware</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88eb11f36a444919c0074ef26fe210a31a26000bb70d0a7d996fbff902f44f9b","category":"Thai"}