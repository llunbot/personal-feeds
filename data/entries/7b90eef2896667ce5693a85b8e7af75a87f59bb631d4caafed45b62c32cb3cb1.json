{"title":"คุ้นๆ นะ Microsoft Edge เปลี่ยนธีมเกมแก้เบื่อยามไม่มีเน็ตจากเซิร์ฟเป็นสกีต้อนรับฤดูหนาว, เล่นบนมือถือได้แล้ว","link":"https://www.blognone.com/node/126156","date":1638714684000,"content":"<div><div><div><p>ผู้ใช้ Microsoft Edge น่าจะเคยเล่นหรือผ่านตากันมาบ้างกับ<a href=\"https://www.blognone.com/node/114871\">เกมเซิร์ฟเล่นแก้เบื่อ</a>เวลาเน็ตใช้งานไม่ได้ในตัวเบราว์เซอร์ ล่าสุดเพื่อเป็นการต้อนรับฤดูหนาวไมโครซอฟท์ได้เปลี่ยนธีมของเกมจากกระดานโต้คลื่นมาเป็นเล่นสกีแทนแล้ว</p>\n<p><img src=\"https://www.blognone.com/sites/default/files/externals/5dee1de721365e8f20b5675bf1c0e97c.jpg\" /></p>\n<p><em>ภาพโปรโมทเกมจาก<a href=\"https://twitter.com/MasterDevwi/status/1463206342387068934\">ทวิตเตอร์ @MasterDevwi</a> ผู้จัดการอาวุโสโปรแกรม Microsoft Edge</em></p>\n<p>แม้ว่ากลไกการเล่นจะไม่มีอะไรเปลี่ยนแปลง แต่สำหรับท่านที่เห็นธีมใหม่แล้วรู้สึกคุ้นเคยอย่างบอกไม่ถูก ถึงไมโครซอฟท์จะไม่ได้บอกตรงๆ แต่เห็นได้ชัดว่าเป็นนำ <a href=\"https://en.wikipedia.org/wiki/SkiFree\">SkiFree</a> เกมสกีเก่าของไมโครซอฟท์ตั้งแต่สมัย Windows 3.1 มาทำใหม่นั่นเอง (ที่ชัดที่สุดคือเยติ มอนสเตอร์เอกลักษณ์ประจำเกม ได้กลับมาวิ่งไล่ผู้เล่นในเกมเซิร์ฟธีมฤดูหนาวนี้ด้วย)</p>\n<p>เกมเซิร์ฟพร้อมธีมฤดูหนาวเล่นได้แล้วบน Edge เวอร์ชัน 96 เป็นต้นไป ซึ่งนั่นก็รวมถึง Edge บนอุปกรณ์พกพาทั้งระบบปฏิบัติการ Android และ iOS ด้วย เข้าได้ผ่านการพิมพ์ edge://surf ลงในแถบ URL โดยไมโครซอฟท์ยังได้ระบุว่าเปิดให้เล่นเป็นเวลาจำกัด ใครอยากเล่นรำลึกความหลังก็คงต้องรีบกันหน่อยครับ</p>\n<p>ที่มา - <a href=\"https://www.windowscentral.com/microsoft-edge-surf-game-gets-wintery-overhaul-limited-time\">Windows Central</a>, ทวิตเตอร์ @MSEdgeDev (<a href=\"https://twitter.com/MSEdgeDev/status/1466463907434926081\">Android</a>, <a href=\"https://twitter.com/MSEdgeDev/status/1466818449330503680\">iOS</a>)</p>\n<blockquote><p>Check out the surf game for a limited time seasonal theme! <a href=\"https://t.co/j3B0HwriCY\">https://t.co/j3B0HwriCY</a> <a href=\"https://t.co/xUavHKW3m1\">pic.twitter.com/xUavHKW3m1</a></p>\n<p>— William Devereux (@MasterDevwi) <a href=\"https://twitter.com/MasterDevwi/status/1463206342387068934?ref_src=twsrc%5Etfw\">November 23, 2021</a></p></blockquote>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/games\">Games</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b90eef2896667ce5693a85b8e7af75a87f59bb631d4caafed45b62c32cb3cb1","category":"Thai"}