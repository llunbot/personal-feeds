{"title":"VMware เปิดตัว VMware Cloud on AWS Outpost เพิ่ม Tanzu เข้ามาในตัว","link":"https://www.blognone.com/node/125110","date":1633436955000,"content":"<div><div><div><p>VMware ประกาศรองรับการรัน VMware Cloud on AWS Outpost ทำให้องค์กรสามารถใช้ VMware Cloud โดยไม่ต้องบริหารฮาร์ดแวร์หรือแพลตฟอร์มด้วยตัวเอง แต่ยังใช้งานได้โดยเซิร์ฟเวอร์อยู่ในองค์กรเอง</p>\n<p>ลูกค้าที่ต้องการซื้อ VMware Cloud on AWS Outposts จะติดต่อกับ VMware เป็นหลัก แม้ว่าคนที่ดูแลฮาร์ดแวร์จะยังคงเป็น AWS อยู่ บริการนี้สำหรับองค์กรที่ไม่ต้องการบริหารโครงสร้างพื้นฐานของตัวเองแต่ยังมีเงื่อนไขด้านความเร็วเน็ตเวิร์ค, ระยะเวลาโยกย้ายข้อมูล, หรือเงื่อนไขทางกฎหมายที่ทำให้ไม่สามารถไปใช้คลาวด์ได้อยู่</p>\n<p><img src=\"https://www.blognone.com/sites/default/files/externals/a7169b827d2a5207bc72d3e28cb06303.png\" /></p>\n<p>ราคาเริ่มต้นที่คลัสเตอร์ขนาด 3 เครื่องประมาณ 1.03 ล้านดอลลาร์ ขึ้นไปถึงขนาด 8 เครื่อง 2.15 ล้านดอลลาร์ ในตู้ Outpost มีฮาร์ดแวร์สำรองในตัว (dark node)  โดยไม่มีค่าใช้จ่ายเพิ่ม ตอนนี้รองรับเฉพาะในสหรัฐฯ เท่านั้น ผู้ใช้ต้องมีอินเทอร์เน็ต 1Gbps และความหน่วงไม่เกิน 150ms จากโซนที่รองรับ</p>\n<p>สำหรับฝั่ง Kubernetes ก็มีการเปิดตัว VMware Cloud with Tanzu ที่รวมเอา Tanzu Kubernetes Grid สำหรับการสร้าง Kubernetes บน VMware Cloud ในตัว และ Tanzu Mission Control (TMC) สำหรับการควบคุม Kubernetes ที่อื่นๆ ทั้งบน Amazon EKS และ Azure AKS</p>\n<p><img src=\"https://www.blognone.com/sites/default/files/externals/df61b7cabb10b7dccd9f5c839829cc2d.png\" /></p>\n<p>ที่มา - <a href=\"https://blogs.vmware.com/cloud/2021/10/05/announcing-availability-of-vmware-cloud-on-aws-outposts/\">VMware (1)</a>, <a href=\"https://blogs.vmware.com/cloud/2021/10/05/introducing-vmware-cloud-with-tanzu-services/\">(2)</a></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/tanzu\">Tanzu</a></div><div><a href=\"/topics/kubernetes\">Kubernetes</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3590c0de2c25ff34791ec4347afdbf41e90a6f035eb01297f4e692e2f4640ff","category":"Thai"}