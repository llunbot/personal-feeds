{"title":"NASA เปิดตัวชุดอวกาศไปดวงจันทร์ปี 2026 ที่ออกแบบโดย Axiom Space และ Prada","link":"https://www.blognone.com/node/142671","date":1729470885000,"content":"<div><div><div><p><a href=\"https://www.blognone.com/node/137583\">NASA มีภารกิจ Artemis III ที่จะส่งมนุษย์กลับไปลงดวงจันทร์ในปี 2026</a> โดยคัดเลือกให้บริษัทอวกาศ Axiom Space พัฒนาชุดอวกาศสำหรับภารกิจครั้งนี้</p>\n<p>เมื่อ 1 ปีที่แล้ว <a href=\"https://www.blognone.com/node/136125\">Axiom Space ประกาศจับมือกับแบรนด์แฟชั่น Prada พัฒนาชุดอวกาศ</a> ด้วยเหตุผลว่า Prada มีทีมวิศวกรที่มีประสบการณ์สร้างชุดเฉพาะกิจมาก่อน</p>\n<p>เวลาผ่านมา 1 ปี Axiom และ Prada เปิดตัวชุดอวกาศที่ว่านี้ ใช้ชื่ออย่างเป็นทางการว่า <strong>Axiom Extravehicular Mobility Unit (AxEMU)</strong></p>\n<p>Prada บอกว่าใช้ความเชี่ยวชาญด้านวัสดุประสิทธิภาพสูง และเทคนิคการตัดเย็บ ให้กับโครงการชุดอวกาศนี้ เทคโนโลยีการเย็บของ Prada ช่วยลดพื้นที่ระหว่างชั้นของวัสดุสีขาวภายนอก (ที่ใช้สะท้อนความร้อนและป้องกันฝุ่นบนดวงจันทร์) กับฟังก์ชันทางวิศวกรรมของชุด ทำให้นักบินอวกาศสวมใส่ชุดได้สบายขึ้น</p>\n<p>ฝั่งของ Axiom Space บอกว่าชุด AxEMU ออกแบบมาให้มีประสิทธิภาพในการใช้งานสูง ปลอดภัย แต่ก็ยดหยุ่น สวมใส่ได้ทั้งชายและหญิง ครอบคลุมขนาดร่างกายเกือบทุกขนาด ทนทานต่ออุณหภูมิสูงในบริเวณขั้วโลกใต้ของดวงจันทร์ ที่ภารกิจ Artemis III ตั้งเป้าไปสำรวจ และทนทานต่อความเย็นในพื้นที่โดนเงาบังอย่างน้อย 2 ชั่วโมง สามารถใส่ชุดไปเดินในอวกาศได้อย่างน้อย 8 ชั่วโมง</p>\n<p>ในชุดยังมีระบบระบายความร้อนจากร่างกายออกไปด้านนอกชุด ระบบจัดการคาร์บอนไดออกไซด์ ถุงมือเป็นแบบคัสตอมที่พัฒนาจากถุงมือชุดอวกาศปัจจุบันหลายอย่าง (ไม่บอกว่ามีอะไรบ้าง) ตัวหมวกใช้เทคนิคการเคลือบผิวขั้นสูง เพิ่มการมองเห็นให้นักบินอวกาศ</p>\n<p>ชุด AxEMU ทดสอบกับ NASA ในห้องทดลองใต้น้ำที่จำลองสภาพแวดล้อมแบบดวงจันทร์ โดยยังไม่มีมนุษย์สวมใส่ และทดสอบในสภาพแรงดันจำลองแบบดวงจันทร์แล้ว ขั้นถัดไปจะทดสอบใต้น้ำแบบมีมนุษย์สวมใส่ต่อไป จากนั้นจะเข้าสถานะรีวิวกับ NASA ในปี 2025</p>\n<p>ที่มา - <a href=\"https://www.axiomspace.com/#l-wwwaxiomspace-com-release-prada-axiom-suit\">Axiom</a>, <a href=\"https://spacenews.com/axiom-and-prada-unveil-design-of-artemis-spacesuit/\">SpaceNews</a></p>\n<p><img alt=\"No Description\" src=\"https://www.blognone.com/sites/default/files/externals/a3bed37de1db82a91107bd28ab59d3b7.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/14f23b283f625fd519e2b856eb5895e2.png\" /></p>\n<p><img alt=\"No Description\" src=\"https://www.blognone.com/sites/default/files/externals/40e78ce72575f59630f5bbd3a69b38b2.jpeg\" /></p>\n<blockquote><p>The next lunar spacesuit that will be worn when astronauts land on the Moon during <a href=\"https://twitter.com/hashtag/Artemis?src=hash&amp;ref_src=twsrc%5Etfw\">#Artemis</a> III. <a href=\"https://t.co/LGKjXtL4Tt\">https://t.co/LGKjXtL4Tt</a> <a href=\"https://t.co/BS43Wvvbvo\">pic.twitter.com/BS43Wvvbvo</a></p>\n<p>— NASA's Johnson Space Center (@NASA_Johnson) <a href=\"https://twitter.com/NASA_Johnson/status/1847313680955789799?ref_src=twsrc%5Etfw\">October 18, 2024</a></p></blockquote>\n<blockquote><p>Unveiled during the International Astronautical Congress, organized by the International Astronautical Federation (IAF) and hosted by Milan in its 75th edition, the Axiom Extravehicular Mobility Unit (AxEMU) spacesuit represents the result of the extraordinary collaboration… <a href=\"https://t.co/OEKVNjLxGa\">pic.twitter.com/OEKVNjLxGa</a></p>\n<p>— PRADA (@Prada) <a href=\"https://twitter.com/Prada/status/1847246286841385212?ref_src=twsrc%5Etfw\">October 18, 2024</a></p></blockquote>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/artemis\">Artemis</a></div><div><a href=\"/topics/moon\">Moon</a></div><div><a href=\"/topics/axiom-space\">Axiom Space</a></div><div><a href=\"/topics/prada\">Prada</a></div><div><a href=\"/topics/material\">Material</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20fa1b0b5c532eb3272d78dad6c0d35156603aafe827858ebc519e5472ed1f17","category":"Thai"}