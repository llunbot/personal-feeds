{"title":"Chrome บน Android ปรับปรุงระบบ Autofill จาก Password Manager ยี่ห้ออื่น","link":"https://www.blognone.com/node/142652","date":1729311135000,"content":"<div><div><div><p>Chrome on Android ปรับปรุงการกรอกฟอร์ม (autofill) จากแอพจัดการรหัสผ่านภายนอก ให้ดีเทียบเท่ากับ Google autofill แล้ว</p>\n<p>เดิมที Chrome on Android รองรับ autofill อยู่แล้ว โดยมีแอพ Google ทำหน้าที่ช่วยกรอกรหัสผ่านและฟอร์มต่างๆ เป็นดีฟอลต์ แต่ถ้าผู้ใช้มีแอพจัดการรหัสผ่านตัวอื่น ก็สามารถเลือกใช้แอพเหล่านี้แทนได้ โดยมีข้อจำกัดคือแอพเหล่านี้ต้อง<a href=\"https://developer.android.com/identity/autofill/autofill-services#advanced\">ทำงานแบบ compatibility mode</a> ผ่านช่องทาง accessibility ของระบบปฏิบัติการ แต่ก็มีปัญหาตามมาว่าการเลื่อนหน้าจออาจกระตุก และการกรอกฟอร์มอาจซ้ำซ้อนกับ Google autofill ได้</p>\n<p>ความเปลี่ยนแปลงล่าสุดคือ Chrome on Android รองรับ autofill จากแอพภายนอกแบบเนทีฟแล้ว ไม่ต้องไปทำงานในโหมด compatibility อีกต่อไป ประสบการณ์ใช้งานโดยรวมจึงดีขึ้นมาก เทียบเท่ากับการใช้ Google autofill แล้ว</p>\n<p>ฟีเจอร์นี้สามารถใช้งานได้กับ Chrome 131 (ตอนนี้ยังเป็นรุ่นทดสอบ beta) บน Android 14 ขึ้นไป โดยเปลี่ยนค่า Settings &gt; Passwords, passkeys &amp; accounts และเลือกจาก Google เป็นตัวจัดการรหัสผ่านอื่น</p>\n<p>ที่มา - <a href=\"https://android-developers.googleblog.com/2024/10/chrome-3p-autofill-services.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/435b83802d0d80e5cd9a8a8bb1e9241f.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/password-manager\">Password Manager</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b8c33469cac9a6ad2aece2ad8cdcfb4bf7b7f06e9fa1500694f37eb96f84b59","category":"Thai"}