{"title":"Naughty Dog ยืนยันเริ่มพัฒนาเกมใหม่แล้ว ไม่ใช่ The Last of Us Part 3","link":"https://www.blognone.com/node/132999","date":1678761411000,"content":"<div><div><div><p>Neil Druckmann ประธานร่วมของสตูดิโอ Naughty Dog ยืนยันว่าตอนนี้กำลังพัฒนาเกมใหม่อยู่ ยังบอกไม่ได้ว่าเป็นเกมอะไร แต่ไม่ใช่ The Last of Us Part 3 แน่นอน</p>\n<p>เขาบอกว่ารับทราบดีที่แฟนๆ อยากให้ทำ The Last of Us Part 3 แต่สตูดิโอตัดสินใจเดินหน้ากับโครงการเกมใหม่ไปเรียบร้อยแล้ว</p>\n<p>Druckmann ยังเล่าว่าปกติแล้วเวลาปิดโครงการเดิม สตูดิโอจะศึกษาดูว่าจะทำโครงการไหนต่อบ้าง ซึ่งมีทั้งเกมภาคต่อและเกมใหม่ ทีมงานจำเป็นต้องตัดสินใจเลือกให้ดี เพราะโครงการเกมสมัยนี้ใช้เวลานานราว 4 ปี หากเลือกไอเดียที่ไม่ได้สนใจ กระหายที่จะทำจริงๆ พอพัฒนาเกมไปครึ่งทางราว 2 ปีก็อาจหมดไฟได้</p>\n<p>เขาบอกว่า Naughty Dog ถือเป็นสตูดิโอที่โชคดีมาก เพราะประสบความสำเร็จจนมีสิทธิเลือกทำเกมอะไรก็ได้ที่ต้องการ บริษัทแม่อย่างโซนี่ไม่เคยเข้ามายุ่งวุ่นวาย ซึ่งเขาทราบดีว่าไม่ใช่ทุกสตูดิโอนั้นโชคดีแบบนี้</p>\n<p>ก่อนหน้านี้ <a href=\"https://www.blognone.com/node/132402\">Druckmann เพิ่งให้สัมภาษณ์ว่าจะไม่ทำเกม Uncharted ต่อแล้ว</a> และ The Last of Us Part 2 ก็มีฉากจบที่แข็งแรงมากแล้วเช่นกัน เท่ากับว่าโปร</p>\n<p>ที่มา - <a href=\"https://www.videogameschronicle.com/news/neil-druckmann-explains-how-naughty-dog-chose-its-next-unannounced-game/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/157d252dabfdfa703740e8d18593e047.jpg\" /></p>\n</div></div></div><div><div>Topics: </div><div><div><a href=\"/topics/naughty-dog\">Naughty Dog</a></div><div><a href=\"/topics/games\">Games</a></div><div><a href=\"/topics/the-last-of-us\">The Last of Us</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d53d7d2798e32649590208d00d787f2678230f411114e49e6b21ab0a7587a3f9","category":"Thai"}