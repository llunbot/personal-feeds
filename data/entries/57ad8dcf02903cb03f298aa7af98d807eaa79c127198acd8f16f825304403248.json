{"title":"Pat Gelsinger ได้เงินชดเชยจากการถูกปลดจากซีอีโอ Intel ประมาณ 10 ล้านดอลลาร์","link":"https://www.blognone.com/node/143438","date":1733237451000,"content":"<div><div><div><p>Bloomberg มีรายงานข้อมูลเพิ่มเติมของ Pat Gelsinger อดีตซีอีโออินเทล ที่ถูกบอร์ดบริษัทลงมติให้<a href=\"https://www.blognone.com/node/143416\">ออกจากตำแหน่ง</a> โดยเขาเลือกใช้การประกาศเกษียณจากตำแหน่งตาม<a href=\"https://www.blognone.com/node/143419\">ข้อเสนอของบอร์ด</a> โดยเขาจะได้รับเงินชดเชยที่ถูกปลดจากตำแหน่งประมาณ 10 ล้านดอลลาร์</p>\n<p>อินเทลยื่นเอกสารรายงานต่อ SEC ว่า Gelsinger จะได้รับเงินชดเชยเท่ากับเงินเดือน 18 เดือน (ต่อปี 1.25 ล้านดอลลาร์) และเงินโบนัสอีก 1.5 เท่าจากเป้าหมายที่กำหนดไว้ 3.4 ล้านดอลลาร์ การจ่ายเงินชดเชยนี้จะแบ่งจ่ายเป็นเวลา 18 เดือน นอกจากนี้อาจได้โบนัสเพิ่มเติมอีก 11/12 ส่วนของปี 2024 ด้วย</p>\n<p>อินเทลประกาศว่า Gelsinger เกษียณจากตำแหน่งเมื่อวานนี้ หลังจากเขาเป็นซีอีโอที่อินเทลมา 3 ปี</p>\n<p>ที่มา: <a href=\"https://www.bloomberg.com/news/articles/2024-12-03/intel-set-to-pay-ousted-ceo-gelsinger-as-much-as-10-million\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/83f098a0786703c2e492010c9eb38974.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/pat-gelsinger\">Pat Gelsinger</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57ad8dcf02903cb03f298aa7af98d807eaa79c127198acd8f16f825304403248","category":"Thai"}