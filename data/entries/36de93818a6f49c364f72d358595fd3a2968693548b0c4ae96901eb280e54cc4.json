{"title":"โปรดิวเซอร์ Final Fantasy XVI เสนอไอเดีย ควรเลิกใช้เลขภาคได้แล้ว แฟนหน้าใหม่งง","link":"https://www.blognone.com/node/133952","date":1684804570000,"content":"<div><div><div><p>Naoki Yoshida โปรดิวเซอร์ของเกม Final Fantasy XVI ให้สัมภาษณ์กับ GQ มีประเด็นน่าสนใจคือเขาเสนอไอเดียว่าเกม Final Fantasy ภาคหลักอาจไม่จำเป็นต้องมีตัวเลขภาคอีกต่อไป</p>\n<p>เหตุผลของ Yoshida คือการมีเลขภาคอาจทำให้ผู้เล่นหน้าใหม่ที่ไม่เคยเล่นเกมซีรีส์นี้มาก่อน เข้าใจผิดว่าต้องเคยเล่นเกมภาคก่อนหน้า (ซึ่งมีมากถึง 15 ภาค!) ถึงจะสามารถเล่นเกมภาคล่าสุดได้ ลักษณะเดียวกับการอ่านหนังสือการ์ตูนที่ต้องอ่านตั้งแต่เล่มแรก การมีตัวเลขภาคทำให้วิธีสื่อสารการตลาดลำบากขึ้น และทีมของ Square Enix จำเป็นต้องพูดทุกครั้งว่าไม่จำเป็นต้องเคยเล่นภาคเก่ามาก่อน</p>\n<p>Yoshida บอกว่าเขาเคยคุยเรื่องนี้กับผู้บริหารของ Square Enix มาบ้างแล้ว และตอนนี้อาจได้เวลาต้องเอาเลขภาคออกไป โดยเขายกตัวอย่าง Final Fantasy XIV ที่เป็นเกมออนไลน์ ว่าทำไมเราไม่เรียกมันว่า Final Fantasy Online แทน จะช่วยให้เข้าใจง่ายขึ้นมาก</p>\n<p>ที่มา - <a href=\"https://www.gq-magazine.co.uk/article/final-fantasy-16-interview\">GQ</a>, <a href=\"https://www.videogameschronicle.com/news/square-enix-has-discussed-ditching-numbered-final-fantasy-titles/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/8f83f8aa4cd663ddb5c4aa8ca0130685.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36de93818a6f49c364f72d358595fd3a2968693548b0c4ae96901eb280e54cc4","category":"Thai"}