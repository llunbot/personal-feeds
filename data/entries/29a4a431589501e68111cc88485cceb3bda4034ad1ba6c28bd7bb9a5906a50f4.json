{"title":"Apple Music รองรับการโอนย้าย Playlist ที่สร้างไว้ไป YouTube Music ได้แล้ว","link":"https://www.blognone.com/node/141682","date":1724811186000,"content":"<div><div><div><p>Apple Music เปิดให้ผู้ใช้งานสามารถโอนย้ายเพลย์ลิสต์ของตน ไปที่บริการ YouTube Music ได้แล้ว โดยมีรายละเอียดขั้นตอนทั้งหมดใน<a href=\"https://support.apple.com/th-th/120030\">หน้าซัพพอร์ตของแอปเปิล</a></p>\n<p>ในการโอนย้ายเพลย์ลิสต์นั้น ผู้ใช้ Apple Music ต้องไปที่หน้า <a href=\"https://privacy.apple.com/\">Data and Privacy (ข้อมูลและความเป็นส่วนตัว)</a> ของแอปเปิล เลือก Transfer a copy of your data (ถ่ายโอนสำเนาข้อมูลของคุณ) เพื่อโอนข้อมูลเพลย์ลิสต์ไป YouTube Music ซึ่งขั้นตอนนี้ต้องล็อกอิน YouTube ด้วย โดยทั่วไปจะใช้เวลาไม่กี่นาที แต่อาจนานมากกว่านั้นขึ้นอยู่กับจำนวนเพลย์ลิสต์ที่สร้างไว้</p>\n<p>การโอนย้ายนั้นมีผลเฉพาะเพลย์ลิสต์ที่สร้างเองเท่านั้น ไม่รวมเพลย์ลิสต์ที่ถูกแชร์ หรือเพลย์ลิสต์คัดสรรของแพลตฟอร์ม ไฟล์เพลงจะไม่ถูกย้ายไปด้วย และรองรับเฉพาะเพลงที่มีในฝั่ง YouTube Music</p>\n<p>ในตอนนี้การโอนย้ายเพลย์ลิสต์รองรับเฉพาะ YouTube Music เท่านั้น บริการอื่นเช่น Spotify ยังไม่รองรับ</p>\n<p>ที่มา: <a href=\"https://www.macrumors.com/2024/08/27/apple-music-youtube-music-playlist-transfer/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/5aaa79286ee788942dccd49ee521c140.png\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/music-streaming\">Music Streaming</a></div><div><a href=\"/topics/youtube-music\">YouTube Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29a4a431589501e68111cc88485cceb3bda4034ad1ba6c28bd7bb9a5906a50f4","category":"Thai"}