{"title":"โปรแกรมบัญชี FlowAccount ระดมทุน Series A กว่า 4 ล้านดอลลาร์ นำโดย Sequoia India","link":"https://www.blognone.com/node/124073","date":1628130463000,"content":"<div><div><div><p>FlowAccount สตาร์ตอัพด้านโปรแกรมบัญชีออนไลน์ของไทย ประกาศระดมทุนรอบ Series A กว่า 4 ล้านดอลลาร์ (ประมาณ 130 ล้านบาท) นำโดย Sequoia Capital India (สาขาของบริษัท VC ชื่อดัง Sequoia ในสหรัฐ) ส่วนนักลงทุนรายอื่นคือ Money Forward และ SBI Investment จากญี่ปุ่น</p>\n<p>คุณกฤษฎา ชุตินธร ซีอีโอและผู้ร่วมก่อตั้ง FlowAccount เปิดเผยว่าตอนนี้มีผู้ใช้งานในระบบมากกว่า 50,000 ราย และจะนำเงินก้อนนี้ขยายจากด้านบัญชี<a href=\"https://www.blognone.com/node/116595\">กับระบบจัดการเงินเดือน</a> ไปสู่การชำระเงินออนไลน์ อีคอมเมิร์ซ ฟินเทค</p>\n<p>ส่วน Rohit Agarwal จาก Sequoia India ระบุว่าเห็นจุดเด่นของ FlowAccount เรื่องการเข้าถึงผู้ประกอบการ SME ที่ซอฟต์แวร์องค์กรขนาดใหญ่ไม่ตอบโจทย์ ในขณะที่ Harutoshi Tanaka ตัวแทนจาก Money Forward ของญี่ปุ่น บอกว่าซอฟต์แวร์บัญชีคลาวด์เป็นกุญแจช่วยเร่งประสิทธิภาพธุรกิจ และจะเชื่อมเรื่องการบริหารทรัพยากรบุคคลกับฟินเทคเข้าด้วยกัน</p>\n<p><img src=\"https://www.blognone.com/sites/default/files/externals/20125c6a70c9ab7383afd8b448f6cee7.jpg\" /></p>\n</div></div></div><div><div>Topics: </div><div><div><a href=\"/topics/flowaccount\">FlowAccount</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"324c668d053f463f50d5364a41b03dad652c1690889043a0480d8285fa1af9e8","category":"Thai"}