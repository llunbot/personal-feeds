{"title":"รถทัวร์ไปผิดที่ แฟน Call of Duty ไม่พอใจเกมภาคล่าสุด แต่ไปลงกับ MW3 ภาคเก่าชื่อเดียวกัน","link":"https://www.blognone.com/node/136640","date":1699448628000,"content":"<div><div><div><p>แฟนเกม Call of Duty พากันรุมรีวิวเกม Call of Duty: Modern Warfare III ในแง่ลบหลังตัวเกมออกมาค่อนข้างแย่ แต่ดูเหมือนรีวิวกันผิดเกม เนื่องจากเกมที่ถูกถล่มรีวิวกลับเป็นเกม Call of Duty: Modern Warfare 3 ที่เคยออกเมื่อปี 2011 ในยุค PS3 กับ Xbox 360 (ภาคดั้งเดิมสะกด 3 เป็นเลขอารบิก, ภาคใหม่สะกดด้วยเลขโรมัน)</p>\n<p>สาเหตุการโกรธเคืองครั้งนี้มาจาก <a href=\"https://www.blognone.com/node/136581\">โหมดแคมเปญของ Call of Duty: Modern Warfare 3 ที่ออกมาแย่</a> ร่วมกับปัจจัยตัวเกมหลักของภาค 3 ถูกรวมเข้ากับ Modern Warfare 2 ที่ออกเมื่อปีที่แล้ว ทำให้ขนาดเกมใหญ่ถึง 213GB นอกจากนี้ Call of Duty: Modern Warfare 3 ยังถูกมองเป็นเหมือน DLC ของ Modern Warfare 2 เนื่องจากรายชื่อถ้วยของภาค 3 บนเครื่อง PS5 ไม่มีถ้วย Platinum</p>\n<p>แม้ว่ากระแสตอบรับของแคมเปญ Modern Warfare 3 เป็นที่โจษจัน แต่แฟนเกมบางคนกลับโกรธเคืองใส่กับผิดเกม โดยผู้ใช้รายนึงได้โพสต์ X ว่าตัวเกม Call of Duty: Modern Warfare 3 ฉบับปี 2011 มีบทวิจารณ์ของผู้ใช้เชิงลบโดยมีเป้าหมายอย่างชัดเจนไปที่ Modern Warfare III ภาคใหม่ โดยที่โพสต์ในเว็บ Metacritic</p>\n<p>ทาง Metacritic ยืนยันกับ IGN ว่าอยู่ระหว่างการลบบทวิจารณ์ของผู้ใช้เหล่านี้ โดย Marc Doyle หัวหน้า Metacritic ระบุว่าตามปกติถ้ามีคนรีวิวเกมหนึ่งโดยคิดว่ากำลังรีวิวอีกเกมอยู่ ทีมงานจะกลั่นกรองการรีวิวนั้นออก</p>\n<p>ตอนนี้หน้าเว็บ Metacritic ของ Modern Warfare 3 (2011) มีคะแนนผู้ใช้เพียง 3.6 เทียบกับ Metascore นักวิจารณ์ที่ได้ไป 88/100 หลายคนรีวิวให้คะแนนแย่ๆ แต่เพิ่งมาโพส ขณะที่อีกหลายคนพยายามเข้าไปรีวิวคะแนนสูงๆ พร้อมกับวิจารณ์คนที่มารีวิวแย่ว่ามาผิดเกมแล้ว</p>\n<p><em>เว็บ Metacritic ในส่วนรีวิวฝั่งผู้ใช้งานของเกม Call of Duty: Modern Warfare 3 (2011)</em><br />\n<img alt=\"No Description\" src=\"https://www.blognone.com/sites/default/files/externals/79eb98ef50b06dd42b449deb75b048bb.png\" /></p>\n<p>ขณะเดียวกันในแพลตฟอร์มของ Steam มีผู้ใช้ออกบทวิจารณ์ใหม่ และเชิงบวกสำหรับ Modern Warfare 3 ปี 2011 เพื่อชี้ให้เห็นว่ามันดีกว่าภาค 2023 โดยมีบางส่วนเขียนบทวิจารณ์ว่า \"ตระหนักดีว่านี่ไม่ใช่ MW3 2023 เกมไม่น่าผิดหวังเลย\" และ “ฉันกลับมาเล่นแคมเปญภาคนี้ เพราะแคมเปญภาคใหม่แย่มาก”</p>\n<p><em>ตัวอย่างรีวิวใหม่จากผู้ใช้งาน Steam</em><br />\n<img alt=\"No Description\" src=\"https://www.blognone.com/sites/default/files/externals/16ccefcf9cce49614c7ae1a03cd187d5.png\" /></p>\n<p>ที่มา - <a href=\"https://www.ign.com/articles/angry-call-of-duty-fans-are-review-bombing-the-wrong-modern-warfare-3?\">IGN</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision-blizzard\">Activision Blizzard</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ed2cf9c01a0892ecb68919c97ad3a0cc653acdcb353897e3b13305fdf596446","category":"Thai"}