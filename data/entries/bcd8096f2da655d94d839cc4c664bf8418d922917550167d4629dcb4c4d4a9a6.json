{"title":"Uber ประกาศซื้อหุ้น 85% ในแพลตฟอร์มเดลิเวอรีของตุรกี Trendyol GO","link":"https://www.blognone.com/node/146288","date":1746545801000,"content":"<div><div><div><p>Uber รายงานการทำข้อตกลงเพื่อเข้าซื้อหุ้น 85% ใน Trendyol GO แพลตฟอร์มเดลิเวอรีจากประเทศตุรกี ด้วยมูลค่าประมาณ 700 ล้านดอลลาร์ คาดว่าดีลจะเสร็จสิ้นภายในไตรมาสที่ 2 ปีนี้</p>\n<p>Trendyol GO ให้บริการเดลิเวอรีทั้งอาหารและสินค้าของกิน-ของใช้ เฉพาะปี 2024 มีจำนวนคำสั่งซื้อมากกว่า 200 ล้านคำสั่ง มูลค่ารวมกว่า 2 พันล้านดอลลาร์ เติบโตมากกว่า 50% ซึ่งเป็นเหตุผลที่ Uber สนใจซื้อกิจการนี้มาเสริมการเติบโต</p>\n<p>Dara Khosrowshahi ซีอีโอ Uber กล่าวว่าการรวมกิจการ Trendyol GO จะเสริมบริการให้กับลูกค้าในตุรกีครบทุกด้าน รองรับธุรกิจทุกขนาด ทั้งนี้ Uber มีบริการรถแท็กซี่อยู่แล้วในตุรกีแต่ยังไม่มีบริการส่งอาหารที่นั่น</p>\n<p>Trendyol GO ก่อตั้งในปี 2010 โดยแพลตฟอร์มอีคอมเมิร์ซ Trendyol ที่<a href=\"https://www.blognone.com/node/103534\">ปัจจุบันมี Alibaba เป็นผู้ถือหุ้นหลัก</a> มีร้านอาหารในแพลตฟอร์มมากกว่า 9 หมื่นราย</p>\n<p>ที่มา: <a href=\"https://www.cnbc.com/2025/05/06/uber-buys-85percent-stake-in-turkish-food-delivery-platform-for-700-million.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/adf68f27e8d3e08536ec32476497a5a3.png\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/delivery\">Delivery</a></div><div><a href=\"/topics/acquisition\">Acquisition</a></div><div><a href=\"/topics/turkey\">Turkey</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bcd8096f2da655d94d839cc4c664bf8418d922917550167d4629dcb4c4d4a9a6","category":"Thai"}