{"title":"รัฐโอเรกอนออกกฎหมายสนับสนุนการซ่อม ห้ามล็อกส่วนประกอบจนยำเครื่องไม่ได้","link":"https://www.blognone.com/node/138949","date":1711621003000,"content":"<div><div><div><p>ผู้ว่ารัฐโอเรกอนเซ็นกฎหมาย Oregon’s Right to Repair Act (SB 1596) กฎหมายสนับสนุนให้ผู้ใช้มีสิทธิ์ที่จะซ่อมอุปกรณ์ของตัวเองได้มากขึ้น จุดสำคัญของกฎหมายนี้คือห้ามไม่ให้ผู้ผลิตล็อกชิ้นส่วนไม่ให้ใช้ข้ามอุปกรณ์ (part pairing) จนร้านซ่อมอิสระไม่สามารถซ่อมกันเองได้</p>\n<p>กฎหมายนี้เปิดช่องให้ผู้ผลิตสามารถกำหนดเงื่อนไขว่าร้านซ่อมอิสระจะต้องได้รับใบรับรองตามที่ระบุ จึงสามารถซ่อมอุปกรณ์ได้ แต่ห้ามล็อกชิ้นส่วนที่จะมาซ่อม เช่น ไอโฟนที่ล็อกหมายเลขประจำตัวแบตเตอรี่ว่าต้องเป็นหมายเลขที่แอปเปิลรู้ว่ากำลังใช้งานกับโทรศัพท์เครื่องใด แม้ว่าแบตเตอรี่ที่นำมาเปลี่ยนจะเป็นแบตเตอรี่ของแอปเปิลเองที่นำมาจากไอโฟนเครื่องอื่นก็ตามที แนวทางนี้ทำให้แอปเปิลพยายามต่อสู้กับกฎหมายนี้อย่างหนัก</p>\n<p>ผู้ผลิตบางส่วนสามารถล็อบบี้ขอยกเว้นได้สำเร็จ บางส่วนสมเหตุสมผลเช่นอุปกรณ์ทางการแพทย์ แต่บางส่วนก็เป็นการต่อสู้ทางธุรกิจ เช่น อุปกรณ์การเกษตร, เกมคอนโซล, และอุปกรณ์ที่มีเครื่องยนต์สันดาปภายใน</p>\n<p>กฎหมายมีผลบังคับจริงวันที่ 1 มกราคม 2025</p>\n<p>ที่มา - <a href=\"https://www.ifixit.com/News/92144/oregon-just-struck-a-blow-to-parts-pairing-and-won-a-decade-of-repair-support\">iFixit</a></p>\n<p><img alt=\"No Description\" src=\"https://www.blognone.com/sites/default/files/externals/ac0806eb5c6354e7f87d1c22addd76fe.jpg\" /></p>\n</div></div></div><div><div>Topics: </div><div><div><a href=\"/topics/right-to-repair\">Right-to-Repair</a></div><div><a href=\"/topics/iphone\">iPhone</a></div><div><a href=\"/topics/ifixit\">iFixit</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45ec917f9ff94acdad8ae8b9828cd5e6d3982b287f6069b35f4fdb571d32beaa","category":"Thai"}