{"title":"Starfield ออกอัพเดต รองรับ NVIDIA DLSS อย่างเป็นทางการแล้ว","link":"https://www.blognone.com/node/136865","date":1700559633000,"content":"<div><div><div><p>Bethesda ออกอัพเดตเกม Starfield เวอร์ชัน 1.8.86 มีของใหม่ที่สำคัญคือรองรับเทคโนโลยี DLSS ฝั่ง NVIDIA ทำให้เกมเมอร์ที่ใช้การ์ดจอ NVIDIA เข้าถึงฟีเจอร์จำพวก DLSS Super Resolution, Deep Learning Anti-aliasing (DLAA), Nvidia Reflex Low Latency, DLSS Frame generation ได้แล้ว</p>\n<p>เกม Starfield มีพาร์ทเนอร์ร่วมเปิดตัวเป็น AMD Radeon ทำให้ช่วงแรกเกมรองรับเฉพาะเทคโนโลยีฝั่ง AMD เท่านั้น เป็นจุดอ่อนสำคัญสำหรับเกมเวอร์ชันพีซี (แม้มีเกมเมอร์บางรายพยายามดัดแปลงให้รองรับ DLSS ก็ตาม) แต่หลังจากเวลาผ่านมาราว 2 เดือน เกมก็รองรับ DLSS อย่างเป็นทางการแล้ว</p>\n<p>ของใหม่อีกอย่างในอัพเดตเวอร์ชันนี้คือ ผู้เล่นสามารถ \"กิน\" อาหารที่ตกอยู่ตามจุดต่างๆ ในเกมได้แล้ว จากเดิมที่ทำได้แค่เก็บอาหารได้อย่างเดียวเท่านั้น</p>\n<p>ที่มา - <a href=\"https://bethesda.net/en/game/starfield/article/3V830KanHH0I2zTIKraEih/starfield-update-1-8-86-notes-november-20-2023\">Bethesda</a></p>\n<p><img alt=\"No Description\" src=\"https://www.blognone.com/sites/default/files/externals/de1466ae0b9a044777640ab63e2fbfb3.jpg\" /></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/games\">Games</a></div><div><a href=\"/topics/graphic\">Graphic</a></div><div><a href=\"/topics/geforce\">GeForce</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66b361d69d9cb9e09ef1f9390eef652494ecdb27c2cff3ebe21a7de4c0dd0722","category":"Thai"}