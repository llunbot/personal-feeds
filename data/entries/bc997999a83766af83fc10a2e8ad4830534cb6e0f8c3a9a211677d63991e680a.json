{"title":"เพลงธีมจาก Super Mario Bros. ของ Koji Kondo ได้รับการบันทึกเข้าหอสมุดเพลงแห่งชาติประจำปีนี้","link":"https://www.blognone.com/node/133400","date":1681317631000,"content":"<div><div><div><p>หอสมุดเพลงแห่งชาติ (National Recording Registry) ของอเมริกา ประกาศ 25 ผลงานเพลง ที่ได้รับการเก็บบันทึกในฐานะข้อมูลทางวัฒนธรรมประจำปี 2023 โดยไฮไลท์คือมีเพลงจากวิดีโอเกมได้รับการบรรจุเป็นปีแรก คือ Ground Theme เพลงธีมของเกม Mario ซึ่งปรากฏครั้งแรกในเกม Super Mario Bros. เครื่อง Famicom (NES) ฉาก 1-1 ปี 1985</p>\n<p>Ground Theme เป็นผลงานการประพันธ์ของ Koji Kondo นักแต่งเพลงของนินเทนโด ที่มีผลงานเพลงประกอบอีกหลายเกมนอกจากเกมตระกูล Mario อย่างเช่น The Legend of Zelda, Super Smash Bros.</p>\n<p>เพลงอื่นที่ได้รับการเก็บบันทึกในหอสมุดปีนี้ เช่น Like a Virgin แห่ง Madonna หรือ All I Want for Christmas Is You ของ Mariah Carey</p>\n<p>ที่มา: <a href=\"https://newsroom.loc.gov/news/national-recording-registry-inducts-music-from-madonna--mariah-carey--queen-latifah--daddy-yankee/s/5a91b115-3825-4a5f-a702-35940b4de958\">Library of Congress</a> ผ่าน <a href=\"https://www.theverge.com/2023/4/12/23680052/super-mario-bros-theme-music-us-library-of-congress-nintendo\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/346bd73d33928cb793ed6b943c52fdf6.jpg\" /></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc997999a83766af83fc10a2e8ad4830534cb6e0f8c3a9a211677d63991e680a","category":"Thai"}