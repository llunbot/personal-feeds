{"title":"Nothing เผยแนวคิดสร้างสมาร์ทโฟน AI ใน Nothing Phone (3) กำหนดขายปีหน้า","link":"https://www.blognone.com/node/140187","date":1717678340000,"content":"<div><div><div><p>Carl Pei ซีอีโอ Nothing โพสต์วิดีโอใน X เพื่อพูดถึงแนวทางการออกแบบฟีเจอร์ด้าน AI ในสมาร์ทโฟน ซึ่งคาดว่าจะนำมาใส่ใน Nothing Phone (3) กำหนดวางขายในปีหน้า</p>\n<p>Pei บอกว่าตอนนี้ถนนทุกสายล้วนมุ่งสู่ AI ในมุมมองของเขา การสร้างฮาร์ดแวร์ AI ที่ดีที่สุดก็คือทำในสมาร์ทโฟน เพราะทุกคนรักและคุ้นเคยกับมันดี ปัญหาคือสมาร์ทโฟนแทบไม่ได้เปลี่ยนแปลงเลยในด้านประสบการณ์ใช้งานช่วงหลายปีมานี้ การนำ AI มาใส่สมาร์ทโฟนจึงต้องออกแบบการใช้งานใหม่</p>\n<p>เขาบอกว่าการสร้างสมาร์ทโฟน AI ต้องไม่พึ่งพาการเรียกใช้งานแยกแต่ละแอปอีกต่อไป ทำให้เราเข้าสู่ยุค post-app world ข้อมูลต่าง ๆ ต้องเชื่อมหากันได้ทั้งหมด Nothing มองเป้าหมายการสร้างสมาร์ทโฟน AI นี้ ให้เป็น \"Nintendo แห่งสมาร์ทโฟน\" นั่นคือไม่ต้องอยู่ในเกมทำเทคโนโลยีล้ำหน้าที่สุด แต่โฟกัสการให้ประสบการณ์ผู้ใช้งานมีความสนุก</p>\n<p>Nothing เสนอ 2 ไอเดียในการสร้างสมาร์ทโฟน AI โดยหน้าหลัก (Home) จะรับบทบาทหลัก ดังนี้</p>\n<ul>\n<li>หน้า Home แสดงข้อมูลทั้งหมดที่คาดว่าผู้ใช้งานต้องการ จบในหน้าเดียว คอนเทนต์มีการปรับปรุงและแจ้งเตือนตลอดเวลา</li>\n<li>ระบบผู้ช่วยสนทนาด้วยเสียง เหมือนเป็นเพื่อนที่รู้ใจติดตามเราไปด้วยกัน</li>\n</ul>\n<p>แนวทางที่นำเสนอนี้ยังเป็นต้นแบบเท่านั้น ซึ่งอาจจะมีหรือไม่มีใน Nothing Phone (3) ก็ได้ในท้ายที่สุด</p>\n<p>ที่มา: <a href=\"https://9to5google.com/2024/06/05/nothing-phone-3-2025-ai/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/21b370cf99cc2f71a55cbfc4ce1104ba.jpeg\" /></p>\n<blockquote><p>There's been a lot of hype around AI. Some great, some confusing. It’s great to see new companies rethinking the user experience and form factors. However, there is no doubt that smartphones will remain the main consumer AI form factor for the foreseeable future. With over 4… <a href=\"https://t.co/ERJc7xhwBa\">pic.twitter.com/ERJc7xhwBa</a></p>\n<p>— Carl Pei (@getpeid) <a href=\"https://twitter.com/getpeid/status/1798369533889302576?ref_src=twsrc%5Etfw\">June 5, 2024</a></p></blockquote>\n</div></div></div><div><div>Topics: </div><div><div><a href=\"/topics/nothing\">Nothing</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bed254811d4e24f645613c300a1f9183b4b02566b062e3961e564e962f6010a6","category":"Thai"}