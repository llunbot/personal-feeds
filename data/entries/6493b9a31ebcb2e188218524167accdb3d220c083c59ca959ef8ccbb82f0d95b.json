{"title":"สตีเฟน คิง ประกาศเลิกใช้ X เพราะ Toxic เกินไป ชวนแฟนคลับตามต่อใน Threads","link":"https://www.blognone.com/node/143183","date":1731910620000,"content":"<div><div><div><p>สตีเฟน คิง นักเขียนชื่อดัง ออกมาโพสต์ว่าจะยุติกิจกรรมต่าง ๆ บน X โดยบอกว่าตนพยายามที่จะอยู่บนแพลตฟอร์มนี้แล้วแต่นับวันบรรยากาศก็ยิ่ง Toxic ขึ้น และเชิญชวนให้ผู้ติดตามย้ายไปติดตามเขาที่ Threads แทน</p>\n<p>ก่อนคิงจะออกมาโพสต์คราวนี้ก็มีบุคคลและหน่วยงานออกมายุติการใช้ X ไม่น้อย เช่น <a href=\"https://www.blognone.com/node/143103\">หนังสือพิมพ์ The Guardian</a>, สโมสรฟุตบอลเยอรมัน St Pauli, Jamie Lee Curtis และนักข่าวโทรทัศน์ Don Lemon โดยส่วนใหญ่ให้เหตุผลว่า X เป็นพื้นที่แห่งความเกลียดชังและข้อมูลบิดเบือน</p>\n<p>คิง<a href=\"https://www.blognone.com/node/133514\">เคยมีประเด็น</a>กับ อีลอน มัสก์ เจ้าของ X มาก่อน โดยเฉพาะประเด็นการเก็บค่าธรรมเนียมเครื่องหมายยืนยันตัวตนสีฟ้า และการใช้แพลตฟอร์มสนับสนุนโดนัลด์ ทรัมป์ ในการหาเสียงเลือกตั้ง</p>\n<p>Bluesky คู่แข่งของ X รายงานว่า <a href=\"https://www.blognone.com/node/143065\">มีผู้ใช้งานเพิ่มขึ้นต่อเนื่อง</a> นับตั้งแต่การเลือกตั้งสหรัฐฯ โดยปัจจุบันมีผู้ใช้งานทั่วโลกเกือบ 15 ล้านคน เพิ่มขึ้นจาก 9 ล้านคนในเดือนกันยายน</p>\n<p>ที่มา: <a href=\"https://www.theguardian.com/books/2024/nov/15/stephen-king-quits-x-atmosphere-too-toxic\">The Guardian</a></p>\n<p><img alt=\"alt=&quot;Stephen King&quot;\" src=\"https://www.blognone.com/sites/default/files/externals/71dd2ab6fd631a1dc25d59833017cd98.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/platform\">Platform</a></div><div><a href=\"/topics/elon-musk\">Elon Musk</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6493b9a31ebcb2e188218524167accdb3d220c083c59ca959ef8ccbb82f0d95b","category":"Thai"}