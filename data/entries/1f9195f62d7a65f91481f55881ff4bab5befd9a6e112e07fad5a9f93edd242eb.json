{"title":"บริษัทวิจัยตลาดเกมชี้ Indiana Jones เวอร์ชัน PS5 ขายได้เร็วกว่าเวอร์ชัน Steam","link":"https://www.blognone.com/node/146080","date":1745670256000,"content":"<div><div><div><p>บริษัทวิจัยตลาดเกม Alinea Analytics ประเมินยอดขายของเกม Indiana Jones and the Great Circle <a href=\"https://www.blognone.com/node/145451\">ที่เพิ่งออกขายเวอร์ชัน PS5 เมื่อวันที่ 17 เมษายน 2025</a> และพบว่ายอดขายช่วงวันแรกๆ สามารถเอาชนะเกมเวอร์ชันพีซีที่ขายผ่าน Steam ได้ถึง 28% หากนับจำนวนวันเท่ากัน</p>\n<p>Alinea Analytics บอกว่ายุทธศาสตร์ของไมโครซอฟท์ที่นำเกมมาขายบน PlayStation มีทั้งประสบความสำเร็จและไม่ประสบความสำเร็จ แต่กรณีของ Indiana Jones ดูไปได้สวย แม้วางขายเป็นแพลตฟอร์มสุดท้ายต่อจาก Xbox และพีซี</p>\n<p>สถิติของ Alinea ยังยกประเด็นการขายเกมเวอร์ชันพรีเมียมราคา 100 ดอลลาร์ แลกกับของแถมในเกม และสิทธิในการเล่นเกมก่อนผู้เล่นคนอื่นๆ 2-3 วัน (early access) ซึ่งจากสถิติแล้วดูพอไปได้เช่นกัน โดยเฉพาะกรณีของ Steam ที่ถือเป็นช่วงการวางขายครั้งแรกของเกม ในขณะที่ผู้เล่น 3 วันแรกบน PS5 ไม่เยอะนัก ซึ่งก็เข้าใจได้เพราะเกมออกมาได้สักพักหนึ่งแล้ว</p>\n<p>ที่มา - <a href=\"https://alineaanalytics.com/blog/indiana_jones_article/\">Alinea Analytics</a></p>\n<p><img alt=\"No Description\" src=\"https://www.blognone.com/sites/default/files/externals/7e83bc74d4da327869aa0f4d0645197d.png\" /></p>\n</div></div></div><div><div>Topics: </div><div><div><a href=\"/topics/indiana-jones\">Indiana Jones</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div><div><a href=\"/topics/machinegames\">MachineGames</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f9195f62d7a65f91481f55881ff4bab5befd9a6e112e07fad5a9f93edd242eb","category":"Thai"}