{"title":"Jack Ma ลงทุนในบริษัทใหม่ ด้านการจำหน่ายอาหารบรรจุเสร็จ","link":"https://www.blognone.com/node/136952","date":1701082315000,"content":"<div><div><div><p>Jack Ma ผู้ก่อตั้ง Alibaba ประกาศตั้งธุรกิจใหม่โดยมีชื่อบริษัทที่แปลเป็นภาษาอังกฤษได้ว่า Hangzhou Ma's Kitchen Food โดยเลือกจดทะเบียนบริษัทในเมืองหางโจว บ้านเกิดของ Jack Ma และเป็นที่ตั้ง Alibaba</p>\n<p>บริษัทใหม่นี้จะทำธุรกิจจำหน่ายอาหารบรรจุเสร็จ (pre-packaged food) ด้วยทุนจดทะเบียน 10 ล้านหยวน มีผู้ถือหุ้นรายเดียวคือกองทุน Hangzhou Dajingtou No 22 Arts and Culture ซึ่ง Jack Ma เป็นเจ้าของ</p>\n<p>ธุรกิจแปรรูปสินค้าเกษตรกรรม เป็นหนึ่งในหัวข้อที่ Jack Ma ให้ความสนใจมาระยะหนึ่งแล้ว นับตั้งแต่เขาลาออกวางมือจากงานหลักใน Alibaba โดยก่อนหน้านี้เขาก็ลงทุนในบริษัทที่เกี่ยวข้องกับการประมง</p>\n<p>ที่มา: <a href=\"https://www.scmp.com/tech/big-tech/article/3242821/alibabas-jack-ma-has-new-venture-selling-pre-packaged-food-amid-bets-agriculture-leaving-e-commerce\">South China Morning Post</a></p>\n<p><img src=\"https://www.blognone.com/sites/default/files/externals/400253cd79f97b9820b2c182440e37c4.jpg\" /></p>\n</div></div></div><div><div>Topics: </div><div><div><a href=\"/topics/jack-ma\">Jack Ma</a></div><div><a href=\"/topics/food\">Food</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07c35ede3f87e0560a37b7cf4eef92747c8be6dee2f5f659a9f2c709f29fa1c6","category":"Thai"}