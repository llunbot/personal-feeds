{"title":"Google Contacts แสดงเวลาท้องถิ่น และ สภาพอากาศของผู้ติดต่อที่เราบันทึกได้แล้ว","link":"https://www.blognone.com/node/135344","date":1692346515000,"content":"<div><div><div><p>Google ได้ปล่อยฟีเจอร์ใหม่สำหรับ Google Contact โดยสามารถแสดงเวลาท้องถิ่น และสภาพอากาศของผู้ติดต่อที่เราบันทึกไว้ได้แล้ว โดยฟีเจอร์นี้จะรวมถึงการระบุที่อยู่ของผู้ติดต่อโดยสังเขปด้วย ที่หน้าจอจะแสดงข้อมูลจากแอป Weather ในแถบผู้ติดต่อโดยที่เราไม่ต้องไปเปิด Google Search หรือ Weather</p>\n<p>และในเมนูของหน้าผู้ติดต่อเราสามารถแก้ไขข้อมูลที่อยู่ของผู้ติดต่อได้ ข้อมูลเหล่านี้จะช่วยให้เรารู้เวลาของคนนั้นก่อนที่เราจะทำการติดต่อเขาไป ซึ่งจะเป็นประโยชน์มากสำหรับการติดต่อสื่อสารทางไกลแบบข้ามประเทศ</p>\n<p><img alt=\"No Description\" src=\"https://www.blognone.com/sites/default/files/externals/09641ca39af4610e92195d007497e9f5.png\" /><em>ภาพจาก 9to5Google</em></p>\n<p>นอกจากนี้ Google Contacts ยังเปลี่ยนดีไซน์ของรูปโปรไฟล์จากที่เป็นสี่เหลี่ยมจตุรัสแบบไร้ขอบเป็นวงกลมแบบไร้ขอบแทน และเปลี่ยนปู่ม Call, Text, Video มาเป็นธีมวงกลมอีกด้วย</p>\n<p>ถ้าผู้ใช้งานยังไม่เห็นสภาพอากาศ และเวลาของผู้ติดต่อ ให้ปิด Google Contacts จากใน App info และเปิดใหม่ โดยการเปลี่ยนแปลงนี้ของ Google Contacts จะมีในเวอร์ชัน 4.14 หรือใหม่กว่า</p>\n<p>ที่มา - <a href=\"https://9to5google.com/2023/08/17/google-contacts-weather-time/\">9to5Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6cad81524d7655c2ad5f358f9ce2e9067edbe1977707bbf947fcc4976a0021e3","category":"Thai"}