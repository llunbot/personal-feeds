{"title":"กฎหมายบังคับเปลี่ยนแบตได้เองของยุโรป: ห้ามทากาว, ใช้น็อตพิเศษเปิดเครื่องต้องแถมไขควง, ไม่บังคับกับอุปกรณ์ใช้ใต้น้ำ","link":"https://www.blognone.com/node/134433","date":1687229582000,"content":"<div><div><div><p>เมื่อสัปดาห์ที่แล้ว<a href=\"https://www.blognone.com/node/134407\">รัฐสภายุโรปผ่านข้อบังคับลดขยะอิเล็กทรอนิกส์</a>โดยบังคับการใช้งานแบตเตอรี่ที่บังคับให้อุปกรณ์ต่างๆ ต้องปรับเปลี่ยนการออกแบบให้สามารถเปลี่ยนแบตเตอรี่ได้เอง ตอนนี้เอกสารที่ผ่านรัฐสภายุโรปเผยแพร่ออกมาแล้ว ทำให้เราเห็นรายละเอียดของกฎนี้มากขึ้น อย่างไรก็ดี ข้อบังคับนี้ยังคงเป็นร่างเท่านั้นและต้องผ่านขั้นตอนอีกหลายขั้นจึงบังคับจริง</p>\n<ul>\n<li>ผู้ผลิตต้องออกแบบสินค้าให้สามารถถอดแบตเตอรี่ออกจากอุปกรณ์ได้โดยง่าย หากต้องใช้อุปกรณ์เพิ่มเติมต้องเป็นอุปกรณ์ที่หาซื้อได้ทั่วไป หรือหากเป็นอุปกรณ์พิเศษต้องแถมให้ฟรี และห้ามไม่ให้ใช้เทคนิคพิเศษสำหรับเปลี่ยนแบตเตอรี่ เช่น การอังความร้อนหรือใช้สารทำละลายเพื่อถอดเปลี่ยนแบตเตอรี่</li>\n<li>ตัวผู้ผลิตเองต้องสำรองแบตเตอรี่ไว้ขายเป็นอะไหล่อย่างน้อย 5 ปีหลังจากวันที่ขายวันสุดท้าย และตั้งราคาไม่กีดกันช่างซ่อมอิสระหรือลูกค้าทั่วไป หรือหากใช้แบตเตอรี่มาตรฐานก็ไม่ต้องสำรองด้วยตัวเอง</li>\n<li>กฎนี้ไม่บังคับกับอุปกรณ์ที่ออกแบบเพื่อใช้ใต้น้ำเป็นหลัก หรืออุปกรณ์ที่ออกแบบให้ล้างน้ำได้, อุปกรณ์ที่ต้องการการจ่ายไฟต่อเนื่องจนต้องออกแบบให้แบตเตอรี่ต่อถาวรกับอุปกรณ์, ตลอดจนอุปกรณ์ทางการแพทย์เฉพาะทาง</li>\n<li>ห้ามใช้ซอฟต์แวร์บังคับไม่ให้ผู้ใช้ซื้อแบตเตอรี่จากผู้ผลิตอื่น</li>\n</ul>\n<p>กฎชุดนี้มีระยะเวลาบังคับแต่ละส่วนต่างกันไป แต่ส่วนการบังคับให้ผู้ใช้เปลี่ยนแบตเตอรี่ได้เองได้ในมาตรา 11 นี้ให้เวลานานถึง 42 เดือนหลังกฎเริ่มบังคับใช้ เป็นส่วนสุดท้ายที่บังคับใช้งาน</p>\n<p>ที่มา - <a href=\"https://www.europarl.europa.eu/doceo/document/TA-9-2023-0237_EN.html\">Europa.eu</a></p>\n<p><img src=\"https://www.blognone.com/sites/default/files/externals/509064dc8c0539ff2d52c3e44d8ad1f9.png\" alt /></p>\n</div></div></div><div><div>Topics: </div><div><div><a href=\"/topics/battery\">Battery</a></div><div><a href=\"/topics/europe\">Europe</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"30afd89e0f0e2e5b223a2ca2d22a7ab614d483c96d352035c30c6177f10d08a5","category":"Thai"}