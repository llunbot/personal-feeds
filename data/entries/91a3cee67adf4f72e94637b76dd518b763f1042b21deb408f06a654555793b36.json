{"title":"Clubhouse ประกาศปลดพนักงานมากกว่าครึ่งของบริษัท บอกถึงเวลารีเซตองค์กร","link":"https://www.blognone.com/node/133598","date":1682658360000,"content":"<div><div><div><p>Paul Davison และ Rohan Seth สองผู้ก่อตั้ง Clubhouse ส่งอีเมลแจ้งพนักงานว่าบริษัทตัดสินใจปลดพนักงานมากกว่า 50% ของจำนวนพนักงานทั้งหมด โดยพนักงานที่ได้รับผลกระทบจะได้รับเงินชดเชย, หุ้น, ต่อระยะเวลาสวัสดิการ และแล็ปท็อปของบริษัท</p>\n<p>สาเหตุของการปลดพนักงานจำนวนมากครั้งนี้ Clubhouse บอกว่าตอนนี้โลกเข้าสู่ยุคหลังโควิด ส่งผลต่อผู้ใช้งานทำให้หาเพื่อนสนทนายากขึ้น และจัดเซสชันสนทนาแบบยาวให้ลงตัวกับการใช้ชีวิตปัจจุบันได้ยากขึ้นด้วย Clubhouse จึงต้องเปลี่ยนแปลงและเข้าสู่โหมดรีเซตเป็น Clubhouse 2.0 จึงนำมาสู่การปรับโครงสร้างองค์กรครั้งใหญ่ เพื่อปรับทีมให้เล็กลงและโฟกัสในภารกิจหลักได้เร็วขึ้น</p>\n<p>Clubhouse ถือเป็นแพลตฟอร์มสนทนาเสียงรุ่นบุกเบิก และรูปแบบการคุยเสียงก็เป็นที่นิยมมาก ในช่วงการระบาดของโควิด 19 ทำให้แพลตฟอร์มอื่นออกแอปสนทนาเสียงมาแข่ง ทั้ง <a href=\"https://www.blognone.com/node/122489\">Twitter Spaces</a> ซึ่งปัจจุบันเป็นที่นิยมมากกว่า ขณะที่รายอื่นเช่น Facebook Live Audio Rooms ก็<a href=\"https://www.blognone.com/node/128276\">ยุบไปรวมกับ Live</a> แล้ว ส่วน Spotify Live เพิ่งประกาศ<a href=\"https://www.blognone.com/node/133289\">ปิดตัวไป</a></p>\n<p>ที่มา: <a href=\"https://blog.clubhouse.com/april-27-2023/\">Clubhouse</a></p>\n<p><img src=\"https://www.blognone.com/sites/default/files/externals/3acb2e8e8c12c791a3273d6e6a9c617b.png\" alt /></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91a3cee67adf4f72e94637b76dd518b763f1042b21deb408f06a654555793b36","category":"Thai"}