{"title":"Apple อัปเดต iOS 17.5 เพิ่มการเตือนหากพบอุปกรณ์แทร็กเกอร์ติดตามแบบข้ามแพลตฟอร์ม","link":"https://www.blognone.com/node/139723","date":1715638602000,"content":"<div><div><div><p>แอปเปิลออกอัปเดต iOS 17.5 และ iPadOS 17.5 ระบบปฏิบัติการสำหรับ iPhone และ iPad เวอร์ชันล่าสุด สองเดือนหลังจากอัปเดตใหญ่เวอร์ชัน 17.4 ออกมาในเดือนมีนาคม ผู้ใช้งานสามารถอัปเดตแบบ OTA ได้โดยไปที่ Settings &gt; General &gt; Software Update</p>\n<p>ในอัปเดตนี้แอปเปิลได้เพิ่มการแจ้งเตือนหากพบอุปกรณ์แทร็กเกอร์บลูทูธที่ติดตามตัว แม้จะลงทะเบียนด้วยระบบปฏิบัติการ Android ซึ่งเป็น<a href=\"https://www.blognone.com/node/133666\">ความร่วมมือ</a>ระหว่างแอปเปิลและกูเกิลที่ประกาศเมื่อปีที่แล้ว</p>\n<p>ของใหม่อื่นได้แก่ เพิ่มพื้นหลัง Pride, เพิ่มโหมด Repair State เมื่อต้องส่งซ่อม iPhone โดยไม่ต้องปิด Find My, ฟีเจอร์ใหม่ Apple News (ไทยไม่มี), <a href=\"https://www.blognone.com/node/139245\">ลงแอปได้โดยตรงจากเว็บนักพัฒนา</a> (เฉพาะ EU) และแก้ไขช่องโหว่ความปลอดภัย ซึ่งรวมทั้งช่องโหว่ร้ายแรงหลายรายการ จึงแนะนำให้ผู้ใช้งานอัปเดต</p>\n<p>แอปเปิลยังออกอัปเดตระบบปฏิบัติการอื่นในเครือด้วยดังนี้</p>\n<ul>\n<li><strong>macOS Sonoma 14.5</strong> ปรับปรุง Apple News</li>\n<li><strong>watchOS 10.5</strong> แก้ไขบั๊กทั่วไป</li>\n<li><strong>HomePod 17.5</strong> ปรับปรุงการทำงานทั่วไป</li>\n<li><strong>tvOS 17.5</strong> ปรับปรุงการทำงานทั่วไป</li>\n<li><strong>iOS 16.7.8</strong> และ <strong>iPadOS 16.7.8</strong> แก้ไขช่องโหว่ความปลอดภัย สำหรับอุปกรณ์รุ่นเก่า</li>\n<li><strong>macOS Ventura 13.6.7</strong> และ <strong>macOS Monterey 12.7.5</strong> แก้ไขช่องโหว่ความปลอดภัย สำหรับอุปกรณ์รุ่นเก่า</li>\n</ul>\n<p>ที่มา: <a href=\"https://9to5mac.com/2024/05/13/ios-17-5-new-features-release-date-and-more-details/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/39aa511eb25ecdbc99e74b8b144d6512.jpg\" /></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/ipados-17\">iPadOS 17</a></div><div><a href=\"/topics/apple\">Apple</a></div><div><a href=\"/topics/tvos\">tvOS</a></div><div><a href=\"/topics/watchos-10\">watchOS 10</a></div><div><a href=\"/topics/sonoma\">Sonoma</a></div><div><a href=\"/topics/homepod\">HomePod</a></div><div><a href=\"/topics/ios-16\">iOS 16</a></div><div><a href=\"/topics/ventura\">Ventura</a></div><div><a href=\"/topics/ipados-16\">iPadOS 16</a></div><div><a href=\"/topics/monterey\">Monterey</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"885ee021fdaebb3da878b0d4727d84ed97f38ff7316f4358dffaef1a7ebd8f9c","category":"Thai"}