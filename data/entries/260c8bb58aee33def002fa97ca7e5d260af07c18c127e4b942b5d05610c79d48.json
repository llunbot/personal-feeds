{"title":"ผู้ใช้ Cursor โวยหลังบอต AI แจ้งลูกค้าว่าบังคับล็อกอินทีละเครื่อง บริษัทแจงบอต hallucinate ไปเอง","link":"https://www.blognone.com/node/145872","date":1744777455000,"content":"<div><div><div><p>ผู้ใช้ Cursor จำนวนหนึ่งประสบปัญหาถูกตัดออกจากบริการเมื่อล็อกอินพร้อมกันหลายเครื่อง ปัญหานี้เป็นปัญหาที่เกิดขึ้นได้แต่เมื่อผู้ใช้อีเมลไปถามซัพพอร์ต AI ซัพพอร์ตกลับยืนยันว่าเป็นเป็นตามนโยบายการล็อกอิน</p>\n<p>เมื่อผู้ใช้ Cursor ได้รับการยืนยันว่าหลังจากนี้จะบังคับล็อกอินทีละเครื่องทำให้ลูกค้าจำนวนมากไม่พอใจ หลายคนประกาศว่าจะเลิกใช้บริการ แต่ภายหลัง mntruell ผู้ร่วมก่อตั้ง Cursor ก็ออกมายืนยันว่าบริษัทไม่ได้มีนโยบายห้ามล็อกอินหลายเครื่อง พร้อมกับบอกว่าหน้า UI ของ Cursor เองถึงกับมีส่วนที่บอกว่าล็อกอินไว้ที่ไหนบ้างด้วยซ้ำ โดยปัญหาที่ผู้ใช้ถูกเตะออกจากระบบเมื่อล็อกอินหลายเครื่องเกิดจากการอัพเดตความปลอดภัยหลังบ้าน</p>\n<p>ทาง Cursor ระบุว่าหลังจากนี้จะแก้ไขระบบซัพพอร์ตให้แสดงตัวชัดเจนว่าเป็นการตอบกลับจาก AI และหากผู้ใช้ไม่พอใจก็จะคืนเงินให้</p>\n<p>แนวทางการใช้ LLM เพื่อตอบคำถามลูกค้าเป็นแนวทางที่บริษัทจำนวนมากให้ความสนใจ แต่ในกรณีนี้แสดงให้เห็นว่าการใช้งานก็สร้างความเสียหายให้กับธุรกิจได้มาก หากเกิดความผิดพลาด</p>\n<p>ที่มา - <a href=\"https://old.reddit.com/r/cursor/comments/1jyy5am/psa_cursor_now_restricts_logins_to_a_single/\">Reddit: r/cursor</a>, <a href=\"https://news.ycombinator.com/item?id=43683012\">Hacker's News</a></p>\n<p><img alt=\"No Description\" src=\"https://www.blognone.com/sites/default/files/externals/adbef34f9694a3cd3801a81bff5b0272.jpeg\" /></p>\n</div></div></div><div><div>Topics: </div><div><div><a href=\"/topics/cursor\">Cursor</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"260c8bb58aee33def002fa97ca7e5d260af07c18c127e4b942b5d05610c79d48","category":"Thai"}