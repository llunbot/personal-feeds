{"title":"GeForce Now เริ่มให้บริการเล่น Call of Duty ผ่านคลาวด์ มาก่อนคลาวด์ไมโครซอฟท์อีก","link":"https://www.blognone.com/node/137040","date":1701433792000,"content":"<div><div><div><p>NVIDIA ประกาศนำเกม Call of Duty มาให้เล่นบนคลาวด์ GeForce Now เป็นครั้งแรก โดยมาทีเดียว 3 ภาครวดคือ Modern Warfare II, Modern Warfare III และ Warzone</p>\n<p>ประกาศนี้ถือว่าน่าสนใจ เพราะตอนนี้ Activision Blizzard กลายเป็นบริษัทในเครือไมโครซอฟท์เรียบร้อย แต่ไมโครซอฟท์กลับยังไม่นำเกมลง Xbox Cloud Gaming ของตัวเอง และเปิดให้บริการคู่แข่ง (แม้โมเดลธุรกิจไม่เหมือนกันซะทีเดียว) อย่าง GeForce Now ให้บริการก่อน น่าจะเป็นการแสดงให้หน่วยงานกำกับดูแลของประเทศต่างๆ เห็นว่า<a href=\"https://www.blognone.com/node/132720\">ไมโครซอฟท์ปฏิบัติตามสัญญาที่เซ็นกับ NVIDIA ไว้เมื่อต้นปี</a> ว่ายินดีนำเกมของตัวเองให้บริการคู่แข่ง</p>\n<p><a href=\"https://www.blognone.com/node/134587\">หัวหน้าทีม GeForce Now เองเคยขึ้นให้การกับ FTC</a> สนับสนุนให้ไมโครซอฟท์ซื้อกิจการ Activision Blizzard และบอกว่าเขามีความสุขมากที่เซ็นสัญญากับไมโครซอฟท์</p>\n<p><img alt=\"No Description\" src=\"https://www.blognone.com/sites/default/files/externals/485bf32ddb5efa5bb64e97f8323990d2.jpg\" /></p>\n<p>ที่มา - <a href=\"https://blogs.nvidia.com/blog/geforce-now-thursday-call-of-duty/\">NVIDIA</a>, <a href=\"https://www.engadget.com/call-of-duty-games-start-landing-on-nvidia-geforce-now-195040692.html\">Engadget</a></p>\n</div></div></div><div><div>Topics: </div><div><div><a href=\"/topics/geforce-now\">GeForce Now</a></div><div><a href=\"/topics/microsoft\">Microsoft</a></div><div><a href=\"/topics/nvidia\">NVIDIA</a></div><div><a href=\"/topics/call-of-duty\">Call of Duty</a></div><div><a href=\"/topics/activision-blizzard\">Activision Blizzard</a></div><div><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01bcc0849dcf2d80d4357b418b35b0e22b0f5735fab67bf7c52a38ace651ff86","category":"Thai"}