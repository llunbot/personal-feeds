{"title":"Tencent ไตรมาส 1/2025 เติบโตเด่นจากธุรกิจเกม","link":"https://www.blognone.com/node/146424","date":1747357185000,"content":"<span>Tencent ไตรมาส 1/2025 เติบโตเด่นจากธุรกิจเกม</span>\n\n  <div>\n    <div>Body</div>\n              <div><p>Tencent รายงานผลประกอบการของไตรมาสที่ 1 ปี 2025 รายได้รวม 1.80 แสนล้านหยวน เพิ่มขึ้น 13% จากไตรมาสเดียวกันในปีก่อน ซึ่งเป็นการเติบโตสูงในรอบหลายปีของบริษัท และมีกำไรสุทธิตามบัญชี non-IFRS 6.13 หมื่นล้านหยวน เพิ่มขึ้น 22%</p>\n<p>จำนวนผู้ใช้งานบน Weixin และ WeChat รวมกันเพิ่มขึ้น 3% เป็น 1,402 ล้านบัญชี</p>\n<p>Ma Huateng ซีอีโอ Tencent กล่าวว่ารายได้ที่เติบโตอย่างแข็งแกร่ง มาจากการเสริมด้าน AI ให้ทุกบริการไม่ว่าจะเป็นเกมหรือระบบโฆษณา บริษัทยังลงทุนด้าน AI สำหรับโอกาสใหม่เช่นแอป Yuanbao หรือการเสริมความสามารถ AI ใน Weixin ซึ่งรายได้ที่เติบโตนี้จะช่วยชดเชยการลงทุนด้าน AI ที่มากขึ้นได้</p>\n<p>ธุรกิจเกมของ Tencent มีการเติบโตสูงในไตรมาส โดย Honor of Kings และ Peacekeeper Elite ทำให้รายได้ธุรกิจเกมในจีนเติบโต 24% ส่วนต่างประเทศเติบโต 23% จาก Brawl Stars, Clash Royale และ PUBG Mobile</p>\n<p>ที่มา: <a href=\"https://static.www.tencent.com/uploads/2025/05/14/ee0333e84ef3636e45bd394cd0815f08.pdf\">Tencent</a> (pdf)</p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 05/16/2025 - 07:59</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c88e711cd88a9536fd0e34e93a4d7c4b187cb10f7109d132c72bac373fccd32","category":"Thai"}