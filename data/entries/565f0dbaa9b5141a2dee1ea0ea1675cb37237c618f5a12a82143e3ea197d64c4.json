{"title":"[ลือ] Apple สั่งเร่งพัฒนา Smart Display หน้าจอควบคุมอุปกรณ์ในบ้าน กำหนดขาย 2026-2027","link":"https://www.blognone.com/node/141422","date":1723678743000,"content":"<div><div><div><p>ข้อมูลนี้มาจาก Mark Gurman แห่ง Bloomberg คนเดิม เขาอ้างแหล่งข่าวที่เกี่ยวข้องว่าแอปเปิลตอนนี้มีทีมระดับหลายร้อยคน กำลังพัฒนาสินค้าใหม่เป็นหน้าจอคล้าย iPad พร้อมแท่นและแขนกลที่สามารถขยับขึ้นลงหมุนได้ 360 องศา สินค้านี้ถูกระบุถึงมาระยะหนึ่งแล้ว แต่แอปเปิลได้สั่งเพิ่มความสำคัญการพัฒนามากขึ้น</p>\n<p>สินค้านี้เป็นอย่างเดียวกับอุปกรณ์สมาร์ทโฮมควบคุมอุปกรณ์อื่นในบ้าน ซึ่ง Gurman <a href=\"https://www.blognone.com/node/132301\">รายงาน</a>มาตั้งแต่ปีที่แล้ว และ Ming-Chi Kuo นักวิเคราะห์สินค้าใหม่แอปเปิลขาประจำอีกคนก็<a href=\"https://www.blognone.com/node/132967\">ยืนยัน</a>ข้อมูลนี้ ต่อมาข้อมูลระบุว่าอุปกรณ์นี้อาจมา<a href=\"https://www.blognone.com/node/139116\">ในรูปหุ่นยนต์</a>เคลื่อนที่ และยืนยันอีกครั้งว่าแอปเปิลซุ่มพัฒนาสินค้านี้แน่จาก<a href=\"https://www.blognone.com/node/140740\">โค้ดในระบบ</a></p>\n<p>ข้อมูลเพิ่มเติมที่ Gurman รายงานบอกว่า Kevin Lynch รองประธานฝ่ายเทคโนโลยีของแอปเปิล เป็นหัวหน้าทีมดูแลการพัฒนาสินค้านี้ ซึ่งปัจจุบันสินค้าหลักที่เขารับผิดชอบคือ Apple Watch (และ <a href=\"https://www.blognone.com/node/138432\">Apple Car</a>...) คาดว่าจะเริ่มขายในปี 2026-2027 ราคาประมาณ 1,000 ดอลลาร์ อุปกรณ์จะรองรับการสั่งงานด้วย Siri และ Apple Intelligence ใช้ระบบปฏิบัติการ iPadOS ที่ปรับแต่ง</p>\n<p>ที่มา: <a href=\"https://www.bloomberg.com/news/articles/2024-08-14/apple-pushes-ahead-with-tabletop-home-device-in-shift-to-robotics\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/ecc88c729b6b3d0d32e594ec472d017b.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/smart-display\">Smart Display</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"565f0dbaa9b5141a2dee1ea0ea1675cb37237c618f5a12a82143e3ea197d64c4","category":"Thai"}