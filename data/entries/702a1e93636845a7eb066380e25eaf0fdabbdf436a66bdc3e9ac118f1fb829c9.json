{"title":"กูเกิลหยุดซัพพอร์ต Chrome บน Android 7 Nougat หลังซัพพอร์ตมานาน 7 ปี","link":"https://www.blognone.com/node/136534","date":1698894138000,"content":"<div><div><div><p>กูเกิลประกาศหยุดซัพพอร์ต Chrome บน Android เวอร์ชันเก่าคือ 7.0-7.1 Nougat โดยจะเริ่มมีผลใน Chrome 120 ที่จะออกช่วงต้นเดือนธันวาคม 2023</p>\n<p>Android Nougat ออกในปี 2016 และหมดระยะซัพพอร์ตไปนานแล้ว แต่กูเกิลยังซัพพอร์ต Chrome ให้อยู่ ประกาศนี้ทำให้ Android Nougat จะหยุดที่ Chrome 119 เวอร์ชันล่าสุดในปัจจุบัน รวมระยะเวลาแล้วออก Chrome ให้นานประมาณ 7 ปี ผลของการหยุดซัพพอร์ต Chrome สำคัญตรงที่จะกระทบไปยังแอพตัวอื่นๆ ที่เรียกใช้ Chrome ในการเรนเดอร์เว็บเพจด้วย</p>\n<p>Android เวอร์ชันเก่าสุดที่ยังซัพพอร์ตอยู่ในตอนนี้คือ Android 11 ที่ออกในปี 2020</p>\n<p>ที่มา - <a href=\"https://support.google.com/chrome/a/answer/7679408#upChromeBrsrE119\">Google</a> via <a href=\"https://www.androidpolice.com/chrome-120-ending-support-for-android-nougat/\">Android Police</a></p>\n<p><img src=\"https://www.blognone.com/sites/default/files/externals/cb9b6dc1c4bcce1c4a1958b1c9771e5f.png\" /></p>\n</div></div></div><div><div>Topics: </div><div><div><a href=\"/topics/nougat\">Nougat</a></div><div><a href=\"/topics/chrome\">Chrome</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"702a1e93636845a7eb066380e25eaf0fdabbdf436a66bdc3e9ac118f1fb829c9","category":"Thai"}