{"title":"Red Dead Redemption 1 ประกาศออกเวอร์ชันพีซี หลังรอคอยกันมานาน 14 ปี","link":"https://www.blognone.com/node/142457","date":1728396593000,"content":"<div><div><div><p>เกมคาวบอย Red Dead Redemption ภาค 1 ที่วางขายครั้งแรกบน Xbox 360 และ PS3 เมื่อปี 2010 เป็นเกมหนึ่งที่ถูกแฟนๆ เรียกร้องให้ออกเวอร์ชันพีซีกันมายาวนาน จนเลิกตั้งความหวังกันไปนานมากแล้ว (<a href=\"https://www.blognone.com/node/99584\">เกมภาค 2 ออกขายบนคอนโซลในปี 2018</a> และ<a href=\"https://www.blognone.com/node/112368\">ออกเวอร์ชันพีซีตามมาทันทีในปี 2019</a>)</p>\n<p>แต่จู่ๆ Rockstar ก็มามุขไหนไม่รู้ ประกาศออก Red Dead Redemption ภาค 1 พร้อมกับเนื้อเรื่องเสริม Undead Nightmare เวอร์ชันพีซีในวันที่ 29 ตุลาคม 2024</p>\n<p>RDR1 เวอร์ชันพีซีถูกพอร์ตโดยสตูดิโอ Double Eleven ที่รับงาน<a href=\"https://www.blognone.com/node/135165\">พอร์ตเกมเวอร์ชัน PS4, Switch ขายเมื่อปี 2023</a> เกมมีฟีเจอร์ที่เกมพีซีสมัยใหม่พึงมี เช่น รองรับกราฟิก 4K, จอกว้าง Super Ultrawide (32:9), การแสดงภาพแบบ HDR10, NVIDIA DLSS 3.7 และ AMD FSR 3.0 เป็นต้น</p>\n<p>ที่มา - <a href=\"https://www.rockstargames.com/newswire/article/o3314a19koo147/red-dead-redemption-and-undead-nightmare-coming-to-pc-october-29\">Rockstar</a></p>\n<p><img alt=\"No Description\" src=\"https://www.blognone.com/sites/default/files/externals/2b3e035c424ac25d5a71a97236233f98.jpg\" /></p>\n</div></div></div><div><div>Topics: </div><div><div><a href=\"/topics/red-dead-redemption\">Red Dead Redemption</a></div><div><a href=\"/topics/games\">Games</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c15364e5341f0389beb6ea77f244be8340814e3c3e06f2dfd5574d2dc6c5233","category":"Thai"}