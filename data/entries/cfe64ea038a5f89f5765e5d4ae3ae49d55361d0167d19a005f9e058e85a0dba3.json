{"title":"LibreOffice ได้รับความนิยมสูง ยอดดาวน์โหลดเพิ่มขึ้นเรื่อยๆ เกือบแตะ 1 ล้านครั้งต่อสัปดาห์","link":"https://www.blognone.com/node/145126","date":1741322565000,"content":"<div><div><div><p>LibreOffice ซอฟต์แวร์ชุดสำนักงานแบบโอเพนซอร์ส มียอดดาวน์โหลดเพิ่มสูงขึ้นมากในช่วงหลัง ตอนนี้ตัวเลขเพิ่มมาเป็นเกือบ 1 ล้านครั้งต่อสัปดาห์แล้ว</p>\n<p>Mike Saunders รองประธานบอร์ดของ The Document Foundation ผู้ดูแลโครงการ LibreOffice ให้ข้อมูลว่าตอนนี้ฐานผู้ใช้งานน่าจะอยู่ราวๆ 200 ล้านคน, ยอดดาวน์โหลดเพิ่มสูงขึ้นเรื่อยๆ ทุกเวอร์ชัน,​ หากแยกตามระบบปฏิบัติการคือ Windows 85% ตามด้วย macOS และลินุกซ์</p>\n<p>เหตุผลที่ LibreOffice ได้รับความนิยมสูงขึ้น อาจเป็นเพราะผู้ใช้ฝั่งองค์กรเริ่มหาทางเลือกเพื่อลดค่าใช้จ่าย และไมโครซอฟท์เองหันมาเน้นบริการ subscription มากขึ้น ซึ่งหลายองค์กรไม่ต้องการจ่าย</p>\n<p>Saunders ยืนยันว่านโยบายของ LibreOffice ยังเน้นการพัฒนาซอฟต์แวร์บนเดสก์ท็อปเป็นหลักเหมือนเดิม ยังไม่สนใจทำตลาดซอฟต์แวร์บนคลาวด์​ (แม้มี LibreOffice เวอร์ชันคลาวด์)​ ส่วนฟีเจอร์ AI ไม่สนใจทำเลย แต่ก็ไม่ปิดกั้น ถ้ามีหน่วยงานภายนอกสนใจทำก็สามารถทำได้ผ่าน extension อยู่แล้ว</p>\n<p>ที่มา - <a href=\"https://www.computerworld.com/article/3840480/libreoffice-downloads-on-the-rise-as-users-look-to-avoid-subscription-costs.html\">Computerworld</a></p>\n<p><img alt=\"No Description\" src=\"https://www.blognone.com/sites/default/files/externals/bff6c664e475e316818c1d1b7a46179f.png\" /></p>\n<p>ยอดดาวน์โหลด LibreOffice ต่อปี (ตัวเลขปี 2019 อาจคลาดเคลื่อนเพราะโดนยิงตัวนับ) - <a href=\"https://blog.documentfoundation.org/blog/2025/01/30/400-million-downloads-and-counting/\">LibreOffice</a></p>\n</div></div></div><div><div>Topics: </div><div><div><a href=\"/topics/libreoffice\">LibreOffice</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfe64ea038a5f89f5765e5d4ae3ae49d55361d0167d19a005f9e058e85a0dba3","category":"Thai"}