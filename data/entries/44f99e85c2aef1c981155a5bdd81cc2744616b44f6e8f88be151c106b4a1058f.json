{"title":"Google Meet เพิ่มฟีเจอร์สรุปเนื้อหาในห้องประชุมล่าสุดด้วย Gemini สำหรับคนที่เข้าสาย","link":"https://www.blognone.com/node/145762","date":1744205814000,"content":"<div><div><div><p>กูเกิลเพิ่มความสามารถใหม่ให้ Google Meet ของลูกค้า Google Workspace เป็นเครื่องสรุปเนื้อหาสำหรับคนที่เข้าประชุมสาย ให้สามารถติดตามเนื้อหาก่อนหน้านี้ตอนยังไม่เข้าประชุมได้ทัน</p>\n<p>ฟีเจอร์นี้ทำงานด้วยปัญญาประดิษฐ์ Gemini โดยสามารถป้อนคำถามเช่น \"What did I miss?\" เพื่อให้สรุปสิ่งที่พูดคุยไปก่อนหน้านี้ สามารถถามเจาะลงรายละเอียด หรือให้สรุปเป็นหัวข้อทำให้สามารถสนทนาในห้องประชุมต่อได้</p>\n<p>กูเกิลบอกว่าฟีเจอร์นี้จะเริ่มเปิดให้ใช้งานทั่วไปภายในไตรมาสนี้</p>\n<p>ที่มา: <a href=\"https://workspace.google.com/blog/product-announcements/new-AI-drives-business-results\">กูเกิล</a></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/google-workspace\">Google Workspace</a></div><div><a href=\"/topics/gemini\">Gemini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44f99e85c2aef1c981155a5bdd81cc2744616b44f6e8f88be151c106b4a1058f","category":"Thai"}