{"title":"OYO สตาร์ทอัปโรงแรมราคาประหยัดของอินเดีย รับเงินเพิ่มทุนรอบใหม่ ลดมูลค่ากิจการลงกว่า 70%","link":"https://www.blognone.com/node/140435","date":1718625566000,"content":"<div><div><div><p>มีรายงานว่า Oyo สตาร์ทอัปโรงแรมราคาประหยัดของอินเดีย ได้ปิดดีลเพิ่มทุนรอบล่าสุด รับเงินประมาณ 100-125 ล้านดอลลาร์ ที่มูลค่ากิจการ 2,500 ล้านดอลลาร์ ซึ่งลดลงจากที่เคยได้มูลค่าถึง 10,000 ล้านดอลลาร์ ในปี 2019</p>\n<p>ที่ปรึกษาทางการเงินของ Oyo บอกว่า มูลค่าที่ลดลงของ Oyo นั้นสมเหตุสมผลมากขึ้น เพราะลดลงมาจากมูลค่าเดิมราว 70% ขณะเดียวกันธุรกิจก็เริ่มทำกำไรได้แล้ว ตามแผนนั้นคาดว่าจะนำ Oyo เข้าตลาดหุ้นได้ภายใน 18-24 เดือนข้างหน้า</p>\n<p>Oyo เคยเป็นหนึ่งในสตาร์ทอัปมาแรงของอินเดีย มีผู้ลงทุนรายสำคัญทั้ง <a href=\"https://www.blognone.com/node/115010\">SoftBank</a>, <a href=\"https://www.blognone.com/node/108982\">Airbnb</a> และ<a href=\"https://www.blognone.com/node/124356\">ไมโครซอฟท์</a> บริษัทมีแผนไอพีโอเข้าตลาดหุ้นอินเดียตั้งแต่<a href=\"https://www.blognone.com/node/125048\">ปี 2021</a> แต่ถอนแผนการสองครั้งในช่วง 4 ปีที่ผ่านมา</p>\n<p>ที่มา: <a href=\"https://techcrunch.com/2024/06/16/indias-oyo-once-valued-at-10b-finalizes-new-funding-at-2-5b-valuation/\">TechCrunch</a></p>\n<p><img src=\"https://www.blognone.com/sites/default/files/externals/2564e19411746720a6b46ceed43ebb8e.jpg\" /></p>\n</div></div></div><div><div>Topics: </div><div><div><a href=\"/topics/oyo\">OYO</a></div><div><a href=\"/topics/india\">India</a></div><div><a href=\"/topics/startup\">Startup</a></div><div><a href=\"/topics/softbank\">SoftBank</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3c1ab5ea6fb55deae1aea2c8c46475e52c616e7c9d05345cff80d9e1bd7a929","category":"Thai"}