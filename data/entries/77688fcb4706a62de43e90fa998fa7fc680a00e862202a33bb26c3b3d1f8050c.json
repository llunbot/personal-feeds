{"title":"AMD จัดงาน Technology & Innovation Update ใช้ AI ขับเคลื่อนอุตสาหรรมคอมพิวเตอร์ทุกระดับ","link":"https://www.blognone.com/node/138855","date":1711094709000,"content":"<div><div><div><p>AMD จัดงาน Technology &amp; Innovation Update ใช้ AI ขับเคลื่อนอุตสาหรรมคอมพิวเตอร์ทุกระดับ ครอบคลุมตั้งแต่ระบบคลาวด์, องค์กร ไปจนถึงคอมพิวเตอร์พีซี โดย AMD ได้ยกตัวอย่างการใช้งานผลิตภัณฑ์หลายรายการ ประกอบไปด้วย</p>\n<ul>\n<li><a href=\"https://www.blognone.com/node/132138\">AMD Instinct MI300 Series</a> กราฟิกการ์ดด้าน AI ประสิทธิภาพสูง</li>\n<li>ซอฟต์แวร์โอเพนซอร์ส ROCm 6 ที่รองรับ Large Language Models (LLMs)</li>\n<li><a href=\"https://www.blognone.com/node/137122\">Ryzen 8040 Series</a> โปรเซสเซอร์ Laptop มาพร้อมเทคโนโลยี Ryzen AI</li>\n</ul>\n<p><img alt=\"No Description\" src=\"https://www.blognone.com/sites/default/files/externals/bfb70fdab7a1b6fd65fa308331d11c47.png\" /></p>\n<p>Instinct MI300 Series มีตัวอย่างการใช้งานจากทั้ง Microsoft ที่นำไปใช้ในกับเครื่องเวอร์ชวลแมชชีนซีรีส์ Azure ND MI300x v5 สำหรับเวิร์คโหลดงาน AI ด้าน Meta เผยว่ากำลังนำการ์ดดังกล่าวไปใช้ในศูนย์ข้อมูลควบคู่กับ ROCm 6 เพื่อรองรับเวิร์คโหลดการอนุมานผลด้าน AI และให้การยอมรับการปรับแต่งบน ROCm 6 ที่ใช้โมเดล Llama 2 ส่วน Oracle นำมาใช้กับบริการระบบประมวลผลแบบ OCI bare metal compute solution และบริการด้าน generative AI ที่จะเปิดตัวในอนาคต</p>\n<p>ส่วน ROCm 6 เป็นซอฟต์แวร์โอเพนซอร์สเวอร์ชันล่าสุดที่ใช้กับกราฟิกการ์ด AMD Instinct ได้รับการปรับแต่งสำหรับการประมวลผล LLM โดยเฉพาะ และยังรองรับข้อมูลประเภทใหม่ การปรับแต่งกราฟและเคอร์เนลขั้นสูง ไลบรารีและอัลกอริทึมที่ได้รับการปรับแต่งให้ทันสมัย ประสิทธิภาพโดยรวมเมื่อใช้กับ MI300 สร้างข้อความบนโมเดล Llama 2 เร็วขึ้นประมาณ 8 เท่า เมื่อเทียบกับการใช้ ROCm 5 บนกราฟิกการ์ด MI250</p>\n<p><img alt=\"No Description\" src=\"https://www.blognone.com/sites/default/files/externals/43e3665883aaa84b055d01e117b39950.png\" /></p>\n<p>ด้าน Ryzen 8040 Series โปรเซสเซอร์บน Laptop ที่มีประสิทธิภาพการประมวลผลด้าน AI ที่ดีขึ้น และเปิดตัวซอฟต์แวร์ Ryzen AI 1.0 เครื่องมือสำหรับนักพัฒนา ช่วยให้นำโมเดล AI ที่ฝึกอบรมไว้แล้วไปใช้กับแอปพลิเคชันบน Windows เพิ่มความสามารถด้าน AI ได้ และยังได้เผยโฉมโปรเซสเซอร์รุ่นถัดไปในชื่อ Strix Point ซึ่งวางแผนจะเปิดตัวภายในปีนี้ที่จะมาพร้อมกับสถาปัตยกรรม XDNA 2 ที่ประสิทธิภาพการประมวลผล AI เพิ่มขึ้น 3 เท่า เมื่อเทียบกับรุ่นก่อนหน้า</p>\n<p>ภายในงานทาง Microsoft ได้แสดงการใช้งาน Copilot แบบ Preview บน Windows 11 ที่ตอนนี้ฝังอยู่ในทุกโปรแกรมของ Microsoft ไม่ว่าจะเป็นการใช้ Copilot ช่วยทำสไลด์ใน Powerpoint, ช่วยสรุปเนื้อหาจากคลิปในยูทูบใน Microsoft Edge, เปลี่ยน Wallpaper ให้พีซีที่ใช้ และแต่งเพลงที่มีเนื้อหาเกี่ยวกับ Windows, AMD และ Copilot ในสไตล์เพลง Rock and Roll แบบตะวันตก</p>\n<p><img alt=\"No Description\" src=\"https://www.blognone.com/sites/default/files/externals/bdba685f3653637203af375fc6068b10.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/ryzen\">Ryzen</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/windows-11\">Windows 11</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77688fcb4706a62de43e90fa998fa7fc680a00e862202a33bb26c3b3d1f8050c","category":"Thai"}