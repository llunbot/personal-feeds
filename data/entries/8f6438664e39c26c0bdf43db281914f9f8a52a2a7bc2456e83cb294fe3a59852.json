{"title":"OPPO และ OnePlus ประกาศนำ Gemini มาใช้บนโทรศัพท์มือถือ","link":"https://www.blognone.com/node/139256","date":1713338944000,"content":"<div><div><div><p>OPPO และ OnePlus ประกาศจับมือกับ Google นำฟีเจอร์จาก Gemini ของ Google สร้างประสบการณ์การใช้งาน AI บนมือถือให้มีฐานผู้ใช้กว้างขึ้นในงาน Google Cloud Next '24 โดยจะรวมผลิตภัณฑ์ AI บนคลาวด์ของ Google เข้ากับอุปกรณ์มือถือต่าง ๆ ทำให้มีฟีเจอร์ AI เช่น การสรุปบทความข่าว, การจัดระเบียบเนื้อหาเสียงแบบเรียลไทม์ และการสร้างเนื้อหาโซเชียลมีเดีย เหมือน Samsung Galaxy S24 ซีรี่ส์ ซึ่งอาจตีความได้ว่าสัญญา Exclusive ของซัมซุงอาจสิ้นสุดแล้ว</p>\n<p><img alt=\"No Description\" src=\"https://www.blognone.com/sites/default/files/externals/47f3eac5c6742e17e412c1d69fcc4e14.jpeg\" /></p>\n<p>ในปี 2024 OPPO และ OnePlus จะเปิดตัวฟีเจอร์ AI อย่าง OPPO AI Eraser ช่วยให้ผู้ใช้สามารถระบุ และลบวัตถุในภาพได้ โดยเติมพื้นหลังได้โดยแทบไม่มีร่องรอย ปัจจุบัน OPPO AI Eraser สามารถจดจำวัตถุได้มากกว่า 120 หมวดหมู่ อย่างผู้คน สัตว์เลี้ยง โทรศัพท์ ดอกไม้ ต้นไม้ และอาคาร โดย OPPO AI Eraser จะเริ่มเปิดตัวในอุปกรณ์ต่าง ๆ เช่น Reno11 Pro 5G, Reno11 5G, Reno11 F 5G, Find N3 และ Find N3 Flip</p>\n<p><img alt=\"No Description\" src=\"https://www.blognone.com/sites/default/files/externals/b328b53ab283cacd17ea897fcfa56964.jpeg\" /></p>\n<p>OPPO และ OnePlus บอกว่าในอีก 3-5 ปีข้างหน้าจะยังคงพัฒนาฟีเจอร์ใหม่มากกว่า 100 รายการโดยใช้เทคโนโลยี Generative  AI สำหรับผู้ใช้ทั่วโลก และจะยังคงร่วมมือกับพันธมิตรระดับโลกเพื่อสร้างประสบการณ์โทรศัพท์ AI ต่อไป</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/oneplus\">OnePlus</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f6438664e39c26c0bdf43db281914f9f8a52a2a7bc2456e83cb294fe3a59852","category":"Thai"}