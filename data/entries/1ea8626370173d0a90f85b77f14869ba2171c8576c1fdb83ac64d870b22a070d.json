{"title":"Netflix ประกาศทำสารคดีภารกิจ Inspiration4 ของ SpaceX ไปพร้อมๆ กับภารกิจ","link":"https://www.blognone.com/node/124051","date":1628015868000,"content":"<div><div><div><p>Netflix ประกาศสารคดี <em>Countdown: Inspiration4 Mission To Space</em> ติดตามภารกิจ <a href=\"https://www.blognone.com/node/120961\">Inspiration4</a> ที่เป็นภารกิจพลเรือนล้วนขึ้นสู่อวกาศไปกับยาน Dragon โดยตัวสารคดีจะฉายคร่อมไปกับตัวภารกิจที่น่าจะขึ้นสู่อวกาศในวันที่ 15 กันยายนนี้</p>\n<p>สารคดีมีทั้งหมด 5 ตอน สองตอนแรกจะฉายในวันที่ 6 กันยายน และอีกสองตอนจะฉายวันที่ 13 กันยายน ส่วนตอนสุดท้ายจะฉายสิ้นเดือนกันยายนหลังจบภารกิจ และวันที่ 14 กันยายนจะมีอนิเมชั่นเรื่อง <em>A StoryBots Space Adventure</em> ฉายคั่นโดยเป็นอนิเมชั่นสำหรับครอบครัวเล่าเรื่องภารกิจ Inspiration4 ตั้งแต่การทำงานของจรวด และการฝึกของนักบิน</p>\n<p>ภารกิจ Inspiration4 จะขึ้นไปโคจรรอบโลกที่ความสูง 590 กิโลเมตรเป็นเวลา 5 วัน</p>\n<p>Jared Isaacman ซีอีโอของบริษัท Shift4 Payment เป็นผู้ออกค่าใช้จ่ายสำหรับภารกิจนี้โดยไม่เปิดเผยมูลค่า และตอนนี้เขาใช้ภารกิจมาระดมทุนการกุศลให้กับโรงพยาบาลเด็ก St. Jude ตั้งเป้าระดมทุน 200 ล้านดอลลาร์ เริ่มจากตัวเขาเองบริจาค 100 ล้านดอลลาร์</p>\n<p>ที่มา - <a href=\"https://inspiration4.com/press/the-stories-of-the-worlds-first-all-civilian-mission\">Inspiration4</a></p>\n<p><img src=\"https://www.blognone.com/sites/default/files/externals/66a85c662762e20199e625f727f40b6c.jpg\" /></p>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/netflix\">Netflix</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ea8626370173d0a90f85b77f14869ba2171c8576c1fdb83ac64d870b22a070d","category":"Thai"}