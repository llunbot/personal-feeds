{"title":"ชาว Twitter เตรียมโบกมือลาเครื่องหมาย “ติ๊กถูกสีฟ้า” แบบเก่า 1 เม.ย. นี้ ไม่ April Fool’s","link":"https://www.blognone.com/node/133154","date":1679646642000,"content":"<div><div><div><p>หลังจาก Elon Musk ประกาศนโยบาย Twitter Blue พร้อมเปิดเผยว่า<a href=\"https://twitter.com/elonmusk/status/1602407011106361362?s=46&amp;t=rU18nHl265EM0eKPhNrIzQ\">มีแผนจะยกเลิกระบบ “ติ๊กถูกสีฟ้า” แบบเก่า (legacy)</a> ล่าสุดทาง Twitter ได้ประกาศว่าวันที่ 1 เมษายน 2566 จะมีการยุติเครื่องหมายสีฟ้าแบบเดิมออก โดยจะมีการแจ้งเตือนไปยังผู้ใช้ที่มีเครื่องหมายสีฟ้าแบบเก่า</p>\n<p><a href=\"https://www.blognone.com/node/133146?fbclid=IwAR2f2JmiPxA8ApB8aBSGE4gVk6Roo-QGrfW1QUPGuReYyerrHKbsIcS2rfk\">Twitter Blue</a> มีค่าใช้จ่ายอยู่ที่ 8 ดอลลาร์/ต่อเดือน นอกจากเครื่องหมายติ๊กถูกสีฟ้าแล้ว ผู้ใช้ยังสามารถเข้าถึงสิทธิพิเศษอย่าง Bookmark folders, แสดงโฆษณาบนไทม์ไลน์น้อยลง, สร้างทวีตยาวขึ้น, แก้ไขหรือยกเลิกทวีตได้อีกด้วย</p>\n<p>นอกจากนี้ก็ยังมีเครื่องหมายสีอื่นๆ เพื่อระบุรูปแบบของบัญชี เช่น เครื่องหมายติ๊กถูกสีเหลืองใช้กับบัญชีที่เป็นบริษัท, เครื่องหมายติ๊กถูกสีเทา ใช้กับบัญชีของพรรคการเมือง, สำนักข่าว รวมไปถึงป้ายกำกับที่มาในรูปแบบไอคอนที่อยู่บนหน้าโปรไฟล์สื่อบางประเภท อย่าง ไอคอนรูปโพเดียม, ธง หรือโรบอต เพื่อบอกจุดประสงค์การใช้งานของบัญชีนั้นด้วย</p>\n<p>ที่มา: <a href=\"https://techcrunch.com/2023/03/23/twitter-will-kill-legacy-blue-checks-on-april-1/\">techcrunch</a></p>\n<p><img alt=\"alt=&quot;Twitter&quot;\" src=\"https://www.blognone.com/sites/default/files/externals/5e366cfed6bec75221daf2e1cccd1742.jpg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div><div><a href=\"/topics/twitter-blue\">Twitter Blue</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2df167cc4c1e095b8c6443d49eb003146ad9fc213758a36692e1e04b78255dc5","category":"Thai"}