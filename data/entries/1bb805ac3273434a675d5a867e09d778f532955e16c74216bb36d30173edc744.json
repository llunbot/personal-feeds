{"title":"รีวิว Microsoft Surface Pro 11 แล็ปท็อป 2-in-1 ที่ทั้งฮาร์ดแวร์และฟีเจอร์ AI ตอบโจทย์สายโปรดักทีฟครบถ้วน","link":"https://www.blognone.com/node/142192","date":1727255166000,"content":"<div><div><div><p>การทำงานแบบ Hybrid work ทำให้อุปกรณ์ที่ตอบโจทย์หลายจุดประสงค์ เช่น มือถือกึ่งแท็บเล็ตพับได้ แท็บเล็ตขนาดเล็ก หรือแล็ปท็อปจอสัมผัส ได้รับความนิยมมากขึ้น และหนึ่งในอุปกรณ์ที่ไม่พูดถึงไม่ได้เลยก็คือ <strong>แล็ปท็อป 2-in-1</strong> ที่เป็นทั้งแล็ปท็อปและแท็บเล็ตในเครื่องเดียว</p>\n<p>วันนี้ blognone จะพาไปรีวิวในแล็ปท็อป 2-in-1 ตัวดังอย่าง <strong>Microsoft Surface Pro 11</strong> มาดูกันว่าจากการใช้งานจริง อุปกรณ์ตัวนี้จะตอบโจทย์สายโปรดักทีฟได้มากแค่ไหนกัน</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/2e5b636be23ea99b9fce9d71eaefd76d.jpeg\" /></p>\n<h2>Surface Pro 11 แล็ปท็อป 2-in-1 ขุมพลัง AI</h2>\n<p>Microsoft Surface Pro 11 มีให้เลือกสองรุ่น คือ รุ่นที่ใช้ซีพียู Snapdragon X Plus (10 Core) ที่ blognone กำลังรีวิว และรุ่น Snapdragon X Elite (12 Core)</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/b51c24e7656edf7352e4a6705d33a83e.jpeg\" /></p>\n<p>Surface Pro 11 ใช้วัสดุเป็นอลูมิเนียมชุบอโนไดซ์สีดำหรือแพลทินัม กระจกหน้าจอ Corning Gorilla Glass 5 พร้อมบานขาตั้งกางได้ 165 องศา รองรับการใช้งาน Surface Slim Pen รุ่นที่ 2 และคีย์บอร์ดทั้งรุ่น Surface Pro Signature และ Surface Pro Flex</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/185d4891984782122df199216eb372e1.jpeg\" /></p>\n<p>แล็ปท็อป 2-in-1 รุ่นนี้ ใช้ GPU Qualcomm Adreno และ NPU Qualcomm Hexagon ความเร็ว 45 TOPS ให้แรมเริ่มต้นที่ 16GB มาพร้อมจอ PixelSense 13 นิ้วแบบ LCD ในรุ่น Snapdragon X Plus และ OLED สำหรับรุ่น Snapdragon X Elite รองรับ Dolby Vision IQ</p>\n<p>ในด้านการเชื่อมต่อ Surface Pro 11 ให้พอร์ต USB-C มา 2 จุด พร้อมรองรับ Wi-Fi 7 และ Bluetooth 5.4</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/cdcd4c0ea9580169ad7696a3a215035c.jpeg\" /></p>\n<h2>โดดเด่นที่การพกพา</h2>\n<p>จากการทดลองพกพาแล็ปท็อปเครื่องนี้ไปทำงานหลาย ๆ ที่ ทั้งบ้าน ออฟฟิศ ร้านกาแฟ หรือต่างจังหวัด หนึ่งในเรื่องที่ถือว่า Microsoft Surface Pro 11 สอบผ่านคือขนาด น้ำหนัก และการพกพา เพราะตัวเครื่องมีขนาดกะทัดรัดที่ 287 x 209 x 9.3 มิลลิเมตร แถมยังมีน้ำหนักแค่ 895 กรัม</p>\n<p>ตัวคีย์บอร์ด Surface Pro Signature ที่บางเฉียบเป็นอีกหนึ่งเหตุผลที่ทำให้พกพาคอมเครื่องนี้ไปไหนมาไหนสะดวก ส่วนสายชาร์จก็มีขนาดกะทัดรัดและมีน้ำหนักแค่ 40 กรัม ก็เป็นอีกปัจจัยสำคัญ</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/abcb5c3bdcf42cd07ee2c09dc88c9f76.jpeg\" /></p>\n<p>ด้วยผิวสัมผัสคีย์บอร์ดที่คล้ายหนังกลับและตัวเครื่องแบบด้าน ทำให้การหยิบจับตัวเครื่องค่อนข้างทำได้มั่นใจ แต่หนึ่งในจุดสังเกตคือบานขาตั้งที่ทำให้การวางเครื่องเพื่อทำงานบนโต๊ะกินพื้นที่หลังเครื่องเพิ่มเติมเล็กน้อยและอาจมีโคลงเคลงถ้าพื้นผิวที่ตั้งไม่เรียบพอ</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/1f5412eebf81a12ae884eb4c63b40303.jpeg\" /></p>\n<h2>จอแสดงผลที่ตอบโจทย์การทำงานจริง</h2>\n<p>หน้าจอของ Microsoft Surface Pro 11 มาในความละเอียด 2880 x 1920 อัตราการรีเฟรช 120 Hz ซึ่งสัดส่วน 3:2 เหมาะกับการทำงานเพราะทำให้ได้พื้นที่แนวตั้งสำหรับการอ่านเอกสารเพิ่มขึ้น</p>\n<p>นอกจากนี้ จากที่ได้ลองใช้งานเราพบว่าหน้าจอตอบสนองต่อการสัมผัสได้ดี มีความลื่นไหลติดนิ้ว แต่ถ้าพูดถึงการใช้ Surface Slim Pen (ปากกา) ก็ยังมีจุดสังเกตเล็กน้อย เนื่องจากการเขียนหรือแตะหน้าจอจะรู้สึกว่าสัมผัสค่อนข้างแข็งกระด้าง ไม่นุ่มนวลเหมือนการใช้ปากกาในแท็บเล็ตบางรุ่น เช่น Galaxy Tab ของทางฝั่ง Samsung</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/a86756970ffd46ce2f5881d845893987.jpeg\" /></p>\n<h2>ออกแบบมาดี ใช้งานได้ครบในเครื่องเดียว</h2>\n<p>จากการใช้ Surface Pro 11 สำหรับพิมพ์งาน เราพบว่าคาแรกเตอร์ของคีย์บอร์ดจะมีความทุ้มและลึกกว่าคีย์บอร์ดของ MacBook ตรงนี้ก็เป็นเรื่องของความชอบแต่ละคน แต่อาจมีอาการยวบของแผงคีย์บอร์ดอยู่ เพราะคีย์บอร์ดจะยกตัวให้ชันขึ้นเมื่อต่อกับจอเพื่อให้วางฝ่ามือพิมพ์ได้สะดวก</p>\n<p>ทัชแพดของ Surface Pro 11 ตอบสนองได้ดีในระดับเดียวกับจอสัมผัส คือลื่นไหลติดมือเช่นกัน แต่ก็มีจุดสังเกตคือจังหวะการกดคลิกค่อนข้างลึก เสียงดัง และเด้งกลับแรงเกินไปหน่อย เมื่อเทียบกับ MacBook ที่มีความนวลกว่า</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/2334d8712d6abe28be99424079705edc.jpeg\" /></p>\n<p>ระยะห่างขององค์ประกอบต่าง ๆ ทั้งทัชแพด คีย์บอร์ด และจอ ถือว่าออกแบบมาได้ดี จากการใช้งานโดยการพิมพ์งานไปด้วยใช้ทัชแพดและปากกาไปด้วย ก็ทำออกมาได้ไม่เคอะเขิน วางระยะออกมาได้สมดุล ผู้ใช้สามารถใช้ทัชแพด คีย์บอร์ด และจอสัมผัสได้พร้อม ๆ กันโดยไม่ต้องเอื้อมไกลเกินไปหรืออยู่ในท่าทางที่ไม่สะดวกสบาย แถมองศาการยกตัวของแผ่นคีย์บอร์ดก็ช่วยเสริมให้การเอื้อมไปสัมผัสสะดวกขึ้นไปอีก</p>\n<p>นอกจากนี้ Surface Pen ที่ออกแบบมาในทรงแบน ทำให้สามารถหนีบไว้ระหว่างนิ้วมือได้ง่าย ไม่หลุดมือแม้ขณะพิมพ์งาน เรามองว่าองค์ประกอบทั้งหมดนี้ทำให้ผู้ใช้พกพาคอมไปใช้ที่ไหนก็ได้โดยไม่ต้องพะวงถึงอุปกรณ์เสริมมากนักเพราะทุกอย่างจบในตัว</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/5947dbf4ab778c9d119c1d0a53fbd5a5.jpeg\" /></p>\n<h2>Surface Pro 11 เมื่อไร้คีย์บอร์ด</h2>\n<p>การใช้งานแบบแท็บเล็ตมีความรวดเร็วและการตอบสนองค่อนข้างดีจากพื้นฐานของความเป็นแล็ปท็อป</p>\n<p>แต่มีข้อสังเกตใหญ่ ๆ คือมีน้ำหนักค่อนข้างเยอะ กดทับอุ้งมือเมื่อถือใช้งานไปนาน ๆ อีกทั้งยังรองรับแอปพลิเคชันไม่เยอะเท่าแท็บเล็ตอื่น ๆ ตัวอย่างใหญ่ ๆ คือ ยังไม่มีแอป Youtube ให้ใช้ เวลาจะใช้งานทำให้ต้องใช้งานผ่านเบราว์เซอร์เป็นหลัก</p>\n<p>พูดง่าย ๆ คือถ้าอยากได้เรื่องของอรรถประโยชน์หลากหลาย ทำงานก็ได้ ใช้เพื่อความบันเทิงก็ดี การใช้งานแท็บเล็ตแล้วต่อคีย์บอร์ดยังตอบโจทย์กว่า แต่ถ้าอยากเน้นความเป็นแล็ปท็อป Microsoft Surface Pro 11 ให้เราเรื่องนี้ได้มากกว่า เพราะพูดได้ว่ายังไม่มีกลิ่นอายความเป็นแท็บเล็ต</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/4efa8ebbab7fa0bd402c04e949bbfcc8.jpeg\" /></p>\n<p>แต่จุดที่เป็นทีเด็ดของอุปกรณ์ตัวนี้คือการถอดคีย์บอร์ดออกแล้วนำตัวเครื่องไปต่อกับมอนิเตอร์ผ่าน USB-C ข้อดีคือการลดพื้นที่ที่ใช้บนโต๊ะลง เหมาะกับทั้งการใช้งานในบ้านที่พื้นที่จำกัด ตลอดจนการพกพาไปใช้งานที่ออฟฟิศที่มีจอมอนิเตอร์ให้ใช้</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/f9544f308c7272f606c322f9a6c153a2.jpeg\" /></p>\n<h2>ฟีเจอร์ AI ที่ได้ใช้งานจริง</h2>\n<p>จุดที่ Microsoft พยายามขายรอบนี้สำหรับซีรีส์ Microsoft Surface คือการเป็น Copilot+ PC ที่มีฟีเจอร์ AI ให้ได้ใช้งาน ไม่ว่าจะเป็น Cocreator หรือ Image Creator แต่ฟีเจอร์ AI ที่เป็นประโยชน์ในการทำงานพื้นฐาน ๆ ก็มีมาให้ใช้หลาย ๆ ตัวในแล็ปท็อป 2-in-1 รุ่นนี้ ไม่ว่าจะเป็น</p>\n<ul>\n<li>Portrait light adjusts ช่วยปรับแสงเมื่อใช้งานกล้อง</li>\n<li>Voice focus โฟกัสเสียงพูด ลดเสียงพื้นหลังที่จะเข้าไปในไมค์</li>\n<li>Eye contact: ปรับให้ตามองกล้องขณะประชุม</li>\n</ul>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/061724c16e519c24d3c43c64171f9523.jpeg\" /></p>\n<p>นอกจากนี้ Surface Pro 11 ยังมาพร้อมปุ่ม Copilot สามารถเรียกใช้งาน AI ได้ทันทีอีกด้วย ฟีเจอร์ AI เหล่านี้ตอบโจทย์การทำงานในสไตล์ Hybrid Work ที่ต้องมีการประชุมออนไลน์หลากหลายรูปแบบทั้ง Virtual Standup Meeting ไปจนถึง Online Townhall</p>\n<h2>สรุป: Microsoft Surface Pro 11 คู่ใจคนทำงานในยุค Hybrid work</h2>\n<p>สรุปแล้ว Microsoft Surface Pro 11 เป็นหนึ่งในตัวเลือกที่น่าสนใจที่ทำได้ดีในตลาดแล็ปท็อป 2-in-1 เพราะออกแบบตัวเครื่องออกมาได้ดีในหลากหลายแง่มุม คือพกพาสะดวก เป็นมิตรต่อการใช้งานจริง และยังมีฟีเจอร์ AI หลายอย่าง ตอบโจทย์โลกการทำงานแบบไฮบริด แต่สำหรับคนที่คาดหวังว่าอยากจะได้แล็ปท็อป 2-in-1 ที่ใช้งานเป็นแท็บเล็ตได้ก็อาจจะต้องพิจารณาอีกทีเพราะตัวตนของอุปกรณ์ตัวนี้เอนไปทางแล็ปท็อปเยอะกว่ามาก</p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/59dd67c9ff9b2772504852a0c74d47fb.jpeg\" /></p>\n<p>Surface Pro 11 มีให้เลือก 5 รุ่นย่อย เปิดตัวมาในราคาดังนี้</p>\n<ul>\n<li>Snapdragon X Plus, RAM 16GB, SSD 256GB ราคา 40,900 บาท</li>\n<li>Snapdragon X Plus, RAM 16GB, SSD 512 ราคา 48,900 บาท</li>\n<li>Snapdragon X Elite, RAM 16GB, SSD 512GB จอ OLED ราคา 59,900 บาท</li>\n<li>Snapdragon X Elite, RAM 16GB, SSD 1TB, หน้าจอ OLED ราคา 67,900 บาท</li>\n<li>Snapdragon X Elite, RAM 32GB, SSD 2TB, หน้าจอ OLED ราคา 89,900 บาท</li>\n</ul>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/2178dfedf7fa567be558073a64810a4e.jpeg\" /></p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/5d3a4b2f0ef3565b73b717ded57215df.jpeg\" /></p>\n<p><img alt=\"alt=&quot;Microsoft Surface Pro 11&quot;\" src=\"https://www.blognone.com/sites/default/files/externals/b1ea3d14aa43d7f5cf27ba5583d35846.jpeg\" /></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/laptop\">Laptop</a></div><div><a href=\"/topics/review\">Review</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bb805ac3273434a675d5a867e09d778f532955e16c74216bb36d30173edc744","category":"Thai"}