{"title":"พลาดหรือตั้งใจ แอปเปิลปล่อย ScummVM ขึ้น App Store เปิดทางเล่นเกมเก่า","link":"https://www.blognone.com/node/137432","date":1703958973000,"content":"<div><div><div><p>แอปเปิลปล่อยแอป ScummVM รันไทม์สำหรับเกมผจญภัยยุคเก่าขึ้น App Store ทั้งที่ก่อนหน้านี้แอปเปิลมีแนวทาง<a href=\"https://www.blognone.com/node/46526\">ห้ามอีมูเลเตอร์ทั้งหลายส่งแอปขึ้น App Store มาโดยตลอด</a></p>\n<p>ScummVM เป็นการจำลองการทำงานของซอฟต์แวร์ SCUMM (Script Creation Utility for Maniac Mansion) เอนจินที่บริษัท LucasArts ใช้สร้างเกมในยุคช่วง 1990 โดยเกมแรกคือ Maniac Mansion ที่ออกปี 1987 เป็นที่มาของชื่อเอนจิน</p>\n<p>ผู้สนใจสามารถใช้ ScummVM ได้ทั้งบน iPhone, iPad, และ Mac Apple Silicon โดยตัวแอปนั้นไม่มีไฟล์เกมในตัวเองแต่ต้องไปหาโหลดแยกต่างหาก หลายเกมอาจจะยังมีขายแบบถูกลิขสิทธิ์อยู่ใน <a href=\"https://www.gog.com/en\">Gog.com</a></p>\n<p>ที่มา - <a href=\"https://apps.apple.com/us/app/scummvm/id6446184412?platform=iphone\">App Store: ScummVM</a></p>\n<p><img alt=\"No Description\" src=\"https://www.blognone.com/sites/default/files/externals/f9fae64ccfaf5faa786c4d1d1e448fda.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/games\">Games</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3efdcf9b07df45bac62a52d22f83c5ecbc6f9fbd51a5cc19a655a4675cb6f4cd","category":"Thai"}