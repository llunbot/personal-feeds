{"title":"Pinterest ไตรมาส 1/2023 ผู้ใช้งานเพิ่มเป็น 463 ล้านบัญชี - ประกาศพาร์ตเนอร์กับ Amazon Ads","link":"https://www.blognone.com/node/133597","date":1682641335000,"content":"<div><div><div><p>Pinterest รายงานผลประกอบการของไตรมาสที่ 1 ปี 2023 รายได้รวมเติบโต 5% จากช่วงเดียวกันในปีก่อนเป็น 603 ล้านดอลลาร์ และขาดทุนตามบัญชี GAAP 209 ล้านดอลลาร์ โดยมีจำนวนผู้ใช้งานทั่วโลกเป็นประจำทุกเดือน (MAUs) เพิ่มขึ้น 7% เป็น 463 ล้านดอลลาร์</p>\n<p>Bill Ready ซีอีโอ Pinterest กล่าวว่าการเติบโตที่ผ่านมา เป็นผลจากการปรับปรุงระบบแสดงเนื้อหาของผู้ใช้งาน ระบบการซื้อสินค้า และผลตอบรับที่แข็งแกร่งจากผู้ลงโฆษณา</p>\n<p>Pinterest ยังประกาศขยายธุรกิจโฆษณา โดยร่วมมือกับพาร์ตเนอร์ภายนอก ซึ่งรายแรกคือ Amazon เพื่อเชื่อมต่อระบบโฆษณาและการซื้อสินค้าระหว่าง Pinterest กับ Amazon โดยระบุว่าความร่วมมือนี้เป็นแบบระยะยาวหลายไตรมาส คาดว่าจะเริ่มต้นได้ภายในปีนี้</p>\n<p>ที่มา: Pinterest <a href=\"https://newsroom.pinterest.com/en/post/pinterest-announces-partnership-with-amazon-to-bring-third-party-ad-demand-to-the-platform\">[1]</a>, <a href=\"https://investor.pinterestinc.com/press-releases/press-releases-details/2023/Pinterest-Announces-First-Quarter-2023-Results/default.aspx\">[2]</a></p>\n<p><img alt=\"No Description\" src=\"https://www.blognone.com/sites/default/files/externals/69c0b51a28f9e0a480861ed0b5298dbf.png\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/financial-report\">Financial Report</a></div><div><a href=\"/topics/amazon\">Amazon</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6dcf13fc771dd1fcb116b9086c95a638899e1f7691869196d92b71a1071dce19","category":"Thai"}