{"title":"IBM นำ Generative AI มาใช้ในเทนนิส Wimbledon ตัดไฮไลท์พร้อมเสียงบรรยายอัตโนมัติ","link":"https://www.blognone.com/node/134497","date":1687480202000,"content":"<div><div><div><p>ไอบีเอ็มประกาศนำเทคโนโลยี Generative AI หรือ AI สร้างเนื้อหาอัตโนมัติจาก IBM watsonx มาใช้กับการแข่งขันเทนนิสวิมเบิลดัน ในการสร้างวิดีโอไฮไลท์การแข่งขันแต่ละแมตช์พร้อมเสียงพากย์ ซึ่งถือเป็นครั้งแรกในการแข่งขันเทนนิส</p>\n<p>ในวิดีโอไฮไลท์ซึ่งสามารถรับชมได้ผ่านแอป Wimbledon หรือทางเว็บไซต์ wimbledon.com จะมีเสียงบรรยายในช่วงสำคัญของการแข่งขัน พร้อมกับตัวหนังสือคำบรรยาย ซึ่งผู้ชมสามารถเลือกปิด-เปิดส่วนนี้ได้ ทั้งนี้ส่วนไฮไลท์ที่สร้างด้วย AI จะเป็นส่วนเสริมเข้ามา โดยไฮไลท์แบบเดิมที่ใช้คนบรรยายของ Show Courts จะยังมีอยู่เหมือนเดิม</p>\n<p>ไอบีเอ็มบอกว่าการเทรน AI ให้ตัดต่อไฮไลท์กีฬาเทนนิสได้นั้น จำเป็นต้องร่วมมือกับผู้เชี่ยวชาญจาก All England Club ให้เข้าใจคำศัพท์เฉพาะของเทนนิส และสร้างโมเดลเรียนรู้ขึ้นจากส่วนนี้ด้วย ทำให้ได้คลิปที่มีเนื้อหาและข้อมูลถูกต้องน่าสนใจ</p>\n<p>ในปีนี้ไอบีเอ็มยังสร้าง IBM AI Draw Analysis เครื่องมือจัดสถิติด้วย AI เพื่อคำนวณโอกาสที่นักเทนนิสแต่ละคนจะมีโอกาสเข้าสู่รอบชิงชนะเลิศ โดยใช้ปัจจัยต่าง ๆ รวมทั้งโอกาสพลิกล็อกด้วย ซึ่งน่าจะทำให้แฟนกีฬาได้เห็นข้อมูลน่าสนใจเพิ่มจากการจัดด้วยสถิติแบบเดิม</p>\n<p>เทนนิสวิมเบิลดันปีนี้จะแข่งขันระหว่างวันที่ 3-16 กรกฎาคม 2023</p>\n<p>ที่มา: <a href=\"https://www.prnewswire.com/news-releases/ibm-brings-generative-ai-commentary-and-ai-draw-analysis-to-the-wimbledon-digital-experience-301856210.html\">ไอบีเอ็ม</a></p>\n<p><img alt=\"No Description\" src=\"https://www.blognone.com/sites/default/files/externals/c546552a2c1ade2bab767e5deb04f692.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/08f96c6ff8d04d5df6051eb6ae1605c6.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/wimbledon\">Wimbledon</a></div><div><a href=\"/topics/sport\">Sport</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/watson\">Watson</a></div><div><a href=\"/topics/tennis\">Tennis</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1faf77dfb8a43a65461eedd9a31801f49305ea3f77beea36c1dc469fc7fc71af","category":"Thai"}