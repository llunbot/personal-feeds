{"title":"[ลือ] Google Pixel 9 มาพร้อม Android 14 เพราะ 15 เสร็จไม่ทัน, ได้อัพเกรด OS รวม 8 รุ่น","link":"https://www.blognone.com/node/141196","date":1722514600000,"content":"<div><div><div><p>มีประเด็นน่าสนใจของ<a href=\"https://www.blognone.com/node/140965\">การเปิดตัวมือถือซีรีส์ Google Pixel 9 ในวันที่ 13 สิงหาคม</a> ซึ่งเร็วผิดวิสัยของกูเกิล ที่ปกติจัดงานเปิดตัว Pixel ในเดือนตุลาคมของทุกปี พร้อมกับการออก Android รุ่นเสถียรเวอร์ชันใหม่ในช่วงไล่เลี่ยกัน</p>\n<p>การที่ Pixel 9 เปิดตัวเร็วขึ้นสองเดือน แต่ตารางการออก Android 15 ยังเหมือนเดิม (ล่าสุดคือ Beta 4) ทำให้เกิดคำถามขึ้นว่าแล้ว Pixel 9 จะใช้ Android เวอร์ชันไหนกันแน่ เพราะที่ผ่านมา Pixel คือมือถือรุ่นแรกที่ได้ใช้ Android รุ่นเสถียรตัวใหม่ล่าสุด</p>\n<p>เว็บไซต์ Android Police คาดเดาว่า Pixel 9 จะมาพร้อม Android 14 แล้วค่อยได้อัพเดตเป็น Android 15 ในช่วงหลังจากนั้นไม่นาน เมื่อบวกกับ<a href=\"https://www.blognone.com/node/136075\">นโยบายของกูเกิลที่จะอัพเกรดระบบปฏิบัติการให้ Pixel จำนวน 7 รุ่นในระยะเวลาซัพพอร์ตนาน 7 ปี</a> น่าจะแปลว่า Pixel 9 จะเป็นมือถือตัวแรกที่ได้อัพเกรดระบบปฏิบัติการเป็น 8 รุ่นเลยก็ว่าได้ (แม้ระยะเวลาการอัพเดตรวมยังเป็น 7 ปีเท่าเดิม ไปจบที่ปี 2031)</p>\n<p>ถึงแม้ในระยะหลังๆ รอบการอัพเกรดระบบปฏิบัติการ Android อาจไม่สำคัญเท่าในอดีต เพราะกูเกิลแบ่งส่วนฟีเจอร์ไปอัพเดตแยกนอกรอบระบบปฏิบัติการหลัก และแบ่งบางส่วนไปอัพเดตผ่าน Google Play Services/Store แทน แต่การการันตีว่าจะได้อัพเกรดระบบปฏิบัติการไปนานๆ ย่อมเป็นผลดีกับผู้บริโภค และบีบให้ผู้ผลิตสมาร์ทโฟน Android รายอื่น ต้องขยับตัวตามบ้าง</p>\n<p>ที่มา - <a href=\"https://www.androidpolice.com/google-pixel-9-android-22/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/6a769f374560d0f8b793aba44253acb9.jpeg\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/android-14\">Android 14</a></div><div><a href=\"/topics/android-15\">Android 15</a></div><div><a href=\"/topics/google\">Google</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47ac1713bf1852b72238522d3d4ef7d1578398e2b6fec1529c34be61ce488456","category":"Thai"}