{"title":"Android Studio เพิ่มฟีเจอร์ Journeys บรรยายสิ่งที่ต้องทดสอบให้ Gemini ทำแทน","link":"https://www.blognone.com/node/146563","date":1747923673000,"content":"<span>Android Studio เพิ่มฟีเจอร์ Journeys บรรยายสิ่งที่ต้องทดสอบให้ Gemini ทำแทน</span>\n\n  <div>\n    <div>Body</div>\n              <div><p>กูเกิลมีฟีเจอร์ <a href=\"https://www.blognone.com/node/139531\">Gemini ใน Android Studio</a> ช่วยนักพัฒนาเขียนโค้ดมาตั้งแต่ปี 2024</p>\n<p>ปีนี้กูเกิลโชว์ฟีเจอร์การใช้ Gemini เป็น AI agent ช่วยงานนักพัฒนาซอฟต์แวร์ 2 เรื่อง</p>\n<ul>\n<li><strong>Journeys</strong> การเขียนชุดทดสอบแอพด้วยภาษาธรรมชาติ เราบรรยายข้อความสั่งให้ Gemini \"เปิดแอพ คลิกไอคอนรูปดาว เลือกภาพที่มีดอกไม้ในโฟลเดอร์ กดอัพโหลด\" แบบนี้ได้เลย ไม่ต้องใช้คำสั่ง test ที่ซับซ้อน หรือระบุตำแหน่งปุ่มตายตัว ต่อให้แอพเปลี่ยนโฉมหน้าไปบ้าง Gemini ยังใช้ Journeys อันเดิมทดสอบได้</li>\n<li><strong>Version Upgrade Agent</strong> ทำงานตามชื่อคือ อัพเกรดเวอร์ชันของไลบรารีต่างๆ ที่เรียกใช้ในซอร์สโค้ด (และหวังว่าควรต้องทำงานได้เหมือนเดิม) ซึ่งเป็นงานที่ต้องทำกันบ่อยๆ และเป็นงานที่ไม่สนุกนัก ตรงนี้ agent เข้ามาช่วยทำแทนได้เลย</li>\n</ul>\n<p>ฟีเจอร์ Journeys เริ่มใช้แล้วใน Android Studio Narwhal Feature Drop (2025.2.1) สถานะยังเป็น canary channel ส่วน Version Upgrade Agent ยังอยู่ในกระบวนการทดสอบ</p>\n<p>ที่มา - <a href=\"https://android-developers.googleblog.com/2025/05/16-things-to-know-for-android-developers-google-io-2025.html\">Android Developers</a>, <a href=\"https://android-developers.googleblog.com/2025/05/google-io-2025-whats-new-in-android-development-tools.html\">Android Developers</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 22/05/2025 - 21:21</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd2d2e194ac05c28bf54894b3ce5262d082a919c297d999faf72ad6ea02633b2","category":"Thai"}