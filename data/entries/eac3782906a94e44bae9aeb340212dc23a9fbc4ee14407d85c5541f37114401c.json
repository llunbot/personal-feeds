{"title":"[Strategy Analytics] ตลาดสมาร์ทวอทช์ ไตรมาส 2/2021 กลับมาเติบโตในระดับช่วงก่อนมีโควิดแล้ว","link":"https://www.blognone.com/node/124472","date":1630122761000,"content":"<div><div><div><p>บริษัทวิจัยตลาด Strategy Analytics รายงานภาพรวมตลาดสมาร์ทวอทช์ของไตรมาสที่ 2 ปี 2021 ประเด็นสำคัญคือภาพรวมตลาดเติบโต 47% จากปี 2020 มีจำนวนส่งมอบ 18.1 ล้านชิ้น ซึ่งเป็นอัตราการเติบโตสูงนับตั้งแต่ปี 2018 ทำให้กลับมาอยู่ในระดับเดียวกับช่วงก่อนโควิด 19</p>\n<p>แอปเปิลยังครองส่วนแบ่งตลาดเป็นอันดับ 1 ที่ประมาณ 52% ยอดขายหลักมาจาก Apple Watch Series 6 ส่วนซัมซุงอยู่ในอันดับ 2 ที่ 11.0% และอันดับ 3 คือ Garmin ที่ 8.3%</p>\n<p>Neil Mawston นักวิเคราะห์จาก Strategy Analytics ให้ความเห็นว่าทิศทางตลาดสมาร์ทวอทช์น่าจะร้อนแรงในไตรมาส 4 ของปี เนื่องจากผู้ผลิตรายใหญ่ต่างออกรุ่นใหม่มาทั้ง Galaxy Watch 4 และ Apple Watch Series 7 ส่วนผู้ผลิตจากจีนอย่าง Xiaomi และ OPPO ก็มีรุ่นที่ทำราคาถูกกว่า และขายแพ็คเกจพ่วงกับผู้ให้บริการเครือข่ายในประเทศ</p>\n<p>ที่มา: <a href=\"https://news.strategyanalytics.com/press-releases/press-release-details/2021/Strategy-Analytics-Global-Smartwatch-Shipments-Leap-47-Percent-to-Pre-Pandemic-Growth-Levels-in-Q2-2021/default.aspx\">Strategy Analytics</a></p>\n<p><img src=\"https://www.blognone.com/sites/default/files/externals/dc5b005f6d2cb6febd4618501f6b4f30.jpg\" /></p>\n</div></div></div><div><div>Topics: </div><div><div><a href=\"/topics/strategy-analytics\">Strategy Analytics</a></div><div><a href=\"/topics/apple-watch\">Apple Watch</a></div><div><a href=\"/topics/smartwatch\">Smartwatch</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eac3782906a94e44bae9aeb340212dc23a9fbc4ee14407d85c5541f37114401c","category":"Thai"}