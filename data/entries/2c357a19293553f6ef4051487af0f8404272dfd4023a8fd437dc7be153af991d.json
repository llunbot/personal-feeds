{"title":"Pandas ไลบรารีประมวลข้อมูลออกเวอร์ชั่น 2.0","link":"https://www.blognone.com/node/133336","date":1680852475000,"content":"<div><div><div><p>Pandas ไลบรารีสำหรับการประมวลข้อมูลตารางยอดนิยมในภาษา Python ออกเวอร์ชั่น 2.0 แม้ว่าการทำงานโดยทั่วไปจะเหมือนเดิมแทบทุกประการ แต่ก็มีความเปลี่ยนแปลงเล็กๆ น้อยๆ ที่ทำให้โค้ดเดิมอาจจะทำงานกับเวอร์ชั่นใหม่ไม่ได้</p>\n<p>ในแง่การใช้งาน ส่วนสำคัญคือระบบแพ็กเกจที่มีการจัดชุดไลบรารีที่เกี่ยวข้องมาให้เป็นชุดๆ เช่น <code>pandas[performance]</code> จะติดตั้งไลบรารีเพิ่มเติมเกี่ยวกับการเร่งความเร็ว หรือ <code>pandas[excel]</code> ก็จะติดตั้งไลบรารีที่เกี่ยวกับการอ่านเขียนไฟล์ Excel มาให้ สำหรับด้านประสิทธิภาพ ระบบ copy-on-write จะ copy จริงต่อเมื่อมีการแก้ไขค่าเท่านั้น หากยังไม่ได้แก้ไขก็จะเป็น view อ้างอิงไปที่ข้อมูลเดิม</p>\n<p>Pandas นั้นออกเวอร์ชั่น 1.0 เมื่อปี 2020 ที่ผ่านมา สำหรับการตัด major version รอบนี้ก็มีการปิดฟังก์ชั่นที่เคยประกาศ deprecated ไว้แล้วจำนวนมาก ดังนั้นหากโค้ดใครพัฒนามานานแล้วอาจจะต้องระวังก่อนอัพเกรด</p>\n<p>ที่มา - <a href=\"https://pandas.pydata.org/docs/dev/whatsnew/v2.0.0.html\">Pydata</a></p>\n<p><img alt=\"No Description\" src=\"https://www.blognone.com/sites/default/files/externals/9b92c34b8a8201a4c3f4148c74c4e0a8.png\" /></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/data-science\">Data Science</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c357a19293553f6ef4051487af0f8404272dfd4023a8fd437dc7be153af991d","category":"Thai"}