{"title":"อนาคตของสตูดิโอเกมเครือ NetEase นอกจีนเริ่มไม่ชัดเจน หลังบริษัทเริ่มปิดสตูดิโอ-ปลดคน","link":"https://www.blognone.com/node/144864","date":1740285224000,"content":"<div><div><div><p>ชะตากรรมของสตูดิโอเกมนอกจีนในเครือ NetEase เริ่มไม่ชัดเจน หลัง<a href=\"https://www.blognone.com/node/144851\">บริษัทปรับยุทธศาสตร์ใหม่ เริ่มทยอยปิดสตูดิโอนอกจีนเพื่อลดค่าใช้จ่าย</a> โดยมี<a href=\"https://www.blognone.com/node/144775\">ทีม Marvel Rivals ในสหรัฐอเมริกา</a> และสตูดิโออีก 3 แห่งคือ <a href=\"https://www.blognone.com/node/141739\">Ouka ในญี่ปุ่น</a> (<a href=\"https://www.blognone.com/node/137159\">ทำเกม Visions of Mana</a>, Worlds Untold ในแคนาดา (ก่อตั้งโดยอดีตทีม Mass Effect) และ Jar of Sparks ในสหรัฐอเมริกา โดนปลดคนไปบ้างแล้ว</p>\n<p>แต่นอกจากนั้น NetEase ยังเป็นเจ้าของสตูดิโอเกมดังๆ อีกหลายแห่ง เช่น</p>\n<ul>\n<li>Grasshopper Manufacture ในญี่ปุ่น (ซื้อปี 2021) สตูดิโอของ<a href=\"https://www.blognone.com/node/135897\">ผู้กำกับเกมอินดี้ Suda51</a> ผู้สร้างเกม No More Heroes</li>\n<li>Nagoshi Studio ในญี่ปุ่น (ก่อตั้งปี 2022 ภายใต้ NetEase) สตูดิโอของ Toshihiro Nagoshi ผู้สร้างซีรีส์ Yakuza ที่ลาออกจาก Sega ในปี 2021 แต่ยังไม่มีผลงานออกมา</li>\n<li>Quantic Dream ในฝรั่งเศส (<a href=\"https://www.blognone.com/node/130134\">ซื้อปี 2022</a>) เจ้าของผลงาน Detroit: Become Human และ<a href=\"https://www.blognone.com/node/126244\">กำลังทำ Star Wars Eclipse</a></li>\n<li>SkyBox Labs ในแคนาดา (ซือปี 2023) เจ้าของเกม Stela และช่วยไมโครซอฟท์ทำ Halo Infinite</li>\n<li>BulletFarm ในอเมริกา (ก่อตั้งปี 2024 ภายใต้ NetEase) สตูดิโอของ David Vonderhaar ทีม Call of Duty</li>\n<li><a href=\"https://www.blognone.com/node/127225\">Rebel Woleves ในโปแลนด์</a> (มีหุ้นบางส่วน) สตูดิโอของอดีตทีมงาน The Witcher</li>\n<li>Behaviour Interactive ในแคนาดา (มีหุ้นบางส่วน) ทำเกม Dead by Daylight และ <a href=\"https://www.blognone.com/node/129712\">Meet Your Maker </a></li>\n</ul>\n<p>ตอนนี้ยังไม่มีความชัดเจนจาก NetEase ว่าจะเอายังไงต่อกับสตูดิโอเหล่านี้ (เช่น ปิดทั้งหมด ปิดบางแห่ง ลดพนักงานลง) แต่ท่าทีของ NetEase ในช่วงหลังๆ น่าจะสร้างความกังวลให้กับพนักงานในสตูดิโอเหล่านี้เป็นอย่างมาก</p>\n<p>ที่มา - <a href=\"https://www.bloomberg.com/news/articles/2025-02-21/netease-s-billionaire-ceo-slashes-jobs-and-games-in-profit-push\">Bloomberg</a>, <a href=\"https://wccftech.com/netease-ceo-reportedly-cutting-funding-for-a-dozen-games-wont-support-marketing-for-nagoshis-and-other-japanese-made-games/\">Wccftech</a>, <a href=\"https://kotaku.com/yakuza-toshihiro-nagoshi-suda51-netease-studios-1851765924\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/bc9475be5bc96d3aa0dda2781d305af5.jpeg\" /></p>\n</div></div></div><div><div>Topics: </div><div><div><a href=\"/topics/netease\">NetEase</a></div><div><a href=\"/topics/games\">Games</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"289dbc0052333032b571eaba4cdf347ddcdc4e967fd9cd2f7459b251999f9510","category":"Thai"}