{"title":"JR East และบริษัทรถไฟในโตเกียว จะเลิกใช้ตั๋วรายเที่ยวแบบแม่เหล็ก มาใช้คิวอาร์โค้ดแทนในปี 2026","link":"https://www.blognone.com/node/140027","date":1716992006000,"content":"<div><div><div><p>ผู้ให้บริการเดินรถไฟโดยสารในพื้นที่โตเกียวและเมืองใกล้เคียง ในประเทศญี่ปุ่น ประกาศแผนเปลี่ยนจากตั๋วรถไฟรายครั้งแบบแม่เหล็ก มาใช้คิวอาร์โค้ดแทน โดยคาดว่าจะเริ่มต้นการเปลี่ยนผ่านระบบตั๋วรถไฟนี้ได้ในปีการเงิน 2026 เป็นต้นไป</p>\n<p>บริษัทผู้ให้บริการรถไฟโดยสารในโตเกียว 8 แห่ง ซึ่งรวมทั้ง East Japan Railway หรือ JR East ที่เป็นผู้ให้บริการรายใหญ่ ให้เหตุผลของการเลิกใช้บัตรเที่ยวเดียวแบบแม่เหล็ก เนื่องจากปริมาณการใช้งานลดลงมาก จาก 35% ของการเดินทางทั้งหมดในปี 2007 ปัจจุบันอยู่ที่ประมาณ 5-10% เท่านั้น เนื่องจากมีการใช้บัตรเติมเงิน IC กันมากขึ้น</p>\n<p>รูปแบบการใช้งานคิวอาร์โค้ดนั้น มีทั้งการพิมพ์ลงกระดาษ และสร้างคิวอาร์โค้ดบนสมาร์ทโฟน แล้วใช้ตัวอ่านที่ติดตั้งตรงประตูเข้า-ออกสถานี</p>\n<p>กลุ่มบริษัทรถไฟยังให้เหตุผลด้านสิ่งแวดล้อมในการเปลี่ยนจากบัตรโดยสารแบบแม่เหล็ก เนื่องจากมีความยุ่งยากในการรีไซเคิลมากอีกด้วย</p>\n<p>ที่มา: <a href=\"https://www3.nhk.or.jp/nhkworld/en/news/20240529_22/\">NHK World</a> ภาพจาก <a href=\"https://youtu.be/X5DYizxj1QE\">JR East</a></p>\n<p><img alt=\"No Description\" src=\"https://www.blognone.com/sites/default/files/externals/53b8acdee6f93c6e93a0fec1faa98a39.png\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/transportation\">Transportation</a></div><div><a href=\"/topics/qr-code\">QR Code</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cca88569487ad78efc4457070fe0a9aacffa544e1eef067d517cdfe20db05d1d","category":"Thai"}