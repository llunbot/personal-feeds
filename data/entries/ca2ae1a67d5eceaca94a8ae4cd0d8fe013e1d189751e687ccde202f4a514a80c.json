{"title":"Microsoft เพิ่มโมเดล R1 ของ DeepSeek ให้ใช้งานแล้วผ่าน Azure AI และ GitHub ส่วน Copilot+ PC เร็ว ๆ นี้","link":"https://www.blognone.com/node/144402","date":1738199247000,"content":"<div><div><div><p>ไมโครซอฟท์ประกาศเพิ่มโมเดลปัญญาประดิษฐ์ R1 ของ DeepSeek ให้เลือกใช้งานผ่านแพลตฟอร์ม Azure AI Foundry และบน GitHub ตั้งแต่วันนี้เป็นต้นไป ซึ่งปัจจุบันแพลตฟอร์มมีโมเดลปัญญาประดิษฐ์ให้เลือกใช้งานมากกว่า 1,800 โมเดล</p>\n<p>Asha Sharma รองประธานฝ่ายแพลตฟอร์ม AI ของไมโครซอฟท์บอกว่า จุดเด่นสำคัญของ R1 คือความเร็ว นักพัฒนาสามารถนำโมเดลนี้มาใช้กับเวิร์กโฟลว์ที่ต้องการ แล้วทดสอบเทียบกับโมเดลอื่นที่ใช้งานอยู่ได้ ส่วนความเสี่ยงด้านอื่นนั้น ไมโครซอฟท์ได้ประเมินการทำงานที่ครอบคลุม เพื่อลดความเสี่ยงแล้ว</p>\n<p>ไมโครซอฟท์ยังมีแผนนำ DeepSeek R1 ให้เลือกรันโลคอลบนคอมพิวเตอร์ที่เป็น Copilot+ PC ได้เร็ว ๆ นี้</p>\n<p>ที่มา: <a href=\"https://azure.microsoft.com/en-us/blog/deepseek-r1-is-now-available-on-azure-ai-foundry-and-github/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/aaf633172c244665f873fa18f5c8f7ac.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/deepseek\">DeepSeek</a></div><div><a href=\"/topics/microsoft-azure\">Microsoft Azure</a></div><div><a href=\"/topics/github\">GitHub</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca2ae1a67d5eceaca94a8ae4cd0d8fe013e1d189751e687ccde202f4a514a80c","category":"Thai"}