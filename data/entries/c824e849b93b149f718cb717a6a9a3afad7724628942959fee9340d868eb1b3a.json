{"title":"Slack เพิ่มฟีเจอร์ Clips โพสต์วิดีโอสั้นไม่เกิน 3 นาที อัพเดตเพื่อนร่วมงาน","link":"https://www.blognone.com/node/124864","date":1632233815000,"content":"<div><div><div><p>Slack ประกาศฟีเจอร์ใหม่ชื่อ Clips เป็นการโพสต์วิดีโอจากกล้อง คลิปเสียง หรืออัดภาพหน้าจอ รวมไม่เกิน 3 นาที ลงในห้องแชทเพื่อให้เพื่อนร่วมงานรับชม</p>\n<p>Slack บอกว่าฟีเจอร์ Clips ถูกออกแบบมาเพื่อแก้ปัญหาการทำงานจากระยะไกล ที่หาเวลาพร้อมมาประชุมกันได้ยาก ถ้ามีอะไรที่อัดคลิปแทนได้ย่อมง่ายกว่า เพื่อนร่วมงานสามารถหาเวลาที่สะดวกมารับชมได้ภายหลัง</p>\n<p>คลิปที่โพสต์ผ่าน Clips สามารถรับชมที่จังหวะช้าหรือเร็วกว่าปกติได้, คลิปจะถูก transcribe ถอดเป็นข้อความให้อัตโนมัติ อำนวยความสะดวกให้คนที่ไม่อยากเปิดเสียงด้วย</p>\n<p>ฟีเจอร์ Clips จะทยอยเปิดให้ใช้งานช่วงปลายปีนี้ เฉพาะกลุ่มลูกค้าแบบเสียเงินเท่านั้น</p>\n<p><img src=\"https://www.blognone.com/sites/default/files/externals/02aacde800c39f4ef4074bf381ed1f0e.png\" /></p>\n<p><img src=\"https://www.blognone.com/sites/default/files/externals/41102eb8ab75f8aa1c8bf5662c8f73b4.png\" /></p>\n<p>นอกจากนี้ Slack ยังเปิดตัวบริการ GovSlack สำหรับลูกค้าหน่วยงานภาครัฐ จุดต่างจาก Slack Enterprise คือจะรันในคลาวด์ที่ภาครัฐรับรอง และผ่านมาตรฐานด้านความปลอดภัย-การตรวจสอบต่างๆ ของรัฐบาลสหรัฐด้วย</p>\n<p>ที่มา - <a href=\"https://slack.com/intl/en-th/help/articles/4406235165587-Record-audio-and-video-clips-in-Slack\">Slack</a>, <a href=\"https://slack.com/intl/en-th/blog/news/slack-innovations-unveiled-dreamforce\">Slack</a></p>\n</div></div></div><div><div>Topics: </div><div><div><a href=\"/topics/slack\">Slack</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c824e849b93b149f718cb717a6a9a3afad7724628942959fee9340d868eb1b3a","category":"Thai"}