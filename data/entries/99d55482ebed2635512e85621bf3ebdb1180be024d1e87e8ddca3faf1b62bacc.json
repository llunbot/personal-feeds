{"title":"Everbridge ซอฟต์แวร์บริหารจัดการเมื่อเกิดเหตุวิกฤต ขายกิจการให้ Thoma Bravo 1.5 พันล้านดอลลาร์","link":"https://www.blognone.com/node/138050","date":1707141708000,"content":"<div><div><div><p>Everbridge บริษัทซอฟต์แวร์บริหารจัดการเมื่อเกิดเหตุการณ์วิกฤต (Critical Event Management - CEM) ประกาศบรรลุข้อตกลงเพื่อขายกิจการให้กับ Thoma Bravo บริษัทด้านการลงทุนที่เน้นลงทุนในธุรกิจซอฟต์แวร์ ด้วยมูลค่า 1,500 ล้านดอลลาร์ โดยดีลนี้จ่ายเป็นเงินสดทั้งหมด เพื่อนำบริษัทออกจากตลาดหุ้นต่อไป</p>\n<p>Everbridge หรือชื่อเดิม 3N Global ก่อตั้งขึ้นในปี 2002 หลังจากเหตุการณ์ 9/11 ในสหรัฐฯ ที่มีความต้องการซอฟต์แวร์สำหรับบริหารจัดการ เมื่อเกิดเหตุการณ์ฉุกเฉินหรือวิกฤตโดยเฉพาะ ทั้งการแจ้งเตือนกลุ่ม, การจัดการไอที, การจัดการด้านการเดินทาง ตลอดจนบริหารความเสี่ยงต่าง ๆ ในขณะเวลานั้น ปัจจุบันบริษัทมีลูกค้าองค์กรมากกว่า 6,500 แห่ง</p>\n<p>David Henshall ประธานบอร์ดของ Everbridge กล่าวว่าการตัดสินใจนี้จะสร้างผลประโยชน์สูงสุดกับผู้ถือหุ้น หลังจากบริษัทได้ประเมินทางเลือกหลายทางในช่วงที่ผ่านมา</p>\n<p>ที่มา: <a href=\"https://www.businesswire.com/news/home/20240205999767/en/Everbridge-Enters-into-Definitive-Agreement-to-Be-Acquired-by-Thoma-Bravo-for-1.5-Billion\">Everbridge</a></p>\n<p><img alt=\"No Description\" src=\"https://www.blognone.com/sites/default/files/externals/b66ae43e5cf596920e4afda7250f00f6.jpeg\" /></p>\n</div></div></div><div><div>Topics: </div><div><div><a href=\"/topics/acquisition\">Acquisition</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99d55482ebed2635512e85621bf3ebdb1180be024d1e87e8ddca3faf1b62bacc","category":"Thai"}