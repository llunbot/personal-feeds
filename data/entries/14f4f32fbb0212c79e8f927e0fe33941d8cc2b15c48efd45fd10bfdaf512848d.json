{"title":"NVIDIA จับมือ MediaTek นำเทคโนโลยี G-Sync ฝังในชิปมอนิเตอร์ กดราคาจอให้ถูกลง","link":"https://www.blognone.com/node/141642","date":1724685631000,"content":"<div><div><div><p><a href=\"https://www.blognone.com/node/50008\">NVIDIA เปิดตัวเทคโนโลยีจอภาพ G-Sync มาตั้งแต่ปี 2013</a> เพื่อแก้ปัญหาภาพฉีกขาด (screen tearing) โดยใช้วิธีผูกโยงอัตรารีเฟรชของจอภาพเข้ากับเฟรมเรตของเกม อย่างไรก็ตาม ปัญหาของ G-Sync คือจำเป็นต้องเพิ่มโมดูลฮาร์ดแวร์เฉพาะในจอภาพด้วย ทำให้ต้นทุนของจอสูงขึ้น เราจึงไม่ค่อยเห็นจอ G-Sync วางขายมากนัก ในขณะที่<a href=\"https://www.blognone.com/node/107396\">คู่แข่ง AMD ออกเทคโนโลยี FreeSync ที่ไม่เสียค่าใช้งาน-ไม่ต้องมีฮาร์ดแวร์เฉพาะ จึงได้รับความนิยมแพร่หลายกว่า</a></p>\n<p>ล่าสุด NVIDIA ประกาศจับมือกับ MediaTek นำเทคโนโลยี G-Sync เข้าไปฝังในชิปสเกลหน้าจอ (scaler) ของ MediaTek ทำให้ไม่จำเป็นต้องมีฮาร์ดแวร์โมดูล G-Sync แยกอีกต่อไป ซึ่ง NVIDIA บอกว่าแนวทางนี้จะช่วยให้ขยายฐาน G-Sync ไปยังเหล่าเกมเมอร์ได้กว้างขวางขึ้น</p>\n<p>จอภาพรุ่นใหม่ที่ใช้ชิปของ MediaTek ที่ประกาศชื่อแล้วคือ ASUS ROG Swift 360Hz PG27AQNR, Acer Predator XB273U F5, AOC AGON PRO AG276QSG2 โดยทุกรุ่นมีความละเอียด 2560×1440, อัตรารีเฟรช 360Hz และรองรับ HDR สินค้าจะเปิดตัวอย่างเป็นทางการพร้อมประกาศราคาภายในปีนี้</p>\n<p>ที่มา - <a href=\"https://blogs.nvidia.com/blog/mediatek-g-sync-displays/\">NVIDIA</a>, <a href=\"https://arstechnica.com/gaming/2024/08/nvidia-is-ditching-dedicated-g-sync-modules-to-push-back-against-freesyncs-ubiquity/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/f0588f0bbb47f4c9a787bdccc9da60f7.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/mediatek\">MediaTek</a></div><div><a href=\"/topics/display\">Display</a></div><div><a href=\"/topics/monitor\">Monitor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14f4f32fbb0212c79e8f927e0fe33941d8cc2b15c48efd45fd10bfdaf512848d","category":"Thai"}