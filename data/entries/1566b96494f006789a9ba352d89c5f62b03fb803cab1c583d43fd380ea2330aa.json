{"title":"โซนี่ซื้อ Firewalk Studios บริษัทเกมของอดีตทีม Destiny ที่กำลังสร้างเกมมัลติเพลเยอร์","link":"https://www.blognone.com/node/133507","date":1682041527000,"content":"<div><div><div><p>Sony Interactive Entertainment ประกาศซื้อกิจการ Firewalk Studios สตูดิโอเกมสัญชาติอเมริกัน เข้ามาเป็นส่วนหนึ่งของ PlayStation Studios (นับเป็นสตูดิโอลำดับที่ 20)</p>\n<p>Firewalk Studios เป็นสตูดิโอใหม่ที่ก่อตั้งเมื่อปี 2018 และยังไม่เคยมีผลงานเกมออกมาเลย บริษัทกำลังพัฒนาเกมมัลติเพลเยอร์ระดับ AAA โดยมีสัญญาจัดจำหน่ายกับโซนี่เมื่อปี 2021 เกมยังไม่ทันเปิดตัวก็โดนโซนี่ซื้อกิจการมาก่อนแล้ว</p>\n<p>ทีมผู้ก่อตั้ง Firewalk คือ Tony Hsu และ Ryan Ellis ต่างเคยทำงานกับเกม Destiny มาก่อน โดย Hsu เคยอยู่กับ Activision ช่วงที่เป็นผู้จัดจำหน่ายเกม Destiny (<a href=\"https://www.blognone.com/node/107493\">ก่อนแยกทางกับ Bungie ในปี 2019</a>) และ Ellis เคยทำงานเป็นหัวหน้าฝ่ายครีเอทีฟของ Bungie โดยตรงก่อนออกมาเปิด Firewalk</p>\n<p>ทิศทางของโซนี่เองก็ประกาศชัดว่าต้องการทำเกม live service ที่เป็นอนาคตของวงการเกม สัญญาณที่ชัดที่สุดคือ<a href=\"https://www.blognone.com/node/126946\">การซื้อ Bungie ในปี 2022</a> และ<a href=\"https://www.blognone.com/node/127795\">การซื้อสตูดิโอ Haven ของ Jade Raymond ที่ทำเกมมัลติเพลเยอร์เช่นกัน</a></p>\n<p>ที่มา - <a href=\"https://blog.playstation.com/2023/04/20/welcoming-firewalk-studios-to-the-playstation-studios-family/\">PlayStation Blog</a>, <a href=\"https://www.eurogamer.net/playstation-acquires-firewalk-studios-as-it-continues-work-on-triple-a-multiplayer-exclusive\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/3f5d649feb263d55a0ac746526580e0b.jpg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/acquisition\">Acquisition</a></div><div><a href=\"/topics/destiny\">Destiny</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1566b96494f006789a9ba352d89c5f62b03fb803cab1c583d43fd380ea2330aa","category":"Thai"}