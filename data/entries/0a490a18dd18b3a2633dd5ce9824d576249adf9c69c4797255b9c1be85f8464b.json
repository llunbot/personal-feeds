{"title":"เผย Apple ย้ายมาเจรจาทั้ง ByteDance และ Tencent เพื่อนำโมเดล AI มาใช้กับ Apple Intelligence ในจีน","link":"https://www.blognone.com/node/143748","date":1734619311000,"content":"<div><div><div><p>Reuters รายงานโดยอ้างแหล่งข่าวที่เกี่ยวข้องว่าแอปเปิลยังเดินหน้าเจรจาหาพาร์ตเนอร์ เพื่อให้บริการปัญญาประดิษฐ์ Apple Intelligence สำหรับผู้ใช้งานในจีน โดยสองบริษัทที่ถูกระบุชื่อคือ Tencent และ ByteDance เพื่อนำโมเดลของสองบริษัทมาเชื่อมต่อใช้งานแทน ChatGPT ของ OpenAI ที่ถูกบล็อกในจีน</p>\n<p>ByteDance บริษัทแม่ของ TikTok มีโมเดล AI ที่ให้บริการในจีนชื่อ Doubao ส่วน Tencent มีโมเดล AI ชื่อ Hunyuan</p>\n<p>ก่อนหน้านี้มีข่าวว่าแอปเปิลเจรจากับ Baidu เพื่อนำโมเดล Ernie มาใช้งาน ซึ่งแนวทางที่แอปเปิลได้รับคำแนะนำ คือการ<a href=\"https://www.blognone.com/node/143354\">หาพาร์ตเนอร์บริษัทในจีน</a>ที่ได้รับอนุญาตให้เผยแพร่โมเดล AI แล้ว จะง่ายกว่าพยายามพัฒนาโมเดลขึ้นเอง อย่างไรก็ตามสำหรับ Baidu ใน<a href=\"https://www.blognone.com/node/143495\">รายงานล่าสุด</a>นั้นบอกว่า Baidu ต้องการเก็บข้อมูลผู้ใช้งานเพื่อปรับปรุงโมเดล แต่แอปเปิลไม่ต้องการให้ทำแบบนั้นเพราะกระทบความเป็นส่วนตัว จึงทำให้แผนงานของสองบริษัทนี้มีอุปสรรค</p>\n<p>ที่มา: <a href=\"https://www.reuters.com/technology/artificial-intelligence/apple-talks-with-tencent-bytedance-roll-out-ai-features-china-sources-say-2024-12-19/\">Reuters</a></p>\n<p><img src=\"https://www.blognone.com/sites/default/files/externals/ba162e1444fc5545e484b8680d184438.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/rumors\">Rumors</a></div><div><a href=\"/topics/china\">China</a></div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/bytedance\">ByteDance</a></div><div><a href=\"/topics/tencent\">Tencent</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a490a18dd18b3a2633dd5ce9824d576249adf9c69c4797255b9c1be85f8464b","category":"Thai"}