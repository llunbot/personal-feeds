{"title":"Mmhmm สตาร์ทอัปเทคโนโลยีประชุมออนไลน์โดยผู้ก่อตั้ง Evernote เปลี่ยนชื่อใหม่ สะกดง่ายขึ้นเป็น Airtime","link":"https://www.blognone.com/node/146078","date":1745652313000,"content":"<div><div><div><p>เมื่อปี 2021 Phil Libin ผู้ก่อตั้ง Evernote <a href=\"https://www.blognone.com/node/123612\">เปิดตัวสตาร์ทอัปใหม่ชื่อแปลก Mmhmm</a> ที่เป็นเทคโนโลยีสำหรับการประชุมออนไลน์ผ่านวิดีโอ ให้สามารถแทรกสไลด์นำเสนอเป็นฉากหลังซ้อนได้อย่างกลมกลืนเหมือนดูรายการข่าว โดยมองว่าการประชุมออนไลน์ผ่านวิดีโอจะเป็นเรื่องปกติมากขึ้น สิ่งเหล่านี้ช่วยเสริมคุณภาพการประชุมได้</p>\n<p>มาในปี 2025 Mmhmm ประกาศรีแบรนด์ในชื่อใหม่ว่า <strong>Airtime</strong> โดยผลิตภัณฑ์ยังคงเกี่ยวข้องกับวิดีโอสำหรับการประชุมเหมือนเดิม</p>\n<p>Airtime มีสองเครื่องมือได้แก่ Airtime Creator ซึ่งเป็นแอป Mmhmm เดิม สำหรับแทรกสไลด์นำเสนอเป็นฉากหลังในขณะประชุมออนไลน์ หรือใช้สำหรับการบันทึกวิดีโอนำเสนอ และ Airtime Camera ที่เป็นแอปใหม่ ใช้เป็นกล้องสำหรับการประชุมผ่านโปรแกรมต่าง ๆ ช่วยให้ภาพที่ออกไปน่าสนใจมากขึ้น หรือใช้สำหรับแบรนด์ที่ต้องการควบคุมโทนในการประชุมออนไลน์</p>\n<p>Airtime เป็นบริการแบบ Subscription คิดราคา 10 ดอลลาร์ต่อเดือน เมื่อสมัครแบบรายปี หรือ 12 ดอลลาร์ต่อเดือนเมื่อจ่ายรายเดือน</p>\n<p>Libin บอกว่าการรีแบรนด์นี้อย่างน้อยน่าจะช่วยให้ทุกคนสะกดชื่อบริษัทได้ถูกต้อง ไม่ต้องบอกทีละตัวอักษรแล้ว</p>\n<p>ที่มา: <a href=\"https://www.airtimetools.com/blog/mmhmm-becomes-airtime\">Airtime</a> ผ่าน <a href=\"https://techcrunch.com/2025/04/24/evernote-founders-video-startup-mmhmm-becomes-airtime-launches-new-products/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/34b59222141a74f781576598432895bc.jpeg\" /></p>\n</div></div></div><div><div>Topics: </div><div><div><a href=\"/topics/airtime\">Airtime</a></div><div><a href=\"/topics/mmhmm\">Mmhmm</a></div><div><a href=\"/topics/communications\">Communications</a></div><div><a href=\"/topics/startup\">Startup</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c89969e57cb42325b716d4a38b9811119ed7fbd6a166511ec45f2b44d176706e","category":"Thai"}