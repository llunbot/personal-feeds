{"title":"Phil Spencer บอกชัด ๆ ไม่เคยมีแผนนำ Game Pass ไปลง PlayStation หรือ Nintendo","link":"https://www.blognone.com/node/137048","date":1701476695000,"content":"<div><div><div><p>Phil Spencer ซีอีโอ Microsoft Gaming ให้สัมภาษณ์กับ <a href=\"https://www.windowscentral.com/gaming/phil-spencer-jez-corden-xbox-interview-2023\">Windows Central</a> โดยเนื้อหาช่วงหนึ่งเขาถูกถามเรื่องที่ซีเอฟโอ Tim Stuart <a href=\"https://www.blognone.com/node/137016\">ไปพูดในงาน Wells Fargo TMT Summit</a> ว่าไมโครซอฟท์ต้องการนำเกมไปลงทุกหน้าจอที่เล่นเกมได้ เลยมีคนเดาว่าหมายถึง PlayStation และ Nintendo ด้วย</p>\n<p>Spencer ตอบอย่างชัดเจนว่า \"ผมขอเริ่มต้นด้วยการพูดว่า เราไม่มีแผนนำ Game Pass ไปลง PlayStation หรือ Nintendo เรื่องนี้ไม่มีอยู่ในแผนเลย\"</p>\n<p>เขายังตอบประเด็นว่าตอนนี้ไมโครซอฟท์โฟกัส Game Pass มากขึ้น และลดความสำคัญการทำฮาร์ดแวร์ Xbox หรือไม่ โดยบอกว่าไมโครซอฟท์ยังคงโฟกัสให้ประสบการณ์ที่ดีสำหรับคนซื้อ Xbox เพราะเราต้องทำให้ทุกคนที่ซื้อ Xbox รู้สึกคุ้มค่าที่จ่ายเงินไปด้วยแน่นอน</p>\n<p>ที่มา: <a href=\"https://www.ign.com/articles/phil-spencer-denies-plans-to-bring-xbox-game-pass-to-playstation-and-nintendo\">IGN</a></p>\n<p><img src=\"https://www.blognone.com/sites/default/files/externals/0baa21619ac831c970ee70e58fd13dad.jpg\" /></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/microsoft\">Microsoft</a></div><div><a href=\"/topics/playstation\">PlayStation</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/phil-spencer\">Phil Spencer</a></div><div><a href=\"/topics/xbox\">Xbox</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b0f68b75dac768a3743295e2f835fa524479432d5914a808e242f9923850d81","category":"Thai"}