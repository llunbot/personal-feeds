{"title":"Limited Edition! แผ่นเกม Final Fantasy VII Rebirth สกรีนแผ่นสลับกันเป็นทั้งแผ่นไทย และแผ่นญี่ปุ่น","link":"https://www.blognone.com/node/138469","date":1709205410000,"content":"<div><div><div><p>Square Enix ประกาศถึงความผิดพลาดทางการผลิตของแผ่นเกม Final Fantasy VII Rebirth ที่วางจำหน่ายอย่างเป็นทางการในวันนี้ว่าตัวแผ่นสกรีนแผ่นสลับกันระหว่าง Play Disc และ Data Disc ความผิดพลาดนี้มีผลทั้งแผ่นเกมเวอร์ชันญี่ปุ่น และเอเชียที่วางจำหน่ายในไทย ทำให้การใส่แผ่นเพื่อลงเกม จะเป็นแผ่น Play Disc สีดำ และใช้แผ่น Data Disc สีขาวเพื่อเล่นแทน</p>\n<p>ตัวเกม Final Fantasy VII Rebirth มีความจุ 145GB โดยประมาณซึ่งเกินความจุของแผ่น Blu-ray Ultra Disc ที่รองรับความจุสูงสุด 100GB ส่งผลให้ตัวเกมแบบแผ่นจำเป็นต้องมี 2 แผ่น</p>\n<p><img alt=\"No Description\" src=\"https://www.blognone.com/sites/default/files/externals/feeee46a37c980e3f0d12cae2270368a.jpeg\" /></p>\n<p>ก่อนหน้านี้ไม่นานเพิ่งเกิด<a href=\"https://www.blognone.com/node/137993\">ความผิดพลาด</a>กับเกม Persona 3 Reload ไปที่ตัวเกมแผ่นระบุว่าเกมเป็นภาษาอังกฤษ แต่ในเกมกลับเป็นภาษาจีน ซึ่งตอนนั้น Sega เปิดให้ลงทะเบียนเพื่อให้ผู้เล่นได้เกมเวอร์ชันภาษาอังกฤษแบบดิจิทัล และจะส่งแผ่นเวอร์ชันที่ถูกต้องให้ภายหลัง</p>\n<p>แต่กรณีของ FFVII Rebirth ทาง Square Enix อาจไม่ต้องชดเชยอะไรเพราะภาษาในเกมยังตรงกับที่ระบุไว้ตามหน้ากล่อง</p>\n<p>ที่มา - <a href=\"https://www.square-enix.com/asia/newsportal/en/topics/ffvii-rebirth/post09.html?\">Square Enix</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa14054113942000848317dba7075351ff938779385f13989d8e7241709c9cbc","category":"Thai"}