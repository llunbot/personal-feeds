{"title":"OBS โวย Fedora ทำ Flatpak แล้วปัญหาเยอะสร้างปัญหาต้นทาง สั่งเปลี่ยนชื่อ","link":"https://www.blognone.com/node/144698","date":1739592656000,"content":"<div><div><div><p>OBS โครงการซอฟต์แวร์สตรีมมิ่งแบบโอเพนซอร์สยอดนิยมแสดงความไม่พอใจกับโครงการ Fedora ที่นำซอฟต์แวร์ไปแพ็กเกจเป็น Flatpak แต่แพ็กเกจกลับมีปัญหาและผู้ใช้กลับไปรายงานที่โครงการ OBS เอง</p>\n<p>Flatpak เป็นความพยายามแพ็กเกจแอปพลิเคชั่นลินุกซ์ให้ทำงานได้ทุกดิสโทรโดยในแพ็กเกจจะขนเอาไลบรารีต่างๆ ที่จำเป็นไปด้วย โดยที่จริงแล้ว OBS ก็มี Flatpak ของตัวเอง อย่างไรก็ตามในโครงการ Fedora นำ OBS มาแพ็กเกจเองอีกที โดยในเวอร์ชั่นของ Fedora นั้้นมีการอัพเกรดไลบรารี Qt ไปด้วยทำให้ให้เกิดบั๊ก</p>\n<p>Joel Bethke นักพัฒนา OBS รายงานปัญหานี้มาตั้งแต่สามสัปดาห์ก่อนแต่ทาง Fedora ก็ไม่มีการตอบกลับ จนเขาแสดงความไม่พอใจและยื่นคำขาดว่าถ้ายังเผยแพร่แพ็กเกจต่อก็ให้เปลี่ยนชื่อซอฟต์แวร์ไป ไม่เช่นนั้นจะใช้มาตรการทางกฎหมาย</p>\n<p>ทางฝั่ง Fedora นั้นไม่มีการตอบกลับมากนัก แต่คืนที่ผ่านมาก็ประกาศว่าแพ็กเกจ obs-studio จะเข้าสู่สถานะ end-of-life และขอให้ผู้ใช้อย่ารายงานปัญหากลับต้นทาง</p>\n<p>ที่มา - <a href=\"https://gitlab.com/fedora/sigs/flatpak/fedora-flatpaks/-/issues/39#note_2344970813\">Fedora Flatpak</a></p>\n<p><img alt=\"No Description\" src=\"https://www.blognone.com/sites/default/files/externals/8feaa111c4797f1524d3ebc358a55707.png\" /></p>\n</div></div></div><div><div>Topics: </div><div><div><a href=\"/topics/obs-studio\">OBS Studio</a></div><div><a href=\"/topics/fedora\">Fedora</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d111d913f742752eea8a41bc9b92ef03f82ebc7d8d29e5b4bb4de95725fa758b","category":"Thai"}