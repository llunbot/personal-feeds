{"title":"จะเปลี่ยนชื่อเรียกกันไหม? Twitter เปลี่ยนระบบหลักทั้งหมดมาอยู่บนโดเมน X.com แล้ว","link":"https://www.blognone.com/node/139810","date":1715941924000,"content":"<div><div><div><p>Elon Musk เจ้าของแพลตฟอร์ม X หรือชื่อเดิม Twitter <a href=\"https://x.com/elonmusk/status/1791351500217754008\">ประกาศ</a>ว่าตอนนี้ระบบหลักทั้งหมด (core systems) ได้ย้ายมาใช้โดเมน X.com เรียบร้อยแล้ว</p>\n<p>ในหน้าล็อกอินของ X ก็ระบุถึงการเปลี่ยนแปลงนี้ว่าตอนนี้ URL ได้ถูกเปลี่ยนไปแล้ว แต่การตั้งค่าความเป็นส่วนตัวและการปกป้องข้อมูลผู้ใช้งานยังคงเหมือนเดิม</p>\n<p>Elon Musk เริ่มการ<a href=\"https://www.blognone.com/node/134966\">รีแบรนด์จาก Twitter เป็น X</a> มาตั้งแต่กรกฎาคมปีที่แล้ว โดย<a href=\"https://www.blognone.com/node/134969\">ทยอยเปลี่ยน</a>การใช้งานจากโดเมน twitter.com มาเป็น x.com ซึ่งเป็นโดเมนที่เขาเป็นเจ้าของมาตั้งแต่ปี 1999 ก่อนรวมอยู่ในสินทรัพย์ของ PayPal ซึ่งเขาร่วมก่อตั้ง และไป<a href=\"https://www.blognone.com/node/93824\">ซื้อคืนเมื่อปี 2017</a></p>\n<p>ในตอนนี้หากเข้าถึงเนื้อหาต่าง ๆ ที่เป็น twitter.com จะถูกรีไดเรกต์มาเป็น x.com ทั้งหมด ซึ่งเดิมบางส่วนอาจยังค้างอยู่ที่ twitter.com นั่นเอง แต่คำถามสำคัญก็คือเมื่อการรีแบรนด์มีความคืบหน้าไปอีกขั้นหนึ่งแล้ว คนจะเปลี่ยนมาเรียกแพลตฟอร์มนี้ว่า X หรือชินกับชื่อเดิม Twitter ต่อไป</p>\n<p>ที่มา: <a href=\"https://www.theverge.com/2024/5/17/23829098/twitter-x-com-url-links-switch\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/690c947cf8ebdc407951e7b1561ca32d.jpeg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/social-media\">Social Media</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9aefd1be42c947e5dae495105184534dd16458b44ebd75670cb2296ee799c934","category":"Thai"}