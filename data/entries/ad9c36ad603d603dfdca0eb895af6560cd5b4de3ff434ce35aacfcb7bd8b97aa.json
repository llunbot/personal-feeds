{"title":"ASUS เปิดตัวเราท์เตอร์ตระกูล ExpertWiFi แยกเน็ตเวิร์คให้แขกได้ รองรับ VPN ในตัว","link":"https://www.blognone.com/node/134283","date":1686504868000,"content":"<div><div><div><p>ASUS เปิดตัวเราท์เตอร์สำหรับธุรกิจขนาดเล็ก ในชื่อตระกูล ExpertWiFi ที่แม้จะชื่อตระกูลว่า WiFi แต่ก็มีอุปกรณ์เน็ตเวิร์คทั้งเราท์เตอร์และสวิตช์ด้วย โดยฟีเจอร์ที่มีจะเป็นระดับองค์กรมากขึ้น เช่น การรองรับ VLAN เพื่อแยกเน็ตเวิร์ค,การทำ VPN เชื่อมข้ามสาขาขององค์กร, ตลอดจนการรองรับ WAN หลายชุดสำรองกัน</p>\n<p>เราท์เตอร์ที่ออกมาเช่น ASUS ExpertWiFi EBM68 และ EBR63 รองรับการเชื่อมต่อแบบ mesh, สามารถสร้าง SSID ได้ 5 ชุด, หน้า portal สำหรับแขกสามารถปรับแต่งได้เองเพื่อแสดงแบรนด์องค์กร ฝั่งแลนก็รองรับ VLAN สูงสุด 16 VLAN สามารถต่อ VPN ข้ามสาขาด้วยโปรโตคอล L2TP/IPSec, PPTP, OpenVPN, และ WireGuard สามารถตั้งลิงก์สำรองโดยใช้โทรศัพท์ iPhone หรือ Android ต่อทางช่อง USB ตัวแอป ASUS ExpertWiFi รองรับการจัดการอุปกรณ์ทั้งหมดในตระกูล</p>\n<p>สินค้าในกลุ่มที่เปิดตัวมาแล้ว เช่น ASUS ExpertWiFi EBG15 เราท์เตอร์กิกะบิต และ ASUS ExpertWiFi EBP15 สวิตช์แบบ managed จ่ายไฟแบบ PoE+ ได้ 4 พอร์ต</p>\n<p>ที่มา - <a href=\"https://press.asus.com/news/asus-announces-availability-of-expertwifi-emb68-and-ebr63-business-solutions/\">ASUS</a></p>\n<p><img alt=\"No Description\" src=\"https://www.blognone.com/sites/default/files/externals/feb25ea4ed9845bbbb4dd32fc1099f40.jpg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/network\">Network</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad9c36ad603d603dfdca0eb895af6560cd5b4de3ff434ce35aacfcb7bd8b97aa","category":"Thai"}