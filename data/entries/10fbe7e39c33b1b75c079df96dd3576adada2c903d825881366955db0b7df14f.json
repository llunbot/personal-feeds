{"title":"กูเกิลโต้แอปเปิล บอกปริมาณ Search จากแพลตฟอร์มแอปเปิลยังเติบโต","link":"https://www.blognone.com/node/146322","date":1746690047000,"content":"<div><div><div><p>กูเกิลออกมาแถลงโต้ข่าว <a href=\"https://www.blognone.com/node/146312\">Eddy Cue ผู้บริหาร Apple บอกปริมาณการค้นหาใน Google ผ่าน Safari ลดลงเป็นครั้งแรก</a></p>\n<p>กูเกิลบอกว่าปริมาณการค้นหาจากแพลตฟอร์มของแอปเปิล (total queries coming from Apple’s devices and platforms) เพิ่มขึ้น เช่นเดียวกับปริมาณการค้นหาในภาพรวมที่เติบโตขึ้น (ใช้คำว่า overall query growth)</p>\n<p>นอกจากนี้ กูเกิลบอกว่าผู้ใช้ยังหันมาค้นหาด้วยวิธีใหม่ๆ เช่น การค้นหาด้วยเสียง หรือด้วยภาพผ่าน Google Lens และจะแชร์ข่าวนวัตกรรมใหม่ๆ ของ Search ในงาน Google I/O วันที่ 20 พฤษภาคม</p>\n<p>ทั้งนี้เป็นไปได้ว่าวิธีการนับทราฟฟิกค้นหาของแอปเปิลกับกูเกิลอาจไม่เหมือนกันซะทีเดียว เพราะแอปเปิลระบุชัดว่าเป็นทราฟฟิกที่ผ่านเฉพาะ Safari ในขณะที่กูเกิลนับรวมทุกช่องทางบนแพลตฟอร์มแอปเปิล (เช่น แอพ Google Search บน iOS ด้วย)</p>\n<p>ที่มา - <a href=\"https://blog.google/products/search/statement-press-reports-about-search-traffic/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/4b2778e1cafb783da14b14591f4fa31e.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/apple\">Apple</a></div><div><a href=\"/topics/search-engine\">Search Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10fbe7e39c33b1b75c079df96dd3576adada2c903d825881366955db0b7df14f","category":"Thai"}