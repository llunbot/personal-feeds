{"title":"WhatsApp เปิดตัวฟีเจอร์เข้ารหัสแบคอัพข้อความแชทแบบ end-to-end","link":"https://www.blognone.com/node/124696","date":1631287894000,"content":"<div><div><div><p>WhatsApp เปิดตัวฟีเจอร์เข้ารหัสแบบ end-to-end สำหรับการแบคอัพข้อความแชท โดยจะอัพเดตฟีเจอร์นี้ให้ผู้ใช้ภายในอีกไม่กี่สัปดาห์ข้างหน้า</p>\n<p>ปัจจุบันระบบแชทของ WhatsApp เก็บไว้บน iCloud หรือ Google Drive (ขึ้นกับแพลตฟอร์มของผู้ใช้งาน) เป็นหลัก และแม้ว่า WhatsApp จะใช้ระบบแชทเข้ารหัสมาสักระยะหนึ่งแล้ว แต่แบคอัพยังไม่ได้เข้ารหัสไว้ ซึ่งอัพเดตใหม่นี้จะเพิ่มตัวเลือกให้ผู้ใช้เปิดระบบเข้ารหัสแบบ end-to-end เพื่อทำการเข้ารหัสแบคอัพก่อนอัพโหลดขึ้นคลาวด์</p>\n<p>WhatsApp ระบุว่า หลังจากเปิดฟีเจอร์นี้แล้ว ไม่ว่าจะเป็น WhatsApp หรือคลาวด์ที่แบคอัพไว้จะไม่เห็นข้อความ เข้ารหัสด้วยกุญแจที่สร้างขึ้นมาแบบสุ่ม สามารถเก็บกุญแจนี้ไว้ด้วยรหัสผ่านหรือกุญแจเข้ารหัส 64-digit ก็ได้</p>\n<p>ที่มา - <a href=\"https://engineering.fb.com/2021/09/10/security/whatsapp-e2ee-backups/\">Facebook</a>, <a href=\"https://www.engadget.com/whats-app-end-to-end-encryption-for-backups-150954934.html\">Engadget</a></p>\n<p><img src=\"https://www.blognone.com/sites/default/files/externals/0aa5b9fb7909f0892c40661d330957b3.png\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/encryption\">Encryption</a></div><div><a href=\"/topics/privacy\">Privacy</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f9c8af2d58729aadee3236b56daacb7d334af618dd5095acc76a26e4e98fac3","category":"Thai"}