{"title":"พบปัญหาของ SanDisk Extreme Pro SSD เกิดจากการออกแบบภายในไม่ใช่ที่ Firmware","link":"https://www.blognone.com/node/136755","date":1700038222000,"content":"<div><div><div><p>ดุเหมือนว่าปัญหาของ SanDisk Extreme Pro SSD ที่เคยเป็นประเด็นว่าทำให้ SSD บางรุ่นประสบปัญหาข้อมูลสูญหายกะทันหัน นั้นไม่ใช่ปัญหาจาก Firmware ตามที่ Western Digital ระบุ เพราะล่าสุดบริษัท Attingo บริษัทที่เชี่ยวชาญด้านการกู้คืนข้อมูล ชี้ให้เห็นว่าปัญหานี้เกิดจากข้อบกพร่องด้านการออกแบบ และการผลิต</p>\n<p>Markus Häfele กรรมการผู้จัดการของ Attingo บอกกับ FutureZone สื่อจากเยอรมนีว่าส่วนประกอบที่ใช้ใน SSD มีขนาดใหญ่เกินไปสำหรับแผงวงจร ทำให้เกิดการเชื่อมต่อที่อ่อนแอ (เช่น ความต้านทานสูง และอุณหภูมิสูง) และทำให้แตกหักได้ง่าย นอกจากนี้เขายังกล่าวด้วยว่าวัสดุบัดกรีที่ใช้ยึดส่วนประกอบมีแนวโน้มที่จะเกิดฟองอากาศ และแตกหักง่าย</p>\n<p><img alt=\"No Description\" src=\"https://www.blognone.com/sites/default/files/externals/80aff8ec0efae6792282b11588dd60da.png\" /></p>\n<p>แต่ Markus ยังไม่สรุปว่าสาเหตุของปัญหาของ SanDisk Extreme Pro SSD เกิดจากการบัดกรีราคาถูก หรือ ส่วนประกอบ หรือทั้ง 2 อย่าง แต่ปัญหานี้ดูเหมือนจะส่งผลกระทบต่อกลุ่มผลิตภัณฑ์หลายรายการ รวมถึง SanDisk Extreme Portable SSD และ SanDisk Extreme Pro Portable SSD อย่างไรก็ตามความเสียหายเหล่านี้เหมือนจะได้รับการแก้ไขด้วยอีพอกซีเรซินแบบพิเศษเพื่อยึดส่วนประกอบที่มีขนาดใหญ่เกินไป</p>\n<p><em>รูปภาพจาก Future Zone</em><br />\n<img alt=\"No Description\" src=\"https://www.blognone.com/sites/default/files/externals/50037e922edfbcbf75ba35b3c7a5af49.png\" /><img alt=\"No Description\" src=\"https://www.blognone.com/sites/default/files/externals/45a80c36b6da857139152ae991542531.png\" /></p>\n<p>สิ่งนี้ชี้ให้เห็นว่า Western Digital อาจทราบว่าสินค้ามีปัญหาที่ฮาร์ดแวร์อยู่แล้ว แต่ในสินค้ารุ่นใหม่ยังเจอปัญหานี้อยู่ดี จึงทำให้ลูกค้าเลือกส่งสินค้าไปซ่อมตามบริการกู้คืนข้อมูลอย่าง Attingo แทน</p>\n<p>ที่มา - <a href=\"https://futurezone.at/produkte/sandisk-ssd-ausfaelle-western-digital-attingo-datenrettung-problem-hardware/402664391\">Furure Zone</a> via <a href=\"https://www.tomshardware.com/news/sandisk-extreme-pro-failures-are-due-to-design-flaw\">Tom’s Hardware</a></p>\n</div></div></div><div><div>Topics: </div><div><div><a href=\"/topics/sandisk\">SanDisk</a></div><div><a href=\"/topics/western-digital\">Western Digital</a></div><div><a href=\"/topics/ssd\">SSD</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf43f1f3fadc6fc70f3f4f849b84bdfd3e4ef56880dfdc96a7f8c6483db6618a","category":"Thai"}