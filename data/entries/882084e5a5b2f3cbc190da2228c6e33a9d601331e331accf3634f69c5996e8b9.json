{"title":"สยามพิวรรธน์ร่วมทุนพิวอท ดิจิทัล จัดตั้ง “เอ็กซ์โพเนนเชียล” ขับเคลื่อนดิจิทัลแพลตฟอร์มสู่การเติบโตแบบไร้ขีดจำกัด","link":"https://www.blognone.com/node/134758","date":1688990400000,"content":"<div><div><div><p>ปัจจุบัน เทคโนโลยีมีบทบาทสำคัญต่อการใช้ชีวิตประจำวันอย่างมาก ทำให้ทุกภาคส่วนต้องปรับตัวตามพฤติกรรมผู้บริโภคที่เปลี่ยนไปและนำเทคโนโลยีมาปรับปรุงรูปแบบการทำงานทำให้มีประสิทธิภาพ รวดเร็วมากขึ้น อีกทั้งธุรกิจชั้นนำต่างๆ เริ่มพัฒนาธุรกิจที่เกี่ยวข้องกับเทคโนโลยีมากยิ่งขึ้น ทำให้หนึ่งในอาชีพที่มาแรงและเป็นที่ต้องการอย่างมากในตอนนี้ คงหนีไม่พ้นสายงานสายเทค</p>\n<p><img alt=\"No Description\" src=\"https://i.imgur.com/X4u5x0O.jpg\" /></p>\n<p>ล่าสุดสยามพิวรรธน์ ผู้พัฒนาอสังหาริมทรัพย์และธุรกิจค้าปลีกชั้นนำ เจ้าของและผู้บริหาร สยามพารากอน สยามเซ็นเตอร์ สยามดิสคัฟเวอรี่ หนึ่งในพันธมิตรเจ้าของไอคอนสยาม ไอซีเอส และ สยาม พรีเมี่ยม เอาท์เล็ต กรุงเทพ  ประกาศแผนร่วมทุนครั้งสำคัญกับพิวอท ดิจิทัล (Pivot Digital Pte Ltd.) บริษัทที่ปรึกษาชั้นนำที่มีความเชี่ยวชาญด้านเทคโนโลยีดิจิทัล จัดตั้งบริษัท เอ็กซ์โพเนนเชียล จำกัด (Xponential Co. Ltd.) เพื่อขับเคลื่อนดิจิทัลแพลตฟอร์มให้ไปได้ไกลแบบไร้ข้อจำกัด และพัฒนา ONESIAM SuperApp ให้สามารถตอบรับการเปลี่ยนแปลงของพฤติกรรมผู้บริโภคอย่างรวดเร็ว ด้วยการนำเสนอประสบการณ์ที่เหนือความคาดหมายและไร้รอยต่อ ทั้งกับลูกค้า คู่ค้า และพันธมิตรทางธุรกิจ</p>\n<p>การร่วมทุนครั้งนี้ ถือเป็นก้าวสำคัญของสยามพิวรรธน์ ในการเสริมแกร่งกลยุทธ์ดิจิทัลที่จะต่อยอดความสำเร็จจากการนำเทคโนโลยีมาขับเคลื่อนธุรกิจที่เชื่อมโยงประสบการณ์จากโลก Physical สู่โลกดิจิทัล หลังการเปิดตัว ONESIAM SuperApp เมื่อปลายปี 2564 ที่มุ่งพัฒนาระบบนิเวศธุรกิจระดับโลก ผ่านการผนึกกำลังกับพันธมิตรธุรกิจ ร้านค้าผู้เช่า และแบรนด์จากทั่วโลก สร้างความแข็งแกร่งจากฐานลูกค้าที่ทรงพลังทั้งในประเทศและต่างประเทศ</p>\n<p><img alt=\"No Description\" src=\"https://i.imgur.com/xNBWLQR.jpg\" /></p>\n<p>นายอักเซล วินเทอร์ ประธานเจ้าหน้าที่บริหาร บริษัท พิวอท ดิจิทัล จำกัด เปิดเผยว่า  การร่วมทุนจัดตั้ง เอ็กซ์โพเนนเชียล แสดงถึงความมุ่งมั่นของสยามพิวรรธน์ในการขับเคลื่อนและพัฒนาดิจิทัลแพลตฟอร์มให้ไปได้ไกลกว่าเดิม พร้อมทั้งขยายขีดความสามารถเพื่อรองรับการเติบโตทุกรูปแบบในโลกดิจิทัลที่เปลี่ยนแปลงอย่างรวดเร็ว เอ็กซ์โพเนนเชียลจึงเป็นการผสานพลังศักยภาพที่มีเอกลักษณ์ของสยามพิวรรธน์ในฐานะสุดยอดผู้พัฒนาศูนย์การค้าลักซ์ซูรี่ที่มีชื่อเสียงระดับโลก และความเชี่ยวชาญที่โดดเด่นของพิวอท ดิจิทัล ในเทคโนโลยีด้าน RetailTech และ FinTech</p>\n<p>“ความโดดเด่นที่มีเอกลักษณ์ของเอ็กซ์โพเนนเชียล เกิดจากศักยภาพที่จะทรานสฟอร์ม และยกระดับภูมิทัศน์ทางธุรกิจดิจิทัล เรามีความมุ่งมั่นที่จะพัฒนา ONESIAM SuperApp ให้เติบโตในรูปแบบใหม่ โดยนำความเชี่ยวชาญด้านเทคโนโลยีขั้นสูงของพิวอท ดิจิทัล ที่จะพัฒนาแพลตฟอร์มด้านซอฟต์แวร์ (SaaS) ที่ทันสมัยที่สุด” นายวินเทอร์กล่าวและเสริมว่า “เอ็กซ์โพเนนเชียลมุ่งเป้านำเสนอบริการที่ปรึกษานอกเหนือจากสยามพิวรรธน์ โดยจะขยายธุรกิจไปยังอุตสาหกรรมทั่วโลก ดังนั้น เอ็กซ์โพเนนเชียล จึงพร้อมนำเสนอนวัตกรรมดิจิทัลที่ล้ำสมัยในธุรกิจรีเทล ซึ่งจะปฏิวัติการสร้างประสบการณ์ลูกค้าและสร้างมาตรฐานใหม่ให้กับวงการ”</p>\n<p>เอ็กซ์โพเนนเชียลจะนำความเชี่ยวชาญด้านเทคโนโลยีสำหรับธุรกิจค้าปลีก หรือ RetailTech และเทคโนโลยีด้านการเงิน FinTech พร้อมทั้งความชำนาญด้าน AI และเทคโนโลยีเชิงลึก นำเสนอเป็นบริการที่สามารถสร้างคุณค่าและแตกต่างให้แก่ธุรกิจ Luxury mall ระดับโลก</p>\n<p>พิวอท ดิจิทัล  เป็นบริษัทที่ปรึกษาด้านเทคโนโลยีที่มีประสบการณ์ในการทรานสฟอร์มธุรกิจในด้านเทคโนโลยีค้าปลีก (RetailTech) และเทคโนโลยีด้านการเงิน (FinTech) ซึ่งตั้งอยู่ที่สิงคโปร์ และมีกลุ่มลูกค้าชั้นนำระดับโลก มีศูนย์กลางดำเนินงานระดับโลกในบูดาเปสต์ ประเทศฮังการี โฮจิมินห์ ประเทศเวียดนาม และล่าสุดที่กรุงเทพฯ</p>\n<p>ทั้งนี้ สยามพิวรรธน์ เป็นองค์กรที่นำนวัตกรรมดิจิทัลมาขับเคลื่อนธุรกิจอย่างต่อเนื่อง พร้อมเปิดโอกาสให้คนรุ่นใหม่มาร่วมแสดงศักยภาพอย่างไร้ขีดจำกัด  ร่วมเป็นส่วนหนึ่งในการพัฒนาแพลตฟอร์ม ONESIAM SuperApp โดยล่าสุดสยามพิวรรธน์เป็นหนึ่งในองค์กรชั้นนำที่เข้าร่วมงาน “Tech ConNEXT Job Fair 2023: Designing Your Life ดีไซน์อนาคตด้วยตัวคุณ” จัดขึ้นในวันที่ 7-9 กรกฎาคม 2566 ณ ทรู ดิจิทัล พาร์ค เวสต์ ซึ่งได้รับการตอบรับเป็นอย่างดีจากคนรุ่นใหม่ที่สนใจสายงานด้าน Tech &amp; Data และมีทีมงานที่พร้อมให้คำแนะนำเรื่องการทำงานด้านดิจิทัลของธุรกิจรีเทล ผู้สนใจสามารถดูรายละเอียดเพิ่มเติมที่ <a href=\"https://www.siampiwat.com/main/en/career-mainpage.php\">https://www.siampiwat.com/main/en/career-mainpage.php</a></p>\n<p><img alt=\"No Description\" src=\"https://i.imgur.com/zqPOFfx.jpg\" /></p>\n</div></div></div><div><div>Topics: </div><div><div><a href=\"/topics/siam-piwat\">Siam Piwat</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"882084e5a5b2f3cbc190da2228c6e33a9d601331e331accf3634f69c5996e8b9","category":"Thai"}