{"title":"ทางการฝรั่งเศสยืนยันการควบคุมตัว Pavel Durov ซีอีโอ Telegram","link":"https://www.blognone.com/node/141645","date":1724723468000,"content":"<div><div><div><p>ทางการฝรั่งเศสแถลงการณ์ยืนยัน<a href=\"https://www.blognone.com/node/141617\">การจับและควบคุม</a>ตัว Pavel Durov ซีอีโอและผู้ก่อตั้ง Telegram ที่สนามบิน Le Bourget ในปารีส ในคืนวันเสาร์ตามเวลาท้องถิ่น หลังจากเครื่องบินส่วนตัวของเขาเดินทางมาถึงสนามบิน</p>\n<p>เจ้าหน้าที่ของฝรั่งเศสให้เหตุผลของการจับกุม Durov เนื่องจากมีคดีหลายอย่างในประเทศ เช่น ภาพโป๊เด็ก (CSAM), ยาเสพติด และอาชญากรรม ที่มี Telegram เป็นแพลตฟอร์มในการติดต่อสื่อสาร แต่ทางบริษัทปฏิเสธที่จะให้ความร่วมมือในการสอบสวน ทั้งนี้ Telegram ได้<a href=\"https://www.blognone.com/node/141629\">ชี้แจงก่อนหน้านี้</a>ว่าปฏิบัติได้ตามกฎหมายของสหภาพยุโรป รวมทั้งกฎหมายดิจิทัล DMA</p>\n<p>อย่างไรก็ตามประเด็นการจับกุม Durov ก็ถูกหลายฝ่ายมองว่าเป็นการเมืองระหว่างประเทศ เนื่องจาก Durov เป็นชาวรัสเซียผู้ก่อตั้ง VK แต่เขาได้<a href=\"https://www.blognone.com/node/55583\">ออกมาจากรัสเซีย</a>ตั้งแต่ 7 ปีที่แล้ว และบอกว่าไม่มีความคิดจะกลับไปอีก โดยปัจจุบันเขาถือสัญชาติ UAE และฝรั่งเศส เหตุการณ์จับกุมนี้ทำให้มีการประท้วงที่หน้าสถานทูตฝรั่งเศสในรัสเซียด้วยการวางเครื่องบินกระดาษสัญลักษณ์ของ Telegram ขณะที่ทางการรัสเซียบอกว่ากำลังจับตาดูการจับกุม Durov นี้อยู่</p>\n<p>ด้าน Emmanuel Macron ประธานาธิบดีฝรั่งเศส <a href=\"https://x.com/emmanuelmacron/status/1828077245606342672\">โพสต์ข้อความใน X</a> ยืนยันว่าการจับกุม Durov นี้เป็นเรื่องของการสอบสวนคดีที่มีอยู่ทั้งหมด ไม่ใช่ประเด็นหรือมีคำสั่งทางการเมือง</p>\n<p>ที่มา: <a href=\"https://www.wsj.com/world/russia/france-detains-telegram-ceo-pavel-durov-fanning-tensions-with-russia-5a2805e1\">The Wall Street Journal</a></p>\n<p><img src=\"https://www.blognone.com/sites/default/files/externals/7f4446072728482d26399dd4c85a31c5.png\" /></p>\n<blockquote><p>I have seen false information regarding France following the arrest of Pavel Durov. France is deeply committed to freedom of expression and communication, to innovation, and to the spirit of entrepreneurship. It will remain so. In a state governed by the rule of law,…</p>\n<p>— Emmanuel Macron (@EmmanuelMacron) <a href=\"https://twitter.com/EmmanuelMacron/status/1828077245606342672?ref_src=twsrc%5Etfw\">August 26, 2024</a></p></blockquote>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/france\">France</a></div><div><a href=\"/topics/emmanuel-macron\">Emmanuel Macron</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54e4a6b1fe43dc2cd918a0d78544fac7373f9e6bd8caafed4ef0e69621d71192","category":"Thai"}