{"title":"KBTG ร่วมกับ dtac, LINE BK, ผุดแคมเปญ ใจดี มีวงเงินให้ยืม สินเชื่อดิจิทัลสู้หนี้นอกระบบ","link":"https://www.blognone.com/node/123751","date":1626430243000,"content":"<div><div><div><p>ในช่วงที่ประชาชนประสบปัญหาจากวิกฤตโควิด-19 ส่งผลกระทบทางเศรษฐกิจอย่างมาก จนคนจำนวนไม่น้อยต้องหันไปพึ่งพาสินเชื่อจากแหล่งต่างๆ ที่ไม่ใช่บริการทางการเงินที่ถูกต้องตามกฎหมาย ทำให้มีปัญหาด้านดอกเบี้ยสูงเกินกำหนด และการจ่ายหนี้นอกระบบตามมา</p>\n<p>KBTG, LINE BK และ dtac จึงร่วมมือกันผลักดันโครงการ “ใจดี มีวงเงินให้ยืม” เพื่อเปิดช่องทางให้เข้าถึงแหล่งเงินทุนขนาดเล็ก (nano loan) ที่สามารถยื่นขอสินเชื่อผ่านสมาร์ทโฟนได้ทันที</p>\n<p><img src=\"https://www.blognone.com/sites/default/files/externals/2f3c92d0b550cc1babdb7cf9ce6bec4c.jpeg\" /></p>\n<h3>ก่อนจะมาเป็นโครงการ “ใจดี มีวงเงินให้ยืม”</h3>\n<p>แกนหลักของโครงการ “ใจดี มีวงเงินให้ยืม” คือ LINE BK หรือ บริษัท กสิกร ไลน์ จำกัด ซึ่งเป็นบริษัทร่วมทุนระหว่างธนาคารกสิกรไทยกับ LINE ทำระบบโซเชียลแบงกิ้งผ่านแอปแชท LINE ที่คนไทยคุ้นเคยกันอยู่แล้ว</p>\n<p>ที่ผ่านมา LINE BK มีบริการธนาคารออนไลน์ 4 อย่างคือ บัญชีเงินฝาก, บัญชีเงินออมดอกพิเศษ, บัตรเดบิต และมีวงเงินให้กู้ยืม ซึ่งที่ผ่านมาก็ปล่อยสินเชื่อไปแล้วจำนวนมาก โครงการนี้ LINE BK จึงมาจับมือกับ dtac เพื่อขยายบริการนี้ไปยังฐานลูกค้าของ dtac จำนวน 19 ล้านรายด้วย</p>\n<p><img src=\"//i.imgur.com/u9q5dl4.png”\" /></p>\n<p>ส่วน KBTG ซึ่งเป็นกลุ่มบริษัทเทคโนโลยีในเครือธนาคารกสิกรไทย เข้ามาช่วยสนับสนุนโครงสร้างพื้นฐานทางเทคโนโลยีอยู่เบื้องหลัง เพื่อให้สามารถออกบริการใหม่ๆ ได้เร็วขึ้น จากเดิม 1-2 ปีให้เหลือ 2 เดือน เพื่อตอบโจทย์ของลูกค้าได้ทันท่วงที</p>\n<p>ในโครงการ “ใจดี มีวงเงินให้ยืม” นี้ KBTG มีส่วนสำคัญในการพัฒนา API Gateway, Customer Targeting และ User Journey Design ออกแบบประสบการณ์การใช้งานที่ง่ายและเข้าถึงทุกคน</p>\n<h3>สินเชื่อดิจิทัล สมัครผ่าน LINE อนุมัติไว ถอนเงินได้ 24 ชม.</h3>\n<p><img src=\"//i.imgur.com/10sm4YE.jpeg”\" /></p>\n<p>ในเบื้องต้น แคมเปญใจดี มีวงเงินให้ยืม จะเริ่มเปิดทดสอบกับลูกค้า dtac แบบเฉพาะกลุ่มผ่าน dtac App, SMS และสื่อออนไลน์ก่อน หลังจากทดสอบแล้วก็จะเปิดให้สมัครบริการวงเงินให้ยืม (Credit Line) ของ LINE BK ได้ทันที</p>\n<p>ผู้กู้ไม่จำเป็นต้องมีรายได้ประจำหรือสลิปเงินเดือนก็สมัครได้ ขอเพียงมีรายได้ไม่ต่ำกว่า 5,000 บาท กระบวนการสมัครทำผ่านหน้าแชทของ LINE ได้โดยตรง อนุมัติสินเชื่อเร็ว ถอนเงินได้ 24 ชั่วโมง โดยไม่มีค่าธรรมเนียมใดๆ ผู้กู้มีโอกาสเข้าถึงวงเงินสูงสุด 800,000 บาท (ขึ้นอยู่กับการประเมินความเสี่ยง) โดยที่ผ่านมาวงเงินอนุมัติเฉลี่ยอยู่ที่ 30,000 บาทต่อราย</p>\n<p>กรณีที่ลูกค้า dtac ได้รับอนุมัติเงินกู้ ยังจะได้เงินคืน 200 บาทจาก dtac และรับอัตราดอกเบี้ยพิเศษที่ 9.99% ต่อปีนาน 2 เดือนจาก LINE BK เพิ่มเติมด้วยโดย แคมเปญจะเริ่มตั้งแต่วันที่ 16 กรกฎาคม 2564 – 30 กันยายน 2564</p>\n<p><img src=\"//i.imgur.com/2S8iQlc.png”\" /></p>\n<p>ฮาว ริเร็น รองประธานเจ้าหน้าที่บริหารดีแทค ให้ข้อมูลว่า ปัจจุบันลูกค้าดีแทค 56% เท่านั้นที่มีแอปพลิเคชั่นธนาคาร สะท้อนให้เห็นว่ายังมีอีกหลายคนที่ยังไม่ได้เข้าถึงบริการการเงินดิจิทัล จากการสำรวจปัญหาการเงินของลูกค้าดีแทคช่วงวิกฤตเศรษฐกิจปี 2563-2564 พบว่า ลูกค้าเผชิญภาวะความตึงเครียดด้านการเงิน มีไม่น้อยที่หันไปพึ่งสินเชื่อจากแหล่งต่างๆ ที่ไม่ใช่บริการทางการเงินที่ถูกต้อง โดยเฉพาะกลุ่มลูกค้าเติมเงินที่มีรายได้ไม่แน่นอน</p>\n<p>นายธนา โพธิกำจร ประธานเจ้าหน้าที่บริหาร บริษัท กสิกร ไลน์ จำกัด กล่าวว่าความร่วมมือครั้งนี้ถือเป็นความร่วมมือครั้งสำคัญเพื่อตอกย้ำแนวคิด “เรื่องเงินง่ายใน LINE คุณ” ช่วยให้ลูกค้าสามารถเข้าถึงแหล่งเงินทุนที่มีกฎกติกาผ่อนคลายกว่าการกู้ยืมในระบบปกติ</p>\n<h3>ความตั้งใจ KBTG คือ Co-innovation เพื่อสร้างนวัตกรรมใหม่</h3>\n<p>ใจดี มีวงเงินให้ยืม เป็นตัวอย่างของความร่วมมือจาก 3 องค์กร ที่ผลักดันนวัตกรรมทางเทคโนโลยีมาแก้ปัญหาให้ผู้บริโภคในระยะเวลาอันรวดเร็ว</p>\n<p><img src=\"//i.imgur.com/z2vd0KC.jpeg”\" /></p>\n<p>นายเรืองโรจน์ พูนผล ประธาน กสิกร บิซิเนส-เทคโนโลยี กรุ๊ป (KBTG) ย้ำว่าโควิดเร่งกระบวนการที่ควรจะเกิดภายใน 1-2 ปีเหลือ 2 เดือน เทรนด์ดิสรัปชั่นในอนาคตจะเป็นการเปลี่ยนแปลงแบบไม่รู้จบหรือ Continuos Disruption</p>\n<p>KBTG จึงต้องทำ co-innovation เพื่อเข้าถึงกิจกรรมลูกค้าที่เปลี่ยนแปลงเร็วตามกระแสโควิดให้ได้ทุกจุด เพราะลำพัง KBTG คนเดียวไม่สามารถทำได้ ต้องร่วมกันกับพาร์ทเนอร์ที่ใหญ่พอ เพื่อให้บริการใหม่ๆ เข้าถึงคนได้มากที่สุด</p>\n<p>พันธกิจหลักของ KBTG คือมอบอำนาจทางการเงินผ่านเทคโนโลยี และมองเห็นว่าทั้ง LINE BK และ dtac มีเป้าประสงค์เดียวกัน เมื่อผสานจุดแข็งของทั้งสามก็จะนำมาซึ่งบริการสินเชื่อดิจิทัลที่ตรงกับความต้องการของลูกค้าในกลุ่มเป้าหมายและก่อให้เกิดประโยชน์สูงสุดสำหรับคนไทยในยุค New Normal</p>\n<p>“อนาคตคือการเปลี่ยนแปลงที่จะเกิดขึ้นเร็วและเกิดขึ้นอย่างต่อเนื่อง ดังนั้น การร่วมมือกับพาร์ทเนอร์ในอุตสาหกรรมอื่นคือคำตอบ เพราะยังมีกลุ่มคนอีกมากที่ KBTG ไม่สามารถเข้าถึงได้ด้วยตัวเอง” นายเรืองโรจน์กล่าว</p>\n<p>นายเรืองโรจน์ประกาศด้วยว่าความร่วมมือครั้งนี้เป็นเพียงก้าวแรก เนื่องจากพฤติกรรมลูกค้ายังเปลี่ยนไปเรื่อยๆ ปัญหาของลูกค้าจะไม่มีวันหมดไป การร่วมมือเพื่อสร้าบริการให้ตอบโจทย์ลูกค้าจึงเป็นสิ่งที่ต้องทำอย่างต่อเนื่อง ซึ่งอนาคตจะมีบริการการเงินใหม่ๆ ออกมาให้ได้เห็นกันอีกมากอย่างแน่นอน</p>\n</div></div></div><div><div>Topics: </div><div><div><a href=\"/topics/kbtg\">KBTG</a></div><div><a href=\"/topics/line\">LINE</a></div><div><a href=\"/topics/dtac\">dtac</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0b35d8ffcf7a54fef08a9f3c8254381100efd77cb2a0bd3da201fe797f6a9ac","category":"Thai"}