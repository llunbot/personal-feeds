{"title":"Intel รับเงินสนับสนุนจากรัฐบาลสหรัฐ 8,500 ล้านดอลลาร์ ภายใต้กฎหมาย CHIPS Act","link":"https://www.blognone.com/node/138816","date":1710940834000,"content":"<div><div><div><p>รัฐบาลสหรัฐอนุมัติเงินอุดหนุนภายใต้กฎหมาย CHIPS Act เพื่อส่งเสริมการตั้งโรงงานผลิตชิปในประเทศ โดยคราวนี้ให้เงินกับอินเทลเบื้องต้นสูงสุด 8,500 ล้านดอลลาร์ สำหรับโครงการสร้างโรงงานและศูนย์วิจัยใน Arizona, New Mexico, Ohio และ Oregon นอกจากนี้อินเทลยังอาจขอรับเงินกู้เพิ่มเติมได้อีก 11,000 ล้านดอลลาร์</p>\n<p>อินเทลบอกว่าเงินอุดหนุนนี้ จะนำมาใช้กับโครงการที่อินเทลประกาศไปก่อนหน้า เพื่อลงทุนมากกว่า 1 แสนล้านดอลลาร์ ในสหรัฐอเมริกาในอีก 5 ปีข้างหน้า เพื่อรองรับการผลิตชิป ตามความต้องการในด้านต่าง ๆ รวมทั้ง AI ซึ่งอินเทลคาดว่าจะสร้างงานได้มากกว่า 10,000 อัตรา และงานด้านการก่อสร้าง 20,000 อัตรา ตลอดจนสร้างงานทางอ้อมกว่า 50,000 ตำแหน่ง จากส่วนสนับสนุนและซัพพลายเออร์ที่เกี่ยวข้อง</p>\n<p>รายละเอียดโครงการต่าง ๆ ของอินเทล ประกอบด้วยการสร้างโรงงาน Fab และปรับปรุงที่ Arizona, ปรับปรุงโรงงานแพ็คเกจจิ้งชิปที่ New Mexico, สร้างโรงงานใหม่ที่ Ohio และขยายศูนย์วิจัยพัฒนาที่ Oregon</p>\n<p>ก่อนหน้านี้รัฐบาลสหรัฐได้อนุมัติเงินอุดหนุนผ่านกฎหมาย CHIPS Act ให้ทั้ง <a href=\"https://www.blognone.com/node/138276\">GlobalFoundries</a>, Microchip และ <a href=\"https://www.blognone.com/node/137199\">BAE Systems</a></p>\n<p>ที่มา: <a href=\"https://www.intc.com/news-events/press-releases/detail/1685/intel-and-biden-harris-administration-announce-preliminary\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/a41feb30f85cb54b917a1e060a14034b.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/usa\">USA</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b6835958ec16d943dd67b088e63a909ad325ca73ead0e9fee16888672802e57","category":"Thai"}