{"title":"ไมโครซอฟท์พบกลุ่ม NOBELIUM มุ่งเป้าโจมตีผู้ให้บริการระบบไอทีเพื่อเข้าถึงระบบขององค์กรเป้าหมาย","link":"https://www.blognone.com/node/125452","date":1635158418000,"content":"<div><div><div><p>ไมโครซอฟท์รายงานถึงกลุ่ม NOBELIUM กลุ่มแฮกเกอร์ระดับรัฐที่รัฐบาลสหรัฐฯ เคยระบุว่าเกี่ยวข้องกับรัฐบาลรัสเซีย กลุ่มนี้มีความเคลื่นไหวในช่วงหลังมุ่งเป้าผู้ให้บริการระบบคลาวด์และผู้ให้บริการจัดการระบบไอทีเพื่อเข้าถึงระบบไอทีขององค์กรเป้าหมายอีกทีหนึ่ง</p>\n<p>กลุ่ม NOBELIUM แฮกบัญชีผู้ใช้ในองค์กรเป้าหมายด้วยกระบวนการหลายรูปแบบ ทั้งมัลแวร์ที่สร้างขึ้นพิเศษ, การยิงรหัสผ่าน (password spray), ส่งเมลหลอกแบบเจาะจง (spear phishing), ขโมยกุญแจ API, หรือโจมตีผ่านซัพพลายเชนอื่นๆ</p>\n<p>องค์กรจำนวนมากใช้บริการผู้ดูแลระบบไอที โดยผู้ให้บริการเหล่านี้มีสิทธิ์ระดับสูงในบริการต่างๆ ทั้งเซิร์ฟเวอร์และโครงสร้างระบบไอที เมื่อแฮกเกอร์เข้าถึงระบบเหล่านี้ได้จึงสามรารถแฮกระบบของลูกค้าไปด้วย</p>\n<p>ไมโครซอฟท์แจ้งเตือนให้พาร์ตเนอร์ที่ให้บริการลูกค้าอยู่เปิดบริการล็อกอินหลายชั้น, การทำงานแทนลูกค้าต้อง<a href=\"https://docs.microsoft.com/en-us/partner-center/develop/enable-secure-app-model\">ทำตามเฟรมเวิร์ค Secure Application Model</a>, และตรวจสอบการใช้งานผ่าน Partner Center Activity Logs</p>\n<p>ที่มา - <a href=\"https://www.microsoft.com/security/blog/2021/10/25/nobelium-targeting-delegated-administrative-privileges-to-facilitate-broader-attacks/\">Microsoft Security Blog</a></p>\n<p><img src=\"https://www.blognone.com/sites/default/files/externals/cff2fe30467741e5c71e282fe0f1577c.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd40be358b2c7887f09ed3a638baa547614d6917868432442a7e1821c2087f5d","category":"Thai"}