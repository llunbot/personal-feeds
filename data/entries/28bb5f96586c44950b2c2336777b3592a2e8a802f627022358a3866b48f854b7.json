{"title":"Python อนุมัติแผนถอด GIL เตรียมรองรับการรัน multithread โดยสมบูรณ์","link":"https://www.blognone.com/node/135051","date":1690613590000,"content":"<div><div><div><p>Thomas Wouters นักพัฒนาหลักของโครงการ Python ประกาศเตรียมอิมพลีเมนต์ <a href=\"https://peps.python.org/pep-0703/\">PEP703</a> แผนการถอด Global Interpreter Lock  (GIL) เพื่อให้โปรแกรมที่รันบน CPython นั้นสามารถใช้ประสิทธิภาพของซีพียูได้เต็มทุกคอร์ จากเดิมที่ระบบ thread ของ Python นั้นใช้ซีพียูได้เพียงคอร์เดียว และหากโปรแกรม Python  ต้องการใช้ซีพียูหลายคอร์ต้องทำงานผ่านโมดูล multiprocess ที่แยกโปรเซสไปเลย</p>\n<p>ในช่วงแรกการรันโดยไม่มี GIL จะเป็นฟีเจอร์ทดลองที่ต้องเปิดใช้งานเอง คาดว่าจะเริ่มใช้านได้ใน Python 3.13 หรือ 3.14 โดยตัวโครงการหลักจะซัพพอร์ตทั้งสองโหมด หลังจากนั้นจะเตรียมการเพื่อให้โหมดไม่มี GIL กลายเป็นโหมดเริ่มต้น คาดว่าจะใช้เวลาอย่างน้อย 1-2 ปี และต้องดูว่าโมดูลต่างๆ รองรับโหมดไม่มี GIL นี้มากน้อยแค่ไหน ช่วงสุดท้ายเมื่อโมดูลต่างๆ รองรับโหมดไม่มี GIL นี้แล้วและ API ใหม่ไม่มีปัญหาความเข้ากันได้กับโมดูลเดิมๆ ก็จะถอดโหมด GIL ออกไปเลย คาดว่าจะใช้เวลาถึง 5 ปี</p>\n<p>การใช้ GIL เป็นแนวทางของ CPython เท่านั้น อิมพลีเมนต์ภาษา Python หลายตัวไม่ได้ใช้ GIL เช่น JPython หรือ IronPython ปัญหาที่ CPython ไม่สามารถถอด GIL ออกได้ ส่วนหนึ่งมาจากความเข้ากันได้กับโมดูลต่างๆ และประสิทธิภาพของโปรแรกมเมื่อรันแบบ single-thread ที่ลดลงเมื่อถอด GIL ออก</p>\n<p>ที่มา - <a href=\"https://discuss.python.org/t/a-steering-council-notice-about-pep-703-making-the-global-interpreter-lock-optional-in-cpython/30474\">Python Core Development</a></p>\n<p><img src=\"https://www.blognone.com/sites/default/files/externals/d5c8e0c94e1eebb38c62a7f514689174.png\" alt /></p>\n</div></div></div><div><div>Topics: </div><div><div><a href=\"/topics/python\">Python</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28bb5f96586c44950b2c2336777b3592a2e8a802f627022358a3866b48f854b7","category":"Thai"}