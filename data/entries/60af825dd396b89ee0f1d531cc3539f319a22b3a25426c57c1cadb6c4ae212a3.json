{"title":"Halo Infinite เปิดให้คนนอกทดสอบเป็นครั้งแรก ยังมีสถานะเป็น Tech Preview","link":"https://www.blognone.com/node/123996","date":1627723241000,"content":"<div><div><div><p>Halo Infinite คือเกมดังปี 2020 ที่<a href=\"https://www.blognone.com/node/117915\">ต้องเลื่อนขายเป็นปลายปี 2021</a> ด้วยเหตุผลว่า<a href=\"https://www.blognone.com/node/117673\">คุณภาพกราฟิกของเกมถูกวิจารณ์อย่างหนัก</a> ส่งผลสะเทือนให้ไมโครซอฟท์ขาดเกมเด่นของค่ายตัวเอง มาวางขายพร้อม Xbox Series X|S</p>\n<p>เวลาผ่านมาเกือบครบ 1 ปีเต็ม สตูดิโอ 343 Industries กลับไปทำการบ้านจนพร้อมเปิดให้คนนอกทดสอบ Halo Infinite ในโหมดมัลติเพลเยอร์กันแล้ว (<a href=\"https://www.blognone.com/node/123169\">เกมโหมดมัลติเพลเยอร์จะเปิดให้เล่นฟรี</a>) การทดสอบยังติดป้ายสถานะเป็น Tech Preview และเปิดทดสอบแบบจำกัดวงเป็นเวลาเพียง 5 วัน (29 ก.ค. ถึง 2 ส.ค.)</p>\n<p>ความเห็นจากสื่อเกมที่มีโอกาสทดสอบค่อนข้างเป็นบวกในแง่คุณภาพของเกม (<a href=\"https://www.ign.com/articles/halo-infinite-beta-multiplayer-technical-preview\">IGN</a>) แต่ก็พบปัญหาเรื่องโหลดของเซิร์ฟเวอร์อยู่บ้างในช่วงแรก (<a href=\"https://kotaku.com/halo-infinite-s-rough-start-test-is-slowly-getting-bett-1847394155\">Kotaku</a>) ซึ่งไมโครซอฟท์ก็ยังมีเวลาอีกพอสมควรในการขัดเกลา ปรับปรุงเกมให้พร้อมวางขายในช่วงปลายปีนี้</p>\n<p>ที่มา - <a href=\"https://www.halowaypoint.com/en-us/news/tech-preview-overview\">Halo</a></p>\n<p><img src=\"https://www.blognone.com/sites/default/files/externals/4d130adac03afb601a507f53e2b15c4f.jpg\" /></p>\n<blockquote><p>Well done, Spartans! You collectively slayed over 1.2M Bots during the first day of the <a href=\"https://twitter.com/hashtag/HaloInfinite?src=hash&amp;ref_src=twsrc%5Etfw\">#HaloInfinite</a> technical preview. Congratulations to our top slayers of the day!Ready yourselves: ODST difficulty bots and a new map, Recharge, are now available for testing. <a href=\"https://t.co/MaFd2Ieguq\">pic.twitter.com/MaFd2Ieguq</a></p>\n<p>— Halo (@Halo) <a href=\"https://twitter.com/Halo/status/1421248595144151040?ref_src=twsrc%5Etfw\">July 30, 2021</a></p></blockquote>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60af825dd396b89ee0f1d531cc3539f319a22b3a25426c57c1cadb6c4ae212a3","category":"Thai"}