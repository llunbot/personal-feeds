{"title":"Red Hat ต่ออายุซัพพอร์ต RHEL 7 แบบเสียเงินให้อีก 4 ปี (สิ้นสุด 2028) หวังดึงผู้ใช้ CentOS 7","link":"https://www.blognone.com/node/134645","date":1688349871000,"content":"<div><div><div><p>Red Hat Enterprise Linux 7 (RHEL 7) จะสิ้นสุดอายุขัยในวันที่ 30 มิถุนายน 2024 (RHEL มีระยะซัพพอร์ต 10 ปีเต็มหลังออกครั้งแรก เป็นสุตร 5+5 คือ 5 ปีแรกซัพพอร์ตเต็มรูปแบบ 5 ปีหลังมีเฉพาะแพตช์ความปลอดภัยและแก้บั๊ก)</p>\n<p>เมื่อพ้นระยะ 10 ปีแล้ว ลูกค้าที่ย้ายเวอร์ชันใหญ่ไม่ทัน สามารถเสียเงินเพิ่มเพื่อซื้อซัพพอร์ตแบบพิเศษ Extended Life Cycle Support (ELS) ได้อีก 2 ปี (ถึงกลางปี 2026)</p>\n<p>ล่าสุด Red Hat ประกาศยืดอายุซัพพอร์ต RHEL 7 แบบ ELS ให้เป็น 4 ปี (ถึงกลางปี 2028) และขยายการแพตช์ช่องโหว่จากเดิมเฉพาะระดับร้ายแรง (critical) เพิ่มมาเป็นระดับสำคัญ (important) ให้ด้วย โดยการขยายเวลา 4 ปีครั้งนี้ถือเป็นรอบพิเศษมีครั้งเดียว (one-time) ส่วนการซัพพอร์ต ELS ของ RHEL 8 และ 9 จะเพิ่มเป็น 3 ปี</p>\n<p>Red Hat ให้เหตุผลของการยืดอายุซัพพอร์ต ELS ว่าเพื่อช่วยเหลือองค์กรที่ย้ายเวอร์ชันของ RHEL ไม่ทัน แต่ก็เป็นไปได้ว่าส่วนหนึ่งอาจต้องการหา<a href=\"https://www.blognone.com/node/134047\">ลูกค้ากลุ่มที่ใช้ CentOS 7 เดิม ที่ไม่สามารถอัพเกรดเป็น CentOS 8 ได้ (เพราะ CentOS 8 ถูกตัดจบหมดอายุไปก่อนแล้ว)</a> ทางเลือกที่เป็นไปได้จึงมีเหลือแค่การยอมจ่ายเงินซื้อ RHEL 7 ELS เท่านั้น</p>\n<p>ที่มา - <a href=\"https://www.redhat.com/en/blog/announcing-4-years-extended-life-cycle-support-els-red-hat-enterprise-linux-7\">Red Hat</a></p>\n<p><img src=\"https://www.blognone.com/sites/default/files/externals/7f87cdfe7becce5c59829756ad7f6514.png\" alt /></p>\n</div></div></div><div><div>Topics: </div><div><div><a href=\"/topics/rhel\">RHEL</a></div><div><a href=\"/topics/red-hat\">Red Hat</a></div><div><a href=\"/topics/linux\">Linux</a></div><div><a href=\"/topics/enterprise\">Enterprise</a></div><div><a href=\"/topics/centos\">CentOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50fbbf905ec0ad14fec9eccd658e0331603e49ccab3378ca8f5de9e8f762f91d","category":"Thai"}