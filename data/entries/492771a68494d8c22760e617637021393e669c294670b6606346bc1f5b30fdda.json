{"title":"Tencent ทดสอบนำ DeepSeek มาเสริมระบบค้นหาใน Weixin หรือ WeChat ของจีน","link":"https://www.blognone.com/node/144731","date":1739750160000,"content":"<div><div><div><p>Tencent เปิดเผยว่ากำลังทดสอบนำโมเดลปัญญาประดิษฐ์ DeepSeek มาเสริมระบบค้นหาข้อมูลภายในแอป Weixin หรือ WeChat ของจีน โดยแสดงเป็นปุ่ม AI Search ให้เป็นตัวเลือกใช้งาน เพิ่มเติมจากโมเดล Hunyuan ที่เป็นพื้นฐานของ Tencent อยู่แล้ว</p>\n<p>ตัวแทนของ Tencent บอกว่าการเปลี่ยนแปลงดังกล่าวมีผลเฉพาะแอปในจีนเท่านั้น ส่วน WeChat ที่ให้บริการนอกจีนยังไม่ได้เพิ่มความสามารถ DeepSeek นี้</p>\n<p>นอกจาก Weixin แล้ว Tencent ยังเพิ่มโมเดลของ DeepSeek ในแอปแชทบอต Yuanbao ของตนเองอีกด้วย</p>\n<p>DeepSeek ถือเป็นวาระใหญ่ของผู้ให้บริการบนอินเทอร์เน็ตในจีน เพราะทั้ง Alibaba, Huawei, Baidu ต่างประกาศเพิ่มโมเดล DeepSeek มาเสริมในบริการของตนเอง ไปจนถึงผู้ให้บริการเครือข่ายโทรศัพท์มือถือสามรายใหญ่ในจีนทั้ง China Mobile, China Telecom และ China Unicom ก็ประกาศเพิ่ม DeepSeek ในแอปของตนเช่นกัน</p>\n<p>ที่มา: <a href=\"https://www.scmp.com/tech/big-tech/article/3298883/tencent-testing-deepseek-add-chinas-hottest-ai-technology-its-weixin-super-app\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/114f2cbe6b9e098d445c3e84b2cd1d7b.jpeg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/deepseek\">DeepSeek</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/wechat\">WeChat</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"492771a68494d8c22760e617637021393e669c294670b6606346bc1f5b30fdda","category":"Thai"}