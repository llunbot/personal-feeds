{"title":"Alibaba ตั้งบริษัทร่วมทุนกับ E-Mart ของเกาหลีใต้ เพื่อรวมธุรกิจอีคอมเมิร์ซในประเทศ","link":"https://www.blognone.com/node/143836","date":1735221768000,"content":"<div><div><div><p>Alibaba Group ได้ทำข้อตกลงกับ E-Mart เชนค้าปลีกรายใหญ่ในเกาหลีใต้ เพื่อควบรวมแพลตฟอร์มอีคอมเมิร์ซที่ให้บริการในประเทศของสองบริษัทเข้าด้วยกัน</p>\n<p>โดย AliExpress ที่เป็นบริษัทในเครือ Alibaba กับ Gmarket ของ E-Mart ได้ตั้งบริษัทร่วมทุน ถือหุ้นฝั่งละ 50% จากนั้นจะเปลี่ยนธุรกิจอีคอมเมิร์ซมาเป็น Gmarket ทั้งหมด มูลค่ากิจการของบริษัทร่วมทุนใหม่นี้อยู่ที่ประมาณ 4 พันล้านดอลลาร์</p>\n<p>ผลจากการควบรวมนี้ทำให้อีคอมเมิร์ซในเกาหลีใต้มีผู้เล่นลดลง โดยปัจจุบันมีคู่แข่งรายสำคัญทั้ง Naver และ Coupang ขณะที่ Alibaba ยังอยู่ในช่วงปรับโครงสร้างบริษัท เพื่อเพิ่มความสามารถในการแข่งขันโดยเฉพาะตลาดต่างประเทศ ซึ่งล่าสุดบริษัทประกาศจะ<a href=\"https://www.blognone.com/node/143708\">รวมส่วนธุรกิจอีคอมเมิร์ซ</a>ทั้งในจีนและต่างประเทศเป็นหน่วยงานเดียว</p>\n<p>E-Mart ที่เป็นเชนค้าปลีกในเกาหลีใต้ได้พัฒนาแพลตฟอร์มอีคอมเมิร์ซซึ่งมีทั้งการเติบโตของธุรกิจเอง และผ่านการ<a href=\"https://www.blognone.com/node/124195\">ซื้อกิจการ eBay ในเกาหลีใต้</a>เมื่อปี 2021</p>\n<p>ที่มา: <a href=\"https://www.bloomberg.com/news/articles/2024-12-26/alibaba-is-said-to-near-4-billion-deal-with-korea-s-e-mart\">Bloomberg</a></p>\n<p><img src=\"https://www.blognone.com/sites/default/files/externals/b353227c9b91059422f09818c10a8d1e.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/south-korea\">South Korea</a></div><div><a href=\"/topics/e-commerce\">E-commerce</a></div><div><a href=\"/topics/merging\">Merging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0776722d03c1111a37986caf5730a93598ff39a4b5a35c0c5b1249c9f7b78593","category":"Thai"}