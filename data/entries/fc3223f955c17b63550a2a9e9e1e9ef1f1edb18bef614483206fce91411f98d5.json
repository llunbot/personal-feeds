{"title":"ซีอีโอบริษัทเทคโนโลยีถูกจำคุก 5 ปีฐานตั้งบริษัทปลอมมาขอไอพีไปตุน 757,760 หมายเลข","link":"https://www.blognone.com/node/136281","date":1697597770000,"content":"<div><div><div><p>Amir Golestan ซีอีโอบริษัท Micfo ถูกศาลสั่งจำคุก 5 ปีฐานฉ้อโกง (defrauding) จากการเปิดบริษัทปลอม เพื่อไปยื่นขอหมายเลขไอพีจาก ARIN หน่วยงานแจกจ่ายหมายเลขไอพีในภูมิภาคอเมริกาเหนือ</p>\n<p>อัยการสหรัฐฯ ระบุว่า Golestan ปลอมแปลงเอกสารเพื่อขอหมายเลขไอพีจาก ARIN และตั้งข้อหารวม 20 ข้อหาในปี 2019 หลังจากสู้คดีมาระยะหนึ่ง Golestan ตัดสินใจรับสารภาพในปี 2021 และหลังจากนั้นคดีก็อยู่ระหว่างการรอกำหนดโทษแต่ถูกเลื่อนมาหลายครั้งจนมีการกำหนดโทษเมื่อเดือนกันยายนที่ผ่านมา</p>\n<p>หมายเลขไอพีที่ Golestan ขอไปทั้งหมด 757,760 หมายเลข มูลค่ารวม 10-15 ล้านดอลลาร์ Golestan เคยระบุว่าเขาเป็นผู้จัดหาหมายเลขไอพีให้กับผู้ให้บริการ VPN หลายราย</p>\n<p>ทาง ARIN ระบุว่ากำลังดำเนินคดีอาญากับบริษัทอื่นที่ยื่นขอหมายเลขไอพีอย่างไม่ถูกต้องด้วยเช่นกัน</p>\n<p>ที่มา - <a href=\"https://www.arin.net/blog/2023/10/16/micfo-golestan-sentencing/\">ARIN</a>, <a href=\"https://krebsonsecurity.com/2023/10/tech-ceo-sentenced-to-5-years-in-ip-address-scheme/\">Krebs on Security</a></p>\n<p><img alt=\"No Description\" src=\"https://www.blognone.com/sites/default/files/externals/491e3591cced061d835450f82129fa51.jpg\" /></p>\n<p>ภาพโดย <a href=\"https://pixabay.com/th/photos/%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%82%e0%b9%88%e0%b8%b2%e0%b8%a2-%e0%b8%81%e0%b8%b2%e0%b8%a3%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%a1%e0%b8%95%e0%b9%88%e0%b8%ad-%e0%b8%84%e0%b8%ad%e0%b8%a1%e0%b8%9e%e0%b8%b4%e0%b8%a7%e0%b9%80%e0%b8%95%e0%b8%ad%e0%b8%a3%e0%b9%8c-197300/\">LoboStudioHamburg</a></p>\n</div></div></div><div><div>Topics: </div><div><div><a href=\"/topics/arin\">ARIN</a></div><div><a href=\"/topics/ipv4\">IPv4</a></div><div><a href=\"/topics/networking\">Networking</a></div><div><a href=\"/topics/internet\">Internet</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc3223f955c17b63550a2a9e9e1e9ef1f1edb18bef614483206fce91411f98d5","category":"Thai"}