{"title":"ปักกิ่งจัดวิ่งฮาล์ฟมาราธอน ที่มีหุ่นยนต์ Humanoid ร่วมวิ่งด้วยเป็นครั้งแรก","link":"https://www.blognone.com/node/145951","date":1745107118000,"content":"<div><div><div><p>เมืองปักกิ่ง ประเทศจีน ได้จัดการแข่งขันวิ่งฮาล์ฟมาราธอนระยะทาง 21.0975 กิโลเมตร ในพื้นที่เขตพัฒนาเศรษฐกิจเทคโนโลยีของปักกิ่ง ซึ่งไฮไลท์ของการแข่งฮาล์ฟมาราธอนนี้คือมีหุ่นยนต์มาร่วมวิ่งด้วย</p>\n<p>หุ่นยนต์รูปร่างเหมือนมนุษย์หรือ Humanoid จะวิ่งที่ลู่วิ่งแยกจากส่วนที่ให้คนวิ่ง ซึ่งเริ่มปล่อยตัวและมีเส้นชัยในระยะทางเท่ากัน ด้วยระยะทางที่ต้องเคลื่อนที่ต่อเนื่อง 21 กิโลเมตร ภายในเวลา 3 ชั่วโมง 30 นาที มีทั้งทางตรง ทางโค้ง และสภาพพื้นที่หลากหลาย จึงเป็นเรื่องท้าทายในการพัฒนาหุ่นยนต์ที่วิ่ง 2 ขา ให้แข็งแรงชิ้นส่วนไม่หลุดจากกัน การแข่งขันนี้อนุญาตให้คนวิ่งร่วมติดตามควบคุมหุ่นยนต์ได้ รวมทั้งอนุญาตให้เปลี่ยนแบตเตอรีในระหว่างทางได้ด้วย</p>\n<p>หุ่นยนต์ที่เข้าร่วมแข่งขันมีทั้งหมด 21 ตัว โดยสามารถวิ่งถึงเส้นชัยภายในเวลาได้ 4 ตัว ผู้ชนะคือ Tiangong Ultra ที่พัฒนาโดย Beijing Humanoid Robot Innovation Center ใช้เวลา 2 ชั่วโมง 40 นาที 42 วินาที โดยทีมงานเปลี่ยนแบตเตอรีหุ่นยนต์ 3 ครั้ง ส่วนการออกแบบใช้การสร้างขาให้ยาวขึ้น และใส่รองเท้าวิ่งให้หุ่นยนต์เพื่อลดแรงกระแทก</p>\n<p>ทั้งนี้ Tiangong Ultra ใช้เวลาวิ่งนานกว่ามนุษย์ที่เข้าเส้นชัยคนแรกจากเอธิโอเปียคือ 1 ชั่วโมง 2 นาที 36 วินาที ซึ่งใช้เวลามากกว่าสองเท่า</p>\n<p>จีนมีเป้าหมายเป็นผู้นำการพัฒนาหุ่นยนต์ Humanoid ภายในปี 2027 ผู้จัดการแข่งขันวิ่งรายการนี้บอกว่า การนำหุ่นยนต์มาวิ่งเป็นการนำเสนอความก้าวหน้าของเทคโนโลยีซึ่งยังมีโจทย์ที่ท้าทายอยู่ ส่วนแผนในอนาคตคงไม่ใช่การจัดวิ่งมาราธอนหุ่นยนต์ แต่เป็นการนำหุ่นยนต์มาช่วยเหลือด้านต่าง ๆ</p>\n<p>ที่มา: <a href=\"https://english.news.cn/20250419/96ffa87747f446c1b684e2f68ae77458/c.html\">Xinhua</a> และ <a href=\"https://www.wsj.com/tech/man-versus-machine-as-china-shows-off-humanoid-robots-in-half-marathon-75d7e766\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/e9b01d6a85f901a510160fce064cf25c.jpeg\" /></p>\n<blockquote>\n<p>Tiangong robot won the Beijing half marathon with a time of 2 hours 40 minutes - more than twice the time of the men's race winner.The robot is built by the Beijing Humanoid Robot Innovation Center. <a href=\"https://t.co/0QGcEOeTpp\">https://t.co/0QGcEOeTpp</a> <a href=\"https://t.co/dVnYx2uZ5A\">pic.twitter.com/dVnYx2uZ5A</a></p>\n<p>— The Humanoid Hub (@TheHumanoidHub) <a href=\"https://twitter.com/TheHumanoidHub/status/1913521470397112555?ref_src=twsrc%5Etfw\">April 19, 2025</a></p></blockquote>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/robotics\">Robotics</a></div><div><a href=\"/topics/running\">Running</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d11c6e71e37bb41adbcc51ccac62d67e715cb707ae4da4fd0c00e2a71a009e0","category":"Thai"}