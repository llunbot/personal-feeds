{"title":"Xiaomi ผงาด แซงหน้าแอปเปิลขึ้นเบอร์ 2 ของโลก ในตลาดสมาร์ทโฟนเดือนสิงหาคม 2024","link":"https://www.blognone.com/node/142083","date":1726751073000,"content":"<div><div><div><p>Counterpoint Research รายงานว่า Xiaomi สามารถทำยอดขายสมาร์ทโฟน<strong>ทั่วโลก</strong> แซงหน้าแอปเปิลขึ้นมาเป็นเบอร์ 2 ของโลกได้สำเร็จในเดือนสิงหาคม 2024 (เบอร์หนึ่งยังเป็นซัมซุง)</p>\n<p>รอบวัฏจักรการขายมือถือของแอปเปิล ที่เปิดตัวมือถือรุ่นใหม่ในเดือนกันยายนของทุกปี ทำให้ยอดขายเดือนสิงหาคมลดลงต่ำที่สุด คงถือเป็นเรื่องไม่น่าแปลกใจนัก แต่สิ่งที่น่าสนใจคือ Xiaomi ค่อยๆ ทำยอดขายสะสมขึ้นเรื่อยๆ จนสามารถแซงหน้าแอปเปิลได้สำเร็จ (แม้ว่าเดือนกันยายน-ตุลาคม คงถูกแซงกลับ)</p>\n<p>Counterpoint ให้ความเห็นว่า Xiaomi ประสบปัญหาซัพพลายเชนในปี 2022 และครึ่งแรกของปี 2023 แต่ค่อยๆ ปรับยุทธศาสตร์ผลิตภัณฑ์ใหม่ ลดจำนวนรุ่นลงให้เหลือรุ่นเด่นรุ่นเดียวต่อช่วงราคา และปรับช่องทางการขายใหม่ หันไปทำตลาดประเทศใหม่ๆ ส่งผลให้ยอดขายกลับมาเติบโตอีกครั้งในช่วงเดือนหลังๆ</p>\n<p>ที่มา - <a href=\"https://www.counterpointresearch.com/insights/xiaomi-overtakes-apple-to-become-worlds-no-2-smartphone-brand-in-aug/\">Counterpoint Research</a></p>\n<p><img alt=\"No Description\" src=\"https://www.blognone.com/sites/default/files/externals/6054b480bd8f8363ecf0ddc8f0ad136a.png\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/apple\">Apple</a></div><div><a href=\"/topics/counterpoint-research\">Counterpoint Research</a></div><div><a href=\"/topics/market-share\">Market Share</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"631cb150697090721410dd0d92f616cb617cb94ff19851af7353f3bdcfe0c434","category":"Thai"}