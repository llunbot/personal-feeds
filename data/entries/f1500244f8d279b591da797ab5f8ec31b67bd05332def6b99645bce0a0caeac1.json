{"title":"Starlink อาจได้เงินสนับสนุน 2 หมื่นล้านเหรียญ หลังสหรัฐฯ ลดความสำคัญอินเทอร์เน็ตไฟเบอร์ในโครงการขยายโครงข่ายอินเทอร์เน็ต","link":"https://www.blognone.com/node/145124","date":1741318713000,"content":"<div><div><div><p>สหรัฐอเมริกาภายใต้การบริหารของโดนัลด์ ทรัมป์ กำลังลดความสำคัญกับอินเทอร์เน็ตไฟเบอร์ในโครงการขยายโครงข่ายอินเทอร์เน็ตที่ใช้ชื่อว่า Broadband Equity, Access, and Deployment (BEAD) program มูลค่ากว่า 4.25 หมื่นล้านดอลลาร์</p>\n<p>การเปลี่ยนแปลงนี้จะทำให้ผู้ให้บริการอินเทอร์เน็ตที่ไม่ใช่ไฟเบอร์ได้รับเงินสนับสนุนเพิ่มขึ้น เช่น Starlink ของอีลอน มัสก์ ที่มีรายงานระบุว่าอาจจะได้รับเงินส่วนนี้ไปราว ๆ 1 - 2 หมื่นล้านดอลลาร์</p>\n<p>โครงการ BEAD ถูกระงับลงตั้งแต่ทรัมป์ขึ้นสู่อำนาจ โดยมีวุฒิสมาชิกเท็ด ครูซ เป็นหัวหอกในการผลักดันให้แก้ไขกฎระเบียบของโครงการในหลายด้าน เช่น ลดความสำคัญของอินเทอร์เน็ตไฟเบอร์ ยกเลิกเงื่อนไขที่กำหนดให้ผู้ให้บริการต้องให้บริการบรอดแบนด์ราคาถูกแก่ผู้มีรายได้น้อย</p>\n<p>ส่วนฮาวเวิร์ด ลัตนิก รัฐมนตรีว่าการกระทรวงพาณิชย์ ก็ยืนยันเช่นเดียวกันว่ารัฐบาลทรัมป์จะยุตินโยบายที่ให้ความสำคัญกับไฟเบอร์เพียงอย่างเดียวเป็นหลัก</p>\n<p>ที่มา: <a href=\"https://arstechnica.com/tech-policy/2025/03/starlink-benefits-as-trump-admin-rewrites-rules-for-42b-grant-program/\">Ars Technica</a></p>\n<p><img src=\"https://www.blognone.com/sites/default/files/externals/aacd337948ec1fefdab3ce9e4dfd0f5d.jpg\" alt=\"Starlink\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/internet\">Internet</a></div><div><a href=\"/topics/broadband\">Broadband</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1500244f8d279b591da797ab5f8ec31b67bd05332def6b99645bce0a0caeac1","category":"Thai"}