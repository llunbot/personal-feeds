{"title":"แยกทางโดยสมบูรณ์ กลุ่มบริษัทแจกจ่าย CentOS เดิมก่อตั้ง OpenELA  พัฒนาแยกจาก Red Hat","link":"https://www.blognone.com/node/135223","date":1691696411000,"content":"<div><div><div><p>CIQ, Oracle, และ SUSE กลุ่มผู้แจกจ่ายลินุกซ์ดิสโทรที่ใช้ CentOS เป็นฐาน ประกาศก่อตั้ง Open Enterprise Linux Association (OpenELA) เพื่อพัฒนาดิสโทรที่เข้ากันได้กับ RHEL ต่อไป แม้ทาง Red Hat จะไม่เปิดโค้ดของ RHEL ให้แล้วก็ตาม</p>\n<p>ภายในปีนี้ OpenELA จะเริ่มปล่อยซอร์สโค้ดสำหรับ EL8 และ EL9 และในอนาคตอาจจะย้อนกลับไปซัพพอร์ต EL7 อีกด้วย</p>\n<p>Red Hat เริ่มแสดงท่าทีไม่เป็นมิตรกับ CentOS ตั้งแต่ปลายปี 2020 ที่<a href=\"https://www.blognone.com/node/120027\">ประกาศหยุดซัพพอร์ต CentOS 8</a> และ<a href=\"https://www.blognone.com/node/126282\">เปลี่ยนแนวทางของ CentOS ให้กลายเป็นเวอร์ชั่นทดสอบ</a> จนทำให้เกิดดิสโทรทดแทนจำนวนมาก และทาง Red Hat ก็ตัดสินใจเดินหน้า<a href=\"https://www.blognone.com/node/134477\">ไม่เปิดซอร์สโค้ดของตัว RHEL โดยตรง</a></p>\n<p>เว็บไซต์ OpenELA ระบุว่ายินดีต้อนรับคนโหลดโค้ดไปใช้งานฟรี (Freeloaders welcome.) ล้อเลียน Red Hat ที่ระบุว่า<a href=\"https://www.blognone.com/node/134556\">ดิสโทร rebuild นั้นไม่สร้างคุณค่าจึงต้องปิดซอร์สโค้ดเช่นนี้</a></p>\n<p>ที่มา - <a href=\"https://www.suse.com/news/OpenELA-for-a-Collaborative-and-Open-Future/\">SUSE</a></p>\n<p><img alt=\"No Description\" src=\"https://www.blognone.com/sites/default/files/externals/4c95855f4133d2626566d14fa6849c70.png\" /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/suse\">SUSE</a></div><div><a href=\"/topics/centos\">CentOS</a></div><div><a href=\"/topics/red-hat\">Red Hat</a></div><div><a href=\"/topics/oracle\">Oracle</a></div><div><a href=\"/topics/rocky-linux\">Rocky Linux</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"621b6a8d7f4971ce7caba7732dc619841da60dd137fe1ef37c52bf706442107e","category":"Thai"}