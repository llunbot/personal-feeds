{"title":"Baidu รายงานผลประกอบการไตรมาส ภาพรวมรายได้ทรงตัวจากปีก่อน โดยบริการ AI Cloud เติบโต","link":"https://www.blognone.com/node/141575","date":1724326782000,"content":"<div><div><div><p>Baidu รายงานผลประกอบการประจำไตรมาสที่ 2 ของปี 2024 รายได้รวม 33,931 ล้านหยวน ใกล้เคียงกับช่วงเวลาเดียวกันในปีก่อน โดยมีกำไรสุทธิตามบัญชี GAAP 5,488 ล้านหยวน</p>\n<p>Robin Li ซีอีโอ Baidu กล่าวว่าแม้ภาพรวมเศรษฐกิจจะมีความท้าทายสูง แต่ส่วนธุรกิจหลัก Baidu Core ยังคงเติบโต เป็นผลจากความต้องการ AI Cloud ที่มากขึ้น ไม่ว่าจะเป็นรถยนต์ไร้คนขับ Apollo Go ที่เริ่มทดสอบรถรุ่นล่าสุด RT6 ในวงกว้าง ขณะที่แชทบอต ERNIE ก็เริ่มมีการนำไปใช้งานในหลายกรณีกับทุกผลิตภัณฑ์ของบริษัท</p>\n<p>ข้อมูลของแต่ละส่วนธุรกิจเป็นดังนี้ รายได้กลุ่ม Baidu Core เพิ่มขึ้นเป็น 26,687 ล้านหยวน, iQIYI มีรายได้ 7,439 ล้านหยวน, ชุมชนนักพัฒนาของ PaddlePaddle และ ERNIE รวมกันมากกว่า 14.7 ล้านคน</p>\n<p>ที่มา: <a href=\"https://www.prnewswire.com/news-releases/baidu-announces-second-quarter-2024-results-302228460.html\">Baidu</a></p>\n<p><img src=\"https://www.blognone.com/sites/default/files/externals/5e9340d912ce96a9aa66a6aeadb1f12d.jpg\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce91f712891057884680f7d0c78659955c607e9413c54c954f67e8051ed6d8a8","category":"Thai"}