{"title":"จีนสร้างเครื่องมือแปลภาษา ปรับแต่งสำหรับทีมช่วยเหลือแผ่นดินไหวในเมียนมาร์ บนโมเดล DeepSeek","link":"https://www.blognone.com/node/145696","date":1743865284000,"content":"<div><div><div><p>มีกรณีที่น่าสนใจของโมเดลปัญญาประดิษฐ์ DeepSeek โดยทีมของมหาวิทยาลัย Beijing Language and Culture University ได้พัฒนาเครื่องมือแปลภาษาพิเศษ ที่ทำงานบนโมเดล DeepSeek สำหรับให้ทีมกู้ภัยของจีนซึ่งทำงานอยู่ในเมียนมาร์เพื่อช่วยเหลือเหตุการณ์แผ่นดินไหวได้ใช้งาน</p>\n<p>สิ่งที่แตกต่างของเครื่องมือแปลภาษา จีน-เมียนมาร์ นี้ คือรองรับคำศัพท์และประโยคสำหรับใช้งานในสถานการณ์ภัยพิบัติโดยเฉพาะ ซึ่งสามารถสร้างออกมาได้อย่างรวดเร็วบนโมเดลของ DeepSeek นี้ ทีมพัฒนาบอกว่าใช้เวลาเพียง 7 ชั่วโมงเท่านั้นในการสร้าง และยังมีฟีเจอร์ส่วนขยาย เช่น การสนทนาเสียง หรือการใช้ข้อมูลแผนที่สำหรับการค้นหาช่วยเหลือ เป็นต้น</p>\n<p>มีรายงานว่าทีมกู้ภัยช่วยเหลือจากจีนตอนนี้อยู่ในเมียนมาร์ประมาณ 500 คน จาก 30 หน่วยงาน ซึ่งเครื่องมือแปลภาษานี้ก็มีบทบาทช่วยเหลือในการทำงาน</p>\n<p>ที่มา: <a href=\"https://english.news.cn/asiapacific/20250402/e6b1fb13223147169df74d42a37e5979/c.html\">Xinhua</a> ภาพ <a href=\"https://commons.wikimedia.org/wiki/File:Earthquake_Damage_Mandalay,_2025_(cropped).png\">Wikimedia</a></p>\n<p><img alt=\"No Description\" src=\"https://www.blognone.com/sites/default/files/externals/9f08a0588f455af21e9c3cce6a79986e.png\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/translation\">Translation</a></div><div><a href=\"/topics/myanmar\">Myanmar</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7894b6e65a2bfce07068706652ef42f2d03a57c143b536787e9bad59e7ac11ac","category":"Thai"}