{"title":"เหตุผลที่ Capcom ไม่ออกบางเกมให้ Xbox อาจเป็นเพราะใช้เอนจินเก่า แล้วไม่มีแรงปรับแก้","link":"https://www.blognone.com/node/140495","date":1718811909000,"content":"<div><div><div><p>จากกรณี <a href=\"https://www.blognone.com/node/140483\">Capcom เปิดตัวเกม Marvel vs. Capcom Fighting Collection รวมเกมต่อสู้ยุคเก่ามาขายใหม่</a> แล้วลงเครื่อง PC, Nintendo Switch, PS4 แต่ไม่มี Xbox ทำให้เกิดคำถามจากชาว Xbox ว่าทำไมถึงถูกทอดทิ้งอยู่แพลตฟอร์มเดียว แถมเกมของ Capcom หลายเกมก็ลง Xbox เป็นปกติอยู่แล้ว เช่น Street Fighter 6 หรือ Resident Evil ภาคใหม่ๆ</p>\n<p>ถึงแม้ Capcom ไม่ได้อธิบายเหตุผลชัดๆ แต่มีบัญชีทวิตเตอร์ @Jawmuncher ตั้งข้อสันนิษฐานว่า เหตุผลจริงๆ น่าจะมาจากเกมเก่าเหล่านี้ใช้เอนจินตัวเก่าคือ <a href=\"https://en.wikipedia.org/wiki/MT_Framework\">MT Framework</a> (เอนจินปัจจุบันของ Capcom คือ RE Engine) ซึ่งถูกเขียนขึ้นสำหรับยุค Xbox 360 และ Xbox One แต่ใช้ไม่ได้กับระบบของ Xbox Series X|S แถม Capcom ไม่มีทรัพยากรมากพอในการทำให้เอนจินใช้ได้กับคอนโซลยุคใหม่ เพราะเกมอื่นๆ ของ Capcom ที่ใช้ MT Framework แล้วออกในช่วงหลังๆ ก็ไม่รองรับ Xbox Series X|S เช่นกัน (ในขณะที่เกม RE Engine มีบน Xbox Series X|S)</p>\n<p>สิ่งที่น่าสังเกตคือเกม Marvel vs. Capcom Fighting Collection มีเวอร์ชัน PS4 ด้วย แต่กลับไม่มี PS5 (ถ้าจะเล่นบน PS5 ต้องเล่นแบบ compatibility จากเกม PS4) ซึ่งน่าจะช่วยยืนยันว่าตัวเอนจินยังไม่รองรับคอนโซลเจ็นนี้จริงๆ แต่เหตุผลที่ Capcom ไม่ยอมออกเวอร์ชัน Xbox One (เพื่อให้เล่นบน Xbox Series X|S ด้วย) ก็เป็นสิ่งที่น่าตั้งคำถามเช่นกัน ว่าน่าจะเป็นเหตุผลทางธุรกิจด้วยว่าเกมมีโอกาสขายได้ยากกว่า</p>\n<p>ที่มา - <a href=\"https://www.windowscentral.com/gaming/capcom-skips-xbox-with-another-game-as-square-enix-steps-up-with-several-new-titles\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/cc326c139c7343395684cb55f1dab6a8.jpeg\" /></p>\n<blockquote><p>Starting to believe the \"MT Framework for Xbox One is dead\" theory. It explains all the skips for that platform.Great Ace Attorney - MT Monster Hunter Stories - MT Monster Hunter Stores 2 - MT Mega Man Battle Network - UnknownMarvel vs. Capcom Collection - Likely MT <a href=\"https://t.co/16fDuJFI5a\">https://t.co/16fDuJFI5a</a></p>\n<p>— Jawmuncher (@Jawmuncher) <a href=\"https://twitter.com/Jawmuncher/status/1803093113176490443?ref_src=twsrc%5Etfw\">June 18, 2024</a></p></blockquote>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/xbox\">Xbox</a></div><div><a href=\"/topics/game-engine\">Game Engine</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63c39a81aa808c9af8b7a2031c3c57de55ff1c9f8dc3217859df475d04f038d3","category":"Thai"}