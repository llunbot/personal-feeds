{"title":"Roblox เปิดตัวโมเดล AI รองรับการแปลระหว่าง 16 ภาษา มีภาษาไทยด้วย","link":"https://www.blognone.com/node/138054","date":1707176051000,"content":"<div><div><div><p>Roblox เปิดตัวโมเดล AI ปรับแต่งที่รองรับการแปลข้อความในแชทภาษาต่าง ๆ แบบเรียลไทม์ โดยมีเป้าหมายให้การสนทนาลื่นไหลแบบที่ผู้เล่นไม่ทราบด้วยว่าคู่สนทนาจริง ๆ แชทมาด้วยภาษาอะไร</p>\n<p>AI แปลภาษาใน Roblox รองรับการแปลทั้ง 16 ภาษา ซึ่งรวมทั้งภาษาไทยด้วย ส่วนภาษาอื่นเช่น ภาษาอังกฤษ ภาษาสเปน ภาษาฝรั่งเศส ภาษาเยอรมนี ภาษาอินโดนีเซีย ภาษาจีนทั้ง Simplified และ Traditional ภาษาญี่ปุ่น ภาษาเกาหลี ภาษาเวียดนาม ฯลฯ</p>\n<p>Roblox บอกว่าการใช้ AI แปลภาษาอาจไม่ได้เป็นเรื่องใหม่ แต่ความท้าทายของ LLM โมเดลแปลภาษานี้ คือการแปลไปมาระหว่าง 16 ภาษา ไม่ใช่แค่จากภาษาอังกฤษเป็นภาษาอื่น และสิ่งสำคัญที่สุดคือความเร็วในการแปล เพื่อให้กล่องแชทลื่นไหลมากที่สุด โดยความหน่วงที่ทำได้ตอนนี้ต่ำกว่า 100ms จึงมีโมเดลย่อยจับคู่ 16x16 ที่แตกต่างกันรวม 256 โมเดล ส่วนการทดสอบคุณภาพนั้น พบปัญหาบางคู่ภาษาที่มีข้อมูลใช้ตรวจสอบน้อย จึงใช้การแปลไปแล้วแปลกลับ ว่าโมเดลทำได้แม่นยำแค่ไหน (ตัวอย่างที่ Roblox ยกมาคือคู่ภาษาฝรั่งเศส-ภาษาไทย)</p>\n<p>Roblox บอกว่าโมเดล AI แปลตอนนี้อยู่ในขั้นทดสอบ แต่เปิดให้ใช้งานแล้วกับผู้เล่น โดยมีแผนขยายโครงสร้างนี้ไปยังส่วนอื่นในเกมด้วย เช่น ข้อความบนรูปภาพหรือวัตถุในเกม ตลอดจนความสามารถตรวจสอบคำสแลงในภาษาต่าง ๆ เป็นต้น</p>\n<p>ที่มา: <a href=\"https://blog.roblox.com/2024/02/breaking-down-language-barriers-with-a-multilingual-translation-model/\">Roblox</a></p>\n<p><img alt=\"No Description\" src=\"https://www.blognone.com/sites/default/files/externals/a1d69671b45c362ccf13a4fb1147109c.png\" /></p>\n<p>ตัวอย่างการแปลในกล่องแชท</p>\n<p><img alt=\"No Description\" src=\"https://www.blognone.com/sites/default/files/externals/825445da789634bbd94ba8d731e1d719.gif\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/translation\">Translation</a></div><div><a href=\"/topics/llm\">LLM</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f555fdbab04d82bf845654dbe0071c663c25d813671b2ad1574ec6d0d47d752","category":"Thai"}