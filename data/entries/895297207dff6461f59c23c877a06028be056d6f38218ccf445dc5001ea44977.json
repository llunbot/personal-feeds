{"title":"ซีอีโอโซนี่เตือน คลาวด์เกมมิ่งยังมีข้อจำกัดเทคนิคอีกมาก มีปัญหาเซิร์ฟเวอร์ว่างตอนกลางวัน","link":"https://www.blognone.com/node/134159","date":1685929655000,"content":"<div><div><div><p>Kenichiro Yoshida ซีอีโอของโซนี่ ให้สัมภาษณ์กับ Financial Times ในประเด็นธุรกิจคลาวด์เกมมิ่ง ซึ่งเขามองว่ายังมีข้อจำกัดทางเทคนิคอยู่มาก ประเด็นสำคัญยังเป็นเรื่อง latency แต่ Yoshida ก็นำเสนอประเด็นเรื่องการลงทุนเซิร์ฟเวอร์ที่ไม่คุ้มค่านัก เพราะเกมเมอร์มักเล่นเกมเฉพาะตอนกลางคืน (dark time) ทำให้เซิร์ฟเวอร์ว่างในตอนกลางวัน ทุกบริษัทแม้แต่ไมโครซอฟท์หรือกูเกิลก็เจอปัญหานี้</p>\n<p>แนวทางหนึ่งที่โซนี่ใช้แก้ปัญหาคือเอาเวลาว่างของเซิร์ฟเวอร์ไปเทรนโมเดล AI เช่น GT Sophy บ็อตขับรถแข่งในเกม Gran Turismo ถือเป็นการใช้ประโยชน์จากเซิร์ฟเวอร์ที่ลงทุนไปแล้ว</p>\n<p>โซนี่ถือเป็นผู้เล่นในตลาดคลาวด์เกมมิ่งรายแรกๆ นับตั้งแต่<a href=\"https://www.blognone.com/node/33859\">ซื้อ Gaikai เมื่อปี 2012</a> เปลี่ยนเป็น <a href=\"https://www.blognone.com/node/52259\">PlayStation Now ในปี 2014</a> แต่กลับไม่ค่อยเน้นนัก และเพิ่ง<a href=\"https://www.blognone.com/node/127828\">ยุบรวมมันเข้ากับ PlayStation Plus</a> แม้ล่าสุดมีข่าวว่า<a href=\"https://www.blognone.com/node/133988\">โซนี่เตรียมกลับมาทำธุรกิจคลาวด์เกมมิ่งจริงจังอีกครั้ง</a></p>\n<p>Yoshida ยังปฏิเสธไม่แสดงความเห็นเรื่องไมโครซอฟท์ซื้อ Activision Blizzard ซึ่งถือเป็นก้าวสำคัญของคู่แข่งในธุรกิจเกม</p>\n<p>ที่มา - <a href=\"https://www.ft.com/content/4b410761-78d8-4bec-a48b-79f1373d42e1\">Financial Times</a></p>\n<p><img alt=\"No Description\" src=\"https://www.blognone.com/sites/default/files/externals/8d2d9bd76048721b6614d550bce18d9b.jpg\" /></p>\n<p>ภาพ<a href=\"https://www.blognone.com/node/109872\">ความร่วมมือด้านคลาวด์ของโซนี่และไมโครซอฟท์เมื่อปี 2019</a></p>\n<p><em>ซ้าย Kenichiro Yoshida ประธานและซีอีโอโซนี ขวา Satya Nadella ซีอีโอไมโครซอฟท์</em></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/cloud-gaming\">Cloud Gaming</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"895297207dff6461f59c23c877a06028be056d6f38218ccf445dc5001ea44977","category":"Thai"}