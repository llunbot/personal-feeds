{"title":"รู้อะไรไม่สู้รู้งี้ Marissa Mayer เผยรู้สึกพลาดที่ซื้อ Tumblr แทนที่จะซื้อ Netflix หรือ Hulu","link":"https://www.blognone.com/node/133731","date":1683541083000,"content":"<div><div><div><p>Marissa Mayer อดีต CEO ของ Yahoo! ได้เปิดเผยความรู้สึกเสียใจจากการที่ Yahoo! ได้ซื้อเข้าแพลตฟอร์ม Tumblr ในราคา 1.1 พันล้านดอลลาร์ในปี 2013 แทนที่ควรจะซื้อ Netflix หรือ Hulu ที่ตอนนั้น Netflix  มีมูลค่าอยู่ที่ 4 พันล้านดอลลาร์ และ Hulu มีมูลค่า 1.3 พันล้านดอลลาร์</p>\n<p>Mayer เล่าว่าตอนนั้นบริษัทต้องการซื้อกิจการที่พลิกโฉมบริษัท โดยพิจารณาทั้ง Tumblr, Netflix และ Hulu แต่ก็ตัดสินใจเลือกเจ้าแรกไป ขณะที่ธุรกิจสตรีมมิ่ง Yahoo! ดันเอา Yahoo! Screen ที่เดิมให้ผู้ใช้อัปโหลดวิดีโอเหมือน YouTube ก่อนจะเปลี่ยนโมเดลเป็นวิดีโอออนดีมานด์แทนการซื้อกิจการ แต่ก็ไม่ประสบความสำเร็จมากนัก และปิดตัวไปเมื่อ 2019</p>\n<p>ขณะที่ Tumblr ถูกขายต่อให้ Automattic เจ้าของ Wordpress เมื่อปี 2019 หลัง Verizon ซื้อกิจการ Yahoo! ซึ่งมูลค่าคาดกันว่าอยู่ที่ราว <a href=\"https://www.blognone.com/node/111319\">10-20 ล้านดอลลาร์เท่านั้น</a></p>\n<p>ที่มา: <a href=\"https://deadline.com/2023/05/former-yahoo-ceo-marissa-mayer-regrets-buying-tumblr-instead-netflix-hulu-would-have-been-a-better-acquisition-1235358501/\">Deadline</a></p>\n<p><img src=\"https://www.blognone.com/sites/default/files/externals/2f556fe088980805ece4270681af26ad.png\" alt /></p>\n</div></div></div><div><div>Topics: </div><div><div><a href=\"/topics/yahoo\">Yahoo!</a></div><div><a href=\"/topics/netflix\">Netflix</a></div><div><a href=\"/topics/hulu\">Hulu</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59675326c8c45cc70c9f7553091e88b65ae3a5b81b7d221122f81c215e72d766","category":"Thai"}