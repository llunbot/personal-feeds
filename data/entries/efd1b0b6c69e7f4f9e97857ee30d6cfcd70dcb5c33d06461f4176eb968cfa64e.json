{"title":"Epic Games ประกาศปลดพนักงาน 16% ยืนยันไม่กระทบธุรกิจหลัก","link":"https://www.blognone.com/node/135983","date":1695939709000,"content":"<div><div><div><p>Epic Games ประกาศปลดพนักงานประมาณ 16% ของพนักงานทั้งหมด คิดเป็นจำนวนประมาณ 830 คน โดยซีอีโอ Tim Sweeney บอกว่าการปลดพนักงานนี้จะไม่มีผลกระทบต่อธุรกิจหลักของบริษัท ซึ่ง 2 ใน 3 ของพนักงานที่ถูกปลดออก ไม่ได้อยู่ในทีมพัฒนาหลัก</p>\n<p>เขาบอกว่าที่ผ่านมาพนักงาน Epic ได้ช่วยกันลดค่าใช้จ่ายในหลายทาง ทั้งการหยุดรับพนักงานเพิ่ม ตัดค่าใช้จ่ายการตลาด และการจัดอีเวนต์ แต่สถานะการเงินบริษัทก็ยังไม่ดีพอ การปลดพนักงานจึงเป็นทางเลือกเดียวที่เหลือ ซึ่งจะทำให้โครงสร้างบริษัทและสถานะการเงินดีขึ้น</p>\n<p>นอกจากนี้ Epic ยังประกาศแยกธุรกิจที่ไม่ใช่ธุรกิจหลักออกไปด้วย โดย Bandcamp แพลตฟอร์มขายเพลงออนไลน์ที่<a href=\"https://www.blognone.com/node/127433\">ซื้อกิจการ</a>มาเมื่อปีที่แล้ว ตกลงขายให้กับ Songtradr แพลตฟอร์มจัดจำหน่ายเพลงสำหรับศิลปิน ส่วนธุรกิจโฆษณาที่ออกแบบให้เหมาะสำหรับเด็ก SuperAwesome จะแยกออกไปเป็นบริษัทอิสระ</p>\n<p>ที่มา: <a href=\"https://www.epicgames.com/site/en-US/news/layoffs-at-epic\">Epic Games</a></p>\n<p><img alt=\"No Description\" src=\"https://www.blognone.com/sites/default/files/externals/bd57b44034b1017f931df6d12e443571.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efd1b0b6c69e7f4f9e97857ee30d6cfcd70dcb5c33d06461f4176eb968cfa64e","category":"Thai"}