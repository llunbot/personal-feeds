{"title":"Disney ยอมถอย ประเด็นไม่สามารถฟ้องร้องได้ เพราะยอมรับเงื่อนไขใน Disney+","link":"https://www.blognone.com/node/141530","date":1724197805000,"content":"<div><div><div><p>จาก<a href=\"https://www.blognone.com/node/141499\">ประเด็น</a>ที่มีคนต้องการฟ้องดิสนีย์ เนื่องจากภรรยาของเขา ไปกินอาหารที่ร้านอาหารในสวนสนุก Walt Disney World แล้วแพ้อาหารจนเสียชีวิต แต่ดิสนีย์บอกว่าไม่สามารถฟ้องได้ เพราะเคยทดลองสมัครใช้งาน Disney+ และยอมรับเงื่อนไขข้อหนึ่งว่าจะไกล่เกลี่ยกับดิสนีย์นอกศาลในทุกข้อขัดแย้ง ล่าสุดดิสนีย์ยอมถอยแล้ว</p>\n<p>Josh D'Amaro หัวหน้าฝ่าย Experience ของดิสนีย์เปิดเผยว่าเหตุการณ์ที่เกิดขึ้น เป็นเรื่องอ่อนไหวและมีการสูญเสียบุคคล จึงต้องหาทางออกที่เหมาะสม บริษัทจึงละเว้นสิทธิที่ให้ไกล่เกลี่ยนอกศาล และให้ดำเนินเรื่องนี้ต่อไปในศาล</p>\n<p>Jamie Cartwright ทนายความจาก Charles Russell Speechlys ให้ความเห็นว่าการเปลี่ยนใจของดิสนีย์น่าจะเป็นผลจากการที่ข่าวนี้เผยแพร่ออกสู่สาธารณะ จึงสร้างแรงกดดันให้ดิสนีย์นั่นเอง</p>\n<p>ที่มา: <a href=\"https://www.bbc.com/news/articles/cr7r9djxj0do\">BBC</a></p>\n<p><img src=\"https://www.blognone.com/sites/default/files/externals/20450f9f3fbf7bc6104b835894a8f007.jpeg\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b42a6bc130cb57d1a2f51e7e1517220b0524141cb3fb1db7cb10a6cef1c32b2","category":"Thai"}