{"title":"Miyamoto ยืนยัน สมาร์ทโฟนไม่ใช่แผนหลักสำหรับการออก Mario ภาคใหม่","link":"https://www.blognone.com/node/133320","date":1680738923000,"content":"<div><div><div><p>Shigeru Miyamoto ผู้สร้างเกมมาริโอ้ ให้สัมภาษณ์ในโอกาสที่ภาพยนตร์แอนิเมชัน The Super Mario Bros. Movie เข้าฉายในโรงภาพยนตร์แล้ว โดยเขายืนยันว่าแผนการออกเกมมาริโอ้ภาคใหม่ในอนาคต การนำลงเป็นเกมมือถือไม่ใช่แผนงานหลัก</p>\n<p>เขาบอกว่าที่ผ่านมานินเทนโดควบคุมประสบการณ์เล่นเกมได้ดี ผ่านการทำงานร่วมกันของซอฟต์แวร์และฮาร์ดแวร์ จากประสบการณ์ที่นำเกมลงมือถือมา พบว่าการต้องให้เกมรองรับสมาร์ทโฟนได้ทุกรุ่น แต่ยังให้ประสบการณ์เกมที่ดี คือเรื่องท้าทายที่สุด</p>\n<p>เกมในตระกูลมาริโอ้ที่ลงสมาร์ทโฟน ได้แก่ Dr. Mario World ที่<a href=\"https://www.blognone.com/node/123940\">ปิดลงหลังออกมา 2 ปี</a>, ส่วนอีกสองเกม Super Mario Run และ Mario Kart Tour ทำเงินได้ไม่มากนัก เมื่อเทียบกับเกมมาริโอ้ในคอนโซลภาคอื่น ทั้งนี้นินเทนโดมีเกมมือถือที่ประสบความสำเร็จสูงเช่นกันอย่าง Animal Crossing Pocket Camp และ Fire Emblem Heroes</p>\n<p>ที่มา: <a href=\"https://www.engadget.com/nintendos-miyamoto-says-smartphones-wont-ever-be-marios-primary-platform-124417055.html\">Engadget</a></p>\n<p><img src=\"https://www.blognone.com/sites/default/files/externals/9eb842f345067f977bccad0208596c87.jpg\" alt /></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/nintendo\">Nintendo</a></div><div><a href=\"/topics/mobile-games\">Mobile Games</a></div><div><a href=\"/topics/shigeru-miyamoto\">Shigeru Miyamoto</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5e04876adccdff0389e0c1329b5923e30eedbadf1f020da53d45b0356c57542","category":"Thai"}