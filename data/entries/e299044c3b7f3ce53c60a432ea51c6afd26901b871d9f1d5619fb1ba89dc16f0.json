{"title":"Find My Device ใน Android รองรับการเตือนหากถูก AirTag หรือแทร็กเกอร์บลูทูธอื่นติดตามแล้ว","link":"https://www.blognone.com/node/135035","date":1690512823000,"content":"<div><div><div><p>กูเกิลประกาศว่าคุณสมบัติการแจ้งเตือน หากถูก AirTag หรืออุปกรณ์แทร็กเกอร์บลูทูธอื่นติดตามโดยไม่รู้ตัว จะเริ่มใช้งานได้ผ่าน Find My Device ที่อัพเดตใน Android 6.0 ขึ้นไป เริ่มตั้งแต่วันนี้</p>\n<p>ฟีเจอร์ดังกล่าว กูเกิลประกาศตั้งแต่งาน <a href=\"https://www.blognone.com/node/133787\">Google I/O เมื่อเดือนพฤษภาคม</a> ซึ่งเป็นความร่วมมือกับแอปเปิล เพื่อออกรูปแบบการตรวจจับ การแจ้งเตือน หากมีการใช้ AirTag หรืออุปกรณ์บลูทูธติดตามประเภทเดียวกันอย่างไม่พึงประสงค์</p>\n<p>Find My Device จะแจ้งเตือนหากตรวจพบอุปกรณ์บลูทูธที่ไม่รู้จักติดตามผู้ใช้งานอยู่ สามารถกดดูข้อมูลเส้นทางแผนที่ซึ่งอุปกรณ์นี้ติดตามกับผู้ใช้งานได้ สามารถกดดูข้อมูลเลขซีเรียลหรือชื่อเจ้าของ (หากระบุ) สั่งให้อุปกรณ์ส่งเสียงเพื่อค้นหา</p>\n<p>ที่มา: <a href=\"https://blog.google/products/android/unknown-tracker-alert-google-android/\">กูเกิล</a></p>\n<p><img src=\"https://www.blognone.com/sites/default/files/externals/42bdb7e8a75950bbaeecb78bfb3d83bf.png\" alt /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/privacy\">Privacy</a></div><div><a href=\"/topics/airtag\">AirTag</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e299044c3b7f3ce53c60a432ea51c6afd26901b871d9f1d5619fb1ba89dc16f0","category":"Thai"}