{"title":"Phind เปิดตัว LLM ช่วยเขียนโค้ด Phind-70B เร็วกว่า ขยันตอบกว่า GPT-4","link":"https://www.blognone.com/node/138364","date":1708671080000,"content":"<div><div><div><p>Phind บริษัทปัญญาประดิษฐ์ LLM สำหรับการช่วยเขียนโค้ดเป็นหลัก เปิดตัวโมเดลของตัวเอง Phind-70B ที่วัดเฉพาะความสามารถในการเขียนโค้ด HumanEval และ CRUXEval ใกล้เคียงกับ GPT-4 มาก แต่ชูความเด่นกว่าที่ความเร็วในการตอบและโมเดลถูกฝึกให้ขยันตอบมากกว่า GPT-4 ที่เคยมีปัญหาไม่ยอมตอบบางคำถาม</p>\n<p>ความเร็วในการตอบของ Phind-70B อยู่ที่ 80 token/s เร็วกว่า GPT-4 Turbo ประมาณสี่เท่าตัว และคาดว่าจะเร่งความเร็วได้สูงกว่านี้อีก</p>\n<p>ก่อนหน้านี้ Phind เคยออกโมเดลเวอร์ชั่น 34B มาก่อนแล้ว และเตรียมจะปล่อยโมเดลให้เอาไปใช้งานในอนาคตรวมถึงโมเดลเวอร์ชั่น 70B เช่นกันแต่ยังไม่ระบุช่วงเวลา สำหรับผู้ใช้ทั่วไปสามารถเข้าไปใช้ Phind-70B ได้ฟรีแบบจำกัดข้อความต่อวัน และสามารถจ่ายเงินค่าสมาชิกเพื่อเพิ่มโควต้าได้</p>\n<p>ที่มา - <a href=\"https://www.phind.com/blog/introducing-phind-70b\">Phind</a></p>\n<p><img src=\"https://www.phind.com/_next/image?url=%2Fimages%2Fphind-70b-humaneval.png&amp;w=1920&amp;q=75\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/programming\">Programming</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc765125c9109e07eed708620a19dcf989d2089ee3c1cba7c35aa0d575699d11","category":"Thai"}