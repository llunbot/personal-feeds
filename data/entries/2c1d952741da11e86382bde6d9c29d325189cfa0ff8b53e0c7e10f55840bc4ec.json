{"title":"Raspberry Pi ออกบอร์ดเสริม AI HAT+ ประสิทธิภาพสูงสุด 26 TOPS ราคา 110 ดอลลาร์","link":"https://www.blognone.com/node/142751","date":1729813380000,"content":"<div><div><div><p>Raspberry Pi เปิดตัวสินค้า AI ตัวใหม่ <strong>AI HAT+</strong> เป็นชุดบอร์ดเสริมเหมือน <a href=\"https://www.blognone.com/node/140152\">AI Kit</a> โดยมีตัวเลือกประสิทธิภาพสองระดับคือ 13 TOPS ได้ชิปเร่งความเร็ว AI Hailo-8L เท่ากับ AI Kit และ 26 TOPS ได้ชิป Hailo-8</p>\n<p>สิ่งที่แตกต่างจาก AI Kit คือ AI HAT+ ใช้การเชื่อมต่อชิปเร่งความเร็วไปที่บอร์ดเลย ไม่ได้ผ่าน M.2 นอกจากทำให้จัดการง่ายขึ้นแล้ว ยังช่วยเรื่องการระบายความร้อนด้วย</p>\n<p>AI HAT+ สามารถใช้งานร่วมกับ AI Kit ได้ โดยโมเดลทั่วไปที่รันบน Hailo-8L ได้ จะสามารถประมวลผลร่วมกับ Hailo-8 ได้เช่นกัน ยกเว้นโมเดลที่ออกแบบมาบน Hailo-8 โดยเฉพาะ</p>\n<p>AI HAT+ 13 TOPS ราคา 70 ดอลลาร์ และรุ่น 26 TOPS ราคา 110 ดอลลาร์</p>\n<p>ที่มา: <a href=\"https://www.raspberrypi.com/news/raspberry-pi-ai-hat/\">Raspberry Pi</a></p>\n<p><img alt=\"No Description\" src=\"https://www.blognone.com/sites/default/files/externals/195226d3d1ac1e1f328386adc5c080cb.jpg\" /></p>\n<p>วิดีโอสาธิตการใช้รุ่น 26 TOPS ตรวจจับวัตถุ</p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/hardware\">Hardware</a></div><div><a href=\"/topics/hailo\">Hailo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c1d952741da11e86382bde6d9c29d325189cfa0ff8b53e0c7e10f55840bc4ec","category":"Thai"}