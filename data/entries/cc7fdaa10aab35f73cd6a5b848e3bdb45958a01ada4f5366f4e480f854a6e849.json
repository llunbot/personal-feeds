{"title":"เปิดตัว Cloudnone รายการใหม่ของ Blognone พูดคุย เล่าประสบการณ์การใช้คลาวด์","link":"https://www.blognone.com/node/135517","date":1693409122000,"content":"<div><div><div><p>เปิดตัวรายการใหม่ของ Blognone ชื่อว่า \"Cloudnone\" ซึ่งสามารถอ่านออกเสียงว่า \"คลาวด์นั้น\" หรือ \"คราวนั้น\" ได้ตามใจชอบ</p>\n<p>เป้าหมายของรายการนี้เกิดจากการเห็นว่าประเทศไทยยังขาดองค์ความรู้เกี่ยวกับสถาปัตยกรรมและโครงสร้างพื้นฐานบนคลาวด์ ซึ่งสำคัญขึ้นเรื่อยๆ ในโลกไอทียุคใหม่ (แม้ไม่เซ็กซี่เหมือน Blockchain/AI แต่ทุกหน่วยงานกลับต้องใช้งาน) แต่คลาวด์เองกลับมีความซับซ้อนมากขึ้นเรื่อยๆ จึงอยากหาช่องทางพูดคุย ถ่ายทอดประสบการณ์ระหว่างกันในหมู่คนทำงานด้าน architect, infrastructure, SRE, DevOps รวมถึงหัวข้ออื่นที่เกี่ยวข้อง เพื่อให้เกิดการออกแบบระบบทางไอทีที่ดีขึ้นในภาพรวม</p>\n<p>รายการไอทีอื่นอาจเป็นการรีวิวฮาร์ดแวร์ใหม่ๆ แต่รายการนี้อยากเป็นที่จดจำในการรีวิว VM หรือ instance บนคลาวด์ยี่ห้อต่างๆ ว่าตัวไหนดี ตัวไหนถูก ตัวไหนไม่โดนปิดทิ้งไว้กลางทาง ฯลฯ ซึ่งหวังว่าความรู้เหล่านี้จะเป็นประโยชน์ในการทำงานของคนไอทีในบ้านเราต่อไป</p>\n<p><img alt=\"No Description\" src=\"https://www.blognone.com/sites/default/files/externals/14e7ac8f0bd342cce7620375478d960d.jpg\" /></p>\n<p>รายการนี้มี mk และ lew เป็นผู้ดำเนินรายการ โดยยังได้เชิญคุณวิน Senior Architect ของ LMWN (ซึ่งเป็นสมาชิกของ Blognone มานาน ใช้ชื่อว่า willwill) ที่มีประสบการณ์ด้านออกแบบสถาปัตยกรรมบนคลาวด์ มาร่วมเสวนาด้วย และในอนาคตก็ตั้งใจเชิญแขกรับเชิญอื่นมาร่วมพูดคุยด้วย</p>\n<p>รายการตอนใหม่จะออนไลน์ทุกวันศุกร์ ผู้สนใจสามารถติดตามได้จาก <a href=\"https://www.youtube.com/@blognone/\">YouTube Blognone</a> ส่วนคนที่อยากฟังเสียงอย่างเดียว ก็ยังมีช่องทางฟังเป็น Podcast ได้จาก <a href=\"https://open.spotify.com/show/40r0H6IqcVUj6lr8otuAAh\">Spotify</a> อีกทางด้วย ส่วนหัวข้อต่างๆ ว่าอยากให้จัดเรื่องอะไรบ้าง ก็สามารถเสนอมาได้ในคอมเมนต์ทุกช่องทาง</p>\n</div></div></div><div><div>Topics: </div><div><div><a href=\"/topics/cloudnone\">Cloudnone</a></div><div><a href=\"/topics/blognone\">Blognone</a></div><div><a href=\"/topics/announcement\">Announcement</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc7fdaa10aab35f73cd6a5b848e3bdb45958a01ada4f5366f4e480f854a6e849","category":"Thai"}