{"title":"Mistral เปิดตัวโมเดล Large 2 123B ประสิทธิภาพใกล้ Llama 3.1 แต่ขนาดเล็กกว่า","link":"https://www.blognone.com/node/141079","date":1721879574000,"content":"<div><div><div><p>คล้อยหลังการเปิดตัวโมเดล <a href=\"https://www.blognone.com/node/140973\">Mistral NeMo 12B</a> รุ่นเล็กเพียงไม่กี่วัน ทาง Mistral AI ก็เปิดตัวโมเดลขนาดใหญ่ระดับเรือธง <strong>Mistral Large 2</strong> ขนาดพารามิเตอร์ 123B เป็นเวอร์ชันอัพเกรดของ <a href=\"https://www.blognone.com/node/138411\">Mistral Large 1 ที่ออกเมื่อต้นปี 2024</a></p>\n<p>สิ่งที่เพิ่มเข้ามาคือการขยายขนาด context window จาก 32K เป็น 128K, รองรับภาษาอื่นๆ ที่ไม่ใช่ภาษาตระกูลละติน ได้แก่ อารบิก ฮินดี จีน ญี่ปุ่น เกาหลี, รองรับภาษาโปรแกรมมิ่งอีกกว่า 80 ภาษา</p>\n<p>ในแง่คะแนนการทดสอบ Mistral Large 2 ทำคะแนนชุดทดสอบ MMLU ได้ 84%, ส่วนคะแนนการเขียนโปรแกรมและตอบคำถามคณิตศาสตร์ บอกว่าอยู่ระดับเดียวกับ GPT-4o, Claude 3 Opus และ Llama 3 405B</p>\n<p><img alt=\"No Description\" src=\"https://www.blognone.com/sites/default/files/externals/6d728db2d89a986846821b5a7d57e84f.png\" /></p>\n<p><img alt=\"No Description\" src=\"https://www.blognone.com/sites/default/files/externals/c41918abf6535a5e739c8abf762750f0.png\" /></p>\n<p>Mistral Large 2 ออกแบบมาให้รันในเครื่องเดียว (single-node inference) โดยมีขนาดพารามิเตอร์ 123B ไม่จำเป็นต้องหาเครื่องเพิ่ม จึงมีจุดเด่นเรื่องประสิทธิภาพต่อต้นทุน (นับตามจำนวนพารามิเตอร์) ที่เหนือกว่าโมเดลภาษาคู่แข่งอื่นๆ โดยเฉพาะ <a href=\"https://www.blognone.com/node/141045\">Meta Llama 3.1 405B ที่เพิ่งออกมาเมื่อวาน</a> เพราะ Mistral Large 2 มีคะแนนทดสอบน้อยกว่าเล็กน้อย แต่พารามิเตอร์น้อยกว่าประมาณ 3 เท่า</p>\n<p><img alt=\"No Description\" src=\"https://www.blognone.com/sites/default/files/externals/c7331619cd0f353a992832799ad9e9f7.png\" /></p>\n<p><img alt=\"No Description\" src=\"https://www.blognone.com/sites/default/files/externals/1a64853383f9ff1d0b116723d7bc18fd.png\" /></p>\n<p>อย่างไรก็ตาม Mistral Large 2 ไม่เปิดให้ใช้งานฟรีในเชิงพาณิชย์ ต้องซื้อไลเซนส์จาก Mistral หรือผู้ให้บริการคลาวด์พันธมิตร แต่ถ้าเป็นการใช้ในเชิงวิจัยหรืองานที่ไม่ใช่การพาณิชย์ก็สามารถใช้งานได้ ตรงนี้ยังเป็นจุดที่ Llama 3 ได้เปรียบกว่า</p>\n<p>ที่มา - <a href=\"https://mistral.ai/news/mistral-large-2407/\">Mistral</a></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63beb9b633b42cbec818949c5f7abf5e0d6949719563d27a3699d83f9632223d","category":"Thai"}