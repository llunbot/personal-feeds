{"title":"Cloudflare นำโปรโตคอล MASQUE บน HTTP/3 มาให้บริการ VPN คู่กับ Wireguard","link":"https://www.blognone.com/node/134495","date":1687454866000,"content":"<div><div><div><p>Cloudflare ประกาศเริ่มใช้โปรโตคอล MASQUE ที่ขี่อยู่บน HTTP/3 อีกอีกทีหนึ่ง มาให้บริการ VPN บนแอป WARP คู่กับ Wireguard</p>\n<p>เนื่องจาก HTTP/3 หรือ QUIC นั้นรองรับการเชื่อมต่อหลายสตรีมพร้อมกับ การให้บริการ VPN ผ่าน MASQUE จึงเป็นเหมือนการเชื่อมต่อผ่าน proxy ดั้งเดิมที่เราเคยใช้กันมา คำสั่งเชื่อมต่อนั้นยังใช้ HTTP CONNECT เหมือนกันอีกด้วย ข้อดีที่เหนือ Wireguard คือไฟร์วอลล์มักไม่บล็อคพอร์ต 443 สำหรับ HTTP/3, กระบวนการเข้ารหัสสามารถใช้อัลกอลิทึมใหม่ๆ ได้, และในอนาคตเมื่อมาตรฐาน Multipath QUIC พร้อมใช้งานก็จะสามารถเชื่อมต่อหลายช่องทางได้พร้อมกัน ทำให้ผู้ใช้สามารถสลับการเชื่อมต่อเช่น Wi-Fi มาเชื่อมต่อผ่านโทรศัพท์มือถือได้โดยสามารถส่งข้อมูลต่อเนื่อง</p>\n<p>ตอนนี้ Cloudflare ใช้ MASQUE กับพันธมิตรบางราย เช่น iCloud Private Relay เป็นที่เรียบร้อยแล้ว แต่สำหรับผู้ที่ใช้แอป WARP และต้องการทดสอบจะต้องสมัครทดสอบเบต้าเสียก่อน จึงเปิดใช้งานได้</p>\n<p>ที่มา - <a href=\"https://blog.cloudflare.com/masque-building-a-new-protocol-into-cloudflare-warp/\">Cloudflare</a></p>\n<p><img src=\"https://blog.cloudflare.com/content/images/2023/06/image6-4.png\" alt /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/http\">HTTP</a></div><div><a href=\"/topics/internet\">Internet</a></div><div><a href=\"/topics/vpn\">VPN</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"143e17c53595a57fd4ea758888f86b7797742a94667efa0312bbc8c23f648be8","category":"Thai"}