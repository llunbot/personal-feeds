{"title":"ช่วง Facebook ล่มร่วม 6 ชั่วโมง แม้แต่พนักงาน, วิศวกรก็เข้าระบบทำงานไม่ได้","link":"https://www.blognone.com/node/125098","date":1633399911000,"content":"<div><div><div><p>จากเหตุการณ์ <a href=\"https://www.blognone.com/node/125088\">Facebook, Instagram, WhatsApp ล่มทั่วโลก ซึ่งถือเป็นการล่มครั้งใหญ่ที่สุดนับจากปี 2008</a> ไม่เพียงแค่ผู้ใช้งานทั่วโลกที่ถูกตัดขาดจาก Facebook ในช่วงเวลาหนึ่ง แต่ยังรวมถึงพนักงาน วิศวกร ไม่สามารถเข้าระบบใช้งานเพื่อการทำงานได้ด้วย</p>\n<p>พนักงานบอกกับ CNBC ว่า พวกเขาไม่สามารถเข้าถึงเครื่องมือที่ใช้ในการติดตามข้อมูล เช่น จำนวนคนที่ใช้บริการ รวมถึงฟังก์ชันการแชทภายใน แม้แต่วิศวรกรยังเข้าระบบเพื่อแก้ปัญหาไม่ได้</p>\n<p>นอกจากนี้ยังเป็นเรื่องบังเอิญที่การล่มครั้งใหญ่ของ Facebook เกิดขึ้นในวันเดียวกันกับที่ Frances Haugen อดีตผู้จัดการผลิตภัณฑ์ใน Facebook <a href=\"https://www.blognone.com/node/125084\">ออกมาแฉ Facebook ในรายการข่าว 60 Minutes</a> ว่า Facebook สนับสนุนให้มี Hate Speech เพราะไม่อยากให้ Engagement ตก หรือเลือกผลประโยชน์มากกว่าความปลอดภัยนั่นเอง</p>\n<p><img src=\"https://www.blognone.com/sites/default/files/externals/dd8f168d1bb5a28f5caf9b161b45aa84.png\" /></p>\n<p>พนักงาน Instagram รายหนึ่งถึงกับบอกว่าที่ Facebook ล่ม เป็นผลกรรมสำหรับสิ่งที่ Facebook ทำ เหล่าพนักงานยังรู้สึกไม่ดีแทนแบรนด์ และครีเอเตอร์ที่ต้องรันแคมเปญโฆษณาบน Facebook ในเช้าวันจันทร์ (ช่วงเวลาที่ล่มตามเวลาท้องถิ่น) แบบนี้</p>\n<p>ด้าน Mike Schroepfer ซีทีโอ Facebook ชี้แจงผ่าน Twitter ก่อนหน้านี้ ว่าปัญหาล่มเกิดจากปัญหาเน็ตเวิร์ค <a href=\"https://www.blognone.com/node/125095\">พร้อมบอกว่าขอโทษกับทั้งธุรกิจขนาดเล็ก ขนาดใหญ่ ครอบครัว และทุกคน ที่ต้องพึ่งพาระบบของ Facebook ในการใช้ชีวิต</a></p>\n<p>ที่มา - <a href=\"https://www.cnbc.com/2021/10/04/facebook-workers-lose-access-to-internal-tools-following-outage.html\">CNBC</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/whatsapp\">WhatsApp</a></div><div><a href=\"/topics/facebook-messenger\">Facebook Messenger</a></div><div><a href=\"/topics/service-outage\">Service Outage</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f699f1d2613dbe48b05775b9c3f9ab618bb8b073654b39a9caa01190c33f26d4","category":"Thai"}