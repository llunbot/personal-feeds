{"title":"Google ปลดพนักงานเพิ่มอีกหลายร้อยคน ส่วนใหญ่เป็นทีม Google Assistant และสองผู้ก่อตั้ง Fitbit ด้วย","link":"https://www.blognone.com/node/137622","date":1704980501000,"content":"<div><div><div><p>กูเกิลยืนยันการปลดพนักงานรอบล่าสุด โดยการปลดพนักงานครั้งนี้ไม่ได้ระบุจำนวนที่ได้รับผลกระทบ แม้มีรายงานไม่ทางการว่าอยู่ที่หลายร้อยคน ส่วนใหญ่เกี่ยวข้องกับบริการ Google Assistant ทั้งฮาร์ดแวร์และซอฟต์แวร์</p>\n<p>เบื้องต้นกูเกิลบอกว่าการปลดพนักงานครั้งนี้ เพื่อรองรับการโฟกัสเป้าหมายใหญ่ของบริษัทและโอกาสข้างหน้า พนักงานที่ได้รับผลกระทบจะได้รับความช่วยเหลือเพื่อหาบทบาทหน้าที่ใหม่ภายในต่อไป</p>\n<p>James Park และ Eric Friedman สองผู้ร่วมก่อตั้ง Fitbit ที่กูเกิลซื้อกิจการมา<a href=\"https://www.blognone.com/node/112885\">ตั้งแต่ปี 2019</a> ได้ลาออกจากบริษัทซึ่งเป็นผลจากการปรับโครงสร้างองค์กรรอบนี้ด้วย</p>\n<p>รายงานระบุว่ากูเกิลมีแผนปรับโครงสร้างธุรกิจฮาร์ดแวร์คือ Fitbit, Pixel และ Nest ให้เป็นทีมงานชุดเดียวรับผิดชอบทั้งสามส่วนเดิมนี้</p>\n<p>ที่มา: <a href=\"https://www.engadget.com/google-lays-off-hundreds-of-employees-in-its-assistant-hardware-and-other-divisions-082540416.html\">Engadget</a> และ <a href=\"https://www.wsj.com/tech/google-trims-hundreds-of-jobs-as-it-marshalls-resources-for-ai-6558298c\">The Wall Street Journal</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/layoff\">Layoff</a></div><div><a href=\"/topics/google-assistant\">Google Assistant</a></div><div><a href=\"/topics/fitbit\">Fitbit</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"036e2762c8316daebe2f5901c8f6cf56b8076253c568d002df1bb88dd473b5ef","category":"Thai"}