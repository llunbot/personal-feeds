{"title":"ไมโครซอฟท์อัพเดต WSL: รองรับ RHEL เป็นดิสโทรทางการ, รองรับความปลอดภัยองค์กรแบบ Zero Trust","link":"https://www.blognone.com/node/143217","date":1732036231000,"content":"<div><div><div><p>ไมโครซอฟท์ประกาศเพิ่มฟีเจอร์ WSL ในงาน Microsoft Ignite โดยเพิ่ม Red Hat Enterprise Linux อย่างเป็นทางการ โดยทาง Red Hat จะส่งอิมเมจเข้ามาภายในไม่กี่เดือนข้างหน้า เพิ่มทางเลือกให้กับนักพัฒนาที่ต้องการใช้ดิสโทรใกล้เคียงกับโปรดักชั่นที่สุดเท่าที่เป็นไปได้</p>\n<p>นอกจากการรับดิสโทรใหม่ ไมโครซอฟท์ยังปรับปรุงแนวทางการสร้างดิสโทรสำหรับ WSL ให้ง่ายขึ้น สามารถ export จาก Docker container เลยก็ได้ ทำให้หลังจากนี้เราน่าจะได้เห็นดิสโทรใหม่ๆ บน WSL กันมากขึ้น</p>\n<p>สำหรับผู้ใช้ระดับองค์กร ไมโครซอฟท์ปรับปรุงการมอนิเตอร์ความปลอดภัยใน WSL ด้วยการรองรับ Microsoft Intune ใน WSL ทำให้องค์กรที่ต้องการตรวจสอบความปลอดภัยเครื่องสามารถมองเห็นว่ากำลังรัน WSL เวอร์ชั่นอะไรบ้าง และแจ้งเตือนให้อัพเดตได้เมื่อจำเป็น อีกฟีเจอร์คือการรองรับ Entra ID สำหรับการเข้าถึงทรัพยากรต่างๆ ในเน็ตเวิร์ค</p>\n<p>ที่มา - <a href=\"https://devblogs.microsoft.com/commandline/whats-new-in-the-windows-subsystem-for-linux-in-november-2024/\">Microsoft Dev Blogs</a></p>\n<p><img alt=\"No Description\" src=\"https://www.blognone.com/sites/default/files/externals/557dacc8f8586fd07bf87035aaa39657.png\" /></p>\n</div></div></div><div><div>Topics: </div><div><div><a href=\"/topics/wsl\">WSL</a></div><div><a href=\"/topics/microsoft\">Microsoft</a></div><div><a href=\"/topics/red-hat\">Red Hat</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4334f5bd648f07b690cdb83b689c52ab48377adaf0a84b4c9a7f28b30b8f8470","category":"Thai"}