{"title":"Warner Bros. Discovery ผลประกอบการไม่เข้าเป้า เพราะเกม Suicide Squad ยอดขายแย่","link":"https://www.blognone.com/node/139688","date":1715348843000,"content":"<div><div><div><p>Warner Bros. Discovery รายงานผลประกอบการประจำไตรมาส 1/2024 รายได้รวม 9,958 ล้านดอลลาร์ ลดลง 7% จากไตรมาสเดียวกันของปีก่อน หักค่าใช้จ่ายแล้วขาดทุน 996 ล้านดอลลาร์</p>\n<p>ประเด็นที่น่าสนใจคือ Warner Bros. Discovery ให้เหตุผลที่ตัวเลขผลประกอบการออกมาไม่ดี ว่าเป็นเพราะไตรมาส 1/2023 มีเกมที่ประสบความสำเร็จอย่างมากคือ Hogwarts Legacy ในขณะที่ไตรมาส 1/2024 เกมเด่นอย่าง <a href=\"https://www.blognone.com/node/137168\">Suicide Squad: Kill the Justice League</a> เกมแอคชั่นฮีโร่ในจักรวาล DC ของสตูดิโอ Rocksteady ไม่ประสบความสำเร็จตามที่คาดไว้ ได้<a href=\"https://opencritic.com/game/14351/suicide-squad-kill-the-justice-league\">คะแนนรีวิวเฉลี่ยเพียง 59/100</a></p>\n<p>รายได้จากธุรกิจสื่ออื่นๆ คือ ธุรกิจทีวีมีรายได้ลดลงจากการประท้วงของสมาคมนักเขียน-นักแสดง ทำให้ผลิตรายการได้ลดลง ในขณะที่ธุรกิจภาพยนตร์รายได้เพิ่มมากจาก Dune: Part Two</p>\n<p>ธุรกิจสตรีมมิ่ง Max ตอนนี้มียอดสมาชิกแล้ว 99.6 ล้านคน เพิ่มขึ้นจากไตรมาสก่อนอีก 2 ล้านคน รายได้จากสตรีมมิ่ง 2,460 ล้านดอลลาร์ เพิ่มขึ้นเล็กน้อย หักค่าใช้จ่ายแล้วมีกำไรจากการดำเนินการ ก่อนภาษีและค่าเสื่อม (EBITDA) ที่ 86 ล้านดอลลาร์</p>\n<p>ที่มา - <a href=\"https://s201.q4cdn.com/336605034/files/doc_earnings/2024/q1/earnings-result/WBD-1Q24-Earnings-Release.pdf\">Warner Bros. Discovery</a>, <a href=\"https://www.ign.com/articles/suicide-squad-kill-the-justice-league-flop-leads-to-200-million-impairment-charge-warner-bros-confirms\">IGN</a></p>\n<p><img src=\"https://www.blognone.com/sites/default/files/externals/a98e1383054196ee0113584ab2b6a0fa.jpg\" /></p>\n</div></div></div><div><div>Topics: </div><div><div><a href=\"/topics/suicide-squad\">Suicide Squad</a></div><div><a href=\"/topics/warner-bros-discovery\">Warner Bros. Discovery</a></div><div><a href=\"/topics/games\">Games</a></div><div><a href=\"/topics/financial-report\">Financial Report</a></div><div><a href=\"/topics/hbo-max\">HBO Max</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18a2db68255b9927e0608d05ceda7924ba7b83761b143c21aceb1375068626a0","category":"Thai"}