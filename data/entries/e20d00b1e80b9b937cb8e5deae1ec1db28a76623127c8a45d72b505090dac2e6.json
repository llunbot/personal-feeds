{"title":"Google Search ถอดฟีเจอร์หน้าเว็บแคชในผลการค้นหาแล้ว","link":"https://www.blognone.com/node/138016","date":1706885923000,"content":"<div><div><div><p>บัญชี Google Search Liaison บน X โพสต์<a href=\"https://twitter.com/searchliaison/status/1753156161509916873\">ตอบข้อความ</a>ที่มีคนสอบถามว่า ฟีเจอร์เว็บแคชในผลการค้นหาตอนนี้หายไป ไม่สามารถใช้งานได้ไม่ว่าจะลองค้นหาด้วยคีย์เวิร์ด โดยยืนยันว่าฟีเจอร์เว็บแคชได้ถอดไปจากผลเสิร์ชแล้ว</p>\n<p>กูเกิลบอกว่าหน้าเว็บแคชเป็นหนึ่งในฟีเจอร์เก่าแก่ที่สุดตัวหนึ่งของ Google Search ซึ่งเจตนาในการสร้างมาตอนนั้น เพราะหลายครั้งเว็บปลายทางโหลดไม่สำเร็จ หน้าเว็บแคชจึงเข้ามาแก้ปัญหานี้ได้ แต่ตอนนี้ทุกอย่างพัฒนาไปมาก กูเกิลจึงตัดสินใจเลิกให้บริการฟีเจอร์นี้</p>\n<p>เว็บแคชที่ผ่านมา มีการใช้เป็นเครื่องมือด้านอื่น นอกจากที่กูเกิลบอก เช่น ใช้ตรวจสอบการอัพเดตเนื้อหาล่าสุด ดูว่าเนื้อหาใดถูกแก้ไข ตลอดจนดูว่าเนื้อหานั้นถูกบล็อกในพื้นที่หรือไม่</p>\n<p>ทั้งนี้กูเกิลบอกว่ากำลังพิจารณานำข้อมูลแคชไปไว้ที่ Internet Archive โดยเมื่อปุ่ม 3 จุด ข้างผลการค้นหา อาจเพิ่มลิงก์เพื่อไปที่ Internet Archive แทน</p>\n<p>ที่มา: <a href=\"https://www.engadget.com/google-search-is-losing-its-cached-web-page-feature-113503903.html\">Engadget</a></p>\n<p><img src=\"https://www.blognone.com/sites/default/files/externals/330740e63fabb65b4b7e22ef55690cfd.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/internet-archive\">Internet Archive</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e20d00b1e80b9b937cb8e5deae1ec1db28a76623127c8a45d72b505090dac2e6","category":"Thai"}