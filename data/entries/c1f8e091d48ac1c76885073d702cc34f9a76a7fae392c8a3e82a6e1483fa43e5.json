{"title":"Meituan รายงานผลประกอบการ - รายได้เติบโต - แผนบุกตลาดต่างประเทศยังอยู่ในขั้นต้น","link":"https://www.blognone.com/node/141699","date":1724853343000,"content":"<div><div><div><p>Meituan แพลตฟอร์มออนดีมานด์รายใหญ่ในจีน รายงานผลประกอบการของไตรมาสเดือนมิถุนายน 2024 รายได้รวมเพิ่มขึ้น 21.0% จากช่วงเดียวกันในปีก่อนเป็น 82,251 ล้านหยวน และมีกำไรสุทธิตามบัญชี Non-IFRS 13,606 ล้านหยวน</p>\n<p>Meituan บอกว่าบริการเดลิเวอรียังมีการเติบโตของรายได้จากการทำแคมเปญเจาะกลุ่มเป้าหมาย โดยเฉพาะกับร้านค้าระดับเล็ก-กลาง รายได้เฉพาะส่วนนี้ 23,021 ล้านหยวน, บริการซูเปอร์มาร์เก็ตก็เติบโตจากการเพิ่มร้าน Meituan InstaMart ให้มากขึ้นในแต่ละภูมิภาค</p>\n<p>Wang Xing ซีอีโอ Meituan ตอบคำถามในช่วงแถลงผลประกอบการเรื่องการขยายธุรกิจต่างประเทศ ว่าบริษัทยังอยู่ในขั้นต้นของการประเมินโอกาสในการขยายตลาดไปยังประเทศต่าง ๆ ทั้งหมดยังมีสถานะแผนงานระยะยาว</p>\n<p>ที่มา: <a href=\"https://www.scmp.com/tech/tech-trends/article/3276267/meituan-reports-robust-revenue-profit-growth-second-quarter-value-money-approach\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/0e6532993f65bce397d09546b12f1ac1.png\" /></p>\n</div></div></div><div><div>Topics: </div><div><div><a href=\"/topics/meituan\">Meituan</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1f8e091d48ac1c76885073d702cc34f9a76a7fae392c8a3e82a6e1483fa43e5","category":"Thai"}