{"title":"Oracle Database เปลี่ยนชื่อฐานข้อมูลเวอร์ชัน 23c รุ่นเสถียร เป็น... (เอิ่ม)... 23ai","link":"https://www.blognone.com/node/139570","date":1714734152000,"content":"<div><div><div><p>Oracle ประกาศออกฐานข้อมูล Oracle Database รุ่นเสถียรตัวใหม่ ที่เรียกเลขเวอร์ชันว่า... <strong>23ai</strong></p>\n<p>สิ่งที่น่าสนใจคือ <a href=\"https://www.blognone.com/node/133333\">Oracle เปิดตัวฐานข้อมูลเวอร์ชันนี้รุ่นทดสอบมาตั้งแต่ปีที่แล้ว</a> โดยเรียกมันว่า Oracle Database 23c ซึ่งตัว c ห้อยท้ายหมายถึงคำว่า \"cloud\" และใช้มายาวนานตั้งแต่ <a href=\"https://www.blognone.com/node/36645\">Oracle Database 12c ที่เปิดตัวในปี 2012</a></p>\n<p>ฐานข้อมูลของ Oracle เริ่มใช้เลขเวอร์ชันแบบมีตัวห้อยครั้งแรกใน Oracle 8i (i = internet) แล้วขยับมาเป็น Oracle 10g (g = grid) และ Oracle 12c (c = cloud) สะท้อนถึงเทคโนโลยีการใช้งานฐานข้อมูลในแต่ละยุคสมัย</p>\n<p>เหตุผลที่ Oracle เปลี่ยนวิธีเลขเวอร์ชันรอบนี้ ชัดเจนว่าเป็นการสะท้อนโฟกัสเรื่อง AI โดยฟีเจอร์ชูโรงของ Oracle Database 23ai คือ <strong><a href=\"https://www.blognone.com/node/135935\">AI Vector Search</a></strong> ซึ่งเป็นฟีเจอร์ยอดนิยมของฐานข้อมูลยุคสมัยนี้ เพื่อให้โมเดล LLM สามารถหาความเชื่อมโยงของข้อมูลว่ามีความ \"ใกล้\" กันแค่ไหน (วัดระยะเป็นทิศทางเวกเตอร์) ฟีเจอร์นี้จะผนวกเข้ามาให้ใน Oracle Database 23ai ทุกรุ่นย่อย โดยไม่ต้องจ่ายเงินเพิ่ม</p>\n<p><img alt=\"No Description\" src=\"https://www.blognone.com/sites/default/files/externals/e80e99f46b6ac8a9732995cb84669da4.jpeg\" /></p>\n<p>ฟีเจอร์ใหม่อย่างอื่นในเวอร์ชัน 23ai ได้แก่</p>\n<ul>\n<li><strong>JSON Relational Unification</strong> แก้ปัญหาเรื่องชุดข้อมูลที่ไม่เหมือนกันระหว่าง relational data (SQL) ในฐานข้อมูล และ JSON ในแอพพลิเคชัน เพราะสามารถมีมุมมองข้อมูลได้ทั้งสองแบบ (Duality Views) จากข้อมูลชุดเดียวกัน</li>\n<li><strong>Graph Relational Unification</strong> ฟีเจอร์ Property Graph queries ใช้ค้นหาข้อมูลแบบกราฟ นิยามโมเดลกราฟอยู่บนข้อมูลเดิมในฐาน</li>\n<li><strong>Oracle Globally Distributed Database with RAFT</strong> การกระจายข้อมูลไปเก็บในฐานข้อมูลต่างสถานที่กัน แต่มองเป็นฐานข้อมูลอันเดียว โดยใช้<a href=\"https://en.wikipedia.org/wiki/Raft_(algorithm)\">อัลกอริทึมแบบ Raft</a> ตรวจสอบความถูกต้องของชุดข้อมูลแต่ละชุด</li>\n<li><strong>Oracle True Cache</strong> ฟีเจอร์ in-memory cache วางตัวเป็นแคชระดับกลาง (middle-tier) ช่วยให้ตอบสนองการเรียกข้อมูลได้เร็วขึ้น</li>\n<li><strong>In-Database SQL Firewall</strong> ไฟร์วอลล์ในฐานข้อมูล ป้องกันการโจมตีแบบ SQL injection และการโจมตีอื่นๆ</li>\n</ul>\n<p>ที่มา - <a href=\"https://www.oracle.com/news/announcement/oracle-announces-availability-database-23ai-with-ai-vector-search-2024-05-02/\">Oracle</a>, <a href=\"https://blogs.oracle.com/database/post/oracle-23ai-now-generally-available\">Oracle Blog</a></p>\n<p>AI Vector Search</p>\n<p><img src=\"https://blogs.oracle.com/content/published/api/v1.1/assets/CONT07CB11DCD0A048D88730F792EDB7A38C/Medium?cb=_cache_532&amp;channelToken=af5d837e3d34400dbe9ae6cec73ee9b7&amp;format=jpg\" /></p>\n<p>JSON Relational Unification</p>\n<p><img src=\"https://blogs.oracle.com/content/published/api/v1.1/assets/CONTB64FBB5C56C64CBA948CD0EE78F9EB10/Medium?cb=_cache_532&amp;channelToken=af5d837e3d34400dbe9ae6cec73ee9b7&amp;format=jpg\" /></p>\n<p>Oracle Globally Distributed Database with RAFT</p>\n<p><img src=\"https://blogs.oracle.com/content/published/api/v1.1/assets/CONT671B3C63AD0D4206A3C8BDD08F618884/Medium?cb=_cache_532&amp;channelToken=af5d837e3d34400dbe9ae6cec73ee9b7&amp;format=jpg\" /></p>\n<p>True Cache</p>\n<p><img src=\"https://blogs.oracle.com/content/published/api/v1.1/assets/CONTEE63B58B260A44D68533D53BA20EB677/Medium?cb=_cache_532&amp;channelToken=af5d837e3d34400dbe9ae6cec73ee9b7&amp;format=jpg\" /></p>\n<p>In-Database SQL Firewall</p>\n<p><img src=\"https://blogs.oracle.com/content/published/api/v1.1/assets/CONT47F6F306D0B2410BAED43C8AF9335354/Medium?cb=_cache_532&amp;channelToken=af5d837e3d34400dbe9ae6cec73ee9b7&amp;format=jpg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/database\">Database</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1dd294b9dfee19073706d5a561062c218f9ebdd05a6bd5f5a4d3cddc42eb24b9","category":"Thai"}