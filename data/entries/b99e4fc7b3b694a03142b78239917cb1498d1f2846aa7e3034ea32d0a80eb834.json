{"title":"Instagram ปรับปรุงฟีเจอร์สำหรับผู้ใช้งานต่ำกว่า 18 ปี หวังลดปัญหา Sextortion","link":"https://www.blognone.com/node/142631","date":1729212659000,"content":"<div><div><div><p>Instagram ประกาศปรับปรุงฟีเจอร์ในแอป เพื่อหวังลดปัญหาการถูกข่มขู่กรรโชกทางเพศออนไลน์ในเยาวชน หรือ Sextortion ซึ่ง Instagram ร่วมมือกับหน่วยงานที่เกี่ยวข้อง บอกว่าจำนวนอาชญากรรมในรูปแบบดังกล่าวมีจำนวนเพิ่มมากขึ้น</p>\n<blockquote><p>Sextortion คือเหตุการณ์ที่ผู้ไม่หวังดี ข่มขู่หรือแบล็กเมลจะนำภาพทางเพศ ซึ่งอาจเกิดขึ้นในการคุย DM เรียกร้องเงินหรือบังคับให้ส่งภาพเพิ่มเติม เป็นต้น</p>\n</blockquote>\n<p>Instagram บอกว่าฟีเจอร์ที่เพิ่มเติมนี้ เป็นการพัฒนาต่อจาก<a href=\"https://www.blognone.com/node/142044\">ระบบ Teen Accounts</a> สำหรับผู้ใช้งานอายุไม่เกิน 18 ปี ที่ควบคุมบัญชีที่สามารถติดตามหรือ DM คุยได้ โดยสิ่งที่เพิ่มเติมมาได้แก่</p>\n<ul>\n<li>แจ้งเตือน หากคนที่ DM คุยด้วย อยู่ต่างพื้นที่ห่างไกลออกไป</li>\n<li>บัญชีที่ต้องสงสัยว่าเป็น Scam รูปแบบนี้ จะไม่สามารถดูรายชื่อผู้ติดตาม, โพสต์ที่กดไลก์, โพสต์ที่ถูกแท็ก เพื่อป้องกันการนำไปข่มขู่เพิ่มเติม</li>\n<li>เร็ว ๆ นี้ ระบบ DM ที่ส่งรูปแบบดูได้ครั้งเดียว หรือเล่นซ้ำได้จำกัดครั้ง จะป้องกันไม่ให้แคปหน้าจอหรือบันทึกวิดีโอหน้าจอได้ และรูปประเภทนี้ไม่สามารถเปิดทางเว็บ Instagram ได้ด้วย</li>\n<li>เบลอภาพใน DM ที่ระบบตรวจจับเป็นภาพเปลือย หากถูกส่งให้ผู้ใช้งานอายุต่ำกว่า 18 ปี พร้อมแสดงคำเตือนกับผู้ส่งด้วย</li>\n</ul>\n<p>ที่มา: <a>Instagram</a></p>\n<p><img alt=\"No Description\" src=\"https://www.blognone.com/sites/default/files/externals/f9f8834a9a2315ee7d809d4b076c25f1.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/meta\">Meta</a></div><div><a href=\"/topics/social-media\">Social Media</a></div><div><a href=\"/topics/children\">Children</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b99e4fc7b3b694a03142b78239917cb1498d1f2846aa7e3034ea32d0a80eb834","category":"Thai"}