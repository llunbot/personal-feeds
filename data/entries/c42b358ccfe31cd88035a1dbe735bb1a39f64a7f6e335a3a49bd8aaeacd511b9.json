{"title":"TSMC เริ่มสายการผลิตหลักโรงงานแห่งแรกที่ประเทศญี่ปุ่นแล้ว เทคโนโลยี 12-28 นาโนเมตร","link":"https://www.blognone.com/node/143849","date":1735363794000,"content":"<div><div><div><p>TSMC เปิดเผยว่าได้เริ่มเดินสายการผลิตหลัก (Mass Production) ในโรงงานผลิตชิปแห่งแรกของบริษัทที่ประเทศญี่ปุ่น ซึ่งตั้งอยู่ในเมือง Kumamoto แล้ว</p>\n<p>โรงงาน TSMC แห่งนี้<a href=\"https://www.blognone.com/node/125284\">ประกาศโครงการ</a>ในปี 2021 โดยได้รับเงินสนับสนุนการลงทุน<a href=\"https://www.blognone.com/node/129066\">จากรัฐบาลญี่ปุ่น</a> ตามแนวทางเพิ่มความแข็งแกร่งให้ซัพพลายเชนอุตสาหกรรมสำคัญของญี่ปุ่นที่มีชิปเป็นส่วนประกอบ</p>\n<p>โรงงานนี้ผลิตชิปด้วยเทคโนโลยี 12-28 นาโนเมตร ซึ่งมีกลุ่มลูกค้าหลักทั้งผู้ผลิตรถยนต์ และเซ็นเซอร์กล้องถ่ายรูป</p>\n<p>TSMC ยังมีแผนเปิดโรงงานแห่งที่สองใน Kumamoto เช่นกัน เป็นเทคโนโลยีขั้นสูง 6 นาโนเมตร คาดว่าเริ่มการผลิตได้ในปี 2027</p>\n<p>Takashi Kimura ผู้ว่าการเมือง Kumamoto เปิดเผยว่าเขากำลังหารือให้ TSMC ลงทุนสร้างโรงงานแห่งที่สามอีกด้วย</p>\n<p>ที่มา: <a href=\"https://english.kyodonews.net/news/2024/12/2c5684e2454d-tsmc-begins-mass-production-at-1st-japan-chip-plant-in-kumamoto.html\">Kyodo News</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/japan\">Japan</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c42b358ccfe31cd88035a1dbe735bb1a39f64a7f6e335a3a49bd8aaeacd511b9","category":"Thai"}