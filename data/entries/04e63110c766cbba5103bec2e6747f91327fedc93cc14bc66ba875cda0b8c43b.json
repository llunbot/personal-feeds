{"title":"Claude 4 Opus เพิ่มมาตรการความปลอดภัยขั้นสูง ป้องกันนำไปใช้สร้างอาวุธ","link":"https://www.blognone.com/node/146575","date":1747982273000,"content":"<span>Claude 4 Opus เพิ่มมาตรการความปลอดภัยขั้นสูง ป้องกันนำไปใช้สร้างอาวุธ</span>\n\n  <div>\n    <div>Body</div>\n              <div><p>ข่าวเด่นวงการ AI วันนี้คือ <a href=\"https://www.blognone.com/node/146565\">การเปิดตัวโมเดล Claude 4 ของ Anthropic</a> แต่ความสามารถที่สูงขึ้น ก็มาพร้อมกับความรับผิดชอบที่เพิ่มขึ้นด้วย</p>\n<p>Anthropic ประกาศว่า Claude 4 Opus ซึ่งเป็นโมเดลรุ่นท็อปสุด จะมีมาตรการป้องกันโมเดลระดับสูงขึ้นด้วยคือ <strong>AI Safety Level 3 (ASL-3)</strong></p>\n<p>ASL-3 เป็นมาตรการความปลอดภัยระดับ 3 ตามการแบ่งสเกล <a href=\"https://www-cdn.anthropic.com/872c653b2d0501d6ab44cf87f43e1dc4853e4d37.pdf\">Responsible Scaling Policy</a> ที่ Anthropic กำหนดขึ้นเอง ซึ่งมีทั้งหมด 5 ระดับ</p>\n<p>ก่อนหน้านี้โมเดลทุกตัวของ Anthropic มีความปลอดภัยระดับ ASL-2 แปลว่ามีมาตรการความปลอดภัยครบถ้วน ป้องกันการนำโมเดลไปใช้ช่วยสร้างอาวุธเคมี ชีวภาพ รังสี นิวเคลียร์ (chemical, biological, radiological, and nuclear หรือตัวย่อ CBRN)</p>\n<p>แต่ Claude 4 Opus เป็นโมเดลตัวแรกที่ยกระดับเป็น ASL-3 ป้องกันการตอบคำถามที่เกี่ยวข้องกับหัวข้อ CBRN เข้มงวดขึ้น Anthropic บอกว่าถ้าเป็นคนทั่วไปที่มีพื้นฐานความรู้ด้าน STEM อยู่บ้าง แล้วลองถาม Claude 4 Opus จะไม่ได้รับคำตอบใดๆ เกี่ยวกับหัวข้อนี้เลย (ทดสอบ jailbreak ด้วยทีมภายในคือ red-teaming แล้วโมเดลยังเอาอยู่) ถือว่าป้องกันได้ในกรณีทั่วๆ ไปที่ไม่ใช่การโจมตีโมเดลโดยหน่วยงานรัฐบาล (state actors)</p>\n<p>ที่มา - <a href=\"https://www.anthropic.com/news/activating-asl3-protections\">Anthropic</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Fri, 23/05/2025 - 13:37</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04e63110c766cbba5103bec2e6747f91327fedc93cc14bc66ba875cda0b8c43b","category":"Thai"}