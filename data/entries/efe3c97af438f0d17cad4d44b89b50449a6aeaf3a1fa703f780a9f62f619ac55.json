{"title":"Microsoft Edge บล็อคการแจ้งเตือน Web Notification จากเว็บที่สแปมให้อัตโนมัติ","link":"https://www.blognone.com/node/134720","date":1688780209000,"content":"<div><div><div><p>Microsoft Edge ประกาศแก้ปัญหาเว็บไซต์ใช้ช่องทางการแจ้งเตือน (web notification) ส่งสแปมหรือการแจ้งเตือนหลอกลวงให้ผู้ใช้ โดยจะบล็อคการแจ้งเตือนปลอมเหล่านี้ให้อัตโนมัติ</p>\n<p>ทีมพัฒนา Edge บอกว่าใช้วิธีศึกษาข้อมูลของเว็บไซต์ต่างๆ ทั่วโลก เพื่อเรียนรู้ว่าเว็บไซต์ส่งสแปมบ่อย และบล็อคเว็บเหล่านี้ให้ตั้งแต่ก่อนผู้ใช้กดยอมรับแล้ว โดยเริ่มต้นจาก Edge 113 หากผู้ใช้เข้าเว็บที่ไม่คุ้นเคย เมื่อเจอข้อความเตือนครั้งแรกของเว็บนั้นจะถูกแสดงแบบเงียบๆ แค่บน Address Bar เท่านั้น ไม่ขึ้นเป็นป๊อปอัพมาให้เกะกะสายตา แต่ถ้าผู้ใช้ต้องการ ก็ยังสามารถกดรับการแจ้งเตือนได้เองจากรูปกระดิ่งบน Address Bar เช่นกัน</p>\n<p>ตัวอย่างการแจ้งเตือนที่ Edge บล็อคให้แล้ว</p>\n<p><img alt=\"No Description\" src=\"https://www.blognone.com/sites/default/files/externals/8ea238c8b2bd515c714181e164a527b2.png\" /></p>\n<p><img alt=\"No Description\" src=\"https://www.blognone.com/sites/default/files/externals/fcc91672a5af57e5d410cf5ea303d04a.png\" /></p>\n<p>ที่มา - <a href=\"https://blogs.windows.com/msedgedev/2023/07/06/fighting-notification-spam-microsoft-edge/\">Microsoft Edge</a></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/spam\">Spam</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efe3c97af438f0d17cad4d44b89b50449a6aeaf3a1fa703f780a9f62f619ac55","category":"Thai"}