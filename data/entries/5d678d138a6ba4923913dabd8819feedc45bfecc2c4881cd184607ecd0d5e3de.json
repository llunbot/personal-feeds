{"title":"รวมข่าวลือ Apple ล่าสุด: AirTag 2 กับ Mac Studio ใหม่, ฟีเจอร์ AI ใน iOS 18","link":"https://www.blognone.com/node/139835","date":1716160504000,"content":"<div><div><div><p>Mark Gurman แห่ง Bloomberg รายงานข้อมูลเกี่ยวกับผลิตภัณฑ์ใหม่แอปเปิลในจดหมายข่าวรายสัปดาห์ Power On ตอนล่าสุด โดยครั้งนี้ให้ข้อมูลรวม ๆ ของสินค้าและบริการใหม่ที่มีแผนจะเปิดตัวดังนี้</p>\n<ul>\n<li><strong>AirTag</strong> รุ่นใหม่ มีกำหนดเปิดตัวกลางปีหน้า ปรับปรุงชิปและการระบุพิกัดที่แม่นยำขึ้น แอปเปิลเริ่มทดสอบสินค้าแล้วด้วยโค้ดเนมภายใน B589</li>\n<li><strong>Mac Studio</strong> และ <strong>Mac Pro</strong> รุ่นใหม่ จะไม่มีออกมาอย่างน้อยจนถึงกลางปีหน้า</li>\n<li><strong>iOS 18</strong> จะมีฟีเจอร์ Siri ที่เสริมด้วย Generative AI เช่น สรุปการแจ้งเตือน (Notification), สรุปข่าว, แนะนำเพิ่มนัดหมายปฏิทิน เป็นต้น โดยแอปเปิลจะนำเสนอรูปแบบการใช้งานประจำวันมากกว่า</li>\n</ul>\n<p>สุดท้าย Gurman รายงานเรื่องการขาย Vision Pro ในประเทศอื่นเพิ่มเติมตามที่มี<a href=\"https://www.blognone.com/node/138692\">ข่าวก่อนหน้านี้</a> โดยบอกว่า ญี่ปุ่น และหลายประเทศในเอเชีย แอปเปิลคาดหวังว่าจะทำตลาดได้กว้างขึ้นเพราะกลุ่มประเทศเหล่านี้มีความคุ้นเคยกับคอนเทนต์แนว Mixed Reality อยู่พอสมควรแล้ว</p>\n<p>ที่มา: <a href=\"https://www.bloomberg.com/news/newsletters/2024-05-19/what-is-apple-doing-in-ai-summaries-cloud-and-on-device-llms-openai-deal-lwdj5pkz\">Bloomberg</a></p>\n<p><img src=\"https://www.blognone.com/sites/default/files/externals/84a5f1c8d9940f544a683fc08bd21c45.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/airtag\">AirTag</a></div><div><a href=\"/topics/ios-18\">iOS 18</a></div><div><a href=\"/topics/mac-studio\">Mac Studio</a></div><div><a href=\"/topics/mac-pro\">Mac Pro</a></div><div><a href=\"/topics/apple-vision-pro\">Apple Vision Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d678d138a6ba4923913dabd8819feedc45bfecc2c4881cd184607ecd0d5e3de","category":"Thai"}