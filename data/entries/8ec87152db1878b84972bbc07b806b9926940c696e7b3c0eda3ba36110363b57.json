{"title":"[ไม่ยืนยัน] เหตุผลหนึ่งที่ Panos Panay ออกจาก Microsoft เพราะถูกยกเลิกโครงการฮาร์ดแวร์หลายอย่าง","link":"https://www.blognone.com/node/135892","date":1695466254000,"content":"<div><div><div><p>เมื่อต้นสัปดาห์ข่าวที่เซอร์ไพรส์หลายคนคือประกาศ<a href=\"https://www.blognone.com/node/135799\">ลาออก</a>จากไมโครซอฟท์ของ Panos Panay หัวหน้าทีม Surface ที่ทำงานมานาน 19 ปี และเป็นการประกาศลาออกก่อนงานเปิดตัวสินค้าตระกูล Surface ชุดใหม่ไม่กี่วัน อย่างไรก็ตามเมื่อเห็นไลน์สินค้าที่เปิดตัวก็อาจพอบอกสาเหตุของการลาออกนี้ได้</p>\n<p>รายงานของ Business Insider บอกว่าเหตุผลหนึ่งที่ทำให้ Panos ตัดสินใจลาออก คือการถูกสั่งยกเลิกโครงการฮาร์ดแวร์ที่มีสถานะ<strong>ทดลองตลาด</strong>จำนวนมาก ซึ่งเป็นไปตาม<a href=\"https://www.blognone.com/node/132306\">กลยุทธ์ปรับโครงสร้างธุรกิจฮาร์ดแวร์ หลังการปลดพนักงานชุดใหญ่</a>เมื่อต้นปี</p>\n<p>โดยไมโครซอฟท์สั่งปรับแผนการออกฮาร์ดแวร์ Surface ให้โฟกัสเฉพาะฮาร์ดแวร์ที่ขายมานานหลายรุ่น มีฐานลูกค้าชัดเจนอยู่แล้ว ในงานเปิดตัวสัปดาห์ที่ผ่านมาเราจึงเห็นทั้ง Surface Pro, Surface Laptop, Surface Laptop Go, Surface Laptop Studio, Surface Hub และ Surface Go แต่ไม่เห็นฮาร์ดแวร์ใหม่แนวทดลองตลาด</p>\n<p>สินค้าหลายตัวที่ถูกยกเลิกการพัฒนาไปที่ถูกพูดถึง เช่น <a href=\"https://www.blognone.com/node/105627\">Surface Headphone</a> รุ่นใหม่, <a href=\"https://www.blognone.com/node/125757\">Surface Laptop</a> SE 2, <a href=\"https://www.blognone.com/node/112312\">Surface Duo</a> และ <a href=\"https://www.blognone.com/node/133497\">Surface Pro จอ 11 นิ้ว</a></p>\n<p>ที่มา: <a href=\"https://www.windowscentral.com/hardware/surface/microsoft-has-cut-back-on-its-more-experimental-surface-hardware-lines\">Windows Central</a></p>\n<p><img src=\"https://www.blognone.com/sites/default/files/externals/3399f679af69a513100ab0eb3a0a8f9f.jpg\" alt /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/microsoft-surface\">Microsoft Surface</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ec87152db1878b84972bbc07b806b9926940c696e7b3c0eda3ba36110363b57","category":"Thai"}