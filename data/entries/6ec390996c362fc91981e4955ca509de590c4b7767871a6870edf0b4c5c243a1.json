{"title":"ซีอีโอ Ubisoft ยืนยันเอง กำลังรีเมค Assassin's Creed บางภาค จะออกเกมให้ถี่ขึ้น","link":"https://www.blognone.com/node/140636","date":1719542020000,"content":"<div><div><div><p>Yves Guillemot ซีอีโอของ Ubisoft ให้สัมภาษณ์ผ่านเว็บไซต์ของ Ubisoft เองเพื่อเล่าถึงทิศทางของบริษัทในอนาคต เขาบอกว่าตอนนี้บริษัทเน้นเกม 2 แนวทาง ได้แก่</p>\n<ul>\n<li><strong>action-adventure open-world</strong> ผลงานในช่วงนี้คือ Star Wars Outlaws และ Assassin's Creed Shadows โดยปรับปรุงเอนจินเกมของบริษัททั้ง Snowdrop และ Anvil ให้รองรับเกมแนวนี้</li>\n<li><strong>Games as a Service (GaaS)</strong> เกมออนไลน์แนว live service เช่น Rainbow Six Siege ที่ยังไปได้ดี เพราะรับฟังเสียงจากผู้เล่นอย่างสม่ำเสมอ และเกม XDefiant ที่เพิ่งเปิดบริการ ถึงแม้หลายอย่างยังไม่เข้าที่เข้าทาง แต่ก็มีผู้เล่นแล้ว 11 ล้านคน</li>\n</ul>\n<p>Guillemot เล่าว่า Assassin's Creed Shadows มีเทคโนโลยีใหม่หลายอย่าง เช่น ระบบสภาพอากาศที่มีผลต่อเกมเพลย์ และเขาหวังว่าผู้เล่นหน้าใหม่ของซีรีส์นี้จะได้สัมผัสประสบการณ์เดินทางในญี่ปุ่นโบราณ ที่มีสภาพแวดล้อมสวยงาม แถมมีเกมเพลย์ 2 แบบในเกมเดียว</p>\n<p>ส่วนอนาคตของซีรีส์ Assassin's Creed เขาประกาศว่ากำลังรีเมคเกมเก่าบางภาค เพื่อให้ผู้เล่นได้สัมผัสโลกของเกมอีกครั้งในแง่มุมที่ทันสมัยขึ้น ส่วนแผนการออกเกม Assassin's Creed จะออกบ่อยขึ้นกว่าเดิม แต่ก็ยังไม่ถี่ถึงขั้นออกใหม่ทุกปี ส่วนเกม Assassin's Creed Hexe จะให้ประสบการณ์ที่แตกต่างไปจากภาค Shadows อย่างมากด้วย</p>\n<p>ที่มา - <a href=\"https://news.ubisoft.com/en-us/article/E1e8T9q8rjZ4arsPNT1Xd/ceo-yves-guillemot-on-ubisofts-upcoming-portfolio-the-future-of-assassins-creed\">Ubisoft</a> via <a href=\"https://www.eurogamer.net/ubisoft-ceo-confirms-multiple-assassins-creed-games-are-getting-remakes\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/04ffd3cb19b2e95d31db745fa701cdfb.jpeg\" /></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ec390996c362fc91981e4955ca509de590c4b7767871a6870edf0b4c5c243a1","category":"Thai"}