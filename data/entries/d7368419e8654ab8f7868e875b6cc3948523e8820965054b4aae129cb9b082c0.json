{"title":"Google Pixel Watch ไม่มีบริการเปลี่ยนหน้าจอที่แตก ถ้าประกันเข้าเงื่อนไข ได้เครื่องใหม่เลย","link":"https://www.blognone.com/node/135781","date":1695000913000,"content":"<div><div><div><p>มีรายงานจากผู้ใช้ Google Pixel Watch หลายคนที่หน้าจอแตก และนำนาฬิกาไปรับการซ่อม แล้วพบว่ากูเกิลไม่มีบริการซ่อมหน้าจอที่แตกนี้</p>\n<p>Bridget Starkey ตัวแทนของกูเกิลยืนยันข้อมูลนี้ โดยบอกว่า Pixel Watch ยังไม่มีตัวเลือกซ่อมอุปกรณ์ในตอนนี้ หากนาฬิกาเสียหายจากเหตุใด ๆ ให้ติดต่อฝ่ายซัพพอร์ตเพื่อดูเงื่อนไขรับประกัน เพื่อพิจารณาเปลี่ยนนาฬิกาใหม่</p>\n<p>ก่อนหน้านี้ iFixit เคยแกะ Pixel Watch และพบว่าส่วนหน้าจอนั้นถอดแยกออกมาได้ยากมาก จึงอาจเป็นสาเหตุที่แม้แต่กูเกิลเองก็ไม่มีบริการซ่อมแซมหน้าจอนี้ ซึ่งต้องรอดูว่า <a href=\"https://www.blognone.com/node/135660\">Pixel Watch 2</a> จะปรับปรุงขั้นตอนการซ่อมแซมให้ดีขึ้นหรือไม่</p>\n<p>ที่มา: <a href=\"https://www.theverge.com/23874281/google-pixel-watch-cracks-no-repairs-warranty\">The Verge</a></p>\n<p><img src=\"https://www.blognone.com/sites/default/files/externals/e23c52cd6a406d2fdf15959af7a6d232.png\" alt /></p>\n</div></div></div><div><div>Topics: </div><div><div><a href=\"/topics/pixel-watch\">Pixel Watch</a></div><div><a href=\"/topics/google\">Google</a></div><div><a href=\"/topics/smartwatch\">Smartwatch</a></div><div><a href=\"/topics/right-to-repair\">Right-to-Repair</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7368419e8654ab8f7868e875b6cc3948523e8820965054b4aae129cb9b082c0","category":"Thai"}