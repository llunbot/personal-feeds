{"title":"Hogwarts Legacy ขายได้ 22 ล้านชุดแล้ว เตรียมสร้างเกมในจักรวาล Harry Potter เพิ่มขึ้น","link":"https://www.blognone.com/node/137559","date":1704780028000,"content":"<div><div><div><p>Warner Bros. Discovery ประกาศความสำเร็จของเกม Hogwarts Legacy ที่ทำยอดขายได้ 22 ล้านชุดในปี 2023 และขายได้ราว 2 ล้านชุดในเดือนธันวาคมเดือนเดียว</p>\n<p>Hogwarts Legacy เป็นเกมที่ขายดีที่สุด<a href=\"https://www.blognone.com/node/137228\">อันดับ 1 ในสหรัฐอเมริกาจนถึงเดือนพฤศจิกายน 2023</a> และจะมีการประกาศตัวเลขของเดือนธันวาคมในสัปดาห์หน้า หาก Hogwarts Legacy ยังคงครองอันดับ 1 นี่จะเป็นครั้งแรกในรอบประมาณ 15 ปีที่เกมอื่นที่ไม่ใช่เกม Call of Duty หรือ Rockstar Games มียอดขายสูงสุดในชาร์ตยอดขายประจำปีของสหรัฐอเมริกา</p>\n<p>David Haddad ประธานของ Warner Bros. Interactive Entertainment กล่าวว่าเกม Hogwarts Legacy ทำให้เฟรนไชส์ Harry Potter กลับมามีชีวิตในรูปแบบใหม่ให้เกมเมอร์ได้สวมบทบาทเป็นตัวเองในโลก และเรื่องราวของ Harry Potter ได้ ตัวเขาภูมิใจมากที่เกมทำยอดขายได้ขนาดนี้ทั้งที่ปกติยอดขายเกมในสหรัฐฯ จะถูกภาคต่อของ Call of Duty กับเกมของ Rockstar ครองตำแหน่งอยู่ตลอด</p>\n<p>นอกจากนี้ David ยังบอกใบ้ทิ้งท่ายว่า Warner Bros. กำลังหยิบองค์ประกอบอื่น ๆ ของเฟรนไชส์ Harry Potter มาพัฒนาเป็นเกมใหม่ ๆ ซึ่งหนึ่งในนั้นคือเกม <a href=\"https://www.blognone.com/node/133461\">Harry Potter: Quidditch Champions</a> ที่กำลังอยู่ในช่วงทดสอบเบต้า</p>\n<p><img src=\"https://www.blognone.com/sites/default/files/externals/beaaa1608f0f623dca23c7464796383e.jpg\" /></p>\n<p>ที่มา - <a href=\"https://variety.com/2024/gaming/news/hogwarts-legacy-quidditch-video-game-1235860849/\">Variety</a> via <a href=\"https://www.gamespot.com/articles/hogwarts-legacy-sells-22-million-copies-series-of-other-harry-potter-games-in-the-works/1100-6520172/\">Gamespot</a></p>\n</div></div></div><div><div>Topics: </div><div><div><a href=\"/topics/harry-potter\">Harry Potter</a></div><div><a href=\"/topics/warner-bros-discovery\">Warner Bros. Discovery</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac2720285465d9f59e6c5f1c275fd2c215f7f9a20bd5d4d7e94f22719a8a9172","category":"Thai"}