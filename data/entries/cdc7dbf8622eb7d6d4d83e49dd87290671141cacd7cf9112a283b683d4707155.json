{"title":"Microsoft แต่งตั้ง Pavan Davuluri เป็นหัวหน้าฝ่าย Windows+Surface ที่เดิม Panos Panay ดูแล","link":"https://www.blognone.com/node/138911","date":1711448796000,"content":"<div><div><div><p>ไมโครซอฟท์แต่งตั้ง Pavan Davuluri เป็นหัวหน้าฝ่าย Windows และ Surface คนใหม่ ซึ่งตำแหน่งนี้เคยมี Panos Panay เป็นหัวหน้า ที่ตอนนี้เขา<a href=\"https://www.blognone.com/node/135968\">ย้ายไปอยู่ Amazon</a> โดยช่วงที่ผ่านมาฝ่ายนี้แยกเป็น Windows มี Mikhail Parakhin ดูแล กับ Surface ที่มี Davuluri รับผิดชอบ</p>\n<p>ภายใต้โครงสร้างแผนกใหม่นี้ Davuluri จะรับผิดชอบทั้งฮาร์ดแวร์ Surface และระบบปฏิบัติการ Windows ส่วน Parakhin นั้นไมโครซอฟท์ใช้คำว่า เขาจะออกจากตำแหน่งเพื่อมองหาบทบาทใหม่แทน ซึ่งอาจจะหมายถึงการลาออกจากบริษัท โดยในช่วงส่งต่องานนี้ Parakhin จะขึ้นตรงกับซีทีโอ Kevin Scott</p>\n<p>Rajesh Jha รองประธานไมโครซอฟท์ซึ่ง Davuluri ขึ้นตรงกับเขา บอกว่าการปรับโครงสร้างฝ่ายนี้เป็นเรื่องต่อเนื่องจากการแต่งตั้ง Mustafa Suleyman เป็นซีอีโอ Microsoft AI <a href=\"https://www.blognone.com/node/138795\">ก่อนหน้านี้</a> เพื่อให้การพัฒนาประสบการณ์ Windows และอุปกรณ์ ทำงานร่วมกันได้อย่างดีภายใต้ Davuluri ขณะที่ส่วน Web Experiences ที่เดิมอยู่กับ Windows จะย้ายไปอยู่ภายใต้ทีม Microsoft AI</p>\n<p>ที่มา: <a href=\"https://www.theverge.com/2024/3/25/24111931/microsoft-windows-surface-pavan-davuluri\">The Verge</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/windows\">Windows</a></div><div><a href=\"/topics/surface\">Surface</a></div><div><a href=\"/topics/management\">Management</a></div><div><a href=\"/topics/person\">Person</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cdc7dbf8622eb7d6d4d83e49dd87290671141cacd7cf9112a283b683d4707155","category":"Thai"}