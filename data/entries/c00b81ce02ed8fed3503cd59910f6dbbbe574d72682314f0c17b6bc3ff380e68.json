{"title":"Qualcomm ไตรมาสล่าสุด ธุรกิจชิปรายได้เพิ่มขึ้นถึง 56%","link":"https://www.blognone.com/node/125684","date":1636073715000,"content":"<div><div><div><p>Qualcomm รายงานผลการดำเนินงานประจำไตรมาสที่ 4 ตามมีการเงินบริษัท 2021 สิ้นสุดวันที่ 26 กันยายน 2021 รายได้รวมตามบัญชีแบบ GAAP 9,336 ล้านดอลลาร์ เพิ่มขึ้น 12% เทียบกับช่วงเดียวกันในปีก่อน และมีกำไรสุทธิ 2,960 ล้านดอลลาร์</p>\n<p>Cristiano Amon ประธานและซีอีโอ Qualcomm กล่าวว่าบริษัทยังอยู่ในกลุ่มผู้นำของตลาดชิปบนมือถือ และมีบทบาทในการเปลี่ยนสู่ยุคดิจิทัลของหลายอุตสาหกรรม ผลลัพธ์ที่ออกมาสะท้อนแผนงานด้านเทคโนโลยีของบริษัท และการกระจายธุรกิจไปสู่หมวดต่าง ๆ</p>\n<p>กลุ่มธุรกิจ QCT (Qualcomm CDA Technologies) ซึ่งเป็นธุรกิจชิป มีรายได้ส่วนนี้ 7,733 ล้านดอลลาร์ เพิ่มขึ้น 56% โดยรายได้หลักที่มาจากมือถือเพิ่มขึ้น 56% เป็น 4,686 ล้านดอลลาร์ ส่วน IoT เพิ่มขึ้น 66% เป็น 1,540 ล้านดอลลาร์ และรายได้ของกลุ่มธุรกิจไลเซนส์ (QTL) 1,558 ล้านดอลลาร์ เพิ่มขึ้น 3%</p>\n<p>ที่มา: <a href=\"https://d1io3yog0oux5.cloudfront.net/_d3f62e7f7ac54a186d48df692f6ec982/qualcomm/db/773/7048/file/FY+2021+4th+Quarter+Earnings+Release.pdf\">Qualcomm</a> (pdf)</p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c00b81ce02ed8fed3503cd59910f6dbbbe574d72682314f0c17b6bc3ff380e68","category":"Thai"}