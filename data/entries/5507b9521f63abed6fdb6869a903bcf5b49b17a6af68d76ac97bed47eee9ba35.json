{"title":"เวียดนามเตรียมบล็อก “แอคหลุม” ทุกแพลตฟอร์ม ต้องยืนยันบัญชีกับรัฐบาล เพื่อป้องกันสแกมเมอร์","link":"https://www.blognone.com/node/133770","date":1683717295000,"content":"<div><div><div><p>รัฐบาลเวียดนามประกาศให้ผู้ใช้โซเชียลมีเดียในเวียดนามต้องทำการยืนยันตัวตนเร็วๆ นี้ เป็นข้อกำหนดเพื่อใช้ในการปราบปรามการหลอกลวงทางออนไลน์ โดยต้องทำการยืนยันบัญชีบนแพลตฟอร์มทั้งในประเทศและต่างประเทศอย่าง Facebook โดยบัญชีที่ไม่ได้รับการยืนยันตัวตนทางรัฐบาลจะทำการตรวจสอบและอาจจะบล็อกบัญชีที่ไม่เปิดเผยชื่อ</p>\n<p>ซึ่งข้อกำหนดนี้เป็นส่วนหนึ่งของกฎหมายความมั่นคงทางไซเบอร์ที่บังคับให้แพลตฟอร์มออนไลน์อย่าง Google และ Facebook ต้องลบเนื้อหาข่าวปลอมภายใน 24 ชั่วโมง จากเดิม 48 ชั่วโมง รวมไปถึงข้อกำหนดที่ให้บริษัทเทคฯ เก็บข้อมูลข้อมูลผู้ใช้ไว้ในประเทศ</p>\n<p>องค์กร Human Rights Watch ได้บอกว่ามาตรการดังกล่าวทำให้รัฐบาลมีความสามารถในการกดดันบริษัทเทคต่างๆ และมีแนวโน้มที่จะก่อให้เกิดการละเมิดสิทธิเสรีภาพในการแสดงออก, สหภาพและความเป็นส่วนตัว</p>\n<p>กฎระเบียบดังกล่าวเป็นส่วนหนึ่งของการแก้ไขกฎหมายโทรคมนาคม และต้องผ่านการอนุมัติก่อน คาดว่าจะมีผลในปลายปี 2023 แต่ยังไม่เปิดรายละเอียดทั้งหมด</p>\n<p>ที่มา: <a href=\"https://www.bbc.com/news/business-65529716?at_medium=RSS&amp;at_campaign=KARANGA\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/9bc83919400b66e86926d5bb3690d019.jpg\" /></p>\n</div></div></div><div><div>Topics: </div><div><div><a href=\"/topics/vietnam\">Vietnam</a></div><div><a href=\"/topics/government\">Government</a></div><div><a href=\"/topics/social-media\">Social Media</a></div><div><a href=\"/topics/scam\">Scam</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5507b9521f63abed6fdb6869a903bcf5b49b17a6af68d76ac97bed47eee9ba35","category":"Thai"}