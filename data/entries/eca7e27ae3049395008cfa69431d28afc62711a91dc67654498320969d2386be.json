{"title":"Telegram กลับมาใช้งานในบราซิลได้อีกครั้ง หลังศาลยกเลิกคำสั่งแบน ระบุไม่ให้กระทบผู้ใช้งานส่วนใหญ่","link":"https://www.blognone.com/node/133626","date":1682819157000,"content":"<div><div><div><p>Telegram กลับมาใช้งานในบราซิลได้อีกครั้งตั้งแต่เมื่อวานนี้ (เสาร์ที่ 29 เมษายน) หลังจากศาลรัฐบาลกลางได้ทบทวน และยกเลิก<a href=\"https://www.blognone.com/node/133585\">คำสั่งที่ให้ระงับการให้บริการ</a>ก่อนหน้านี้ โดยให้เหตุผลว่าคำสั่งก่อนหน้านี้ไม่สมเหตุสมผล เมื่อมองในมุมผลกระทบฝั่งผู้ใช้งานทั่วประเทศส่วนใหญ่ที่ได้รับผลกระทบ</p>\n<p>อย่างไรก็ตามศาลรัฐบาลกลางบอกว่าโทษค่าปรับสูงสุดวันละ 1 ล้านเรอัลบราซิลต่อวัน หรือประมาณ 6.7 ล้านบาท ยังคงมีผลจนกว่า Telegram จะให้ความร่วมมือในการสอบสวนตามคำสั่ง จากเหตุกราดยิงในโรงเรียนสองครั้งช่วงเดือนพฤศจิกายน ซึ่งตำรวจเชื่อว่ากลุ่มใน Telegram อยู่เบื้องหลังเหตุการณ์นี้</p>\n<p>ก่อนหน้านี้หลังมีคำสั่งแบน Telegram ในบราซิล Pavel Durov ซีอีโอ Telegram ก็ออกมาให้ความเห็นว่าบริษัทจะอุทธรณ์คัดค้านคำตัดสินดังกล่าว และบอกว่าการให้ข้อมูลผู้ใช้งานนั้นเป็นเรื่องที่ทำไม่ได้เลยในทางเทคนิค บริษัทเองไม่เคยแชร์ข้อมูลผู้ใช้งานให้กับรัฐบาลใดมาก่อน</p>\n<p>ในอดีตการสมัครใช้งาน Telegram ต้องยืนยันตัวตนด้วยหมายเลขโทรศัพท์มือถือ แต่เมื่อปลายปีที่แล้วได้เพิ่มตัวเลือกสมัครโดย<a href=\"https://www.blognone.com/node/131762\">ใช้หมายเลขโทรศัพท์ไม่ระบุตัวตน</a>เข้ามา</p>\n<p>ที่มา: <a href=\"https://www.independent.co.uk/news/telegram-ap-brazil-rio-de-janeiro-pavel-durov-b2329617.html\">The Independent</a></p>\n<p><img src=\"https://www.blognone.com/sites/default/files/externals/7f4446072728482d26399dd4c85a31c5.png\" alt /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/brazil\">Brazil</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eca7e27ae3049395008cfa69431d28afc62711a91dc67654498320969d2386be","category":"Thai"}