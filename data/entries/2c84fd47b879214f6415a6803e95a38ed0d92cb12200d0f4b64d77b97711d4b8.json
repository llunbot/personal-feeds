{"title":"กูเกิลออกแอพ Nearby Share บนวินโดวส์แล้ว แชร์ไฟล์กับอุปกรณ์ Android ได้โดยตรง","link":"https://www.blognone.com/node/133267","date":1680405578000,"content":"<div><div><div><p>กูเกิลออกแอพ Nearby Share บนวินโดวส์ เพื่อให้แชร์ไฟล์จากอุปกรณ์ Android มายังพีซีได้ง่ายๆ</p>\n<p><a href=\"https://www.blognone.com/node/117806\">ฟีเจอร์ Nearby Share มีบน Android มาตั้งแต่ปี 2020</a> และขยายมายัง <a href=\"https://www.blognone.com/node/122965\">ChromeOS ในปี 2021</a> จากนั้นประกาศว่าจะออกแอพบนวินโดวส์ตั้งแต่ต้นปี 2022 แต่เงียบหายไปพักใหญ่ๆ</p>\n<p>ล่าสุดกูเกิลเปิดให้<a href=\"https://www.android.com/better-together/nearby-share-app/\">ดาวน์โหลด Nearby Share Beta for Windows</a> ไปลองใช้งานกัน สามารถแชร์ไฟล์ได้ทุกประเภท ทั้งภาพ วิดีโอ เอกสาร หรือต้องการแชร์ทั้งโฟลเดอร์ก็ทำได้</p>\n<p>ในแง่ความเป็นส่วนตัว Nearby Share สามารถตั้งค่าได้ว่าจะรับส่งไฟล์ของใครได้บ้าง มีทั้งจากเครื่องอื่นของเราเอง (บัญชี Google Account เดียวกัน), เพื่อนในรายการ Contact และจากใครก็ได้ (Everyone)</p>\n<p><img alt=\"No Description\" src=\"https://www.blognone.com/sites/default/files/externals/de71f1ba5291adc4fa43731c7a8cd7df.jpg\" /></p>\n<p>ที่มา - <a href=\"https://blog.google/products/android/nearby-share-windows/\">Google</a>, <a href=\"https://www.xda-developers.com/nearby-share-beta-for-windows-release/\">XDA</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/windows\">Windows</a></div><div><a href=\"/topics/mobile-app\">Mobile App</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c84fd47b879214f6415a6803e95a38ed0d92cb12200d0f4b64d77b97711d4b8","category":"Thai"}