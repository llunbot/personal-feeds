{"title":"TikTok เปิดตัว Symphony Creative Studio เครื่องมือสร้างโฆษณาพลัง AI พร้อมไลเซนส์ภาพ-วิดีโอจาก Getty Images","link":"https://www.blognone.com/node/143144","date":1731658127000,"content":"<div><div><div><p>TikTok ประกาศเพิ่มเครื่องมือใหม่สำหรับผู้ลงโฆษณา Symphony Creative Studio สามารถสร้างภาพและวิดีโอจาก AI โดยรองรับการผสมข้อมูลทั้งรายละเอียดสินค้า ภาพสินค้า อวาตารในสต็อก ออกมาเป็นรูปแบบโฆษณาที่ต้องการในหลากหลายเวอร์ชัน รวมทั้งแปลงเนื้อหาเป็นเสียงพูดภาษาต่าง ๆ เบื้องต้นรองรับมากกว่า 30 ภาษา</p>\n<p>TikTok ยังประกาศความร่วมมือกับ Getty Images เพื่อให้บริการรูปภาพและวิดีโอในสต็อกของ Getty มาใช้กับวิดีโอที่สร้างบน Symphony Creative Studio เพื่อรองรับความคิดสร้างสรรค์ด้วย ซึ่งทั้งหมดมีไลเซนส์รองรับสำหรับการใช้งานพาณิชย์</p>\n<p>นอกจากนี้ TikTok บอกว่าจะเพิ่มฟีเจอร์ใหม่อีกในอนาคตเช่น แก้ไขคลิปวิดีโอเดิมให้ทันสมัยเป็นปัจจุบัน หรือเครื่องมือสร้างบทพูดในวิดีโอให้เป็นวิธีเล่าสไตล์ TikTok เป็นต้น</p>\n<p>ที่มา: <a href=\"https://ads.tiktok.com/business/en-US/blog/symphony-creative-studio\">TikTok</a></p>\n<p><img alt=\"No Description\" src=\"https://www.blognone.com/sites/default/files/externals/a637b9d5fa6fd656d99bb089b2878a4f.jpeg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/getty-images\">Getty Images</a></div><div><a href=\"/topics/advertising\">Advertising</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37756ff89e3c1d617e23f81c5be086e971686362a83f48d21d9dedc8711d2c4c","category":"Thai"}