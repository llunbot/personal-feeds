{"title":"[ลือ] iPad mini 7th Gen อาจออกมาภายในปีนี้","link":"https://www.blognone.com/node/135929","date":1695686157000,"content":"<div><div><div><p>รายงานนี้มาจาก DigiTimes ซึ่งให้ข้อมูลจากซัพพลายเชนสั้น ๆ ว่า แอปเปิลจะเปิดตัว iPad ขนาดเล็กรุ่นใหม่ในไตรมาสที่ 4 ของปีนี้ ซึ่งน่าจะหมายถึง iPad mini 7th Gen อย่างไรก็ตามข้อมูลของ DigiTimes เป็นฝั่งการผลิต ช่วงเวลาจึงอาจเลื่อนได้</p>\n<p>ข้อมูลนี้อาจพูดได้ว่าใกล้เคียงกับข้อมูลของ Ming-Chi Kuo นักวิเคราะห์แอปเปิลขาประจำ ที่เขา<a href=\"https://www.blognone.com/node/132433\">เคยบอก</a>ว่า iPad mini ใหม่ จะเริ่มผลิตต้นปี 2024 และต่อมาเขาก็ย้ำว่าแอปเปิลจะไม่มี iPad รุ่นใหม่ออกมา<a href=\"https://www.blognone.com/node/135698\">ในปีนี้</a> ส่วน Mark Gurman แห่ง Bloomberg บอกว่าเราอาจเห็น iPad บางรุ่นอัพเดตในเดือนตุลาคม</p>\n<p>iPad mini รุ่นล่าสุด 6th Gen ออกมา<a href=\"https://www.blognone.com/node/124747\">ตั้งแต่ปี 2021</a> ใช้ชิป A15 Bionic ซึ่งเมื่อเทียบกับฮาร์ดแวร์สินค้าแอปเปิลปัจจุบัน iPad mini 7th Gen อาจอัพเกรดเฉพาะฮาร์ดแวร์โดยใช้ดีไซน์เดิมก็ได้</p>\n<p>ที่มา: <a href=\"https://www.macrumors.com/2023/09/25/apple-ipad-mini-7-release-late-2023/\">MacRumors</a></p>\n<p><img src=\"https://www.blognone.com/sites/default/files/externals/5f8f6e894d8cb6b386a9a1c8e61af7e8.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-mini\">iPad mini</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b69f4e61340b2d289caebdcbb65a53ae8fe6c7d98afe1abbeeee9cada01f45c4","category":"Thai"}