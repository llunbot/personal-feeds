{"title":"Microsoft ยืนยันปัญหา Windows 11 24H2 ทำเกม Assassin's Creed และ Star Wars Outlaws ค้าง เปิดเล่นไม่ได้","link":"https://www.blognone.com/node/143300","date":1732465195000,"content":"<div><div><div><p>ไมโครซอฟท์ยืนยันปัญหาของอัปเดต <a href=\"https://www.blognone.com/node/142322\">Windows 11 24H2</a> ว่าอาจทำให้เกมค่าย Ubisoft บางเกมไม่สามารถเปิดเล่นได้ตามปกติ หรือบางกรณีเกมอาจค้างในระหว่างการเล่น</p>\n<p>เกมของ Ubisoft ที่ไมโครซอฟท์ยืนยันว่าจะพบปัญหานี้ได้แก่ Assassin's Creed Valhalla, Assassin's Creed Origins, Assassin's Creed Odyssey, Star Wars Outlaws และ Avatar: Frontiers of Pandora อย่างไรก็ตามเฉพาะ Star Wars Outlaws ทาง Ubisoft ได้ออกแพตช์ฉุกเฉินแก้ไขปัญหานี้<a href=\"https://www.ubisoft.com/en-us/game/star-wars/outlaws/news-updates/1sXCR6GmB3Kn7OrKiy8DPO/star-wars-outlaws-title-update-140\">เวอร์ชัน 1.4.0</a> เพื่อให้สามารถเล่นได้ก่อนชั่วคราว</p>\n<p>ไมโครซอฟท์บอกว่ากำลังแก้ไขปัญหานี้อยู่ โดยผู้ใช้งาน Windows 11 ที่พบปัญหาในเกมเหล่านี้ ไมโครซอฟท์แนะนำให้ถอนการติดตั้งอัปเดตนี้ออกไปก่อน ขณะเดียวกันไมโครซอฟท์ก็บล็อกการอัปเดตในพีซีที่ลงเกมเหล่านี้ไว้แล้ว</p>\n<p>ที่มา: <a href=\"https://www.bleepingcomputer.com/news/microsoft/microsoft-halts-windows-11-24h2-update-on-pcs-assassins-creed-star-wars-outlaws/\">Bleeping Computer</a></p>\n<p><img src=\"https://www.blognone.com/sites/default/files/externals/b1a38592763b2b047bb58808eb190662.jpeg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/bug\">Bug</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div><div><a href=\"/topics/star-wars\">Star Wars</a></div><div><a href=\"/topics/assassin%E2%80%99s-creed\">Assassin’s Creed</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4f64f4f87d5d71bee0c7d8aa59abbb124e9f4862782ca9ef2e51903747ac0a9","category":"Thai"}