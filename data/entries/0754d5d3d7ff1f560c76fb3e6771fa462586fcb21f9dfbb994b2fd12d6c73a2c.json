{"title":"PlayStation Portal รองรับ Cloud Streaming เล่นเกม PS5 จากคลาวด์ PS Plus แล้ว","link":"https://www.blognone.com/node/143225","date":1732065026000,"content":"<div><div><div><p>โซนี่ประกาศเปิดให้เครื่องเล่นเกมพกพา PlayStation Portal รองรับการเล่นเกมผ่านคลาวด์แล้ว จากเดิมทีต้องสตรีมเกมจากเครื่อง PS5 ของตัวเองเท่านั้น</p>\n<p>แน่นอนว่าผู้ที่จะเล่นเกมผ่านคลาวด์ได้จำเป็นต้อง<a href=\"https://www.blognone.com/node/136196\">มีสมาชิก PlayStation Plus Premium</a> ที่รองรับการเล่นเกมจากคลาวด์บนเครื่อง PS5 อยู่ก่อนแล้ว (แต่ผู้เล่นในไทยยังไม่รองรับ) เกมที่รองรับตอนนี้มีประมาณ 150 เกม, คุณภาพการสตรีมสูงสุดที่ 1080p/60fps, ต้องการใช้เน็ตขั้นต่ำ 7 Mbps สำหรับคุณภาพ 720p และ 13 Mbps สำหรับ 1080p</p>\n<p>ฟีเจอร์ Cloud Streaming ตอนนี้ยังมีสถานะเป็น Beta และยังขาดฟีเจอร์หลายอย่าง เช่น ระบบ voice chat ของบางเกม, การสตรีมเกมที่ซื้อบน PS Store, การลองเล่นเกมก่อนซื้อ, การเล่นเกม PS3/PS4 ผ่านคลาวด์ เป็นต้น</p>\n<p>ที่มา - <a href=\"https://blog.playstation.com/2024/11/19/the-playstation-portal-remote-player-experience-to-evolve-with-new-system-update/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/b8da4578638f1669d5a84953513c5265.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ed66e722c1a2b1536da2e68d1ab788b5.jpg\" /></p>\n</div></div></div><div><div>Topics: </div><div><div><a href=\"/topics/playstation-portal\">PlayStation Portal</a></div><div><a href=\"/topics/cloud-gaming\">Cloud Gaming</a></div><div><a href=\"/topics/playstation-plus\">PlayStation Plus</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0754d5d3d7ff1f560c76fb3e6771fa462586fcb21f9dfbb994b2fd12d6c73a2c","category":"Thai"}