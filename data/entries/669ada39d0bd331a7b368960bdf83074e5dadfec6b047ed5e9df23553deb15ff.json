{"title":"Apple จัดโปรโมชันลดราคาสินค้าในจีนเป็นเวลา 4 วัน - iPhone 16 Pro ลด 500 หยวน","link":"https://www.blognone.com/node/143894","date":1735860210000,"content":"<div><div><div><p>แอปเปิลออกแคมเปญลดราคาสินค้าหลายรายการในประเทศจีน โดย iPhone ลดราคาสูงสุด 500 หยวน หรือประมาณ 2,300 บาท สำหรับ iPhone 16 Pro และ iPhone 16 Pro Max โปรโมชันนี้จัดขึ้นเป็นเวลา 4 วันระหว่างวันที่ 4-7 มกราคม เมื่อซื้อผ่านเว็บไซต์ของแอปเปิล หรือที่ร้าน Apple Store ในประเทศ</p>\n<p>การออกโปรโมชันลดราคาในจีนครั้งนี้เป็นปีที่สองที่จัดขึ้น <a href=\"https://www.blognone.com/node/137674\">ครั้งแรกทำเมื่อปีที่แล้ว</a> โดยที่ผ่านมาการลดราคาสินค้าแอปเปิลในจีนจะทำผ่านช่องทางตัวแทนจำหน่าย หรือเว็บไซต์อีคอมเมิร์ซอื่น การที่แอปเปิลลงมาทำโปรโมชันเองโดยตรง จึงอาจสะท้อนการแข่งขันในตลาดสมาร์ทโฟนจีนที่แอปเปิลเผชิญอยู่ตอนนี้ได้</p>\n<p>นอกจาก iPhone แล้ว Mac, iPad, Apple Watch, AirPods และ Apple Pencil ก็ลดราคาพิเศษเช่นกัน โดย MacBook Air M3 ขนาด 15 นิ้ว ลดสูงสุดถึง 800 หยวน</p>\n<p>ที่มา: <a href=\"https://www.reuters.com/technology/apple-offers-iphone-discounts-china-competition-intensifies-2025-01-02/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/8439bec1844c027c72f34e02b5c73975.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/china\">China</a></div><div><a href=\"/topics/apple-online-store\">Apple Online Store</a></div><div><a href=\"/topics/apple-store\">Apple Store</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"669ada39d0bd331a7b368960bdf83074e5dadfec6b047ed5e9df23553deb15ff","category":"Thai"}