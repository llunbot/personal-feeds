{"title":"Bolt ประกาศรับเงินทุนสินเชื่อหมุนเวียน 220 ล้านยูโร เสริมสถานะการเงินให้แข็งแกร่งก่อนไอพีโอ","link":"https://www.blognone.com/node/139568","date":1714732740000,"content":"<div><div><div><p>Bolt แอปเรียกรถโดยสารจากเอสโตเนีย ประกาศรับเงินทุนรอบใหม่ 220 ล้านยูโร ในรูปแบบของสินเชื่อหมุนเวียน ที่บริษัทสามารถเบิกถอนและชำระคืนได้ตลอด ซึ่งบริษัทบอกว่าเพื่อนำมาเสริมความแข็งแกร่งทางการเงิน รองรับการเติบโต</p>\n<p>Bolt บอกว่าวงเงินสินเชื่อนี้มาจากธนาคารหลายแห่ง ที่มีความสัมพันธ์ทางธุรกิจอยู่แล้ว ซึ่งถูกพิจารณาวงเงินจากสภาพคล่องและฐานะการเงินบริษัท</p>\n<p>Markus Villig ซีอีโอและผู้ก่อตั้ง Bolt กล่าวว่าวงเงินสินเชื่อหมุนเวียนนี้เป็นก้าวสำคัญของ Bolt เพราะทำให้สถานะการเงินบริษัทแข็งแกร่งมั่นคงขึ้นไปอีก เสริมความพร้อมในการนำบริษัทไอพีโอเข้าตลาดหุ้นต่อไป</p>\n<p>ปัจจุบัน Bolt ให้บริการในกว่า 45 ประเทศ ส่วนใหญ่อยู่ในทวีปยุโรปและแอฟริกา โดยมีให้บริการในประเทศไทยด้วย</p>\n<p><em>ข้อมูลเปิดเผย: LINE MAN Wongnai เป็นบริษัทแม่ของ Blognone</em></p>\n<p>ที่มา: <a href=\"https://bolt.eu/en/blog/bolt-secures-220m-revolving-credit-facility/\">Bolt</a></p>\n<p><img src=\"https://www.blognone.com/sites/default/files/externals/1a48eb58852dd70a6beded3df2761847.jpg\" alt=\"Bolt\" /></p>\n</div></div></div><div><div>Topics: </div><div><div><a href=\"/topics/bolt\">Bolt</a></div><div><a href=\"/topics/ride-hailing\">Ride-Hailing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a02efd36698cca4c593e9320321b5d11f7e3ab2a6ab23e364f81eedc136f3322","category":"Thai"}