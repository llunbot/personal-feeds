{"title":"Andres Freund วิศวกรผู้พบโค้ดช่องทางลับในโครงการ xz ขอสื่ออย่าลงรูป พบช่องโหว่เพราะ SSH กินซีพียู","link":"https://www.blognone.com/node/139063","date":1712230597000,"content":"<div><div><div><p>กระบวนการวางช่องโหว่ในโครงการ xz นับเป็นความพยายามโจมตีครั้งใหญ่ของโลกไซเบอร์ หากการโจมตีครั้งนี้สำเร็จก็จะเป็นการสร้างช่องทางลับให้คนร้ายสามารถเข้าถึงเซิร์ฟเวอร์จำนวนมหาศาลได้โดยง่าย โดยผู้พบช่องทางนี้ครั้งแรกคือ Andres Freund โปรแกรมเมอร์ของไมโครซอฟท์ ที่พบช่องโหว่ระหว่างการทดสอบ PostgreSQL ที่เป็นงานหลักของเขา หลักจากรายงานช่องโหว่นี้หลายคนก็ยกย่องให้เขาเป็นฮีโร่แห่งอินเทอร์เน็ต</p>\n<p>Freund ระบุว่าเขารู้สึกแปลกๆ ที่อยู่ๆ ก็เป็นคนดังขึ้นมาเพราะตัวเขาเองเป็นคนค่อนข้างเก็บตัว โดยจุดเริ่มต้นของการพบช่องทางลับครั้งนี้คือข้อความเตือนในระบบ automate test ของ PostgreSQL ที่ขึ้นข้อความที่ไม่เคยพบมาก่อน และเมื่อตรวจสอบก็พบว่า secure shell กินซีพียูมากกว่าปกติ หลังจากนั้น<a href=\"https://www.openwall.com/lists/oss-security/2024/03/29/4\">เขาก็ส่งข้อมูลนี้ให้นักวิจัยความปลอดภัย</a> และกลายเป็นหลักฐานว่ามีการวางช่องทางลับอย่างเป็นกระบวนการ</p>\n<p>แม้ตัว Freund จะไม่อยากดัง แต่ <a href=\"https://twitter.com/satyanadella/status/1774581166039015641\">Satya Nadella ก็ยกย่องเขาโดยตรง</a> รวมถึงผู้เชี่ยวชาญความปลอดภัยไซเบอร์ชั้นนำอย่าง Alex Stamos</p>\n<p>Freund กลับไปพัฒนา PostgreSQL ต่อโดยระบุว่ากำลังพยายามส่งแพตช์ให้ทันกำหนด</p>\n<p>ที่มา - <a href=\"https://www.nytimes.com/2024/04/03/technology/prevent-cyberattack-linux.html\">The New York Times</a></p>\n<p><img alt=\"No Description\" src=\"https://www.blognone.com/sites/default/files/externals/e685454ca0cd16285279886c6d9dd9cf.jpeg\" /></p>\n</div></div></div><div><div>Topics: </div><div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c430c20db6cd6d231406ffa02b4fe209697d280e8e4be32356360631f222bc61","category":"Thai"}