{"title":"Quake ฉลอง 25 ปี ออกบนคอนโซลยุคใหม่ ความละเอียด 4K เพิ่มฉากใหม่","link":"https://www.blognone.com/node/124331","date":1629435652000,"content":"<div><div><div><p>ตรงตาม<a href=\"https://www.blognone.com/node/124226\">ข่าวหลุดก่อนหน้านี้</a> Bethesda ปลุกชีพเกม Quake ต้นแบบของ FPS 3D ฉลองครบ 15 ปีด้วยการปรับมารันบนฮาร์ดแวร์ยุคใหม่ คือ พีซี, PS4, Xbox One, Switch รวมถึงเล่นบนเครื่องคอนโซลเจนใหม่ PS5 และ Xbox Series X|S แบบ backward compatible และอนาคตจะเพิ่มการรองรับความละเอียด 4K 120Hz แบบเนทีฟ</p>\n<p>กราฟิกของ Quake จะถูกปรับปรุงใหม่หลายด้าน ทั้งการปรับโมเดลตัวละครในเกม, dynamic lighting, anti-aliasing, depth-of-field, ปรับกราฟิกเป็น 4K รองรับจอแบบ widescreen</p>\n<p>โหมดการเล่นมัลติเพลเยอร์แบบดั้งเดิมยังอยู่เหมือนเดิม และเพิ่มการเล่นแบบ co-op สูงสุด 4 คนในโหมดเนื้อเรื่อง เพิ่มเลเวลใหม่อีก 2 เลเวลโดยสตูดิโอ Machine Games ที่ทำเกมซีรีส์ Wolfenstein</p>\n<p>ลูกค้าที่เคยซื้อเกม Quake เวอร์ชันพีซีไปแล้ว (ทั้งผ่าน Steam และ Bethesda.net) จะได้เกมเวอร์ชันอัพเกรดฟรี ส่วนเวอร์ชันคอนโซลขายในราคา 9.99 ดอลลาร์</p>\n<p>Quake เวอร์ชันใหม่ (เรียกว่า enhanced) มีให้เล่นฟรีบน Xbox Game Pass และในโอกาสเดียวกัน Quake II และ Quake III Arena ก็ลง Game Pass ด้วยเช่นกัน</p>\n<p><img src=\"https://www.blognone.com/sites/default/files/externals/a26c4d64daac3893768fa81d1f45fcad.jpg\" /></p>\n<p>ที่มา - <a href=\"https://bethesda.net/en/article/40MBmNhJV3lzyV8c0IOIx3/quake-returns-with-an-enhanced-re-release-for-modern-platforms-available-now\">Bethesda</a></p>\n</div></div></div><div><div>Topics: </div><div><div><a href=\"/topics/quake\">Quake</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div><div><a href=\"/topics/machine-games\">Machine Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbe309e7c70bb67185b31b714326fc8e05d8b6e1082a66dee3d511b08a4329a7","category":"Thai"}