{"title":"Disney+ และ Hulu ในอเมริกา ยกเลิกการสมัคร Subscription ผ่านระบบ In-App เพื่อไม่ต้องจ่ายค่าธรรมเนียมให้ Apple","link":"https://www.blognone.com/node/142697","date":1729558629000,"content":"<div><div><div><p>Disney+ และ Hulu (ในอเมริกา) เป็นแอปสตรีมมิ่งล่าสุดที่ยกเลิกวิธีการสมัคร Subscription ผ่านระบบ In-App ของ App Store ของแอปเปิล เพื่อไม่ต้องจ่ายค่าธรรมเนียมให้แพลตฟอร์ม</p>\n<p>ผลจากการเปลี่ยนแปลงนี้ ผู้ใช้งานใหม่จึงต้องสร้างบัญชีผ่านเว็บไซต์ภายนอกเท่านั้น ไม่สามารถทำผ่านแอปได้โดยตรง ส่วนผู้ใช้งานเดิมที่สมัครผ่านระบบ In-App อยู่แล้วยังจ่ายเงินผ่านช่องทางเดิมได้ต่อไป</p>\n<p>Disney+ จึงเป็นแอปสตรีมมิ่งล่าสุดที่ทำตามแนวทางของแอปอื่นเช่น <a href=\"https://www.blognone.com/node/107252\">Netflix</a> หรือ <a href=\"https://www.blognone.com/node/134707\">Spotify</a> ที่ไม่มีช่องทางการสมัครใช้งานแบบ In-App โดยไม่ได้ผิดกฎของ App Store เพราะแอปเปิลได้<a href=\"https://www.blognone.com/node/127856\">แก้ไขรายละเอียด</a>เมื่อปี 2022 ให้แอปกลุ่มนี้เป็นแอป Reader สามารถแทรกลิงก์ออกไปเว็บภายนอกเพื่อสมัครใช้งานได้ ไม่ถูกหักเปอร์เซนต์ค่าธรรมเนียม</p>\n<p>ปัจจุบันค่าธรรมเนียมที่ App Store หักจากนักพัฒนาอยู่ที่ 30% แต่มีหลายกรณีพิเศษที่แอปเปิลให้ส่วนลด ในกรณีของ Disney+ อยู่ที่ 15% เนื่องจากเข้าร่วมโครงการ Video Partner Program ของแอปเปิล</p>\n<p>ที่มา: <a href=\"https://9to5mac.com/2024/10/21/disney-hulu-app-store-in-app-purchase/\">9to5Mac</a></p>\n<p><img src=\"https://www.blognone.com/sites/default/files/externals/e166bcf0a15c8a3c9a01e408053456ec.jpg\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/video-streaming\">Video Streaming</a></div><div><a href=\"/topics/hulu\">Hulu</a></div><div><a href=\"/topics/app-purchase\">In-app Purchase</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23b079570e6aa0df165e084eb2be4094fa05dada5f75b2769ea58892ce592d73","category":"Thai"}