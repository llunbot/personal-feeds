{"title":"อันดับ Password ยอดนิยมปี 2021 - 123456 ยังครองแชมป์อีกสมัย ส่วนในไทย 12345 นิยมมากที่สุด","link":"https://www.blognone.com/node/126032","date":1637980994000,"content":"<div><div><div><p>NordPass บริษัทพัฒนาแอปช่วยเก็บรหัสผ่าน ออกรายงานประจำปีรหัสผ่านที่มีคนใช้กันมากที่สุด Top 200 Most Common Passwords ของปี 2021 โดย <strong>123456</strong> ยังคงเป็นรหัสผ่านยอดนิยมสูงสุดอีกปี เช่นเดียวกับ <a href=\"https://www.blognone.com/node/119692\">2020</a>, <a href=\"https://www.blognone.com/node/113842\">2019</a>, <a href=\"https://www.blognone.com/node/107012\">2018</a> (และน่าจะก่อนหน้านั้นด้วย)</p>\n<p>ที่มาข้อมูลรหัสผ่านยอดนิยมนั้น NordPass บอกว่าได้ร่วมมือกับทีมงานอิสระ รวมรวมข้อมูลรหัสผ่านที่หลุดออกมาเพื่อใช้ในการจัดอันดับ</p>\n<p>รหัสผ่านยอดนิยมในลำดับรองลงมานั้น ล้วนเป็นรหัสผ่านที่คุ้นกันดีจากการจัดอันดับในทุกปี ได้แก่ 123456789 12345 qwerty password 12345678 111111 123123 1234567890 และ 1234567 ตามลำดับที่ 2-10</p>\n<p>ยังมีเกร็ดเล็กน้อยจากรหัสผ่านที่ติดอันดับ โดย Michael เป็นชื่อคนที่ถูกตั้งเป็นรหัสผ่านมากที่สุด dolphin เป็นสัตว์ที่ถูกตั้งเป็นรหัสผ่านมากที่สุด นอกจากนี้ยังพบรหัสผ่านที่นำชื่อคุ้นเคยมาตั้ง อาทิ pokemon, naruto, eminem, metallica, onedirection, liverpool, arsenal เป็นต้น</p>\n<p>รายงานนี้ยังสามารถดูอันดับรหัสผ่านยอดนิยม แยกเป็นรายประเทศได้ด้วย ของประเทศไทยนั้นอันดับ 1 คือ <strong>12345</strong> ไม่มี 6 โดยรหัสผ่านใน 10 อันดับแรก เป็นดังนี้</p>\n<ol>\n<li>12345</li>\n<li>123456</li>\n<li>123456789</li>\n<li>12345678</li>\n<li>1234567890</li>\n<li>password</li>\n<li>987654321</li>\n<li>1234567</li>\n<li>thailand</li>\n<li>qwerty</li>\n</ol>\n<p>ที่มา: <a href=\"https://nordpass.com/blog/are-we-still-lazy-with-passwords/\">NordPass</a></p>\n<p><img src=\"https://www.blognone.com/sites/default/files/externals/5a77e4f96e072e3d0c895267b1208e33.png\" /></p>\n<p><img src=\"https://www.blognone.com/sites/default/files/externals/d809fb7647a1a4b0841c400ddc783313.png\" /></p>\n</div></div></div><div><div>Topics: </div><div><div><a href=\"/topics/password\">Password</a></div><div><a href=\"/topics/security\">Security</a></div><div><a href=\"/topics/ranking\">Ranking</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e7536d80790c883a5a70106e39fc1ca608166276b60ab6442809a049b05a747","category":"Thai"}