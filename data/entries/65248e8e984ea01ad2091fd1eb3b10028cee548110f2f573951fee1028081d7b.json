{"title":"Monolith ก็รับไหว Shopify โชว์แอป Rails + MySQL รองรับ Black Friday ระดับ 967,000 request/s","link":"https://www.blognone.com/node/136987","date":1701239885000,"content":"<div><div><div><p>Shopify รายงานถึงการร้บโหลดช่วง Black Friday ที่ผ่านมา ที่ยอดสั่งซื้อสูงมาก แม้บริษัทจะใช้แอป Ruby on Rails พร้อมกับ MySQL โดยก่อนหน้านี้ Shopify เคยระบุว่าแอปภายในเป็น monolith ขนาด 2.8 ล้านบรรทัด แม้จะ<a href=\"https://shopify.engineering/shopify-monolith\">แยกโมดูลเป็น components ก็ตามที</a></p>\n<p>ระบบฐานข้อมูลของ Shopify อาศัย MySQL ทั้ง 5.7 และ 8 รองรับการคิวรีสูงสุด 19 ล้านครั้งต่อวินาทีในช่วงเทศกาล ตัวแอปคอร์หลักรองรับรีเควสสูงสุด 967,000 ครั้งต่อวินาที ตลอดเทศกาลรองรับคำสั่งซื้อรวม 9.3 พันล้านดอลลาร์สหรัฐฯ ช่วงสูงสุดเมื่อวันศุกร์มีคำสั่งซือ 4.2 ล้านครั้งต่อนาที</p>\n<p>เมื่อปี 2020 Sam Newman ผู้เขียนหนังสือ Building Microservices เคย<a href=\"https://www.blognone.com/node/114994\">พูดถึงการออกแบบสถาปัตยกรรมซอฟต์แวร์ว่าไม่ได้ต้องทำเป็น microservices เสมอไป</a> แต่สามารถออกแบบส่วนประกอบในซอฟต์แวร์ monolith ให้ดีเป็นโมดูลก็ทำงานได้เหมือนกัน</p>\n<p>ที่มา - <a href=\"https://twitter.com/ShopifyEng/status/1729500623773573265\">Shopify</a></p>\n<p><img alt=\"No Description\" src=\"https://www.blognone.com/sites/default/files/externals/841df642633057e9bfb974b14162f461.jpg\" /></p>\n</div></div></div><div><div>Topics: </div><div><div><a href=\"/topics/shopify\">Shopify</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65248e8e984ea01ad2091fd1eb3b10028cee548110f2f573951fee1028081d7b","category":"Thai"}