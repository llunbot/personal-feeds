{"title":"หลุดภาพ ASUS ROG NUC ปี 2025 ใช้ Core Ultra 200H, หน้าตายังคล้ายรุ่นปี 2024","link":"https://www.blognone.com/node/143861","date":1735533271000,"content":"<div><div><div><p>บัญชีโซเชียลจีน 孤城Hardware ที่มีชื่อเสียงเรื่องข้อมูลหลุดสายฮาร์ดแวร์พีซี โพสต์ภาพหลุดของ ASUS ROG NUC 2025 มินิพีซีขนาดเล็กสำหรับตลาดเกมมิ่ง โดยระบุว่าจะใช้<a href=\"https://www.blognone.com/node/143856\">ซีพียู Core Ultra 200H (Arrow Lake-H) ตัวใหม่ของอินเทล</a></p>\n<p>หน้าตาของ ROG NUC 2025 คล้ายกับ <a href=\"https://www.blognone.com/node/137658\">ROG NUC รุ่นปี 2024</a> แต่มีพัดลมเพิ่มขึ้นมา ตอนนี้ยังไม่มีข้อมูลสเปกอย่างอื่น แต่ก็พอคาดเดาได้ว่าจีพียูน่าจะเป็น GeForce RTX ซีรีส์ 50 ตัวล่าง (5060/5070) ซึ่งคงต้องรอแถลงอย่างเป็นทางการกันต่อไป</p>\n<p>ข่าวร้ายคือ ROG NUC นั้นราคาไม่ถูกเลย กรณีของ ROG NUC 2024 ที่ใส่สเปก Core Ultra 9 185H, 32GB, RTX 4070, SSD 1TB ราคาราว 2,000 ดอลลาร์ และการอัพเกรดมาใช้ GeForce ซีรีส์ 50 ราคาน่าจะยิ่งแพงขึ้นไปอีก</p>\n<p>ที่มา - <a href=\"https://weibo.com/7922477569/P7eDS9uT8\">Weibo 孤城Hardware</a> via <a href=\"https://wccftech.com/asus-prepares-next-gen-rog-nuc-pre-built-system-with-intel-core-ultra-200h-and-nvidia-rtx-50-series-gpu/\">Wccftech</a></p>\n<p><img alt=\"No Description\" src=\"https://www.blognone.com/sites/default/files/externals/7b4f86e20b57128ce607f0a470733844.jpg\" /></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/asus\">ASUS</a></div><div><a href=\"/topics/nuc\">NUC</a></div><div><a href=\"/topics/leaks\">Leaks</a></div><div><a href=\"/topics/mini-pc\">Mini PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"381dd9f6925e1fdd69cd780524f2ce59a073ad73ff3c4c777ef5298b734c67cf","category":"Thai"}