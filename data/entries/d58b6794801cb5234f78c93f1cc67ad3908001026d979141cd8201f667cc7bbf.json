{"title":"Nintendo Authorized Store by Synnex เปิดให้บริการแล้วที่ Siam Paragon","link":"https://www.blognone.com/node/143264","date":1732193371000,"content":"<div><div><div><p>Nintendo Authorized Store by Synnex เปิดตัวอย่างเป็นทางการและพร้อมเปิดให้บริการแล้วตั้งแต่วันที่ 22 พฤศจิกายนเป็นต้นไป ที่บริเวณ ชั้น 3 Siam Paragon และเป็นสโตร์แห่งแรกในเอเชียตะวันออกเฉียงใต้</p>\n<p>คุณสุธิดา มงคลสุธี ซีอีโอของ Synnex เล่าว่าการเจรจาพูดคุยกับฝั่ง Nintendo ค่อนข้างยากและใช้เวลานานมาก ซึ่งสาเหตุหนึ่งที่ประสบความสำเร็จ ก็จากการได้พาร์ทเนอร์กับ Copperwired ที่เชี่ยวชาญเรื่องเปิดหน้าร้าน รวมถึงได้สถานที่อย่าง Siam Paragon ที่ยอมถมพื้นที่ชั้น 3 จากเดิมที่เป็นพื้นที่ว่างและมีทางเดินอยู่แค่ 2 ด้านของปีกอาคาร ให้กลายมาเป็นหน้าร้านขนาด 356 ตร.ม.</p>\n<p><img alt=\"No Description\" src=\"https://www.blognone.com/sites/default/files/externals/51fbc5e8fb9e53d67cd51c267833edbc.jpeg\" /></p>\n<p>ภายในร้านจะมีสินค้ามากกว่า 500 SKUs แบ่งเป็น 2 โซนคือ <strong>Experience Zone</strong> ให้ลูกค้าได้ทดลองเล่นเกม มีทั้งหมด 5 สเตชันบนจอขนาดใหญ่ 98 นิ้ว จากคลังเกมกว่า 60 เกม และ <strong>Merchandise Zone</strong> รวมสินค้าของ Nintendo ที่ไม่เคยมาขายในประเทศไทยมาก่อนเอาไว้ทั้งหมด</p>\n<p><img alt=\"No Description\" src=\"https://www.blognone.com/sites/default/files/externals/10638f472d029a26ce743fdf46d18c71.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4546b6f72d8cd04ac7335ffc4711a9fc.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d8c8c55c890ac94b4cff0501d10dbf2b.jpeg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/synnex\">Synnex</a></div><div><a href=\"/topics/thailand\">Thailand</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d58b6794801cb5234f78c93f1cc67ad3908001026d979141cd8201f667cc7bbf","category":"Thai"}