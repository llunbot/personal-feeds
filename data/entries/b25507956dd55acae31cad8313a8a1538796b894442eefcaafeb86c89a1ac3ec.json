{"title":"Facebook Marketplace จะรองรับการแสดงสินค้าใน eBay มีผลกับผู้ใช้งานยุโรปและอเมริกา","link":"https://www.blognone.com/node/144012","date":1736422961000,"content":"<div><div><div><p>Meta ประกาศว่าจะอนุญาตให้ eBay แสดงข้อมูลสินค้าได้บน Facebook Marketplace ซึ่งผู้ใช้งานสามารถเลือกดูค้นหาและทำคำสั่งซื้อหรืออื่น ๆ ได้เลยกับ eBay ภายในแอป อย่างไรก็ตามการเปลี่ยนแปลงนี้มีผลเฉพาะในยุโรปและอเมริกาเท่านั้น โดยจะทดสอบที่ฝรั่งเศส เยอรมนี และอเมริกา</p>\n<p>เหตุผลหนึ่งที่น่าจะทำให้ Meta อนุญาตให้ eBay แสดงข้อมูลสินค้าได้บนแพลตฟอร์ม เนื่องจาก<a href=\"https://www.blognone.com/node/143129\">สหภาพยุโรปได้สั่งปรับเงิน Meta 797 ล้านยูโร</a> เมื่อเดือนพฤศจิกายนปีที่แล้ว จากประเด็นที่ Facebook ถูกกล่าวว่าใช้ข้อได้เปรียบบางอย่างใน Facebook Marketplace เหนือคู่แข่งที่อยู่บนมาร์เกตเพลส โดย Meta ก็ได้ยื่นอุทธรณ์</p>\n<p>ตัวแทนของ eBay บอกว่าการเชื่อมต่อกับแพลตฟอร์ม Facebook ทำให้ผู้ขายสินค้ามีช่องทางที่กว้างมากขึ้น Facebook เคยมีความร่วมมือคล้ายกันก่อนหน้านี้กับ Amazon</p>\n<p>ที่มา: <a href=\"https://www.cnbc.com/2025/01/08/ebay-shares-soar-as-meta-allows-listings-on-facebook-marketplace.html\">CNBC</a></p>\n<p><img src=\"https://www.blognone.com/sites/default/files/externals/18ee6fba696e4818283eecec6ab0b60e.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/ebay\">eBay</a></div><div><a href=\"/topics/facebook\">Facebook</a></div><div><a href=\"/topics/meta\">Meta</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b25507956dd55acae31cad8313a8a1538796b894442eefcaafeb86c89a1ac3ec","category":"Thai"}