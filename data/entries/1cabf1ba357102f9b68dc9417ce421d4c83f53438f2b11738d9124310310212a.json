{"title":"visionOS Beta 6 เผยวิดีโอการตั้งค่า และใช้งานคร่าว ๆ ของ Apple Vision Pro","link":"https://www.blognone.com/node/136756","date":1700043820000,"content":"<div><div><div><p>เมื่อวันคารที่ผ่านมา Apple ได้ปล่อย VisionOS Beta 6 (21N5300a) ให้เฉพาะนักพัฒนาที่ได้รับ Apple Vision Pro Developer Kit จาก Apple อย่างไรก็ตาม 9to5Mac ได้พบไฟล์วิดีโอที่ระบุถึงขั้นตอนการตั้งค่าเริ่มต้น และการควบคุมคร่าว ๆ ของ Apple Vision Pro</p>\n<p><img src=\"https://www.blognone.com/sites/default/files/externals/1beb56a10e3bec521d2369ec9518f666.jpg\" /></p>\n<p>วิดีโอสาธิตการใช้งาน Apple Vision Pro นี้มีความยาว 35 วินาทีจำนวนหลายคลิป มีทั้งการตั้งค่าแว่นที่ผู้ใช้งานสามารถสร้าง Persona สำหรับการใช้ FaceTime ผ่านแว่นได้ ซึ่งขั้นตอนการตั้งค่าจะคล้าย ๆ กับการตั้งค่า Face ID ใน iPhone และ iPad ที่ผู้ใช้งานต้องหยิบแว่น Apple Vision Pro มาส่องหน้าตัวเองค้างไว้เพื่อให้แว่นสแกนใบหน้าของผู้ใช้งานทั้งการหันหน้าตรง, หันข้าง, เงยขึ้น, ก้มลง, ยิ้ม และขยิบตาปิ๊ง ๆ</p>\n<p>ส่วนการควบคุมคร่าว ๆ วิดีโอสาธิตได้ให้เห็นว่าผู้ใช้งานสามารถใช้ตาเพ่งไปที่ไอคอนของแอป แล้วไอคอนแอปจะเด้งเด่นขึ้นมาแล้วคลิกเข้าไปโดยการใช้นิ้วโป้ง และชี้จีบเข้าหากัน คล้ายการ Double Tap ใน Apple Watch ส่วนการเลื่อนขึ้นเลื่อนลงสามารถทำได้ 2 แบบคือ ใช้นิ้วโป้งและชี้จีบกันค้างไว้แล้วเลื่อนขึ้นลง หรือใช้ฝ่ามือวางบนเข่าหรือหน้าตักแล้วเลื่อนขึ้นเลื่อนลงได้</p>\n<p><em>วิดีโอสาธิตการใช้งานแว่น Apple Vision Pro จาก 9to5Mac</em></p>\n<p>แม้ตอนนี้ Apple Vision Pro ยังไม่มีกำหนดวางขายอย่างเป็นทางการแต่หมายเลขบิลด์ VisionOS Beta 6 ที่ระบุว่าเป็น 21N5300a นั้นดูเพิ่มขึ้นอย่างมากจากเวอร์ชันก่อนที่เป็นหมายเลข 21N5259j ซึ่งโดยทั่วไปแล้วตัวอักษร a ที่ท้ายหมายเลขบิลด์บ่งบอกว่าระบบปฏิบัติการมีความเสถียร และใกล้ถึงช่วงที่ปล่อยสู่สาธารณะได้จริงแล้ว</p>\n<p>ที่มา - <a href=\"https://9to5mac.com/2023/11/14/visionos-beta-6-onboarding-videos/\">9to5Mac</a></p>\n</div></div></div><div><div>Topics: </div><div><div><a href=\"/topics/visionos\">visionOS</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cabf1ba357102f9b68dc9417ce421d4c83f53438f2b11738d9124310310212a","category":"Thai"}