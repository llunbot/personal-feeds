{"title":"นักวิเคราะห์ประเมิน Concord ขายได้แค่ราว 25,000 ชุดเท่านั้น","link":"https://www.blognone.com/node/141778","date":1725244854000,"content":"<div><div><div><p>ประเด็นเรื่อง<a href=\"https://www.blognone.com/node/141648\">ยอดขายและความนิยมของเกม Concord</a> ยังเป็นที่ถกเถียงกันต่อไป เพราะต่อให้เราเห็นจำนวนผู้เล่นบน Steam แต่ก็ไม่มีทางรู้จำนวนผู้เล่นบน PS5 เนื่องจากโซนี่ไม่เปิดเผยสถิติพวกนี้อยู่แล้ว</p>\n<p>IGN ได้สอบถามความเห็นจากนักวิเคราะห์ในอุตสาหกรรมเกม 2 ราย ดังนี้</p>\n<ul>\n<li><strong>Mat Piscatella นักวิเคราะห์จาก Circana (NPD Group เดิม)</strong> ให้ข้อมูลจากระบบเก็บสถิติของ Circana ว่าเกม Concord อยู่อันดับ 147 ในแง่จำนวนผู้เล่นบน PS5 เฉพาะในสหรัฐอเมริกา คิดเป็น 0.2% ของผู้เล่น PS5 ทั้งหมดที่เล่นเกมในวันนั้น</li>\n<li><strong>Simon Carless จากเว็บไซต์ GameDicover.co</strong> ประเมินยอดขาย Concord บน Steam ที่ราว 10,000 ชุด และบน PS5 อีก 15,000 ชุด รวมเป็น 25,000 ชุด</li>\n</ul>\n<p>นักวิเคราะห์หลายคนที่ IGN ขอความเห็น ให้มุมมองคล้ายๆ กันว่าสาเหตุที่ Concord ไม่ประสบความสำเร็จ เกิดจากหลายปัจจัยประกอบกัน เช่น การโปรโมทในช่วงก่อนวางขายไม่ดี ไม่สามารถสร้างฐานแฟนๆ ที่สนใจเกมและสนใจซื้อได้, <a href=\"https://www.blognone.com/node/141090\">แนวทางการขายเกมราคา 40 ดอลลาร์</a> ในตลาดที่มีเกมแบบเดียวกันแต่เป็น free-to-play ให้ลองเล่นดูก่อนว่าชอบหรือไม่ พอคนเล่นช่วงแรกน้อย ก็ขาด network effect ดึงคนอื่นเข้ามาเล่นตาม, ตัวเกมไม่มีความแตกต่างจากเกมคู่แข่งเท่าไรนัก ในตลาดมีเกม hero schooter แนวเดียวกันจำนวนมากแล้ว เช่น Overwatch, Valorant, Apex Legends</p>\n<p>ที่มา - <a href=\"https://www.ign.com/articles/concord-is-estimated-to-have-sold-only-25000-units-heres-why-analysts-think-its-failing\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/d230012174a053b305bc3cb937c3569e.jpg\" /></p>\n</div></div></div><div><div>Topics: </div><div><div><a href=\"/topics/concord\">Concord</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/firewalk-studios\">Firewalk Studios</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57d13cb39d554dd4450e539138bd0bbe31046cf3738f400c46a21c41a93569fc","category":"Thai"}