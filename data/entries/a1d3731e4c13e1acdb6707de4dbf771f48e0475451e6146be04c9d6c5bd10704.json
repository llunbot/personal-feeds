{"title":"Qualcomm รายงานผลประกอบการ ธุรกิจจัดจำหน่ายชิปเติบโต 12%","link":"https://www.blognone.com/node/146172","date":1746055862000,"content":"<div><div><div><p>Qualcomm รายงานผลประกอบการประจำไตรมาสที่ 2 ของปีการเงินบริษัท 2025 สิ้นสุดวันที่ รายได้รวม 10,979 ล้านดอลลาร์ เพิ่มขึ้น 17% จากช่วงเดียวกันในปีก่อน มีกำไรสุทธิตามบัญชี GAAP 2,812 ล้านดอลลาร์</p>\n<p>รายได้ส่วนธุรกิจจัดจำหน่ายชิปหรือ QCT เพิ่มขึ้น 18% เป็น 9,469 ล้านดอลลาร์ มีการเติบโตในกลุ่มสินค้า สมาร์ทโฟนเพิ่มขึ้น 12% เป็น 6,929 ล้านดอลลาร์ ยานยนต์เพิ่มขึ้น 59% เป็น 959 ล้านดอลลาร์ และ IoT เพิ่มขึ้น 27% เป็น 1,581 ล้านดอลลาร์ ส่วนธุรกิจไลเซนส์ QTL รายได้ 1,319 ล้านดอลลาร์ ใกล้เคียงกับ<a href=\"https://www.blognone.com/node/139528\">ปีก่อน</a></p>\n<p>ผู้บริหาร Qualcomm ชี้แจงผลกระทบจากนโยบายเก็บภาษีนำเข้าสินค้าเพิ่มเติม โดยซีเอฟโอ Akash Palkhiwala บอกว่าซัพพลายเชนของบริษัทมีการกระจายไว้ทั่วโลก ขณะที่ซีอีโอ Cristiano Amon บอกว่าถึงตอนนี้บริษัทยังไม่พบปัญหาจากความไม่แน่นอนดังกล่าว</p>\n<p>Amon ยังพูดถึงการกระจายความเสี่ยงในธุรกิจ QCT โดยตั้งเป้าเพิ่มยอดขายชิปสำหรับยานยนต์ และกลุ่ม IoT ซึ่งมีโอกาสจากทั้งอุปกรณ์ VR และพีซีระบบปฏิบัติการ Windows</p>\n<p>ที่มา: <a href=\"https://www.qualcomm.com/news/releases/2025/04/qualcomm-announces-second-quarter-fiscal-2025-results\">Qualcomm</a> และ <a href=\"https://www.cnbc.com/2025/04/30/qualcomm-qcom-earnings-report-q2-2025.html\">CNBC</a></p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1d3731e4c13e1acdb6707de4dbf771f48e0475451e6146be04c9d6c5bd10704","category":"Thai"}