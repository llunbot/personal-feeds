{"title":"EU ออกคำสั่ง Apple ต้องให้อุปกรณ์ 3rd Party ที่เชื่อมต่อ iOS ได้ฟีเจอร์แบบเดียวกับอุปกรณ์ของ Apple เอง","link":"https://www.blognone.com/node/145360","date":1742427015000,"content":"<div><div><div><p>คณะกรรมาธิการยุโรป (European Commission - EC) ออกคำสั่งให้แอปเปิลต้องปฏิบัติตามข้อกำหนดเรื่องการทำงานร่วมกันของอุปกรณ์ โดยสั่งให้ iOS ต้องรองรับการเชื่อมต่ออุปกรณ์ 3rd Party เช่น สมาร์ทวอทช์, หูฟัง, ทีวี ให้เข้าถึงความสามารถต่าง ๆ เท่ากับการใช้อุปกรณ์เหล่านี้ของแอปเปิล เช่น การแจ้งเตือน, การเชื่อมต่อ P2P, NFC, การจับคู่ที่ทำได้ง่าย เป็นต้น</p>\n<p>เมื่อ<a href=\"https://www.blognone.com/node/143789\">ธันวาคมปีที่แล้ว</a> EC ได้ออกเอกสารรับฟังความเห็น เกี่ยวกับการออกคำสั่งนี้ โดยมองว่าจะทำให้ผู้ผลิตอุปกรณ์ 3rd Party มีโอกาสสร้างสรรค์นวัตกรรมใหม่กับผู้ใช้งานในยุโรป</p>\n<p>EC กำหนดกรอบเวลาให้แอปเปิลต้องรองรับความสามารถการแจ้งเตือนบนอุปกรณ์ 3rd Party เท่ากับอุปกรณ์ของแอปเปิลเองภายในสิ้นปีนี้ ส่วนความสามารถอื่น เช่น การจับคู่ การให้แอปรันแบ็คกราวด์ได้ และอื่น ๆ ภายในสิ้นปี 2026</p>\n<p>ด้านแอปเปิลออกแถลงการณ์ไม่เห็นด้วยกับคำสั่งนี้ โดยบอกว่าเป็นการสร้างกฎที่ยุ่งยากเกินไป ส่งผลให้แอปเปิลต้องชะลอการออกฟีเจอร์นวัตกรรมใหม่กับผู้ใช้งานในยุโรป แถมยังต้องให้ฟีเจอร์เหล่านี้ฟรีกับบริษัทอื่นที่ไม่ได้เข้ามาร่วมพัฒนาด้วย จึงเป็นผลเสียงโดยรวมกับผู้ใช้งานในยุโรป ซึ่งบริษัทจะหารือกับทาง EC ต่อไป</p>\n<p>ที่มา: <a href=\"https://ec.europa.eu/commission/presscorner/detail/en/ip_25_816\">European Commission</a> และ <a href=\"https://9to5mac.com/2025/03/19/apple-says-eu-interoperability-requirements-enables-unfettered-access-to-the-iphone-risks-customer-security-and-privacy/\">9to5Mac</a></p>\n<p><img src=\"https://www.blognone.com/sites/default/files/externals/bdadbc2d3e5e606d0b23f9a6ae503f34.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/european-commission\">European Commission</a></div><div><a href=\"/topics/antitrust\">Antitrust</a></div><div><a href=\"/topics/europe\">Europe</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1fb3f29ef80d9896fa45e8fe211e188ee8346f8f027b06bb2751d9486c6fee3","category":"Thai"}