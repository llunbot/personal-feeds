{"title":"[ลือ] Windows ปี 2024 ไม่ได้เรียก Windows 12 แต่ยังเรียกเป็น Windows 11 v24H2","link":"https://www.blognone.com/node/137796","date":1705934090000,"content":"<div><div><div><p>เมื่อปลายปีที่แล้ว<a href=\"https://www.blognone.com/node/137127\">มีข่าวลือจาก Windows Central บอกว่าระบบปฏิบัติการ Windows ของปี 2024 จะเรียกว่า Windows 12 ชูฟีเจอร์ด้าน AI</a></p>\n<p>แต่ล่าสุด Windows Central รายเดิมอ้างแหล่งข่าวว่า น่าจะยังเรียก Windows 11 ต่อไปก่อน โดยคงระบบเลขเวอร์ชันแบบเดิมคือ 24H2 ที่ออกช่วงครึ่งหลังของปีนี้</p>\n<p>แหล่งข่าวของ Windows Central ให้เหตุผลที่ไมโครซอฟท์ยังเรียก Windows 11 ต่อไปเป็นเพราะ <a href=\"https://www.blognone.com/node/135799\">Panos Panay หัวหน้าทีม Windows ลาออกจากไมโครซอฟท์</a> ถึงแม้ไม่มีรายละเอียดมากกว่านั้น แต่ก็พอเดาได้ว่าเป็นเพราะทิศทางของทีม Windows ยังไม่นิ่ง ไมโครซอฟท์จึงอาจเลือกไม่เสี่ยงเปลี่ยนเลขเวอร์ชันใหญ่ก็เป็นได้</p>\n<p>ในแง่แผนการพัฒนา Windows ของปี 2024 ไม่มีอะไรต่างจากข่าวรอบก่อนหน้า นั่นคือพัฒนาตัว \"แพลตฟอร์ม\" ของ Windows ที่ใช้โค้ดเนม Germanium ให้เสร็จช่วงเดือนเมษายน จากนั้นจะพัฒนา \"ฟีเจอร์\" บนฐานของ Germanium แล้วปล่อยอัพเดตแก่ผู้ใช้งานช่วงเดือนกันยายน</p>\n<p>ที่มา - <a href=\"https://www.windowscentral.com/software-apps/windows-11/windows-11-version-24h1-changelog-release-date-features-ai-2024-update\">Windows Central</a></p>\n<p><img src=\"https://www.blognone.com/sites/default/files/externals/354e3599facd53775b1163db3146f5d5.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/windows-12\">Windows 12</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b77bb5f01b949774b0f8aa554501b33ea2a1a82f2aff73228b19940914403226","category":"Thai"}