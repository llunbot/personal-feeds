{"title":"Arm เปิดตัวจีพียูปี 2024 Immortalis-G925, Mali-G725, Mali-G625 ยังใช้สถาปัตยกรรมเดิม","link":"https://www.blognone.com/node/140115","date":1717408364000,"content":"<div><div><div><p>นอกจาก <a href=\"https://www.blognone.com/node/140114\">Arm เปิดตัวสถาปัตยกรรมซีพียูใหม่ของปี 2024</a> ยังมีจีพียูใหม่ของปี 2024 มาพร้อมกัน</p>\n<p>จีพียูตระกูล Immortalis และ Mali ที่เปิดตัวรอบนี้มีด้วยกัน 3 รุ่นย่อย</p>\n<ul>\n<li><strong>Immortalis-G925</strong> จีพียูรุ่นใหญ่ที่สุด 14 คอร์ และเป็นครั้งแรกที่มีจีพียูรหัสเลข 9xx ประสิทธิภาพดีขึ้น 37% (วัดจากค่า FPS ในเกม) เมื่อเทียบกับ Immortalis-G720 รุ่นท็อปของปีที่แล้ว (12 คอร์) ถ้าวัดประสิทธิภาพเท่ากัน จะประหยัดพลังงานกว่าเดิม 30%</li>\n<li><strong>Mali-G725</strong> จีพียูระดับกลาง สำหรับมือถือระดับกลาง มีคอร์จีพียู 6-9 คอร์ ใช้ API ตัวเดียวกับ G925</li>\n<li><strong>Mali-G625</strong> จีพียูรุ่นเล็ก ออกแบบมาสำหรับนาฬิกาสมาร์ทวอทช์หรือมือถือระดับล่าง คอร์จีพียู 1-5 คอร์</li>\n</ul>\n<p>จุดที่น่าสนใจคือ Arm ยังนับจีพียูชุดของปี 2024 เป็น \"5th Gen GPU architecture\" เช่นเดียวกับจีพียูของปี 2023 (G720 และ G620)</p>\n<p><img alt=\"No Description\" src=\"https://www.blognone.com/sites/default/files/externals/5ddb26c5c423f1a1f434a8475d888f47.png\" /></p>\n<p><img alt=\"No Description\" src=\"https://www.blognone.com/sites/default/files/externals/389e1dcda806a798d7dac8454206f1b9.png\" /><img alt=\"No Description\" src=\"https://www.blognone.com/sites/default/files/externals/9c3929afccafab6e0d16a65ed0cb779d.png\" /></p>\n<p>ที่มา - <a href=\"https://newsroom.arm.com/blog/arm-gpus-consumer-devices\">Arm</a></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/gpu\">GPU</a></div><div><a href=\"/topics/mali\">Mali</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"647194585f815815ec770e28c440d9c37cc4170a948b5b92046ecce3709b8645","category":"Thai"}