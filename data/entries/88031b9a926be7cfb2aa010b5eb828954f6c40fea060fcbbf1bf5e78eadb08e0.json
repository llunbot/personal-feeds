{"title":"Wall Street Journal/New York Post ยื่นฟ้อง Perplexity ฐานใช้เนื้อหาโดยไม่ได้รับอนุญาต","link":"https://www.blognone.com/node/142699","date":1729571057000,"content":"<div><div><div><p>สำนักพิมพ์ Wall Street Journal และ New York Post ยื่นฟ้องต่อบริษัท Perplexity ฐานใช้เนื้อหาโดยไม่ได้รับอนุญาต และยังทำให้สื่อเสียชื่อเสียงเนื่องจากใส่เนื้อหาผิดๆ แล้วอ้่างว่ามาจากทางสำนักพิมพ์</p>\n<p>เมื่อสัปดาห์ที่แล้ว <a href=\"https://www.blognone.com/node/142569\">New York Times เพิ่งส่งจดหมายทางการขอให้ Perplexity หยุดใช้เนื้อหาของทางสำนักพิมพ์</a> (แม้จะชื่อคล้ายๆ กันแต่ New York Times เป็นบริษัทอิสระ ขณะที่ Wall Street Journal และ New York Post นั้นเป็นสื่อในเครือบริษัท News Corp)</p>\n<p>คำฟ้องระบุว่า Perplexity นั้นไม่เหมือนเว็บค้นหาเดิมๆ ที่แสดงเนื้อหาเพียงบางส่วน การทำงานของ Perplexity นั้นไม่สร้างประโยชน์ใดๆ ให้ผู้สร้างเนื้อหาแต่เอาเนื้อหาไปสร้างรายได้เพียงลำพัง แถมบางครั้งยังสร้างเนื้อหาผิดๆ แล้วบอกว่ามาจากสำนักพิมพ์ หรือบางครั้งเนื้อหาที่แสดงให้ผู้ใช้ก็ไม่ได้สรุปอะไรแต่ใช้ข้อความในบทความต้นทางโดยตรง</p>\n<p>คำฟ้องครั้งนี้ขอให้ศาลสั่งให้ลบข้อมูลของทางสำนักพิมพ์ออกทั้งหมด, เรียกร้องค่าเสียหายจากการละเมิดลิขสิทธิ์ 150,000 ดอลลาร์ต่อชิ้น, และขอค่าเสียหายสามเท่าตัวของความเสียหายที่เกิดขึ้น</p>\n<p>ที่มา - <a href=\"https://www.documentcloud.org/documents/25244804-news-corp-vs-perplexity?responsive=1&amp;title=1\">คำฟ้องอัพโหลดโดย Vox.com</a>, <a href=\"https://www.theverge.com/2024/10/21/24275924/news-corp-wall-street-journal-perplexity-lawsuit-copyright-infringement\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/3f36e4c260be068f893e16920873e906.jpeg\" /></p>\n<p>ภาพในคำฟ้องแสดงการตอบคำถามด้วยบทความเต็ม</p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/llm\">LLM</a></div><div><a href=\"/topics/copyright\">Copyright</a></div><div><a href=\"/topics/lawsuits\">Lawsuits</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88031b9a926be7cfb2aa010b5eb828954f6c40fea060fcbbf1bf5e78eadb08e0","category":"Thai"}