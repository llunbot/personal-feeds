{"title":"EA Sports มั่นใจจัด ๆ กับเกมฟุตบอลภาคใหม่หลังไร้ชื่อ FIFA","link":"https://www.blognone.com/node/133960","date":1684823356000,"content":"<div><div><div><p>เมื่อปีที่แล้วทาง EA Sports ผู้ที่พัฒนาเกมฟุตบอลระดับโลกที่ครองใจผู้เล่นมานานอย่าง FIFA ได้ประกาศที่จะไม่ต่อสัญญาลิขสิทธิ์กับทาง FIFA ซึ่งทำให้ <strong>FIFA23</strong> คือเกมสุดท้ายที่ EA จะใช้ชื่อที่ FIFA ทำการตลาด จึงทำให้ทาง EA Sports ต้องทำเกมฟุตบอลในชื่อเกมใหม่ว่า <strong>EA Sports FC</strong> ซึ่งในวันนี้ทาง EA Sports ได้มาประกาศแสดงความมั่นใจที่มีต่อตัวเกมฟุตบอลระดับแบรนด์ใหม่นี้</p>\n<p>บทสัมภาษณ์นี้มาจากทาง Mirror ที่ได้สัมภาษณ์คุณ <strong>David Jackson</strong> ซึ่งเป็น<strong>รองประธานฝ่ายเครื่องหมายการค้าของ EA Sports</strong> โดยคุณ David เชื่อว่า การที่บริษัทตัดสินใจแยกทางกับ FIFA จะทำให้บริษัทใส่นวัตกรรมใหม่ ๆ เข้าไปในเกมได้มากกว่าที่เคยทำในเกมภาคก่อน ๆ</p>\n<p>“สตูดิโอทั้งหมดของเราที่มีอยู่ทั่วโลกนั้นมีพลังงานอย่างเหลือล้น เพื่อที่จะบรรลุความทะเยอทะยาน และเป้าหมายที่เราปักไว้กับแบรนด์ใหม่นี้” คุณ David กล่าวอย่างมั่นใจ</p>\n<p>“EA Sports FC คืออนาคตของเรา ผมว่าเราทำผลงานได้ดีมาก และมีสัมพันธ์ที่ดีกับ FIFA มาตลอด แต่ตอนนี้เป็นเวลาอันเหมาะสมแล้วที่เราจะกำหนดเส้นทางใหม่ให้เราได้ก้าวไปข้างหน้า ซึ่งจะสามารถตอบสนองความคาดหวังของผู้เล่นได้ และเชื่อว่าเราจะทำได้ดีที่สุดในชื่อของเราเอง” คุณ David กล่าวเพิ่มเติม</p>\n<p>ซึ่งในบทสัมภาษณ์ได้ถามอย่างตรงไปตรงมาด้วยว่า ทำไม ๆ แฟน ๆ ถึงจะตื่นเต้นกับเกมเดิมในชื่อใหม่นี้ ซึ่งคุณ David ก็ได้เคลมว่าพอแยกทางกับ FIFA แล้วจะทำให้ผู้เล่นได้พบกับประสบการณ์ใหม่ ๆ ในเกมอย่างแน่นอน</p>\n<p>“มันเปลี่ยนรูปแบบความคิดของพวกเรา ตอนนี้พวกเราคิดถึงความเป็นไปได้อย่างกว้างไกล และมีพื่นที่ที่เราอยากจะสร้างประสบการณ์ใหม่ ๆ ให้กับแฟน ๆ เกมนี้ เรามีมั่นใจมาก ๆ ในเกมที่เราจะปล่อยออกมาสู่ตลาดในปีนี้ เรามีลิขสิทธิ์นักเตะ 19,000 คน, 700 ทีม และ 30 ลีก ในเกมตอนนี้ ซึ่งเป็นจุดสำคัญที่ EA Sports มีมาเสมอ และจะยังคงมีต่อไป ” คุณ David กล่าว</p>\n<p>คาดว่า EA Sports FC จะวางขายช่วงเดือนกันยายนปีนี้ ซึ่งทาง EA Sports ได้ประกาศมาเบื้องต้นแล้วว่าจะเผยรายละเอียดกับตัวเกมเพิ่มเติมในเดือนกรกฎาคมที่จะถึงนี้</p>\n<p>ที่มา - <a href=\"https://www.mirror.co.uk/gaming/ea-sports-fc-exec-teases-29934290\">Mirror</a> via <a href=\"https://www.videogameschronicle.com/news/ea-sports-says-it-has-huge-confidence-in-its-first-game-without-the-fifa-license/\">Videogames Chronicle</a></p>\n<p><img alt=\"No Description\" src=\"https://www.blognone.com/sites/default/files/externals/738cebaec1ae095c29648f5fc9e3bae3.jpg\" /></p>\n</div></div></div><div><div>Topics: </div><div><div><a href=\"/topics/ea-sports-fc\">EA Sports FC</a></div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/ea-fifa\">EA FIFA</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a88b41dd9310c3bafe17819afc2becaf957a930dd4808440e69199001b50c9f","category":"Thai"}