{"title":"มาเลเซียประกาศงบ 2 แสนล้านบาทดันอุตสาหกรรมชิป ผลักดันบริษัทท้องถิ่น สร้างวิศวกร 60,000 คน","link":"https://www.blognone.com/node/140021","date":1716960648000,"content":"<div><div><div><p>มาเลเซียประกาศแผนกลยุทธ์เซมิคอนดักเตอร์แห่งชาติ (National Semiconductor Strategy - NSS) โดยเตรียมงบประมาณจากฝั่งรัฐบาลเอง 25 พันล้านริงกิต หรือประมาณ 2 แสนล้านบาท ตั้งเป้าดึงการลงทุน 5 แสนล้านริงกิตหรือประมาณ 4 ล้านล้านบาท</p>\n<p>แผนการมีเป้าหมายหลายอย่าง ได้แก่</p>\n<ul>\n<li>ฝึกวิศวกรด้านเซมิคอนดักเตอร์ให้ได้ 60,000 คน</li>\n<li>ส่งเสริมการลงทุนท้องถิ่น (domestic direct investment - DDI) ในบริษัทด้านการออกแบบชิป และการแพ็กเกจชิป ที่ใช้ทุนต่ำกว่า</li>\n<li>ส่งเสริมการลงทุนจากต่างชาติ (foreign direct investment - FDI) ให้เข้ามาลงทุนโรงงานผลิตชิป (FAB) โดยตรง</li>\n<li>สร้างบริษัทท้องถิ่นในอุตสาหกรรมชิปที่ทำธุรกิจออกแบบหรือแพ็กเกจ ที่มีรายได้ 1-4.7 พันล้านริงกิต อย่างน้อย 10 บริษัท</li>\n<li>สร้างบริษัทที่เกี่ยวข้องกับอุตสาหกรรมชิปอื่นๆ ที่มีรายได้ประมาณ 1 พันล้านริงกิต ให้ได้อย่างน้อย 100 บริษัท</li>\n</ul>\n<p>แผนการนี้แบ่งออกเป็น 3 เฟส ได้แก่ 1) ใช้ศักยภาพของอุตสาหกรรมชิปในมาเลเซียเดิม ที่รับเอาต์ซอร์สการผลิต 2) ดึงอุตสาหกรรมใหม่ที่ใช้เทคโนโลยีชั้นสูงเข้ามา 3) ช่วยซัพพอร์ตบริษัทท้องถิ่นให้ก้าวสู่เทคโนโลยีระดับโลก</p>\n<p>ที่ผ่านมามาเลเซียเป็นจุดลงทุนสำคัญของอุตสาหกรรมเซมิคอนดักเตอร์โดยมักรวมตัวกันบริเวณเกาะปีนัง (อ่านเพิ่มเติม<a href=\"https://www.blognone.com/node/135414\">บทความชมโรงงานอินเทลในเกาะปีนัง</a>)</p>\n<p>ที่มา - <a href=\"https://www.nst.com.my/news/nation/2024/05/1056433/govt-targets-rm500bil-investments-national-semiconductor-strategy\">New Straits Times</a></p>\n<p><img src=\"https://www.blognone.com/sites/default/files/externals/08e72b95da4655d5b2c42c326a12ecd4.jpg\" /></p>\n</div></div></div><div><div>Topics: </div><div><div><a href=\"/topics/malaysia\">Malaysia</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62ded1764787c531172082813284a1611a4c150dc804f88dc8e4970f1eaac037","category":"Thai"}