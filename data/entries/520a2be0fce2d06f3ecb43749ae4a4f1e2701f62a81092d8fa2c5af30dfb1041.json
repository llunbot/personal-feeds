{"title":"Tales of the Empire","link":"https://markpeak.net/tales-of-the-empire/","date":1714963730000,"content":"<p>Tales of the Empire เป็นแอนิเมชันมินิซีรีส์สั้นๆ ของ Star Wars บน Disney+ และเริ่มฉายในวันที่ 4 พฤษภาคม (May the 4th Be With You) ของปี 2024</p>\n<p>ก่อนหน้านี้ Disney เคยทำ Tales of the Jedi มาแล้วครั้งหนึ่งในปี 2022 (ไม่ได้ดูเหมือนกัน) รอบนี้ทำสไตล์เดียวกัน แต่กลับข้างกันคือเป็นตัวละครฝั่งจักรวรรดิบ้าง</p>\n<p>Tales of the Empire เป็นการ์ตูนสั้นๆ จำนวนทั้งหมด 6 ตอน ยาวตอนละประมาณ 12-15 นาที เอาจริงดูแป๊ปเดียวก็จบแล้ว เนื้อเรื่องแบ่งเป็น 3+3 ตอน เล่าถึงตัวละครฝั่งจักรวรรดิ 2 คนคือ</p>\n<ul>\n<li><strong> Morgan Elsbeth</strong> เจ้าเมืองบนดาวเคราะห์ Corvus ที่ปรากฏตัวใน <a href=\"https://markpeak.net/the-mandalorian-season-2/\">The Mandalorian Season 2</a> และเป็นเจ้าของหอก Beskar Spear โดยภายหลังเธอยังตามไปเป็นตัวร้ายต่อในซีรีส์ Ahsoka (ที่ไม่ได้ดู) ด้วย</li>\n<li><strong>Barriss Offee</strong> คู่หูของ Ahsoka ตัวละครจากซีรีส์ Clone Wars (ไม่ได้ดูอีก) อดีตเจไดที่ถูกจับไปหลังเหตุการณ์สาธารณรัฐล่มสลาย จากนั้นเธอถูกนำไปเป็นสมาชิกกลุ่ม Inquisitor ที่ไล่ล่าเจไดในยุคจักรวรรดิ</li>\n</ul>\n<p>Tales of the Empire เล่าเรื่อง side story ของตัวละครทั้งสองคน ในแต่ละช่วงเวลากัน (เหตุการณ์ในแต่ละตอนไม่ต่อเนื่องกัน)</p>\n<p></p>\n<p>กรณีของ Elsbeth ย้อนอดีตว่าเธอมีที่มาอย่างไร โดยเธอเป็นเผ่า Nightsisters บนดาวเคราะห์ Dathomir (มีใน Jedi Fallen Order) ที่ถูกล้างเผ่าพันธุ์ตอนสงคราม Clone Wars (นายพล Grievous มาเองเลย) จากนั้นเธอกลายมาเป็นผู้ปกครองดาวเคราะห์ Corvus และถูกกลุ่มของนายพล Thrawn ดึงมาเป็นพวก และหลังจากจักรวรรดิล่มสลาย เธอก็ยังตั้งตัวเป็นศัตรูกับ New Republic เพราะหวังจะฟื้นฟูอำนาจของ Thrawn กลับคืนมา (เป็นเหตุการณ์ก่อน The Mandalorian เล็กน้อย)</p>\n<p>ส่วนเรื่องของ Barriss จับเอาเหตุการณ์หลังที่เธอถูกฝ่ายจักรวรรดิจับไปแล้ว (หลัง Star Wars Episode III) และถูก recruit เข้ากลุ่ม Inquisitor เป็นลูกน้องของ Grand Inquisitor อยู่พักหนึ่ง โดยเธอได้ออกทำภารกิจร่วมกับคู่หู่อดีตเจได Lyn Rakish ที่ภายหลังถูกเรียกว่าเป็น Fourth Sister (มีบทบาทในซีรีส์ Obi-Wan Kenobi) อย่างไรก้ตาม ตัวของ Barriss ไม่ศรัทธาในแนวทางอันโหดร้ายของจักรวรรดิ และหนีออกมาหลบซ่อนตัวอยู่จนแก่ในฐานะ “ผู้รักษา” (healer) แต่สุดท้ายชะตาชีวิตของเธอก็ได้กลับมาพบกับ Lyn อีกครั้ง</p>\n<p>ซีรีส์ดูได้เพลินๆ แต่ต้องมีพื้นความรู้ของจักรวาล Star Wars ยุคใหม่ๆ อยู่เยอะพอสมควรถึงจะดูเข้าใจ เพราะวิธีการเล่าเรื่องแบบ side story แทรกเรื่องราวของตัวละครเพิ่มเข้ามาจากในซีรีส์ภาคหลัก จุดที่ดูแล้วน่าเบื่อเล็กน้อยคงเป็นคาแรกเตอร์ของ Lyn ที่เป็นตัวร้ายแบนๆ ไม่มีมิติ (แถมเป็นระดับ Inquisitor ยังหลงทางในถ้ำน้ำแข็งอีกต่างหาก) แต่ถ้าเป็นแฟน Star Wars อยู่แล้วก็ดูเพลินๆ ได้ไม่มีปัญหาอะไร</p>The post <a href=\"https://markpeak.net/tales-of-the-empire/\">Tales of the Empire</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"520a2be0fce2d06f3ecb43749ae4a4f1e2701f62a81092d8fa2c5af30dfb1041","category":"Thai"}