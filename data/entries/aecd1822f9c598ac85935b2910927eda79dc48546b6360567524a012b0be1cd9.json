{"title":"SoftBank รายงานผลประกอบการ มีกำไรต่อเนื่องอีกไตรมาสจากผลตอบแทนการลงทุนใน Arm","link":"https://www.blognone.com/node/139717","date":1715601367000,"content":"<div><div><div><p>SoftBank รายงานผลประกอบการของไตรมาสเดือนมีนาคม 2024 มีรายได้รวม 1.75 ล้านล้านเยน และมีกำไรสุทธิ 2.31 แสนล้านเยน ซึ่งเป็นกำไรไตรมาสที่สองติดต่อกัน โดยมีปัจจัยบวกจากผลตอบแทนของการลงทุนในบริษัทโดยตรงของ SoftBank ซึ่งมากกว่าส่วนขาดทุนจากกองทุน Vision Fund</p>\n<p>พอร์ตการลงทุนของ SoftBank ในไตรมาสล่าสุด เป็นไปตามกลยุทธ์ที่บริษัทประกาศตั้งแต่ปีที่แล้วคือย้ายจาก Alibaba ไปสู่ AI โดยล่าสุดบริษัทมีหุ้น Alibaba ระดับ 0.00% ของพอร์ตการลงทุนรวม โดยเป็น Arm 47% และสัดส่วนประเทศของบริษัทที่ลงทุนก็ปรับจากจีน 52% เหลือ 6% โดยส่วนที่เพิ่มขึ้นมาแทนก็คือยุโรปซึ่งเป็นภูมิภาคของ Arm นั่นเอง</p>\n<p>กองทุน Vision Fund 1 และ 2 มีการลงทุนที่ยังมีหุ้นอยู่ที่สำคัญ เช่น Coupang, Doordash, Roivant ที่ให้กำไรจากการลงทุน ขณะที่ DiDi, WeWork ให้ผลตอบแทนขาดทุน</p>\n<p>ที่มา: <a href=\"https://group.softbank/system/files/pdf/ir/presentations/2023/earnings-presentation_q4fy2023_01_en.pdf\">SoftBank</a> (pdf)</p>\n<p><img src=\"https://www.blognone.com/sites/default/files/externals/77f4abd0af38a1c5e30fce749c44c949.jpg\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aecd1822f9c598ac85935b2910927eda79dc48546b6360567524a012b0be1cd9","category":"Thai"}