{"title":"พบข้อมูลสินค้าใหม่ Home Accessory ของ Apple คาดเป็นอุปกรณ์แบบ HomePod แต่มีจอทัชสกรีน","link":"https://www.blognone.com/node/140740","date":1720141860000,"content":"<div><div><div><p>MacRumors รายงานข้อมูลที่พบในโค้ดของระบบแอปเปิล โดยอ้างถึงอุปกรณ์ใหม่ชื่อว่า <strong>HomeAccessory17,1,</strong> ซึ่งแอปเปิลไม่เคยมีอุปกรณ์ชื่อนี้มาก่อน ที่ใกล้เคียงที่สุดคือ HomePod ซึ่งแอปเปิลใช้ชื่ออ้างอิงว่า AudioAccessory</p>\n<p>คาดว่าอุปกรณ์ใหม่นี้คือ HomePod แบบมีหน้าจอสัมผัส ซึ่ง<a href=\"https://www.blognone.com/node/132967\">มีรายงาน</a>ว่าแอปเปิลกำลังพัฒนาผลิตภัณฑ์ตัวนี้มาแล้วระยะหนึ่ง แต่ตอนนั้นรายงานว่าจะ<a href=\"https://www.blognone.com/node/138395\">ไม่มีออกมาในปีนี้</a> โดยทำงานบนระบบปฏิบัติพื้นฐานจาก tvOS ของ Apple TV</p>\n<p>อีกประเด็นคือตัวเลข 17,1, ซึ่งหมายความว่าอาจใช้ชิปตระกูล A18 แบบเดียวกับ iPhone 16 ที่มีข้อมูลออกมาก่อนหน้านี้ จึงอาจรองรับการทำงานกับ Apple Intelligence ซึ่งน่าจะเป็นจุดขายสำคัญของอุปกรณ์ในบ้านตัวนี้</p>\n<p>ในโค้ดที่ MacRumors ค้นพบยังระบุอีกสองอุปกรณ์ใหม่ได้แก่ AppleTV14,4 และ AppleTV14,5 ซึ่งสามารถตีความตรงไปตรงมาได้ว่าเป็น Apple TV รุ่นใหม่ ที่จะมีสองรุ่นย่อยนั่นเอง อุปกรณ์ทั้งหมดหากเปิดตัวเร็วที่สุดน่าจะเป็นช่วงกันยายน</p>\n<p>ที่มา: <a href=\"https://www.macrumors.com/2024/07/04/leak-confirms-apples-work-on-home-accessory/\">MacRumors</a></p>\n<p><img src=\"https://www.blognone.com/sites/default/files/externals/eb6b582cc10958818a0adab895dccd6f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/smart-home\">Smart Home</a></div><div><a href=\"/topics/apple-intelligence\">Apple Intelligence</a></div><div><a href=\"/topics/homepod\">HomePod</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7df219a8caf7f4b36bc8f250fc3a1fdf783bd58cdb4f5f57198d84c44325934b","category":"Thai"}