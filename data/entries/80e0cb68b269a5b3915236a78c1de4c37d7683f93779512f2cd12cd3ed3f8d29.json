{"title":"เรื่องมันยุ่งขึ้นเรื่อย ๆ - WordPress.org เพื่อกล่องในหน้าล็อกอิน ให้ยืนยันว่าไม่เกี่ยวข้องกับ WP Engine","link":"https://www.blognone.com/node/142488","date":1728542077000,"content":"<div><div><div><p>มีรายงานว่าผู้ดูแลเว็บไซต์ที่โฮสติ้งบน WordPress.org พบว่าในหน้าล็อกอิน มีกล่องให้ติ๊กยืนยันเพิ่มเติมว่าไม่มีส่วนเกี่ยวข้องกับ WP Engine ไม่ว่าจะทางการเงินหรืออื่น ๆ หากไม่ยืนยันก็จะไม่สามารถล็อกอินเข้าไปในหน้าแอดมินได้</p>\n<p>เรื่องนี้เป็นประเด็นต่อเนื่องจากที่ Matt Mullenweg เจ้าของบริษัท Automattic ที่เป็นเจ้าของ WordPress.com <a href=\"https://www.blognone.com/node/142231\">เปิดศึก</a>กับ WP Engine ผู้ให้บริการโฮสติ้ง WordPress โดยระบุว่า WP Engine คือ<a href=\"https://www.blognone.com/node/142141\">มะเร็งของโลก WordPress</a> จากนั้นได้บล็อกการเข้าถึงจากเซิร์ฟเวอร์ของ WP Engine และ<a href=\"https://www.blognone.com/node/142352\">ยื่นข้อเสนอให้จ่ายค่าธรรมเนียมเครื่องหมายการค้า</a> หรือเพิ่มการสนับสนุนกับชุมชนนักพัฒนามากขึ้น</p>\n<p>อย่างไรก็ตามกล่องยืนยันเพิ่มเติมในหน้าล็อกอินได้ถูกนำออกไปแล้วตอนนี้ จากนั้นมีการเผยแพร่ข้อความใน Slack ของชุมชนนักพัฒนา WordPress ซึ่งมีการสอบถามที่มาของกล่องยืนยันนี้ และ Matt ก็ตอบว่านี่เป็นส่วนหนึ่งของการแบน WP Engine</p>\n<p>ที่มา: <a href=\"https://www.404media.co/wordpress-checkbox-login-wp-engine/\">404 Media</a></p>\n<p><img alt=\"No Description\" src=\"https://www.blognone.com/sites/default/files/externals/e7d0c7376baddbc3e9d18071b053efbb.png\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/cms\">CMS</a></div><div><a href=\"/topics/open-source\">Open Source</a></div><div><a href=\"/topics/automattic\">Automattic</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80e0cb68b269a5b3915236a78c1de4c37d7683f93779512f2cd12cd3ed3f8d29","category":"Thai"}