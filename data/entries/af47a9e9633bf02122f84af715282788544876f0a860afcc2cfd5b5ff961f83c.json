{"title":"Salesforce รายงานผลประกอบการไตรมาส เติบโตโดดเด่น พร้อมกำไรที่มากขึ้น","link":"https://www.blognone.com/node/137007","date":1701304841000,"content":"<div><div><div><p>Salesforce รายงานผลประกอบการประจำไตรมาสที่ 3 ตามปีการเงินบริษัท 2024 สิ้นสุดเดือนตุลาคม มีรายได้รวม 8,720 ล้านดอลลาร์ เพิ่มขึ้น 11% เทียบกับไตรมาสเดียวกันในปีก่อน และมีกำไรสุทธิตามบัญชี GAAP ที่ 1,224 ล้านดอลลาร์</p>\n<p>รายได้จากส่วน Subscription และ Support 8,141 ล้านดอลลาร์ เพิ่มขึ้น 13% ขณะที่ส่วน Professional Services และอื่น ๆ รายได้ลดลง 4% เป็น 579 ล้านดอลลาร์</p>\n<p>Marc Benioff ซีอีโอ Salesforce กล่าวว่าเป็นอีกไตรมาสที่แข็งแกร่งของบริษัท มีความสามารถในการทำกำไรที่ดีขึ้นตามแผน ตลอดจนรายได้ที่เติบโต ทำให้ Salesforce ตอนนี้เป็นบริษัทซอฟต์แวร์สำหรับองค์กรที่ใหญ่เป็นอันดับ 3 ของโลก ตามรายได้ และเป็นเบอร์หนึ่งด้านซอฟต์แวร์ AI CRM สำหรับองค์กร ซึ่งเมื่อรวมเทคโนโลยีเหล่านี้เข้าด้วยกันเป็นหนึ่ง ทำให้บริษัทยังมีความโดดเด่นทั้งผลิตภัณฑ์เพื่อรองรับการเติบโต</p>\n<p>ที่มา: <a href=\"https://investor.salesforce.com/press-releases/press-release-details/2023/Salesforce-Announces-Strong-Third-Quarter-Fiscal-2024-Results/default.aspx\">Salesforce</a></p>\n<p><img alt=\"No Description\" src=\"https://www.blognone.com/sites/default/files/externals/9b5214720fa4b990a051ec7d9b197242.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af47a9e9633bf02122f84af715282788544876f0a860afcc2cfd5b5ff961f83c","category":"Thai"}