{"title":"EU กล่าวโทษ Microsoft ละเมิดกฎหมายการแข่งขัน จากการพ่วง Teams ใน Microsoft 365","link":"https://www.blognone.com/node/140567","date":1719311791000,"content":"<div><div><div><p>คณะกรรมการธิการยุโรปหรือ EC (European Commission) ประกาศแจ้งไมโครซอฟท์ โดยมีมุมมองเบื้องต้นว่าไมโครซอฟท์ละเมิดกฎหมายด้านการแข่งขันของยุโรป จากการพ่วง Microsoft Teams ไปกับ Office 365 และ Microsoft 365 ทำให้แอพพลิเคชันสำหรับการติดต่อสื่อสารและทำงานร่วมกันนี้ ได้เปรียบเหนือกว่าคู่แข่ง</p>\n<p>ก่อนหน้านี้ <a href=\"https://www.blognone.com/node/135053\">EC ประกาศ</a>จะดำเนินการสอบสวนเรื่องนี้อย่างเป็นทางการ หลังจาก <a href=\"https://www.blognone.com/node/117603\">Slack ได้ร้องเรียนมาตั้งแต่ปี 2020</a></p>\n<p>EC บอกว่าหลังจากเริ่มดำเนินการสอบสวน ไมโครซอฟท์ได้<a href=\"https://www.blognone.com/node/135531\">เริ่มขาย Microsoft 365 แบบใหม่ที่ไม่พ่วง Teams</a> มาด้วย แต่ EC มองว่าการเปลี่ยนแปลงนี้ไม่ได้ช่วยแก้ปัญหาการผูกขาดของไมโครซอฟท์นัก รวมทั้งไม่ได้ทำให้ตลาดกลับสู่สภาพการแข่งขันเหมือนอดีต</p>\n<p>ไมโครซอฟท์เพิ่ม Microsoft Teams ให้กับลูกค้า Office 365 มา<a href=\"https://www.blognone.com/node/90942\">ตั้งแต่ปี 2017</a> และแทนที่ <a href=\"https://www.blognone.com/node/124007\">Skype for Business</a> อย่างเป็นทางการในปี 2021</p>\n<p>แถลงการณ์นี้เป็นการให้มุมมองเบื้องต้นจาก EC แต่ยังไม่ได้ระบุความผิด (เหมือนกับ<a href=\"https://www.blognone.com/node/140553\">กรณีของแอปเปิล</a>เมื่อวาน) ซึ่งจะมีการพิจารณาบทลงโทษอีกครั้ง โดยสูงสุดเป็นค่าปรับที่ 10% ของรายได้ทั่วโลก</p>\n<p>ด้านไมโครซอฟท์ชี้แจงว่าจะหารือกับ EU ถึงทางออกต่อประเด็นต่าง ๆ ที่ระบุ</p>\n<p>ที่มา: <a href=\"https://ec.europa.eu/commission/presscorner/detail/en/ip_24_3446\">European Commission</a> และ <a href=\"https://www.reuters.com/technology/eu-charges-microsoft-with-abusive-bundling-teams-with-office-2024-06-25/\">Reuters</a></p>\n<p><img src=\"https://www.blognone.com/sites/default/files/externals/1fc27e696d4ff4b1f1c10cd842fad473.png\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/office-365\">Office 365</a></div><div><a href=\"/topics/microsoft\">Microsoft</a></div><div><a href=\"/topics/microsoft-365\">Microsoft 365</a></div><div><a href=\"/topics/european-commission\">European Commission</a></div><div><a href=\"/topics/europe\">Europe</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72af2b1e877234ebc03ca4b60f7e222d48e926fd83c9739eb56734def86826a1","category":"Thai"}