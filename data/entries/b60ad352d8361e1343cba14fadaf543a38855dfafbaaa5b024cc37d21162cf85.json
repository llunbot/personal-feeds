{"title":"ญี่ปุ่นซื้อวัคซีน Novavax สำหรับปีหน้า 150 ล้านโดส","link":"https://www.blognone.com/node/124621","date":1631009018000,"content":"<div><div><div><p>รัฐบาลญี่ปุ่นเซ็นสัญญาซื้อวัคซีน NVX-CoV2373 หรือชื่อในญี่ปุ่นว่า  TAK-019  จำนวน 150 ล้านโดสผ่านบริษัท Takeda Pharmaceutical  คาดว่าจะเริ่มส่งมอบต้นปี 2022 แม้ว่าก่อนหน้านี้ญี่ปุ่นจะซื้อวัคซีนอย่างต่อเนื่องจนเกินจำนวนประชากร นอกจากนี้ยังสั่งวัคซีนจาก Moderna เพิ่มเติมอีก 50 ล้านโดสเพื่อส่งมอบต้นปี 2022 เช่นกัน</p>\n<p>ตอนนี้ญี่ปุ่นมีสัญญาส่งมอบวัคซีนมากกว่าปริมาณประชากรไปมาก <a href=\"https://www.blognone.com/node/122285\">เฉพาะวัคซีน Pfizer ก็มีสัญญาอยู่เกือบ 200 ล้านโดส</a> แต่สำหรับ NVX-CoV2373 นี้ความพิเศษคือจะเป็นวัคซีนที่ผลิตในญี่ปุ่นเอง</p>\n<p>แม้ว่าจะมีวัคซีนจำนวนมาก แต่<a href=\"https://www.cnbc.com/2021/08/26/japan-pulls-1point6-million-moderna-vaccine-doses-over-contamination-concerns-.html\">เดือนที่ผ่านมาญี่ปุ่นก็ต้องหยุดฉีดวัคซีน Moderna</a> ไป 1.6 ล้านโดส เนื่องจากเกิดเหตุปนเปื้อนในวัคซีนที่ผลิตจากโรงงานในสเปน</p>\n<p>ตอนนี้ญี่ปุ่นมีอัตราการฉีดวัคซีนครบ 2 เข็มแล้ว 48% และได้รับอย่างน้อย 1 เข็ม 60% ของประชากร มี<a href=\"https://www.japantimes.co.jp/news/2021/09/06/national/vaccine-passport-list-september-6/\">ชาติให้การยอมรับใบรับรองวัคซีนญี่ปุ่นทั้งหมด 34 ชาติ</a> แต่มาตรการแต่ละชาติก็ยังต่างกันไป และแม้จะเดินทางไปยังปลายทางโดยไม่ต้องกักตัวแต่ก็ต้องกักตัวเมื่อกลับเข้าญี่ปุ่นอยู่ดี</p>\n<p>ที่มา - <a href=\"https://www.japantimes.co.jp/news/2021/09/07/national/japan-secures-150-million-novavax/\">Japan Times</a></p>\n<p><img src=\"https://www.blognone.com/sites/default/files/externals/87c21052c047632913a3241d5973646a.jpg\" /></p>\n<p>ภาพโดย Novavax</p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/novavax\">Novavax</a></div><div><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b60ad352d8361e1343cba14fadaf543a38855dfafbaaa5b024cc37d21162cf85","category":"Thai"}