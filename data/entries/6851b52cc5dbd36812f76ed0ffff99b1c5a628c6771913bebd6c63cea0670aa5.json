{"title":"ซีอีโอ EA บอก 50% ของกระบวนการพัฒนาเกมใช้ Gen AI ช่วยได้ ระยะแรกเน้นใช้เพิ่มประสิทธิภาพ","link":"https://www.blognone.com/node/139669","date":1715305309000,"content":"<div><div><div><p>Andrew Wilson ประธานบอร์ดและซีอีโอของ EA ตอบคำถามนักลงทุน[ระหว่างการแถลงผลประกอบการไตรมาส]https://www.blognone.com/node/139642) ในประเด็นเรื่องการนำ AI มาใช้งาน คำตอบของเขาเป็นการขยายความจาก<a href=\"https://www.blognone.com/node/138587\">คำตอบที่เคยพูดไว้เมื่อเดือนมีนาคม 2024</a></p>\n<p>ประเด็นหลักของ Wilson คือการนำ AI มาใช้งานจะแบ่งเป็น 2 ขั้นตอน ขั้นแรกคือช่วยเพิ่มประสิทธิภาพในการทำงาน ตัวอย่างที่เห็นได้ชัดคือ เกม FIFA 23 มีท่าวิ่งของนักเตะ 36 แบบที่แตกต่างกัน แต่พอเป็น FC 24 สามารถเพิ่มความหลากหลาย เพิ่มเอกลักษณ์ของท่านักเตะแต่ละคน รวมเป็น 1,200 แบบ ตัวอย่างนี้แสดงให้เห็นว่า AI ช่วยให้นักพัฒนาทำงานได้ดีขึ้น มีเวลาไปทำอย่างอื่นมากขึ้น</p>\n<p>Wilson บอกว่า EA ประเมินกระบวนการพัฒนาเกมทั้งหมด และพบว่ามีมากกว่า 50% ที่สามารถนำ AI มาใช้งานได้ ตอนนี้เขากำลังให้ทีมภายในลองใช้งานกันดู การนำ AI มาใช้เพิ่มประสิทธิภาพจะเกิดขึ้นใน 1-3 ปีข้างหน้า</p>\n<p><img alt=\"No Description\" src=\"https://www.blognone.com/sites/default/files/externals/01c2999897272f0adb4f380a07c7a9f6.jpeg\" /></p>\n<p>ส่วนการใช้งานขั้นที่สอง คือการนำ AI มาขยายเกมให้ใหญ่ขึ้น สร้างโลกในเกมที่ใหญ่กว่าเดิม มีตัวละครมากกว่าเดิม มีเนื้อเรื่องที่น่าสนใจกว่าเดิม ตรงนี้ Wilson คาดว่าจะเกิดขึ้นในระยะถัดไปคือ 3-5 ปี ส่วนในระยะเลย 5 ปีขึ้นไป เขามองว่าจะเป็นการนำเครื่องมือ AI ที่พนักงานของ EA ใช้ เปิดให้ชุมชนผู้เล่นนำมาใช้งานเพื่อสร้างคอนเทนต์ในแบบของตัวเอง เขาเปรียบเทียบว่าจะคล้ายกับ YouTube ที่เข้ามาเปลี่ยนวงการสื่อแบบเดิมๆ</p>\n<p>Wilson ยังบอกว่า EA มีข้อมูลย้อนหลังกว่า 40 ปี สามารถนำมาใช้กับโมเดล AI เหล่านี้ได้ เพื่อเร่งให้ระยะเวลาที่เขาพยากรณ์ไว้เกิดได้เร็วกว่าเดิม เพราะเป้าหมายสูงสุดของบริษัทคือการสร้างเกมที่ใหญ่ขึ้น มีนวัตกรรมมากขึ้น สร้างสรรค์และสนุกกว่าเดิม ให้เกิดขึ้นเร็วที่สุดเท่าที่จะสามารถทำได้</p>\n<p>ที่มา - <a href=\"https://s22.q4cdn.com/894350492/files/doc_financials/2024/q4/Q4-FY24-Transcript-FINAL.pdf\">EA (PDF)</a>, <a href=\"https://www.pcgamer.com/gaming-industry/ea-studios-hunger-to-start-using-generative-ai-as-quickly-as-possible-says-ceo/\">PC Gamer</a></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6851b52cc5dbd36812f76ed0ffff99b1c5a628c6771913bebd6c63cea0670aa5","category":"Thai"}