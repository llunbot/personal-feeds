{"title":"เปิดตัว Nest Learning Thermostat (4th Gen) ดีไซน์ใหม่เรียบหรู วัดอุณหภูมิ-คุณภาพอากาศนอกบ้านได้","link":"https://www.blognone.com/node/141288","date":1723015053000,"content":"<div><div><div><p>กูเกิลเปิดตัว Nest Learning Thermostat รุ่นใหม่ (นับเป็น 4th Gen) ใช้หน้าตาแบบใหม่ ตรงตาม<a href=\"https://www.blognone.com/node/141205\">ภาพหลุดก่อนหน้านี้</a></p>\n<p>ดีไซน์ใหม่ของ Nest Learning Thermostat เป็นกระจกทรงโดมโค้งไร้ขอบ ดูเรียบหรูและมินิมัลกว่าเดิม ตัวหน้าจอ LCD ขนาดใหญ่ขึ้นกว่าเดิม 60% เพิ่มฟีเจอร์ Dynamic Farsight ปรับธีมและข้อมูลที่ต้องการแสดงผลได้ คล้ายๆ กับหน้าปัดนาฬิกาสมาร์ทวอทช์ รองรับการแสดงอุณหภูมิ นาฬิกา สภาพอากาศ คุณภาพอากาศภายนอก</p>\n<p>ของใหม่ที่เพิ่มเข้ามาคือในชุดผนวกเอาตัววัดอุณหภูมิ Nest Temperature Sensor (2nd gen) มาให้ด้วย สามารถวัดอุณหภูมิและคุณภาพอากาศภายนอกบ้านได้ ใช้ AI ช่วยปรับแต่งอุณหภูมิของเครื่องปรับอากาศ-เครื่องทำความร้อนให้เหมาะสมที่สุด ทั้งกับสุขภาพและค่าพลังงาน แจ้งเตือนหากคุณภาพอากาศนอกบ้านแย่ และหยุดการดูดอากาศข้างนอกเข้าบ้านให้อัตโนมัติ</p>\n<p>ราคาขายตัวละ 279.99 ดอลลาร์ เริ่มวางขายในสหรัฐ 20 สิงหาคม</p>\n<p>ที่มา - <a href=\"https://blog.google/products/google-nest/new-learning-thermostat/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/b2c3b986c6b7d52b02e3682654a064c4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/063518a0405eb7fd1d999a03120adf9f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/62f42b9ffa9271cc0d0042284c5ca81f.png\" /></p>\n</div></div></div><div><div>Topics: </div><div><div><a href=\"/topics/nest\">Nest</a></div><div><a href=\"/topics/smart-home\">Smart Home</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb061b5b7ced9b90571c4c1454c2d1e0a9596f1a006979d86644daccb446a91e","category":"Thai"}