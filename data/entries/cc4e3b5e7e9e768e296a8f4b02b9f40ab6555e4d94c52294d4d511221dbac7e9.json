{"title":"Alibaba เตรียมปลดพนักงาน 7% ในธุรกิจ Cloud เพื่อปรับโครงสร้างก่อนแยกบริษัท IPO","link":"https://www.blognone.com/node/134002","date":1684973757000,"content":"<div><div><div><p>CNBC รายงานจากแหล่งข่าวที่ไม่เปิดเผยว่า Alibaba เตรียมปลดพนักงาน 7% ในแผนกคลาวด์ โดยพนักงานจะได้เงินชดเชยหรือข้อเสนอย้ายไปฝ่ายอื่น</p>\n<p>ในรายงานบอกถึงสาเหตุของการปลดพนักงานว่าเป็นผลต่อเนื่องจากที่ Alibaba เตรียม<a href=\"https://www.blognone.com/node/133198\">แยกบริษัทออกเป็น 6 กลุ่ม</a> และล่าสุดก็<a href=\"https://www.blognone.com/node/133896\">บอกว่า</a>ธุรกิจคลาวด์ จะใช้วิธีไอพีโอเข้าตลาดหุ้น จึงต้องมีการปรับโครงสร้างองค์กรให้เหมาะสมเนื่องจากจะเป็นบริษัทอิสระ คาดว่าจะแล้วเสร็จใน 12 เดือนข้างหน้า</p>\n<p>ปัจจุบันธุรกิจคลาวด์มีรายได้คิดเป็น 9% ของรายได้ Alibaba ทั้งหมด และมีการเติบโตช้าลงในปีที่ผ่านมา ส่วนหนึ่งจากการปรับโครงสร้างการรับรู้รายได้ ตลอดจนปัญหาของเศรษฐกิจภาพรวม มีลูกค้ารายสำคัญคือ ByteDance เจ้าของ TikTok สำหรับส่วนธุรกิจที่อยู่นอกจีน</p>\n<p>Alibaba Cloud มีส่วนแบ่งในตลาดคลาวด์เป็นอันดับ 1 สำหรับในประเทศจีน และเป็นอันดับ 2 ในภูมิภาคเอเชีย-แปซิฟิก โดย Amazon AWS เป็นอันดับที่ 1 ส่วนในภาพรวมทั่วโลกอยู่ที่อันดับ 4 รองจาก Amazon, Microsoft และ Google</p>\n<p>ที่มา: <a href=\"https://www.cnbc.com/2023/05/23/alibaba-to-cut-7percent-of-workforce-in-its-cloud-unit-as-it-pursues-ipo-.html\">CNBC</a></p>\n<p><img src=\"https://www.blognone.com/sites/default/files/externals/b353227c9b91059422f09818c10a8d1e.jpg\" alt /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/alibaba\">Alibaba</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc4e3b5e7e9e768e296a8f4b02b9f40ab6555e4d94c52294d4d511221dbac7e9","category":"Thai"}