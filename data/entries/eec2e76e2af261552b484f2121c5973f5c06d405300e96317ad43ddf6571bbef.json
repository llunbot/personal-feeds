{"title":"อินเทลเปิดตัว Core i9-14900KS ซีพียูเดสก์ท็อปตัวแรงสุด คล็อค 6.2GHz จากโรงงาน","link":"https://www.blognone.com/node/138732","date":1710561610000,"content":"<div><div><div><p>อินเทลเปิดตัว Core 14th Gen i9-14900KS ซีพียูเดสก์ท็อปตัวแรงที่สุดในตอนนี้ จุดเด่นคือมาพร้อมคล็อค 6.2GHz ตั้งแต่โรงงาน</p>\n<p>คล็อค 6.2GHz ถือเป็นการอัพเกรดขึ้นจาก<a href=\"https://www.blognone.com/node/132241\">รุ่นพี่เจ็นก่อนหน้า Core i9-13900KS ที่มีคล็อค 6.0GHz</a> ส่วนสเปกอื่นๆ เหมือนกับ <a href=\"https://www.blognone.com/node/136250\">Core i9-14900K (รุ่นไม่มี S) ที่เปิดตัวในเดือนตุลาคม 2023</a> นั่นคือ 24 คอร์, 32 เธร็ด, แคช L3 36MB</p>\n<p>อินเทลบอกว่า Core i9-14900KS มีประสิทธิภาพเกมมิ่งดึขึ้นสูงสุด 15% เทียบกับ Core i9-13900KS จากความเร็วคล็อคที่เพิ่มขึ้น และฟีเจอร์ปรับแต่งประสิทธิภาพเฉพาะแอพ-เกม Application Performance Optimization (APO) ซึ่งเป็นฟีเจอร์ของ Core 14th Gen รุ่นบนๆ แต่ก็ยังรองรับแค่ 14 เกมในตอนนี้ (<a href=\"https://www.intel.com/content/www/us/en/support/articles/000098266/processors.html\">รายชื่อเกม</a>)</p>\n<p>ที่มา - <a href=\"https://www.intel.com/content/www/us/en/newsroom/news/intel-core-14th-gen-i9-14900ks-now-available.html#gs.6gu3ki\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/1962f9e2cd63c24166615a65e179f8f4.jpg\" /></p>\n</div></div></div><div><div>Topics: </div><div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/raptor-lake\">Raptor Lake</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eec2e76e2af261552b484f2121c5973f5c06d405300e96317ad43ddf6571bbef","category":"Thai"}