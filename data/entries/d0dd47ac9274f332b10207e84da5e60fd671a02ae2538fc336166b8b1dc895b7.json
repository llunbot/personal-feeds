{"title":"Apple ระบุ แก้ปัญหาอัพเดตซอฟต์แวร์ไม่ได้เพราะพื้นที่ไม่พอใน iOS 15, watchOS 8 แล้ว","link":"https://www.blognone.com/node/123739","date":1626396081000,"content":"<div><div><div><p>แอปเปิลได้เพิ่มข้อมูลของระบบปฏิบัติการ <a href=\"https://developer.apple.com/documentation/ios-ipados-release-notes/ios-ipados-15-beta-release-notes\">iOS 15, iPadOS 15</a> และ <a href=\"https://developer.apple.com/documentation/watchos-release-notes/watchos-8-beta-release-notes\">watchOS 8</a> ซึ่งมีสถานะเบต้า 3 ในเว็บสำหรับนักพัฒนา โดยระบุว่าได้แก้ไขปัญหาเกี่ยวกับการอัพเดตซอฟต์แวร์ระบบปฏิบัติการ กรณีพื้นที่หน่วยความจำเหลือน้อยกว่า 500MB แล้ว</p>\n<blockquote><p>You can now update your device using Software Update if less than 500 MB of storage is available. (78474912)</p>\n</blockquote>\n<p>แอปเปิลไม่ได้ระบุรายละเอียดเพิ่มเติมว่ากระบวนการทำงานที่แก้ไขปัญหานี้เป็นอย่างไร โดยเฉพาะในกรณีที่ตัวอัพเดตมีขนาดไฟล์ใหญ่มาก ๆ อย่างไรก็ตามการแก้ไขนี้น่าจะป้องกันปัญหา ที่เคยรายงานก่อนหน้านี้กรณี <a href=\"https://www.blognone.com/node/122899\">Apple Watch Series 3 ที่ต้องล้างเครื่องเท่านั้น</a>เพื่ออัพเดต watchOS เป็นเวอร์ชันใหม่ เพราะพื้นที่ไม่เพียงพอ</p>\n<p>ที่มา: <a href=\"https://9to5mac.com/2021/07/14/ios-15-and-watchos-8-beta-3-allow-you-to-install-system-updates-with-less-available-storage/\">9to5Mac</a></p>\n<p><img src=\"https://www.blognone.com/sites/default/files/externals/eef8aba1b7f11426337b40e72e712b5f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-15\">iOS 15</a></div><div><a href=\"/topics/watchos\">watchOS</a></div><div><a href=\"/topics/ipados-15\">iPadOS 15</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0dd47ac9274f332b10207e84da5e60fd671a02ae2538fc336166b8b1dc895b7","category":"Thai"}