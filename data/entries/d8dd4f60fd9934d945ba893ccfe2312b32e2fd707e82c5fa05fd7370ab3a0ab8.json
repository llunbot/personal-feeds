{"title":"Nintendo Switch ขายได้แล้วรวม 92.87 ล้านเครื่อง เหลืออีก 8.8 ล้านเครื่อง จะแซง Wii","link":"https://www.blognone.com/node/125678","date":1636036199000,"content":"<div><div><div><p>นินเทนโดรายงานผลประกอบการ 6 เดือน ตั้งแต่ 1 เมษายน ถึง 30 กันยายน 2021 ยอดขายรวมลดลง 18.9% เทียบกับช่วงเวลาเดียวกันในปีที่แล้วเป็น 6.24 แสนล้านเยน กำไรสุทธิ 1.72 แสนล้านเยน ซึ่งปัจจัยหลักมาจากปีที่แล้วมีเกม Animal Crossing: New Horizons ที่ประสบความสำเร็จสูงมาก</p>\n<p>Nintendo Switch ขายไปในช่วง 6 เดือนที่ผ่านมา 8.28 ล้านเครื่อง แบ่งเป็น Switch 6.45 ล้านเครื่อง และ Switch Lite 1.82 ล้านเครื่อง ยอดขายสะสมตั้งแต่เริ่มวางขายเป็น 92.87 ล้านเครื่อง ทำให้เหลืออีกไม่ถึง 10 ล้านเครื่อง ยอดขายรวมจะแซง Wii ซึ่งเป็นคอนโซลที่ขายได้จำนวนมากที่สุดของนินเทนโด (101.63 ล้านเครื่อง)</p>\n<p>เกมเด่นของนินเทนโดในช่วงที่ผ่านมาได้แก่ The Legend of Zelda: Skyward Sword HD ขายได้แล้ว 3.60 ล้านชุด ส่วน New Pokémon Snap ขายได้ 2.19 ล้านชุด</p>\n<p>ที่มา: <a href=\"https://www.nintendo.co.jp/ir/pdf/2021/211104_4e.pdf\">นินเทนโด</a> (pdf) และ <a href=\"https://www.nintendolife.com/news/2021/11/nintendo-switch-has-now-sold-92-87-million-units-and-its-catching-the-wii\">Nintendo Life</a></p>\n<p><img src=\"https://www.blognone.com/sites/default/files/externals/cda09c6902ac5da6da1d41c412334e06.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/financial-report\">Financial Report</a></div><div><a href=\"/topics/wii\">Wii</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8dd4f60fd9934d945ba893ccfe2312b32e2fd707e82c5fa05fd7370ab3a0ab8","category":"Thai"}