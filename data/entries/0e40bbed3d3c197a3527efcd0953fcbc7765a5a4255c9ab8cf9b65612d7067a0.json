{"title":"Netflix ประกาศหยุดซัพพอร์ตบน Apple TV 2nd และ 3rd Gen","link":"https://www.blognone.com/node/140147","date":1717545635000,"content":"<div><div><div><p>Netflix แจ้งผู้ใช้งานแอปบน Apple TV 2nd และ 3rd Gen ว่าจะหยุดสนับสนุนมีผลหลังจากวันที่ 31 กรกฎาคม 2024 เป็นต้นไป ทำให้ไม่สามารถดู Netflix ผ่านอุปกรณ์นี้ได้</p>\n<p>Netflix บอกเหตุผลว่าเพื่อรักษาประสบการณ์ที่ดีที่สุดในการรับชม โดยอุปกรณ์ Apple TV รุ่นใหม่กว่านั้นทั้งหมดยังสามารถรับชมได้เหมือนเดิม (Apple TV HD 4th Gen และ Apple TV 4K 1st, 2nd, 3rd Gen) ส่วนคำแนะนำสำหรับคนที่ใช้ Apple TV รุ่นเก่า Netflix แนะนำให้อัปเกรดอุปกรณ์ หรือใช้วิธีการรับชมอื่นเช่น สมาร์ททีวี เป็นต้น</p>\n<p>Apple TV 2nd Gen <a href=\"https://www.blognone.com/node/18334/\">ออกมาในปี 2010</a> รองรับความละเอียดภาพสูงสุด 720p ส่วน Apple TV 3rd Gen รองรับที่ 1080p <a href=\"https://www.blognone.com/node/30462/\">ออกมาในปี 2012</a> และไม่รองรับ tvOS ระบบปฏิบัติการที่แอปเปิลพัฒนาในภายหลังสำหรับ Apple TV</p>\n<p>ที่มา: <a href=\"https://www.neowin.net/news/netflix-is-sunsetting-support-for-older-apple-tv-models/\">NeoWin</a></p>\n<p><img src=\"https://www.blognone.com/sites/default/files/externals/9502bb672c7382bab679def73a27825d.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/apple-tv\">Apple TV</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e40bbed3d3c197a3527efcd0953fcbc7765a5a4255c9ab8cf9b65612d7067a0","category":"Thai"}