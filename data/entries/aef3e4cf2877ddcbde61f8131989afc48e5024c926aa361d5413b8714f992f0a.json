{"title":"กูเกิลรองรับการดูหนัง Prime Video ในรถยนต์, ประชุมออนไลน์ผ่าน Zoom และ Webex","link":"https://www.blognone.com/node/135744","date":1694700789000,"content":"<div><div><div><p>กูเกิลประกาศเพิ่มแอพที่รองรับในรถยนต์ ทั้งผ่านระบบ Android Auto (ส่งภาพจากมือถือไปยังจอรถยนต์) และ cars with Google built-in ชื่อใหม่ของ Android Automotive (รัน Android จากคอมพิวเตอร์ในรถยนต์เลย)</p>\n<p><strong>Android Auto</strong></p>\n<p>รองรับการประชุมออนไลน์ผ่าน Cisco Webex และ Zoom จากในรถยนต์ <a href=\"https://www.blognone.com/node/133789\">ตามที่เคยประกาศไว้ใน Google I/O</a> โดยยังมีแค่การประชุมด้วยเสียงอย่างเดียวเพื่อความปลอดภัย สามารถกด join ห้องประชุมได้จากหน้าจอรถยนต์เลย ไม่ต้องล้วงโทรศัพท์ให้อันตราย</p>\n<p>ในประกาศเดิมของกูเกิลพูดถึง Teams ด้วย แต่ไม่มีกล่าวถึงในประกาศล่าสุด ส่วน Meet ของตัวเองนั้นเหมือนไม่มีตัวตนอยู่ในจักรวาลนี้</p>\n<p><strong>cars with Google built-in</strong></p>\n<p>เพิ่มแอพใหม่ๆ ได้แก่</p>\n<ul>\n<li>ดูหนังสตรีมมิ่ง Amazon Prime Video ดูได้เฉพาะตอนจอดรถ รองรับรถยนต์แบรนด์ Renault, Polestar, Volvo Cars บางรุ่น</li>\n<li>เว็บเบราว์เซอร์ Vivaldi ท่องเว็บได้เฉพาะตอนจอดรถเช่นกัน</li>\n<li>พยากรณ์อากาศ The Weather Channel มีโหมดเรดาร์ สามารถดูสภาพอากาศบริเวณใกล้เคียงได้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/303d1846ca6a258f25155e60bad6899d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8155c23cef99d711cb406bfbd393c0bf.jpg\" /></p>\n<p>ที่มา - <a href=\"https://blog.google/products/android/new-apps-for-android-auto-and-cars-with-google-built-in/\">Google</a></p>\n</div></div></div><div><div>Topics: </div><div><div><a href=\"/topics/android-auto\">Android Auto</a></div><div><a href=\"/topics/amazon-prime-video\">Amazon Prime Video</a></div><div><a href=\"/topics/zoom\">Zoom</a></div><div><a href=\"/topics/webex\">Webex</a></div><div><a href=\"/topics/android-automotive\">Android Automotive</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aef3e4cf2877ddcbde61f8131989afc48e5024c926aa361d5413b8714f992f0a","category":"Thai"}