{"title":"Lazada ปลดพนักงานจำนวนรวมหลายร้อยตำแหน่ง สิงคโปร์กระทบมากที่สุด","link":"https://www.blognone.com/node/137497","date":1704380730000,"content":"<div><div><div><p>มีรายงานว่า Lazada ได้แจ้งปลดพนักงานรอบล่าสุด มีผลกระทบกับพนักงานในทุกระดับ จำนวนรวมหลายร้อยตำแหน่ง และมีผลกับทุกสำนักงานในภูมิภาคเอเชียตะวันออกเฉียงใต้ ซึ่งสำนักงานที่สิงคโปร์ได้รับผลกระทบมากที่สุด</p>\n<p>โฆษกของ Lazada สิงคโปร์ไม่ได้ยืนยันต่อรายงานข่าวการปลดพนักงานนี้ แต่บอกว่าบริษัทมีการปรับโครงสร้างการทำงานมาโดยตลอด เพื่อให้มีความคล่องตัว และเหมาะสมกับความต้องการทางธุรกิจในอนาคต</p>\n<p>Lazada เป็นบริษัทในเครือ Alibaba ซึ่งอยู่ในส่วนธุรกิจอีคอมเมิร์ซต่างประเทศ <a href=\"https://www.blognone.com/node/133198\">ตามแผนแยกธุรกิจ</a> Alibaba ออกเป็น 6 บริษัท มีการดำเนินงานอยู่ใน 6 ประเทศ ได้แก่ อินโดนีเซีย มาเลเซีย ฟิลิปปินส์ สิงคโปร์ ไทย และเวียดนาม</p>\n<p>ที่มา: <a href=\"https://www.cnbc.com/2024/01/04/alibabas-lazada-cuts-staff-across-southeast-asia-in-fresh-round-of-layoffs.html\">CNBC</a></p>\n<p><img src=\"https://www.blognone.com/sites/default/files/externals/9ff4d11783a1923f8d2acd8eee9a1806.jpg\" /></p>\n</div></div></div><div><div>Topics: </div><div><div><a href=\"/topics/lazada\">Lazada</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef50cdb1da3bfa4213095cc05ce5ecd7eeec5bf6888e3d3e1e4747d65207a87d","category":"Thai"}