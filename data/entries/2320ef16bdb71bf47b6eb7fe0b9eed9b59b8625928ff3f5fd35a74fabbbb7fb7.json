{"title":"ตำรวจไซเบอร์ จับแก๊งส่ง SMS ที่ใช้สถานีฐานปลอม (False Base Station) ใส่รถแล้ววิ่งกระจายสัญญาณ","link":"https://www.blognone.com/node/134025","date":1685067907000,"content":"<div><div><div><p>กองบัญชาการตำรวจสืบสวนสอบสวนอาชญากรรมทางเทคโนโลยี (บก.สอท.) แถลงข่าวการจับกุมแก๊งคอลล์เซ็นเตอร์ ที่ใช้แนวทางสร้างเครื่องจำลองสถานีฐานปลอม (False Base Station) ใส่ในรถแล้วขับตระเวณเพื่อส่ง SMS แนบลิงก์ไปยังเว็บปลอม</p>\n<p>คนร้ายกลุ่มนี้ปลอมตัวเป็นธนาคารกสิกรไทย ส่งข้อความ SMS ที่มีลิงก์ไปยังเว็บปลอม เพื่อหลอกให้ติดตั้งแอพพลิเคชันควบคุมเครื่องระยะไกล เพื่อดูดเงินจากแอพพลิเคชันธนาคาร มูลค่าความเสียหายกว่า 100 ล้านบาท</p>\n<p>ความแตกต่างจากแก๊งอื่นๆ คือการใช้ False Base Station ในรถยนต์ แล้วขับไปเรื่อยๆ เพื่อกระจายสัญญาณ cellular ให้มือถือในบริเวณนั้นเข้ามาเชื่อมต่อ จากนั้นจึงสามารถส่ง SMS ได้โดยไม่ต้องผ่านเครือข่ายของโอเปอเรเตอร์</p>\n<p>บก.สอท. ร่วมกับโอเปเรเตอร์ (ในที่นี้คือ AIS) ตามจับคนร้ายได้ 6 คน ยึดรถยนต์ได้ 4 คัน อุปกรณ์ 5 ชุด</p>\n<p><img alt=\"No Description\" src=\"https://www.blognone.com/sites/default/files/externals/5bf2bb1f7f9d45526cc42455a726d1d9.jpg\" /></p>\n<p>ที่มา - <a href=\"https://www.facebook.com/CybercopTH/posts/pfbid09gciQMbaxKCsQiy68FTMUni9LuXEjcy9ENqcHn5pw5eWJd13bo1y4iTpZhzoQjvBl\">กองบัญชาการตำรวจสืบสวนสอบสวนอาชญากรรมทางเทคโนโลยี บช.สอท. - CCIB</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/telecom\">Telecom</a></div><div><a href=\"/topics/crime\">Crime</a></div><div><a href=\"/topics/ais\">AIS</a></div><div><a href=\"/topics/police\">Police</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2320ef16bdb71bf47b6eb7fe0b9eed9b59b8625928ff3f5fd35a74fabbbb7fb7","category":"Thai"}