{"title":"Google Search เพิ่มลิงก์เชื่อมโยงผลการค้นหาไปที่ Internet Archive","link":"https://www.blognone.com/node/141959","date":1726073070000,"content":"<div><div><div><p>Google Search ประกาศว่าจะเริ่มแสดงผลการค้นหาเว็บไซต์ โดยมีส่วนที่เชื่อมโยงไปยัง Internet Archive หากผู้ใช้งานต้องการดูประวัติการเปลี่ยนแปลงหน้าในลิงก์ปลายทางนั้น</p>\n<p>ในการใช้งานเมื่อค้นหาสิ่งที่ต้องการ จะมีปุ่ม 3 จุดอยู่ข้างผลการค้นหาใน Google เมื่อเลือกแล้วไปที่ More About This Page จะมีลิงก์ที่ไปยังเว็บไซต์นั้นใน Wayback Machine ซึ่งรวมข้อมูลเว็บไซต์ในแต่ละช่วงเวลา</p>\n<p>ในอดีต Google Search เคยมีส่วนเรียกดูผลการค้นหาผ่านเว็บแคช แต่กูเกิลได้<a href=\"https://www.blognone.com/node/138016\">ถอดความสามารถนี้ออกไป</a> ซึ่งเวลานั้นกูเกิลบอกว่ากำลังพิจารณานำเนื้อหานี้ไปไว้ที่ Internet Archive โครงการห้องสมุดอินเทอร์เน็ตแบบไม่แสวงหากำไร เพื่อใช้สำหรับการอ้างอิงนั่นเอง</p>\n<p>ที่มา: <a href=\"https://blog.archive.org/2024/09/11/new-feature-alert-access-archived-webpages-directly-through-google-search/\">Internet Archive</a></p>\n<p><img alt=\"No Description\" src=\"https://www.blognone.com/sites/default/files/externals/f8bfa804b14ea01beff6491eacede572.jpg\" /></p>\n</div></div></div><div><div>Topics: </div><div><div><a href=\"/topics/internet-archive\">Internet Archive</a></div><div><a href=\"/topics/google-search\">Google Search</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ad1b41d9f6ed8f3b8f300259106bbdf58d756501328f3b40ce3d8b1e335fba3","category":"Thai"}