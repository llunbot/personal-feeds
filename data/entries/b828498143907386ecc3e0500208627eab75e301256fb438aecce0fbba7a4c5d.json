{"title":"Amazon Bedrock เปิดบริการ Titan Image Generator สร้างภาพจากข้อความ","link":"https://www.blognone.com/node/137011","date":1701309518000,"content":"<div><div><div><p>AWS มีบริการ Generative AI ใต้ชื่อแบรนด์ <a href=\"https://www.blognone.com/node/133424\">Amazon Bedrock เริ่มมาตั้งแต่เดือนเมษายน</a> โดยมีโมเดลให้เลือกหลากหลายยี่ห้อ เช่น Stable Diffusion, Llama 2 รวมถึง<a href=\"https://www.blognone.com/node/136659\">โมเดลของ AWS เองที่ชื่อตระกูล Amazon Titan</a></p>\n<p>ล่าสุดในงาน re:Invent 2023 เราได้เห็นการเปิดตัวบริการใหม่ในตระกูล Titan เพิ่มเติมคือ</p>\n<ul>\n<li><strong>Amazon Titan Image Generator</strong> บริการสร้างภาพจากข้อความ ลักษณะเดียวกับ Dall-E</li>\n<li><strong>Amazon Titan Multimodal Embeddings</strong> บริการวิเคราะห์ความหมายและความสัมพันธ์ (embedding) ของอินพุตที่เป็นภาพหรือข้อความ</li>\n<li><strong>Amazon Titan Text</strong> บริการรันโมเดลภาษา LLM ให้สรุป แปล สนทนา โดยแยกเป็นรุ่น Titan Text Express (8,192 tokens) และ Titan Text Lite (4,096 tokens) ที่ราคาต่างกัน</li>\n</ul>\n<p>ตัวอย่างภาพกิ้งก่าอิกัวน่า ที่สร้างโดย Amazon Titan Image Generator</p>\n<p><img alt=\"No Description\" src=\"https://www.blognone.com/sites/default/files/externals/d05c2f4bfff43d98e176e3ad880b6313.jpg\" /></p>\n<p>นอกจากนี้ Amazon Bedrock ยังประกาศให้บริการ<a href=\"https://www.blognone.com/node/136880\">โมเดล Claude 2.1 ของ Anthropic</a> ที่รองรับอินพุตความยาว 200,000 token หลังจาก<a href=\"https://www.blognone.com/node/135916\">เข้าไปลงทุนใน Anthropic ในราคาสูงถึง 4 พันล้านดอลลาร์เมื่อเดือนกันยายน</a></p>\n<p><img alt=\"No Description\" src=\"https://www.blognone.com/sites/default/files/externals/bec8d437d2846b7aca29b61e56dc9669.png\" /></p>\n<p>ที่มา - <a href=\"https://aws.amazon.com/blogs/aws/amazon-titan-image-generator-multimodal-embeddings-and-text-models-are-now-available-in-amazon-bedrock/\">AWS (1)</a>, <a href=\"https://aws.amazon.com/blogs/aws/amazon-bedrock-now-provides-access-to-anthropics-latest-model-claude-2-1/\">AWS (2)</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/anthropic\">Anthropic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b828498143907386ecc3e0500208627eab75e301256fb438aecce0fbba7a4c5d","category":"Thai"}