{"title":"Discord ประกาศรองรับการสตรีมเกมโดยตรงผ่านเครื่องเกม Xbox","link":"https://www.blognone.com/node/135106","date":1691034533000,"content":"<div><div><div><p>เมื่อปีที่แล้ว Discord ได้ประกาศร่วมมือกับ Microsoft ให้ Xbox สามารถเชื่อมต่อกับ Discord ได้โดยฟีเจอร์ที่ปล่อยออกมาในช่วงนั้นคือการใช้ Voice Chat ร่วมกับ Discord ในแพลตฟอร์มอื่น ๆ ได้ ในวันนี้ทาง Discord ประกาศว่า Xbox จะสามารถสตรีมเกมมาที่ Discord ได้โดยตรงแล้ว ซึ่งจะรองรับทั้ง Xbox Series S/X และ Xbox One</p>\n<p><img alt=\"No Description\" src=\"https://www.blognone.com/sites/default/files/externals/9b5e15b63bcff5268635a099a26b2ae6.png\" /></p>\n<p>ผู้ใช้งานสามารถสตรีมเกมผ่านแถบเมนู <strong>Parties &amp; Chat ใน Xbox</strong> ได้โดยเลือกเซิร์ฟเวอร์ที่เชื่อมต่อกับ Discord และเลือกคำสั่ง <strong>Stream your game</strong> ได้เลย และสำหรับผู้ใช้งานที่สมัครสมัครสมาชิกรายเดือนของ Discord อย่าง Nitro จะสามารถสตรีมเกมได้สูงสุดที่ความละเอียด 1080p และเฟรมเรตที่ดีขึ้น ซึ่งการสตรีมเกมจาก Xbox นั้นจะรองรับทั้งการสตรีมในช่อง Community ต่าง ๆ และ การส่งข้อความส่วนตัว ทั้งแบบกลุ่ม และรายคน สำหรับผู้ใช้งาน Xbox Insider Program สามารถสตรีมเกมได้แล้ววันนี้ ส่วนผู้ใช้งาน Xbox ทั่วไปทาง Microsoft จะปล่อยอัพเดตให้ได้ใช้งานได้เร็ว ๆ นี้</p>\n<p><img alt=\"No Description\" src=\"https://www.blognone.com/sites/default/files/externals/7e737df68f16f7c7bb898593ebcdb4f4.png\" /></p>\n<p>สำหรับฝั่ง PlayStation นั้นยังไม่มีวี่แววว่าจะได้ฟีเจอร์นี้ออกมา แม้ว่าเคยประกาศความร่วมมือกับ Discord ก่อน Microsoft ก็ตาม แต่ความเป็นจริง PlayStation มักจะได้ฟีเจอร์ใหม่ ๆ จาก Discord ช้ากว่า Xbox เสมอ</p>\n<p>ที่มา - <a href=\"https://discord.com/blog/xbox-stream-to-discord-announcement\">Discord</a></p>\n</div></div></div><div><div>Topics: </div><div><div><a href=\"/topics/discord\">Discord</a></div><div><a href=\"/topics/xbox-series-x\">Xbox Series X</a></div><div><a href=\"/topics/xbox-series-s\">Xbox Series S</a></div><div><a href=\"/topics/xbox-one\">Xbox One</a></div><div><a href=\"/topics/xbox-one-x\">Xbox One X</a></div><div><a href=\"/topics/live-streaming\">Live Streaming</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c4c57fc1d2939b4a1fe50e4dc73d11a2c6d81d712801066bf1b52b6c125544a","category":"Thai"}