{"title":"Spotify รองรับการฟังเพลงแบบออฟไลน์บน Wear OS แล้ว","link":"https://www.blognone.com/node/124194","date":1628752458000,"content":"<div><div><div><p>Spotify ประกาศอัพเดตแอปบน Wear OS โดยมีฟีเจอร์สำคัญคือการฟังเพลงแบบออฟไลน์ ซึ่งจะเริ่มใช้งานได้ในไม่กี่สัปดาห์ข้างหน้า ทั้งนี้การฟังแบบออฟไลน์เปิดให้ใช้งานเฉพาะผู้ใช้แบบพรีเมียมเท่านั้น</p>\n<p>สำหรับผู้ใช้งานทั่วไปจะฟังเพลงได้ผ่านอุปกรณ์โดยตรงเช่นกัน แต่ต้องเชื่อมต่อกับ Wi-Fi หรืออินเทอร์เน็ตมือถือเท่านั้น ทั้งนี้อุปกรณ์ต้องอัพเดตเวอร์ชันเป็น Wear OS 2.0 เป็นอย่างน้อย</p>\n<p>ในประกาศนี้ Spotify บอกว่าจะรองรับนาฬิกา <a href=\"https://www.blognone.com/node/124177\">Galaxy Watch 4 และ Galaxy Watch 4 Classic</a> ที่เพิ่งเปิดตัวด้วย ซึ่งคาดเดาว่าในตอนแรกเป็นการพัฒนาฟีเจอร์เพื่อรองรับนาฬิกาสองรุ่นใหม่นี้ก่อน แต่ก็ไม่ได้จำกัดว่าจะให้ใช้งานได้เฉพาะ Galaxy Watch 4 แต่อย่างใด</p>\n<p>ที่มา: <a href=\"https://newsroom.spotify.com/2021-08-11/enjoy-all-your-music-and-podcasts-offline-on-smartwatches-running-wear-os/\">Spotify</a></p>\n<p><img src=\"https://www.blognone.com/sites/default/files/externals/f0470c66eabf1831848c52585c803cbf.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/wear-os\">Wear OS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6049e7cc25dcaa0c6a18f74dfc8a6a0d9588816580e1298507a04f8b87ef2a6","category":"Thai"}