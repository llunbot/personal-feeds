{"title":"ถอยหนึ่งก้าว Twitch ยอมยกเลิกกฎจำกัดรูปแบบการโฆษณาในสตรีมที่เพิ่งออก หลังสตรีมเมอร์โวยวายหนัก","link":"https://www.blognone.com/node/134240","date":1686220076000,"content":"<div><div><div><p>Twitch ยกเลิกกฎเกี่ยวกับการแสดงโฆษณาบนแพลตฟอร์มที่พึ่งประกาศไป หลังโดนกระแสต่อต้านจากเหล่าสตรีมเมอร์และครีเอเตอร์อย่างหนัก</p>\n<p>เมื่อวันอังคารที่ผ่านมา Twitch ได้ประกาศไม่อนุญาตให้สตรีมเมอร์แสดงโฆษณาถึงผู้สนับสนุนแบบ burned in (โฆษณาที่ฝังลงในสตรีมโดยตรง) ทั้งรูปแบบ วิดีโอ ดิสเพลย์ และ เสียง อีกต่อไป โดยจะเริ่มใช้ในวันที่ 1 กรกฎาคม กฎใหม่นี้จึงส่งผลกระทบต่อการหารายได้ทั้งสตรีมเมอร์และครีเอเตอร์ทั้งหลายในแพลตฟอร์ม</p>\n<p>หลังประกาศกฎใหม่ สตรีมเมอร์จำนวนมากต่างออกมาแสดงความไม่พอใจว่าจะทำให้การสร้างรายได้ลำบากขึ้น จากเดิมที่ก็ลำบากอยู่แล้ว</p>\n<p>ล่าสุด Twitch ได้ออกมาขอโทษบน Twitter พร้อมยอมรับว่ากฎดังกล่าวส่งผลเสียต่อทั้งสตรีมเมอร์และ Twitch โดยบริษัทจะยกเลิกกฎทันที</p>\n<p><img src=\"https://www.blognone.com/sites/default/files/externals/141b87d9280c7b063206d1231eebaa4e.jpg\" alt /></p>\n<p>Twitch ได้อัปเดต<a href=\"https://help.twitch.tv/s/article/branded-content-policy?language=en_US\">หน้าเว็บไซต์ที่สรุปนโยบายที่เกี่ยวข้องกับการโฆษณา</a>และลบกฎจำกัดการโฆษณาดังกล่าวออกแล้ว</p>\n<p>ก่อนหน้านี้ Twitch ก็โดนวิพากษ์วิจารณ์จากผู้ใช้แพลตฟอร์มอย่างต่อเนื่องจาก<a href=\"https://www.blognone.com/node/133295\">การละเลยสตรีมเมอร์รายย่อย</a> และ <a href=\"https://www.blognone.com/node/130541\">การปรับส่วนแบ่งรายได้ให้สตรีมเมอร์</a></p>\n<p>ที่มา :<a href=\"https://www.theverge.com/2023/6/7/23753142/twitch-ad-rules-policy-removal-streaming\">The Verge</a></p>\n<blockquote><p>Yesterday, we released new Branded Content Guidelines that impacted your ability to work with sponsors to increase your income from streaming. These guidelines are bad for you and bad for Twitch, and we are removing them immediately.</p>\n<p>— Twitch (@Twitch) <a href=\"https://twitter.com/Twitch/status/1666559226184093696?ref_src=twsrc%5Etfw\">June 7, 2023</a></p></blockquote>\n</div></div></div><div><div>Topics: </div><div><div><a href=\"/topics/twitch\">Twitch</a></div><div><a href=\"/topics/advertising\">Advertising</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dc44b0ff0b31a1cb6e7182c1af6797e84221dadd4488321b9b366600435dcf8","category":"Thai"}