{"title":"กูเกิลโชว์แว่นตาติดจอรุ่นต้นแบบ พลัง Android XR ในงาน TED Vancouver","link":"https://www.blognone.com/node/145773","date":1744251847000,"content":"<div><div><div><p>กูเกิลเริ่มกลับเข้ามาสู่โลก VR/AR/XR อีกครั้ง (รอบที่ 368) ด้วย <a href=\"https://www.blognone.com/node/143617\">Android XR ตอนปลายปี 2024</a> ฝั่งของฮาร์ดแวร์ <a href=\"https://www.blognone.com/node/143622\">มีแว่นสวมหัวที่พัฒนาร่วมกับซัมซุงชื่อ Project Moohan</a> และจะวางขายจริงในปีนี้</p>\n<p>นอกจากแว่นสวมหัวแล้ว กูเกิลยังมีแว่นตาแบบปกติที่ฝังจอเล็กๆ ไว้ในแว่น ลักษณะเดียวกับ<a href=\"https://www.blognone.com/node/142210\">แว่น Meta Orion</a> อยู่ด้วย ล่าสุด Shahram Izadi ผู้บริหารหัวหน้าทีม Android XR ใส่มันไปขึ้นเวทีงาน TED Conference Vancouver โชว์ตัวต่อสาธารณะเป็นครั้งแรก (ภาพดูได้จากลิงก์ของ Axios)</p>\n<p>แว่นต้นแบบของกูเกิลหน้าตาเหมือนแว่นทั่วไป เชื่อมต่อกับสมาร์ทโฟนแบบไร้สาย สิ่งที่โชว์คือการใช้ Gemini แปลภาษาแบบสดๆ, ใช้กล้องบนแว่นสแกนหนังสือ เป็นต้น</p>\n<p>คาดว่ากูเกิลจะเผยรายละเอียดของแว่นตัวนี้ในงาน Google I/O 2025 เดือนหน้า</p>\n<p>ที่มา - <a href=\"https://www.axios.com/2025/04/08/google-ar-glasses-vr-headset-ted\">Axios</a></p>\n<p><img src=\"https://www.blognone.com/sites/default/files/externals/f9c4cbb33022dee175b9a03d8c5d064c.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/android-xr\">Android XR</a></div><div><a href=\"/topics/google\">Google</a></div><div><a href=\"/topics/mixed-reality\">Mixed Reality</a></div><div><a href=\"/topics/augmented-reality\">Augmented Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbec12455218de50b10de3c8f67d0a346674336cb3c91731f1daa3c604c0b845","category":"Thai"}