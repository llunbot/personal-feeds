{"title":"HPE ไตรมาสล่าสุด รายได้รวมโตเล็กน้อย - Subscription ยังเติบโตสูง","link":"https://www.blognone.com/node/126079","date":1638320193000,"content":"<div><div><div><p>HPE (Hewlett Packard Enterprise) รายงานผลประกอบการประจำไตรมาสที่ 4 ตามปีการเงินบริษัท 2021 รายได้ 7,354 ล้านดอลลาร์ เพิ่มขึ้น 2% เทียบกับไตรมาสเดียวกันในปีก่อน และเพิ่มขึ้น 7% หากเทียบกับไตรมาสก่อนหน้านี้ มีกำไรสุทธิ 2,553 ล้านดอลลาร์</p>\n<p>รายได้เฉพาะกลุ่มธุรกิจที่สร้างรายรับต่อเนื่องในช่วง 12 เดือน (ARR) แบบ subscription มีรายได้ส่วนนี้เพิ่มขึ้น 36% เป็น 796 ล้านดอลลาร์ สะท้อนการเติบโตจากธุรกิจกลุ่มนี้ โดย HPE มองว่าจะรักษาระดับการเติบโตที่อัตรานี้ไปได้อย่างน้อยถึงปีการเงิน 2024</p>\n<p>รายได้แยกตามกลุ่มธุรกิจของ HPE เป็นดังนี้</p>\n<ul>\n<li>Intelligent Edge เพิ่มขึ้น 4% เป็น 815 ล้านดอลลาร์ โดย Aruba Services เติบโตสูง</li>\n<li>HPC &amp; AI เพิ่มขึ้น 1% เป็น 1,000 ล้านดอลลาร์</li>\n<li>Compute ที่เป็นรายได้ส่วนใหญ่ของ HPE เพิ่มขึ้น 1% เป็น 3,226 ล้านดอลลาร์</li>\n<li>Storage เพิ่มขึ้น 3% เป็น 1,257 ล้านดอลลาร์ มีการเติบโตสูงในกลุ่ม software-defined</li>\n</ul>\n<p>ที่มา: <a href=\"https://investors.hpe.com/~/media/Files/H/HP-Enterprise-IR/documents/q4-2021/q4-2021-earnings-press-release.pdf\">HPE</a> (pdf)</p>\n<p><img src=\"https://www.blognone.com/sites/default/files/externals/7a941c2e272d120bb7719ed808071a7d.png\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f53a4b55cd618457b0cb019f2221c2ec1e13cbe7398012c2cd0a83ecc4681ac","category":"Thai"}