{"title":"Gmail เพิ่มฟีเจอร์ Contextual Smart Reply ให้ Gemini แต่งเมลตอบให้ทั้งหมด ไม่ต้องแต่งเอง","link":"https://www.blognone.com/node/142263","date":1727495552000,"content":"<div><div><div><p>กูเกิล<a href=\"https://www.blognone.com/node/92529\">เพิ่มฟีเจอร์ Smart Reply ให้กับ Gmail มาตั้งแต่ปี 2017</a> แต่ที่ผ่านมาคำตอบที่ AI แนะนำยังแค่สั้นๆ เพียง 1-2 ประโยคเท่านั้น</p>\n<p>ในยุคจักรราศีคนคู่ Gemini ดลบันดาลให้ Smart Reply ฉลาดขึ้น สามารถตอบเป็นประโยคยาวๆ หลายย่อหน้าได้แล้ว สิ่งที่เราต้องทำมีเพียงกดปุ่ม Reply ใน Gmail แล้ว Gemini จะแต่งข้อความตอบกลับอีเมลให้เลือกประมาณ 3 เวอร์ชัน เรามีหน้าที่แค่เลือกแนวคำตอบที่ต้องการแล้วกดส่งทันที โดยไม่ต้องพิมพ์ตอบเลยสักนิดก็ได้ (แต่ก็แก้ไขเองได้เสมอหากต้องการ) ฟีเจอร์นี้มีชื่อเรียกว่า contextual Smart Reply</p>\n<p>ฟีเจอร์นี้เปิดใช้แล้วสำหรับลูกค้า Google Workspace แบบธุรกิจที่มี Gemini หรือลูกค้าทั่วไปที่ซื้อแพ็กเกจ Google One AI Premium</p>\n<p>ที่มา - <a href=\"https://workspaceupdates.googleblog.com/2024/09/contextual-smart-replies.html\">Google</a></p>\n<p><img alt=\"No Description\" src=\"https://www.blognone.com/sites/default/files/externals/1b7f1789db086abe2745d2e3f02b47eb.png\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/gemini\">Gemini</a></div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46f49c7a92346e6d78fffbbe11a8022347a41028ab009ecd822d7108552dec58","category":"Thai"}