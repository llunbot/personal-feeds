{"title":"Apple บอกคนต่างประเทศเดินทางไปอเมริกา อัปเดตหรือซื้อ In-App ใน TikTok ระหว่างอยู่ที่นั่นไม่ได้","link":"https://www.blognone.com/node/144210","date":1737281113000,"content":"<div><div><div><p>ถึงแม้<a href=\"https://www.blognone.com/node/144206\">คำสั่งแบน TikTok ล่าสุด</a>เป็นเรื่องที่มีผลกับผู้ใช้งานในสหรัฐอเมริกาเท่านั้น แต่คนที่ใช้ TikTok ในประเทศอื่นก็อาจสงสัยว่าแล้วพวกเขาจะใช้ TikTok กรณีเดินทางไปอเมริกาได้หรือไม่?</p>\n<p>แอปเปิลอธิบายประเด็นนี้ในหน้า Support ว่าแอป TikTok และแอปในเครือ ByteDance จะไม่สามารถเข้าถึงได้หากเป็นคนที่พำนักในสหรัฐอเมริกา โดยไม่สามารถลบดาวน์โหลดใหม่, กู้คืนเมื่อย้ายอุปกรณ์ รวมถึงซื้อ In-App ได้ด้วย</p>\n<p>กรณีเป็นผู้ใช้งานนอกสหรัฐอเมริกา ใช้ App Store ที่ไม่ใช่อเมริกา จะสามารถเข้าถึงแอปเหล่านี้ได้ตามปกติ ยกเว้นเมื่อเดินทางมาสหรัฐอเมริกา จะไม่สามารถดาวน์โหลด อัปเดต ซื้อ In-App หรือสมัครสมาชิกใหม่ในแอป TikTok และแอปในเครือได้ ทั้งหมดจะกลับมาใช้งานได้ตามปกติเมื่อออกจากสหรัฐอเมริกาแล้ว</p>\n<p>ส่วน Play Store กูเกิลยังไม่ได้ออกมาชี้แจง แต่คาดว่าวิธีการน่าจะเหมือนกัน</p>\n<p>ที่มา: <a href=\"https://support.apple.com/th-th/121596\">แอปเปิล</a></p>\n<p><img src=\"https://www.blognone.com/sites/default/files/externals/3f89158e8a1de7c0970e5cca58f1ad41.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/app-store\">App Store</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a9c8f4d26c20294ca7c2183336c7c04dd802334fce2edbf7bf467d837fe71f6","category":"Thai"}