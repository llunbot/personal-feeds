{"title":"Google TV เพิ่มฟีเจอร์ Multi-profile ล็อกอินหลายบัญชีในเครื่องเดียวกัน","link":"https://www.blognone.com/node/125245","date":1634095982000,"content":"<div><div><div><p>กูเกิลประกาศเพิ่มฟีเจอร์ multi-profile ให้ Google TV ผู้ใช้สามารถล็อกอินบัญชี Google Account หลายบัญชีในสมาร์ททีวีที่เป็น Google TV หรือทีวีที่ต่อเชื่อมผ่าน <a href=\"https://www.blognone.com/node/118745\">Chromecast with Google TV</a></p>\n<p>การแยกบัญชีล็อกอินจะช่วยเรื่อง personalization และ recommendation แนะนำรายการที่แต่ละคนในครอบครัวชอบ (ลักษณะเดียวกับ multi-profile ของ Netflix) รวมถึงการซิงก์แอพและข้อมูลของผู้ใช้แต่ละคนข้ามเครื่องให้อัตโนมัติ และการทำ kids profile สำหรับเด็กๆ ด้วย</p>\n<p><img src=\"https://www.blognone.com/sites/default/files/externals/3d1ed03c4d3a11dc37bdeda7da6ae03b.png\" /></p>\n<p>ในการอัพเดตนี้ยังเพิ่มฟีเจอร์ให้ ambient mode ที่แสดงข้อมูลต่างๆ บนจอทีวีช่วงที่ไม่ใช้งาน (idle) เช่น สภาพอากาศ ข่าวสาร ผลกีฬา จากเดิมที่แสดงเฉพาะภาพถ่ายจาก Google Photos เพียงอย่างเดียว</p>\n<p><img src=\"https://www.blognone.com/sites/default/files/externals/787b73c68e7e0976d9aa68d2369c9c0a.png\" /></p>\n<p>ที่มา - <a href=\"https://blog.google/products/google-tv/more-you-personalized-profiles/\">Google</a></p>\n</div></div></div><div><div>Topics: </div><div><div><a href=\"/topics/google-tv\">Google TV</a></div><div><a href=\"/topics/chromecast\">Chromecast</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dda6fef023e5179d3623da4291947d73c87ad421de8df7786dac6f827e3063f2","category":"Thai"}