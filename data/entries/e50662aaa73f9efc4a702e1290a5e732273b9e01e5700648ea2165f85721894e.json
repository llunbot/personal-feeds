{"title":"Circle to Search เพิ่มฟีเจอร์แปลภาษาสิ่งที่อยู่บนจอ, ขยายไปยัง S23, Z Flip/Fold 5, Pixel 6","link":"https://www.blognone.com/node/138943","date":1711592180000,"content":"<div><div><div><p>กูเกิลประกาศฟีเจอร์ใหม่ให้ <a href=\"https://www.blognone.com/node/137719\">Circle to Search ค้นหาสิ่งต่างๆ จากภาพบนหน้าจอ</a> ให้รองรับการแปลภาษาด้วย</p>\n<p>ปกติแล้วเราอาจใช้ Google Lens หรือฟีเจอร์กล้องใน Google Translate แปลภาษาสิ่งต่างๆ ที่อยู่ในชีวิตจริงรอบตัว แต่หากเราต้องการแปลหน้าเว็บหรือรูปภาพที่แสดงผลบนหน้าจออาจทำได้ลำบาก (ต้องแคปหน้าจอก่อนแล้วค่อยเข้า Google Translate อีกที)</p>\n<p>ฟีเจอร์ Circle to Search ออกแบบมาเพื่อแก้ปัญหานี้ ตัวอย่างการใช้งานคือเข้าหน้าเว็บร้านอาหาร ที่มีภาพเมนูในภาษาต่างประเทศ สิ่งที่ต้องทำมีเพียงกดปุ่ม Home ค้างเพื่อเรียก Google to Search ขึ้นมา มีปุ่มแปลภาษาเข้ามาใหม่ด้านล่าง กดแล้วแปลสิ่งที่อยู่บนจอได้ทันที</p>\n<p>กูเกิลยังประกาศขยายฟีเจอร์ Circle to Search จากเดิมที่ใช้ได้เฉพาะ Galaxy S24, <a href=\"https://www.blognone.com/node/138536\">Pixel 7+</a> เพิ่มไปยัง Pixel 6, Pixel 7a, Galaxy S23, Galaxy S23 FE, Galaxy Z Fold/Flip 5 และ Galaxy Tab S9 ด้วย</p>\n<p>ที่มา - <a href=\"https://blog.google/products/search/google-summer-travel-tips-2024/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/daf6f3f5e1992b8336f9f95c5e0530a3.jpeg\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/translation\">Translation</a></div><div><a href=\"/topics/galaxy-s23\">Galaxy S23</a></div><div><a href=\"/topics/google-pixel-6\">Google Pixel 6</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e50662aaa73f9efc4a702e1290a5e732273b9e01e5700648ea2165f85721894e","category":"Thai"}