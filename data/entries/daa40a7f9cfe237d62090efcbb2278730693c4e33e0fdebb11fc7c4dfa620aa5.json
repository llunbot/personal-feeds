{"title":"ผลสำรวจนักพัฒนาเกม มองตลาดเกม VR ไม่มีอนาคต 56% บอกไม่เติบโตแล้ว","link":"https://www.blognone.com/node/145426","date":1742739838000,"content":"<div><div><div><p>เว็บไซต์ Game Developer สำรวจความคิดเห็นจากนักพัฒนาเกมเรื่องอนาคตของเกม VR ซึ่งดูไม่สดใสนัก โดยนักพัฒนาผู้ตอบแบบสอบถาม 56% มองว่าตลาดเกม VR กำลังถดถอย (declining) หรืออย่างน้อยก็ไม่เติบโต (stagnating) ในขณะที่กลุ่มมองว่าตลาดกำลังโตช้าๆ มี 23% และกลุ่มมองว่าตลาดเติบโตดีมีแค่ 1%</p>\n<p>คำถามอีกข้อคือบริษัทเกมที่ตัวเองทำงานอยู่จะขยับมาทำเกม VR ในอีก 5 ปีข้างหน้าหรือไม่ กลุ่มที่บอกว่าไม่มีวันนั้น (Never) มี 53% ตามด้วยกลุ่มที่มองว่าคงระยะไกล นานกว่า 5 ปี มีอีก 13% ส่วนกลุ่มที่มองว่าจะเข้ามาทำเกม VR ภายใน 12 เดือนข้างหน้ามี 3%</p>\n<p>คำถามว่าอุปสรรคสำคัญของตลาดเกม VR คืออะไร 88% ตอบว่ามีผู้เล่นและขนาดตลาดจำกัด ตามด้วยการทำเกม VR ให้มีประสบการณ์ดีนั้นทำได้ยาก 38%</p>\n<p>ส่วนมุมมองต่อฮาร์ดแวร์บางตัวอย่าง Apple Vision Pro ว่ามีผลต่อตลาดเกม VR หรือไม่ 72% ตอบว่าไม่มีผล และมีเพียง 6% ที่บอกว่าการมาถึงของ Vision Pro อาจมีผลให้ตนหันมาทำเกม VR ในอนาคต</p>\n<p>ตลาดฮาร์ดแวร์สำหรับเกม VR ตอนนี้<a href=\"https://www.blognone.com/node/143762\">น่าจะเหลือ Meta Quest เป็นผู้เล่นหลักรายเดียว</a> เพราะ PS VR2 ก็เงียบลงไปมาก <a href=\"https://www.blognone.com/node/140117\">ต้องปรับทิศทางให้เชื่อมต่อกับพีซี เล่นเกมบนพีซีได้</a> และ<a href=\"https://www.blognone.com/node/144967\">ต้องลดราคาสินค้าลงมาแล้ว</a></p>\n<p>ที่มา - <a href=\"https://www.gamedeveloper.com/business/survey-says-half-of-developers-consider-vr-market-on-decline-or-stagnation\">Game Developer</a></p>\n<p><img src=\"https://www.blognone.com/sites/default/files/externals/77b553a5f5612218004f8cb1cb7bb4b4.jpeg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/036a46fcaf682fb5b46e6be3a2ce0000.png\" /></p>\n</div></div></div><div><div>Topics: </div><div><div><a href=\"/topics/virtual-reality\">Virtual Reality</a></div><div><a href=\"/topics/games\">Games</a></div><div><a href=\"/topics/developer\">Developer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"daa40a7f9cfe237d62090efcbb2278730693c4e33e0fdebb11fc7c4dfa620aa5","category":"Thai"}