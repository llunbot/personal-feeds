{"title":"เธอไม่เคยอยากเขียนบล็อกถึงเขา","link":"https://blog.srakrn.me/she-never-wanted-to-write-him-blogs/","date":1643383172000,"content":"<p>เธอไม่เคยอยากเขียนบล็อกถึงเขา</p>\n\n\n\n<p>แสงสีขาวจากช่องพิมพ์ข้อความแยงตา บรรยากาศต่างจากคืนวันนั้นที่อนุสาวรีย์ประชาธิปไตย ไม่มีแสงนวลบนท้องถนนและผู้ชุมนุม มีเพียงความเปล่าเปลี่ยวและแสงสังเคราะห์แข็งกระด้าง</p>\n\n\n\n<p>อีกหนึ่งคืนที่ไม่มีเขาอยู่ข้างๆ</p>\n\n\n\n<p>เธอพิมพ์–แล้วก็ลบ–แล้วก็พิมพ์–แล้วก็ลบ ทั้งที่ปกติเธอเขียนเป็นงานอดิเรก แต่นี่ไม่ใช่รอบแรกที่เธออยากเขียนอะไรถึงเขาในนี้แล้วลบมันทิ้งไป</p>\n\n\n\n<p>เธอไม่อยากกร่อนสิ่งที่เกิดขึ้น<em>จริง</em>กับเธอให้ดูเหมือนกับเป็นนิยายอีกต่อไป เธอไม่อยากให้มันเป็นเพียงโพสต์หนึ่งโพสต์ที่ไม่รู้จะมีใครมาอ่านหรือเปล่า</p>\n\n\n\n<p>เธอกด save draft แล้วปิดหน้าเว็บเขียนบล็อกของเธอทิ้ง เปิดเวิร์ดขึ้นมา</p>\n\n\n\n<p>อย่างน้อยไฟล์พีดีเอฟที่มีไว้แค่สำหรับ “เขา” ณ ปลายทางอีเมล ก็เป็นไฟล์พีดีเอฟที่เธอไม่ต้องตัดทอนเรื่องของเขาให้เหลือเพียงเรื่องที่เหมือนเรื่องแต่ง</p>\n\n\n\n<p>แสงสีขาวจากจอคอมพิวเตอร์ แต่พอเป็นเวิร์ด มันกลับอุ่นกว่ากันเหลือเกิน</p>","author":"srakrn","siteTitle":"@srakrn's Blog","siteHash":"8610f010f52679fdf8125827e361d560c59c9ee46c9232365fabf44f77865fb7","entryHash":"dc14692cc8043445baa75c4da299536e7fdbe7749ddab0690ef69dbabbb3ae10","category":"Thai"}