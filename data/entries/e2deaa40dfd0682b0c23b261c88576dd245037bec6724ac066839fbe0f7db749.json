{"title":"Apple เลิกขาย iPhone SE, iPhone 14 และ 14 Plus หลังเปิดตัว iPhone 16e ราคาเริ่มต้นขยับมาเกิน 2 หมื่น","link":"https://www.blognone.com/node/144795","date":1739984975000,"content":"<div><div><div><p>แอปเปิลยกเลิกการขาย iPhone รุ่นเก่าทั้งหมดสามรุ่น หลังการเปิดตัว <a href=\"https://www.blognone.com/node/144792\">iPhone 16e</a> ที่เป็น iPhone รุ่นราคาถูกที่สุดรุ่นใหม่ในวันนี้</p>\n<p>iPhone ทั้งสามรุ่นที่เลิกขายได้แก่ iPhone SE, iPhone 14 และ iPhone 14 Plus (ตามข้อมูลก่อนหน้านี้ iPhone 16e <a href=\"https://www.blognone.com/node/144170\">ใช้บอดี้ของ iPhone 14</a> แต่ตัดกล้องหลัง) ซึ่งเป็นการหยุดขายผ่านช่องทางของแอปเปิล จึงยังอาจหาซื้อได้ในช่องทางตัวแทนจำหน่ายอื่น</p>\n<p>ที่น่าสนใจคือ iPhone 16e ราคาขายเริ่มต้นที่ 22,900 บาท การเลิกขาย iPhone SE ที่รุ่นเล็กสุดเริ่มต้น 16,900 บาท จึงทำให้ราคาเริ่มต้นของ iPhone ขยับสูงขึ้น เป็นฐานราคาใหม่ของ iPhone รุ่นราคาถูก</p>\n<p>หลังหยุดขายไปสามรุ่น ทำให้ iPhone ทุกรุ่นที่แอปเปิลขายอยู่มีดังนี้</p>\n<ul>\n<li><strong>iPhone 16e</strong> เริ่มต้น 22,900 บาท (128GB)</li>\n<li><strong>iPhone 15</strong> เริ่มต้น 26,900 บาท (128GB)</li>\n<li><strong>iPhone 15 Plus</strong> เริ่มต้น 29,900 บาท (128GB)</li>\n<li><strong>iPhone 16</strong> เริ่มต้น 29,900 บาท (128GB)</li>\n<li><strong>iPhone 16 Plus</strong> เริ่มต้น 34,900 บาท (128GB)</li>\n<li><strong>iPhone 16 Pro</strong> เริ่มต้น 39,900 บาท (128GB)</li>\n<li><strong>iPhone 16 Pro Max</strong> เริ่มต้น 48,900 บาท (256GB)</li>\n</ul>\n<p>ที่มา: <a href=\"https://9to5mac.com/2025/02/19/apple-just-discontinued-three-products-the-iphone-se-iphone-14-and-14-plus/\">9to5Mac</a></p>\n<p><img src=\"https://www.blognone.com/sites/default/files/externals/96f34bef206f7e9d268fbcbc9592f2f6.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-16e\">iPhone 16e</a></div><div><a href=\"/topics/iphone-se\">iPhone SE</a></div><div><a href=\"/topics/iphone-14\">iPhone 14</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2deaa40dfd0682b0c23b261c88576dd245037bec6724ac066839fbe0f7db749","category":"Thai"}