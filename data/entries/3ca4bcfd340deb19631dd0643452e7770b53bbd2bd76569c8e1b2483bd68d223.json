{"title":"Chris Wanstrath ผู้ร่วมก่อตั้ง GitHub ถูกแบนจาก GitHub เนื่องจากระบบแบนอัตโนมัติทำงานพลาด","link":"https://www.blognone.com/node/138060","date":1707192080000,"content":"<div><div><div><p>เมื่อเช้าวันนี้บัญชี GitHub ชื่อบัญชี defunkt ของ Chris Wanstrath ผู้ร่วมก่อตั้งและอดีต CEO ของ GitHub ถูกแบนโดยไม่ทราบสาเหตุ แต่ล่าสุดทาง GitHub ปลดแบนแล้ว โดย Kyle Daigle COO ปัจจุบันเข้ามาตอบว่ากำลังตรวจสอบว่าระบบตรวจสอบผิดพลาดตรงไหน</p>\n<p>Wanstrath เป็นหนึ่งในโปรแกรมเมอร์ระดับตำนาน เขาเป็นผู้สร้าง Electron เฟรมเวิร์คสำหรับเขียนเดสก์ทอปแอปแบบเว็บ และยังสร้างโปรแกรม Resque, Mustache, และ Atom โปรแกรมแก้ไขโค้ดที่ได้รับความนิยมสูงอยู่ยุคหนึ่ง ในด้านการบริหารแล้วเขาเป็น CEO ของ GitHub ในช่วงที่ไมโครซอฟท์เข้าซื้อกิจการ และลาออกหลังดีลจบ ปัจจุบันเขาออกมาก่อตั้งสตูดิโอเกมในชื่อ Null Games</p>\n<p>ที่มา - <a href=\"https://twitter.com/defunkt/status/1754610843361362360\">X: defunkt</a></p>\n<p><img alt=\"No Description\" src=\"https://www.blognone.com/sites/default/files/externals/00d7667378b31f599b87f67f3bb11aa7.jpeg\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ca4bcfd340deb19631dd0643452e7770b53bbd2bd76569c8e1b2483bd68d223","category":"Thai"}