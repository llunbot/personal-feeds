{"title":"แทบจะเปลี่ยนชื่อเป็น GPTSoft ไมโครซอฟท์เปิดตัว Security Copilot สร้าง GPT-4 รุ่นพิเศษวิเคราะห์การบุกรุก","link":"https://www.blognone.com/node/133201","date":1680021620000,"content":"<div><div><div><p>ไมโครซอฟท์เปิดตัว Security Copilot ระบบวิเคราะห์เหตุการณ์ด้านความมั่นคงปลอดภัยไซเบอร์ (security incident) ที่สร้างขึ้นมาจาก GPT แต่นำไปฝึกเพิ่มเติมสำหรับความรู้ด้านความมั่นคงปลอดภัยไซเบอร์โดยเฉพาะ เพื่อช่วยทีมงานดูแลความปลอดภัยองค์กรสามารถสอบสวนเหตุต่างๆ ได้เร็วขึ้น</p>\n<p>อินเทอร์เฟซของ Security Copilot ยังคงเป็นหน้าจอแชตคล้าย ChatGPT แต่รองรับอินพุตเป็นไฟล์ หรือถามถึงรายการแจ้งเตือนจากเครื่องมืออื่นๆ นักวิเคราะห์สามารถถามถึงรายการแจ้งเดือน เซฟกระบวนการที่ต้องทำเอาไว้ล่วงหน้าเป็น promptbook เพื่อดึงข้อมูลจากแหล่งอื่นๆ, วิเคราะห์มัลแวร์ที่จับได้, ตรวจสอบ log ต่างๆ เพื่อหาผลกระทบ โดยช่วงแรก Security Copilot จะเชื่อมต่อกับเครื่องมือความปลอดภัยของไมโครซอฟท์เองเป็นหลัก</p>\n<p>ไมโครซอฟท์ยืนยันว่า ข้อมูลที่ใส่เข้าไปยัง Security Copilot จะไม่แชร์กับองค์กรอื่นๆ และไม่นำไปใช้ฝึกเพิ่มเติม แต่ผู้ใช้งานสามารถแจ้งแนะนำได้หาก Security Copilot แนะนำผิดพลาดก็จะส่งข้อมูลให้ไมโครซอฟท์เป็นครั้งๆ ไป</p>\n<p>ตอนนี้ Security Copilot ยังอยู่ในช่วงพรีวิว และไม่เปิดให้ลงชื่อขอทดลองใช้งาน มีเพียงให้ขอรับอีเมลแจ้งข่าวสารเท่านั้น</p>\n<p>ที่มา - <a href=\"https://blogs.microsoft.com/blog/2023/03/28/introducing-microsoft-security-copilot-empowering-defenders-at-the-speed-of-ai/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/8471e8ac302078dac85f40a6d024540f.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"242d8f222a7210129fc74fd0595218c5d2634c349bce804d15c50590d63f3b68","category":"Thai"}