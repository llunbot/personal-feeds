{"title":"เปิดตัว Ninja Gaiden 2 Black เวอร์ชันรีเมคของ Ninja Gaiden 2 ปี 2008","link":"https://www.blognone.com/node/144283","date":1737682755000,"content":"<div><div><div><p>นอกจากเกม <a href=\"https://www.blognone.com/node/144280\">Ninja Gaiden 4</a> ที่มีกำหนดขายช่วงปลายปี 2025 ยังมี <strong>Ninja Gaiden 2 Black</strong> เวอร์ชันรีเมคของ Ninja Gaiden II ที่ออกขายบน Xbox 360 เมื่อปี 2008</p>\n<p>เกมถูกนำมาทำใหม่ด้วยเอนจิน Unreal โดยยังคงแนวทางของเกมต้นฉบับไว้ แต่ก็นำเกมเพลย์บางส่วนของ Ninja Gaiden Sigma 2 เวอร์ชันปรับปรุงปี 2009 เข้ามาผสมผสานด้วย เกมเวอร์ชัน Black ยังเพิ่มตัวละครใหม่ๆ อย่าง Momiji, Ayana, Rachel ให้สามารถเล่นได้แล้ว</p>\n<p>Fumihiko Yasuda หัวหน้าค่าย Team Ninja ให้สัมภาษณ์ว่าเลือกหยิบ Ninja Gaiden 2 มารีเมค เพราะเป็นเกมที่แอคชั่นเด่นที่สุดของซีรีส์ มาให้แฟนๆ เล่นกันก่อนถึง Ninja Gaiden 4 โดยเลือกใส่ชื่อ Black ห้อยท้าย เหมือนกับที่เคยออก Ninja Gaiden Black เวอร์ชันอัพเกรดของภาคแรกมาก่อน</p>\n<p>Team Ninja ประกาศว่าปี 2025 คือ Year of the Ninja มีเกม Ninja Gaiden ให้เล่นทั้งหมด 3 เกม คือ Ninja Gaiden 2 Black, Ninja Gaiden 4, <a href=\"https://www.blognone.com/node/143646\">Ninja Gaiden: Ragebound</a></p>\n<p>Ninja Gaiden 2 Black วางขายแล้ววันนี้ บนแพลตฟอร์ม Xbox Series X|S, PS5 และพีซี ในราคา 49.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/230b42541fdba36bcc0ed81cde81b1bb.jpg\" /></p>\n</div></div></div><div><div>Topics: </div><div><div><a href=\"/topics/ninja-gaiden\">Ninja Gaiden</a></div><div><a href=\"/topics/team-ninja\">Team Ninja</a></div><div><a href=\"/topics/koei-tecmo\">Koei Tecmo</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fbd517136032ab18ab57064ab9161ea0190a61efd2fc918961fb9061532e04e","category":"Thai"}