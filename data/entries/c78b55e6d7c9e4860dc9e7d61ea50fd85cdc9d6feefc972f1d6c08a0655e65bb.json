{"title":"กูเกิลชนะคดีสิทธิบัตรลำโพง Sonos, แถม Sonos ยังซวย ศาลยกเลิกสิทธิบัตรไปเลย","link":"https://www.blognone.com/node/136178","date":1696989364000,"content":"<div><div><div><p><a href=\"https://www.blognone.com/node/134038\">คดีสิทธิบัตรระหว่างกูเกิลกับ Sonos ในประเด็นฟีเจอร์ควบคุมเสียงของลำโพง Google Home</a> มีความคืบหน้าเพิ่ม โดยกูเกิลยื่นต่อศาลว่าวิธีการฟ้องสิทธิบัตรของ Sonos เป็นการกลั่นแกล้งทางธุรกิจ ซึ่งศาลเห็นด้วยกับข้อโต้แย้งของกูเกิล</p>\n<p>คำโต้แย้งของกูเกิลระบุว่า ทั้งสองบริษัทเคยหารือทำลำโพงร่วมกันในปี 2014 หลังจากนั้นดีลล่ม กูเกิลออกลำโพงเองในปี 2015 แต่ Sonos กลับรอจนถึงปี 2019 ค่อยยื่นฟ้องกูเกิลละเมิดสิทธิบัตร และเพิ่งนำฟีเจอร์ควบคุมเสียงตามสิทธิบัตรนี้มาใช้กับลำโพงของตัวเองในปี 2020 ด้วยซ้ำ</p>\n<p>ศาลมองว่าวิธีการฟ้องร้องของ Sonos ไม่ใช่สิ่งที่ระบบสิทธิบัตรควรจะเป็น ระบบสิทธิบัตรตั้งใจออกแบบมาเพื่อคุ้มครองผู้สร้างนวัตกรรม แต่เคสนี้มันถูกใช้ทำร้ายผู้สร้างนวัตกรรมแทน จึงตัดสินให้สิทธิบัตรของ Sonos ถูกยกเลิกไปเลย (invalid) เหมือนไม่ได้รับสิทธิบัตรนี้มาตั้งแต่แรก</p>\n<p>กูเกิลออกมาประกาศชัยชนะ และเปิดฟีเจอร์ควบคุมลำโพงเป็นกลุ่มของ Nest <a href=\"https://www.blognone.com/node/126601\">ที่โดนบังคับปิดไปเมื่อต้นปี 2022</a> กลับคืนมาให้ทันที</p>\n<p>ที่มา - <a href=\"https://blog.google/outreach-initiatives/public-policy/google-home-sonos-patent-update/\">Google</a>, <a href=\"https://www.googlenestcommunity.com/t5/Blog/Update-regarding-recent-changes-to-speaker-groups-for-Nest-speakers/ba-p/489728\">Nest</a>, <a href=\"https://9to5google.com/2023/10/10/sonos-google-speaker-groups/\">9to5google</a></p>\n<p><img src=\"https://www.blognone.com/sites/default/files/externals/560d5376a82ddacbdad86cc8629f5f13.jpg\" alt /></p>\n</div></div></div><div><div>Topics: </div><div><div><a href=\"/topics/sonos\">Sonos</a></div><div><a href=\"/topics/google\">Google</a></div><div><a href=\"/topics/nest\">Nest</a></div><div><a href=\"/topics/patent\">Patent</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c78b55e6d7c9e4860dc9e7d61ea50fd85cdc9d6feefc972f1d6c08a0655e65bb","category":"Thai"}