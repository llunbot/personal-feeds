{"title":"Elon Musk เจรจานักลงทุน สร้างซูเปอร์คอมพิวเตอร์สำหรับบริษัทปัญญาประดิษฐ์ xAI","link":"https://www.blognone.com/node/139969","date":1716684044000,"content":"<div><div><div><p>มีรายงานจาก The Information ระบุว่าในเดือนนี้ Elon Musk ได้พูดคุยกับนักลงทุน ถึงแผนการสร้างซูเปอร์คอมพิวเตอร์สำหรับรองรับ xAI บริษัทด้านปัญญาประดิษฐ์ของเขา ที่เป็นผู้สร้างโมเดล Grok</p>\n<p>Musk บอกกับนักลงทุนว่าแผนการสร้างนี้จะเป็นโรงงานประมวลผลขนาดยักษ์ (Gigafactory of Compute) ที่มีจีพียู NVIDIA H100 หลายแสนตัวในนั้น โดยร่วมมือกับออราเคิลในการพัฒนา จึงต้องใช้เงินเป็นพันล้านดอลลาร์ แผนคือสร้างให้เสร็จภายในปลายปี 2025</p>\n<p>ปัจจุบันโมเดล Grok ที่เปิดให้ใช้งานคือ<a href=\"https://www.blognone.com/node/138985\">เวอร์ชัน 1.5</a> ส่วนความต้องการกำลังประมวลผลในเวอร์ชันถัดไป Musk เคยบอกว่า Grok 2 ต้องการอย่างน้อย 20,000 จีพียู ส่วน Grok 3 ต้องการอย่างน้อย 100,000 จีพียู</p>\n<p>ที่มา: <a href=\"https://www.theinformation.com/articles/musk-plans-xai-supercomputer-dubbed-gigafactory-of-compute\">The Information</a></p>\n<p><img alt=\"No Description\" src=\"https://www.blognone.com/sites/default/files/externals/219afbfbac349fcaf3b2005a0a52c95c.jpeg\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/elon-musk\">Elon Musk</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c83a92f864ec10fdd298a16fd5b708fc4ab65367b648ff043f20db23ba674c8","category":"Thai"}