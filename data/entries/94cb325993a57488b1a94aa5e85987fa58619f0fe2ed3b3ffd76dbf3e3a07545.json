{"title":"[ไม่ยืนยัน] คำสั่งขึ้นภาษีนำเข้าของรัฐบาลสหรัฐ เป็นสาเหตุให้ดีล TikTok ต้องเลื่อนออกไป","link":"https://www.blognone.com/node/145704","date":1743937023000,"content":"<div><div><div><p>คำสั่งเลื่อนการบังคับใช้กฎหมายแบน TikTok ในสหรัฐนั้น เดิมมีกำหนดถึงวันที่ 5 เมษายนที่ผ่านมา ซึ่งประธานาธิบดี Donald Trump ได้ลงนามคำสั่งฝ่ายบริหารให้<a href=\"https://www.blognone.com/node/145685\">เลื่อนการบังคับใช้กฎหมายออกไปอีก 75 วัน</a> โดยให้เหตุผลว่าการทำข้อตกลงนั้นมีความคืบหน้า แต่มีรายละเอียดอีกหลายอย่าง จึงต้องใช้เวลาเพิ่มเติม</p>\n<p>อย่างไรก็ตามหลายสำนักข่าวได้อ้างแหล่งข่าวที่เกี่ยวข้อง ให้ข้อมูลคล้ายกันว่าข้อตกลงนั้นสามารถสรุปได้แล้ว แต่สาเหตุที่ดีลยังไม่สามารถประกาศได้เป็นเพราะรัฐบาลจีนไม่อนุมัติ โดยเชื่อว่าเหตุผลหนึ่งมาจากการ<a href=\"https://www.blognone.com/node/145630\">ประกาศขึ้นภาษีนำเข้าสินค้าจากจีน</a>เป็น 34%</p>\n<p>ByteDance บริษัทแม่ของ TikTok ก็ออก<a href=\"https://newsroom.tiktok.com/en-us/statement-from-bytedance\">แถลงการณ์</a>โดยระบุว่าข้อตกลงนั้นต้องได้รับการอนุมัติจากรัฐบาลจีน</p>\n<p>The Verge บอกว่าตามแผนนั้น จะมีการจัดตั้งบริษัทใหม่ที่เป็นเจ้าของ TikTok ในอเมริกา โดยให้ ByteDance ถือหุ้น 20% ส่วนกลุ่มผู้ถือหุ้นฝั่งบริษัทสหรัฐอเมริกานั้น จะนำโดย Oracle และกลุ่มทุนในสหรัฐที่ถือหุ้น ByteDance อยู่แล้ว</p>\n<p>ที่มา: <a href=\"https://www.theverge.com/command-line-newsletter/644038/trumps-tariffs-tiktok-deal-china-bytedance\">The Verge</a>, <a href=\"https://www.reuters.com/technology/tiktok-deal-put-hold-after-china-indicated-it-would-reject-deal-over-tariffs-say-2025-04-04/\">Reuters</a>, <a href=\"https://thehill.com/newsletters/technology/5233445-tariffs-quash-trump-tiktok-deal/\">The Hill</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94cb325993a57488b1a94aa5e85987fa58619f0fe2ed3b3ffd76dbf3e3a07545","category":"Thai"}