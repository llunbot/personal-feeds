{"title":"UAE จะให้ประชาชนทุกคนในประเทศได้ใช้ ChatGPT Plus ฟรี จากปกติราคา 20 ดอลลาร์ต่อเดือน","link":"https://www.blognone.com/node/146642","date":1748351839000,"content":"<span>UAE จะให้ประชาชนทุกคนในประเทศได้ใช้ ChatGPT Plus ฟรี จากปกติราคา 20 ดอลลาร์ต่อเดือน</span>\n\n  <div>\n    <div>Body</div>\n              <div><p>สหรัฐอาหรับเอมิเรตส์หรือ UAE เตรียมเปิดให้ประชาชนทุกคนในประเทศ สามารถใช้งาน ChatGPT Plus แบบเสียเงินได้ทุกคนฟรี จากปกติต้องจ่ายเงิน 20 ดอลลาร์ต่อเดือน</p>\n<p>หากติดตามข่าวของ OpenAI และโครงการสร้างศูนย์ข้อมูล Stargate มาก่อนหน้านี้ อาจไม่ใช่เรื่องน่าแปลกใจนักที่เกิดสิ่งนี้ เพราะกองทุน G42 ของ UAE เป็นหนึ่งในผู้ลงทุนรายสำคัญของ<a href=\"https://www.blognone.com/node/144241\">โครงการ Stargate</a> ที่มี OpenAI เป็นหนึ่งในพันธมิตรหลัก และเมื่อสัปดาห์ที่แล้ว OpenAI ก็ประกาศจะ<a href=\"https://www.blognone.com/node/146582\">สร้างศูนย์ข้อมูล AI ขนาดใหญ่ที่ UAE</a> ด้วย</p>\n<p>ทั้งนี้ยังไม่มีข้อมูลว่าประชาชนใน UAE จะได้ใช้ ChatGPT Plus เมื่อใด แต่น่าจะเกี่ยวข้องกับการสร้างศูนย์ข้อมูลในประเทศด้วย ที่น่าสนใจคือเมื่อเกิดดีลแบบนี้ขึ้น OpenAI ที่บอกว่าต้องการสร้างศูนย์ข้อมูลในความร่วมมือรูปแบบเดียวกันให้ได้ 10 ประเทศ ก็อาจทำให้เกิดการเจรจาระดับชาติเพิ่มเติมได้ในอนาคตอันใกล้</p>\n<p>ที่มา: <a href=\"https://economictimes.indiatimes.com/magazines/panache/free-chatgpt-plus-for-everyone-in-dubai-it-is-happening-soon/articleshow/121431622.cms\">The Economic Times</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 27/05/2025 - 20:17</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c5617cd98aa3bd729af178b568d4eef046e1fccd52d3e9a2707ba40400cc5d1","category":"Thai"}