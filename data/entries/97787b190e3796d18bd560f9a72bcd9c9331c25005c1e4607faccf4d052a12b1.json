{"title":"ก.ล.ต. สหรัฐฯ สั่งปรับธนาคารและบริษัทหลักทรัพย์หมื่นล้านบาท ฐานใช้แชตส่วนตัวคุยงาน","link":"https://www.blognone.com/node/135193","date":1691551289000,"content":"<div><div><div><p>ก.ล.ต. สหรัฐฯ (SEC) สั่งปรับธนาคารและบริษัทหลักทรัพย์หลายแห่งในข้อหาเดียวกัน คือ ไม่เก็บบันทึกการสื่อสารตามที่กฎหมายกำหนด โดยพนักงานของบริษัทเหล่านี้ ใช้แชตส่วนตัวจากบริการ เช่น iMessage, WhatsApp, และ Signal คุยงาน</p>\n<p>กฎหมายการซื้อขายหลักทรัพย์สหรัฐฯ บังคับให้บริษัทหลักทรัพย์ต้องเก็บรักษาข้อมูลการสื่อสารตามระยะเวลาที่กำหนด</p>\n<p>ในบริษัทกลุ่มที่ถูกปรับนี้ กลุ่ม Well Fargo ถูกปรับหนักที่สุด 125 ล้านดอลลาร์ บริษัทอื่นๆ ถูกปรับ 9-35 ล้านดอลลาร์ต่อบริษัท รวม 289 ล้านดอลลาร์หรือกว่าหมื่นล้านบาท และต้องปรับปรุงกระบวนการทำงานไม่ให้ผิดพลาดเช่นนี้อีก</p>\n<p>ที่มา - <a href=\"https://www.sec.gov/news/press-release/2023-149\">SEC</a></p>\n<p>￼<img alt=\"No Description\" src=\"https://www.blognone.com/sites/default/files/externals/8f1438e5a9512cbaa6c43682127e7483.jpg\" /></p>\n<p>ภาพหน้าจอซื้อขายหุ้นโดย <a href=\"https://pixabay.com/photos/chart-trading-courses-forex-1905225/\">PIX1861</a></p>\n</div></div></div><div><div>Topics: </div><div><div><a href=\"/topics/sec\">SEC</a></div><div><a href=\"/topics/chat\">Chat</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97787b190e3796d18bd560f9a72bcd9c9331c25005c1e4607faccf4d052a12b1","category":"Thai"}