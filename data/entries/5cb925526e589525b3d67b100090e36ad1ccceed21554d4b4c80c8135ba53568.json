{"title":"[ลือ] MacBook Air รุ่นใหม่เปิดตัวคืนนี้ - ต่อด้วย Mac Studio ชิป M4 Max ภายในสัปดาห์นี้","link":"https://www.blognone.com/node/145079","date":1741155720000,"content":"<div><div><div><p>สัปดาห์<a href=\"https://www.blognone.com/node/145049\">สินค้าใหม่ตระกูล Air</a> จากแอปเปิล เริ่มต้นเมื่อคืนนี้ด้วย <a href=\"https://www.blognone.com/node/145076\">iPad Air ชิป M3</a> และ <a href=\"https://www.blognone.com/node/145077\">iPad 11th Gen ชิป A16</a> ซึ่งคงไม่หมดแค่นี้แน่ เพราะอีกสินค้าที่อยู่ในข่าวลือมาตลอดคือ MacBook Air</p>\n<p>Mark Gurman แห่ง Bloomberg คนเดิม <a href=\"https://x.com/markgurman/status/1896952051386769851\">โพสต์ข้อความ</a>บอกว่า MacBook Air รุ่นใหม่ชิป M4 น่าจะเปิดตัวในคืนนี้ เพื่อให้เป็นการเปิดตัวสินค้าใหม่ต่อเนื่องนั่นเอง</p>\n<p>เรื่องนี้คงไม่เกินคาดอยู่แล้วแต่ Gurman <a href=\"https://x.com/markgurman/status/1896972159731556579\">มีข้อมูลใหม่</a>เพิ่มเติมว่าแอปเปิลจะเปิดตัว Mac Studio รุ่นใหม่ภายในสัปดาห์นี้ด้วย อย่างไรก็ตาม Mac Studio ที่เตรียมเปิดตัวนี้จะมาพร้อมชิป M4 Max และ M3 Ultra เท่านั้น ไม่ได้ถึง M4 Ultra แบบ<a href=\"https://www.blognone.com/node/134169\">รุ่นปัจจุบัน</a>ที่เป็น M2 Ultra คู่กับ M2 Max</p>\n<p>Gurman <a href=\"https://x.com/markgurman/status/1896972586069942738\">ให้เหตุผล</a>ว่าที่แอปเปิลต้องกันไม่ให้ Mac Studio ได้ชิปบนสุด M4 Ultra เพื่อเก็บไว้ให้กับ Mac Pro ทำให้สินค้าสองตัวนี้<a href=\"https://www.blognone.com/node/134588\">มีความแตกต่างกัน</a>มากขึ้น เพราะปัจจุบันทั้งสองฮาร์ดแวร์นี้มีรุ่นบนสุดเป็น M2 Ultra เหมือนกัน</p>\n<p>รอดูกันต่อไปตลอดสัปดาห์นี้</p>\n<p>ที่มา: MacRumors <a href=\"https://www.macrumors.com/2025/03/04/new-macbook-air-tomorrow-says-gurman/\">[1]</a>, <a href=\"https://www.macrumors.com/2025/03/04/mac-studio-coming-this-week/\">[2]</a></p>\n<p><img src=\"https://www.blognone.com/sites/default/files/externals/18a43731da5e734b6e2957cf0271da21.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macbook-air\">Macbook Air</a></div><div><a href=\"/topics/rumors\">Rumors</a></div><div><a href=\"/topics/mac-studio\">Mac Studio</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cb925526e589525b3d67b100090e36ad1ccceed21554d4b4c80c8135ba53568","category":"Thai"}