{"title":"Lenovo ซื้อกิจการ Infinidat บริษัทสตอเรจสำหรับลูกค้าองค์กรจากอิสราเอล","link":"https://www.blognone.com/node/144162","date":1737083443000,"content":"<div><div><div><p>Lenovo ประกาศบรรลุข้อตกลงเพื่อซื้อกิจการ Infinidat บริษัทพัฒนาเทคโนโลยีสตอเรจประสิทธิภาพสูงจากอิสราเอลสำหรับลูกค้าองค์กร ดีลนี้ไม่มีการเปิดเผยมูลค่าโดย Infinidat ได้รับเงินจากนักลงทุนรวม 370 ล้านดอลลาร์ ตัวเลขที่เปิดเผยครั้งสุดท้ายในปี 2017 บริษัทมีมูลค่ากิจการ 1,600 ล้านดอลลาร์</p>\n<p>Infinidat ก่อตั้งในปี 2011 โดย Moshe Yanai อดีตพนักงาน EMC ที่เคยร่วมพัฒนาสตอเรจตระกูล Symmetrix จุดเด่นของ Infinidat คือพัฒนาเทคโนโลยีสตอเรจที่เน้นเวิร์กโหลดประสิทธิภาพสูง โดยเฉพาะกับงานประมวลผล AI</p>\n<p>Lenovo บอกว่าดีลนี้นอกจากทำให้บริษัทเข้าถึงเทคโนโลยีสตอเรจองค์กร ยังเพิ่มพอร์ตโฟลิโอสินค้าตระกูล Data Center และ Infrastructure ให้ครบถ้วนมากขึ้น</p>\n<p>ที่มา: <a href=\"https://news.lenovo.com/pressroom/press-releases/lenovo-to-acquire-infinidat-further-expanding-enterprise-storage-portfolio/\">Lenovo</a> และ <a href=\"https://www.crn.com/news/storage/2025/lenovo-to-acquire-infinidat-in-huge-ai-storage-play\">CRN</a></p>\n<p><img alt=\"No Description\" src=\"https://www.blognone.com/sites/default/files/externals/d4f1760467cfa820ae9e0c4c4a606ccc.jpg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/storage\">Storage</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9275a26a345865ad118861bba4efc9bc82129faf3fbcac706c94cf4f0649f6c","category":"Thai"}