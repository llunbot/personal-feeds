{"title":"Blue Origin ประสบความสำเร็จในการส่งจรวด New Glenn ขึ้นสู่อวกาศเป็นครั้งแรก","link":"https://www.blognone.com/node/144147","date":1737027052000,"content":"<div><div><div><p>Blue Origin บริษัทด้านอวกาศของ Jeff Bezos ผู้ก่อตั้ง Amazon ประสบความสำเร็จในการส่งจรวด New Glenn ซึ่งตั้งชื่อจากนักบินอวกาศคนแรกของสหรัฐ John Glenn ขึ้นสู่อวกาศเป็นครั้งแรก จากสถานีอวกาศแหลมคะแนเวอรัลเมื่อเวลา 2:02น. วันนี้ตามเวลาท้องถิ่นในรัฐฟลอริดา หรือ 14:20น. ตามเวลาในไทย หลังจากจรวดเลื่อนกำหนดจากวันที่ 13 มกราคมที่ผ่านมา</p>\n<p>อย่างไรก็ตามจรวดส่วนแรกที่เป็นบูสเตอร์ ไม่สามารถเดินทางกลับลงมาลงจอดที่ฐานในมหาสมุทรแอตแลนติกได้ตามแผน เพื่อให้สามารถนำกลับมาใช้งานซ้ำได้ โดย Blue Origin ยืนยันปัญหานี้หลังจรวดปล่อยออกไปได้ 20 นาที ว่าเกิดปัญหาที่ส่วนเครื่องยนต์</p>\n<p>จรวด New Glenn เป็นส่วนหนึ่งในโครงการ Project Kuiper ของ Amazon ที่ต้องการส่งดาวเทียมดาวเทียมวงโคจรต่ำจำนวนมากขึ้นสู่อวกาศ โดยก่อนหน้านี้ Amazon <a href=\"https://www.blognone.com/node/137045\">ใช้บริการ SpaceX</a> ในการส่งดาวเทียมทดสอบ</p>\n<p>Elon Musk ซีอีโอ SpaceX <a href=\"https://x.com/elonmusk/status/1879793206973591769\">โพสต์ข้อความใน X</a> ร่วมแสดงความยินดีกับความสำเร็จนี้ด้วย</p>\n<p>ที่มา: <a href=\"https://www.bbc.com/news/articles/cx24eg7z7zgo\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/478483c272be9e915bdbcae0cc5dda74.jpg\" /></p>\n<blockquote><p><a href=\"https://t.co/Y2jjkkZsQv\">pic.twitter.com/Y2jjkkZsQv</a></p>\n<p>— Jeff Bezos (@JeffBezos) <a href=\"https://twitter.com/JeffBezos/status/1879799319693603137?ref_src=twsrc%5Etfw\">January 16, 2025</a></p></blockquote>\n</div></div></div><div><div>Topics: </div><div><div><a href=\"/topics/blue-origin\">Blue Origin</a></div><div><a href=\"/topics/space\">Space</a></div><div><a href=\"/topics/jeff-bezos\">Jeff Bezos</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c9a7bb0cbd791bfe3dec95b1c654020e04a022710095136111fb2838c44a305","category":"Thai"}