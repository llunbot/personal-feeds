{"title":"ญี่ปุ่นเอาด้วย ผ่านกฎหมายบีบแอปเปิล, กูเกิล เปิดเสรี App Store และ Play Store","link":"https://www.blognone.com/node/140358","date":1718266336000,"content":"<div><div><div><p>หลังญี่ปุ่น<a href=\"https://www.blognone.com/node/134404\">ร่างกฎหมาย</a>ควบคุมแอปเปิลและกูเกิลเมื่อปีที่แล้ว ตอนนี้รัฐสภาญี่ปุ่นก็ได้ผ่านกฎหมายลักษณะเดียวกับ Digital Markets Act (DMA) ของฝั่งยุโรปเรียบร้อยแล้วเมื่อวันพุธที่ผ่านมา</p>\n<p>โดยกฎหมายฉบับนี้ ห้ามบริษัทขนาดใหญ่อย่างแอปเปิลและกูเกิลใช้สโตร์, แพลตฟอร์มหรือระบบปฏิบัติการของตัวเองแทรกแซงหรือกีดกันการขายแอปพลิเคชันใด ๆ ที่ไม่ได้สร้างจากบริษัทของตัวเอง รวมถึงห้ามให้ลำดับความสำคัญกับสินค้าและบริการของตัวเองก่อนบริษัทอื่น ๆ บนหน้าการค้นหา</p>\n<p>จุดประสงค์ในการออกกฎหมายฉบับนี้ก็เป็นเพราะญี่ปุ่นต้องการที่จะป้องกันไม่ให้บริษัทใหญ่ผูกขาดและมีอำนาจเหนือตลาด รวมถึงเพิ่มการแข่งขันในตลาดธุรกิจแพลตฟอร์ทดิจิทัล</p>\n<p>และถ้าบริษัทใดมีพฤติกรรมที่ขัดกับกฎหมายใหม่ จะเสียค่าปรับ 20% ของรายได้ที่เกิดบนแพลตฟอร์ม หากยังมีครั้งต่อ ๆ ไปค่าปรับอาจเพิ่มขึ้นถึง 30% ของรายได้ โดยคาดว่ากฎหมายจะมีผลบังคับใช้ภายในปี 2025 นี้</p>\n<p>ที่มา: <a href=\"https://english.kyodonews.net/news/2024/06/bc2d7f45d456-japan-enacts-law-to-curb-apple-googles-app-dominance.html\">KyodoNews</a><br />\n<img alt=\"No Description\" src=\"https://www.blognone.com/sites/default/files/externals/c28793aa9cc4e3e2f2aebc7fa8af8758.png\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/law\">Law</a></div><div><a href=\"/topics/apple\">Apple</a></div><div><a href=\"/topics/google\">Google</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90d12a6e7b78bcfb774d8ff976c4dfb640ccaba8a6a937f221690ca18cd4524f","category":"Thai"}