{"title":"รีวิวของแรง OMEN MAX 16 โน้ตบุ๊กเกมมิ่งสุดโหดจาก HP ที่สายเกมต้องทึ่ง","link":"https://www.blognone.com/node/146709","date":1748610118000,"content":"<span>รีวิวของแรง OMEN MAX 16 โน้ตบุ๊กเกมมิ่งสุดโหดจาก HP ที่สายเกมต้องทึ่ง</span>\n\n  <div>\n    <div>Body</div>\n              <div><p>ในยุคที่การเล่นเกม และการสร้างคอนเทนต์ที่ต้องการพลังประมวลผลแรงขึ้นแบบรอบด้าน ทาง HP ก็ไม่น้อยหน้าเปิดตัวโน้ตบุ๊กรุ่นเรือธงใหม่ประจำปี 2025 อย่าง OMEN MAX 16 ที่มาพร้อมโปรเซสเซอร์ตัวดุอย่าง Intel® Core™ Ultra 9 Processor 275HX พร้อมระบบระบายความร้อนที่อัปเกรดไปอีกขั้น ผสานกับการ์ดจอประสิทธิภาพระดับสูงปรับสุดได้ทุกเกมอย่าง RTX5080 เวอร์ชัน Laptop เกริ่นกันมาขนาดนี้ใช่ครับ ในบทความ Blognone Review คราวนี้เราจะมาพิสูจน์กันว่าเจ้า OMEN MAX 16 มันแรงสูงใจได้ขนาดไหนนั่นเอง</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image1.png\" alt=\"\" />\n</p>\n<h5>ดีไซน์เรียบหรู แข็งแกร่ง พร้อมพกพาไปได้ทุกที่</h5>\n<p>มาเริ่มกันที่ภายนอกของตัวเครื่อง OMEN MAX 16 กันก่อน ในรอบนนี้มาในดีไซน์ที่โฉบเฉี่ยวแบบมินิมอลแต่แฝงความแข็งแกร่งล้วน ๆ ไม่ว่าจะเป็นวัสดุพรีเมียมทนทานต่อการใช้งานระยะยาว, ช่องระบายอากาศที่มากถึง 5 จุด, พอร์ตการเชื่อมต่อที่มีมาให้อย่างครบคันมีจุดเสียบสายชาร์จที่ไม่เกะกะสดุดตา พร้อมหน้าจอแบบ IPS ขนาด 16 นิ้ว ความละเอียด 2560x1600 ที่มีรีเฟรชเรตสูงถึง 240Hz ให้ภาพที่คมชัดและลื่นไหล ตอบโจทย์ทั้งเกมเมอร์สาย Esports และครีเอเตอร์สายงานกราฟิกที่ต้องการความเที่ยงตรงของสี</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image12.png\" alt=\"\" /></p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image15.png\" alt=\"\" /></p>\n<h5>ประสิทธิภาพด้วย Intel® Core™ Ultra 9 Processor 275HX</h5>\n<p>หัวใจหลักของ OMEN MAX 16 คือโปรเซสเซอร์รุ่นใหม่ล่าสุดจาก Intel อย่าง Intel® Core™ Ultra 9 Processor 275HX โดยโปรเซสเซอร์รุ่นนี้เป็นหนึ่งในโปรเซสเซอร์กลุ่ม HX-SKU ที่ออกแบบมาเพื่อโน้ตบุ๊กประสิทธิภาพสูงโดยเฉพาะ ด้วย Intel Core Ultra ซีรีส์ 2 ที่มาพร้อมเจนเนอเรชั่นล่าสุดของสถาปัตยกรรม P-core, E-core, และ E-core ทำให้ใช้พลังงานต่ำ แถมยังผสานพลัง CPU, GPU และ NPU (Neural Processing Unit) ทำได้ดียิ่งขึ้น ส่งผลทำให้การจัดการงานแบบมัลติทาสก์, การเล่นเกมที่มีจำนวน NPC เยอะ ๆ , ตัดต่อวิดีโอระดับ 4K และการทำงาน 3D แบบโหด ๆ ใน Blender ได้อย่างลื่นไหล</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image7.png\" alt=\"\" /></p>\n<p>หรือแม้แต่กับงาน AI ก็สามารถใช้งานได้อย่างมีประสิทธิภาพเนื่องจากมี NPU ถึง 13 TOPS ช่วยจัดการเครื่องมือ Generative AI และฟีเจอร์ AI ต่าง ๆ ภายในโน้ตบุ๊ก สำหรับงาน AI ขนาดใหญ่ขึ้นที่ใช้ทรัพยากรมากขึ้นก็สามารถปรับขยายได้ถึง 36 TOPS โดยใช้การรวมพลังจาก CPU, GPU, และ NPU เข้าด้วยกัน</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image8.png\" alt=\"\" /></p>\n<h5>ปลดล็อกขุมพลังของ OMEN ด้วย Unleashed Mode และ OMEN AI</h5>\n<p>OMEN MAX 16 ฉบับปี 2025 นั้นฟีเจอร์ใหม่คือ Unleashed Mode ที่เปิดโอกาสให้ผู้ใช้งานสามารถโอเวอร์คล็อกทั้ง CPU และ GPU ได้เอง เพื่อรีดประสิทธิภาพให้ถึงขีดสุด แต่ถ้าไม่อยากปรับอะไรให้วุ่นวายก็ยังมีระบบ OMEN AI ที่วิเคราะห์ และปรับแต่งการตั้งค่าของเครื่องให้เหมาะกับสไตล์การเล่นเกมโดยอัตโนมัติ ช่วยเพิ่ม FPS ได้โดยที่เราไม่ต้องไปนั่งปรับเอง ส่งเสริมให้ประสบการณ์การใช้งานดียิ่งขึ้นแต่ลดความซับซ้อนลง</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image11.png\" alt=\"\" /></p>\n<h5>ทดสอบการเล่นเกม และการทำงานต่าง ๆ</h5>\n<p>ในการทดสอบบทความรีวิวครั้งนี้ เราเอาเจ้า OMEN Max 16 มารันเกมโหด ๆ เกมใหม่ ๆ ที่เพิ่งออกมาใน 1-3 ปีนี้โดยแบบปรับสุดทุกเกม พร้อมเปิด Ray Tracing บนความละเอียด 2560x1600</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image13.png\" alt=\"\" /></p>\n<p>Doom: The Dark Ages เกมนี้เพิ่งออกได้ไม่นานแต่ OMEN MAX 16 ก็เอาอยุ่ปรับสุดทุกอย่างได้เฟรมเรตเฉลี่ยที่ 100 fps ได้สบาย ๆ หรือหากต้องการใช้ประสิทธิภาพของหน้าจอให้เต็มที่ก็สามารถเปิด DLSS Frame Generation ได้ถึง 4x สบาย ๆ ทำให้ดันเฟรมเรตได้เกิน 240fps โดยที่ไม่รู้สึกถึง Input Lag แต่อย่างใด เนื่องจากเฟรมเรตดั่งเดิมทำได้ค่อนข้างดีอยู่แล้ว</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image10.png\" alt=\"\" /><br />\n<img src=\"https://www.blognone.com/sites/default/files/files-2025/2025-05/QT2025050016%20HP%20Omen/image4.png\" alt=\"\" /></p>\n<p>Assassin's Creed Shadow เกมมีกระแสแห่งยุคทีมงานได้เลือกปรับกราฟิกแบบสุดทุกอย่างแล้วไม่เปิด DLSS Frame Generation ก่อนพบว่าเล่นได้ประมาณ 50fps แต่หากเปิด Frame Generation แบบ 4x ก็พบว่าตัวเกมเล่นได้ที่ 120-144fps ได้สบาย ๆ โดยที่มีอาการ Input Lag เล็กน้อยตอนขึ้นขี่ม้า แต่ในฉากต่อสู้นั้นเล่นได้ลื่นไหลดีงามพระรามแปดมาก ๆ</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image2.png\" alt=\"\" /></p>\n<p>Alan Wake 2 หนึ่งในเกมกินสเปกโหดในยุคนี้ทีมงานเลือกปรับสุดทุกอย่างเปิด Path Tracing แบบ Ultra เฟรมเรตเฉลี่ยที่ได้แบบไม่เปิด Frame Genration นั้นอยู่ที่ 50-60 fps แต่หากเปิด DLSS Frame Generation แบบ 4x ตัวเกมสามารถเล่นได้ที่ 200fps นิด ๆ แต่มีอาการ Input Lag บ้างเล็กน้อยเวลาเปิดประตู หรือวาร์ปมาที่ Mind Place แต่ไม่ได้มีปัญหากับเกมเพลยือันดุเดือดแต่อย่างใด</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image14.png\" alt=\"\" /></p>\n<p>เกมสุดท้ายกับ Indiana Jones and the Great Circle เกมระดับ AAA ตัวตึงที่กินสเปกสุด ถ้าหากอยากสัมผัสกับแสงเงาสุดสมจริงจาก Full Ray Tracing (Full RT) เกมที่แม้แต่พีซีตั้งโต๊ะส่วนตัวของทีมงานที่รีวิวยังไม่กล้าเปิดสุด บอกเลยว่า OMEN MAX 16 ถือว่าเล่นเกมนี้ได้ประสบการณืที่ครบถ้วนจริง ๆ โดยทีมงานเลือกปิด Full RT ก่อนพบว่าสามารถเล่นได้ 100fps แบบสบาย แต่หากจะเปิด Full RT ให้เปิด DLSS Frame Generation แบบ 4x ช่วยก็จะเล่นได้ที่ 120-140fps โดยประมาณ ซึ่งจากการเล่นคราว ๆ ไม่พบปัญหา Input Lag แบบเกมก่อนหน้า และตัวเกมก็ไม่ได้ค้างเพราะตัวโน้ตบุ๊กมี vram ของจีพียูให้ซดถึง 16GB</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image5.png\" alt=\"\" /></p>\n<p>นอกจากการเล่นเกมแล้วทีมงานได้ทดสอบประสิทธิภาพกับโปรแกรม Blender ทั้งแบบ Benchmark และการเปิดโปรเจคทำงานจริง ๆ รวม ๆ พบว่า OMEN MAX 16 แสดงศักยภาพได้อย่างดีเยี่ยม ด้าน Benchmark สามารถประมวลผล Monster คะแนนถึง 217 Smp (Sample per minute) ส่วน Junkshop และ Classroom ได้ 138 Smp และ 103 Smp ตามลำดับ ซึ่งผล Benchmark ที่ได้คะแนนสูงแบบนี้แม้แต่ในพีซีแบบตั้งโต๊ะก็ยังหาได้ยาก</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image9.png\" alt=\"\" /></p>\n<h5>ระบบระบายความร้อน OMEN Tempest Cooling Pro เย็นจริงไม่ลวกมือ</h5>\n<p>หนึ่งในส่วนสำคัญของ OMEN MAX 16 ที่ขาดไปไม่ได้ และจุดเด่นของแบรนด์มาตลอดก็คือระบบระบายความร้อน OMEN Tempest Cooling Pro นั่นเอง ซึ่งทาง HP ได้พัฒนาจุดนี้อย่างต่อเนื่อง โดยในรอบนี้มีวัสดุทั้ง Vapor chamber และ Liquid metal coating ทั้งบน CPU และ GPU เพื่อช่วยกระจายความร้อนได้ดียิ่งขึ้นผนวกกับช่องระบายความร้อนที่มากถึง 5 จุด ทำให้แม้จะเล่นเกมนานต่อเนื่องก็ยังคงประสิทธิภาพไว้ได้เต็มที่ พร้อมฟีเจอร์ใหม่ OMEN Fan Cleaner ที่ช่วยกำจัดฝุ่นภายในเครื่องโดยอัตโนมัติ ลดขั้นตอนจุกจิกทำให้เราไม่ต้องเปิดเครื่องมาทำความสะอาดเอง</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image6.png\" alt=\"\" /></p>\n<p>จากกล่าวมาทั้งหมดนั้น OMEN MAX 16 ถือเป็นโน้ตบุ๊กตัวแรงอีกรุ่นที่ไม่ธรรมดาเลย แต่ความไม่ธรรมดาที่ว่านั้นมาพร้อมกับบริการหลังการขายที่ยอดเยี่ยมด้วยอย่าง ประกันแบบ On-site 3 ปีเต็ม และบริการเสริม Keep Clean Keep Cool 3 ปี ที่ช่วยดูแลทำความสะอาดภายในเครื่องให้อยู่ในสภาพสมบูรณ์อยู่เสมอ ปิดท้าย บริการป้องกันอุบัติเหตุ (Accidental Damage Protection) 1 ปี ทำให้ใช้งานได้อย่างหายห่วงไปยาว ๆ</p>\n<p><img src=\"https://www.blognone.com/sites/default/files/files-2025/2025-05/QT2025050016%20HP%20Omen/image3.png\" alt=\"\" /></p>\n<p>สุดท้ายนี้หากท่าน ๆ อ่านบทความรีวิวนี้แล้วสนใจ OMEN MAX 16 ตอนนี้สามารถซื้อได้แล้วที่ร้าน HP World ทั้ง 3 สาขา ได้แก่ เดอะมอลล์บางกะปิ, ศูนย์การค้าฟอร์จูน และวัน แบงค็อก รวมถึงร้านค้าอุปกรณ์อิเล็กทรอนิกส์ชั้นนำ และร้านค้าออนไลน์อย่างเป็นทางการของ HP</p>\n</div>\n          </div>\n<span><a href=\"https://www.blognone.com/user/sponsored\">sponsored</a></span>\n<span><time>Fri, 30/05/2025 - 20:01</time>\n</span>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b669d2ee80cefd5efbf35ba60fbf82f84890d0652d70bf989a6cdb8b84cc1094","category":"Thai"}