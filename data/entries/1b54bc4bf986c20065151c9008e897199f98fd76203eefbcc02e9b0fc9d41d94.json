{"title":"ถึงคิวนินเทนโดบ้าง ปลดพนักงานสัญญาจ้างทดสอบเกมในสหรัฐอเมริกา","link":"https://www.blognone.com/node/138960","date":1711677149000,"content":"<div><div><div><p>เราเห็นข่าว <a href=\"https://www.blognone.com/node/137870\">Xbox</a> และ <a href=\"https://www.blognone.com/node/138428\">PlayStation</a> ปลดพนักงานไปแล้ว คราวนี้คลื่นการปลดพนักงานในวงการเกม ลามมาถึงนินเทนโดด้วย</p>\n<p>Nintendo of America ปลดพนักงานสัญญาจ้าง (contractor) ในฝ่าย Product Testing ที่ทำงานทดสอบเกมและฮาร์ดแวร์ในรัฐวอชิงตัน สหรัฐอเมริกา โดยไม่ระบุจำนวนอย่างเป็นทางการ แต่ข้อมูลของพนักงานสัญญาจ้างที่ถูกปลดออก ระบุว่ามีราว 100 คน</p>\n<p>โฆษกของ Nintendo of America ยืนยันการปลดพนักงานครั้งนี้กับ Kotaku โดยบอกว่าเปลี่ยนพนักงานบางส่วนจากสัญญาจ้างเป็นพนักงานประจำเต็มตัว</p>\n<p>กลุ่มพนักงานสัญญาจ้างยังให้ข้อมูลกับ Kotaku ว่าเหตุผลที่นินเทนโดต้องปลดพนักงาน เป็นเพราะ \"ไม่มีงาน\" ด้านการทดสอบเกม first-party ให้ทำแล้ว บวกกับ<a href=\"https://www.blognone.com/node/138246\">ข่าวว่า Nintendo Switch 2 เลื่อนวันขายเป็นต้นปี 2025</a> ทำให้เกมต่างๆ ต้องเลื่อนตามไปด้วย</p>\n<p>ที่มา - <a href=\"https://kotaku.com/nintendo-switch-2-layoffs-testing-zelda-totk-1851369539\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/30fc11e53c41a697e517d02bc3135369.jpeg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/layoff\">Layoff</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b54bc4bf986c20065151c9008e897199f98fd76203eefbcc02e9b0fc9d41d94","category":"Thai"}