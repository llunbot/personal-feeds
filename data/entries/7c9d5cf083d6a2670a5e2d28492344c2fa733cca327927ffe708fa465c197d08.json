{"title":"JetBrains เปิดตัว Qodana เครื่องมือวิเคราะห์คุณภาพโค้ด ใช้กับ CI/CD ได้ทุกเจ้า","link":"https://www.blognone.com/node/134944","date":1689923429000,"content":"<div><div><div><p>JetBrains เปิดตัว Qodana (อ่านว่า โคดานา) เครื่องมือวิเคราะห์คุณภาพโค้ดอย่างเป็นทางการ หลังเปิดทดสอบมาตั้งแต่ปี 2021</p>\n<p>Qodana เป็นเครื่องมือวิเคราะห์คุณภาพโค้ด (code quality platform) โดยจะดึงซอร์สโค้ดมาอ่าน วิเคราะห์หาบั๊ก หาปัญหาประสิทธิภาพ หาช่องโหว่ความปลอดภัย หาการใช้โค้ดจากภายนอก (เผื่อเจอปัญหาไลเซนส์) ทั้งหมดสามารถทำงานได้กับระบบ CI/CD ใดๆ ก็ได้ ไม่จำเป็นต้องใช้ของ JetBrains (จะเชื่อมกับ GitHub Actions, GitLab, CircleCI, Jenkins, Azure Pipelines ได้หมด) รองรับการวิเคราะห์โค้ดกว่า 60 ภาษาและเฟรมเวิร์คชื่อดังต่างๆ</p>\n<p>Qodana พัฒนาต่อมาจากระบบ Inspection ที่ใช้ใน IDE สารพัดตัวของ JetBrains วิธีการรันจะสร้าง snapshot ของโค้ดใน CI แล้วรันทดสอบภายในเซิร์ฟเวอร์ของเราเองเท่านั้น โค้ดจะไม่ถูกส่งกลับไปยังเซิร์ฟเวอร์ของ JetBrains แต่อย่างใด การที่มันสร้างโดย JetBrains ย่อมมีจุดขายเรื่องการงานร่วมกับ IDE ของบริษัทได้เป็นอย่างดี</p>\n<p>Qodana มีเวอร์ชัน community ให้ใช้งานฟรี แต่จำกัดแค่ 3 ภาษา/แพลตฟอร์มคือ JVM, Android, Python หากอยากใช้มากกว่านี้ต้องเป็นเวอร์ชันเสียเงิน ราคาเริ่มต้นที่ 5 ดอลลาร์/ผู้ใช้/เดือน <a href=\"https://www.jetbrains.com/qodana/buy/?billing=yearly\">ตารางราคา</a></p>\n<p><img alt=\"No Description\" src=\"https://www.blognone.com/sites/default/files/externals/d01895b88c111ed06cfe3d1412f64d69.png\" /></p>\n<p><img alt=\"No Description\" src=\"https://www.blognone.com/sites/default/files/externals/32029904945f287ccfda5339382efa79.png\" /></p>\n<p>ที่มา - <a href=\"https://blog.jetbrains.com/qodana/2023/07/qodana-is-out-of-preview-with-first-class-jetbrains-ide-integration/\">JetBrains</a></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/development\">Development</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c9d5cf083d6a2670a5e2d28492344c2fa733cca327927ffe708fa465c197d08","category":"Thai"}