{"title":"ฟีเจอร์หางาน X Hiring ของ X สามารถใช้งานได้บนเว็บไซต์แล้ว (ยังใช้งานในไทยไม่ได้)","link":"https://www.blognone.com/node/136796","date":1700205793000,"content":"<div><div><div><p>ฟีเจอร์ X Hiring ที่เคยเปิดตัว<a href=\"https://www.blognone.com/node/135455\">เมื่อเดือนสิงหาคม</a> ได้ออกจากสถานะเบต้า เปิดให้ใช้งานได้ทุกคนผ่านเว็บไซต์ของ X แล้ว (แต่ยังใช้ในไทยไม่ได้) ซึ่งมาเป็นรูปแบบเครื่องมือค้นหางานที่ดูคล้ายกับ LinkedIn โดยคาดว่าจะพร้อมใช้งาน iOS และ Android เร็ว ๆ นี้</p>\n<p>ฟีเจอร์ค้นหางานดูเหมือนจะมีตำแหน่งงานว่างในบริษัทเทคโนโลยีหลายแห่ง รวมถึงบริษัทที่บริหารโดย Elon Musk เองด้วย ขณะนี้มีการระบุตำแหน่งสำหรับ SpaceX, Tesla, Neuralink และกิจการใหม่ล่าสุดอย่าง x.ai ด้วย</p>\n<p>Elon Musk เคยสัญญาไว้ว่า X จะเป็นคู่แข่งที่เจ๋งของ LinkedIn แต่ดูเหมือนว่าฟีเจอร์ที่มีในตอนนี้ค่อนข้างเป็นฟีเจอร์พื้นฐานมาก ผู้ใช้สามารถเรียกดูรายชื่องาน และคำอธิบายได้ แต่จะถูกนำทางไปยังเว็บไซต์ของบุคคลที่สามเพื่อกรอกใบสมัคร แม้แต่ในตำแหน่งงานของ X เองก็ถูกนำทางไปยังเว็บไซต์ของบุคคลที่สาม ส่วนอื่น ๆ X กำลังทดสอบระบบ Job Cards เพื่อให้การโพสต์หางาน แต่ละรายการสามารถแชร์ได้ง่ายขึ้นทั่วทั้งแพลตฟอร์ม</p>\n<p><img alt=\"No Description\" src=\"https://www.blognone.com/sites/default/files/externals/605f3575686f374ceff7c5b4e23213ad.png\" /></p>\n<p>มีสัญญาณบ่งชี้ว่า X มีแผนทะเยอทะยานมากขึ้นสำหรับฟีเจอร์ที่มุ่งเน้นการหางานในนโยบาย Everthing App ซึ่ง X เพิ่งปรับปรุงนโยบายความเป็นส่วนตัว ที่แจ้งผู้ใช้งานว่าอาจรวบรวมข้อมูลที่เกี่ยวข้องกับประวัติการจ้างงานของผู้ใช้งานสำหรับ การสมัครงาน และการแนะนำตำแหน่งงาน อาจเป็นการใบ้ถึงฟีเจอร์การสรรหาบุคลากรของ X หรือฟีเจอร์การหางานขั้นสูงอื่น ๆ ในอนาคต</p>\n<p>ที่มา - <a href=\"https://www.engadget.com/xs-job-search-tool-is-now-live-on-the-web-010200007.html\">Engadget</a></p>\n</div></div></div><div><div>Topics: </div><div><div><a href=\"/topics/x-company\">X.com</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ed1c5ae96a192f84f5a5356fa047282c357eb1679258019620c7bee18a1b50d","category":"Thai"}