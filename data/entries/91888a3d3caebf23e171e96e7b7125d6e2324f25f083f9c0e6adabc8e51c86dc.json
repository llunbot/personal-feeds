{"title":"คาด Microsoft ประกาศปิดดีลซื้อกิจการ Activision Blizzard ภายในสัปดาห์หน้า ถ้า CMA อนุมัติ","link":"https://www.blognone.com/node/136124","date":1696604976000,"content":"<div><div><div><p>มีรายงานว่าไมโครซอฟท์เตรียมประกาศ ว่าการเข้าซื้อกิจการ Activision Blizzard ได้เสร็จสมบูรณ์ ผ่านการตรวจสอบจากหน่วยงานกำกับดูแลทั้งหมด เร็วที่สุดภายในวันศุกร์หน้า 13 ตุลาคม 2023</p>\n<p>แหล่งข่าวบอกว่าตอนนี้เหลือเพียงหน่วยงานเดียวที่ยังไม่ได้อนุมัติคือ CMA ของสหราชอาณาจักร แต่ไมโครซอฟท์คาดว่า CMA จะแจ้งคำตัดสินได้ช่วงตั้งแต่วันนี้จนถึงสัปดาห์หน้า ซึ่ง CMA <a href=\"https://www.blognone.com/node/135882\">เคยให้ความเห็นล่าสุด</a>ว่าไม่มีประเด็นติดขัด โดยไมโครซอฟท์จะต้องขายสิทธิ์เกมให้ Ubisoft ภายในประเทศ ตามที่เสนอมา</p>\n<p>ไมโครซอฟท์ประกาศซื้อกิจการ Activision Blizzard มาตั้งแต่มกราคม 2022 ซึ่งหากดีลเสร็จสมบูรณ์ได้ในสัปดาห์หน้า เท่ากับว่ากว่าที่ไมโครซอฟท์จะผ่านขั้นตอนการอนุมัติทั้งหมดนั้น ใช้เวลาไปมากกว่า 20 เดือนเลยทีเดียว</p>\n<p>ที่มา: <a href=\"https://www.onmsft.com/news/microsoft-and-activision-could-become-one-as-soon-as-friday-the-13th/\">OnMSFT</a></p>\n<p><img src=\"https://www.blognone.com/sites/default/files/externals/ed5ce8f279c9466ca9842ee9b5d32ca1.jpg\" alt /></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div><div><a href=\"/topics/cma\">CMA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91888a3d3caebf23e171e96e7b7125d6e2324f25f083f9c0e6adabc8e51c86dc","category":"Thai"}