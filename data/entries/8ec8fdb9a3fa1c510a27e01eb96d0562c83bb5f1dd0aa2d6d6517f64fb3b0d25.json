{"title":"Ratchet and Clank: Rift Apart เวอร์ชันพีซีไม่ต้องใช้ SSD ก็ได้ แม้เป็นเกมจุดขาย PS5 ใช้ SSD","link":"https://www.blognone.com/node/134854","date":1689477748000,"content":"<div><div><div><p><a href=\"https://www.blognone.com/node/116909\">Ratchet and Clank: Rift Apart เป็นเกมเปิดตัว PS5</a> ที่โชว์แสนยานุภาพของเครื่องที่มีสตอเรจ SSD ความเร็วสูง ด้วยฟีเจอร์สลับฉากแบบรวดเร็วโดยไม่ต้องเสียเวลาโหลด ซึ่งเป็นการทำลายข้อจำกัดของคอนโซลยุคก่อนๆ</p>\n<p>หลังจากเวลาผ่านมา 3 ปี <a href=\"https://www.blognone.com/node/134078\">โซนี่ประกาศพอร์ตเกมนี้มาลงพีซี</a> มีกำหนดขายปลายเดือนนี้ 26 กรกฎาคม 2023</p>\n<p>อย่างไรก็ตาม ในสเปกขั้นต่ำของ Ratchet and Clank: Rift Apart กลับไม่จำเป็นต้องใช้ SSD ในการเล่น สามารถเล่นบนพีซีที่ใช้ฮาร์ดดิสก์แบบดั้งเดิมได้ด้วย แม้โซนี่ \"แนะนำ\" ให้เล่นบนเครื่องที่ใช้ SSD ก็ตาม</p>\n<p>ตรงนี้ทำให้เกิดคำถามตามมาว่า Ratchet and Clank: Rift Apart เวอร์ชัน PS5 จำเป็นต้องใช้ SSD จริงๆ หรือไม่ และการเล่นเวอร์ชันพีซีบนฮาร์ดดิสก์ จะส่งผลกระทบต่อประสบการณ์การเล่นเกมแค่ไหน เพราะจุดเด่นของเกมคือกระโดดข้ามฉากสลับไปมาตลอดเวลา</p>\n<p><img src=\"https://www.blognone.com/sites/default/files/externals/9d41904439f708d49588023c94b5a93b.jpg\" alt /></p>\n<p>สเปกขั้นต่ำของเกมเวอร์ชันพีซี ฮาร์ดดิสก์อยู่ตรงมุมซ้ายล่าง</p>\n<p><img alt=\"No Description\" src=\"https://www.blognone.com/sites/default/files/externals/ffb6547fd288237051a379df139196b2.png\" /></p>\n<p>ที่มา - <a href=\"https://www.eurogamer.net/ratchet-and-clank-rift-apart-doesnt-need-an-ssd-on-pc\">Eurogamer</a></p>\n</div></div></div><div><div>Topics: </div><div><div><a href=\"/topics/ratchet-clank\">Ratchet &amp; Clank</a></div><div><a href=\"/topics/games\">Games</a></div><div><a href=\"/topics/ssd\">SSD</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/insomniac\">Insomniac</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ec8fdb9a3fa1c510a27e01eb96d0562c83bb5f1dd0aa2d6d6517f64fb3b0d25","category":"Thai"}