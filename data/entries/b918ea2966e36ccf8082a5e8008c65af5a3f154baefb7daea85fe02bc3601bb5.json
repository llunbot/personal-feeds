{"title":"Wild Blue เกมยิงยานอวกาศ นักบินเป็นสัตว์ ของโปรแกรมเมอร์ผู้สร้าง Star Fox ภาคแรก","link":"https://www.blognone.com/node/145239","date":1741843114000,"content":"<div><div><div><p>เกมยานอวกาศ Star Fox ของนินเทนโดเปิดตัวครั้งแรกในปี 1993 บนเครื่อง Super Famicom และได้รับความนิยมอย่างมาก เกมนี้นินเทนโดเป็นเจ้าของไอเดีย ส่วนงานโปรแกรมมิ่งเป็นหน้าที่ของ <a href=\"https://en.wikipedia.org/wiki/Argonaut_Games\">Argonaut Games สตูดิโอเกมจากอังกฤษ</a> (ปิดตัวไปเมื่อปี 2004)</p>\n<p>เวลาผ่านมา 32 ปี Giles Goddard หนึ่งในทีมโปรแกรมเมอร์ของ Argonaut Games (ภายหลังเขาย้ายมาอยู่กับนินเทนโด) เปิดตัวเกมยิงยานอวกาศ Wild Blue ผู้สืบทอดทางจิตวิญญาณของ Star Fox</p>\n<p>เกมพัฒนาโดย Chuhai Labs สตูดิโอของ Goddard ในปัจจุบัน ตอนนี้ยังมีภาพทีเซอร์ออกมาสั้นๆ และ<a href=\"https://store.steampowered.com/app/1921490/Wild_Blue/\">หน้าเว็บบน Steam</a> ให้เห็นว่าเป็นเกมขับยานยิงกัน โดยใช้ตัวละครเป็นสัตว์ ตัวเอกชื่อว่า Bowie Stray และหน่วยรบ Blue Bombers เกมยังไม่ประกาศวันขาย</p>\n<p>เกม Star Fox ของนินเทนโดเอง ภาคสุดท้ายที่พัฒนาคือ <a href=\"https://www.blognone.com/node/74745\">Star Fox Zero บนเครื่อง Wii U ขายปี 2016 (พัฒนาโดย PlatinumGames)</a> และมี <a href=\"https://www.blognone.com/node/93503\">Star Fox 2 โครงการเกมตกค้างตั้งแต่ปี 1995 ที่นำมาให้คนทั่วไปเล่นกันครั้งแรกในปี 2017</a></p>\n<p>ที่มา - <a href=\"https://www.polygon.com/gaming/538400/star-fox-spiritual-successor-wild-blue\">Polygon</a></p>\n</div></div></div><div><div>Topics: </div><div><div><a href=\"/topics/star-fox\">Star Fox</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b918ea2966e36ccf8082a5e8008c65af5a3f154baefb7daea85fe02bc3601bb5","category":"Thai"}