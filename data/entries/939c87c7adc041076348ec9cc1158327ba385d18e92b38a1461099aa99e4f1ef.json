{"title":"พรรครีพับลิกันปล่อยโฆษณาโจมตีไบเดน สร้างด้วยภาพจาก AI หลังไบเดนประกาศลงสมัคร ปธน. อีกรอบในปีหน้า","link":"https://www.blognone.com/node/133567","date":1682487535000,"content":"<div><div><div><p>คณะกรรมการพรรครีพับลิกันหรือ RNC (Republican National Committee) ปล่อยวิดีโอโฆษณา Beat Biden เพื่อโจมตีประธานาธิบดีโจ ไบเดนที่ประกอบด้วยรูปภาพที่สร้างจาก AI หลังจากที่เจ้าตัวประกาศว่าจะลงสมัครรับเลือกตั้งอีกครั้งหนึ่งในปี 2024</p>\n<p>โฆษณา Beat Biden ประกอบด้วยภาพและข้อความที่ตั้งคำถามถึงสถานการณ์ต่าง ๆ หากไบเดนได้เป็นประธานาธิบดีอีกรอบหนึ่งโดยให้ภาพสถานการณ์ที่เลวร้ายอย่างภาพไต้หวันที่ถูกระเบิดหลังจากจีนบุกรวมทั้งภาพกองทหารในสหรัฐอเมริกา</p>\n<p>ด้านบนวิดีโอมีข้อความ Disclaimer เขียนว่าเป็นโฆษณาที่สร้างจาก AI สำหรับสร้างภาพ มีแคปชันใต้วิดีโอใน YouTube ว่า ภาพที่สร้างจาก AI ที่สื่อถึงอนาคตที่อาจเป็นไปได้ของสหรัฐอเมริกาหากไบเดนชนะการเลือกตั้งอีกรอบในปี 2024</p>\n<p>ยังไม่แน่ชัดว่าวิดีโอดังกล่าวใช้ AI ใดในการทำขึ้นแต่ AI อย่าง Midjourney และ DALL-E ได้จำกัดการสร้างรูปภาพทางการเมืองอย่าง Midjourney ก็ได้จำกัดการสร้างภาพที่ใช้คำว่า “arrested” (จับกุม) อย่างไรก็ตาม รูปในวิดีโอส่วนใหญ่เป็นรูปทั่ว ๆ ไป จึงอาจจะสร้างขึ้นได้โดยไม่ได้ถูกปิดกั้นจากฟิลเตอร์ของ AI</p>\n<p>ผู้เชี่ยวชาญต่างเตือนว่า การสร้างข่าวปลอมทางการเมืองด้วย AI อาจทำให้เกิดการเผยแพร่ข้อมูลเท็จที่อาจแพร่กระจายเป็นวงกว้างในโลกออนไลน์ อย่างไรก็ตาม สั้นแบ่งระหว่างความเป็นข้อมูลเท็จและการเป็นแคมเปญเลือกตั้งทั่ว ๆ ไปก็ยังไม่ชัดเจน</p>\n<p>ที่มา - <a href=\"https://www.theverge.com/2023/4/25/23697328/biden-reelection-rnc-ai-generated-attack-ad-deepfake\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/d8d730da8975e45a61c6970d92664ff6.jpg\" /></p>\n</div></div></div><div><div>Topics: </div><div><div><a href=\"/topics/ai\">AI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/politics\">Politics</a></div><div><a href=\"/topics/usa\">USA</a></div></div></div>","author":"Augustine","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"939c87c7adc041076348ec9cc1158327ba385d18e92b38a1461099aa99e4f1ef","category":"Thai"}