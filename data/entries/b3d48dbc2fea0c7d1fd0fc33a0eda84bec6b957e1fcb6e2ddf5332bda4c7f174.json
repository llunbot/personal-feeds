{"title":"Apple ระบุ วาง iPhone ไว้กับมอเตอร์ไซค์เครื่องยนต์กำลังสูง อาจทำให้ระบบกล้องเสียหาย","link":"https://www.blognone.com/node/124707","date":1631407049000,"content":"<div><div><div><p>แอปเปิลเพิ่มข้อมูลใหม่ใน<a href=\"https://support.apple.com/th-th/HT212803\">หน้า Support</a> ระบุว่าระบบ OIS ที่กันภาพสั่น และระบบปิด AF ในกล้องของ iPhone อาจได้รับความเสียหาย ในกรณีที่อุปกรณ์ได้รับแรงสั่นสูงบนความถี่ระดับหนึ่ง ส่งผลต่อคุณภาพของการถ่ายภาพนิ่งและวิดีโอ จึงแนะนำให้ผู้ใช้งานหลีกเลี่ยงสถานการณ์ดังกล่าว</p>\n<p>กรณีที่แอปเปิลยกตัวอย่างคือมอเตอร์ไซค์ที่มีขนาดกำลังเครื่องยนต์สูง โดยตัวเครื่องจะมีแรงสั่นความถี่สูง ส่งมาถึงโครงของรถและแฮนด์ จึงไม่แนะนำให้วางโทรศัพท์ติดกับส่วนดังกล่าวเพราะจะได้รับแรงสั่นโดยตรง ส่วนรถที่มีแรงสั่นความถี่ต่ำกว่า เช่น สกูตเตอร์ แอปเปิลก็แนะนำให้หลีกเลี่ยงเพื่อลดความเสี่ยงเช่นกัน</p>\n<p>ทั้งนี้ฟีเจอร์ OIS มีใน iPhone 6 Plus เป็นต้นไป แต่ไม่มีในส่วนกล้อง Ultra Wide หรือ Telephoto ส่วนฟีเจอร์ AF ระบบปิด มีตั้งแต่ iPhone XS เป็นต้นไป ยกเว้น iPhone SE รุ่นที่สอง</p>\n<p>ที่มา: <a href=\"https://www.macrumors.com/2021/09/10/iphone-camera-vibration-damage-motorcyles/\">MacRumors</a></p>\n<p><img src=\"https://www.blognone.com/sites/default/files/externals/d5ae29f129752b362ed3bc14df3bd692.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/mobile-camera\">Mobile Camera</a></div><div><a href=\"/topics/iphone\">iPhone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3d48dbc2fea0c7d1fd0fc33a0eda84bec6b957e1fcb6e2ddf5332bda4c7f174","category":"Thai"}