{"title":"Unity ซื้อกิจการซอฟต์แวร์สร้างกราฟิกต้นไม้ SpeedTree","link":"https://www.blognone.com/node/123879","date":1627179467000,"content":"<div><div><div><p>Unity ประกาศซื้อกิจการบริษัท Interactive Data Visualization (IDV) ผู้สร้างซอฟต์แวร์สร้างภาพต้นไม้ชื่อดัง SpeedTree</p>\n<p>SpeedTree มีชื่อเสียงในวงการกราฟิก 3D มานาน จากความสามารถสร้างต้นไม้ ใบไม้ ป่า ที่ซับซ้อนและสมจริง ตัวมันถูกใช้ในวงการเกม ภาพยนตร์ (Avatar) สถาปัตยกรรม ซิมูเลชัน ฯลฯ อย่างกว้างขวาง</p>\n<p>Unity บอกว่าจะซัพพอร์ต SpeedTree ต่อไปดังเดิม และไม่จำกัดการใช้งาน SpeedTree กับเอนจิน Unity เพียงอย่างเดียว (ปัจจุบัน SpeedTree มีปลั๊กอินเชื่อมต่อกับ Unreal และ Amazon Lumberyard ด้วย) ส่วนในระยะยาว จะเชื่อมระบบเวิร์คโฟลว์ระหว่าง Unity กับ SpeedTree ให้แนบแน่นกว่าเดิม ซึ่งจะเริ่มเห็นผลในเอนจิน Unity 2021.2 รุ่นถัดไป</p>\n<p>ที่มา - <a href=\"https://blog.unity.com/news/speedtreer-creator-interactive-data-visualization-inc-idv-joins-unity\">Unity</a></p>\n<p><img src=\"https://www.blognone.com/sites/default/files/externals/a2826efc61bae6a8c2ec13932be073a0.jpg\" /></p>\n</div></div></div><div><div>Topics: </div><div><div><a href=\"/topics/unity3d\">Unity3D</a></div><div><a href=\"/topics/acquisition\">Acquisition</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dac2e5789e6775d5589457ed32f06c9cc6556ceff8f90272fea864c182a449f3","category":"Thai"}