{"title":"Netflix เพิ่มฟีเจอร์ Moments ให้แคปซีนที่ชื่นชอบ ประทับใจ มาวนดูซ้ำ หรือแชร์ลงโซเชียลได้แล้ว","link":"https://www.blognone.com/node/142817","date":1730166486000,"content":"<div><div><div><p>Netflix ประกาศเพิ่มเครื่องมือใหม่ในแอป ซึ่งน่าจะแก้ปัญหาอันยาวนานที่หลายคนพบเจอ เมื่อต้องการแชร์ฉากหรือบางช่วง ของซีรีส์-ภาพยนตร์ที่รับชม ซึ่งประทับใจหรือเป็นฉากสำคัญจนต้องบอกต่อ</p>\n<p><strong>Moments</strong> เป็นปุ่มใหม่ที่ปรากฏในหน้าจอขณะชมคอนเทนต์ โดยเมื่อกดเลือกขณะดูถึงฉากที่ประทับใจจนอยากบอกต่อ แอป Netflix จะบันทึกช่วงเวลาของฉากนั้นไว้ ซึ่งผู้ใช้งานสามารถกดดูซ้ำในช่วงฉากนั้นได้ผ่านแอป หรือสามารถกดเล่นดูทั้งเรื่องได้เริ่มจากฉากนั้น หรือแชร์ฉากนั้นไปยังโซเชียลมีเดียอื่น เช่น Instagram หรือ Facebook</p>\n<p>ฟีเจอร์ Moments เปิดให้ใช้งานทั่วโลกแล้ว เริ่มที่แอป iOS ก่อน และจะมาในแอป Android ในอีกไม่กี่สัปดาห์ข้างหน้า</p>\n<p><img alt=\"No Description\" src=\"https://www.blognone.com/sites/default/files/externals/bd4e2bd08cef98e4aac6446335221e28.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3d5d35ffc9b937de82fa51c6462862b7.gif\" /></p>\n<p>ที่มา: <a href=\"https://www.netflix.com/tudum/articles/netflix-moments\">Netflix</a></p>\n<p>Netflix ออกแคมเปญ It’s So Good เพื่อโปรโมตฟีเจอร์นี้ด้วย</p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80377b61b8914f2e3a88879489aa9f9252332ffacbe25facbcc7aa077670e863","category":"Thai"}