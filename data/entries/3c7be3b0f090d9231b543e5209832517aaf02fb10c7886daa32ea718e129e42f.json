{"title":"พบปัญหาอะแดปเตอร์กล้อง Lightning เป็น USB ใช้งานไม่ได้ หลังอัพเดต iOS 16.5","link":"https://www.blognone.com/node/133925","date":1684661525000,"content":"<div><div><div><p>มีรายงานจากผู้ใช้อุปกรณ์เสริมของ iPhone และ iPad พบว่าหลังอัพเดตระบบปฏิบัติการเป็นเวอร์ชันล่าสุด <a href=\"https://www.blognone.com/node/133901\">iOS 16.5 และ iPadOS 16.5</a> ที่เพิ่งออกมาไม่กี่วันก่อน จะไม่สามารถใช้อะแดปเตอร์กล้องพอร์ต Lightning เป็น USB (Lightning to USB 3 Camera Adapter) ได้ตามปกติ</p>\n<p>อะแดปเตอร์นี้ใช้สำหรับเชื่อมต่ออุปกรณ์แอปเปิลที่เป็นพอร์ต Lightning เป็นพอร์ต USB ทำให้เชื่อมต่อกับกล้องและสามารถถ่ายโอนรูปภาพได้สะดวก <a href=\"https://www.apple.com/th/shop/product/MK0W2ZA/A/%E0%B8%AD%E0%B8%B0%E0%B9%81%E0%B8%94%E0%B8%9B%E0%B9%80%E0%B8%95%E0%B8%AD%E0%B8%A3%E0%B9%8C%E0%B8%81%E0%B8%A5%E0%B9%89%E0%B8%AD%E0%B8%87-lightning-%E0%B9%80%E0%B8%9B%E0%B9%87%E0%B8%99-usb\">ราคาขาย 1,590 บาท</a></p>\n<p>แอปเปิลยังไม่ได้ออกมาชี้แจงสาเหตุของปัญหาดังกล่าว แต่คาดว่าเป็นปัญหาที่ซอฟต์แวร์และน่าจะออกอัพเดตแก้ไขเร็ว ๆ นี้</p>\n<p>ที่มา: <a href=\"https://www.phonearena.com/news/updates-break-iphone-ipad-dongle_id147638\">Phone Arena</a></p>\n<p><img alt=\"No Description\" src=\"https://www.blognone.com/sites/default/files/externals/8e46f74718e5e8d67597127c5331e068.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-16\">iOS 16</a></div><div><a href=\"/topics/ipados-16\">iPadOS 16</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c7be3b0f090d9231b543e5209832517aaf02fb10c7886daa32ea718e129e42f","category":"Thai"}