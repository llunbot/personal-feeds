{"title":"Twitter ขึ้นคำเตือนลิงก์ไป Substack ว่าไม่ปลอดภัย หลังเปิดตัว Notes ฟีเจอร์ที่คล้าย Twitter","link":"https://www.blognone.com/node/133351","date":1680928984000,"content":"<div><div><div><p>เหตุการณ์นี้เริ่มต้นเมื่อกลางสัปดาห์ที่ผ่านมา เมื่อ <a href=\"https://www.blognone.com/topics/substack\">Substack แพลตฟอร์มสมัครสมาชิกอ่านข่าวแบบเสียเงิน</a> ที่ให้นักเขียนสามารถสร้างรายได้ผ่านแพลตฟอร์มจากงานเขียน ประกาศเปิดตัวฟีเจอร์ใหม่ Notes ที่นักเขียนสามารถโพสต์คอนเทนต์ขนาดสั้น และผู้อ่านสามารถโต้ตอบ โควท หรือกดไลค์ ได้จากหน้าฟีด เนื้อหาที่โพสต์ยังสามารถแทรกลิงก์และรูปภาพได้ด้วย ฟีเจอร์นี้จึงสามารถมองได้ว่าคล้ายกับ Twitter</p>\n<p>หลังประกาศฟีเจอร์นี้ Twitter ก็เริ่มตอบโต้ผ่านการบล็อกและจำกัดการเข้าถึง เช่น คอนเทนต์ใน Substack ไม่สามารถ embed ทวีตในเนื้อหาได้ ต่อมาจำกัดทวีตที่มีลิงก์ไปยังเว็บ Substack ไม่สามารถรีทวีต เมนชัน หรือไลก์ได้ ทำให้ผู้ก่อตั้ง Substack ออกมาเรียกร้องจากปัญหาดังกล่าว</p>\n<p>แนวทางดังกล่าวอาจมองว่าคล้ายข้อกำหนด <a href=\"https://www.blognone.com/node/131924\">ห้ามแชร์ลิงก์หรือชวนผู้ติดตามใน Twitter</a> ย้ายไปยังแพลตฟอร์มอื่นก่อนหน้านี้</p>\n<p>ล่าสุด Twitter ยกระดับการจำกัด Substack โดยทวีตที่มีลิงก์ที่ไปยังเว็บ Substack เมื่อกดเข้าไปดู Twitter จะแสดงข้อความเตือนว่าไม่ปลอดภัย (ถึงแม้จริง ๆ ปลอดภัย) ทำให้ผู้ก่อตั้ง Substack ออกมา<a href=\"https://on.substack.com/p/directrelationships\">เรียกร้อง</a>ให้ Twitter แก้ไขปัญหานี้อีกครั้ง</p>\n<p>ทั้งนี้ Twitter และซีอีโอ Elon Musk ยังไม่ได้ออกมาชี้แจงประเด็นดังกล่าว</p>\n<p><img alt=\"No Description\" src=\"https://www.blognone.com/sites/default/files/externals/783fba02009ed92eb56edf163f852d7c.png\" /></p>\n<p>ที่มา: The Verge <a href=\"https://www.theverge.com/2023/4/7/23674936/twitter-marking-substack-links-unsafe\">[1]</a>, <a href=\"https://www.theverge.com/2023/4/6/23673043/twitter-substack-embeds-bots-tools-api\">[2]</a></p>\n<p>ฟีเจอร์ Notes ของ Substack</p>\n<p><img alt=\"No Description\" src=\"https://www.blognone.com/sites/default/files/externals/e59cc7a0fa520a344486a56f86c37b7c.png\" /></p>\n<p>ตัวอย่างทวีตที่เกิดปัญหา ไม่สามารถโต้ตอบได้เมื่อมีลิงก์ไป Substack</p>\n<blockquote><p>I can't even reply to my own Tweet if it's got a Substack link in it <a href=\"https://t.co/LLaQuFksmM\">pic.twitter.com/LLaQuFksmM</a></p>\n<p>— Adam Bienkov (@AdamBienkov) <a href=\"https://twitter.com/AdamBienkov/status/1644269401712087041?ref_src=twsrc%5Etfw\">April 7, 2023</a></p></blockquote>\n<p>หากค้นหาคำว่า Substack ใน Twitter คีย์เวิร์ดจะถูกเปลี่ยนเป็น newsletter</p>\n<blockquote><p>Searching for the word “Substack” on Twitter now automatically redirects to the word “newsletter”This is on top of:• Restricting engagement on Tweets containing links to Substack articles.• Clicks on Substack links prompting a \"Warning this link may be unsafe\" message.</p>\n<p>— Justin B. Watson (@geeken) <a href=\"https://twitter.com/geeken/status/1644552396738113536?ref_src=twsrc%5Etfw\">April 8, 2023</a></p></blockquote>\n</div></div></div><div><div>Topics: </div><div><div><a href=\"/topics/substack\">Substack</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c34ddfd5bff6edab2d5ed50629a55fb2b1f7545d13ff216c588af6b3f234b81b","category":"Thai"}