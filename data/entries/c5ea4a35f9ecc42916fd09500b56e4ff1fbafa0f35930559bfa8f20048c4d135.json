{"title":"YouTube ลดเงื่อนไขเข้าร่วมโปรแกรมพาร์ทเนอร์ - 500 ซับก็สมัครได้ - ในไทยยังไม่มีผล","link":"https://www.blognone.com/node/134329","date":1686665494000,"content":"<div><div><div><p>YouTube ประกาศปรับลดเงื่อนไขสำหรับครีเอเตอร์ในการสมัครเข้าร่วมโปรแกรมพาร์ทเนอร์ (YouTube Partner Program - YPP) โดยจากเดิมช่องต้องมีผู้ติดตามหรือ Subscriber ถึง 1,000 คน และมีวิดีโอสาธาณะที่ถูกรับชมมากกว่า 4,000 ชั่วโมง ในช่วง 12 เดือน หรือ Shorts 10 ล้านวิวใน 90 วัน</p>\n<p>ส่วนเกณฑ์ใหม่จะปรับลดลง โดยมีเงื่อนไขคือ ผู้ติดตาม 500 คน, มีวิดีโอที่อัปโหลดสาธารณะ 3 วิดีโอ ภายใน 90 วัน ส่วนยอดวิวในข้อใดข้อหนึ่งระหว่าง วิดีโอปกติ ถูกชม 3,000 ชั่วโมงใน 12 เดือน หรือ Shorts 3 ล้านวิวใน 90 วัน</p>\n<p>อย่างไรก็ตามเงื่อนไขที่ลดลงนี้ จะทำให้สมัคร YPP เพื่อเข้าถึงการเปิดใช้งานโปรแกรมรับการสนับสนุนจากแฟนของช่อง เช่น ระบบสมาชิก, Super Chat, Super Sticker, Super Thanks เท่านั้น ส่วนโปรแกรมรับส่วนแบ่งโฆษณายังคงต้องผ่านเงื่อนไขเดิม ที่มีผู้ติดตาม 1,000 คน อย่างไรก็ตาม YouTube บอกว่า การเข้าถึงรายได้ช่องทางจากแฟน ๆ ที่เร็วขึ้น ก็สามารถส่งเสริมให้ช่องเติบโตถึงเกณฑ์ได้เร็วขึ้นเช่นกัน</p>\n<p>การเปลี่ยนแปลงเงื่อนไขเข้าร่วม YPP นี้ มีผลทันทีในอเมริกา, สหราชอาณาจักร, แคนาดา, ไต้หวัน และเกาหลีใต้ และจะทยอยเพิ่มเติมประเทศอื่นในอนาคต</p>\n<p>ที่มา: <a href=\"https://blog.youtube/news-and-events/more-ways-for-creators-to-earn-on-youtube/\">YouTube</a></p>\n<p><img alt=\"No Description\" src=\"https://www.blognone.com/sites/default/files/externals/6da38afae7d9beb9ff78c504fc9f7871.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5ea4a35f9ecc42916fd09500b56e4ff1fbafa0f35930559bfa8f20048c4d135","category":"Thai"}