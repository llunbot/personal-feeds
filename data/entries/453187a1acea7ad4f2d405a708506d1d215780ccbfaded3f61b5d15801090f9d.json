{"title":"Among Us ออกอัพเดต เพิ่มบทบาทตัวละครใหม่ มีระบบ XP, Achievements, ลิงก์บัญชีข้ามแพลตฟอร์มได้แล้ว","link":"https://www.blognone.com/node/125759","date":1636517170000,"content":"<div><div><div><p>Among Us ออกอัพเดตใหม่ Roles &amp; Cosmicubes เพิ่มบทบาทตัวละครใหม่ 4 บทบาท เพื่อให้เกมการเล่นหลากหลายมากขึ้น โดยอัตราการเกิดของโรลปรับแต่งได้ในการตั้งค่าห้อง และบทบาทที่เพิ่มมาใหม่มีดังนี้</p>\n<ul>\n<li>Shapeshifter เป็น Imposter ที่เพิ่มความสามารถ แปลงร่างเป็น Crewmate คนในก็ได้ในแผนที่ มีระยะคูลดาวน์เล็กน้อย เหมาะใช้ใส่ความคนอื่น</li>\n<li>Scientist นักวิทยาศาสตร์ที่สามารถใช้เครื่องเช็คชีพจร (Vitals) เช็คว่ามีเพื่อนคนไหนตายหรือไม่ แต่เครื่องนี้แบตหมดได้ การเติมแบตคือต้องไปทำภารกิจให้สำเร็จ 1 ครั้ง</li>\n<li>Engineer วิศวกร มุดท่อได้ แม้ไม่ได้เป็น Imposter (ระวังโดนเข้าใจผิด)</li>\n<li>Guardian Angel ผู้เล่นที่ตายสามารถกลายเป็นเทพพิทักษ์ กดเปิดโล่ห์ให้เพื่อน เพื่อป้องกันการโดน Imposter ฆ่าได้</li>\n</ul>\n<p><img src=\"https://www.blognone.com/sites/default/files/externals/63975021bda77a5330aaab18baca8df8.jpg\" /></p>\n<p>นอกจากนี้ยังเพิ่มระบบอื่นๆ ให้ครบครันมากขึ้น คือ</p>\n<ul>\n<li>ให้ค่า XP กับผู้เล่นหลังจากการเล่น ใช้อัพเลเวลเพื่อปลดล็อกของแต่งตัวใหม่</li>\n<li>เพิ่มสิ่งที่ได้หลังเล่นเกมคือ Beans และ Pods</li>\n<li>Beans เหมือนเป็นเงินในเกม ไว้ใช้ซื้อเครื่องแต่งตัว ส่วน Pods ไว้ใช้เปิด Cosmicubes ที่มีของอยู่ข้างใน โดยเป็นการเปิดและอัพเกรดเป็นสายแบบต่อเนื่อง คล้ายการอัพสกิล</li>\n<li>เพิ่ม Stars ค่าเงินที่ต้องแลกมาด้วยเงินจริง ใช้ซื้อของแต่งกายและของอื่นๆ ในเกมเช่นกัน</li>\n<li>เชื่อมบัญชีข้ามแพลตฟอร์ม โยกเงินและ XP หากันข้ามเครื่องได้แล้ว (ยกเว้น Nintendo Switch จะตามมาภายหลัง)</li>\n<li>มีป้ายชื่อและแถบสีใหม่ แสดงความเป็นเอกลักษณ์ของตัวละครให้ชัดเจนขึ้น</li>\n<li>มีระบบ Achievements แล้ว</li>\n</ul>\n<p>อัพเดตนี้เปิดให้เล่นเรียบร้อยแล้ว ทีมงานยอมรับกันตรงๆ ว่าระบบ Stars และของแต่งใหม่ๆ นี่ทำไปเพื่อหาเงินนั่นแหละ แต่ก็เป็นการหาเงินมาเพื่ออัพเกรดเซิร์ฟเวอร์ เพิ่มเนื้อหา และปรับปรุงตัวเกมให้ดีขึ้น ส่วนระบบอื่นๆ ก็ทำให้เกมทันสมัย และมีระบบที่ครบครันเหมือนเกมออนไลน์สมัยใหม่มากขึ้น ต้องดูกันต่อไปว่าจะดึงดูดผู้เล่นเก่าและใหม่ได้มากแค่ไหน</p>\n<p>ที่มา - <a href=\"https://www.youtube.com/watch?v=x5mshaalJVc\">YouTube: Among Us</a></p>\n</div></div></div><div><div>Topics: </div><div><div><a href=\"/topics/among-us\">Among Us</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"453187a1acea7ad4f2d405a708506d1d215780ccbfaded3f61b5d15801090f9d","category":"Thai"}