{"title":"เผยรายละเอียดใหม่ของเกม Metaphor: ReFantazio วางจำหน่ายวันที่ 11 ตุลาคมนี้","link":"https://www.blognone.com/node/139368","date":1713870952000,"content":"<div><div><div><p>Atlus และ Studio Zero ประกาศวางจำหน่ายเกม Metaphor: ReFantazio ในวันที่ 11 ตุลาคมปีนี้บน Xbox Series X/S, PlayStation 4, PlayStation 5 และ PC พร้อมเผยรายละเอียดใหม่ ๆ ของเกมที่มีทั้งโลกภายในเกม และระบบการเล่น</p>\n<p>Metaphor: ReFantazio กำกับโดย Katsura Hashino ที่มีผลงานกำกับเกมเด่น ๆ อย่าง Shin Megami Tensei III, Persona 3, Persona 4 และ Persona 5 ในด้านเพลงประกอบต่าง ๆ ภายในเกมยังคงได้ Shoji Meguro ที่เคยแต่งเพลงให้ซีรี่ส์ Persona มาแต่งเพลงให้ ส่วนงานศิลป์บรรยากาศพื้นหลังได้ Koda Kazuma ที่เคยมีผลงานจาก Nier Automata มาออกแบบให้ และพาหนะ Gauntlet Runner ที่เหล่าตัวเอกในเกมใช้เดินทางออกแบบโดย Ikuto Yamashita ผู้ออกแบบหุ่นยนต์ในอนิเมะเรื่อง Neon Genesis Evangelion</p>\n<p><img alt=\"No Description\" src=\"https://www.blognone.com/sites/default/files/externals/426ad25b63ce9accf85c2fdce06092e4.png\" /></p>\n<p>เนื้อเรื่องของ Metaphor: ReFantazio จะกล่าวถึงโลกที่พระราชาถูกลอบสังหารทำให้อาณาจักรเกิดความโกลาหล เวทมนตร์ประจำราชวงศ์ได้ถูกกระตุ้นขึ้นและกำหนดให้มีการเลือกตั้ง เวทมนตร์นี้เปิดโอกาสให้ทุกคน ไม่ว่าชนชั้นใดสามารถเป็นกษัตริย์องค์ต่อไปได้ ตัวเอกของเกมเข้าไปพัวพันกับเหตุการณ์นี้ และได้เดินทางไปทั่วทุกมุมโลก</p>\n<p><img alt=\"No Description\" src=\"https://www.blognone.com/sites/default/files/externals/52fcdf1e5d54d07172cb486d5aeced34.png\" /><img alt=\"No Description\" src=\"https://www.blognone.com/sites/default/files/externals/7bd0d9870151c3bbb946314481bfbea0.png\" /></p>\n<p>ระบบต่อสู้หลักของเกมยังคงเป็นแบบ Turnbase เช่นเดิมแต่เพิ่มลูกเล่นก่อนตัดฉากเข้าต่อสู้เข้ามาให้มีความเป็นเกมแอคชั่นมากขึ้น โดยผู้เล่นสามารถเข้าไปโจมตี และหลบหลีกศัตรูแบบเรียลไทม์ได้เลย ถ้าศัตรูอ่อนแอกว่าเราจะสามารถตีให้ตายโดยไม่ต้องตัดเข้าฉาก Turnbase ได้ แต่ถ้าศัตรูแข็งแกร่งพอ ๆ กับเราหรือแกร่งกว่าเกมจะให้เราตัดฉากเพื่อเข้าไปสู้แบบ Turnbase</p>\n<p><img alt=\"No Description\" src=\"https://www.blognone.com/sites/default/files/externals/e96965ce816d301f1984cdaf84e08ca7.png\" /></p>\n<p>แผนที่ในเกมแบ่งเป็น 3 ส่วนคือ แผนที่โลก, เมืองต่าง ๆ และ ดันเจี้ยน แต่ไม่ได้เป็น Open World แบบเต็มรูปแบบ เราสามารถดูตำแหน่งปัจจุบันของเราได้บนแผนที่โลก และวาร์ปไปยังสถานที่ที่เคยไปมาแล้วได้ทันที แต่หากไม่เคยไปตัวเกมจะให้เราเดินทางด้วย Gauntlet Runner ซึ่งจะมีบอกว่าการเดินทางแต่ละครั้งใช้เวลากี่วัน และเราสามารถเดินไปดูห้องต่าง ๆ ใน Gauntlet Runner หรือดูวิวที่ดาดฟ้าของพาหนะได้</p>\n<p><img alt=\"No Description\" src=\"https://www.blognone.com/sites/default/files/externals/da4496518a3e64728fc340fc52d3d088.png\" /></p>\n<p>Metaphor: ReFantazio เป็นเกมซีรี่ส์ใหม่ที่แยกออกมาจาก Shin Megami Tensei และถือเป็นเกมฉลองครบรอบ 35 ปีของ Atlus วางขายในราคา 69.99 ดอลลาร์ในแบบแผ่นปกติ และ 149.99 ดอลลาร์ในแบบ Collector’s Edition</p>\n<p>ที่มา - <a href=\"https://www.youtube.com/watch?v=AMO-eAwvvuY\">Altus</a> via <a href=\"https://www.gematsu.com/2024/04/metaphor-refantazio-launches-october-11\">Gematsu</a></p>\n</div></div></div><div><div>Topics: </div><div><div><a href=\"/topics/atlus\">Atlus</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3218dbcb7c80f559a7026103fb2ec32e39aebf8d2b14bbc4d72c5f08e0b9bc9e","category":"Thai"}