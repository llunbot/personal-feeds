{"title":"ซีอีโอ Masimo มั่นใจจะชนะคดีฟ้อง Apple ละเมิดสิทธิบัตรได้ แม้ตอนนี้หมดค่าใช้จ่ายไปแล้วกว่า 100 ล้านดอลลาร์","link":"https://www.blognone.com/node/137439","date":1704106757000,"content":"<div><div><div><p>Joe Kiani ซีอีโอ Masimo บริษัทผลิตอุปกรณ์ทางการแพทย์ ให้สัมภาษณ์กับ WSJ ประเด็นที่บริษัทฟ้องร้องแอปเปิลข้อหาละเมิดสิทธิบัตรเซ็นเซอร์วัดระดับออกซิเจนในเลือด จนทำให้คณะกรรมการการค้าของสหรัฐอเมริกา หรือ ITC ออก<a href=\"https://www.blognone.com/node/137394\">คำสั่งแบน</a>การนำเข้า Apple Watch มาขายในอเมริกาช่วงสั้น ๆ แต่ล่าสุดศาลรับคำอุทธรณ์ ทำให้แอปเปิล<a href=\"https://www.blognone.com/node/137413\">กลับมาขาย</a> Apple Watch ต่อได้</p>\n<p>Kiani บอกว่า Masimo เริ่มดำเนินการฟ้องร้องแอปเปิลมาตั้งแต่ปี 2020 ที่บริษัทเปิดตัว <a href=\"https://www.blognone.com/node/118443\">Apple Watch Series 6</a> ซึ่งมีฟีเจอร์ตัววัดระดับออกซิเจนในเลือด ถึงวันนี้บริษัทมีค่าใช้จ่ายในการฟ้องร้องกว่า 100 ล้านดอลลาร์ ซึ่งเป็นจำนวนเงินที่สูงสำหรับบริษัทที่ผลประกอบการมีกำไรปีที่ผ่านมา 144 ล้านดอลลาร์ เขาบอกว่าคนรอบตัวต่างเตือนที่จะสู้ทางคดีกับแอปเปิล เพราะบริษัทขนาดเล็กกว่ามาก มีคดีประเภทเดียวกันหลายกรณีที่สุดท้ายแอปเปิลก็ชนะบริษัทเล็ก แต่เขาเชื่อว่าเขาทำได้ และเปลี่ยนแอปเปิลได้</p>\n<p>Masimo มีประสบการณ์ชนะคดีฟ้องร้องละเมิดสิทธิบัตรตัววัดระดับออกซิเจนในเลือดมาหลายครั้ง ในปี 2006 Nellcor ยอมจ่ายค่าเสียหาย 800 ล้านดอลลาร์ ให้ Masimo จากการฟ้องร้องเกือบ 7 ปี ส่วนปี 2016 Royal Philips ก็จ่ายค่าเสียหายให้ Masimo 300 ล้านดอลลาร์ พร้อมทำข้อตกลงใช้งานสิทธิบัตรมูลค่ารวมกว่า 1 พันล้านดอลลาร์ ซึ่งคดีนี้ก็ใช้เวลาฟ้องร้องเกือบ 7 ปี เช่นกัน</p>\n<p>ทั้งหมดจึงทำให้ Kiani มั่นใจว่าการต่อสู้นี้บริษัทจะชนะแอปเปิลได้นั่นเอง</p>\n<p>ที่มา: <a href=\"https://www.wsj.com/tech/joe-kiani-entrepreneur-apple-warning-52eb09a9\">The Wall Street Journal</a></p>\n<p><img src=\"https://www.blognone.com/sites/default/files/externals/0ed3e292683ab4ba51fe7fea41f5e092.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch\">Apple Watch</a></div><div><a href=\"/topics/patent\">Patent</a></div><div><a href=\"/topics/lawsuits\">Lawsuits</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19262e7bc905e8359521a13d780683926fc2065dcc6c8ea71e4ccfbf42b9a131","category":"Thai"}