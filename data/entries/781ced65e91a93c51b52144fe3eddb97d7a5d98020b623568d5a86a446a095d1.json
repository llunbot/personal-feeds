{"title":"Call of Duty: Modern Warfare III ลง Game Pass แล้ว เล่นได้ทันทีทั้งคอนโซลและพีซี","link":"https://www.blognone.com/node/141073","date":1721873912000,"content":"<div><div><div><p>ตามที่เก็งกันมาก่อนหน้านี้หลายวัน ไมโครซอฟท์ประกาศนำเกม Call of Duty: Modern Warfare III ลงให้เล่นบน Xbox Game Pass มีผลแล้วทันที</p>\n<p>ก่อนหน้านี้ ไมโครซอฟท์ประกาศนำ <a href=\"https://www.blognone.com/node/140008\">Call of Duty: Black Ops 6 ลง Game Pass</a> แต่กว่าจะได้เล่นกันต้องรอเกมออก 25 ตุลาคม (<a href=\"https://www.blognone.com/node/140902\">มีช่วง Early Access ให้ชาว Game Pass เล่นก่อน 30 สิงหาคม</a>) ในขณะที่ Modern Warfare III ซึ่งออกวางขายตั้งแต่ปีที่แล้ว ถือเป็นเกมเก่าแล้ว เปิดให้เล่นเลยทันที ถือเป็นเกม Call of Duty เกมแรกที่เปิดให้เล่นบน Game Pass ด้วย</p>\n<p>ผู้เล่นจำเป็นต้องมีสมาชิกระดับ Game Pass for Console, PC Game Pass, Game Pass Ultimate (กลุ่ม Game Pass Core ที่เป็นแพ็กเกจต่ำสุด อดเล่น) สามารถเล่นเกมได้ทุกโหมด ทั้ง Campaign, Multiplayer, Zombies</p>\n<p>ที่มา - <a href=\"https://news.xbox.com/en-us/2024/07/23/modern-warfare-3-coming-to-game-pass-july-24/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/7f56c4b522a19686e5f313d5416d691b.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"781ced65e91a93c51b52144fe3eddb97d7a5d98020b623568d5a86a446a095d1","category":"Thai"}