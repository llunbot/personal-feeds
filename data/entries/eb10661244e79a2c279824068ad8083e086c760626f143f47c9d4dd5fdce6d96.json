{"title":"[ไม่ยืนยัน] OpenAI เริ่มเจรจากับหน่วยงานรัฐ เพื่อเตรียมปรับโครงสร้างบริษัทให้เป็น For-Profit เต็มรูปแบบ","link":"https://www.blognone.com/node/142940","date":1730766069000,"content":"<div><div><div><p>มีรายงานความคืบหน้าของการ<a href=\"https://www.blognone.com/node/142206\">เปลี่ยนโครงสร้าง</a>บริษัท OpenAI ให้เป็นรูปแบบแสวงหากำไรมากขึ้น (For-Profit) จากที่<a href=\"https://www.blognone.com/node/136815\">โครงสร้างปัจจุบัน</a> ให้อำนาจส่วนไม่แสวงหากำไร (Non-Profit) สูงกว่า ซึ่งส่วนหนึ่งเป็นผลมาจากการ<a href=\"https://www.blognone.com/node/142340\">เพิ่มทุนรอบล่าสุด</a>ด้วย</p>\n<p>โดย Bloomberg อ้างแหล่งข่าวสองรายที่เกี่ยวข้องบอกว่า OpenAI ได้เข้าหารือกับอัยการแห่งรัฐแคลิฟอร์เนียเกี่ยวกับขั้นตอนการแก้ไขโครงสร้างบริษัทแล้ว ข้อมูลเบื้องต้นนั้นบอกว่าส่วนธุรกิจ Non-Profit ยังคงมีอยู่ต่อไป แต่จะเป็นผู้ถือหุ้นรายเล็กในบริษัท For-Profit ที่จะขึ้นมาเป็นส่วนธุรกิจหลักแทน</p>\n<p>ก่อนหน้านี้มี<a href=\"https://www.blognone.com/node/142653\">รายงาน</a>ถึงความซับซ้อนในการเปลี่ยนโครงสร้างบริษัท โดยเฉพาะกับไมโครซอฟท์ที่เป็นผู้ถือหุ้นรายหลักในส่วนธุรกิจ For-Profit ดั้งเดิม ซึ่งต้องถูกแปลงมาเป็นหุ้นในบริษัทใหม่ที่เหมาะสมนั่นเอง</p>\n<p>ที่มา: <a href=\"https://www.reuters.com/technology/openai-talks-with-california-become-for-profit-company-bloomberg-news-reports-2024-11-04/\">Reuters</a></p>\n<p><img src=\"https://www.blognone.com/sites/default/files/externals/17cd0532ffe20b41cc985b71160806e7.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb10661244e79a2c279824068ad8083e086c760626f143f47c9d4dd5fdce6d96","category":"Thai"}