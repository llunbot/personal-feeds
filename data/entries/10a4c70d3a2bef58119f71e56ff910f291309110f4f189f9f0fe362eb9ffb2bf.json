{"title":"ซัมซุงใช้ Galaxy Z Flip เป็นกล้องบอดี้แคม ติดตัวเจ้าหน้าที่ตำรวจสหรัฐ พกสะดวก กล้องชัด","link":"https://www.blognone.com/node/141176","date":1722436251000,"content":"<div><div><div><p>ซัมซุงโชว์การใช้มือถือจอพับ Galaxy Z Flip เป็นกล้องบอดี้แคม ติดตัวเจ้าหน้าที่ตำรวจระหว่างการปฏิบัติหน้าที่ แทนกล้องบอดี้แคมแบบดั้งเดิม</p>\n<p>ซัมซุงร่วมกับเจ้าหน้าที่ตำรวจเมือง Kimberling City และ Indian Point ในรัฐมิสซูรี สหรัฐอเมริกา ซึ่งมีโครงการทดสอบอุปกรณ์ชนิดใหม่ๆ ช่วยสนับสนุนการทำงานของตำรวจอยู่แล้ว กรณีของซัมซุงส่งมือถือจอพับที่มีขนาดเล็ก น้ำหนักเบา คุณภาพของกล้องสูง ใช้เป็นกล้องติดบริเวณลำตัวของตำรวจได้ง่าย</p>\n<p>มือถือที่ใช้ทดสอบเป็น Galaxy Z Flip 3, 4, 5 รุ่นคัสตอมร่วมกับบริษัท Visual Labs ที่ทำธุรกิจบอดี้แคมอยู่แล้ว ปุ่มปรับระดับเสียงถูกตั้งค่าใหม่เป็นปุ่มบันทึกวิดีโอ เพื่อให้กดบันทึกได้รวดเร็วยามเกิดเหตุ และกล้องมือถือยังทำงานอัตโนมัติเมื่อเชื่อมต่อกับกล้องแดชแคมในรถตำรวจ หรือตรวจจับความเคลื่อนไหวได้ว่าตำรวจคนนั้นกำลังเคลื่อนที่อย่างรวดเร็วเพื่อตามจับผู้ต้องสงสัย ส่วนวิดีโอที่บันทึกผ่านกล้องจะถูกส่งขึ้นระบบคลาวด์ของตำรวจอัตโนมัติ ศูนย์บัญชาการสามารถดูคลิปที่เกิดเหตุได้แบบเรียลไทม์</p>\n<p>ประโยชน์อื่นของการใช้มือถือเป็นกล้องติดลำตัว คือการใช้ฟังก์ชันอื่นๆ ของโทรศัพท์ในการทำคดี เช่น ใช้แอพบันทึกเสียงตอนสอบปากคำพยาน ถ่ายภาพนิ่งสถานที่เกิดเหตุ ตามหาพิกัดของเจ้าหน้าที่จาก GPS</p>\n<p>ตอนนี้ซัมซุงขยายการใช้งาน Galaxy Z Flip ไปยังสถานีตำรวจใน 25 เมืองของสหรัฐอเมริกาแล้ว</p>\n<p><img alt=\"No Description\" src=\"https://www.blognone.com/sites/default/files/externals/c44d2378ea4f4a5708e82d93b440ca43.jpg\" /></p>\n<p>ที่มา - <a href=\"https://news.samsung.com/global/samsung-technology-is-helping-police-authorities-protect-the-publics-safety\">Samsung</a></p>\n</div></div></div><div><div>Topics: </div><div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div><div><a href=\"/topics/police\">Police</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10a4c70d3a2bef58119f71e56ff910f291309110f4f189f9f0fe362eb9ffb2bf","category":"Thai"}