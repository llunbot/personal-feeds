{"title":"Canon เปิดตัวแอปสมาร์ทโฟนสำหรับไลฟ์สตรีมมิ่ง ให้สวิตช์กล้องได้สูงสุด 3 อุปกรณ์","link":"https://www.blognone.com/node/144235","date":1737458378000,"content":"<div><div><div><p>Canon เปิดตัวแอปสมาร์ทโฟนสำหรับไลฟ์สตรีมมิ่ง ที่ทำให้ผู้ใช้งานสามารถไลฟ์โดยเชื่อมต่อกล้องแต่ละตัวแบบไร้สาย และสวิตช์ไปมาแต่ละกล้องได้ สูงสุด 3 กล้อง รองรับการไลฟ์ที่ต้องการมุมกล้องหลายตำแหน่งสลับไปมา (ดูตัวอย่างในคลิปท้ายข่าว)</p>\n<p>ที่น่าสนใจคือแอปชื่อ <a href=\"https://apps.apple.com/th/app/live-switcher-mobile/id6466403288\">Live Switcher Mobile</a> ของ Canon นี้ รองรับเฉพาะอุปกรณ์ iPhone และ iPad ในตอนนี้ ยังไม่มีแอป Android และไม่มีส่วนที่ทำให้เชื่อมต่อกับกล้อง Canon เองด้วย ซึ่งทั้งหมด Canon บอกว่าจะมีออกมาในภายหลัง</p>\n<p>แอปใช้งานได้ฟรีแบบมีข้อจำกัด ความละเอียดวิดีโอ 720p ติดลายน้ำ และมีโฆษณา หากต้องการฟีเจอร์ที่มากขึ้นเช่น 1080p, ไม่มีลายน้ำ ไม่มีโฆษณา ต้องจ่ายเงินเดือนละ 699 บาท แอปรองรับการไลฟ์ตรงไปยัง YouTube และ Twitch ส่วนแพลตฟอร์มต้องรองรับ RTMP เช่น Facebook, X, Instagram</p>\n<p>ข้อจำกัดและราคาของแอปอาจทำให้ดูน่าสนใจน้อยเมื่อเทียบกับโปรแกรมไลฟ์สตรีมมิ่งยอดนิยมอย่าง OBS Studio หรือ Streamlabs แต่การเชื่อมต่อไร้สาย และทำงานตรงกับอุปกรณ์ iPhone, iPad ก็อาจง่ายขึ้นสำหรับมือใหม่</p>\n<p>ที่มา: <a href=\"https://www.theverge.com/2025/1/20/24347729/canon-app-live-switcher-mobile-streaming-ios-ipados-iphone-ipad\">The Verge</a> และ <a href=\"https://global.canon/en/news/2025/20250120.html\">Canon</a></p>\n<p><img alt=\"No Description\" src=\"https://www.blognone.com/sites/default/files/externals/575ec0c8af02093f3ab2afe56301d229.jpeg\" /></p>\n</div></div></div><div><div>Topics: </div><div><div><a href=\"/topics/canon\">Canon</a></div><div><a href=\"/topics/live-streaming\">Live Streaming</a></div><div><a href=\"/topics/mobile-app\">Mobile App</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a089d3b2ecb25ace4c95b91addf012c6c359f963818f766f7c71073a6a2cc02","category":"Thai"}