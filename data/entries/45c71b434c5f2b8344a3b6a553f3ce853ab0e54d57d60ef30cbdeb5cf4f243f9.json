{"title":"Apple เริ่มพูดคุยกับบริษัทสื่อ เพื่อขอใช้คอนเทนต์ไปพัฒนา AI","link":"https://www.blognone.com/node/137373","date":1703302272000,"content":"<div><div><div><p>ข่าวนี้เป็นเรื่องของแอปเปิลกับ AI โดย The New York Times อ้างแหล่งข่าวที่เกี่ยวข้องเผยว่า แอปเปิลได้เปิดการเจรจากับสำนักงานและบริษัทสื่อรายใหญ่หลายแห่ง ในช่วงไม่กี่สัปดาห์ที่ผ่านมา เพื่อขอสิทธิเข้าถึงเนื้อหาข่าวต่างๆ สำหรับนำมาใช้พัฒนา AI</p>\n<p>แอปเปิลเสนอผลประโยชน์ที่อย่างน้อย 50 ล้านดอลลาร์ สำหรับสิทธิใช้งานข่าวเป็นระยะเวลาหลายปี โดยสำนักข่าวหรือบริษัทสื่อที่ระบุว่าแอปเปิลได้พูดคุยแล้วมี Condé Nast (Vogue, The New Yorker), NBC News, IAC (People), The Daily Beast และ Better Homes and Gardens อย่างไรก็ตามไม่มีข้อมูลว่าข้อเสนอได้ข้อสรุปออกมาอย่างไร</p>\n<p>ก่อนหน้านี้มีรายงานข่าวมาเป็นระยะถึงการพัฒนา AI ในสินค้าของแอปเปิล ทั้งการพัฒนาแชตบอทที่เรียกกันว่า <a href=\"https://www.blognone.com/node/134911\">Apple GPT</a> จนถึงข่าวการใช้เงินจำนวนมาก<a href=\"https://www.blognone.com/node/135604\">เพื่อพัฒนา AI ใช้งาน</a> โดยคาดว่า iOS 18 ที่ออกมาปีหน้า จะมี <a href=\"https://www.blognone.com/node/136331\">Generative AI เป็นจุดขาย</a></p>\n<p>ที่มา: <a href=\"https://www.nytimes.com/2023/12/22/technology/apple-ai-news-publishers.html\">The New York Times</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/media\">Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45c71b434c5f2b8344a3b6a553f3ce853ab0e54d57d60ef30cbdeb5cf4f243f9","category":"Thai"}