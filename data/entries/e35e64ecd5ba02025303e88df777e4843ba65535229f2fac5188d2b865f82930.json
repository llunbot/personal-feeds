{"title":"FTC ฟ้อง Amazon ในประเด็นผูกขาดธุรกิจมาร์เกตเพลส","link":"https://www.blognone.com/node/135964","date":1695855859000,"content":"<div><div><div><p>FTC และอัยการของ 17 รัฐในอเมริกายื่นฟ้อง Amazon โดยระบุว่าบริษัทมีพฤติกรรมผูกขาดของส่วนธุรกิจมาร์เกตเพลส และใช้กลยุทธ์หลายอย่างเพื่อรักษาการผูกขาดนี้ไว้ เช่น บีบผู้ขายไม่สามารถขายสินค้าราคาถูกกว่าในช่องทางอื่นหากตรวจพบ บังคับให้ผู้ขายใช้บริการต่าง ๆ ของ Amazon ทั้งโฆษณา ขนส่ง ที่คิดราคาสูง แต่หากไม่ใช้ก็จะถูกลดคะแนนลง เป็นต้น</p>\n<p>ก่อนหน้านี้มีรายงานว่า <a href=\"https://www.blognone.com/node/135011\">FTC เตรียมฟ้อง Amazon</a> ซึ่งมีความพยายามมาหลายปีแล้ว โดยมีเป้าหมายเพื่อให้ Amazon ปรับโครงสร้างธุรกิจที่จะลดการผูกขาดดังกล่าว</p>\n<p>ด้าน Amazon ออกแถลงการณ์ตอบโต้ว่าท่าทีดังกล่าวของ FTC ไม่นำไปสู่ผลประโยชน์ของผู้บริโภค เพราะจะทำให้ราคาสินค้าแพงขึ้น และบอกว่าหลายกลยุทธ์ที่ FTC อ้างนั้น เป็นเรื่องปกติของธุรกิจค้าปลีก เพราะไม่มีร้านค้าใดอยากนำเสนอสินค้าที่ราคาแพงอยู่แล้วถ้ามีตัวเลือกที่ถูกกว่า</p>\n<p>ส่วนประเด็นให้ใช้ขนส่งของตนนั้น Amazon ได้ลงทุนด้านลอจิสติกและช่วยให้ผู้ขายดำเนินงานได้มีประสิทธิภาพ ในการจัดการสินค้า ด้วยต้นทุนที่ถูกกว่า ช่วยให้ผู้ขายทำราคาสินค้าได้ดีขึ้นด้วย แต่ผู้ขายก็สามารถเลือกใช้ช่องทางอื่นได้ เช่นเดียวกับประเด็นธุรกิจโฆษณา ที่ผู้ขายจะเลือกโฆษณาช่องทางอื่นที่ไม่ใช่ของ Amazon ก็ทำได้เช่นกัน</p>\n<p>ที่มา: <a href=\"https://www.ftc.gov/news-events/news/press-releases/2023/09/ftc-sues-amazon-illegally-maintaining-monopoly-power\">FTC</a> และ <a href=\"https://www.aboutamazon.com/news/company-news/amazon-ftc-antitrust-lawsuit-full-response\">Amazon</a></p>\n<p><img src=\"https://www.blognone.com/sites/default/files/externals/45e982771e5542bc941b7aedbca5d337.jpg\" alt /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/ftc\">FTC</a></div><div><a href=\"/topics/lawsuits\">Lawsuits</a></div><div><a href=\"/topics/antitrust\">Antitrust</a></div><div><a href=\"/topics/amazon-prime\">Amazon Prime</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e35e64ecd5ba02025303e88df777e4843ba65535229f2fac5188d2b865f82930","category":"Thai"}