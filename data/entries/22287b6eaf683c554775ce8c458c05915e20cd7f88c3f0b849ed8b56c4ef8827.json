{"title":"[ลือ] Blizzard ตั้งทีมพัฒนาใหม่ขนาดเล็กลง ทำเกมระดับ AA โยกพนักงานฝั่ง King มาช่วย","link":"https://www.blognone.com/node/141239","date":1722744908000,"content":"<div><div><div><p>เว็บไซต์ Windows Central อ้างแหล่งข่าวและข้อมูลพนักงานบน LinkedIn ระบุว่าตอนนี้ Blizzard กำลังปรับโครงสร้างทีมพัฒนาเกมใหม่ โดยดึงเอาพนักงานจาก Activision และ King ในเครือเดียวกัน ย้ายข้ามมาฝั่ง Blizzard ตั้งเป็นทีมพัฒนาเกมใหม่ในสเกลที่เล็กลง</p>\n<p>แนวทางใหม่ของ Blizzard จะนำแฟรนไชส์เกมที่รู้จักกันดี เช่น Diablo, Overwatch, Warcraft, StarCraft มาต่อยอด แต่ทำเกมในระดับ \"AA\" ซึ่งแตกต่างจากเกมฟอร์มใหญ่ระดับ AAA แบบที่เราคุ้นเคยกัน ถึงแม้ไม่ได้ระบุมาชัดๆ แต่การนำพนักงานจาก King ที่เชี่ยวชาญเกมมือถือย้ายข้ามมา ก็เป็นไปได้ว่าเกมเหล่านี้อาจเน้นการเล่นบนมือถือเป็นหลัก</p>\n<p>แหล่งข่าวของ Windows Central บอกว่าแนวทางนี้เป็นการทดลองของไมโครซอฟท์ เพื่อดูว่าหากตั้งทีมพัฒนาที่มีขนาดเล็กลง ลดขนาดของเกมลง จะสามารถแก้ปัญหาของอุตสาหกรรมเกมในยุคนี้ที่ต้นทุนสูงขึ้นเรื่อยๆ ได้หรือไม่ โดยอาศัยแต้มต่อเรื่องแฟรนไชส์ของ Blizzard ที่เกมเมอร์คุ้นเคยอยู่แล้วเป็นฐาน</p>\n<p>ที่มา - <a href=\"https://www.windowscentral.com/gaming/xbox/microsoft-and-activision-have-formed-a-new-team-within-blizzard-to-work-on-smaller-aa-games-based-on-existing-ip\">Windows Central</a></p>\n<p><img src=\"https://www.blognone.com/sites/default/files/externals/ed5ce8f279c9466ca9842ee9b5d32ca1.jpg\" /></p>\n</div></div></div><div><div>Topics: </div><div><div><a href=\"/topics/blizzard\">Blizzard</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22287b6eaf683c554775ce8c458c05915e20cd7f88c3f0b849ed8b56c4ef8827","category":"Thai"}