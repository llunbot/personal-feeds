{"title":"ไมโครซอฟท์เสนอแนวคิด Reliable Web App (RWA) แพทเทิร์นสำหรับเว็บแอพ .NET บน Azure","link":"https://www.blognone.com/node/132979","date":1678629946000,"content":"<div><div><div><p>หลายคนอาจคุ้นเคยกับชื่อ Progressive Web App (PWA) แนวทางการพัฒนาเว็บแอพที่ใช้นอกเบราว์เซอร์ได้ ล่าสุดไมโครซอฟท์เสนอแนวคิดชื่อคล้ายๆ กันคือ <strong>Reliable Web App (RWA)</strong></p>\n<p>จุดแตกต่างคือ RWA ไม่ได้เป็นเทคโนโลยีใหม่ แต่เป็น \"แพทเทิร์น\" การเขียนเว็บแอพที่ไมโครซอฟท์แนะนำว่าดี (best practice ซึ่งไม่จำเป็นต้องทำตาม) สำหรับการใช้ .NET สร้างเว็บแอพไปรันบนคลาวด์ Azure ให้เสถียร (SLO 99.9%) ดูแลง่าย ปลอดภัย ต้นทุนค่าคลาวด์ต่ำ</p>\n<p>กลุ่มเป้าหมายของ RWA คือเว็บแอพเดิมที่เขียนด้วย ASP.NET อยู่แล้ว ต้องการแปลงมารันบนคลาวด์ ปรับสถาปัตยกรรมให้ทันสมัย ก็สามารถทำตามวิธีของไมโครซอฟท์ได้เลย ไม่ต้องเปลืองแรงคิดค้นเอง ไมโครซอฟท์ออกแบบสถาปัตยกรรมไว้ให้แล้ว มี<a href=\"https://learn.microsoft.com/en-us/azure/architecture/reference-architectures/reliable-web-app/dotnet/pattern-overview\">เอกสาร</a>, <a href=\"https://github.com/Azure/reliable-web-app-pattern-dotnet\">ซอร์สโค้ดตัวอย่าง</a>, <a href=\"https://www.youtube.com/playlist?list=PLI7iePan8aH54gIDJquV61dE3ENyaDi3Q\">วิดีโอสอนใช้งาน</a> ให้พร้อมสรรพ</p>\n<p><img alt=\"No Description\" src=\"https://www.blognone.com/sites/default/files/externals/38d943d4e1fca210d59630e92d01ce4d.png\" /></p>\n<p>สถาปัตยกรรม Azure ที่ไมโครซอฟท์ออกแบบเอาไว้ให้ จะเรียกใช้บริการต่างๆ ที่มีอยู่แล้วของ Azure เช่น Azure Web App, Blob Storage, SQL Database, Azure Cache for Redis, Azure App Configuration, Azure Key Vault, Azure Web Application Firewall, Azure Front Door, Azure AD เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/4241ec006cf65150fc99b34f05d0a90d.png\" /></p>\n<p><img alt=\"No Description\" src=\"https://www.blognone.com/sites/default/files/externals/f43b15f5b12356221d016ad6698970d5.png\" /></p>\n<p>ที่มา - <a href=\"https://devblogs.microsoft.com/dotnet/introducing-the-reliable-web-app-pattern/\">.NET Blog</a></p>\n</div></div></div><div><div>Topics: </div><div><div><a href=\"/topics/net\">.NET</a></div><div><a href=\"/topics/microsoft-azure\">Microsoft Azure</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9efadfbe0c6a401aebaec8d6790dbae8f19f37cb43c5cf856fb7a6715534c8a0","category":"Thai"}