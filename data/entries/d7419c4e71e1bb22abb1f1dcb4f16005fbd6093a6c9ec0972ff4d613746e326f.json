{"title":"สถิติของ Steam ชี้ ผู้เล่นใช้เวลา 85% กับเกมเก่าที่ออกก่อนปี 2024, มีเพียง 15% เล่นเกมใหม่","link":"https://www.blognone.com/node/143797","date":1734920397000,"content":"<div><div><div><p>Steam ทำหน้ารวมสถิติการเล่นเกมทั้งปี Steam Replay ให้ผู้เล่นแต่ละคนย้อนดูว่าปีนี้เล่นเกมอะไรไปแล้วบ้าง แม้ข้อมูลเหล่านี้เป็นสถิติส่วนตัวเกือบทั้งหมด แต่มีสถิติภาพรวมให้เห็นกันว่า ผู้เล่นบน Steam ใช้เวลาเพียง 15% เท่านั้นกับการเล่นเกมใหม่ของปี 2024 เท่ากับว่า 85% ที่เหลือคือการเล่นเกมเก่าที่ออกก่อนหน้านั้น</p>\n<p>ถึงแม้ตัวเลขนี้อาจบอกอะไรไม่ได้มากนักว่า \"เกมเก่า\" นั้นเก่าแค่ไหน เพราะนับรวมทุกเกมที่ไม่ได้ออกในปี 2024 แต่ก็ช่วยให้เห็นภาพรวมว่าผู้เล่นส่วนใหญ่ยังเล่นเกมเก่าวนๆ ไปกันอยู่</p>\n<p>สถิติอื่นๆ ของ Steam ที่น่าสนใจ</p>\n<ul>\n<li>จำนวนเกมที่เล่นในปี 2024 ค่ากลาง (median) คือ 4 เกม</li>\n<li>จำนวน achievement unlock ค่ากลางคือ 13</li>\n<li>จำนวนวันที่เล่นเกมติดต่อกัน ค่ากลางคือ 6 วัน</li>\n</ul>\n<p>ที่มา - <a href=\"https://store.steampowered.com/news/app/593110/view/641297020996289523\">Steam</a>, <a href=\"https://www.eurogamer.net/the-years-steam-replay-reveals-85-of-steam-users-in-2024-spent-time-playing-games-released-in-2023-or-earlier\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/5e50061921831ea694614e0eb97edb13.jpeg\" /></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7419c4e71e1bb22abb1f1dcb4f16005fbd6093a6c9ec0972ff4d613746e326f","category":"Thai"}