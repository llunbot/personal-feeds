{"title":"กลุ่ม Dawn Project ทดสอบ Tesla FSD ชนหุ่นเด็กที่ข้ามถนนหลังรถโรงเรียน","link":"https://www.blognone.com/node/146723","date":1748695103000,"content":"<span>กลุ่ม Dawn Project ทดสอบ Tesla FSD ชนหุ่นเด็กที่ข้ามถนนหลังรถโรงเรียน</span>\n\n  <div>\n    <div>Body</div>\n              <div><p>โครงการ <a href=\"https://dawnproject.com/about-us/\">The Dawn Project</a> มุ่งเป้าทดสอบซอฟต์แวร์ที่ใช้ในงานสำคัญๆ เช่น การบิน หรือ รถยนต์ ให้ปลอดภัยต่อมนุษย์ โดยมุ่งเป้ามาที่ระบบ Full Self Driving ของรถยนต์แบรนด์ Tesla เป็นสำคัญ เพราะโครงการมองว่าแนวทางของ Elon Musk ที่ยอมให้ระบบที่ยังไม่ถูกทดสอบดีพอมาใช้จริงบนถนนเป็นเรื่องอันตราย</p>\n<p>The Dawn Project เคยออกคลิปทดสอบระบบขับขี่อัตโนมัติของ Tesla มาแล้วหลายครั้ง และ<a href=\"https://www.blognone.com/node/132608\">ถึงขั้นเคยซื้อโฆษณา Super Bowl ในปี 2023</a> ล่าสุด The Dawn Project ปล่อยคลิปการทดสอบรถยนต์ Tesla ที่ใช้ซอฟต์แวร์ FSD เวอร์ชัน 13.2.9 ในสถานการณ์รถโรงเรียนจอดอยู่ข้างทาง เด็กวิ่งลงจากรถข้ามถนนมา แล้วพบว่า FSD ไม่สามารถตรวจจับและหยุดรถได้ทัน ชนหุ่นจำลองเด็กเข้าเต็มๆ</p>\n<p>Dan O'Dowd ผู้ก่อตั้ง The Dawn Project ให้สัมภาษณ์ว่า Tesla และ Elon Musk ยังไม่แคร์เรื่องความปลอดภัยเหมือนเดิม และวิจารณ์แนวทางการใช้กล้องเพียงอย่างเดียวของ Tesla เทียบกับการใช้ Lidar ของ Waymo ที่อุปกรณ์ราคาแพงกว่า แต่ปลอดภัยกว่า</p>\n<p>ตอนนี้ยังไม่มีข้อมูลว่าการทดสอบของ The Dawn Project สามารถทำซ้ำแบบเดียวกัน แต่ในสถานการณ์อื่นได้หรือไม่ และแนวทางที่ผ่านมาของ The Dawn Project ก็เน้นโจมตี Tesla เพียงค่ายเดียวเป็นหลัก ก็อาจต้องพึงระวังในการดูคลิปพอสมควร</p>\n<p>ที่มา - <a href=\"https://www.theregister.com/2025/05/30/selfdriving_tesla_accident/\">The Register</a></p>\n<p>คลิปของ The Dawn Project ใน Super Bowl 2023</p>\n<blockquote>\n<p>Tesla FSD 13.2.9 will still run a kid down while illegally blowing past a stopped school bus with red lights flashing and stop sign extended.<a href=\"https://twitter.com/elonmusk?ref_src=twsrc%5Etfw\">@ElonMusk</a> how many kids does FSD need to run over before you fix this?<a href=\"https://twitter.com/RealDanODowd?ref_src=twsrc%5Etfw\">@RealDanODowd</a> warned about this danger at the 2023 Super Bowl! <a href=\"https://t.co/O1acPUKbHS\">pic.twitter.com/O1acPUKbHS</a></p>\n<p>— The Dawn Project (@RealDawnProject) <a href=\"https://twitter.com/RealDawnProject/status/1927556338772496514?ref_src=twsrc%5Etfw\">May 28, 2025</a></p></blockquote>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 31/05/2025 - 19:38</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c96dab4dae9c4ef3c52612a99fe43e6aa79c4312348ccf17f6be566c5b5262c2","category":"Thai"}