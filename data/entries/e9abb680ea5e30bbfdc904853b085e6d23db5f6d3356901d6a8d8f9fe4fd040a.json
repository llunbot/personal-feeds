{"title":"Animal Crossing: New Horizons ออกอัพเดตฟรีครั้งสุดท้าย พร้อมขาย DLC Happy Home Paradise สร้างเกาะบ้านพักตากอากาศ","link":"https://www.blognone.com/node/125294","date":1634348111000,"content":"<div><div><div><p>นินเทนโดออก DLC ภาคเสริมของ Animal Crossing: New Horizons ในชื่อ Happy Home Paradise โดยมีเนื้อเรื่องคือเราจะเดินทางไปทำงานที่หมู่เกาะหนึ่ง เพื่อบริหารจัดการสร้างบ้านพักตากอากาศสำหรับลูกค้า ให้ตรงตามความฝันที่ลูกค้าต้องการ สร้างสถานที่รวมกลุ่มเช่นโรงเรียน ร้านอาหาร รวมทั้งเรียนรู้เทคนิคการตกแต่งแบบใหม่ ๆ เช่น เคาน์เตอร์ต่างระดับ ฉากกั้นพื้นที่ การเช็ดขัดทำความสะอาดวัตถุ เพื่อนำกลับมาใช้ที่เกาะหมู่บ้านหลักได้ด้วย</p>\n<p>ใน DLC นั้น เมื่อทำงานครบจบเรียบร้อย จะได้รับค่าแรงสำหรับซื้อไอเท็มหายาก ซึ่งสามารถนำกลับไปหมู่บ้านได้ด้วย</p>\n<p><img src=\"https://www.blognone.com/sites/default/files/externals/1e8d1ed7937ad6d10244de15c92b69f4.jpg\" /></p>\n<p>ภาคเสริม Happy Home Paradise ขายแยกในราคา 24.99 ดอลลาร์ สำหรับอเมริกา หรือ 2,500 เยน สำหรับญี่ปุ่น ส่วนลูกค้า Nintendo Switch Online ที่<a href=\"https://www.blognone.com/node/125293\">อัพเกรดเป็น Expansion Pack</a> จะได้เล่นฟรีไม่ต้องจ่ายเพิ่ม ตัวเกมเปิดให้เล่นตั้งแต่ 5 พฤศจิกายน เป็นต้นไป</p>\n<p><img src=\"https://www.blognone.com/sites/default/files/externals/b590e49ab0e5b73ee5a5a53afae17565.jpg\" /></p>\n<p>นอกจากนี้นินเทนโดยังประกาศออกอัพเดตฟรีสำหรับ New Horizons เวอร์ชัน 2.0 ซึ่งจะเป็นอัพเดตใหญ่แบบฟรีครั้งสุดท้าย มีของใหม่เพิ่มเติมหลายอย่าง อาทิ ร้านกาแฟของ Brewster, เดินทางสู่เกาะลึกลับกับ Kapp’n, กิจกรรมออกกำลังกายพร้อมกับคนในหมู่บ้าน ซึ่งสามารถออกกำลังกายตามได้ผ่าน Joy-Con, ปลูกผักปรุงอาหารด้วย Cooking Recipe, การตกแต่งบ้านแบบขั้นสูง, 12 เพลงใหม่จาก KK และอื่น ๆ</p>\n<p><img src=\"https://www.blognone.com/sites/default/files/externals/965ca83a7e781b4a15bba7e73a869009.jpg\" /></p>\n<p><img src=\"https://www.blognone.com/sites/default/files/externals/d64a1493746976f59e1502d007b9bebe.jpg\" /></p>\n<p>อัพเดตเวอร์ชัน 2.0 นี้ จะออกมาในวันที่ 5 พฤศจิกายน เช่นกัน</p>\n<p>ที่มา: <a href=\"https://techcrunch.com/2021/10/15/animal-crossing-new-horizons-will-get-major-updates-and-happy-home-paradise-dlc-on-november-5/\">TechCrunch</a></p>\n</div></div></div><div><div>Topics: </div><div><div><a href=\"/topics/animal-crossing\">Animal Crossing</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9abb680ea5e30bbfdc904853b085e6d23db5f6d3356901d6a8d8f9fe4fd040a","category":"Thai"}