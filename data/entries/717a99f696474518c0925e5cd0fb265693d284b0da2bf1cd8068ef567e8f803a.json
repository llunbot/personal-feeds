{"title":"มีแฮ็กเกอร์ประสบความสำเร็จ ติดตั้ง Google Play Store บน Windows 11 ได้แล้ว","link":"https://www.blognone.com/node/125425","date":1634953752000,"content":"<div><div><div><p>หลังจาก<a href=\"https://www.blognone.com/node/125387\">ไมโครซอฟท์เปิดทดสอบการรันแอพ Android บน Windows 11 Insider</a> โดยเทคโนโลยีเบื้องหลังแยกเป็นส่วนของการรันแอพผ่าน Intel Bridge/Windows Subsystem for Android (WSA) และดาวน์โหลดแอพจาก Amazon Appstore ที่ค่อนข้างมีแอพจำนวนจำกัด (เบื้องต้นยังเปิดทดสอบแค่ 50 ตัว)</p>\n<p>เมื่อโครงสร้างทางเทคนิคพร้อม ก็ไม่น่าแปลกใจที่มีคนสามารถแฮ็กให้ลง Google Play Store บน Windows 11 ได้แล้ว โดยแฮ็กเกอร์ชื่อ @ADeltaXForce ได้โพสต์ภาพการรัน Google Play และอธิบายกระบวนการ (ที่ค่อนข้างซับซ้อน) บน <a href=\"https://github.com/ADeltaX/WSAGAScript\">GitHub</a></p>\n<p>วิธีการติดตั้งแบบคร่าวๆ คือต้องใช้แพ็กเกจ Opengapps ที่ชาว Android สายคัสตอมใช้งานกัน รวมถึงต้องใช้ไฟล์อิมเมจบางอย่างของ Android มาใส่ด้วย</p>\n<p><img src=\"https://www.blognone.com/sites/default/files/externals/56050c6aed284b277364480aee3ebca7.jpg\" /></p>\n<blockquote><p><a href=\"https://t.co/c8ZxkmdJ4R\">pic.twitter.com/c8ZxkmdJ4R</a></p>\n<p>— ADeltaX (@ADeltaXForce) <a href=\"https://twitter.com/ADeltaXForce/status/1451667759637704704?ref_src=twsrc%5Etfw\">October 22, 2021</a></p></blockquote>\n<p>ที่มา - <a href=\"https://mspoweruser.com/windows-hacker-manages-to-install-google-play-store-on-windows-11-wsa/\">MSpoweruser</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/google-play\">Google Play</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"717a99f696474518c0925e5cd0fb265693d284b0da2bf1cd8068ef567e8f803a","category":"Thai"}