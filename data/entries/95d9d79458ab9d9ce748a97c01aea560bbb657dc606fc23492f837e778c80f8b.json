{"title":"ค่ายกล้องคนขยัน Sony เปิดตัวกล้อง Vlog ZV-1 II","link":"https://www.blognone.com/node/133969","date":1684853621000,"content":"<div><div><div><p>ฉายาค่ายกล้องคนขยันไม่ได้มาเพราะโชคช่วยแต่ขยันจริง ๆ หลังจากที่ Sony ได้เปิดตัวกล้องตัวใหม่ในตระกูลอย่าง ZV-E1 ที่เป็นกล้อง Vlog Full Frame ตัวแรกของค่ายไปได้ไม่นาน ในวันนี้ทาง Sony ก็ได้กลับมาสานต่อกับ ZV-1 ที่เป็นกล้องตัวแรกสุดของตระกูล ZV แล้ว โดยมาในชื่อของ <strong>ZV-1 II</strong> (มาร์คทู)</p>\n<p><img alt=\"No Description\" src=\"https://www.blognone.com/sites/default/files/externals/a162b88282c27abed180be69133c033f.png\" /></p>\n<p>ซึ่ง ZV-1 II นี้เป็นกล้องคอมแพคขนาดเล็กพกพาง่ายดูภายนอกหน้าตาไม่แตกต่างจากรุ่นแรกเท่าไหร่ แต่สิ่งที่แตกต่าง และเพิ่มเข้าในรุ่นนี้คือ</p>\n<ul>\n<li>เลนส์ระยะ 18 - 50 มม. F1.8 - 4.0 (รุ่นที่แล้ว 24-70 มม. F1.8 - 2.8)</li>\n<li>เซนเซอร์ความละเอียด 21mp (รุ่นที่แล้ว 20.1mp)</li>\n<li>ปรับปรุงไมค์หัวกล้อง Inetelligent 3-Capsule ทำให้ปรับโหมดการรับเสียงได้หลากหลายขึ้น</li>\n<li>เพิ่มโหมด Cinematic Vlog เข้ามาทำให้ถ่าย Video ในอัตราส่วน 2.35:1 แบบภาพยนตร์ได้</li>\n</ul>\n<p>นอกจากนี้ความสามารถเก่าก็ยังอยู่ครบทั้งการที่มี ND Filter ในตัว รองรับการนำไปใช้เป็น webcam หรือการ Steaming ผ่านคอมพิวเตอร์หรือโทรศัพท์มือถือ</p>\n<p>เท่ากับว่าตอนนี้กล้องในตระกูล ZV ของทาง Sony มีเลือกหลากหลายมาก ๆ แล้วไม่ว่าจะเป็น ZV1 ที่มีให้เลือกถึง 3 รุ่น (ZV-1,ZV-1F,ZV1II) หรือจะขยับไป A-PSC ก็มี ZV-E10 หรือ Full Frame ก็มี ZV-E1 ให้เลือกซื้อ</p>\n<p>ที่มา - <a href=\"https://www.sony.co.uk/electronics/compact-cameras/zv-1m2#product_details_default\">Sony</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95d9d79458ab9d9ce748a97c01aea560bbb657dc606fc23492f837e778c80f8b","category":"Thai"}