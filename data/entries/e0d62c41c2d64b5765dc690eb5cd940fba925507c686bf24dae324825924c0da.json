{"title":"Indiana Jones and the Great Circle ประกาศขาย 9 ธ.ค. 2024, เวอร์ชัน PS5 มาปี 2025","link":"https://www.blognone.com/node/141534","date":1724204024000,"content":"<div><div><div><p>ไมโครซอฟท์เผยเทรลเลอร์เกมเพลย์ของ<a href=\"https://www.blognone.com/node/137746\">เกม Indiana Jones and the Great Circle</a> พร้อมข่าวสำคัญคือเกมจะลง PS5 ด้วย</p>\n<p>ข่าวเกม Indiana Jones ลง PS5 ไม่ใช่เรื่องน่าแปลกใจนัก เพราะ<a href=\"https://www.blognone.com/node/138036\">เกมมีชื่อหลุดออกมาอยู่ในลิสต์เกม Xbox ที่จะลง PS5 ตั้งแต่รอบแรก</a> (เพียงแต่ตอนนั้นยังไม่เกิดขึ้นจริง)</p>\n<p>เนื้อเรื่องของเกม Indiana Jones and the Great Circle เป็นการผจญภัยในโบราณสถานต่างๆ ที่มีตำแหน่งเรียงเป็นวงกลมรอบโลก (the Great Circle) มีฉากผจญภัยในสุโขทัย และ<a href=\"https://www.blognone.com/node/138425\">มีนักแสดงชาวไทยร่วมแสดงในเกมด้วย</a> เกมพัฒนาโดยสตูดิโอ Machine Games ผู้สร้างเกมตระกูล Wolfenstein ของ Bethesda</p>\n<p>Indiana Jones and the Great Circle ประกาศวันวางขาย 9 ธันวาคม 2024 โดยลงพีซี, Xbox Series X|S และ Game Pass ส่วนเวอร์ชัน PS5 จะตามมาในช่วงฤดูใบไม้ผลิปี 2025</p>\n<p>ที่มา - <a href=\"https://news.xbox.com/en-us/2024/08/20/indiana-jones-and-the-great-circle-new-gameplay/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/c7aaecd435e09b9061bdc2eb3fa401e1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/fd9dffcdebe3ad21cefbe1649ca72a76.jpg\" /></p>\n</div></div></div><div><div>Topics: </div><div><div><a href=\"/topics/indiana-jones\">Indiana Jones</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/ps5\">PS5</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0d62c41c2d64b5765dc690eb5cd940fba925507c686bf24dae324825924c0da","category":"Thai"}