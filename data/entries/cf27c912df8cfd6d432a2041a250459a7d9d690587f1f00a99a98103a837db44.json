{"title":"คาด Pat Gelsinger ขัดแย้งกับบอร์ด Intel เรื่องแยกบริษัท เจ้าตัวเคยบอกถ้าจะแยก ให้เอาครูพละมาคุมแทน","link":"https://www.blognone.com/node/143582","date":1733914714000,"content":"<div><div><div><p>หลังข่าวการ<a href=\"https://www.blognone.com/node/143416\">ประกาศลาออกของ Pat Gelsinger</a> ซีอีโอ Intel ที่กลับเข้ามา (หวัง) กอบกู้บริษัทรอบที่ 2 โดยยังคงไม่มีเบื้องหลังแน่ชัดถึงการลาออกครั้งนี้</p>\n<p>ล่าสุดเว็บไซต์ WCCFTech คาดการณ์ว่า หนึ่งในเบื้องหลังอาจเกี่ยวข้องกับความขัดแย้งถึงแนวทางของบริษัท อย่างการ<a href=\"https://www.blognone.com/node/142025\">แยก Intel Foundry ออกมาเป็นบริษัทย่อย</a> ซึ่งไม่ใช่แนวทางของเขาใน <a href=\"https://www.blognone.com/node/121850\">IDM 2.0</a></p>\n<p>หลักฐานคือการสัมภาษณ์กับ Ben Thompson นักวิเคราะห์สายธุรกิจเทคโนโลยีในเว็บไซต์ <a href=\"https://stratechery.com/2022/an-interview-with-intel-ceo-pat-gelsinger/\">stratechery เมื่อ 2 ปีที่แล้ว</a> โดยเมื่อถูกถามถึงยุทธศาสตร์ Pat เล่าว่า เขาบอกกับบอร์ดว่า ยุทธศาสตร์ของเขาคือ IDM 2.0 ถ้าหากบอร์ดอยากจะแยกบริษัท ก็ให้ไปจ้างครูพละมาดูแลบริษัทแทนเขาซะ ถ้าคุณจ้างผม ก็ต้องเป็นยุทธศาสตร์ผม 100%</p>\n<p>ที่มา - <a href=\"https://wccftech.com/intels-former-ceo-pat-gelsinger-was-against-the-company-splitting-up-even-back-in-2022/\">WCCFTech</a></p>\n<p><img src=\"https://www.blognone.com/sites/default/files/externals/83f098a0786703c2e492010c9eb38974.jpeg\" /></p>\n</div></div></div><div><div>Topics: </div><div><div><a href=\"/topics/pat-gelsinger\">Pat Gelsinger</a></div><div><a href=\"/topics/intel\">Intel</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf27c912df8cfd6d432a2041a250459a7d9d690587f1f00a99a98103a837db44","category":"Thai"}