{"title":"Threads ทดสอบฟีเจอร์ใหม่ ช่วยค้นหาเพื่อ Follow คนเดียวกับ X ที่เป็นบัญชีใน Threads","link":"https://www.blognone.com/node/145779","date":1744279363000,"content":"<div><div><div><p>Threads โซเชียลเน้นตัวหนังสือของ Meta ทดสอบฟีเจอร์ใหม่ที่น่าสนใจ ให้ผู้ใช้งานสามารถกดติดตามหรือ Follow บัญชีครีเอเตอร์คนเดียวกับใน X แต่อยู่ที่ Threads</p>\n<p>ตัวแทนของ Meta บอกว่าบริษัทกำลังทดสอบเครื่องมือช่วยติดตามบัญชีครีเอเตอร์จากแพลตฟอร์มอื่นใน Threads ซึ่งทำให้การใช้งานบน Threads ได้ประสบการณ์แบบเดียวกันสำหรับผู้ใช้งาน สถานะของเครื่องมือยังเป็นเบต้า ทดสอบในกลุ่มจำกัด</p>\n<p>Jane Manchun Wong นักวิจัยแอปที่เคยเป็นพนักงาน Meta <a href=\"https://x.com/wongmjane/status/1910012590522351832\">โพสต์รายละเอียด</a>การทำงานของฟีเจอร์นี้ โดยผู้ใช้งานต้องดาวน์โหลดรายชื่อบัญชีที่ติดตามจาก X ออกมาก่อน ซึ่ง Threads แนะนำขั้นตอนไว้ให้เสร็จสรรพ จากนั้น import รายชื่อนี้ใน Threads ซึ่งแพลตฟอร์มจะทำการค้นหาบัญชีครีเอเตอร์คนเดียวกันบน X ให้ ทั้งนี้ Meta ไม่ได้บอกว่าวิธีการทำอย่างไร แต่บอกว่าตอนนี้รองรับเฉพาะบัญชียอดนิยมที่มีผู้ติดตามเยอะ</p>\n<p>ที่มา: <a href=\"https://techcrunch.com/2025/04/09/threads-is-testing-a-feature-that-lets-you-follow-the-same-creators-you-follow-on-x/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/19a01fb038c8595412ae4588e8810807.jpeg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83fe435419f5a7f412dc7c56fe1e87798363ff31f9e80c52fc1c4ccfa13fa472","category":"Thai"}