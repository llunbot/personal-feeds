{"title":"TikTok ยกเครื่องเว็บบนเดสก์ท็อปใหม่ แสดงผลให้ได้ประสบการณ์เหมือนบนสมาร์ทโฟน","link":"https://www.blognone.com/node/144976","date":1740704942000,"content":"<div><div><div><p>TikTok แพลตฟอร์มโซเชียลวิดีโอแนวตั้ง ที่เน้นการใช้งานบนสมาร์ทโฟนแบบ Mobile-First ขณะที่การดูผ่านเว็บเบราว์เซอร์บนคอมพิวเตอร์อาจไม่ดีเท่าใดนัก จากปัญหานี้ TikTok เลยประกาศยกเครื่องการใช้งาน TikTok ผ่านเว็บไซต์ใหม่ เพื่อให้สามารถดูคอนเทนต์บนเดสก์ท็อปด้วยประสบการณ์ใช้งานที่ดีขึ้น</p>\n<p>TikTok เวอร์ชันบนเว็บที่ปรับปรุงมีของใหม่หลายอย่าง ซึ่งดูแข่งขันกับ<a href=\"https://www.blognone.com/topics/youtube\">แพลตฟอร์มดูวิดีโอขนาดใหญ่เน้นคลิปแนวนอน</a>มากขึ้นดังนี้</p>\n<ul>\n<li>ปรับดีไซน์ใหม่ ลดการแสดงแถบข้อมูลที่รบกวนสายตาขณะชมวิดีโอ</li>\n<li>ไลฟ์สตรีมเกมบนเดสก์ท็อป แสดงผลในแนวนอน ส่วนคนที่ดูผ่านมือถือสามารถกดปรับโหมดเป็นแนวนอนได้</li>\n<li>ปรับให้ตัวเล่นวิดีโอแสดงด้านบนสุดของเสมอ เมื่อใช้งานผ่าน Google Chrome</li>\n<li>Collections สามารถจัดหมวดวิดีโอที่บันทึกไว้ เพื่อให้ค้นหาย้อนหลังได้ง่ายขึ้น</li>\n</ul>\n<p>Cody Puckett ผู้จัดการฝ่ายผลิตภัณฑ์ของ TikTok บอกว่าการยกเครื่อง TikTok บนเว็บนี้ ทำให้ประสบการณ์ใช้งานผ่านเดสก์ท็อปดีเหมือนกับการใช้งานบนสมาร์ทโฟน รองรับความต้องการดูคอนเทนต์ TikTok ได้ทุกที่ทุกเวลาที่ต้องการ</p>\n<p>ที่มา: <a href=\"https://newsroom.tiktok.com/en-us/new-features-bring-tiktok-magic-to-desktop\">TikTok</a></p>\n<p><img alt=\"No Description\" src=\"https://www.blognone.com/sites/default/files/externals/c4a722c3ccbe9d27bccdc246e09fc20f.jpeg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cad99e8ab77e98217213fe9f57b1561ccb4ce7eade7a529769f42504ff9c0bb4","category":"Thai"}