{"title":"Light No Fire เกมใหม่จากผู้สร้าง No Man's Sky รอบนี้เป็นโลกแฟนตาซีขนาดใหญ่","link":"https://www.blognone.com/node/137161","date":1702086419000,"content":"<div><div><div><p>Hello Games สตูดิโอที่สร้างชื่อมาจากเกมจักรวาลอันกว้างใหญ่ No Man's Sky ประกาศเปิดตัวเกมใหม่ชื่อ <strong>Light No Fire</strong> ที่เปลี่ยนจากโลกไซไฟมาเป็นแฟนตาซี</p>\n<p>แนวทางของ Light No Fire ยังเป็นการสร้างโลกขนาดใหญ่ ด้วยวิธี procedural แบบเดียวกับ No Man's Sky ให้ผู้เล่นสำรวจได้อย่างเต็มที่ (มีโลกเดียวที่ใหญ่มากๆ ไม่มีดาวหลายดวงแล้ว) เกมเป็นมัลติเพลเยอร์สามารถเล่นร่วมกับเพื่อนๆ มาตัดไม้ หาทรัพยากร สร้างบ้าน รวมตัวกันออกล่ามอนสเตอร์ ขี่มังกรท่องไปตามท้องฟ้า</p>\n<p>Sean Murray ผู้ก่อตั้ง Hello Games ระบุว่าทีมงานซุ่มพัฒนาเกมนี้มานาน 5 ปี แนวทางของเกมเป็นการเพิ่มเกมเพลย์แบบ RPG เข้าลงในเกมเอาตัวรอดแบบ sandbox</p>\n<p>Light No Fire ยังไม่ประกาศวันวางขาย ตอนนี้มี<a href=\"https://store.steampowered.com/app/2719590/Light_No_Fire/\">หน้าเว็บบน Steam แล้ว</a></p>\n<p><img alt=\"No Description\" src=\"https://www.blognone.com/sites/default/files/externals/5df115b41433a755cbd7f4b12a783b7d.jpg\" /></p>\n<blockquote>\n<p>This is \"Light No Fire\"The next game from <a href=\"https://twitter.com/hellogames?ref_src=twsrc%5Etfw\">@hellogames</a> - we've been working on this for the last five years.So many emotions you guys, but mainly - lets goooooooooo <a href=\"https://t.co/1lFEYm2gBY\">pic.twitter.com/1lFEYm2gBY</a></p>\n<p>— Sean Murray (@NoMansSky) <a href=\"https://twitter.com/NoMansSky/status/1732983042690699556?ref_src=twsrc%5Etfw\">December 8, 2023</a></p></blockquote>\n<p>ที่มา - <a href=\"https://www.gameinformer.com/the-game-awards-2023/2023/12/07/hello-games-announces-light-no-fire-a-massive-multiplayer\">Game Informer</a></p>\n</div></div></div><div><div>Topics: </div><div><div><a href=\"/topics/hello-games\">Hello Games</a></div><div><a href=\"/topics/games\">Games</a></div><div><a href=\"/topics/no-mans-sky\">No Man's Sky</a></div><div><a href=\"/topics/light-no-fire\">Light No Fire</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d2047bf2d285bf6635760e4f50af8130168ed3bd7aa96e4d007c04bd98a17fb","category":"Thai"}