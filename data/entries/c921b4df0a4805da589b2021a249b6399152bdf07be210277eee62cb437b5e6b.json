{"title":"OpenAI เปิดตัว ChatGPT Search ค้นหาข้อมูลล่าสุดจากเว็บต่าง ๆ ผ่านแชทบอต - ลูกค้าเสียเงินได้ใช้ก่อนตั้งแต่วันนี้","link":"https://www.blognone.com/node/142883","date":1730408447000,"content":"<div><div><div><p>OpenAI เปิดตัวบริการใหม่ <strong>ChatGPT Search</strong> เพื่อให้ผู้ใช้งานค้นหาข้อมูลจากเว็บไซต์ต่าง ๆ รองรับข้อมูลที่มีการปรับปรุงอยู่ตลอดอย่าง ผลการแข่งขันกีฬา, ข่าวสาร หรือราคาหุ้น ด้วยรูปแบบการโต้ตอบของแชทบอตผ่านกล่อง ChatGPT</p>\n<p>ในการทำงาน ChatGPT จะเลือกค้นหาข้อมูลผ่านเว็บตามลักษณะคำถาม หรือผู้ใช้งานจะเลือกปุ่ม Web Search เพื่อให้ ChatGPT ค้นหาข้อมูลจากเว็บไซต์ก็ได้ ในผลคำตอบจะมีลิงก์แนบท้ายเพื่อให้ดูข้อมูลเพิ่มเติมที่ต้นทางด้วย</p>\n<p>ChatGPT Search จะเริ่มเปิดให้ใช้งานสำหรับลูกค้า ChatGPT Plus และ Team ก่อน รวมทั้งคนที่สมัคร waitlist ของ <a href=\"https://www.blognone.com/node/141093\">SearchGPT</a> ตั้งแต่วันนี้เป็นต้นไป ลูกค้า Enterprise และ Edu จะได้ใช้งานในอีกไม่กี่สัปดาห์ข้างหน้า ส่วนผู้ใช้งานแบบฟรี จะเริ่มได้ใช้งานในภายหลัง</p>\n<p>การทำงานของ ChatGPT Search ใช้โมเดล GPT-4o แบบปรับแต่ง ร่วมกับการฝึกข้อมูลภายหลังด้วยข้อมูลผลลัพธ์จาก o1-preview และข้อมูลจากบริการเสิร์ชรายอื่นรวมทั้ง Bing</p>\n<p>OpenAI บอกว่าบริษัทได้ร่วมมือกับแหล่งข่าวและแหล่งข้อมูลหลายราย เพื่อให้ได้ข้อมูลที่เป็นปัจจุบัน โดยเฉพาะในหัวข้อเช่น สภาพอากาศ ราคาหุ้น ผลกีฬา ข่าวสาร และแผนที่ โดยรายชื่อสื่อที่ระบุได้แก่ Associated Press, Axel Springer, Condé Nast, Dotdash Meredith, Financial Times, GEDI, Hearst, Le Monde, News Corp, Prisa (El País), Reuters, The Atlantic, Time และ Vox Media ซึ่งต่างเคยประกาศความร่วมมือกับ OpenAI ไปแล้วก่อนหน้านี้</p>\n<p>ที่มา: <a href=\"https://openai.com/index/introducing-chatgpt-search/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/01e8bc14b62c0a13d7166225b13d258f.png\" /></p>\n<p>ตัวอย่างการค้นหาข้อมูลสภาพอากาศ ChatGPT ให้คำตอบพร้อมการจัดหน้าแสดงผล</p>\n<p><img alt=\"No Description\" src=\"https://www.blognone.com/sites/default/files/externals/5da5f31ad117678588f5f80b15ee88ee.png\" /></p>\n<p>คำตอบของแชทบอตจะแนบลิงก์ไปที่ต้นทาง</p>\n<p><img alt=\"No Description\" src=\"https://www.blognone.com/sites/default/files/externals/7a0b574bde900828c87644a66aa6804d.png\" /></p>\n<p>ซีอีโอ Sam Altman บอกว่า ChatGPT Search ทำให้เขาใช้งาน ChatGPT มากกว่าเดิมอีกเท่าตัว</p>\n<blockquote><p>search is my favorite feature we have launched in chatgpt since the original the launch!it has probably doubled my usage over the past few weeks. <a href=\"https://t.co/alD11AwUUb\">https://t.co/alD11AwUUb</a></p>\n<p>— Sam Altman (@sama) <a href=\"https://twitter.com/sama/status/1852041075793522911?ref_src=twsrc%5Etfw\">October 31, 2024</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/searchgpt\">SearchGPT</a></div><div><a href=\"/topics/search-engine\">Search Engine</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c921b4df0a4805da589b2021a249b6399152bdf07be210277eee62cb437b5e6b","category":"Thai"}