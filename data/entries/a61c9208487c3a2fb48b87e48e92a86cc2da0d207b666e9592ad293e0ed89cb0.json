{"title":"Google เผยแพร่ DataGemma LLM ที่ออกแบบให้ตรวจสอบข้อมูลปัจจุบัน ป้องกันอาการหลอน","link":"https://www.blognone.com/node/141998","date":1726273922000,"content":"<div><div><div><p>กูเกิลเปิดตัว <strong>DataGemma</strong> โมเดล LLM ที่ออกแบบมาเพื่อแก้ปัญหาหลอน (hallucination) ที่มักพบในโมเดล LLM จากการมั่นใจแล้วให้ข้อมูลที่ผิดพลาด ซึ่งกูเกิลแก้ปัญหานี้ด้วยการเชื่อมต่อกับฐานข้อมูลปัจจุบันในการอ้างอิง</p>\n<p>แพลตฟอร์มที่กูเกิลใช้เรียกว่า Data Commons เป็น Knowledge Graph ที่มีชุดข้อมูลมากกว่า 240 พันล้านจุด ใช้แหล่งข้อมูลที่น่าเชื่อถือทั้งจาก United Nations (UN), World Health Organization (WHO), Centers for Disease Control and Prevention (CDC) และ Census Bureaus ทำให้ได้ผลลัพธ์เป็น AI ที่สามารถให้ข้อมูลที่ถูกต้อง</p>\n<p><img alt=\"No Description\" src=\"https://www.blognone.com/sites/default/files/externals/c6e62f91099eca05e21db77491bc6056.png\" /></p>\n<p>กูเกิลใช้สองวิธีการที่เพิ่มเติมใน <a href=\"https://www.blognone.com/node/140631\">Gemma</a> ให้เชื่อมต่อข้อมูลกับ Data Commons วิธีแรกคือ RIG (Retrieval-Interleaved Generation) โดยโมเดลถูกกำหนดให้ต้องระบุสถิติอ้างอิงกับ Data Commons เสมอเมื่อให้คำตอบ และวิธี RAG (Retrieval-Augmented Generation) ให้โมเดลต้องเพิ่ม context กับ Data Commons เพื่อเสริมข้อมูลก่อนที่จะให้คำตอบ</p>\n<p><img alt=\"No Description\" src=\"https://www.blognone.com/sites/default/files/externals/627a163d5ee622e31e02d8fd9b77536a.png\" /></p>\n<p>ผลทดสอบการทำงานของ LLM ร่วมกับวิธี RIG และ RAG พบว่าโมเดลสามารถตอบคำถามที่ต้องการความแม่นยำถูกต้องของข้อมูลได้ดีขึ้นจากโมเดลปกติ 5-17%</p>\n<p>ดูรายละเอียดเพิ่มเติมของ DataGemma ได้ที่ <a href=\"https://huggingface.co/collections/google/datagemma-release-66df7636084d2b150a4e6643\">Hugging Face</a> ซึ่งเปิดให้ใช้งานสำหรับภาคการศึกษาและการวิจัย</p>\n<p>ที่มา: <a href=\"https://blog.google/technology/ai/google-datagemma-ai-llm/\">กูเกิล</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/llm\">LLM</a></div><div><a href=\"/topics/gemini\">Gemini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a61c9208487c3a2fb48b87e48e92a86cc2da0d207b666e9592ad293e0ed89cb0","category":"Thai"}