{"title":"ไมโครซอฟท์ผงาด Sea of Thieves ครองแชมป์เกมขายดี PS5, Minecraft แชมป์ PS4","link":"https://www.blognone.com/node/140377","date":1718330350000,"content":"<div><div><div><p><a href=\"https://www.blognone.com/node/139671\">อันดับเกมขายดีของ PS5 รอบเดือนเมษายน 2024</a> เกม Sea of Thieves ของไมโครซอฟท์เป็นแชมป์ในภูมิภาคยุโรป ส่วนในอเมริกาเหนือยังครองอันดับ 3 ตามหลัง Helldivers 2 และ Stellar Blade</p>\n<p>เวลาผ่านมา 1 เดือน อันดับเกมขายดี PS5 รอบเดือนพฤษภาคม 2024 ได้ผู้ชนะแบบไร้ข้อกังขา เพราะ Sea of Thieves ครองแชมป์ทั้งสองภูมิภาค (อเมริกา-ยุโรป) เบ็ดเสร็จ</p>\n<p>เท่านั้นยังไม่พอ ฝั่งของ PS4 เกมขายดีอันดับหนึ่งของทั้งอเมริกา-ยุโรปคือ Minecraft ซึ่งเป็นเกมของไมโครซอฟท์เช่นกัน</p>\n<p>เกมอื่นของไมโครซอฟท์ที่ติดชาร์ทรอบเดือนนี้ มีทั้ง Call of Duty: Black Ops III และ <a href=\"https://www.blognone.com/node/139685\">Fallout 4 ที่ยังมีโมเมนตัมต่อเนื่องหลังซีรีส์บน Prime Video ออกฉาย</a></p>\n<p>ที่มา - <a href=\"https://blog.playstation.com/2024/06/13/playstation-store-may-2024s-top-downloads/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/3b717d4532980f87471f1fe74d450c32.png\" /></p>\n</div></div></div><div><div>Topics: </div><div><div><a href=\"/topics/sea-of-thieves\">Sea of Thieves</a></div><div><a href=\"/topics/minecraft\">Minecraft</a></div><div><a href=\"/topics/ps5\">PS5</a></div><div><a href=\"/topics/ps4\">PS4</a></div><div><a href=\"/topics/playstation\">PlayStation</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43c2fbd88ace3438875954f68d32a6f92f26a834a20c133185edd7537b1ec170","category":"Thai"}