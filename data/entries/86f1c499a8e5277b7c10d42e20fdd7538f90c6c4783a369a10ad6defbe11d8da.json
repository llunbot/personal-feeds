{"title":"TweetDeck เวอร์ชันเก่ากลับมาใช้งานได้แล้ว แต่ไม่รู้นานแค่ไหน?","link":"https://www.blognone.com/node/134748","date":1688893489000,"content":"<div><div><div><p>ผู้ใช้งาน Twitter พบว่า TweetDeck แอป Twitter สำหรับ Power User ตอนนี้กลับมาใช้งานเวอร์ชันเก่าได้แล้ว รวมถึงผู้ใช้งานที่เลือกอัพเกรดไปใช้งานตัวใหม่ก็สามารถถอยกลับมาใช้เวอร์ชันเก่าได้เช่นกัน</p>\n<p>ก่อนหน้านี้ TweetDeck พบปัญหา<a href=\"https://www.blognone.com/node/134661\">ไม่สามารถใช้งานได้</a> ซึ่ง Twitter ก็แก้ไขโดยออก<a href=\"https://www.blognone.com/node/134664\">เวอร์ชันใหม่</a>ในสถานะเบต้ามาทดแทน พร้อมประกาศว่า TweetDeck จากนี้จะต้องเป็นลูกค้า Twitter Blue ที่จ่ายค่าสมาชิกรายเดือนเท่านั้น จึงจะสามารถใช้งานได้</p>\n<p>ผลจากการที่ TweetDeck เวอร์ชันเก่าใช้งานได้ ทำให้ API v1 ตัวเก่า กลับมาใช้งานได้เช่นกัน โดยนักพัฒนาแอปบางรายพบว่าสามารถใช้งาน API เก่านี้ได้ แต่ก็เชื่อว่าเป็นเหตุชั่วคราวเท่านั้น เพราะ Twitter น่าจะปิดช่องทางเข้าถึงนี้ในเวลาอันใกล้</p>\n<p>ตัวแทน Twitter ยังไม่ได้ออกมาชี้แจงในสิ่งที่เกิดขึ้นตอนนี้ ฉะนั้น TweetDeck ตัวเก่าอาจใช้ได้แต่ก็ลุ้นต่อไปว่าจะอีกนานแค่ไหน</p>\n<p>ที่มา: <a href=\"https://www.theverge.com/2023/7/8/23787968/tweetdeck-twitter-api-rate-limits-elon-musk\">The Verge</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt /></p>\n</div></div></div><div><div>Topics: </div><div><div><a href=\"/topics/tweetdeck\">TweetDeck</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86f1c499a8e5277b7c10d42e20fdd7538f90c6c4783a369a10ad6defbe11d8da","category":"Thai"}