{"title":"Amazon มีรายได้ในไตรมาสที่ผ่านมาสูงกว่า Walmart เป็นครั้งแรก","link":"https://www.blognone.com/node/144840","date":1740141937000,"content":"<div><div><div><p>เมื่อวานนี้ Walmart เชนร้านค้าปลีกรายใหญ่ของสหรัฐอเมริกา <a href=\"https://corporate.walmart.com/news/2025/02/20/walmart-releases-q4-fy25-earnings\">รายงาน</a>ผลประกอบการประจำไตรมาส ซึ่งตัวเลขที่ออกมากลายเป็นประเด็นเล็ก ๆ ในวงการค้าปลีกสหรัฐ</p>\n<p>Walmart รายงานว่าบริษัทมีรายได้รวม 180,554 ล้านดอลลาร์ เพิ่มขึ้น 4.1% จากช่วงเดียวกันในปีก่อน ตัวเลขนี้ถูกนำไปเปรียบเทียบตัวเลข<a href=\"https://www.blognone.com/node/144537\">ผลประกอบการไตรมาสล่าสุดของ Amazon</a> ซึ่งมีธุรกิจหลักเป็นค้าปลีกเช่นกันแต่อยู่บนออนไลน์ โดยมี<strong>รายได้รวม</strong> 187,792 ล้านดอลลาร์ กลายเป็นไตรมาสแรกในประวัติศาสตร์ของ Amazon ที่บริษัทมีรายได้มากกว่า Walmart</p>\n<p>อย่างไรก็ตามตัวเลขนี้ยังไม่สามารถนำไปสรุปว่าออนไลน์แซงออฟไลน์ได้ทันที เพราะ Amazon ก็มีรายได้ที่คิดเป็นสัดส่วนมากพอสมควรจากบริการคลาวด์ AWS (2.9 หมื่นล้านดอลลาร์) ขณะที่ Walmart ก็ไม่ได้เป็นร้านค้าปลีกออฟไลน์เท่านั้น บริษัทได้ขยายธุรกิจเพิ่มช่องทางออนไลน์มากขึ้นอย่างต่อเนื่อง</p>\n<p>แนวทางแข่งขันและสร้างการเติบโตของทั้ง Walmart และ Amazon ตอนนี้มีหลายอย่างที่คล้ายกัน เช่น การเร่งรายได้จากธุรกิจโฆษณา และการพัฒนาระบบสมาชิกโดย Walmart มี Walmart+ ส่วน Amazon มี Amazon Prime เป็นต้น</p>\n<p>ที่มา: <a href=\"https://www.cnbc.com/2025/02/20/amazon-surpasses-walmart-in-revenue-for-first-time-.html\">CNBC</a></p>\n<p><img src=\"https://www.blognone.com/sites/default/files/externals/6dda7c244ddfc23060a5bdd4a90c69d2.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/walmart\">Walmart</a></div><div><a href=\"/topics/amazon\">Amazon</a></div><div><a href=\"/topics/retail\">Retail</a></div><div><a href=\"/topics/e-commerce\">E-commerce</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"121620659b47b2f84922282da2027967c84241bbc2fe63339f137c6f332299ae","category":"Thai"}