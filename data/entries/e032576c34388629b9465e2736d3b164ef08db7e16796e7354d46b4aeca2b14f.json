{"title":"Nintendo ประกาศปิดเกม Dr. Mario World ในเดือนพฤศจิกายนนี้","link":"https://www.blognone.com/node/123940","date":1627486311000,"content":"<div><div><div><p>นินเทนโดประกาศแผนหยุดให้บริการเกม Dr. Mario World ซึ่งเป็นเกมพัซเซิลเวอร์ชันบนมือถือ โดยจะไม่สามารถเล่นเกมตั้งแต่วันที่ 1 พฤศจิกายน 2021 เป็นต้นไป ซึ่งหลังจากนั้นนินเทนโดจะสร้างเว็บเพจให้ผู้เล่นเข้าไปดูสถิติการเล่นย้อนหลังได้</p>\n<p>นอกจากนี้นินเทนโดจะหยุดขายเพชรในเกม มีผลตั้งแต่วันที่ 28 กรกฎาคม 2021 เป็นต้นไป</p>\n<p>Dr. Mario World เปิด<a href=\"https://www.blognone.com/node/110394\">ให้ดาวน์โหลดทั่วไป</a>ตั้งแต่วันที่ 10 กรกฎาคม 2019 หรือเมื่อ 2 ปีที่แล้ว ทำให้กลายเป็นเกมบนมือถือล่าสุดที่นินเทนโดประกาศปิดให้บริการ จากก่อนหน้านี้มี <a href=\"https://www.blognone.com/node/99355\">Miitomo</a>, Pokémon Duel และ Pokémon Rumble Rush</p>\n<p>ที่มา: <a href=\"https://drmario-world.com/en-US/topics/#topics_20210728\">นินเทนโด</a> ผ่าน <a href=\"https://9to5mac.com/2021/07/28/nintendo-discontinues-dr-mario-world-ios-game/\">9to5Mac</a></p>\n<p><img src=\"https://www.blognone.com/sites/default/files/externals/9eb842f345067f977bccad0208596c87.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/mobile-games\">Mobile Games</a></div><div><a href=\"/topics/games\">Games</a></div><div><a href=\"/topics/mario\">Mario</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e032576c34388629b9465e2736d3b164ef08db7e16796e7354d46b4aeca2b14f","category":"Thai"}