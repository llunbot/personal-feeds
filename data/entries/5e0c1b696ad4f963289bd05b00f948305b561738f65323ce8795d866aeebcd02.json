{"title":"Sea ไตรมาสล่าสุด รายได้รวมโต 4.9% ธุรกิจอีคอมเมิร์ซในเอเชียยังเติบโตดี","link":"https://www.blognone.com/node/133855","date":1684248797000,"content":"<div><div><div><p>กลุ่ม Sea Limited รายงานผลประกอบการของไตรมาสที่ 1 ปี 2023 รายได้รวมตามบัญชี GAAP 3,041.1 ล้านดอลลาร์ เพิ่มขึ้น 4.9% เทียบกับ<a href=\"https://www.blognone.com/node/128530\">ไตรมาส 1 ปี 2022</a> และมีกำไรสุทธิ 87.3 ล้านดอลลาร์ โดยมีสาเหตุสำคัญจากการตั้งสำรองหนี้เสียเพิ่มขึ้นในไตรมาสนี้ 177.4 ล้านดอลลาร์</p>\n<p>รายได้จากกลุ่มอีคอมเมิร์ซ (Shopee) เพิ่มขึ้น 36.3% เป็น 2,259.6 ล้านดอลลาร์ เฉพาะส่วนธุรกิจในเอเชียมี EBITDA เป็นบวก 275.8 ล้านดอลลาร์ ส่วนนอกเอเชียขาดทุน 68.1 ล้านดอลลาร์ ขณะที่รายได้จากกลุ่มสื่อบันเทิงดิจิทัล (Garena) ลดลงเป็น 539.7 ล้านดอลลาร์ มีจำนวนผู้เล่น 491.6 ล้านบัญชี โดย Free Fire ทำสถิติจำนวนผู้เล่นสูงสุดอีกไตรมาส และกลุ่มธุรกิจการเงิน รายได้เพิ่มขึ้นเป็น 412.8 ล้านดอลลาร์ อัตราสำรองหนี้เสียยังอยู่ที่ระดับ 2%</p>\n<p>Forrest Li ซีอีโอ Sea กล่าวว่าผลลัพธ์ที่ออกมาในไตรมาส สะท้อนความสามารถของทีมงานที่สร้างสรรค์สิ่งต่าง ๆ ด้วยทรัพยากรที่ลดลง แต่ยังสามารถส่งมอบคุณภาพบริการให้ผู้ใช้งานได้เหมือนเดิม นอกจากนี้เขายังรายงานว่า David Ma หัวหน้าฝ่ายการลงทุนของ Sea Capital จะย้ายมารับตำแหน่งบอร์ดบริหารแทน</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/1Q2023/9eYlHSjopOzT8jARLGXc/2023.05.16%20Sea%20First%20Quarter%202023%20Results.pdf\">Sea</a></p>\n<p><img src=\"https://www.blognone.com/sites/default/files/externals/290c04463a522903f788e56f362fd0b0.jpg\" alt /></p>\n</div></div></div><div><div>Topics: </div><div><div><a href=\"/topics/sea\">SEA</a></div><div><a href=\"/topics/financial-report\">Financial Report</a></div><div><a href=\"/topics/shopee\">Shopee</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e0c1b696ad4f963289bd05b00f948305b561738f65323ce8795d866aeebcd02","category":"Thai"}