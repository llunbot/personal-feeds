{"title":"Android Studio ออกรุ่นเสถียร Iguana","link":"https://www.blognone.com/node/138545","date":1709646927000,"content":"<div><div><div><p>Android Studio ออกรุ่นเสถียร Iguana (โค้ดเนมชื่อสัตว์ตามตัวอักษร I) นับเลขเวอร์ชันเป็น 2023.2.1 (ตามระบบของ JetBrains 2023.2) มีของใหม่ที่น่าสนใจดังนี้</p>\n<ul>\n<li>หน้าจอวิเคราะห์คุณภาพแอพ App Quality Insights ที่ใช้วิเคราะห์การแครช รองรับการเชื่อมต่อกับ Version Control System เพื่อดูว่า build ที่แครชนั้นตรงกับซอร์สโค้ดเวอร์ชันไหนใน Git (จำเป็นต้องใช้กับ Android Gradle Plugin 8.3 ขึ้นไป และ Crashlytics SDK เวอร์ชันล่าสุด)</li>\n<li>Jetpack Compose UI Check ฟีเจอร์สำหรับตรวจเช็คว่า UI ของเรารองรับหน้าจอที่หลากหลาย (adaptive) และรองรับการใช้งานของคนพิการ (accessibility) เช่น ตัวอักษรยืดได้ตามขนาดหน้าต่างที่กว้างขึ้นบนจอใหญ่ ชุดสีมีอัตราคอนทราสต์สูงพอ</li>\n<li>Compose Previews รองรับ  implement progressive rendering ช่วยให้เรนเดอร์ UI เร็วขึ้น เลื่อนจอแล้วไม่กระตุกแม้เป็น UI ที่ซับซ้อน ส่งผลให้การทดสอบ UI ง่ายและเร็วขึ้น</li>\n<li>มีตัวช่วยเช็ค Google Play policy แจ้งเตือนตั้งแต่ก่อนส่งแอพขึ้นสโตร์ ว่าสอดคล้องกับนโยบายของกูเกิลหรือไม่</li>\n<li>รองรับ Gradle Version Catalogs ช่วยจัดการเรื่อง dependency management</li>\n<li>Android Emulator (34.2) จำลองอุปกรณ์ Pixel 8 และ Pixel 8 Pro ได้แล้ว, เพิ่ม Espresso Device API เพื่อจำลองการทดสอบคอนฟิกของฮาร์ดแวร์ที่เปลี่ยนไป เช่น หมุนจอแนวตั้ง-นอน, กาง-ปิดสมาร์ทโฟนฝาพับ</li>\n</ul>\n<p>Android Studio เวอร์ชันหน้าตัวอักษร J จะใช้ชื่อว่า Jellyfish</p>\n<p>ที่มา - <a href=\"https://android-developers.googleblog.com/2024/02/android-studio-iguana-is-stable.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/d8b27d423ca38ec04f77bdcef728191e.jpg\" /></p>\n<p>หน้าตาของ Jetpack Compose UI Check</p>\n<p><img alt=\"No Description\" src=\"https://www.blognone.com/sites/default/files/externals/c989e67fd9074a22db425031b0f2f15c.png\" /></p>\n<p>Emulator Pixel 8</p>\n<p><img alt=\"No Description\" src=\"https://www.blognone.com/sites/default/files/externals/a4cea1bf73b06e1b3e1a817844412ba0.png\" /></p>\n<p>Google Play policy check</p>\n<p><img alt=\"No Description\" src=\"https://www.blognone.com/sites/default/files/externals/c80b48660ce61324d6f53a473c796d5c.png\" /></p>\n</div></div></div><div><div>Topics: </div><div><div><a href=\"/topics/android-studio\">Android Studio</a></div><div><a href=\"/topics/ide\">IDE</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"902411b99c0f31c7b5d95c455973c80344def8770a01f95c4d91c16010f8d932","category":"Thai"}