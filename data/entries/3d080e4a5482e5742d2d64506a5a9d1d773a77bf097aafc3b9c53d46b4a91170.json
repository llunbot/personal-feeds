{"title":"Xiaomi เปิดตัว Xiaomi SU7 รถยนต์ไฟฟ้าซีดาน ระยะวิ่งต่อชาร์จ 800 กิโลเมตร ยังไม่ประกาศราคาขาย","link":"https://www.blognone.com/node/137417","date":1703755326000,"content":"<div><div><div><p>Xiaomi เปิดตัวรถยนต์ไฟฟ้า Xiaomi SU7 (ย่อมาจาก Speed Ultra) รถยนต์ซีดาน มาพร้อมตัวเลือก 3 สี คือ Aqua Blue, Mineral Gray และ Vendant Green สเป็กระดับซูเปอร์คาร์ อัตราเร่ง 0-100 กม./ชม. ได้ใน 2.78 วินาที สามารถวิ่งได้ระยะทางสูงสุด 800 กิโลเมตร ต่อการชาร์จหนึ่งครั้ง ด้วยแบตเตอรี่ขนาด 101kwh</p>\n<p>Xiaomi SU7 มีสองรุ่นย่อยคือ</p>\n<ul>\n<li><strong>Xiaomi SU7</strong> ขับเคลื่อนล้อหลัง (RWD) กำลังสูงสุด 299 แรงม้า, แรงบิดสูงสุด 400 นิวตันเมตร, ความเร็วสูงสุด 210 กม./ชม., อัตราเร่ง 0-100 กม./ชม. ที่ 5.28 วินาที, ระยะทางต่อการชาร์จ 1 ครั้ง 668 กิโลเมตร, ระยะเบรก 100-0 กม./ชม. 35.5 เมตร</li>\n<li><strong>Xiaomi SU7 Max</strong> ขับเคลื่อนสี่ล้อ (AWD) กำลังสูงสุด 673 แรงม้า, แรงบิดสูงสุด 838 นิวตันเมตร, ความเร็วสูงสุด 265 กม./ชม., อัตราเร่ง 0-100 กม./ชม. ที่ 2.78 วินาที, ระยะทางต่อการชาร์จ 1 ครั้ง 800 กิโลเมตร, ระยะเบรก 100-0 กม./ชม. 33.3 เมตร</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5262db90197be946845db8699fe2186d.jpg\" /></p>\n<p>Xiaomi บอกว่ารถยนต์ไฟฟ้ามาพร้อม 5 เทคโนโลยีที่เป็นหัวใจสำคัญของ EV ยุคหน้า ได้แก่ E-Motor ด้วยเทคโนโลยีเครื่องยนต์ HyperEngine, แบตเตอรีแบบ CTB ที่ต่อกับโครงสร้างของรถยนต์, โครงสร้างตัวรถ Hypercasting, ระบบขับเคลื่อนอัตโนมัติ และ Smart Cabin ที่ทำงานบนระบบปฏิบัติการ HyperOS</p>\n<p><img alt=\"No Description\" src=\"https://www.blognone.com/sites/default/files/externals/089bf039491c5e5ae6a9e01708ab8f05.jpg\" /></p>\n<p>Lei Jun ซีอีโอ Xiaomi ยังประกาศเป้าหมายของบริษัทในการเข้าสู่ธุรกิจยานยนต์ โดยต้องการเป็นผู้ผลิตรถยนต์รายใหญ่ Top 5 ของโลก ภายใน 15-20 ปีข้างหน้า และบอกว่าแรงผลักดันคือการผลิตรถยนต์ให้ดีเทียบเท่ากับ Porsche และ Tesla ทั้งนี้ธุรกิจรถยนต์ไฟฟ้าของ Xiaomi เป็นความร่วมมือกับบริษัท Beijing Automotive (BAIC)</p>\n<p>Xiaomi ยังไม่ประกาศราคาขายของ Xiaomi SU7 แต่บอกว่ารถยนต์จะเริ่มขายในปีหน้า 2024</p>\n<p>ที่มา: <a href=\"https://www.gizguide.com/2023/12/xiaomi-su7-electric-car.html\">GizGuide</a>, <a href=\"https://cnevpost.com/2023/12/28/xiaomi-ev-tech-launch-live/\">CNEVPost</a>, <a href=\"https://twitter.com/Xiaomi/status/1740292386452889823\">@Xiaomi</a></p>\n<p><img alt=\"No Description\" src=\"https://www.blognone.com/sites/default/files/externals/e0ecd7cebe3e6f43667dab665b75b4d0.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d080e4a5482e5742d2d64506a5a9d1d773a77bf097aafc3b9c53d46b4a91170","category":"Thai"}