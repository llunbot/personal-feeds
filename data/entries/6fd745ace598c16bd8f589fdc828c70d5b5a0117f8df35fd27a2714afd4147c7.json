{"title":"Google เปิดตัว NotebookLM Plus สำหรับธุรกิจและสถาบันการศึกษา ส่วนคนทั่วไปได้ลองปีหน้า","link":"https://www.blognone.com/node/143699","date":1734410887000,"content":"<div><div><div><p>Google เปิดตัว NotebookLM Plus เวอร์ชั่นล่าสุด เปิดให้บริการแก่ธุรกิจ โรงเรียน และมหาวิทยาลัยแล้วในรูปแบบ Additional Service ผ่าน Gemini for Google Workspace สำหรับผู้บริโภคจะรวมอยู่ใน Google One AI Premium ซึ่งจะเปิดให้ใช้ในช่วงต้นปี 2025</p>\n<p><strong>สิ่งที่แตกต่างออกไปจาก NotebookLM เวอร์ชันทั่วไป เช่น</strong></p>\n<ul>\n<li>รองรับ Audio Overviews, คำถาม, notebook และแหล่งข้อมูลเพิ่มขึ้นห้าเท่า</li>\n<li>สามารถปรับแต่งรูปแบบ  และความยาวของ notebook</li>\n<li>สามารถสร้าง notebook ร่วมสำหรับทีม</li>\n</ul>\n<p>NotebookLM Plus มาพร้อมฟีเจอร์ความปลอดภัยและความเป็นส่วนตัวที่เพิ่มขึ้นมา ตอบโจทย์องค์กรให้สามารถใช้ NotebookLM Plus ได้ เพราะแหล่งข้อมูล คำถาม และคำตอบจะอยู่แค่ภายในองค์กรเท่านั้น ไม่ถูกใช้ในการฝึกสอนโมเดล และจะไม่มีการตรวจสอบโดยมนุษย์</p>\n<p>ตัวอย่างการใช้งานในองค์กร เช่น ฝ่ายขาย สามารถเพิ่มแผนงานผลิตภัณฑ์ ข้อมูลสเปกฟีเจอร์ การวิเคราะห์เปรียบเทียบคู่แข่ง เสียงบทสัมภาษณ์ลูกค้า และการวิจัยตลาด ลงใน NotebookLM Plus ได้ ช่วยเตรียมความพร้อมสำหรับการประชุมกับลูกค้า ช่วยให้ทีมงานค้นหาข้อมูลได้รวดเร็วขึ้น และมีปฏิสัมพันธ์กับลูกค้าได้ดีขึ้น</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;NotebookLM&quot;\" src=\"https://www.blognone.com/sites/default/files/externals/16e5ce331adf0c6fba32159c4239f092.png\" /></p>\n<p><img alt=\"alt=&quot;NotebookLM&quot;\" src=\"https://www.blognone.com/sites/default/files/externals/b4c158cb54054ecbaa6d85722e25237b.png\" /></p>\n</div></div></div><div><div>Topics: </div><div><div><a href=\"/topics/notebooklm\">NotebookLM</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fd745ace598c16bd8f589fdc828c70d5b5a0117f8df35fd27a2714afd4147c7","category":"Thai"}