{"title":"[ลือ] Final Fantasy Tactics กำลังถูกนำมารีมาสเตอร์อีกครั้ง","link":"https://www.blognone.com/node/140370","date":1718321132000,"content":"<div><div><div><p>Jason Schreier นักข่าวสายเกมคนดังของ Bloomberg ไปตอบกระทู้ Reddit ยืนยันข่าวลือว่า Square Enix กำลังรีมาสเตอร์เกม Final Fantasy Tactics อยู่จริง</p>\n<p>ก่อนหน้านี้มี<a href=\"https://www.blognone.com/node/140160\">ข่าวลือว่า Square Enix กำลังรีเมค Final Fantasy IX</a> ซึ่งหากรวมข่าวลือเรื่อง FF Tactics อันนี้ด้วย ก็จะตรงกับ<a href=\"https://www.blognone.com/node/124739\">ข้อมูลหลุดจากฐานข้อมูลเกม NVIDIA GeForce Now ในปี 2021</a> ว่ามีโครงการ Final Fantasy สองเกมที่กำลังพัฒนาอยู่</p>\n<p>Final Fantasy Tactics เป็นเกมวางแผนการรบแนว tactical RPG ออกครั้งแรกบนเครื่อง PS1 ในปี 1997 และประสบความสำเร็จอย่างมาก เกมถูกอัพเดตเป็นเวอร์ชัน Final Fantasy Tactics: The War of the Lions ลงเครื่อง PSP ในปี 2007 และพอร์ตมายัง iOS/Android ในภายหลัง</p>\n<p>เมื่อปี 2022 Square Enix เปิดตัว <a href=\"https://www.blognone.com/node/129697\">Tactics Ogre: Reborn ภาครีเมค</a> ซึ่งเป็นเกมต้นฉบับของ Final Fantasy Tactics ที่สร้างโดยผู้กำกับ/ผู้ออกแบบเกมคนเดียวกันคือ Yasumi Matsuno</p>\n<p>ที่มา - <a href=\"https://www.reddit.com/r/GamingLeaksAndRumours/comments/1de4kcu/the_recent_midori_leak_about_visions_of_mana/\">Reddit</a>, <a href=\"https://www.videogameschronicle.com/news/a-final-fantasy-tactics-remaster-is-real-and-happening-its-claimed/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/c6d5b885ca795b4adde1d52ce8c097a7.jpeg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09a53b26dea2d70cb8c7b585be9733fc4d5699d5a1d059a502f9f490db586467","category":"Thai"}