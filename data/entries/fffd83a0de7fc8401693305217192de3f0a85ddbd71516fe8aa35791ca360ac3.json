{"title":"Bing Chat / Copilot รองรับปลั๊กอิน พัฒนาเหมือน ChatGPT Plugins ร่างสัญญาจากใน Word ได้โดยตรง","link":"https://www.blognone.com/node/133975","date":1684860514000,"content":"<div><div><div><p>ไมโครซอฟท์เพิ่มฟีเจอร์ปลั๊กอิน สามารถเชื่อม API จากภายนอกเข้าไปยัง Bing Chat และ Copilot ได้ โดยใช้ปลั๊กอินชุดเดียวกับที่พัฒนามาเพื่อ  ChatGPT ได้เลย</p>\n<p>แนวทางการใช้งานโดยทั่วไปเหมือนการใช้งานปลั๊กอินบน ChatGPT ที่ทำให้การแชตสามารถตอบจากข้อมูลปัจจุบัน, เชื่อมต่อร้านค้าเพื่อเตรียมสั่งของตามรายการในแชต เป็นต้น แต่เนื่องจากปลั๊กอินสามารถทำงานใน Copilot ได้ด้วยทำให้สามารถทำงานกับเอกสารต่างๆ ได้โดยตรง ไมโครซอฟท์สาธิตในงาน Build ด้วยการร่างสัญญาและให้ปรับปรุงสัญญาใน Word ด้วยปลั๊กอิน Practical Laws ของ Thomson Reuters หรือถามเพิ่มเติมว่าสัญญามีจุดที่ขัดกับกฎหมายหรือไม่</p>\n<p>นอกจากการนำปลั๊กอินที่พัฒนาสำหรับ ChatGPT มาใช้งานแล้ว ไมโครซอฟท์ยังสร้างปลั๊กอิน Bing ให้กับ ChatGPT เอง ทำให้ ChatGPT สามารถตอบคำถามตามข้อมูลปัจจุบันได้มากขึ้น</p>\n<p>ที่มา - <a href=\"https://blogs.bing.com/search/may_2023/Bing-at-Microsoft-Build-2023\">Bing Blog</a></p>\n<p><img alt=\"No Description\" src=\"https://www.blognone.com/sites/default/files/externals/2ebbea19fd5efaa23856edb48d7fe5d1.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fffd83a0de7fc8401693305217192de3f0a85ddbd71516fe8aa35791ca360ac3","category":"Thai"}