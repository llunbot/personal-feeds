{"title":"Microsoft จำกัดเวลาการเก็บภาพ และคลิปจาก Xbox บนเซิร์ฟเวอร์ เหลือ 90 วันก่อนจะลบทิ้ง","link":"https://www.blognone.com/node/136167","date":1696928878000,"content":"<div><div><div><p>Microsoft ได้ส่งการแจ้งเตือนเข้ามาในแอป Xbox ในโทรศัพท์มือถือระบุว่า คลิปเกมหรือภาพหน้าจอที่อัปโหลดไปยังเครือข่ายของ Xbox จะถูกลบหลังจากครบ 90 วัน โดย Microsoft แนะนำให้ผู้ใช้งานสำรองข้อมูลภาพ หรือคลิปที่ต้องการเก็บไว้</p>\n<p>ผู้ใช้งานสามารถสำรองข้อมูลคลิปเกม หรือภาพ จากคอนโซล หรือพีซีได้ด้วยการบันทึกลงในไดรฟ์ภายนอก หรืออัปโหลดไปยัง OneDrive ส่วนไดรฟ์ USB ที่ใช้จะต้องฟอร์แมตเป็น NTFS และไม่สามารถใช้ไดรฟ์เดียวกับที่ติดตั้งเกมซึ่งมีฟอร์แมตแตกต่างกันได้</p>\n<p><img alt=\"No Description\" src=\"https://www.blognone.com/sites/default/files/externals/c90c3ed487ecd9b8242c605f7ba89476.png\" /></p>\n<p>ก่อนหน้านี้เวลาผู้ใช้งานกดบันทึกภาพ หรือคลิปภายในเกม ตัวคลิป และภาพที่บันทึกจะถูกอัปโหลดเข้าเครือข่ายของ Xbox เพื่อให้ผู้ใช้งานสามารถดูหรือดาวน์โหลดได้ผ่านแอป Xbox ในมือถือหรือ PC โดยไม่มีกำหนดระยะเวลา ซึ่งการเปลี่ยนแปลงนี้จะคล้าย ๆ กับแอป PlayStation ในมือถือที่เก็บภาพ และคลิปไว้ได้เพียงแค่ 14 วันก่อนจะถูกลบหายไป</p>\n<p>โดยการเปลี่ยนแปลงนี้เริ่มมีผลตั้งแต่วันที่ 1 ตุลาคมแล้ว และจะเริ่มลบคลิป และภาพออกจากเครือข่าย Xbox ครั้งแรกในเดือนมกราคมปี 2024</p>\n<p><img alt=\"No Description\" src=\"https://www.blognone.com/sites/default/files/externals/3cafe05cc066152c7943e77471665f34.jpg\" /></p>\n<p>ที่มา - <a href=\"https://support.xbox.com/en-US/help/games-apps/my-games-apps/back-up-game-clips\">Xbox Support</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/xbox-series-s\">Xbox Series S</a></div><div><a href=\"/topics/xbox-series-x\">Xbox Series X</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3256a2f05969731a93384a354e029cf435477f0bd12e957e4a391f5f69c12d5","category":"Thai"}