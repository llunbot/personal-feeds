{"title":"Meituan รายงานผลประกอบการไตรมาส 4/2023 รายได้โต 23% ตลอดปีมีกำไรเป็นบวกอีกครั้ง","link":"https://www.blognone.com/node/138885","date":1711328311000,"content":"<div><div><div><p>Meituan แพลตฟอร์ม O2O (Online-to-Offline) รายใหญ่ของจีน รายงานผลประกอบการประจำไตรมาสที่ 4 ของปี 2023 มีรายได้เพิ่มขึ้น 22.6% จากช่วงเดียวกันในปีก่อนเป็น 73,696 ล้านหยวน และมีกำไรสุทธิ 2,217 ล้านหยวน เทียบกับปีก่อนที่ขาดทุน</p>\n<p>ผลการดำเนินงานของ Meituan ที่มีกำไรติดต่อกันสี่ไตรมาส ทำให้ภาพรวมของปี 2023 Meituan กลับมามีกำไรเป็นบวกอีกครั้ง โดยมีกำไรตลอดปี 2023 ที่ 13,857 ล้านหยวน</p>\n<p>Meituan รายงานผลประกอบการแบ่งเป็นสองส่วนธุรกิจคือ Core local commerce เติบโต 26.8% เป็น 55,131 ล้านหยวน มีการเติบโตเด่นจาก Meituan Instashopping บริการสั่งซื้อสินค้าจัดส่งด่วน ส่วนธุรกิจเดลิเวอรี มีการขายบริการ Pin Hao Fan หรือการสั่งอาหารแบบรวมกลุ่มร้านเดียวกัน ส่งพื้นที่ใกล้กัน เพิ่มมากขึ้น</p>\n<p>อีกส่วนธุรกิจคือ New Initiatives เติบโต 11.5% เป็น 18,565 ล้านหยวน ระบุบริการอีคอมเมิร์ซแบบซื้อเป็นกลุ่ม Meituan Select มีการเติบโตน้อยเนื่องจากการแข่งขันที่สูง ส่วน Meituan Grocery รีแบรนด์เป็น Xiaoxiang Supermarket เพื่อสะท้อนการเป็นซูเปอร์มาร์เก็ตออนไลน์มากยิ่งขึ้น</p>\n<p>ที่มา: <a href=\"https://media-meituan.todayir.com/202403221654401765350700_en.pdf\">Meituan</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/ddd32645d10981efe052e54b61fffd85.png\" /></p>\n</div></div></div><div><div>Topics: </div><div><div><a href=\"/topics/meituan\">Meituan</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"047ab7a16ebbe40a9a8d66d8e13ac967691d73080444938ce556fd1ac54b3e70","category":"Thai"}