{"title":"สมาคมนักแสดงแห่งฮอลิวู้ดประท้วงหยุดงาน จากค่าแรง และความกลัวการใช้ AI ทำงานแทน","link":"https://www.blognone.com/node/134840","date":1689339309000,"content":"<div><div><div><p>สหภาพนักแสดง-สมาคมศิลปินโทรทัศน์ และวิทยุแห่งอเมริกา หรือ SAG-AFTRA ที่มีสมาชิกทั้งหมด 160,000 คนได้เข้าร่วมการประท้วงหยุดงานกับ <a href=\"https://www.blognone.com/node/133708\">สมาคมนักเขียนบทที่เริ่มประท้วงหยุดงานตั้งแต่เดือนพฤษภาคม</a> หลังจากการเจรจากับบรรดาสตูดิโอต่าง ๆ ล้มเหลว ตอนนี้สตูดิโอต่าง ๆ ในสหรัฐอเมริกากำลังเจอการประท้วงการหยุดงานครั้งใหญ่ที่สุดในรอบ 63 ปี ประเด็นหลักมาจากเรื่องการจ่ายค่าแรงที่ไม่เป็นธรรม และต้องการรับประกันว่างานของพวกเขาจะไม่ถูกแทนที่ด้วยปัญญาประดิษฐ์ (AI)</p>\n<p>โดยการประท้วงเริ่มต้นเมื่อเที่ยงคืนที่ผ่านมาตามเวลาในสหรัฐ หลังจากที่คณะกรรมการของสหภาพมีมติเป็นเอกฉันท์ให้หยุดงานหลังจากการเจรจากับบริษัทต่าง ๆ เช่น Netflix, Amazon, Disney และ Warner Bros เป็นสัปดาห์ที่แล้วล้มเหลว หนึ่งในข้อเสนอจากสตูดิโอคือการสแกนหน้านักแสดงประกอบฉากโดยใช้ AI และจะจ่ายเงินค่าตัวเพียงครั้งเดียว ซึ่งสตูดิโอจะสามารถใช้สิ่งที่สแกนได้ตลอดไปโดยไม่ต้องจ่ายเงินหรือการยินยอมจากนักแสดง</p>\n<p>โดยล่าสุดในงานรอบปฐมทัศน์ของภาพยนตร์เรื่อง Oppenheimer ของผู้กำกับ Christopher Nolan เหล่านักแสดงต่างร่วมกันเดินออกจากงานเพื่อแสดงจุดยืนสนับสนุนการประท้วงของ SAG-AFTRA</p>\n<p><em>รูปภาพจาก Twitter ทางการของ SAG-AFTRA</em><br />\n<img alt=\"No Description\" src=\"https://www.blognone.com/sites/default/files/externals/b681ec3649b48418e92ba50f6ac07bac.jpg\" /></p>\n<p>ที่มา - <a href=\"https://nofilmschool.com/sag-aftra-strikes\">No Film School</a>,<a href=\"https://www.reuters.com/world/us/hollywood-actors-union-sets-strike-vote-thursday-talks-break-down-2023-07-13/\">Reuters</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/movies\">Movies</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57c844e07ba422099bc7e0001da0c22a69d592ff70afb5ec6e964c325a718f8b","category":"Thai"}