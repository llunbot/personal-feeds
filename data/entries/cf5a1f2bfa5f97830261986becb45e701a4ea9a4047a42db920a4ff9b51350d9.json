{"title":"เริ่มแล้ว! พ่อค้า-แม่ค้าบนแพลตฟอร์ม Amazon ขึ้นราคาสินค้า เพราะแบกภาษีทรัมป์ไม่ไหว","link":"https://www.blognone.com/node/145969","date":1745233098000,"content":"<div><div><div><p>Andy Jassy ซีอีโอ Amazon บอกว่าแพลตฟอร์มเริ่มเจอผลกระทบจากนโยบายกำแพงภาษี Trump แล้ว หลังคนขายรายย่อยตัดสินใจขึ้นราคาสินค้า แม้จะเป็นการผลักภาระต้นทุนที่เพิ่มขึ้นไปให้ลูกค้าก็ตาม</p>\n<p>Amazon ก็พยายามลดผลกระทบพวกนี้อยู่ เช่น รีบซื้อสต๊อกสินค้าล่วงหน้าเยอะ ๆ หรือเจรจาเงื่อนไขกับซัพพลายเออร์ใหม่ แถมยกเลิกคำสั่งซื้อสินค้าจากจีนไปแล้วหลายออเดอร์เช่นกัน หลังซัพพลายเออร์บางเจ้ามีของเตรียมส่งถึงท่าเรือแล้ว แต่จู่ ๆ ก็ถูกยกเลิกผ่านระบบภายใน</p>\n<p>ด้านฝั่งลูกค้าก็เริ่มรีบซื้อของเก็บไว้ล่วงหน้าบางส่วน เผื่อของจะขึ้นราคาในอนาคต ซึ่ง Amazon บอกว่า ถ้าจะสรุปว่าท่าทีเช่นนี่จะป็นพฤติกรรมถาวร หรือแค่กระแสช่วงสั้น ๆ นั้นยังเร็วเกินไป</p>\n<p>นอกจากนี้ ภาษีนำเข้า Trump อาจทำให้ต้นทุนสร้างโครงสร้างพื้นฐานด้าน AI แพงขึ้นด้วย อย่างพวกดาต้าเซ็นเตอร์ที่ Amazon กำลังลงทุนอย่างหนักผ่าน AWS (Amazon Web Services) แต่ Jassy บอกว่า Amazon เริ่มกระจายซัพพลายเชนไว้ตั้งแต่ 5 ปีก่อนแล้ว ไม่ได้พึ่งแค่ประเทศเดียว และยังไม่มีแผนชะลอการสร้างดาต้าเซ็นเตอร์แต่อย่างใด</p>\n<p>ที่มา: <a href=\"https://www.cnbc.com/2025/04/10/amazon-ceo-andy-jassy-says-he-believes-sellers-will-pass-increased-tariff-costs-on-to-consumers.html\">CNBC</a></p>\n<p><img src=\"https://www.blognone.com/sites/default/files/externals/2a1e07765cb8abba7eb23c33530b615d.jpg\" alt=\"Jassy\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/andy-jassy\">Andy Jassy</a></div><div><a href=\"/topics/tax\">Tax</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf5a1f2bfa5f97830261986becb45e701a4ea9a4047a42db920a4ff9b51350d9","category":"Thai"}