{"title":"[ลือ] Rockstar วางแผนเปิดตัวเกม Grand Theft Auto 6 ภายในสัปดาห์นี้ สิบปีหลังภาค 5","link":"https://www.blognone.com/node/136635","date":1699437584000,"content":"<div><div><div><p>Bloomberg รายงานว่า Rockstar Games วางแผนเปิดตัวเกม Grand Theft Auto ภาค 6 ในช่วงสัปดาห์นี้ ฉลองครบรอบ 25 ปีของ Rockstar Games</p>\n<p>เกม Grand Theft Auto VI น่าจะเป็นหนึ่งในเกมดึงดูดทั้งเกมเมอร์และนักลงทุนที่สุดในช่วงนี้ เนื่องจากเกมภาคก่อนอย่าง Grand Theft Auto V ที่ออกมาตั้งแต่ปี 2013 มียอดขายมากกว่า 185 ล้านชุด เป็นเกมที่ขายดีที่สุดเป็นอันดับ 2 ตลอดกาล รองจาก Minecraft</p>\n<p>ช่วงไม่กี่ปีที่ผ่านมา Rockstar ปรับปรุงวัฒนธรรมองค์กร และความสมดุลระหว่างชีวิตและการทำงาน หลังจากที่พนักงานบ่นเรื่องความเหนื่อยหน่ายระหว่างการสร้างเกม Red Dead Redemption 2 ในปี 2018</p>\n<p>เมื่อปีที่แล้ว มีแฮกเกอร์เผยแพร่คลิปวิดีโอจาก Grand Theft Auto VI ความยาวหลายชั่วโมง โดย Rockstar ระบุว่าเป็นการบุกรุกเครือข่าย และบริษัทจะเปิดตัวเกมอย่างทางการเมื่อพร้อม หลังจากนั้นเมื่อต้นปีวัยรุ่น 2 คน ในสหราชอาณาจักรถูกตัดสินว่ามีความผิดฐานแฮ็ค</p>\n<p>จากวิดีโอที่หลุด Grand Theft Auto ภาคใหม่ มีฉากหลังอยู่ในเมืองไมอามี่ มีตัวละครเอกสองคนเป็นชายและหญิง ตามรายงานของ Bloomberg บริษัท Take-Two Interactive Software บริษัทแม่ของ Rockstar Games มีกำหนดรายงานผลประกอบการในวันพุธนี้</p>\n<p><img src=\"https://www.blognone.com/sites/default/files/externals/7dbe00a99a0c0f9ac79c503d2edd06df.jpg\" /></p>\n<p>ที่มา - <a href=\"https://www.bloomberg.com/news/articles/2023-11-08/rockstar-plans-to-announce-much-anticipated-grand-theft-auto-vi\">Boomberg</a></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/rockstar\">Rockstar</a></div><div><a href=\"/topics/games\">Games</a></div><div><a href=\"/topics/rumors\">Rumors</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84679621b3ab31680ebb4ed955e2498599ddc704b679e8eba635e8020f59590f","category":"Thai"}