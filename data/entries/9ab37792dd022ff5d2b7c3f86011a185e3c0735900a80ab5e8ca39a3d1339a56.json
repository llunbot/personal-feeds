{"title":"Electromagnetism vs Thermodynamics","link":"https://markpeak.net/electromagnetism-vs-thermodynamics/","date":1731917149000,"content":"<p>นี่คือบทความที่ส่งผลต่อความคิดของผมมากที่สุดในปีนี้ (ถ้าระหว่างนี้จนถึงสิ้นปียังไม่มีบทความอื่น) เป็นบทความที่เขียนถึง “ภาพใหญ่” เรื่องพลังงาน ของ Noah Smith อีกเช่นเคย (น่าจะเป็นบทความของ Smith ที่ดีที่สุดที่อ่านมาในปีนี้เช่นกัน)</p>\n<p>Smith ใช้พาดหัวชื่อบทความว่า <a href=\"https://www.noahpinion.blog/p/the-triumph-of-electromagnetism-over\">The triumph of electromagnetism over thermodynamics</a> แปลเป็นภาษาไทยแบบภาษาชาวบ้านๆ คือ “ชัยชนะของไฟฟ้าเหนือน้ำมัน”</p>\n<div>\n\t\t\t<div>\n\t\t\t\t<a href=\"https://www.noahpinion.blog/p/the-triumph-of-electromagnetism-over\">\n\t\t\t\t\t<img src=\"https://substackcdn.com/image/fetch/w_1200,h_600,c_fill,f_jpg,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F3029a450-6d3e-4d43-a5e5-65d4e98302f5_920x584.jpeg\" alt=\"The triumph of electromagnetism over thermodynamics\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.noahpinion.blog/p/the-triumph-of-electromagnetism-over\">\n\t\t\tThe triumph of electromagnetism over thermodynamics\t\t</a>\n\t</div>\n\t<div>\n\t\t<a href=\"https://www.noahpinion.blog/p/the-triumph-of-electromagnetism-over\">\n\t\t\t<p>How electricity is replacing combustion as humanity's key tool for mastering the physical world.</p>\n\t\t</a>\n\t</div>\n\t<div>\n\t\t<img src=\"https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fa242bd04-28e0-4418-8968-e96e069a8358%2Ffavicon.ico\" alt=\"www.noahpinion.blog\" />\t\twww.noahpinion.blog\t</div>\n</div>\n<p>Smith เริ่มต้นจากการบอกว่า แม้ตอนนี้เป็นปี 2024 แล้ว ในโลกพลังงานทุกวันนี้ เราสร้างเตาปฏิกรณ์นิวเคลียร์ระดับสูง เพื่อนำไป “ต้มน้ำหมุนกังหัน” เพื่อผลิตไฟฟ้ากันอยู่เหมือนเดิม แสดงให้เห็นข้อจำกัดของมนุษย์ในการใช้พลังงานกันอยู่</p>\n<p>ในโลกปัจจุบันมีวิธีดึงและผ่องถ่ายพลังงาน (extracting and transporting energy) อยู่สองวิธีใหญ่ๆ</p>\n<ul>\n<li><strong>การเผาไหม้เชื้อเพลิง (combustion) </strong>มนุษย์เริ่มจากการใช้ถ่านหินทำเครื่องจักรไอน้ำ (coal-powered steam engine) แล้วพัฒนามาสู่การใช้น้ำมันกับเครื่องยนต์เผาไหม้ภายใน (oil-powered internal combustion engine) ที่ใช้กันในรถยนต์น้ำมันยุคปัจจุบัน</li>\n<li><strong>การสร้างกระแสไฟฟ้า (electricity) </strong>โดยเนื้อแท้มันคือการเคลื่อนย้ายอิเล็กตรอนผ่านไปตามวัตถุที่เป็นสารเหนี่ยวนำ (conducting materials)</li>\n</ul>\n<p>ในประวัติศาสตร์ที่ผ่านมา ทั้ง combustion และ electricity อยู่ร่วมกัน เพราะมีคุณลักษณะที่แตกต่างกัน และความแตกต่างนี้ช่วยเสริมงานซึ่งกันและกัน</p>\n<ul>\n<li><strong>combustion</strong> เป็นการสร้างปฏิกิริยาเคมีที่ปลดปล่อยความร้อน แบบที่ยุ่งเหยิง ไม่เป็นระเบียบ ควบคุมไม่ได้ (ลองนึกภาพตัวจุดระเบิดในเครื่องยนต์สันดาบภายใน เป็น random motion)</li>\n<li><strong>electricity</strong> มีความเป็นระเบียบ ควบคุมได้กว่ามาก เพราะเป็นการส่งผ่านอิเล็กตรอนให้วิ่งผ่านสายไฟฟ้าที่วางแนวไว้อยู่แล้ว มีความแม่นยำ (precision) สูงกว่า</li>\n</ul>\n<p>ข้อดีของ combustion คือมีกำลัง (power) สูง เกิดจากสารกักเก็บพลังงาน (ในที่นี้คือน้ำมันเชื้อเพลิง) มีความหนาแน่นของพลังงานสูงกว่า อีกทั้งยังขนย้ายได้ง่ายกว่า มี portability สูงกว่า (เราเอาน้ำมันใส่ถังไปไหนมาไหนได้สะดวก)</p>\n<p>ข้อดีของ electricity คือมีความแม่นยำ (precision) สูง เหมาะกับงานที่ต้องการความละเอียด เช่น วิทยุ เครื่องใช้ไฟฟ้า คอมพิวเตอร์ กับมีประสิทธิผล (efficiency) สูง ปลดปล่อยความร้อนน้อย จึงเอาไปใช้งานส่องสว่างได้ดีกว่า เช่น ทำหลอดไฟ</p>\n<p>ส่วนใหญ่เรามักใช้ combustion กับ electricity ควบคู่กันไป เพราะธรรมชาติไม่เหมือนกัน แต่ในอดีตก็เคยมีช่วงเวลาที่นักประดิษฐ์ นักวิทยาศาสตร์ในยุคนั้นๆ ต้องเลือกว่าจะไปทางไฟฟ้าหรือน้ำมัน เช่น อุตสาหกรรมรถยนต์ในช่วงแรกๆ ที่เคยลองใช้ระบบไฟฟ้าอยู่พักหนึ่ง ก่อนตัดสินใจไปทางน้ำมันเพราะข้อดีเรื่องกำลัง (จากเทคโนโลยีการสร้างเครื่องยนต์ ICE + การกลั่นน้ำมันที่ดีขึ้นมากในยุคนั้น)</p>\n<p>แต่ในช่วงหลังๆ มีการคิดค้นเทคโนโลยีสำคัญ 2 อย่างที่เป็นตัวเปลี่ยนเกมของ electricity คือ</p>\n<ul>\n<li><strong>Semiconductor</strong> เกิดผลกระทบใหญ่หลวง 2 ประการ\n<ul>\n<li>มนุษย์สามารถสร้างไฟฟ้าได้จากแสงอาทิตย์โดยตรง (photoelectric cell) ไม่ต้องไปขุดน้ำมันหรือถ่านหินมาต้มน้ำผลิตกระแสไฟฟ้าอีกต่อไป ลัดขั้นตอนพวกนี้ไปได้เลย แค่รับแสงอาทิตย์มาผ่านเซลล์ก็ได้กระแสไฟฟ้ามา</li>\n<li>ยกระดับความแม่นยำ (precision) และประสิทธิผล (efficiency) ซึ่งเป็นจุดเด่นเดิมของไฟฟ้าไปอีกขั้น เมื่อมี semiconductor ใช้ทำชิปคอมพิวเตอร์ที่มีความละเอียดสูงขึ้น (กว่ายุคหลอดสุญญากาศ) เราสามารถใช้กระแสไฟฟ้าได้อย่างละเอียดขึ้นมากๆ (ตอนนี้คือระดับนาโนเมตร) ฝั่งของประสิทธิพล เราสามารถผลิตมอเตอร์แบบ brushless electric ที่ใช้สนามแม่เหล็กไฟฟ้าเหนี่นยวนำมอเตอร์ แทนมอเตอร์เชิงกลแบบเดิม ลดความสูญเสียพลังงานไปเป็นความร้อนลงได้อีก กำลังสูงขึ้น ดูแลง่ายขึ้น</li>\n</ul>\n</li>\n<li><strong>Battery chemistry</strong> โดยเฉพาะการคิดค้นแบตเตอรี่แบบ lithium-ion ที่ใช้กันในทุกวันนี้ ช่วยแก้ปัญหาเรื่อง storability กักเก็บพลังงานไฟฟ้าได้มากขึ้น\n<ul>\n<li>ข้อดีอีกอย่างของไฟฟ้าคือ การแปลงพลังงานกลับคืน (fully reversible) คือเราสามารถสร้างไฟฟ้า แล้วนำไปเปลี่ยนเป็นพลังงานเคมีในเซลล์แบตเตอรี่ พอจะใช้งานก็แปลงกลับเป็นไฟฟ้า โดยมีอัตราการสูญเสียพลังงานไม่เยอะนัก เมื่อเทียบกับ combustion ที่เผาน้ำมันเชื้อเพลิงเป็นพลังงานแล้ว แทบไม่สามารถเปลี่ยนกลับเป็นน้ำมันคืนได้ง่ายๆ เลย (ตามกฎของ thermodynamics)</li>\n</ul>\n</li>\n</ul>\n<p>เทคโนโลยี 2 อย่างนี้ ช่วยแก้จุดอ่อนของพลังงานไฟฟ้า (กำลังน้อย ขนย้ายยาก) และขยายจุดแข็ง (เพิ่มความแม่นยำ ประสิทธิผล การกักเก็บพลังงาน) ไปได้อีกมาก</p>\n<p><img loading=\"lazy\" src=\"https://markpeak.net/wp-content/uploads/2024/11/useful-energy-1024x574.webp\" alt=\"\" width=\"700\" height=\"392\" srcset=\"https://markpeak.net/wp-content/uploads/2024/11/useful-energy-1024x574.webp 1024w, https://markpeak.net/wp-content/uploads/2024/11/useful-energy-300x168.webp 300w, https://markpeak.net/wp-content/uploads/2024/11/useful-energy-768x431.webp 768w, https://markpeak.net/wp-content/uploads/2024/11/useful-energy-700x393.webp 700w, https://markpeak.net/wp-content/uploads/2024/11/useful-energy.webp 1369w\" /></p>\n<p>ในอีกทาง ในรอบหลายสิบปีที่ผ่านมา เทคโนโลยีฝั่ง combustion กลับไม่ได้พัฒนาขึ้นอย่างก้าวกระโดดอีกเลย (หลังพัฒนาเร็วมากๆ ในช่วงแรก) แถมยังเจอข้อจำกัดในการใช้งาน จากเรื่องราคาน้ำมัน และสิ่งแวดล้อมด้วย</p>\n<p><img loading=\"lazy\" src=\"https://markpeak.net/wp-content/uploads/2024/11/us-energy-consumption-1024x666.webp\" alt=\"\" width=\"700\" height=\"455\" srcset=\"https://markpeak.net/wp-content/uploads/2024/11/us-energy-consumption-1024x666.webp 1024w, https://markpeak.net/wp-content/uploads/2024/11/us-energy-consumption-300x195.webp 300w, https://markpeak.net/wp-content/uploads/2024/11/us-energy-consumption-768x499.webp 768w, https://markpeak.net/wp-content/uploads/2024/11/us-energy-consumption-700x455.webp 700w, https://markpeak.net/wp-content/uploads/2024/11/us-energy-consumption.webp 1200w\" /></p>\n<p>เทรนด์ของพลังงานทั้ง 2 แบบที่สวนทางกัน ทำให้เราเห็น electricity ถูกนำมาใช้ทดแทน combustion มากขึ้นเรื่อยๆ ที่เห็นชัดที่สุดคือ รถยนต์ EV เริ่มมาแทนรถยนต์น้ำมัน แต่นอกจากสายงานรถยนต์แล้ว เราเริ่มเห็นเครื่องจักรที่ใช้แบตเตอรี่ แทนการใช้น้ำมันมากขึ้นเรื่อยๆ เช่น เครื่องบินรบ vs โดรน หรือ เตาไฟฟ้าแบบใหม่ที่ใช้เสียบปลั๊กหรือใช้แบตเตอรี่ ก็เริ่มเกิดขึ้นเพื่อมาทดแทนเตาแก๊สบ้างแล้ว</p>\n<p></p>\n<p>เทคโนโลยีฝั่งไฟฟ้า-โซลาร์ยังพัฒนาต่อไปได้อีก อย่างน้อยในระยะที่มองเห็นว่ากำลังวิจัยกันอยู่ คือ solid state battery, การใช้สารเคมีชนิดอื่นทำแบตเตอรี่ (เช่น Sodium) และ perovskite solar cell (ตรงนี้จะเขียนถึงในโอกาสถัดไป)</p>\n<p>Noah บอกว่าผลกระทบของเทรนด์นี้ (ไฟฟ้าเอาชนะน้ำมัน) คือ</p>\n<ul>\n<li><strong>Age of Abundance</strong> ยุคที่มีพลังงานเหลือเฟือ เพราะพลังงานแสงอาทิตย์มีไม่จำกัด เทียบกับพลังงานน้ำมันที่มีจำกัด จะช่วยยกระดับผลิตภาพ (productivity) ของเศรษฐกิจในภาพรวมได้</li>\n<li><strong>Geopolitics</strong> ผลกระทบต่อการแข่งขันในภูมิรัฐศาสตร์โลก โดยเฉพาะจีน vs ตะวันตก (นับรวมญี่ปุ่น เกาหลี ไต้หวัน) เนื่องจากจีนมาทีหลังในยุค thermodynamics จีนจึงไม่สามารถสร้างรถยนต์น้ำมัน เครื่องบินรบ ที่ดีได้มากนักเมื่อเทียบกับตะวันตก เพราะขาดทักษะหลายๆ อย่างในการควบคุม combustion\n<ul>\n<li>จีนจึงกระโดดข้ามมาทำไฟฟ้าเลย และตอนนี้พิสูจน์แล้วว่าจีนทำได้ดีกว่าโลกตะวันตกมาก ทั้งโซลาร์เซลล์ แบตเตอรี่ EV (เทคโนโลยีสำคัญของ Xi Jinping) ตอนนี้จีนกลายเป็นประเทศแห่งไฟฟ้า (electrostate)</li>\n<li>โลกในอนาคตเราเห็นเลาๆ แล้วว่า EV ชนะรถน้ำมัน และ โดรนกลายเป็นอาวุธหลักแทนเครื่องบินเจ็ต</li>\n<li>คำถามที่น่าสนใจคือ ประเทศแถบเอเชีย โดยเฉพาะประเทศกำลังพัฒนา จะเดินตามรอยจีนในเรื่องประเทศแห่งไฟฟ้า เพื่อให้เติบโตแบบก้าวกระโดดทันกับประเทศพัฒนาแล้วได้อย่างไร</li>\n</ul>\n</li>\n</ul>\n<p>ภาพประกอบ: <a href=\"https://en.wikipedia.org/wiki/Photovoltaic_power_station#/media/File:SolarPowerPlantSerpa.jpg\">Wikipedia (Solar)</a>, <a href=\"https://en.wikipedia.org/wiki/Oil_well#/media/File:West_Texas_Pumpjack.JPG\">Wikipedia (Oil)</a></p>The post <a href=\"https://markpeak.net/electromagnetism-vs-thermodynamics/\">Electromagnetism vs Thermodynamics</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"9ab37792dd022ff5d2b7c3f86011a185e3c0735900a80ab5e8ca39a3d1339a56","category":"Thai"}