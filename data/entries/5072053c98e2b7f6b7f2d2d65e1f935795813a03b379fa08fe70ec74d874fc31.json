{"title":"โซนี่เริ่มเปิดทดสอบ Concord เกมยิงไซไฟแบบ 5v5 ตามแนวทาง Live Service","link":"https://www.blognone.com/node/140870","date":1720852716000,"content":"<div><div><div><p><a href=\"https://www.blognone.com/node/140055\">Concord เกมยิงแบบทีม 5v5 สไตล์ไซไฟอวกาศ</a> ของสตูดิโอ Firewalk ในเครือโซนี่ เริ่มเปิดทดสอบแบบ Early Access แล้ว ก่อนเปิดบริการเต็มรูปแบบในเดือนสิงหาคม 2024</p>\n<p>Concord เป็น<a href=\"https://www.blognone.com/node/133658\">หนึ่งในเกมแนว live service หลายเกมที่โซนี่หมายมั่นปั้นมือไว้</a> นอกเหนือจาก Destiny ที่ได้มาจากการซื้อสตูดิโอ Bungie โดยแนวทางของเกมจะออกทั้งเวอร์ชัน PS5 และพีซีพร้อมกัน เพื่อขยายฐานผู้เล่นให้กว้างกว่าเฉพาะบน PS5 อย่างเดียว</p>\n<p>รูปแบบของเกม Concord เป็นเกมเพลย์แบบ 5v5 ตามสมัยนิยม ใช้ธีมอวกาศเอเลี่ยนหลายเผ่าพันธุ์ กราฟิกแนวเบาสมองไม่จริงจังมากเหมือนกับ Destiny แต่คล้ายกับ Guardian of the Galaxy มากกว่า</p>\n<p>การทดสอบแบบ Early Access สำหรับคนที่พรีออเดอร์เกมไว้ล่วงหน้า (<a href=\"https://www.playstation.com/th-th/games/concord/?smcid=mablog\">เกมราคา 1,290 บาท</a>) มีกำหนดระหว่าง 12-14 กรกฎาคม ตามด้วย Open Beta สำหรับบุคคลทั่วไป ในวันที่ 18-21 กรกฎาคม</p>\n<p>ที่มา - <a href=\"https://blog.playstation.com/2024/07/11/concord-beta-early-access-preload-and-server-times-pc-specs-and-more-detailed/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/5c996457f5504e089b4be2ecd3e8c1e1.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/af803daa664693dd6a0db9e281ee9463.jpg\" /></p>\n</div></div></div><div><div>Topics: </div><div><div><a href=\"/topics/concord\">Concord</a></div><div><a href=\"/topics/firewalk-studios\">Firewalk Studios</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5072053c98e2b7f6b7f2d2d65e1f935795813a03b379fa08fe70ec74d874fc31","category":"Thai"}