{"title":"realme ออกแถลงการณ์ เตรียมออก OTA ลบแอป Fineasy และหยุดขายสมาร์ทโฟนที่พรีโหลดแอปสินเชื่อ","link":"https://www.blognone.com/node/144091","date":1736813732000,"content":"<div><div><div><p>realme ประเทศไทย ออกแถลงการณ์เมื่อคืนนี้เช่นกัน ในประเด็นแอป Fineasy โดยบอกว่าได้ประสานงาน ให้ความร่วมมือกับ กสทช. และหน่วยงานที่เกี่ยวข้องอย่างเต็มที่ รวมทั้งมีมาตรการต่าง ๆ ออกมาอย่างเร่งด่วน</p>\n<blockquote><p>เรียน ลูกค้าที่เคารพทุกท่าน<br />\n           realme ต้องขออภัยเป็นอย่างสูงต่อความไม่สะดวกที่เกิดขึ้นของผู้ใช้งานในช่วงที่ผ่านมา เราได้ดำเนินการประสานงานและให้ความร่วมมือกับสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) รวมถึงหน่วยงานที่เกี่ยวข้องอย่างเต็มที่ และจะดำเนินมาตรการดังต่อไปนี้อย่างเร่งด่วน<br />\n  1. วันที่ 13 มกราคม 2568 ช่วงเย็น ได้มีการประกาศยุติให้บริการแอปฯ Fineasy<br />\n  2. ตั้งแต่วันที่ 14 มกราคม 2568 เป็นต้นไป สมาร์ตโฟนใหม่ที่ยังไม่สามารถแก้ไขปัญหาการติดตั้งแอปฯ Fineasy ไว้ล่วงหน้าได้จะไม่ถูกจำหน่ายอีกต่อไป<br />\n  3. ตั้งแต่วันที่ 16 มกราคม 2568 เป็นต้นไป ผู้ใช้งานสมาร์ตโฟนรุ่นปัจจุบันจะเริ่มได้รับการอัปเดตระบบเวอร์ชันใหม่ผ่าน OTA (Over-the-Air) ที่ไม่มีแอปฯ Fineasy ติดตั้งไว้<br />\n  4. ตั้งแต่วันที่ 14 มกราคม 2568 เป็นต้นไป realme จะหยุดติดตั้งแอปฯ ไว้ล่วงหน้าซึ่งเป็นแอปฯ ประเภทสินเชื่อจากบุคคลที่สามทั้งหมดบนสมาร์ตโฟน<br />\n  realme จะมุ่งมั่นในการพัฒนาประสบการณ์การใช้งานของผู้ใช้งานให้ดียิ่งขึ้น พร้อมยินดีรับการกำกับดูแลจากหน่วยงานที่เกี่ยวข้องและรับฟังความคิดเห็นจากผู้ใช้งาน<br />\n  ขอขอบคุณผู้ใช้งานทุกท่านที่ไว้วางใจและสนับสนุนเรามาโดยตลอด<br />\n  ด้วยความเคารพ<br />\n  realme ประเทศไทย</p>\n</blockquote>\n<p>ที่มา: <a href=\"https://www.facebook.com/photo/?fbid=1010441087778585&amp;set=a.651551607000870&amp;locale=th_TH\">realme</a></p>\n</div></div></div><div><div>Topics: </div><div><div><a href=\"/topics/realme\">Realme</a></div><div><a href=\"/topics/fineasy\">Fineasy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38dd32a6ce964e198e539b37304736081e5fa6bc327d9481728aaf87a41804cb","category":"Thai"}