{"title":"OpenAI อาจปรับโครงสร้างบริษัทใหม่ เพื่อให้เป็นมิตรกับผู้ลงทุนมากขึ้น","link":"https://www.blognone.com/node/141760","date":1725078764000,"content":"<div><div><div><p>มีรายงานจาก The New York Times บอกว่านอกจาก OpenAI จะมีข่าวเรื่องการ<a href=\"https://www.blognone.com/node/141705\">เพิ่มทุนรอบใหม่</a> ที่อาจมีแอปเปิลกับ NVIDIA <a href=\"https://www.blognone.com/node/141731\">ร่วมเป็นผู้ลงทุน</a>แล้ว OpenAI ยังมีแผนปรับโครงสร้างบริษัทใหม่ โดยบอกว่าเพื่อให้<strong>เป็นมิตร</strong>กับนักลงทุนมากขึ้น แต่ไม่ได้บอกว่ารายละเอียดว่าจะเป็นอย่างไร</p>\n<p>OpenAI <a href=\"https://www.blognone.com/node/136815\">มีโครงสร้างบริษัทที่แตกต่างจากบริษัททั่วไป</a> เนื่องจากมีเป้าหมายการก่อตั้งแบบไม่แสวงหากำไร แต่ต่อมาพบว่าการพัฒนาปัญญาประดิษฐ์สำหรับการทั่วไปหรือ AGI ต้องใช้เงินมหาศาล จึง<a href=\"https://www.blognone.com/node/108595\">ปรับโครงสร้าง</a>ให้รองรับเงินจากนักลงทุนโดยมีบริษัทลูกที่แสวงหากำไร (For-Profit) แต่จำกัดกำไร โดยผู้ลงทุนจะได้ผลตอบแทนคืนตามตัวเลขที่ตกลง และกำไรส่วนเกินจะส่งกลับ OpenAI บริษัทแม่เพื่อเป็นเงินทุนในการดำเนินงาน</p>\n<p>รายงานข่าวนี้ออกมาพร้อมกับข่าวการแต่งตั้งผู้บริหารระดับสูงคนใหม่คือ Chris Lehane ในตำแหน่งรองประธานฝ่าย Global Policy ซึ่งที่ผ่านมาเขาเคยทำงานตำแหน่งเดียวกันทั้งที่ Airbnb และในรัฐบาลสหรัฐสมัยประธานาธิบดี Bill Clinton</p>\n<p>โฆษกของ OpenAI บอกว่าตอนนี้บริษัทอยู่ในช่วงการปรับโครงสร้างองค์กรในฝ่ายที่เกี่ยวกับรัฐกิจสัมพันธ์ เพื่อรองรับการเปลี่ยนแปลงในอนาคต</p>\n<p>ที่มา: <a href=\"https://www.nytimes.com/2024/08/30/technology/openai-chris-lehane.html\">The New York Times</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8ff0d0ed3e3281c8621638801be97491fe8d87c53546920f1d8235174f258eb","category":"Thai"}