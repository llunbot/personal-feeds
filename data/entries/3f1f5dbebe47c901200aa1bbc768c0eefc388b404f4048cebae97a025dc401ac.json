{"title":"Cisco เตือนช่องโหว่ Adaptive Security Appliance โจมตีฮาร์ดแวร์ไฟร์วอลล์ ยังไม่มีแพตช์","link":"https://www.blognone.com/node/135655","date":1694313615000,"content":"<div><div><div><p>Cisco ประกาศเตือนภัยช่องโหว่ในซอฟต์แวร์ Cisco Adaptive Security Appliance (ASA) และ Cisco Firepower Threat Defense (FTD) ที่เปิดให้โจมตีแบบ brute force รหัสผ่านต่อฮาร์ดแวร์ไพร์วอลล์ของ Cisco ที่ใช้ซอฟต์แวร์เหล่านี้ได้</p>\n<p>การโจมตีจะเกิดขึ้นได้ต้องเข้าทั้ง 2 เงื่อนไขคือ มีผู้ใช้ในระบบอย่างน้อยหนึ่งรายตั้งรหัสผ่านเก็บในฐานข้อมูลโลคัล และเปิด SSL VPN ในช่องทางอินเทอร์เฟซของระบบ</p>\n<p>นักวิจัยจากบริษัทความปลอดภัย Rapid7 รายงานว่าพบการโจมตีแบบ brute force ลักษณะนี้มาตั้งแต่เดือนมีนาคม มีองค์กรอย่างน้อย 11 แห่งโดนโจมตี รูปแบบการโจมตีมุ่งเป้าไปยังอุปกรณ์ที่ไม่ได้เปิด multi-factor authentication (MFA) เพราะ brute force สำเร็จแล้วเจาะเข้าได้เลย</p>\n<p>ตอนนี้ยังไม่มีแพตช์ออกมา และ Cisco แนะนำมาตรการบางอย่างที่ช่วยบรรเทาไปก่อน เช่น ตั้งค่า  dynamic access policy (DAP) หรือปิด remote access VPN ในบางกรณี รวมถึงการบังคับใช้ MFA อย่างจริงจัง</p>\n<p><img alt=\"No Description\" src=\"https://www.blognone.com/sites/default/files/externals/fb052dea22e95d2bb9b7d3a2b35e84f9.png\" /></p>\n<p>ที่มา - <a href=\"https://sec.cloudapps.cisco.com/security/center/content/CiscoSecurityAdvisory/cisco-sa-asaftd-ravpn-auth-8LyfCkeC#fs\">Cisco</a> via <a href=\"https://arstechnica.com/security/2023/09/ransomware-crooks-exploit-unpatched-0-day-in-cisco-security-appliances/\">Ars Technica</a></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/security\">Security</a></div><div><a href=\"/topics/firewall\">Firewall</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f1f5dbebe47c901200aa1bbc768c0eefc388b404f4048cebae97a025dc401ac","category":"Thai"}