{"title":"Chrome เวอร์ชันเดสก์ท็อป ปรับปรุง Customize ธีมและสีเบราว์เซอร์ให้สะดวกขึ้น","link":"https://www.blognone.com/node/133984","date":1684906181000,"content":"<div><div><div><p>Chrome เวอร์ชันเดสก์ท็อปปรับปรุงเครื่องมือสำหรับออกแบบธีมเบราว์เซอร์ให้สะดวก เพิ่มลูกเล่นได้มากขึ้น โดยเมื่อเปิดแท็บใหม่ ให้กดที่ไอคอน Customize Chrome มุมล่างขวา จะมีแถบใหม่ด้านข้างสำหรับปรับแต่งธีมและสีที่ต้องการ</p>\n<p>กูเกิลบอกว่าการปรับแต่งเบราว์เซอร์ใหม่นี้ ทำให้ผู้ใช้งานเห็นการเปลี่ยนแปลงใหม่ได้ทันทีทางซ้ายมือ จึงสามารถปรับเลือกได้จนกว่าจะพอใจ และบันทึกการตั้งค่านี้ให้อัตโนมัติจึงไม่ต้องกังวลหากลืมเซฟ</p>\n<p>การปรับตั้งค่านี้เริ่มด้วยการเลือกธีมใหม่ที่ต้องการจากคอลเลกชันที่มีหลายแบบ หรือเลือก Refresh Daily หากต้องการเปลี่ยนพื้นหลังไปเรื่อย ๆ แต่ยังอยู่ในธีมที่ต้องการก็ได้ จากนั้นสามารถเลือกสีหลักของเบราว์เซอร์ เพื่อให้เข้ากับธีมที่กำหนดไว้</p>\n<p>การเปลี่ยนธีมและสีของเบราว์เซอร์ไม่ใช่ของใหม่ แต่ Chrome ปรับปรุงใหม่นี้ให้สามารถปรับธีมได้ง่ายขึ้นกว่าวิธีการเดิมนั่นเอง</p>\n<p>ที่มา: <a href=\"https://blog.google/products/chrome/new-ways-to-customize-chrome-on-your-desktop/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/d9ed5caeb081737464c63ce48316ed87.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8856f1669e0a8c16610e18c5d841674196c95e720f4df5956681c15563083d12","category":"Thai"}