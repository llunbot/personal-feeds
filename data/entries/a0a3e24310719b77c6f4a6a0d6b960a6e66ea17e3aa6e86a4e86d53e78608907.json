{"title":"Apple ยืนยันแผนให้แอป Mobile Payment กลุ่มประเทศ EU สามารถเข้าถึง NFC ใน iPhone ได้","link":"https://www.blognone.com/node/137770","date":1705762424000,"content":"<div><div><div><p>ก่อนหน้านี้มี<a href=\"https://www.blognone.com/node/137192\">รายงานข่าว</a>ว่าแอปเปิลเตรียมเปิดให้ผู้ให้บริการระบบจ่ายเงิน ในกลุ่มประเทศ EU สามารถเข้าถึง NFC เพื่อใช้งานระบบแตะจ่ายเงิน (Tap-and-go) ในอุปกรณ์ iOS ได้ เพื่อให้เป็นตามแนวทางที่คณะกรรมการยุโรป (European Commission) มองว่าแอปเปิลเข้าข่ายผูกขาดไม่ให้ผู้พัฒนารายอื่นเข้าถึง NFC เพราะจำกัดไว้เฉพาะ Apple Pay ซึ่งล่าสุดแอปเปิลออกมายืนยันเรื่องนี้แล้ว</p>\n<p>โดยแอปเปิลบอกว่าตอนนี้บริษัทได้เสนอแนวทาง กับนักพัฒนาแอปในกลุ่มเศรษฐกิจยุโรป ให้สามารถเข้าถึง NFC สำหรับระบบแตะจ่ายเงินผ่านแอป iOS ซึ่งการทำงานจะแยกส่วนจาก Apple Pay และ Apple Wallet โดยใช้งานได้แอปประเภทจ่ายเงิน, ธนาคาร และกระเป๋าเงินดิจิทัล ทำให้ผู้ใช้งานในกลุ่ม EU สามารถเลือกได้ว่าจะใช้ระบบจ่ายเงินของแอปเปิลเอง หรือใช้ NFC ผ่านแอปธนาคารหรือผู้ให้บริการรายอื่น</p>\n<p>ทั้งนี้คณะกรรมการยุโรปได้เปิดรับความคิดเห็นสาธารณะจากทั้งคู่แข่งและลูกค้าเป็นเวลา 1 เดือน ต่อการที่แอปเปิลเปิดให้เข้าถึง NFC ได้ แต่จะจำกัดเฉพาะในกลุ่มประเทศ EU ซึ่งนักพัฒนาบางรายต้องการให้เปิดใช้งานกว้างกว่านั้น ก่อนจะนำไปพิจารณาแนวทางสำหรับแอปเปิลต่อไป</p>\n<p>ที่มา: <a href=\"https://www.reuters.com/technology/eu-commission-seeks-feedback-apple-offer-let-rivals-access-tap-and-go-tech-2024-01-19/\">Reuters</a></p>\n<p><img src=\"https://www.blognone.com/sites/default/files/externals/e619650e44da9a522bdd333b87ac63a1.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/mobile-payment\">Mobile Payment</a></div><div><a href=\"/topics/nfc\">NFC</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0a3e24310719b77c6f4a6a0d6b960a6e66ea17e3aa6e86a4e86d53e78608907","category":"Thai"}