{"title":"ไมโครซอฟท์แนะนำให้สร้างแอพ Win32 ด้วย WinUI 3 หรือ WPF เท่านั้น, WPF ได้ธีม Windows 11","link":"https://www.blognone.com/node/139999","date":1716862637000,"content":"<div><div><div><p>เก็บตกประเด็นจากงาน Build 2024 ประกาศอันหนึ่งที่น่าสนใจในงานคือ ไมโครซอฟท์บอกว่าการพัฒนาแอพแบบ Win32 บนวินโดวส์ จากนี้ไปจะ<strong>แนะนำ</strong>ให้ใช้เครื่องมือสร้าง UI เพียงแค่ 2 ตัวคือ WPF (Windows Presentation Foundation) และ <a href=\"https://www.blognone.com/node/112991\">WinUI 3</a> เท่านั้น (ลาก่อน WinForms คือไม่ถึงขั้นไม่ยอมให้รัน แต่ไม่แนะนำให้ใช้แล้ว)</p>\n<p><img alt=\"No Description\" src=\"https://www.blognone.com/sites/default/files/externals/ef9e7eb1417b84837370543b56c1c67b.jpeg\" /></p>\n<p>กรณีของ WinUI 3 นั้นเข้าใจได้ไม่ยาก เพราะเป็นเฟรมเวิร์คสร้าง UI ตัวใหม่ล่าสุดของไมโครซอฟท์ มีฟีเจอร์ยุคใหม่ๆ ครบครัน ไมโครซอฟท์แนะนำว่าหากเป็นการสร้างแอพใหม่ขึ้นมาตอนนี้ ก็ขอให้เลือก WinUI 3 เป็นอย่างแรก</p>\n<p>ตอนนี้ไมโครซอฟท์เริ่มย้ายแอพของตัวเองมาใช้ WinUI 3 แล้วบางตัว เช่น <a href=\"https://www.blognone.com/node/134225\">File Explorer</a>, <a href=\"https://www.blognone.com/node/130565\">Photos</a> ส่วนบริษัทพันธมิตรที่ปรับมาใช้ WinUI 3 แล้วคือ แอปเปิล (ใช่ครับอ่านไม่ผิด) ที่<a href=\"https://www.blognone.com/node/138111\">ตอนนี้สร้างแอพ Apple TV, Apple Music, iCloud, Apple Devices บนวินโดวส์</a> ด้วย WinUI 3 แล้ว</p>\n<p><img alt=\"No Description\" src=\"https://www.blognone.com/sites/default/files/externals/6da58601e0bfefe90e6fc5e5fdb0b6b1.jpeg\" /></p>\n<p>ส่วนกรณีของ WPF ไมโครซอฟท์บอกว่าเป็นสิ่งที่ชาว .NET คุ้นเคยมานานกว่า 15 ปี มีเครื่องมือช่วยสนับสนุนมากมาย สิ่งที่ยังขาดไปคือ<a href=\"https://www.blognone.com/node/138300\">การปรับหน้าตาของ WPF ให้ทันสมัย เข้ายุคกับธีม Windows 11</a> ซึ่งตอนนี้ไมโครซอฟท์ทำเสร็จไปบางส่วน นำมาโชว์แล้วในงาน Build รอบนี้ และเริ่มทดสอบได้แล้วใน <a href=\"https://www.blognone.com/node/139938\">.NET 9 Preview 4</a></p>\n<p><img alt=\"No Description\" src=\"https://www.blognone.com/sites/default/files/externals/3509488b4dbdc30f1299ae2280167a41.jpeg\" /></p>\n<p>หน้าตาของ WPF ที่ใช้ธีม Windows 11 จากแอพตัวอย่างของไมโครซอฟท์เองชื่อ <a href=\"https://apps.microsoft.com/detail/9ndlx60wx4kq\">WPF Gallery</a></p>\n<p><img alt=\"No Description\" src=\"https://www.blognone.com/sites/default/files/externals/b94841b93dd16b5daef27fdcc3515583.jpeg\" /></p>\n<p>ไมโครซอฟท์ยังแนะนำให้นักพัฒนา .NET/WPF หันมาใช้ <a href=\"https://www.blognone.com/node/125886\">Windows App SDK</a> เป็นเครื่องมือเชื่อมแอพเข้ากับฟีเจอร์ของระบบปฏิบัติการ เพื่อให้แอพได้ประโยชน์จากฟีเจอร์ใหม่ๆ เช่น ความปลอดภัย การแจ้งเตือน การติดตั้ง-ถอนการติดตั้งที่เร็วขึ้น ฯลฯ โดยตอนนี้ไมโครซอฟท์ออก Windows App SDK 1.5+ ที่รองรับ .NET ได้ดีขึ้นกว่าเดิม แอพรันเร็วขึ้น ขนาดไฟล์เล็กลง</p>\n<p><img alt=\"No Description\" src=\"https://www.blognone.com/sites/default/files/externals/a843a4e8dbe6d2cffd22ed73040c0b7d.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/db0940e5a15702991361b6e3b5295f1a.jpeg\" /></p>\n<p>ที่มา - <a href=\"https://blogs.windows.com/windowsdeveloper/2024/05/21/unlock-a-new-era-of-innovation-with-windows-copilot-runtime-and-copilot-pcs/\">Microsoft Blog</a>, <a href=\"https://build.microsoft.com/en-US/sessions/11626139-a9d0-4f8c-b664-3f3436cea50a?source=sessions\">Microsoft Build</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/development\">Development</a></div><div><a href=\"/topics/microsoft\">Microsoft</a></div><div><a href=\"/topics/net\">.NET</a></div><div><a href=\"/topics/gui\">GUI</a></div><div><a href=\"/topics/microsoft-build\">Microsoft Build</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff95be8ca8b5cb4a82d66dea89b4354a7726694c9f6df5beee4857d1ef005c33","category":"Thai"}