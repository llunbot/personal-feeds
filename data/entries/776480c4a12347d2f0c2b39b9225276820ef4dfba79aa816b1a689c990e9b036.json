{"title":"ยังทำงานอยู่ คลิปบรรยายประจำปี 2023 ของ Donald E. Knuth วัย 85 ปี เปิดให้ชมออนไลน์แล้ว","link":"https://www.blognone.com/node/137392","date":1703577840000,"content":"<div><div><div><p>Donald E. Knuth ปรมาจารย์แห่งวงการคอมพิวเตอร์ และผู้เขียนหนังสือชุด The Art of Computer Programming (<a href=\"https://www.blognone.com/node/130751\">ที่ปัจจุบันยังเขียนไม่จบ!</a>) มีธรรมเนียมจะออกมาบรรยาย Christmas Lecture ให้นักศึกษาที่มหาวิทยาลัยสแตนฟอร์ดในช่วงเดือนธันวาคมของทุกปี ซึ่งเขาบรรยายแบบนี้ติดต่อกันมา 30 ปีแล้ว (มีเว้นไปช่วงปี 2020-2021 จากสถานการณ์โควิด)</p>\n<p>ล่าสุดมหาวิทยาลัยสแตนฟอร์ดเผยแพร่คลิปการบรรยายปี 2023 ของ Knuth แล้ว หัวข้อของปีนี้ใช้ชื่อว่า Dancing Cells ซึ่งเป็นภาคต่อของหัวข้อ Dancing Links ที่เขาเคยนำเสนอไว้เมื่อปี 2018 และเป็นอัลกอริทึมใหม่ที่ปรับแก้จาก Dancing Links ให้มีความเร็วเพิ่มขึ้นกว่าเดิม ถือเป็นหนึ่งในงานของ Knuth ที่ปัจจุบันอายุ 85 ปีแล้วแต่ก็ยังสนใจค้นคว้าเรื่องอัลกอริทึมใหม่ๆ อยู่เสมอ</p>\n<p>สำหรับผู้สนใจ คลิปการบรรยายทั้งหมดของ Knuth นับตั้งแต่ปี 1981 จำนวน 112 คลิป สามารถดูย้อนหลังได้จาก <a href=\"https://www.youtube.com/playlist?list=PL94E35692EB9D36F3\">ช่อง YouTube ของ Stanford</a></p>\n<p>ที่มา - <a href=\"https://thenewstack.io/donald-knuths-2023-christmas-lecture-make-the-cells-dance/\">The New Stack</a></p>\n</div></div></div><div><div>Topics: </div><div><div><a href=\"/topics/donald-e-knuth\">Donald E. Knuth</a></div><div><a href=\"/topics/computer-science\">Computer Science</a></div><div><a href=\"/topics/algorithm\">Algorithm</a></div><div><a href=\"/topics/stanford\">Stanford</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"776480c4a12347d2f0c2b39b9225276820ef4dfba79aa816b1a689c990e9b036","category":"Thai"}