{"title":"[ไม่ยืนยัน] Samsung จะเปิดให้ใช้งาน Galaxy AI บน Galaxy A35 และ A55 ได้","link":"https://www.blognone.com/node/141264","date":1722933232000,"content":"<div><div><div><p>SamMobile รายงานโดยอ้างอิงแหล่งข่าวว่า Samsung จะขยายฟีเจอร์ Galaxy AI ให้ครอบคลุมมือถือ Galaxy A บางรุ่น ซึ่งถือเป็นมือถือกลุ่ม Mid-range ของแบรนด์</p>\n<p>แหล่งข่าวชี้ว่า Galaxy AI จะเปิดให้มือถือที่เปิดตัวในปี 2024 ได้แก่ Samsung Galaxy A35 และ A55 ใช้ก่อน แต่ก็จะไม่ได้ปล่อยให้ใช้งานฟีเจอร์ของ Galaxy AI ทั้งหมด โดยมือถือรุ่นที่มีราคาย่อมเยาที่สุดและสามารถใช้ Galaxy AI ได้ตอนนี้ คือ Samsung Galaxy S23 FE</p>\n<p>แม้จะยังไม่มีข้อมูลว่า Samsung จะตัดทอนเครื่องมือไหนออกบ้าง แต่ก็คาดกันว่าเครื่องมือที่ต้องประมวลผลบนอุปกรณ์หนัก ๆ น่าจะต้องถูกจำกัดออกไปก่อน</p>\n<p>อ้างอิง: <a href=\"https://www.sammobile.com/news/galaxy-ai-select-2024-galaxy-a-phones/\">SamMobile</a></p>\n<p><img src=\"https://www.blognone.com/sites/default/files/externals/a1e3274a7fa670f9d0c0b52bc70d6d19.png\" alt=\"Samsung Galaxy A55\" /></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5197a83302daeda3781276a7e8b93aaf68c82440daa8584fc35bf0f220d520df","category":"Thai"}