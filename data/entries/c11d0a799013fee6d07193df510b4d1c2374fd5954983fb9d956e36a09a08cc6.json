{"title":"รู้จักแอป MeowJot แอปพลิเคชันจดรายจ่ายจากสลิปโอนเงิน พัฒนาโดย KBTG Labs","link":"https://www.blognone.com/node/138269","date":1708338600000,"content":"<div><div><div><p>เชื่อว่าปัจจุบันหลาย ๆ คนน่าจะเคยชินกับการโอนเงินผ่านแอปพลิเคชันของธนาคารต่าง ๆ ซึ่งในแต่ละแอปอาจจะมีฟีเจอร์สรุปรายรับรายจ่าย แต่ถ้าผู้ใช้งานมีหลายบัญชี หลายธนาคาร ฟีเจอร์ที่จำกัดเฉพาะธนาคารใดธนาคารหนึ่งอาจไม่เพียงพอ หรือตอบโจทย์ต่อการสรุปรายจ่ายแต่ละเดือน</p>\n<p>วันนี้ทีมงาน Blognone ขอพาไปรู้จักแอป MeowJot (เหมียวจด) แอปพลิเคชันจดรายจ่ายให้จากสลิปโอนเงินพัฒนาโดย KBTG Labs และ Beacon Interface ที่ได้แรงบันดาลใจจากกระปุกออมสินแมว ที่แมวในกระปุกชอบแอบหยิบเหรียญไปเก็บ เหมือนกับการที่ MeowJot หยิบสลิปจากในโทรศัพท์ของผู้ใช้งานไปอ่านแล้วจดรายจ่ายให้ โดยใช้แมววิเชียรมาศเป็นต้นแบบของมาสคอตของแอปเนื่องจากเป็นแมวมงคล และมีความเชื่อว่าเลี้ยงแล้วจะให้โชคก้อนโต</p>\n<p><img alt=\"No Description\" src=\"https://www.blognone.com/sites/default/files/externals/9e0196269f89a5f34ae28cbdf30880c9.png\" /></p>\n<h2>ที่มาที่ไปของแอป MeowJot</h2>\n<p>ไอเดียเริ่มต้นของแอปพลิเคชันมาจาก Beacon Interface แล้วเริ่ม Research ร่วมกับ KBTG Labs ตั้งต้นจากการทำความเข้าใจ insight ของการจดรายจ่าย แล้วนำมาพัฒนาเป็นแอปเหมียวจดที่เปิดให้ใช้งานในปลายปี 2023 ที่ผ่านมา เป้าหมายของทีมพัฒนาอยากให้ผู้ใช้งานมอง MeowJot เป็น Application/Platform ที่กระตุ้น Cashless Society ตามนโยบายของ BOT และส่งเสริมให้คนไทยมีวินัยทางการเงินมากขึ้น ส่วนด้านธุรกิจทีมพัฒนาก็มองหาความเป็นไปได้ที่จะสร้างรายได้, มีจุดยืนของแบรนด์ และสินค้าที่ชัดเจนเพื่อให้ MeowJot อยู่ได้อย่างยั่งยืน</p>\n<p><img alt=\"No Description\" src=\"https://www.blognone.com/sites/default/files/externals/ecf34e9c48b8341a67d84cdfe6ae31c9.png\" /></p>\n<h2>มาลองใช้งาน MeowJot กัน</h2>\n<p>เกริ่นกันมาก็เยอะแล้วเรามาดูวิธีใช้งานแอปพลิเคชันนี้กันดีกว่า หลังจากเปิดแอปพลิเคชันมาน้องเหมียวก็จะขออนุญาตเข้าถึงคลังรูปภาพของเรา แล้วจะทำการอ่านสลิป จากนั้นตัวแอปก็จะสรุปรายจ่ายจากสลิปที่มี และแสดงรายละเอียดแบบเรียงวันในหน้าหลักของแอป โดย MeowJot สามารถอ่านสลิปของแอปธนาคารได้ 12 แอป อ่านสลิปย้อนหลังได้ 7 วัน - 30 วันแล้วแต่แอป เช่นแอป K PLUS อ่านได้ 30 วัน แต่ SCB Easy อ่านได้ 7 วัน</p>\n<p><img alt=\"No Description\" src=\"https://www.blognone.com/sites/default/files/externals/887e581544d8c48a51eac64cdc82cc30.png\" /></p>\n<p>ถึงตรงนี้ผู้ใช้งานสามารถเลือกดูแต่ละรายจ่ายได้ว่าเป็นสลิปของธนาคารไหนโอนไปให้ใคร และสามารถจัดหมวดหมู่ และจดรายละเอียดเพิ่มเติมให้กับรายจ่ายดังกล่าวได้ แน่นอนว่าการนำข้อมูลจากสลิปโอนอย่างเดียวอาจไม่เพียงพอต่อการจดรายจ่าย ดังนั้นผู้ใช้งานสามารถจดเพิ่มเองได้ทั้งรายรับ และรายจ่ายเพื่อความสมบูรณ์แบบของการเงิน</p>\n<p>นอกจากดูรายจ่ายแบบตามเรียงไทม์ไลน์ตามวันได้แล้ว MeowJot ยังสามารถดูสรุปยอดแบบแผนภูมิวงกลมได้ด้วยซึ่งจะแบ่งเปอร์เซนต์ตามรายจ่ายแต่ละประเภทที่ผู้ใช้งานระบุไว้ในแต่ละรายการ โดยแต่ละวันตัวแอปจะบอกเสมอว่าวันนี้จดรายจ่ายไปแล้วกี่สลิป</p>\n<p><img alt=\"No Description\" src=\"https://www.blognone.com/sites/default/files/externals/3e916c7c671a40b3ea0ebde7675640d2.png\" /></p>\n<h2>สรุปการใช้งาน และความไปได้ของแอป MeowJot ในอนาคต</h2>\n<p>แม้จะเพิ่งปล่อยแอปพลิเคชันได้ไม่นาน ซึ่งทาง KBTG Labs บอกว่ามียอดดาวน์โหลด 28,000 ครั้ง ในช่วงเปิดตัว ซึ่งตัวแอปพลิเคชันก็ทำงานได้ค่อนข้างดี ฟีเจอร์การอ่านสลิปจากในคลังภาพช่วยให้การจดรายจ่ายสะดวกขึ้นจริง จนทีมงานแอบคิดว่าถ้าอ่านรายจ่ายของบรรดาแอปพลิชันเดลิเวอรี หรือแอปช้อปปิ้งได้ด้วยน่าจะดีไม่น้อย ซึ่ง KBTG Labs ก็บอกกับเราว่ากำลังมองหาความไปได้ในอนาคตอยู่</p>\n<p>แต่สำหรับตอนนี้ทีมงาน Blognone คิดว่า MeowJot เป็นหนึ่งแอปพลิเคชันที่ควรมีติดไว้ในโทรศัพท์เพื่อสรุปค่าใช้จ่ายที่เราอาจตกหล่นไประหว่างเดือน, เรียกดูย้อนหลังได้สะดวก ช่วยให้เราจัดการการใช้จ่ายได้อย่างรัดกุม เพื่อเก็บออมเงินสู้กับอนาคตได้อย่างมีประสิทธิภาพ</p>\n<p>ใครสนใจ MeowJot สามารถดาวน์โหลดได้ที่ <a href=\"https://meowjot.onelink.me/A393/install\">https://meowjot.onelink.me/A393/install</a></p>\n</div></div></div><div><div>Topics: </div><div><div><a href=\"/topics/meowjot\">MeowJot</a></div><div><a href=\"/topics/app\">App</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c11d0a799013fee6d07193df510b4d1c2374fd5954983fb9d956e36a09a08cc6","category":"Thai"}