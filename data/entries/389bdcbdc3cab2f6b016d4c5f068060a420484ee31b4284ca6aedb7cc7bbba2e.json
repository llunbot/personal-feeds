{"title":"Tim Cook ใส่แว่น Vision Pro ขึ้นปก Vanity Fair, เล่าถึงวันที่ได้ลองแว่นต้นแบบครั้งแรก","link":"https://www.blognone.com/node/138038","date":1707101604000,"content":"<div><div><div><p>Tim Cook ขึ้นปกนิตยสารแฟชั่น-ไลฟ์สไตล์ Vanity Fair เนื่องในโอกาสเปิดตัวแว่น Apple Vision Pro ซึ่งแน่นอนว่าภาพถ่ายของเขาบนหน้าปกก็ต้องใส่แว่น Vision Pro อยู่ด้วย</p>\n<p>ในบทสัมภาษณ์ของ Cook เขาเล่าถึงวันแรกที่ได้ลองใส่แว่นต้นแบบที่ทีมงานนำมาให้ลองเมื่อราว 7-8 ปีก่อน ตอนนั้นแอปเปิลยังอยู่ที่สำนักงานใหญ่แห่งเดิมที่ Infinite Loop ด้วยซ้ำ เขาเล่าว่าแว่น Vision Pro รุ่นต้นแบบถูกสร้างขึ้นในตึกชื่อ Mariani 1 ที่เป็นเขตหวงห้าม เพราะเป็นตึกที่ทดลองสร้างสินค้าใหม่ๆ ที่ยังไม่เปิดตัว (รวมถึง iPod และ iPhone ในอดีตด้วย)</p>\n<p>Cook เล่าว่าแว่นต้นแบบมีขนาดใหญ่มาก (เขาใช้คำว่า monster) เป็นกล่องขนาดใหญ่ที่มีพัดลมเสียงดัง ต่อเชื่อมกับคอมพิวเตอร์ภายนอกที่อยู่อีกห้อง ในเดโมแรกที่เขาได้ลองใช้เป็นการจำลองว่าเราไปยืนอยู่บนดวงจันทร์ ซึ่งพอเขาได้ลองแล้วก็พบว่านี่คืออนาคตของโลกคอมพิวเตอร์ เขารู้ทันทีว่านี่คือสินค้าใหม่ที่แอปเปิลต้องทำให้ได้ เพียงแต่ไม่รู้ว่าต้องใช้เวลาอีกนานแค่ไหน</p>\n<p>ในบทความของ Vanity Fair ยังมีสัมภาษณ์ผู้กำกับภาพยนตร์ชื่อดังหลายคนที่ได้ลอง Vision Pro โดย James Cameron บอกว่าตอนแรกเขาก็กังขา แต่พอได้ลองจริงๆ เขาก็ตกตะลึงไปเลย (blown away) ส่วน Jon Favreau ก็ใช้คำว่า blown away เช่นกัน และบอกด้วยว่ามันจะเปลี่ยนวิธีเล่าเรื่องของเขาไปเลย</p>\n<p>ที่มา - <a href=\"https://www.vanityfair.com/news/tim-cook-apple-vision-pro\">Vanity Fair</a></p>\n<p><img alt=\"No Description\" src=\"https://www.blognone.com/sites/default/files/externals/fd25a894a47cfdce20178b7292fdbf9e.jpg\" /></p>\n<blockquote><p>I went up to Apple Park and spent time with <a href=\"https://twitter.com/tim_cook?ref_src=twsrc%5Etfw\">@tim_cook</a> and the Apple Vision Pro design team to learn more about the origin of the Apple Vision Pro, and what the future holds for it, and us. <a href=\"https://t.co/42tmcVVTii\">https://t.co/42tmcVVTii</a> <a href=\"https://t.co/s2IBPNXRaQ\">pic.twitter.com/s2IBPNXRaQ</a></p>\n<p>— Nick Bilton (@nickbilton) <a href=\"https://twitter.com/nickbilton/status/1753071165411922110?ref_src=twsrc%5Etfw\">February 1, 2024</a></p></blockquote>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"389bdcbdc3cab2f6b016d4c5f068060a420484ee31b4284ca6aedb7cc7bbba2e","category":"Thai"}