{"title":"หลายฟีเจอร์ของ iOS 17 จะยังไม่มีให้ใช้งานในอัพเดตแรกเช่น Journal, Internet AirDrop","link":"https://www.blognone.com/node/135729","date":1694650431000,"content":"<div><div><div><p>ตามที่แอปเปิล<a href=\"https://www.blognone.com/node/135705\">ประกาศ</a>ว่า iOS 17 ระบบปฏิบัติการของ iPhone เวอร์ชันใหม่ จะเปิดให้ผู้ใช้งานทั่วไปอัพเดตได้ในวันที่ 18 กันยายนนี้ พร้อมกับฟีเจอร์ใหม่หลายอย่าง อย่างไรก็ตามไม่ใช่ทุกฟีเจอร์ที่จะได้มาพร้อมกับอัพเดตแรกหรือ iOS 17.0</p>\n<p>โดยแอปเปิลได้<a href=\"https://www.apple.com/ios/ios-17/pdf/iOS_All_New_Features.pdf\">เผยแพร่เอกสาร PDF</a> ยาว 17 หน้า สรุปรายการฟีเจอร์ใหม่ทั้งหมดของ iOS 17 ซึ่งหลายฟีเจอร์เด่นที่แอปเปิลเคยโปรโมต ถูกระบุว่าจะใช้งานได้ภายในปีนี้ ซึ่งอาจมาพร้อมกับ iOS 17.1 หรือ 17.2 เป็นต้นไป</p>\n<p><a href=\"https://www.blognone.com/node/134168\">ฟีเจอร์เด่น</a>ที่ยังไม่มีให้ใช้งานในช่วงแรก เช่น Journal แอปไดอารี่สำหรับจดบันทึกเรื่องราวประจำวัน, เพลย์ลิสต์แบบช่วยกันแก้ไขได้ใน Apple Music, AirDrop แบบส่งหากันต่อเนื่องผ่านอินเทอร์เน็ต เช่น กรณีไฟล์ใหญ่และอุปกรณ์ไม่สามารถอยู่ใกล้กันเป็นเวลานานได้</p>\n<p>ที่มา: <a href=\"https://www.macrumors.com/2023/09/13/ios-17-features-coming-later-this-year/\">MacRumors</a></p>\n<p><img src=\"https://www.blognone.com/sites/default/files/externals/9abd5c755c7bf1d09fc12664d0cf009f.png\" alt /></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/apple\">Apple</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed96c27576c10506a4b9ee9bbb9795b60ee09859c4d4272ae8bad35fcb533aa1","category":"Thai"}