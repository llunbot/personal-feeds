{"title":"อินเดียเสนอกฎหมายคริปโตเข้าสภาอีกรอบ แบนคริปโตทุกประเภท ใช้เงินดิจิทัลรัฐบาล","link":"https://www.blognone.com/node/125998","date":1637759855000,"content":"<div><div><div><p>รัฐสภาอินเดียเตรียมนำกฎหมายคริปโต Cryptocurrency and Regulation of Official Digital Currency Bill เข้าหารือในการเปิดสภารอบใหม่ ที่จะเริ่มในวันที่ 29 พฤศจิกายนนี้</p>\n<p>ร่างกฎหมายฉบับนี้เสนอให้แบนเงินคริปโตทุกประเภท ด้วยเหตุผลด้านการฟอกเงินและการสนับสนุนการก่อการร้าย ยกเว้นเงินสกุลดิจิทัลอย่างเป็นทางการ (Central Bank Digital Currency หรือ CBDC) ที่ออกโดยธนาคารกลางของอินเดีย (Reserve Bank of India)</p>\n<p>ร่างกฎหมายนี้ไม่ใช่เรื่องใหม่ เพราะ<a href=\"https://www.blognone.com/node/120936\">รัฐสภาอินเดียเคยพูดถึงมารอบหนึ่งแล้วเมื่อเดือนกุมภาพันธ์ 2021</a> และตัวนายกรัฐมนตรี Narendra Modi ที่เป็นประธานคณะกรรมการศึกษาด้านคริปโต ก็มีท่าทีแข็งกร้าวในเรื่องนี้</p>\n<p><img src=\"https://www.blognone.com/sites/default/files/externals/cf14f9066437dc134a8f4bc53c691e32.jpg\" /></p>\n<p>ภาพนายกรัฐมนตรี Modi จาก <a href=\"https://twitter.com/narendramodi/status/1460883048975802368\">@narendramodi</a></p>\n<p>ที่มา - <a href=\"https://www.euronews.com/next/2021/11/23/india-is-planning-to-tighten-crypto-regulation-to-deter-trading-in-a-new-clampdown-sources\">Euronews</a>, <a href=\"https://economictimes.indiatimes.com/tech/technology/panic-among-investors-as-govt-proposes-bill-to-ban-private-cryptocurrencies-in-india/articleshow/87884371.cms\">Economic Times</a></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/cryptocurrency\">Cryptocurrency</a></div><div><a href=\"/topics/law\">Law</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d9f0dbf309278f8bc9eeddd31c2fef397db86bd3efb17fdc8a853e8e3422a5e","category":"Thai"}