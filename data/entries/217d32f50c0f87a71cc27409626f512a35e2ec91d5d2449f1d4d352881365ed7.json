{"title":"Accenture ซื้อกิจการ Udacity, ตั้งแผนก LearnVantage จับตลาดเทรนนิ่งลูกค้าองค์กร","link":"https://www.blognone.com/node/138555","date":1709689344000,"content":"<div><div><div><p>บริษัทที่ปรึกษาไอที Accenture ประกาศซื้อกิจการแพลตฟอร์มเรียนออนไลน์ Udacity โดยไม่เปิดเผยมูลค่า</p>\n<p>การซื้อ Udacity ครั้งนี้จะผนวกพนักงานของ Udacity จำนวน 230 คน มารวมในแผนกที่ก่อตั้งใหม่ชื่อ Accenture LearnVantage ช่วยพัฒนาเทคโนโลยีสำหรับการเทรนนิ่งให้ลูกค้าองค์กร เน้นไปที่การอัพสกิลทักษะด้านเทคโนโลยี เช่น โปรแกรมมิ่ง data และ AI</p>\n<p>Accenture บอกว่าที่ผ่านมาได้ลงทุนด้านการเทรนนิ่งให้ลูกค้าองค์กรอยู่แล้ว การก่อตั้ง LearnVantage ถือเป็นก้าวถัดไปของธุรกิจนี้ โดยจะนำแพลตฟอร์มของ Udacity มาผนวกกับคอนเทนต์ และความเชี่ยวชาญของ Accenture ให้เข้าถึงผู้เรียนได้กว้างขึ้น บริษัทยังจะพาร์ทเนอร์กับผู้ให้บริการเทคโนโลยีรายใหญ่ๆ เช่น AWS, Google Cloud, Microsoft เพื่อสร้างคอนเทนต์เพิ่มเติมเกี่ยวกับคลาวด์และ generative AI ด้วย</p>\n<p>Udacity ก่อตั้งในปี 2011 โดยเริ่มจากกลุ่มอาจารย์ด้านคอมพิวเตอร์ที่มหาวิทยาลัยสแตนฟอร์ด ที่ขยายคอร์สของตัวเองมาสู่ออนไลน์ กลุ่มผู้ก่อตั้ง Udacity คือ  Sebastian Thrun และ David Stavens ซึ่งมีชื่อเสียงด้านรถยนต์ไร้คนขับ (Thrun คือผู้ก่อตั้ง Google X และโครงการรถยนต์ไร้คนขับของกูเกิล ที่กลายมาเป็น Waymo ในภายหลัง) ปัจจุบันมีฐานผู้เรียนในระบบ 21 ล้านคน</p>\n<p>ที่มา - <a href=\"https://newsroom.accenture.com/news/2024/accenture-to-acquire-edtech-leader-udacity-to-accelerate-capabilities-of-accenture-learnvantage\">Accenture</a></p>\n<p><img alt=\"No Description\" src=\"https://www.blognone.com/sites/default/files/externals/517a221e44ae71457f23860951fc70c3.jpeg\" /></p>\n<blockquote><p>We have entered an agreement to become part of <a href=\"https://twitter.com/Accenture?ref_src=twsrc%5Etfw\">@Accenture</a>! This will amplify our impact as we continue to help millions of people across the globe gain the skills they need to thrive in the digital economy. Thank you to our team, learners, and partners! <a href=\"https://t.co/PaYuJomZkB\">https://t.co/PaYuJomZkB</a> <a href=\"https://t.co/1Vj4PHu2BQ\">pic.twitter.com/1Vj4PHu2BQ</a></p>\n<p>— Udacity (@udacity) <a href=\"https://twitter.com/udacity/status/1765063506984849494?ref_src=twsrc%5Etfw\">March 5, 2024</a></p></blockquote>\n</div></div></div><div><div>Topics: </div><div><div><a href=\"/topics/udacity\">Udacity</a></div><div><a href=\"/topics/accenture\">Accenture</a></div><div><a href=\"/topics/acquisition\">Acquisition</a></div><div><a href=\"/topics/education\">Education</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"217d32f50c0f87a71cc27409626f512a35e2ec91d5d2449f1d4d352881365ed7","category":"Thai"}