{"title":"รายได้ EA ไตรมาส 4/2024 ลดลง 6%, Battlefield ภาคใหม่ออกภาคในไตรมาส 1/2026","link":"https://www.blognone.com/node/144511","date":1738744113000,"content":"<div><div><div><p>EA ประกาศผลประกอบการไตรมาส 4/2024 (นับตามปีการเงินของ EA เองคือไตรมาส 3/FY25) มีรายได้ลดลง 6% จากไตรมาสเดียวกันของปีก่อน <a href=\"https://www.blognone.com/node/144260\">ตามที่ประกาศแจ้งนักลงทุนไว้ล่วงหน้าก่อนวันแถลงผลประกอบการ</a></p>\n<p>สาเหตุที่รายได้ของ EA ลดลง มาจากทั้งฝั่งเกม live service (EA Sports FC 25) และฝั่งขายเกมแบบดั้งเดิม (Dragon Age: The Veilguard) โดย EA ยอมรับว่า Dragon Age: The Veilguard ขายได้น้อยกว่าที่คาด (underperformed) และเป็นสัญญาณว่าตลาดเกม RPG เล่นคนเดียวเริ่มเปลี่ยนไป ทำให้ <a href=\"https://www.blognone.com/node/144404\">EA ต้องปรับตัวโยกทรัพยากรไปในจุดที่ทำเงินได้ดีขึ้น</a></p>\n<p>ส่วนตลาดเกมฟุตบอลนั้น EA ยอมรับว่ารายได้ของ EA Sports FC เติบโตช้าลง อีเวนต์ดึงดูดผู้เล่นในเดือนธันวาคม 2024 ไม่เป็นไปตามเป้า แม้รายได้จากเกมเวอร์ชันมือถือ FC Mobile ยังเติบโตดี แต่ช่วยภาพรวมได้ไม่เยอะนัก ซึ่ง EA พยายามปรับตัวในอัพเดตเกมและอีเวนต์ Team of the Year รอบเดือนมกราคม 2025 ทำให้ผู้เล่นกลับมาใหม่ 2 ล้านคน ภาพรวมของแฟรนไชส์ FC ยังแข็งแกร่ง มีผู้เล่นรวมทุกแพลตฟอร์ม 40 ล้านคน</p>\n<p>เกมอื่นๆ คือ Apex Legends รายได้ลดลงแต่เป็นไปตามที่คาดไว้ ในขณะที่เกมตระกูล The Sims รายได้เติบโต</p>\n<p>อีกประเด็นที่คนให้ความสนใจคือ EA ให้ข้อมูลว่าเกม Battlefield ภาคใหม่ \"ตั้งเป้า\" จะออกภายในปีการเงิน 2026 เท่ากับว่าอย่างช้าสุดที่เป็นไปได้คือ 31 มีนาคม 2026 นั่นเอง</p>\n<p>ที่มา - <a href=\"https://www.ea.com/news/electronic-arts-reports-q3-fy25-results\">EA</a>, <a href=\"https://s204.q4cdn.com/701424631/files/doc_financials/2025/q3/Q3-FY25-Prepared-Remarks-FINAL.pdf\">EA</a>, <a href=\"https://s204.q4cdn.com/701424631/files/doc_financials/2025/q3/Q3-FY25-Earnings-Call-Transcript-FINAL.pdf\">EA</a>, <a href=\"https://www.ign.com/articles/ea-says-next-battlefield-is-expected-fiscal-year-2026\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/d19e3ae14fd449408b803eafcecfdb0c.png\" /></p>\n<p><img alt=\"No Description\" src=\"https://www.blognone.com/sites/default/files/externals/1fea4fdb929a40ef3464d005b63b5c50.png\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/financial-report\">Financial Report</a></div><div><a href=\"/topics/games\">Games</a></div><div><a href=\"/topics/battlefield\">Battlefield</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6345f5d363ff01346bfcb1ca85ba0a4993c1a62150513aac36a28c8073b1d374","category":"Thai"}