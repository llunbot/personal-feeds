{"title":"[ลือ] AMD จะกลับมาขาย Threadripper ซีรีส์ 7000 แกน Zen 4, เปิดตัวครึ่งหลังปี 2023","link":"https://www.blognone.com/node/133190","date":1679971047000,"content":"<div><div><div><p>AMD ห่างหายจากการวางขายซีพียู Threadripper ไปนาน ครั้งสุดท้ายคือ <a href=\"https://www.blognone.com/node/113982\">Threadripper ซีรีส์ 3900X เมื่อปี 2020</a> สมัยครั้งยังเป็นแกน Zen 2 (หมายเหตุ: <a href=\"https://www.blognone.com/node/127525\">AMD ยังมี Threadripper <strong>Pro</strong> ซีรีส์ 5000 เป็นแกน Zen 3 แต่จับเฉพาะตลาดเวิร์คสเตชัน</a> ไม่ใช่กลุ่มผู้ใช้ทั่วไป)</p>\n<p>ล่าสุดมีข่าวลือว่า Threadripper จะกลับมาอีกครั้งในยุคซีรีส์ 7000 แกน Zen 4 โดยจะเปิดตัวช่วงครึ่งหลังของปีนี้</p>\n<p>ข่าวนี้มาจากพาร์ทเนอร์ของ AMD คือ Tony Yu ผู้จัดการใหญ่ประจำประเทศจีนของ ASUS ที่ให้สัมภาษณ์สื่อจีนว่าเราจะได้เห็น Threadripper 7000 โค้ดเนม \"Storm Peak\" วางขายสำหรับกลุ่มลูกค้าเดสก์ท็อปแบบไฮเอนด์ (HEDT) และเวิร์คสเตชัน</p>\n<p>ตอนนี้ยังไม่มีข้อมูลสเปกของ Threadripper 7000 ออกมา แต่คาดกันว่ารุ่น HEDT ออกมาสู้กับ Xeon W-2400 และรุ่นเวิร์คสเตชันสู้กับ Xeon W-3400</p>\n<p>ที่มา - <a href=\"https://www.techspot.com/news/98068-amd-tipped-launch-threadripper-7000-torm-peak-cpus.html\">Techspot</a></p>\n<p><img src=\"https://www.blognone.com/sites/default/files/externals/0dddb46611a32a1f2f21e98e11e45a6f.jpg\" alt /></p>\n</div></div></div><div><div>Topics: </div><div><div><a href=\"/topics/threadripper\">Threadripper</a></div><div><a href=\"/topics/amd\">AMD</a></div><div><a href=\"/topics/ryzen\">Ryzen</a></div><div><a href=\"/topics/cpu\">CPU</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eab8bf7761cd91c1ab6066cf9c31bae81b8abafefab33eca47625bace8f5b921","category":"Thai"}