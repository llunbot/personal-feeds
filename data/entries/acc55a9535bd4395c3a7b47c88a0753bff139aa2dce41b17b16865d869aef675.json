{"title":"Oracle ไตรมาสล่าสุด รายได้จากธุรกิจคลาวด์หนุนการเติบโตต่อเนื่อง","link":"https://www.blognone.com/node/124731","date":1631578865000,"content":"<div><div><div><p>ออราเคิลรายงานผลประกอบการของไตรมาสที่ 1 ตามปีการเงินบริษัท 2022 สิ้นสุดเดือนสิงหาคม 2021 มีรายได้รวม 9,728 ล้านดอลลาร์ เพิ่มขึ้น 4% เทียบกับช่วงเดียวกันในปีก่อน และมีกำไรสุทธิตามบัญชี GAAP 2,457 ล้านดอลลาร์</p>\n<p>รายได้จากค่าบริการบนคลาวด์และค่าสนับสนุนไลเซนส์ เพิ่มขึ้น 6% เป็น 7,371 ล้านดอลลาร์ ส่วนรายได้จากการขายไลเซนส์คลาวด์และออนพรีมิส ลดลง 8% เป็น 813 ล้านดอลลาร์</p>\n<p>ซีอีโอ Safra Catz กล่าวว่าธุรกิจคลาวด์ของออราเคิลที่เป็น IaaS และ SaaS ตอนนี้มีรายได้คิดเป็น 25% ของรายได้รวมแล้ว และคิดเป็นรายได้ต่อเนื่อง 12 เดือนที่ระดับ 1 หมื่นล้านดอลลาร์ ซึ่งจะสนับสนุนการเติบโตของบริษัทให้เพิ่มมากขึ้น</p>\n<p>ที่มา: <a href=\"https://investor.oracle.com/investor-news/news-details/2021/Oracle-Announces-Fiscal-2022-First-Quarter-Financial-Results/default.aspx\">ออราเคิล</a> ภาพ <a href=\"https://www.oracle.com/emea/corporate/press/openworld-photo-gallery.html\">ออราเคิล</a></p>\n<p><img src=\"https://www.blognone.com/sites/default/files/externals/405918c86f0a8048c6ae9cdb922b14f9.jpg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acc55a9535bd4395c3a7b47c88a0753bff139aa2dce41b17b16865d869aef675","category":"Thai"}