{"title":"หลุดข้อมูลบอร์ด Switch 2 เผยชิปคัสตอม Tegra T239, จีพียู Ampere, ซีพียู Cortex-A78C","link":"https://www.blognone.com/node/146331","date":1746717377000,"content":"<div><div><div><p>ยูทูบเบอร์สายฮาร์ดแวร์ Geekerwan ได้บอร์ดของ Nintendo Switch 2 (มาอย่างไรไม่ทราบ) แล้วนำมา reverse engineer ทำให้เราได้เห็นข้อมูลฮาร์ดแวร์ของ Switch 2 <a href=\"https://www.blognone.com/node/145667\">ที่ NVIDIA อ้อมๆ แอ้มๆ ไม่ยอมบอก</a> ก่อนที่ Switch 2 จะวางขายจริงในเดือนมิถุนายน</p>\n<ul>\n<li>ตัวชิป (SoC) มีขนาดประมาณ 207 ตารางมิลลิเมตร ใหญ่ขึ้นเท่าตัวจากชิป Tegra X1 ใน Switch 1</li>\n<li>รุ่นของชิปใช้ตัวเลขว่า Tegra T239 ซึ่งเป็นชิปคัสตอม ญาติใกล้เคียงกันคือ Tegra T234 ในบอร์ด Jetson Orin</li>\n<li>ชิปเริ่มผลิตราวปี 2021 แปลว่านินเทนโดน่าจะเตรียมออก Switch 2 ตั้งแต่ช่วงนั้นแต่เลื่อนออกมา (<a href=\"https://www.blognone.com/node/134724\">ข่าวลือในปี 2023 ซึ่งตรงกับข่าวนี้ทั้งหมด</a>)</li>\n<li>ชิปผลิตโดยโรงงานของซัมซุง ใช้กระบวนการผลิตแบบคัสตอม ผสม 10nm กับ 8nm ด้วยกัน มีความคล้ายกับกระบวนการ Samsung 8N ที่ใช้ผลิต GeForce RTX 30</li>\n<li>ซีพียูเป็นแกน Arm Cortex-A78C จำนวน 8 คอร์ แต่ละคอร์มีแคช L2 ขนาด 256KB, แคช L3 4MB แชร์ร่วมกัน</li>\n<li>จีพียู Ampere (เทียบเท่า RTX 30) ใกล้เคียงกับรุ่น GB10B มีหน่วยประมวลผล 12 Streaming Multiprocessor (SM) หรือ 1,536 CUDA core</li>\n<li>บอร์ดมีสตอเรจ 256GB เป็น UFS 3.1 ผลิตโดย SK hynix, ชิป Wi-Fi/Bluetooth ของ MediaTek</li>\n<li>แรม 12GB LPDDR5x-8533 ของ SK hynix (เป็น 6GB x2) แต่ถูกปรับคล็อคลงมาเพื่อประหยัดพลังงาน</li>\n</ul>\n<p>ที่มา - <a href=\"https://www.tomshardware.com/pc-components/cpus/nintendo-switch-2s-soc-die-shot-reveals-8x-a78c-cores-1-536-ampere-shaders-and-samsungs-8n-process\">Tom's Hardware</a></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/tegra\">Tegra</a></div><div><a href=\"/topics/nvidia\">NVIDIA</a></div><div><a href=\"/topics/soc\">SoC</a></div><div><a href=\"/topics/nvidia-ampere\">NVIDIA Ampere</a></div><div><a href=\"/topics/hardware\">Hardware</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66abbd057e505990a8f79da457adf3ccfb1f1e3c06ebda70b1a2b6eb06bbdbf8","category":"Thai"}