{"title":"Ubisoft ประกาศวันเปิดบริการเกมยิง XDefiant อย่างเป็นทางการ 21 พ.ค. 2024","link":"https://www.blognone.com/node/139564","date":1714723425000,"content":"<div><div><div><p>Ubisoft ประกาศวันเปิดบริการเกม XDefiant เกมยิงมัลติเพลเยอร์แบบทีม <a href=\"https://www.blognone.com/node/123795\">ที่เปิดตัวครั้งแรกในปี 2021</a> แล้วเลื่อนวันเปิดบริการมาเรื่อยๆ เป็นเวลานานเกือบ 3 ปีแล้ว กำหนดเปิดบริการเต็มรูปแบบคือ 21 พฤษภาคม 2024</p>\n<p>XDefiant อาจเรียกได้ว่าเป็น Call of Duty ของค่าย Ubisoft เพราะนำทีมพัฒนาโดย <a href=\"https://twitter.com/PixelsofMark\">Mark Rubin</a> อดีตโปรดิวเซอร์ Call of Duty 4: Modern Warfare (ลาออกจาก Infinity Ward ในปี 2015 แล้วมาอยู่กับ Ubisoft ในปี 2019)</p>\n<p>แนวคิดของ XDefiant คือนำตัวละครจากเกมต่างๆ ในจักรวาล Ubisoft มาต่อสู้กัน เกมมีตัวละครให้เล่น 5 ฝ่าย ได้แก่</p>\n<ul>\n<li>Echelon (Splinter Cell) มีความสามารถล่องหน</li>\n<li>Phantoms (Ghost Recon) เน้นการป้องกัน</li>\n<li>Cleaners (The Division) ใช้อาวุธไฟ</li>\n<li>Libertad (Far Cry) มีพลังรักษาตัว</li>\n<li>Dedsec (WatchDogs) แฮ็กอุปกรณ์ของศัตรูได้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/199052a6caee81cb51946bc7544506ad.jpg\" /></p>\n<p>ในเบื้องต้นเกมมีแผนที่ให้เล่น 14 ฉาก อาวุธ 24 รายการ รูปแบบการเล่น 5 โหมด และในอนาคตจะทยอยอัพเดตเนื้อหา อาวุธ ตัวละครฝ่ายใหม่ๆ เพิ่มเข้ามา เกมลง PS5, Xbox Series X|S และพีซี (Ubisoft Connect) ยังไม่มีข่าวของเวอร์ชัน Steam และ Epic</p>\n<p>โมเดลธุรกิจของเกมเป็น free-to-play ตอนนี้ 4 ฝ่ายแรกสามารถเล่นได้ฟรี แต่ถ้าต้องการเล่นเป็นฝ่าย Dedsec จำเป็นต้องจ่ายเงินเพื่อปลดล็อคก่อน</p>\n<p>ที่มา - <a href=\"https://news.ubisoft.com/en-gb/article/4jGl7QwQwRdosmHoti4kxM/xdefiant-preseason-launches-may-21\">Ubisoft</a>, <a href=\"https://www.ubisoft.com/en-us/game/xdefiant/news/sPz4QJDRBDgOJIYUnflBf/xdefiant-launch-date\">Ubisoft</a>, <a href=\"https://www.ign.com/articles/ubisofts-call-of-duty-rival-xdefiant-finally-has-a-release-date\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/479233b7c0c3dbded18e98179f93c6b3.jpeg\" /></p>\n</div></div></div><div><div>Topics: </div><div><div><a href=\"/topics/xdefiant\">XDefiant</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1950252d314ffd5d3e9819ef619aa2303d5251a6940133810f3be7e1dbf289ab","category":"Thai"}