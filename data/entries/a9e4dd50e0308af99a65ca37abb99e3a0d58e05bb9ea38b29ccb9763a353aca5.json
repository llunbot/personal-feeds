{"title":"Gemini Advanced เปิดให้รันโค้ด Python แต่ยังใช้สำหรับดูผลโค้ดที่ AI เขียนให้เท่านั้น","link":"https://www.blognone.com/node/138304","date":1708451945000,"content":"<div><div><div><p>กูเกิลอัพเดตบริการ Gemini Advanced (ที่ตอนนี้น่าจะยังอยู่ในช่วงทดสอบฟรีกันทุกคน) ให้สามารถรันโค้ดภาษา Python ได้ในเว็บ เป็นฟีเจอร์สำหรับผู้ใช้ที่สมัครแพ็กเกจจ่ายเงินเท่านั้น</p>\n<p>แนวทางนี้ทำให้ผู้ใช้สามารถกดรันโค้ดและดูผลลัพธ์ได้ทันที โดยเมื่อผู้ใช้กดรันโค้ดบนหน้าเว็บแล้วเว็บ Gemini จะส่งโค้ดไปรันบนเซิร์ฟเวอร์เพื่อแสดงผล โดยตัว Gemini นั้นไม่ได้อ่านผลการรันด้วยตัวเองแต่อย่างใด ทำให้บางคำถาม ตัว Gemini จะตอบผลที่ผิดแม้จะเขียนโค้ดถูกและเมื่อรันโค้ดแล้วได้ผลลัพธ์ที่ถูกต้องก็ตาม</p>\n<p>ปีที่แล้ว OpenAI เปิดบริการ Assistant API ก็มีฟีเจอร์การรันโค้ด Python เช่นเดียวกัน แต่ Assistant API นั้นทำงานในรูปแบบ agent นั่นคือ GPT จะเขียนโค้ดและสั่งรันด้วยตัวเองเพื่อนำผลที่ได้ไปแสดงคำตอบให้กับผู้ใช้</p>\n<p>ที่มา - <a href=\"https://gemini.google.com/updates\">Gemini</a></p>\n<p><img alt=\"No Description\" src=\"https://www.blognone.com/sites/default/files/externals/263c23ccdbfd2887ea48b1c03a71095f.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9e4dd50e0308af99a65ca37abb99e3a0d58e05bb9ea38b29ccb9763a353aca5","category":"Thai"}