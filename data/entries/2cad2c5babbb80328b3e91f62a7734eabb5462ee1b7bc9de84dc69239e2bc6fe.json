{"title":"Onimusha: Way of the Sword เผยตัวเอกภาคนี้คือ Miyamoto Musashi","link":"https://www.blognone.com/node/144666","date":1739497484000,"content":"<div><div><div><p>Capcom เผยเทรลเลอร์ใหม่ของ <a href=\"https://www.blognone.com/node/143620\">Onimusha: Way of the Sword ภาคใหม่ของเกมซีรีส์ Onimusha (นับเป็นภาค 5)</a> เปิดเผยตัวเอกของภาคนี้ว่าเป็น Miyamoto Musashi ซามูไรชื่อดังในประวัติศาสตร์</p>\n<p>ในเทรลเลอร์ยังไม่เปิดเผยข้อมูลเนื้อเรื่องมากนัก เป็นแค่การโชว์ Miyamoto Musashi ต่อสู้กับเหล่าปีศาจที่เรียกว่า Genma เท่านั้น นอกจากนี้ยังมีประเด็นว่าใบหน้าของ Musashi ในเกม อิงมาจาก <a href=\"https://en.wikipedia.org/wiki/Toshiro_Mifune\">Toshiro Mifune</a> นักแสดงภาพยนตร์ซามูไรชื่อดังในอดีตหลายเรื่อง เช่น Seven Samurai ที่เสียชีวิตมาเกือบ 30 ปีแล้ว เพื่อเป็นการระลึกถึง Mifune ในฐานะนักแสดงที่เป็นไอคอนของวงการหนังแนวซามูไรด้วย</p>\n<p>นอกจากนี้ Capcom ยังประกาศวันขาย <a href=\"https://www.blognone.com/node/144514\">Onimusha 2: Samurai's Destiny ภาครีมาสเตอร์</a> ในวันที่ 23 พฤษภาคม 2025</p>\n<p>ที่มา - <a href=\"https://blog.playstation.com/2025/02/12/new-onimusha-way-of-the-sword-gameplay-trailer-reveals-its-protagonist/\">PlayStation Blog</a>, <a href=\"https://www.pcgamer.com/games/action/capcom-is-so-devoted-to-samurai-authenticity-with-the-new-onimusha-it-went-and-licensed-the-face-of-japans-most-legendary-actor/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/656ef3edafb15160c29b072ecec3840c.jpeg\" /></p>\n</div></div></div><div><div>Topics: </div><div><div><a href=\"/topics/onimusha\">Onimusha</a></div><div><a href=\"/topics/games\">Games</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2cad2c5babbb80328b3e91f62a7734eabb5462ee1b7bc9de84dc69239e2bc6fe","category":"Thai"}