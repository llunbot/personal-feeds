{"title":"Mistral AI เปิดตัวโมเดล LLM สำหรับการแก้ปัญหาคณิตศาสตร์ และการเขียนโค้ด","link":"https://www.blognone.com/node/140916","date":1721176189000,"content":"<div><div><div><p>Mistral AI บริษัทปัญญาประดิษฐ์จากฝรั่งเศสเผยแพร่โมเดล LLM แบบโอเพนซอร์สสองโมเดลใหม่ สำหรับการแก้ปัญหาทางคณิตศาสตร์และการเขียนโค้ดโดยเฉพาะ</p>\n<p>โมเดลแรกคือ <strong>Codestral Mamba</strong> ขนาด 7B พารามิเตอร์ ทำงานได้ดีสำหรับงานการเขียนโค้ด มีจุดเด่นรองรับการประมวลผลที่รวดเร็วสำหรับงานโค้ดที่รันบน local ผลทดสอบทำงานได้ดีกว่า LLM ทั่วไปเท่าตัว และดีกว่าโมเดลที่ออกแบบมาสำหรับงานเขียนโค้ดขนาดเท่ากันอย่าง CodeLlama 7B, CodeGemma-1.17B หรือ DeepSeek v1.5 7B</p>\n<p>อีกโมเดลที่เปิดตัวคือ <strong>Mathstral</strong> ขนาด 7B พารามิเตอร์ สำหรับงานแก้ปัญหาทางคณิตศาสตร์และการวิจัยทางวิทยาศาสตร์ ทำงานได้ผลลัพธ์ที่ดีกว่าและเร็วกว่าเมื่อเทียบกับโมเดล LLM ที่เน้นแก้ปัญหาคณิตศาสตร์เหมือนกัน ผู้ใช้งานสามารถปรับแต่งโมเดลเพิ่มเติมให้ทำงานตรงเฉพาะที่ต้องการได้ด้วย</p>\n<p>รายละเอียดเพิ่มเติมดูได้ที่ Mistral AI: <a href=\"https://mistral.ai/news/codestral-mamba/\">Codestral Mamba</a> และ <a href=\"https://mistral.ai/news/mathstral/\">Mathstral</a></p>\n<p>ที่มา: <a href=\"https://venturebeat.com/ai/mistral-releases-codestral-mamba-for-faster-longer-code-generation/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/40978f94c5af55bbf49b349dc7f99ed3.png\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/math\">Math</a></div><div><a href=\"/topics/code\">Code</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"009f2de3acfa3a6459d312ab6506ceaa5f89e901df281dd490ab872d650c7445","category":"Thai"}