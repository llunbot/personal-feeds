{"title":"Stack Overflow สำรวจความเห็น พบนักพัฒนา 70% ใช้หรือเตรียมนำเครื่องมือ AI มาช่วยทำงานแล้ว","link":"https://www.blognone.com/node/134336","date":1686701090000,"content":"<div><div><div><p>Stack Overflow รายงานผลการสำรวจความเห็นจากชุมชนนักพัฒนาจำนวนประมาณ 9 หมื่นคน ใน 185 ประเทศ โดยเน้นประเด็นการใช้ AI มาช่วยทำงาน</p>\n<p>ภาพรวมพบว่า 70% ของกลุ่มตัวอย่าง บอกว่านำ AI มาใช้งานหรือเตรียมนำมาใช้ในงานแล้ว แบ่งเป็น 44% บอกว่าใช้งานแล้ว อีก 26% บอกเตรียมนำมาใช้ และ 77% มองว่าการนำเครื่องมือ AI มาใช้งานเป็นเรื่องที่ดี</p>\n<p>ในรายละเอียดนั้นนักพัฒนามีมุมมองต่อระดับการนำ AI มาใช้งานที่ต่างกัน โดย 3% มองว่าเครื่องมือ AI ช่วยโค้ดเชื่อถือได้มาก ขณะที่ 39% มองว่าเชื่อถือได้บ้าง 31% บอกตัดสินใจไม่ได้ 22% มองว่าเชื่อไม่ค่อยได้ และ 5% มองว่าเชื่อไม่ได้เลย</p>\n<p>ChatGPT เป็นเครื่องมือยอดนิยม 83% สำหรับงานเสิร์ชด้วย AI ส่วน GitHub Copilot เป็นเครื่องมือนักพัฒนายอดนิยม 55%</p>\n<p>ที่มา: <a href=\"https://stackoverflow.co/labs/developer-sentiment-ai-ml/\">Stack Overflow</a> ผ่าน <a href=\"https://www.theverge.com/2023/6/13/23759101/stack-overflow-developers-survey-ai-coding-tools-moderators-strike\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/343c0bebbd956a77b7288ed39df21cd1.png\" /></p>\n</div></div></div><div><div>Topics: </div><div><div><a href=\"/topics/stack-overflow\">Stack Overflow</a></div><div><a href=\"/topics/survey\">Survey</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09a8091323394bbf42c7a7fae1186a9f2cf71065765123c59c9d81e23376b0ef","category":"Thai"}