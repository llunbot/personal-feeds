{"title":"กูเกิลปล่อยให้คนทั่วไปใช้ Gemini 1.5 Pro เพิ่มฟีเจอร์ค้นข้อมูลทั้ง Google Search และฐานข้อมูลในองค์กร เข้าใจเสียงพูด","link":"https://www.blognone.com/node/139143","date":1712682817000,"content":"<div><div><div><p>กูเกิลเปิด Gemini 1.5 Pro ให้คนทั่วไปใช้งานแล้ว หลังจาก<a href=\"https://www.blognone.com/node/138226\">เปิดตัวแบบจำกัดเมื่อเดือนกุมภาพันธ์ที่ผ่านมา</a> พร้อมกับเพิ่มฟีเจอร์ค้นหาข้อมูลอ้างอิง (grounding) ทั้งการค้นด้วย Google Search และการค้นข้อมูลภายในองค์กรเอง</p>\n<p>สำหรับการค้นข้อมูลในองค์กร เดิม Vertex AI มีบริการ Enterprise Search อยู่แล้ว ตอนนี้เพิ่มความสามารถเชื่อมต่อกับฐานข้อมูลภายนอก เช่น AlloyDB หรือ BigQuery เข้ามาเพิ่ม และยังเชื่อมต่อแอปที่องค์กรใช้งานอยู่ เช่น Workday, Salesforce, ServiceNow, Hadoop, Confluence, และ JIRA</p>\n<p>สำหรับ Gemini 1.5 Pro บน Vertex AI (ใช้งานผ่าน Google Cloud) จะสามารถฟังเสียงได้โดยตรง สามารถวางไฟล์การประชุมเข้าไปให้แปลงเป็นข้อความ, ค้นหาข้อมูล, หรือถามตอบได้ในตัว</p>\n<p>ที่มา - Google Cloud Blog <a href=\"https://cloud.google.com/blog/products/ai-machine-learning/grounding-gen-ai-in-enterprise-truth\">1</a>, <a href=\"https://cloud.google.com/blog/products/ai-machine-learning/google-cloud-gemini-image-2-and-mlops-updates?e=48754805\">2</a></p>\n<p><img alt=\"No Description\" src=\"https://www.blognone.com/sites/default/files/externals/57f23e369583cee24071b032397de721.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-cloud\">Google Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42ddc6247d724823467fb55e725a30acf2eef458384e9abca1eec16d5e7ad22c","category":"Thai"}