{"title":"เกมอวกาศ Kerbal Space Program หยุดพัฒนาหลังทำมา 10 ปี, หันไปทำเกมภาค 2","link":"https://www.blognone.com/node/124116","date":1628327653000,"content":"<div><div><div><p>Kerbal Space Program เกมจำลองยานอวกาศที่กราฟิกแนวการ์ตูน แต่หลักการฟิสิกส์สุดสมจริง ประกาศหยุดการพัฒนาเกมภาคแรกแล้ว หลังจากนี้จะทุ่มทรัพยากรไปทำ <a href=\"https://www.blognone.com/node/111436\">Kerbal Space Program 2 ที่เปิดตัวมาตั้งแต่ปี 2019</a></p>\n<p>สตูดิโอ Squad จากประเทศเม็กซิโก เริ่มพัฒนา Kerbal Space Program มาตั้งแต่ปี 2011 นับจนถึงตอนนี้คือ 10 ปีพอดี โดยแพตช์เวอร์ชันสุดท้าย 1.12.2 เป็นการแก้บั๊กต่างๆ ทีมงานบอกว่ายังอาจออกแพตช์แก้บั๊กเล็กๆ ให้อีกในอนาคต แต่จะทุ่มกำลังไปทำเกมภาค 2 แทนแล้ว</p>\n<p>ปัจจุบัน <a href=\"https://www.blognone.com/node/92856\">สิทธิของเกม Kerbal Space Program เป็นของ Take-Two ที่มาซื้อไปตั้งแต่ปี 2017</a> โดยเกมภาค 2 ใช้สตูดิโอพัฒนา 2 แห่งคือ Squad และ Intercept Games สตูดิโอใหม่ของ Take-Two เอง เกมมีกำหนดวางขายในปี 2022</p>\n<p><img src=\"https://www.blognone.com/sites/default/files/externals/284e216ca46e28dba80f0eafb2b33130.png\" /></p>\n<p>เทรลเลอร์เปิดตัว Kerbal Space Program 2 ในปี 2019</p>\n<p>ที่มา - <a href=\"https://store.steampowered.com/news/app/220200/view/3006701282653629301\">Kerbal Space Program (Steam)</a>, <a href=\"https://www.eurogamer.net/articles/2021-08-06-after-more-than-a-decade-development-of-kerbal-space-program-has-come-to-an-end\">Eurogamer</a></p>\n</div></div></div><div><div>Topics: </div><div><div><a href=\"/topics/kerbal-space-program\">Kerbal Space Program</a></div><div><a href=\"/topics/games\">Games</a></div><div><a href=\"/topics/take-two-interactive\">Take-Two Interactive</a></div><div><a href=\"/topics/space\">Space</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bca3357f5b613d3f6f0ff1f6eae3978376a2a081e44ba8530aafa8df1748697b","category":"Thai"}