{"title":"Bing ใหม่รองรับเบราว์เซอร์ Chrome, Safari อย่างเป็นทางการแล้ว แต่จำกัดฟีเจอร์","link":"https://www.blognone.com/node/135171","date":1691452606000,"content":"<div><div><div><p>ไมโครซอฟท์ประกาศอย่างเป็นทางการว่า Bing ตัวใหม่ที่รองรับแชท AI จะทำงานได้ผ่านเบราว์เซอร์อื่นที่ไม่ใช่ Edge เช่น Chrome หรือ Safari หลังจากเริ่ม<a href=\"https://www.blognone.com/node/134983\">ทดสอบ</a>ไปเมื่อเดือนที่แล้ว</p>\n<p>อย่างไรก็ตามไมโครซอฟท์ก็แนะนำให้ใช้เบราว์เซอร์ Edge เพื่อให้ได้ประสบการณ์ที่ดีที่สุด (ข้อมูลที่ไมโครซอฟท์บอกคือตั้งแต่เปิดตัว Bing ใหม่นี้ จำนวนผู้ใช้ Edge ก็เพิ่มขึ้นทุกเดือน) เช่น การป้อนบทสนทนาที่ยาวมากกว่า, การดูประวัติแชท และฟีเจอร์ใหม่ ๆ จะนำมาใส่สำหรับผู้ใช้งาน Edge ก่อน</p>\n<p>ไมโครซอฟท์ยังประกาศสถิติหลังจากเปิดตัว Bing ใหม่ <a href=\"https://www.blognone.com/node/132538\">ตั้งแต่ 6 เดือนที่แล้ว</a> โดยมีแชทมากกว่า 1 พันล้านชุด มีรูปที่ถูกสร้างผ่าน Image Creator มากกว่า 750 ล้านภาพ</p>\n<p>ที่มา: <a href=\"https://blogs.bing.com/search/august-2023/Celebrating-6-months-of-the-new-AI-powered-Bing\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/f075bdf59890c4057c36707217c7fe30.png\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/microsoft\">Microsoft</a></div><div><a href=\"/topics/chatbot\">Chatbot</a></div><div><a href=\"/topics/chrome\">Chrome</a></div><div><a href=\"/topics/safari\">Safari</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae37c5e234648a6b12d90de55b090bdc858319af4b174c2eaf397bee72582970","category":"Thai"}