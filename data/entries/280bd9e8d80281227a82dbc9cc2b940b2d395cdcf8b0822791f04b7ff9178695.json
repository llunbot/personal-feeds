{"title":"HP ประเทศไทยเปิดตัวโน้ตบุ๊กเกมมิ่ง OMEN 16 รองรับ Intel และ AMD ราคาเริ่ม 45,990 บาท","link":"https://www.blognone.com/node/125175","date":1633675699000,"content":"<div><div><div><p>HP เปิดตัว  OMEN16 โน้ตบุ๊กเกมมิ่งรุ่นใหม่ ราคาเริ่มต้นที่ 45,990 บาท ดีไซน์ยังคงคล้ายเดิมจากรุ่น Omen 15 มีพัดลมสองฝั่งเช่นกัน แต่คราวนี้ทาง HP ระบุว่าตัวใบพัดบางลง 2.5 เท่า และพัดเร็วขึ้นกว่า 200% เมื่อเทียบกับ Omen 15 และเป็นครั้งแรกบนแล็ปท็อป OMEN ที่มีฟังก์ชันลดแสงสีฟ้าผ่านการรับรอง Eyesafe®</p>\n<p>โดย  OMEN 16 จอแสดงผลขนาด 16.1 นิ้ว มีทั้งรุ่นซีพียู Intel Core™ i7-11800H  หรือโปรเซสเซอร์ AMD Ryzen™ 9 5900HX ซีรีส์, แรม DDR4 3200 MHz ความจุสูงสุด 32GB, สตอเรจ PCIe Gen 4x4 SSD ใส่ความจุสูงสุด 1TB หรือ PCIe SSD ด้วยความจุสูงสุด 1TB สองตัวที่รองรับ Raid 0, ความจุของแบตเตอรี่ได้รับการอัปเกรดจาก 52.5Whr ไปถึง 70Whr เพิ่มระยะการใช้งาน 17%-33%</p>\n<p>การเชื่อมต่อ Wi-Fi 6E และพอร์ต Thunderbolt 4 นอกจากนี้ ตัวแล็ปท็อปใช้อลูมิเนียมรีไซเคิลสำหรับฝาครอบ ส่วนตัวลำโพงใช้การผสมผสานจากวัสดุรีไซเคิลทั้งพลาสติกและขยะจากทะเล รวมถึงแป้นกด KB ก็ทำจากพลาสติกรีไซเคิลด้วย</p>\n<p><img src=\"https://www.blognone.com/sites/default/files/externals/5f5d237a2cee73c8beff910c17f551ac.jpg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/notebook\">Notebook</a></div><div><a href=\"/topics/gaming\">Gaming</a></div><div><a href=\"/topics/intel\">Intel</a></div><div><a href=\"/topics/amd\">AMD</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"280bd9e8d80281227a82dbc9cc2b940b2d395cdcf8b0822791f04b7ff9178695","category":"Thai"}