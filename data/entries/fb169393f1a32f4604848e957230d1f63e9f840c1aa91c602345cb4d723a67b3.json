{"title":"Monster Hunter Wilds สร้างสถิติผู้เล่นบน Steam เกิน 1 ล้านคนภายในไม่กี่ชั่วโมงแรก","link":"https://www.blognone.com/node/144995","date":1740748124000,"content":"<div><div><div><p>วันนี้ (28 กุมภาพันธ์) เกม Monster Hunter Wilds วางขายเป็นวันแรก ถือเป็นเกมภาคหลักของซีรีส์ Monster Hunter ภาคใหม่ในรอบ 7 ปี นับจาก<a href=\"https://www.blognone.com/node/99450\">ภาค World ในปี 2018</a></p>\n<p>เริ่มขายยังไม่ทันครบวัน (ฝั่งอเมริกายังไม่ทันเข้าวันใหม่) เกมก็สร้างสถิติมีผู้เล่นพร้อมกันบน Steam แพลตฟอร์มเดียวเกิน 1 ล้านคนเรียบร้อยแล้ว (สถิติขณะที่เขียนข่าวคือ 1.19 ล้านคน ซึ่งน่าจะเพิ่มขึ้นอีกในคืนนี้)</p>\n<p>หากยก<a href=\"https://www.blognone.com/node/99450\">ตัวเลขของภาค World มาเทียบคือ 5 ล้านชุดในสุดสัปดาห์แรก</a> และ<a href=\"https://www.capcom.co.jp/ir/english/business/million.html\">ยอดขายทั้งหมด 21.30 ล้านชุด</a> (ไม่รวมภาคเสริม Iceborne ที่นับแยกต่างหาก) แต่ถ้านับเฉพาะแพลตฟอร์ม Steam ตัวเลขผู้เล่นสูงสุดอยู่ที่ 334,684 คนเท่านั้น ต้องรอดูกันว่ายอดขายของภาค Wilds จะไปจบที่ตรงไหน</p>\n<p>คะแนนรีวิวของ Monster Hunter Wilds ก็ถือว่าทำได้ดีคือ <a href=\"https://www.metacritic.com/game/monster-hunter-wilds/\">เฉลี่ยที่ 90/100 บน Metacritic</a> และ <a href=\"https://opencritic.com/game/17483/monster-hunter-wilds\">89/100 บน OpenCritic</a></p>\n<p>ที่มา - <a href=\"https://steamdb.info/app/2246340/charts/\">SteamDB</a></p>\n<p><img alt=\"No Description\" src=\"https://www.blognone.com/sites/default/files/externals/ecca1e7d0518cf0906fb22bab952778b.png\" /></p>\n</div></div></div><div><div>Topics: </div><div><div><a href=\"/topics/monster-hunter\">Monster Hunter</a></div><div><a href=\"/topics/games\">Games</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb169393f1a32f4604848e957230d1f63e9f840c1aa91c602345cb4d723a67b3","category":"Thai"}