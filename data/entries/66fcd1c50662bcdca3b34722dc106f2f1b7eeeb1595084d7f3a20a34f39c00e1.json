{"title":"SCB 10X เปิดตัว Typhoon-7b ชนะ LLM ทุกตัวในภาษาไทย เทียบเท่า GPT-3.5","link":"https://www.blognone.com/node/137368","date":1703297355000,"content":"<div><div><div><p>SCB 10X เปิดตัว Typhoon-7b เป็นโมเดลสร้างข้อความ หรือ LLM ภาษาไทยที่เอาชนะโมเดลทุกตัวในภาษาไทยตอนนี้ และมีประสิทธิภาพเทียบเท่ากับ GPT-3.5 ในภาษาไทย</p>\n<p>การวัดผลประสิทธิภาพของโมเดลในภาษาไทย ทาง SCB 10X ได้พัฒนาชุดทดสอบวัดผลประสิทธิภาพโมเดล LLM ภาษาไทยชื่อ ThaiExam โดยวัดด้วยข้อสอบสำหรับเด็กมัธยมศึกษาตอนปลายและข้อมูลด้านการลงทุนจากผู้เชี่ยวชาญด้านการลงทุนในประเทศไทย พบว่าประสิทธิภาพโมเดล Typhoon-7b เหนือกว่าทุกโมเดลที่ปล่อยฟรีในภาษาไทยและมีคะแนนเทียบเท่ากับ GPT-3.5</p>\n<p><img alt=\"No Description\" src=\"https://www.blognone.com/sites/default/files/externals/b4aaff998412c4b0432a354d6aa56af0.png\" /></p>\n<p>นอกจากนี้ ทาง SCB 10X ได้ปล่อยโมเดลให้ใช้งานฟรี (Apache License 2.0) เป็นโมเดลพื้นฐานที่ยังไม่ผ่านการ fine tuning ใด ๆ หากใครต้องการนำไปใช้งาน แนะนำให้ fine tuning ด้วยข้อมูลที่ต้องการก่อนนำไปใช้งานจริง</p>\n<p>รายละเอียดเชิงลึก โมเดลพัฒนาต่อมาจาก Mistral-7B โดยใส่ภาษาไทยเข้าไป 5 พันคำ แล้วเทรนโมเดลต่อจากเดิมด้วย LoRA ผลการทดลองพบว่า โมเดล Typhoon-7b สามารถประหยัดจำนวนคำ (token) ภาษาไทยได้มากกว่า GPT-4 ถึง 2.62 เท่า</p>\n<p><img alt=\"No Description\" src=\"https://www.blognone.com/sites/default/files/externals/516fb53d979e40549d0104f5b0cb1cc3.png\" /></p>\n<p>โมเดลบน HF: <a href=\"https://huggingface.co/scb10x/typhoon-7b\">https://huggingface.co/scb10x/typhoon-7b</a></p>\n<p>ที่มา: <a href=\"https://arxiv.org/abs/2312.13951\">Typhoon: Thai Large Language Models</a></p>\n</div></div></div><div><div>Topics: </div><div><div><a href=\"/topics/scb10x\">SCB10X</a></div><div><a href=\"/topics/scb\">SCB</a></div><div><a href=\"/topics/llm\">LLM</a></div><div><a href=\"/topics/thailand\">Thailand</a></div></div></div>","author":"tontan","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66fcd1c50662bcdca3b34722dc106f2f1b7eeeb1595084d7f3a20a34f39c00e1","category":"Thai"}