{"title":"Halo 2 ฉลองครบรอบ 20 ปี นำฉากที่ถูกตัดออกจากเกมมาให้เล่นกันเป็นครั้งแรก","link":"https://www.blognone.com/node/143039","date":1731243209000,"content":"<div><div><div><p>วันที่ 9 พฤศจิกายน 2004 นอกจากเป็น<a href=\"https://www.blognone.com/node/143032\">วันเกิดของ Firefox</a> ยังเป็นวันวางขายเกม Halo 2 ซึ่งถือเป็นเกมภาคต่อที่ประสบความสำเร็จสูงสุด ยอดขายรวม 8.46 ล้านชุด เป็นเกมที่ขายดีที่สุดบนคอนโซล Xbox รุ่นแรก (Halo 1 ขายได้ 5 ล้านชุด)</p>\n<p>เนื่องในโอกาส 20 ปีของเกม Halo 2 ทีมพัฒนา Halo Studios ได้นำภารกิจที่ถูกตัดออกจากเกมเวอร์ชันขายจริง มาใส่ในเกมให้เล่นกันเป็นครั้งแรก</p>\n<ul>\n<li>ภารกิจเดโมในงาน E3 2003 ซึ่งมีเกมเมอร์หลายคนมีโอกาสได้เล่นในงานเพียงครั้งเดียว และหลังจากนั้นไม่เคยเกิดขึ้นอีกเลย ภารกิจนี้ถูกนำมาปรับปรุงใหม่ให้เหมาะกับเกมเกรดโปรดักชัน</li>\n<li>Alpha Moon เป็นฉากที่ทีมพัฒนาเคยสร้างขึ้น แล้วถูกตัดออกในภายหลังเพราะข้อจำกัดทางเทคนิค สภาพแวดล้อมในฉากนี้ถูกนำมาใช้ในแผนที่มัลติเพลเยอร์ Burial Mounds รอบนี้มันถูกนำมาสร้างใหม่ให้เล่นกัน</li>\n</ul>\n<p>ภารกิจทั้งสองต้องติดตั้งผ่านม็อดในระบบของ Steam ก่อนแล้วจึงเล่นได้ใน Halo the Master Chief Collection</p>\n<p>ที่มา - <a href=\"https://www.halowaypoint.com/news/halo-2-twentieth-anniversary\">Halo</a></p>\n<p><img alt=\"No Description\" src=\"https://www.blognone.com/sites/default/files/externals/5424a6ce68609e97bd4e28aa4e6e3572.jpg\" /></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bf61da9d2582bbec550cf250144ed5d5858eceabe659739bf57fbcac6beec15","category":"Thai"}