{"title":"Bluesky รับเงินลงทุนก้อนแรก 8 ล้านดอลลาร์, เปิดให้ซื้อโดเมนเนมเองได้","link":"https://www.blognone.com/node/134702","date":1688607985000,"content":"<div><div><div><p>Bluesky บริการโซเชียลแบบกระจายศูนย์ของ Jack Dorsey อดีตซีอีโอของ Twitter ประกาศรับเงินทุนรอบ seed round จำนวน 8 ล้านดอลลาร์ ที่นำโดยบริษัทลงทุน Neo และมีนักลงทุน angel investor อื่นๆ อีกหลายราย</p>\n<p>Bluesky บอกว่าจะนำเงินก้อนนี้ไปพัฒนาโปรโตคอล AT Protocol และตัวแอพ Bluesky รวมถึงส่วนงานต่างๆ ในบริษัท (สถานะของแอพตอนนี้ยังเป็น waitlist)</p>\n<p>นอกจากนี้ Bluesky ยังประกาศความร่วมมือกับบริษัทจดโดเมน Namecheap เปิดให้ผู้ใช้งาน Bluesky สามารถซื้อโดเมนเนมที่ต้องการทำ custom domain ได้สะดวก (เช่น อยากได้บัญชีเป็น @username.mydomain.com แทนที่จะเป็น @username.bsky.social หรือมีโดเมนเนมขององค์กรใช้งานอยู่แล้ว) ถือเป็นบริการแบบเสียเงินตัวแรกของ Bluesky ด้วย</p>\n<p><img alt=\"No Description\" src=\"https://www.blognone.com/sites/default/files/externals/87040c3cd102d2592bcf766ba4e2e26e.jpg\" /></p>\n<p>ที่มา - <a href=\"https://blueskyweb.xyz/blog/7-05-2023-business-plan\">Bluesky Blog</a></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/social-network\">Social Network</a></div><div><a href=\"/topics/domain-name\">Domain Name</a></div><div><a href=\"/topics/namecheap\">Namecheap</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c897869ebc3c9fe906be51ab5353fc02bd727459cc33799f654bb12ea46b4f5","category":"Thai"}