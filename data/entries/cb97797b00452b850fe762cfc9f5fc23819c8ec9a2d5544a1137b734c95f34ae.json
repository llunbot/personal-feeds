{"title":"ไมโครซอฟท์ประกาศลงทุนอินเดียแสนล้านบาทในอีกสองปี  เปิดโครงการฝึกอบรมคน 10 ล้านคน","link":"https://www.blognone.com/node/143988","date":1736327333000,"content":"<div><div><div><p>Satya Nadella ประกาศในงาน Microsoft AI Tour in Bengaluru ว่าไมโครซอฟท์จะลงทุนในอินเดียอีกสองปีข้างหน้า 3,000 ล้านดอลลาร์สหรัฐฯ หรือกว่าแสนล้านบาท รวมมูลค่าทั้งการสร้างคลาวด์, โครงสร้างพื้นฐานสำหรับปัญญาประดิษฐ์, และการพัฒนาบุคคลากร</p>\n<p>ตอนนี้ไมโครซอฟท์มีศูนย์ข้อมูลในอินเดียอยู๋แล้ว 3 region และกำลังเปิด region ที่สี่ภายในปี 2026</p>\n<p>สำหรับการฝึกอบรมแรงงานในอินเดียรวม 10 ล้านคนภายในปี 2030 หลังจากปีที่แล้วเปิดโครงการ ADVANTA(I)GE India และฝึกอบรมคนในปีเดียวได้ถึง 2.4 ล้านคน โดย 65% เป็นผู้หญิง และ 74% มาจากเมืองรอง</p>\n<p>ด้านงานวิจัย Microsoft Research (MSR) Lab ประกาศสร้างเครือข่ายนวัตกรรม AI ทำงานร่วมกับภาคเอกชนต่างๆ เช่น Physics Wallah ใช้ปัญญาประดิษฐ์ปรับปรุงการศึกษา ทำความตกลงกับชุมชนสตาร์ตอัพ SaaSBoomi ที่รวมกลุ่มธุรกิจ B2B โดยจะสนับสนุนบริษัทระดับยูนิคอร์นหรือใกล้เคียงรวม 50 บริษัทขึ้นไป</p>\n<p>ที่มา - <a href=\"https://news.microsoft.com/en-in/microsoft-announces-us-3bn-investment-over-two-years-in-india-cloud-and-ai-infrastructure-to-accelerate-adoption-of-ai-skilling-and-innovation/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/a4384c9d8476abe739f07e60f4c29d6e.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/india\">India</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb97797b00452b850fe762cfc9f5fc23819c8ec9a2d5544a1137b734c95f34ae","category":"Thai"}