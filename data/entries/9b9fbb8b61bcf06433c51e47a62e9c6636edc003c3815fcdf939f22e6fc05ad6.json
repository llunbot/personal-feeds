{"title":"Dell เพิ่มระบบตรวจสอบว่าพนักงานแบบไฮบริด เข้ามาทำงาน On-site ตามจำนวนวันที่กำหนดหรือไม่","link":"https://www.blognone.com/node/139770","date":1715857077000,"content":"<div><div><div><p>Business Insider อ้างเอกสารภายในของ Dell แจ้งพนักงานในสหรัฐอเมริกาที่ระบุการทำงานเป็นแบบไฮบริด ว่าบริษัทจะเริ่มตรวจสอบการเข้ามาทำงานในสำนักงาน โดยดูจากข้อมูลบัตรพนักงานเข้าออกพื้นที่สำนักงาน และพนักงานสามารถเข้าไปดูข้อมูลของตนได้ในระบบฝ่ายบุคคล</p>\n<p>ในหน้าแสดงข้อมูลการเข้าสำนักงานนั้น จะมีสัญลักษณ์ประกอบเป็นสีทั้งน้ำเงิน เขียว เหลือง และแดง เพื่อบอกสถานะจำนวนการเข้ามาทำงานในสำนักงาน โดยสีเหลืองบ่งบอกว่าเข้ามาทำงานในสำนักงานอยู่บ้าง และสีแดงบอกว่าเข้ามาทำงานในสำนักงานน้อยมาก เป็นต้น ซึ่งข้อมูลนี้ระบุว่าจะนำมาใช้ประกอบการประเมินผลงานและผลตอบแทนด้วย</p>\n<p>ตัวแทนของ Dell ยืนยันแนวทางดังกล่าวโดยบอกว่าพนักงานที่ทำงานแบบไฮบริด ถูกกำหนดให้ต้องเข้ามาทำงานที่สำนักงานหรือ on-site อย่างน้อย 39 วันต่อไตรมาส หรือเฉลี่ยแล้ว 3 วันต่อสัปดาห์</p>\n<p>ที่มา: <a href=\"https://www.businessinsider.com/dell-hybrid-return-to-office-mandate-monitor-employees-onsite-attendance-2024-5\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/19141109cdaeb362dc26608b438e4469.png\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b9fbb8b61bcf06433c51e47a62e9c6636edc003c3815fcdf939f22e6fc05ad6","category":"Thai"}