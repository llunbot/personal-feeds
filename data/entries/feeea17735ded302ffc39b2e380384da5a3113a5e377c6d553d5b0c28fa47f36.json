{"title":"กระทรวงดีอี หารือร่วมกับ กสทช. และ ปภ. ลดขั้นตอนระบบแจ้งเตือนผ่าน SMS เพื่อให้ข้อความไปถึงประชาชนเร็วขึ้น","link":"https://www.blognone.com/node/145562","date":1743391416000,"content":"<div><div><div><p>กระทรวงดิจิทัลเพื่อเศรษฐกิจและสังคม หรือกระทรวงดีอี บอกว่าได้หารือแนวทางปรับปรุงระบบแจ้งเตือนให้เร็วขึ้น ตามคำสั่งของนายกรัฐมนตรี หลังเหตุแผ่นดินไหว ประชาชนส่วนใหญ่พบว่า<a href=\"https://www.blognone.com/node/145533\">การแจ้งเตือนผ่าน SMS มาช้าเกินไป</a> บางคนยังไม่ได้รับข้อความตั้งแต่เกิดเหตุด้วยซ้ำ</p>\n<p>โดยจะลดขั้นตอนที่ซับซ้อน เพื่อให้ข้อความแจ้งเตือนถึงประชาชนทันที เริ่มจากปรับให้กรมป้องกันและบรรเทาสาธารณภัย (ปภ.) ส่งข้อความแจ้งเตือนภัยให้ กสทช. ทันทีที่ได้รับข้อมูลจากกรมอุตุนิยมวิทยา จากนั้น กสทช. จะติดต่อผู้ให้บริการมือถือส่ง SMS แจ้งเตือนประชาชนเร็วที่สุด</p>\n<p>ด้าน กสทช. ยืนยันว่าการส่ง SMS แจ้งเตือนภัยเป็นหน้าที่ที่ทำได้เลย ไม่ต้องรออนุมัติหลายขั้นตอน ซึ่งตอนนี้ได้ทบทวนแนวทางปฏิบัติให้การแจ้งเตือนเกิดเร็วขึ้น รวมทั้งเปิดหมายเลขด่วน 1531 ให้ประชาชนแจ้งเหตุอาคารที่ได้รับผลกระทบจากแผ่นดินไหวฟรี</p>\n<p>นอกจากนี้ กสทช. เตรียมหารือกับ Apple เพื่อปลดล็อกระบบ Cell Broadcast ที่สามารถส่งข้อความแจ้งเตือนถึงโทรศัพท์ทุกเครื่องในพื้นที่ประสบภัยได้โดยไม่ต้องพึ่งเครือข่ายมือถือ รวมถึงคุยกับ LINE Thailand เพื่อส่งข้อความเตือนผ่านแอป LINE ด้วย</p>\n<p>แม้ระบบ SMS จะจำกัดจำนวนการส่งข้อความ ทำให้บางครั้งอาจล่าช้า แต่หน่วยงานที่เกี่ยวข้องยืนยันว่ากำลังเร่งปรับปรุงระบบให้ดีขึ้น ขยายช่องทางการแจ้งเตือนให้ครอบคลุมกว่าเดิม เพื่อแจ้งเตือนประชาชนได้เร็วขึ้น และทันต่อสถานการณ์ภัยพิบัติที่อาจเกิดขึ้นในอนาคต</p>\n<p>ที่มา: <a href=\"https://www.thaigov.go.th/news/contents/details/94890\">ข่าวทำเนียบรัฐบาล</a></p>\n<p><img alt=\"alt=&quot;DE&quot;\" src=\"https://www.blognone.com/sites/default/files/externals/461e07b3a282bbddad49fe7639a3c64a.jpg\" /></p>\n</div></div></div><div><div>Topics: </div><div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/nbtc\">NBTC</a></div><div><a href=\"/topics/sms\">SMS</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"feeea17735ded302ffc39b2e380384da5a3113a5e377c6d553d5b0c28fa47f36","category":"Thai"}