{"title":"Ford F-150 Lightning แซง Tesla Cybertruck เป็นรถกระบะ EV ขายดีของอเมริกา","link":"https://www.blognone.com/node/146447","date":1747441859000,"content":"<span>Ford F-150 Lightning แซง Tesla Cybertruck เป็นรถกระบะ EV ขายดีของอเมริกา</span>\n\n  <div>\n    <div>Body</div>\n              <div><p>Ford F-150 Lightning กลายเป็นรถกระบะไฟฟ้าที่ขายดีที่สุดในสรหัฐอเมริกา แซงหน้า Tesla Cybertruck ได้สำเร็จ</p>\n<p>ข้อมูลนี้มาจากการจดทะเบียนรถใหม่ของไตรมาส 1/2025 โดย F-150 Lightning มียอดจดทะเบียน 7,913 คัน อันดับสอง Tesla Cybertruck 7,126 คัน และอันดับสามคือ GM Silverado EV</p>\n<p>แม้ Ford ขึ้นมาเป็นอันดับหนึ่งในหมวดกระบะไฟฟ้า แต่ซีอีโอ Jim Farley ยอมรับว่ายอดขายต่ำกว่า 8 พันคันไม่ใช่สิ่งที่น่าพอใจนัก ปัจจัยเรื่องเศรษฐกิจยังไม่ดี และตัวผลิตภัณฑ์รถกระบะไฟฟ้าของ Ford เองก็ยังไม่ดีพอ ตัวรถมีน้ำหนักมาก อันเป็นผลมาจากแบตเตอรี่ขนาดใหญ่ หนัก และต้นทุนราคาแพง</p>\n<p>ที่มา - <a href=\"https://www.thetruthaboutcars.com/cars/news-blog/ford-s-f-150-lightning-overtakes-the-tesla-cybertruck-as-best-selling-electric-pickup-44513956\">The Truth About Car</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 05/17/2025 - 07:30</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebfa20b2358eefdadbaa23b6d0df2b6fdc8e0c4aede2f93761ec964600fee107","category":"Thai"}