{"title":"ไมโครซอฟท์เปิดบริการ Azure Container Apps รันคอนเทนเนอร์แบบ Serverless","link":"https://www.blognone.com/node/125632","date":1635879171000,"content":"<div><div><div><p>ไมโครซอฟท์เปิดบริการ Azure Container Apps บริการรันคอนเทนเนอร์ตามโหลดงานจริงโดยไม่ต้องดูแลโครงสร้างอื่นๆ รูปแบบเดียวกับ <a href=\"https://www.blognone.com/node/109097\">Google Cloud Run</a> โดยผู้ใช้ไม่ต้องดูแลตัวเซิร์ฟเวอร์ พร้อมกับบริการเพิ่มจำนวนคอนเทนเนอร์อัตโนมัติเมื่อมีการใช้งานหนัก หรือการรันพร้อมกันหลายเวอร์ชั่นแล้วแยกทราฟิกเพื่อทดสอบ</p>\n<p>บริการนี้สร้างจาก KEDA ซอฟต์แวร์จัดการคอนเทนเนอร์ที่เพิ่มโหลดตามปริมาณการใช้งานจริง รองรับ request แบบ HTTP และแบบอื่นๆ เช่น Azure Event Hub, Kafka, RabbitMQ, MongDB, MySQL, PostgreSQL เป็นต้น การสเกลเลือกได้ต่ำสุดที่ศูนย์คอนเทนเนอร์ ทำให้สามารถวางแอปที่ใช้งานน้อยๆ ทิ้งไว้ได้โดยไม่มีค่าใช้จ่าย</p>\n<p>ในตัวคอนเทนเนอร์<a href=\"https://www.blognone.com/node/121243\">ใช้ Dapr</a> เป็นรันไทม์แบบ sidecar อยู่คู่กับแอป ในบริการ Azure Container Apps นี้ไมโครซอฟท์จะเป็นผู้จัดการ Dapr ให้ทั้งหมด</p>\n<p>บริการนี้ใช้งานได้ฟรีเดือนละ 2 ล้านรีเควส, ซีพียู 180,000 ซีพียู-วินาที, แรม 360,000 GiB-วินาที เกินจากนั้นคิดเป็นวินาที ซีพียูคอร์ละ $0.000024 ดอลลาร์ต่อวินาที (62 ดอลลาร์ต่อคอร์ต่อเดือน) แรม    $0.000003 กิกะไบต์ต่อวินาที (7.8 ดอลลาร์กิกะไบต์ต่อเดือน) ไมโครวอฟท์ระบุว่าหากเปิดคอนเทนเนอร์เผื่อไว้จะรันในโหมด idle และคิดราคาถูกลง</p>\n<p>ที่มา - <a href=\"https://techcommunity.microsoft.com/t5/apps-on-azure/introducing-azure-container-apps-a-serverless-container-service/ba-p/2867265?ocid=AID3042118\">Azure</a></p>\n<p><img src=\"https://www.blognone.com/sites/default/files/externals/fa7468f0eeb96350c42173052a6201b9.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/container\">Container</a></div><div><a href=\"/topics/serverless\">Serverless</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e989319a73827da328ee51b30efd20252c6d97f07059c77d47d06e9941812534","category":"Thai"}