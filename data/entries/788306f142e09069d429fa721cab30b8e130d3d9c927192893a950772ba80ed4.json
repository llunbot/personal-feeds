{"title":"Cisco และ Boston Consulting สำรวจการใช้คลาวด์ในอาเซียน พบอินโดนีเซียเติบโตสูง แต่กฎหมายจำกัดเขตแดนข้อมูลยังน่ากังวล","link":"https://www.blognone.com/node/124397","date":1629832126000,"content":"<div><div><div><p>ซิสโก้ร่วมมือกับ Boston Consulting Group (BCG) ออกรายงานภาพคาดการณ์การใช้งานคลาวด์ในภูมิภาคอาเซียน และเอเชียแปซิฟิก (APJC) ทำนายว่าอัตราการใช้จ่ายระบบไอทีในภูมิภาคนี้จะเติบโตปีละ 8% แต่การใช้งานคลาวด์น่าจะเติบโตสูงกว่า 20% จนกลายเป็นการซื้อบริการคลาวด์ 40% ของการซื้อระบบไอทีทั้งหมด</p>\n<p>รายงานคาดว่าประเทศไทยจะมีรายจ่ายระบบไอทีโดยรวม 4 พันล้านดอลลาร์ เติบโตปีละ 8% ขณะที่อัตราการเติบโตฝั่งคลาวด์จะเป็น 19% ชาติที่มีอัตราการใช้คลาวด์ค่อนข้างเร็วคืออินโดนีเซียและมาเลเซีย ที่อัตราการเติบโตน่าจะอยู่ที่ 25% และ 23% ตามลำดับ</p>\n<p><img src=\"https://www.blognone.com/sites/default/files/externals/bef29373f69953dc1fc6ea730d661601.png\" /></p>\n<p>ในงานเปิดตัวรายงานฉบับนี้ มี Dr. Simon Baptist นักเศรษฐศาสตร์จาก Economist Intelligence Unit ร่วมให้ความเห็น โดยระบุว่าเหตุการณ์ COVID-19 ตอนนี้กลับมีการลงทุนกลับขึ้นมาค่อนข้างเร็วหลังวิกฤติเศรษฐกิจ โดยปัจจัยมีหลายอย่าง ทั้งการทำงานจากที่บ้าน, การปรับกระบวนการขนส่ง, การศึกษา, และการแพทย์ แต่ประเด็นหนึ่งที่ Baptist พูดถึงคือการที่รัฐบาลต่างๆ มีกฎหมายหรือระเบียบในการเก็บข้อมูลไว้ในท้องถิ่น (data localisation) ซึ่งเป็นตัวผลักดันให้เอกชนต้องลงทุนระบบไอที แต่ก็อาจจะทำให้กระทบต่อแผนการใช้คลาวด์ของเอกชน</p>\n<p>Naveen Menon ประธานซิสโก้ในภูมิภาคอาเซียนระบุว่าธุรกิจต่างๆ ตอนนี้มีมักไม่ได้ใช้คลาวด์จากผู้ให้บริการรายเดียว แต่ใช้ผู้ให้บริการคลาวด์เฉลี่ยมากกว่า 20 รายในบริการแบบต่างๆ ทั้งแบบ SaaS จนถึง IaaS การทำให้ระบบไอทีที่มีผู้ให้บริการจำนวนมากนี้อยู่ในความควบคุมจึงต้องำนึงถึงความปลอดภัย ทำให้องค์กรมองเห็นการใช้งานระบบไอทีอย่างทั่วถึง (observability) และมีการควบคุมความปลอดภัย</p>\n<p>ที่มา - งานแถลงข่าว<a href=\"https://www.cisco.com/c/en_sg/about/cisco-cloud-whitepaper.html\">รายงาน The Future of Cloud in Asia Pacific</a></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/cloud-computing\">Cloud Computing</a></div><div><a href=\"/topics/asean\">ASEAN</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"788306f142e09069d429fa721cab30b8e130d3d9c927192893a950772ba80ed4","category":"Thai"}