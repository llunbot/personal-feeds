{"title":"VS Code 1.91 เพิ่มการแสดงกราฟความเปลี่ยนแปลงโค้ด, ตัวแก้ไขโปรไฟล์ผู้ใช้","link":"https://www.blognone.com/node/140744","date":1720141753000,"content":"<div><div><div><p>Visual Studio Code ออกเวอร์ชัน 1.91 อัพเดตรอบเดือนมิถุนายน 2024 มีของใหม่ที่น่าสนใจดังนี้</p>\n<p><strong>Source Control view</strong> ปรับวิธีการแสดงผล visualization ว่าโค้ดมีการเปลี่ยนแปลงอย่างไร (incoming and outgoing changes) โดยแสดงเป็นเส้นกราฟให้เห็นชัดเจน ตอนนี้ยังมีสถานะเป็นพรีวิว</p>\n<p><img alt=\"No Description\" src=\"https://www.blognone.com/sites/default/files/externals/38a18158f10a02b5f044f27b47365614.png\" /></p>\n<p><strong>Profiles Editor</strong> หน้าตา UI สำหรับจัดการโปรไฟล์ของผู้ใช้ สร้าง แก้ไข ลบโปรไฟล์ได้ ตอนนี้ยังมีสถานะเป็นพรีวิวเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/cb2dbe7c9258adaeb9c82bb14a50f26d.png\" /></p>\n<p>การเปลี่ยนแปลงอื่นๆ</p>\n<ul>\n<li>เพิ่มเครื่องมือตัวใหม่ <strong>python-environment-tools</strong> ใช้ค้นหาว่าในระบบมีการติดตั้ง Python ไว้หรือไม่ และนำค่าตัวแปร virtual environments มาใช้ได้เลย เครื่องมือตัวนี้เขียนด้วย Rust และทำงานได้รวดเร็วกว่าเครื่องมือตัวเดิม</li>\n<li><strong>Smart Send in native REPL</strong> สำหรับการเขียนโค้ด Python แบบรันให้เห็นผลลัพธ์ได้ทันที (REPL) รองรับการกด Shift+Enter เพื่อส่งโค้ดเท่าที่สามารถรันได้ (minimum executable code) ไปลองรัน เพื่อเพิ่มโอกาสรันผ่านให้เยอะขึ้น ของเดิมคือจะส่งโค้ดบรรทัดนั้นๆ ไปรันโดยตรง แม้โค้ดไม่สมบูรณ์และรันไม่ผ่านแน่ๆ ก็ตาม</li>\n<li>รองรับภาษา TypeScript 5.5 เวอร์ชันใหม่ล่าสุด</li>\n</ul>\n<p>ที่มา - <a href=\"https://code.visualstudio.com/updates/v1_91\">VS Code</a></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/ide\">IDE</a></div><div><a href=\"/topics/development\">Development</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dc7a1e7a161533581a29af76001f25beff90c6eb3938a5ffe3bb09300782c2e","category":"Thai"}