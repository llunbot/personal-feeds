{"title":"NVIDIA ไตรมาสล่าสุด เติบโตทำสถิติใหม่สูงสุดอีกครั้ง","link":"https://www.blognone.com/node/125890","date":1637198722000,"content":"<div><div><div><p>NVIDIA รายงานผลประกอบการของไตรมาสที่ 3 ตามปีการเงินบริษัท 2022 สิ้นสุดวันที่ 31 ตุลาคม 2021 รายได้รวมยังเติบโตทำสถิติใหม่สูงสุดอีกครั้ง เพิ่มขึ้น 50% เทียบกับช่วงเดียวกันในปีก่อน อยู่ที่ 7,103 ล้านดอลลาร์ และมีกำไรสุทธิตามบัญชี GAAP 2,464 ล้านดอลลาร์</p>\n<p>เช่นเดียวกับรายได้แยกตามกลุ่มธุรกิจ ซึ่ง 2 กลุ่มธุรกิจหลักของ NVIDIA ล้วนทำสถิติสูงสุด โดยกลุ่ม Data Center รายได้เพิ่มขึ้น 55% เป็น 2,936 ล้านดอลลาร์ กลุ่ม Gaming เพิ่มขึ้น 42% เป็น 3,221 ล้านดอลลาร์</p>\n<p>Colette Kress ซีเอฟโอ NVIDIA ระบุว่ารายได้ของกลุ่ม Data Center นั้นเติบโตจากยอดขาย GPU ในกลุ่มลูกค้า hyperscale ที่ใช้ในงานปัญญาประดิษฐ์ ส่วนกลุ่ม Gaming มาจากยอดขายที่เพิ่มขึ้นในสินค้าตระกูล GeForce</p>\n<p>รายได้จากกลุ่ม Professional Visualization ยังคงเติบโตสูง ไตรมาสนี้เพิ่มขึ้น 144% เป็น 577 ล้านดอลลาร์ จากการที่ลูกค้าองค์กร ที่ซื้อแล็ปท็อปที่มีกราฟิกการ์ดประสิทธิภาพสูงสำหรับให้พนักงานทำงานจากที่บ้านมากขึ้น</p>\n<p>ที่มา: <a href=\"https://nvidianews.nvidia.com/news/nvidia-announces-financial-results-for-third-quarter-fiscal-2022\">NVIDIA</a> และ <a href=\"https://www.cnbc.com/2021/11/17/nvidia-nvda-earnings-q3-2022.html\">CNBC</a></p>\n<p><img src=\"https://www.blognone.com/sites/default/files/externals/2e0f41c66493c392582ccca02df9ce44.png\" /></p>\n<p><img src=\"https://www.blognone.com/sites/default/files/externals/aa13c1109f01958351fa4b413fdd639b.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5a57a0fb4e051e4c0000f146ae1411c0189ce158a9de65851c78e78e97dd965","category":"Thai"}