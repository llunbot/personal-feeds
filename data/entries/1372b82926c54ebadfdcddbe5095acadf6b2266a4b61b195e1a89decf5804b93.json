{"title":"GOG ยอมถอดเกม Hitman GoTY หลังโดนผู้เล่นรีวิวถล่มเพราะบังคับต่อเน็ต","link":"https://www.blognone.com/node/125202","date":1633922430000,"content":"<div><div><div><p>เกิดประเด็นดราม่าบนร้านขายแบบ GOG (ในเครือ CD Projekt) ที่ชูจุดเด่นเรื่องการขายเกมแบบไม่ติด DRM ใดๆ</p>\n<p>ปัญหาเกิดเมื่อเกมนักฆ่า Hitman - Game of The Year Edition ของบริษัท IO Interactive จากเดนมาร์ก (เกมหลักออกปี 2016 แต่เวอร์ชัน GoTY ออกขายปี 2018) เพิ่งนำมาขายบน GOG ในเดือนกันยายนที่ผ่านมาโดยประกาศว่าเป็นเกมเวอร์ชันไร้ DRM และไม่ต้องต่อเน็ตเพื่อเล่นเกม</p>\n<p>ปรากฎว่าเนื้อหาเสริมและฟีเจอร์บางส่วนของเกมบังคับต้องต่อเน็ตระหว่างเล่นด้วย (ตัวเนื้อหาหลักไม่ต้อง) ทำให้ผู้ซื้อเกมบน GOG รุมรีวิวถล่มเกมนี้จนได้คะแนนเฉลี่ยเพียง 1.4 ดาวจากคะแนนเต็ม 5 ดาวเท่านั้น</p>\n<p>ตอนแรก GOG พยายามสยบเสียงวิจารณ์โดยประกาศให้คืนเงินได้ แต่เรื่องก็ยังไม่จบ เพราะ GOG ประกาศไล่ลบรีวิวที่ตั้งใจให้คะแนนน้อย (review bomb) ยิ่งทำให้ชุมชนผู้เล่นโกรธมากขึ้นไปอีก (ผู้เล่นไม่ได้โกรธนักพัฒนา Hitman แต่โกรธ GOG ที่นำมาขาย) จนสุดท้าย GOG ต้องยอมแพ้ ประกาศถอดเกม Hitman GoTY ออกจากหน้าร้าน และขอโทษแฟนๆ ที่นำเกมเวอร์ชันบังคับต่อเน็ตมาขาย</p>\n<p>ที่มา - <a href=\"https://www.gog.com/forum/general/release_hitman_game_of_the_year_edition_11093/post1936?pp=44a1b665cceda52001aa6fa3bb69d2cfefc0a91c\">GOG</a>, <a href=\"https://www.eurogamer.net/articles/2021-10-09-gog-pulls-hitman-from-its-own-store-admits-it-shouldnt-have-released-it-in-its-current-form\">Eurogamer</a></p>\n<p><img src=\"https://www.blognone.com/sites/default/files/externals/7e109099bf926a382512111ef0b83a93.jpg\" /></p>\n</div></div></div><div><div>Topics: </div><div><div><a href=\"/topics/gog\">GOG</a></div><div><a href=\"/topics/hitman\">Hitman</a></div><div><a href=\"/topics/games\">Games</a></div><div><a href=\"/topics/io-interactive\">IO Interactive</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1372b82926c54ebadfdcddbe5095acadf6b2266a4b61b195e1a89decf5804b93","category":"Thai"}