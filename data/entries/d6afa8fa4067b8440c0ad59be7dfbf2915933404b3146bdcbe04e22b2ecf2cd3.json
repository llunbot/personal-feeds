{"title":"Nothing เปิดตัว CMF Phone 2 Pro กล้องหลัง 3 ตัว, มีอุปกรณ์เสริมฝาหลังแบบรุ่นแรก","link":"https://www.blognone.com/node/146110","date":1745850746000,"content":"<div><div><div><p>Nothing เปิดตัวสมาร์ทโฟนแบรนด์ย่อย <a href=\"https://www.blognone.com/node/145671\">CMF Phone 2 Pro ตามที่เคยโชว์ภาพไว้เมื่อต้นเดือน</a></p>\n<p>CMF Phone 2 รอบนี้เปิดตัวมาแค่รุ่น Pro รุ่นเดียว จุดเด่นคือตัวเครื่องที่บางเพียง 7.8 มิลลิเมตร (บางลง 5% จาก CMF Phone 1) หนัก 185 กรัม อัพเกรดเรตติ้งกันน้ำจาก IP52 เป็น IP54 นอกจากนี้ยังปรับดีไซน์โมดูลกล้องให้มีอะลูมิเนียมครอบ และใช้น็อตที่เป็นสเตนเลสด้วย</p>\n<p>ชิปของ CMF Phone 2 Pro เลือกใช้ MediaTek Dimensity 7300 Pro 5G ประสิทธิภาพเพิ่มขึ้น 10% จาก Phone 1, แบตเตอรี่ 5000 mAh, หน้าจอ 6.77″ FHD+ AMOLED อัตรารีเฟรช 120Hz ความสว่างสูงสุด 3000 nits รองรับ Ultra HDR</p>\n<p>กล้องหลังของ CMF Phone 2 Pro สรุปว่ามีทั้งหมด 3 ตัว (ตอนแรกปล่อยภาพมาเฉพาะเลนส์กล้องหลักตัวเดียว) กล้องหลัก 50MP, กล้องเทเล เลนส์ 6 ชิ้น ซูมดิจิทัล 20x, กล้องอัลตร้าไวด์ 8MP และด้านหน้าใช้กล้อง 16MP</p>\n<p>CMF Phone 2 Pro แยกเป็น 2 ความจุคือ</p>\n<ul>\n<li>8+128GB ราคา 219 ปอนด์</li>\n<li>8+256GB ราคา 249 ปอนด์</li>\n</ul>\n<p>นอกจากนี้ CMF Phone 2 Pro ยังคงแนวทางอุปกรณ์เสริมกับฝาหลังแบบเดียวกับ CMF Phone 1 โดยมีอุปกรณ์หลายประเภท เช่น ฝาหลัง Universal Cover, Interchangeable Lenses (Fisheye and Macro), Wallet/Stand สิ่งที่เพิ่มเข้ามาจากเดิมคือรอบนี้รองรับ NFC แล้ว!</p>\n<p>ที่มา - <a href=\"https://nothing.community/d/31617-meet-the-new-cmf-by-nothing-lineup\">Nothing</a></p>\n<p><img alt=\"No Description\" src=\"https://www.blognone.com/sites/default/files/externals/bb29789aa30115df9d53a4481bf227f0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/baf2f0a5efd3fff54a33cccac2ed9f21.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/456fdcae87ee4154d4c7b35c840397f3.jpg\" /></p>\n<blockquote><p>Nothing like the new CMF arrivals.Meet CMF Phone 2 Pro. Refined in performance, wonderful by design.And the next-generation of the Buds family. Here to elevate your sound, wherever you are in your audio journey. Pre-order now. <a href=\"https://t.co/xKl0PakdqB\">pic.twitter.com/xKl0PakdqB</a></p>\n<p>— CMF by Nothing (@cmfbynothing) <a href=\"https://twitter.com/cmfbynothing/status/1916849626398814427?ref_src=twsrc%5Etfw\">April 28, 2025</a></p></blockquote>\n</div></div></div><div><div>Topics: </div><div><div><a href=\"/topics/nothing\">Nothing</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6afa8fa4067b8440c0ad59be7dfbf2915933404b3146bdcbe04e22b2ecf2cd3","category":"Thai"}