{"title":"ข่าวลือ PS5 Pro รอบใหม่ ซีพียู Zen 2 ตัวเดิม อัพเกรดจีพียูเป็น RDNA 3, เปิดตัว ก.ย. 2024","link":"https://www.blognone.com/node/137182","date":1702299978000,"content":"<div><div><div><p>มีข่าวลือของ PS5 Pro หรือโค้ดเนม Project Trinity วนมาใหม่อีกรอบ (<a href=\"https://www.blognone.com/node/134961\">รอบที่แล้ว กรกฎาคม 2023</a>) จากแหล่งข่าวหลายแหล่งพร้อมๆ กันในช่วงนี้ รวมถึง Tom Henderson นักข่าวสายเกมเจ้าของเว็บ InsiderGaming ที่ปล่อยข่าว Trinity รอบที่แล้วด้วย</p>\n<ul>\n<li>ใช้ SoC ตัวใหม่โค้ดเนม Viola ผลิตด้วยกระบวนการ N4P ของ TSMC</li>\n<li>SoC ตัวนี้ยังใช้ซีพียูแกน AMD Zen 2 เหมือนเดิม เพิ่มคล็อคสูงสุดเป็น 4.4GHz (ของเดิม 3.5GHz)</li>\n<li>ใช้จีพียูตัวใหม่ RDNA 3 ที่มีจำนวน compute unit รวม 60 CU (มี 64 แต่เปิดใช้แค่ 60) สเปกจะใกล้เคียงกับ Radeon RX 7800XT ในปัจจุบัน</li>\n<li>แรม 16GB GDDR6 เท่าของเดิม แต่เพิ่มอัตราการส่งข้อมูลเป็น 18 Gbps (ของเดิม 16 Gbps)</li>\n</ul>\n<p>ตามข่าวบอกว่าโซนี่จะเปิดตัว PS5 Pro ในเดือนกันยายน 2024 และวางขายจริงเดือนพฤศจิกายน 2024</p>\n<p>ที่มา - <a href=\"https://videocardz.com/newz/sony-playstation-5-pro-reportedly-features-amd-rdna3-gpu-with-60-compute-units\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/1ee9986929afd6bc6a9a5d4372ffa18b.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/rumors\">Rumors</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36bdc044cace983a04e6c9efd894168b485c7fd719c84c37b01d0f9963cff382","category":"Thai"}