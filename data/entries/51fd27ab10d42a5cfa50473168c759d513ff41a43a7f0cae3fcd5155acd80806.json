{"title":"ญี่ปุ่นรายงานสถิติเชื่อมต่อใหม่ 402 Tb/s ผ่านสายไฟเบอร์ระยะทาง 50 กิโลเมตร","link":"https://www.blognone.com/node/140700","date":1719919086000,"content":"<div><div><div><p>สถาบันเทคโนโลยีสารสนเทศและการสื่อสารของญี่ปุ่น หรือ NICT รายงานผลการทดสอบร่วมกับสถาบันอีกหลายแห่ง ในการพัฒนาวิธีส่งข้อมูลผ่านไฟเบอร์ใยแก้วพาณิชย์ ด้วยความเร็วเป็นสถิติใหม่ 402 Tb/s โดยผลทดสอบนี้ถูกนำเสนอในงาน Optical Fiber Communication Conference 2024 ที่แซนดีเอโก</p>\n<p>ระยะทางที่ใช้ในการส่งข้อมูลคิดเป็นระยะทาง 50 กิโลเมตร มีการใช้ตัวขยายสัญญาณ 6 ชนิด บนแบนด์วิธว่าง 37 THz เพื่อให้ได้ความเร็วในการส่งข้อมูลที่ระดับ 402 Tb/s ทำให้นอกจากได้ความเร็วที่สูงสุดใหม่ ยังขยายแบนด์วิธส่งข้อมูลเพิ่มอีกด้วย</p>\n<p>การนำเสนอนี้ทำให้เห็นแนวทางปรับปรุงโครงข่ายไฟเบอร์ใยแก้วปัจจุบัน ว่ายังสามารถรองรับขนาดแบนด์วิธได้อีกเพิ่มเติม ขณะเดียวกันก็มีโอกาสที่จะขยายสัญญาณได้เพิ่มเติมอีก หากมีการปรับปรุงโครงข่าย</p>\n<p>ที่มา: <a href=\"https://www.tomshardware.com/tech-industry/japan-achieves-staggering-402-tbs-data-rate-with-commercial-optical-fiber-record-breaking-performance-tapped-into-unused-wavelength-bands\">Tom's Hardware</a> ภาพ <a href=\"https://pixabay.com/illustrations/business-office-money-finance-8256831/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/3e25a6317ae740377c3f0625453e771c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b5c2df2df90b589704ac31871c912e9b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/28d897aceabb7063ecd9373ce881234b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8df3267bee54155154fcd1037cb8f36e.jpg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/fiber-optics\">Fiber Optics</a></div><div><a href=\"/topics/research\">Research</a></div><div><a href=\"/topics/nict\">NICT</a></div><div><a href=\"/topics/internet\">Internet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51fd27ab10d42a5cfa50473168c759d513ff41a43a7f0cae3fcd5155acd80806","category":"Thai"}