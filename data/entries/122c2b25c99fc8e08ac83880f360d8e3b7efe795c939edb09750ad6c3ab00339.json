{"title":"Nintendo เพิ่มเกมเก่า 5 เกมยุค 90 ของ Rareware มาให้เล่นใน Nintendo Switch Online","link":"https://www.blognone.com/node/138335","date":1708580627000,"content":"<div><div><div><p>Nintendo ประกาศนำเกมเก่าในยุค NES, Super NES และ Nintendo 64 ของค่าย Rareware (ปัจจุบันชื่อ Rare) มาอยู่ในบริการ Nintendo Switch Online ที่ทำให้ผู้ใช้งานเล่นเกมออนไลน์กับเพื่อน และสามารถเข้าไปเล่นเกมยุคเก่า ๆ ได้</p>\n<p>เกมจาก Rare มีทั้งหมด 5 เกมได้แก่ Snake Rattle ‘N’ Roll (1990), R.C. PRO-AM (1993), Battletoads in Battlemaniacs (1993), Killer Instinct (1994) และ Blast Corps (1997) ซึ่งเกมสุดท้ายผู้ใช้งานต้องสมัคร Expansion Pack เพิ่มถึงจะเข้าไปเล่นได้</p>\n<p>Rare เป็นผุ้พัฒนาเกมที่อยู่มาตั้งแต่ยุค 80 เป็นหนึ่งในพันธมิตรของ Nintendo ตั้งแต่ยุค NES จนถึง Nintendo 64 เป็นผู้พัฒนาเกม GoldenEye 007 และ Donkey Kong Country แต่ถูก Microsoft ซื้อกิจการไปเป็นส่วนหนึ่งของ Xbox Game Studios ตั้งแต่ปี 2002</p>\n<p>ผลงานเด่นๆ ของ Rare ในยุคนี้คือเกม Sea of Thieves ที่<a href=\"https://www.blognone.com/node/138327\">เพิ่งประกาศลง PS5</a> หลังลงให้ Xbox และ PC ตั้งแต่ปี 2018</p>\n<p><img alt=\"No Description\" src=\"https://www.blognone.com/sites/default/files/externals/cfe8816c93348e433f7f317e2994766a.jpeg\" /></p>\n<p>ที่มา - <a href=\"https://www.videogameschronicle.com/news/classic-rare-games-have-been-added-to-nintendo-switch-online/\">VGC</a></p>\n</div></div></div><div><div>Topics: </div><div><div><a href=\"/topics/rare\">Rare</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"122c2b25c99fc8e08ac83880f360d8e3b7efe795c939edb09750ad6c3ab00339","category":"Thai"}