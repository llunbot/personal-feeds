{"title":"Ampere เปิดตัว AmpereOne ซีพียู Arm ฝั่งเซิร์ฟเวอร์ 192 คอร์ ประสิทธิภาพต่อแร็คสูง","link":"https://www.blognone.com/node/133923","date":1684638835000,"content":"<div><div><div><p>Ampere Computing บริษัทผู้พัฒนาซีพียู Arm สำหรับเซิร์ฟเวอร์ เปิดเผยรายละเอียดของ AmpereOne ซีพียูรุ่นที่สามของบริษัท <a href=\"https://www.blognone.com/node/128722\">ที่เปิดตัวครั้งแรกกลางปี 2022</a></p>\n<p>AmpereOne หรือโค้ดเนม Siryn เป็นซีพียูแบบ 136-192 คอร์ ถือว่าเยอะที่สุดในวงการ ใช้คอร์ของ Ampere พัฒนาเอง (รุ่นก่อนหน้านี้ใช้สถาปัตยกรรมจาก Arm) ดีไซน์แบบ chiplet, รองรับแรม DDR5 x8 แชนเนล, PCIe Gen 5 x128 เลน และใช้กระบวนการผลิต 5nm</p>\n<p>จุดเด่นของมันคือความหนาแน่นของคอร์ มีประสิทธิภาพรวมต่อแร็คสูง (Ampere บอกว่าดีกว่าซีพียูของ AMD/Intel ด้วย) จึงเหมาะกับงาน hyperscale เช่น เซิร์ฟเวอร์ขนาดใหญ่หรือผู้ใช้บริการคลาวด์ ซึ่ง Ampere ระบุชื่อลูกค้าว่ามากันเกือบครบวงการ Google Cloud, Microsoft Azure, Oracle Cloud, Alibaba, Baidu, Tencent รวมถึงผู้ผลิตเซิร์ฟเวอร์อย่าง HPE, Supermicro</p>\n<p>คู่แข่งของ AmpereOne คือ <a href=\"https://www.blognone.com/node/126076\">Amazon Graviton 3 ของบ้าน AWS</a> ซึ่งจะเห็นว่า AWS เลือกใช้ซีพียูของตัวเอง ในขณะที่คลาวด์รายอื่นๆ ที่ไม่ได้ออกแบบซีพียู Arm เองจึงต้องซื้อจากผู้ผลิตรายอื่น เช่น Ampere หรือ <a href=\"https://www.blognone.com/node/133165\">NVIDIA Grace ซึ่งจะขายช่วงครึ่งหลังของปี 2023</a></p>\n<p><img alt=\"No Description\" src=\"https://www.blognone.com/sites/default/files/externals/85f5fa5c0b4022613241ffca81c0926e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8f70c75c312ffadc6c7aeb66ac5396da.jpg\" /></p>\n<p>ที่มา - <a href=\"https://amperecomputing.com/press/ampere-unveils-processor-ampereone-192-cores\">Ampere</a>, <a href=\"https://www.datacenterknowledge.com/supercomputers/ampere-launches-next-generation-192-core-server-processor\">Data Center Knowledge</a>, <a href=\"https://www.nextplatform.com/2023/05/18/ampere-gets-out-in-front-of-x86-with-192-core-siryn-ampereone/\">Next Platform</a></p>\n</div></div></div><div><div>Topics: </div><div><div><a href=\"/topics/ampere-computing\">Ampere Computing</a></div><div><a href=\"/topics/cpu\">CPU</a></div><div><a href=\"/topics/arm\">Arm</a></div><div><a href=\"/topics/server\">Server</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44568cb970daa65e2003a157140248f06ae345eaa475dff0898d20ec8897a0e3","category":"Thai"}