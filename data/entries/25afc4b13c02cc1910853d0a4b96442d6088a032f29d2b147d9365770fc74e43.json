{"title":"แอพ Xbox บนมือถือ สามารถกดซื้อเกม Xbox บนคอนโซลได้แล้ว (เพิ่งทำได้!)","link":"https://www.blognone.com/node/145894","date":1744858047000,"content":"<div><div><div><p>ไมโครซอฟท์อัพเดตแอพ Xbox บนมือถือ Android/iOS ให้สามารถกดซื้อเกมบนคอนโซล Xbox และสมัครสมาชิก Game Pass และกดรับสิทธิพิเศษ (perk) ของสมาชิกได้จากในมือถือเลย</p>\n<p>ฟีเจอร์นี้เหมือนกับแอพ Steam บนมือถือ ที่สามารถกดซื้อเกมพีซีได้จากมือถือมานานแล้ว แต่ฝั่งไมโครซอฟท์เพิ่งทำได้ (ทำไมนานขนาดนี้ก็ไม่ทราบได้)</p>\n<p>นอกจากนี้ ตัวคอนโซล Xbox ยังรองรับ<a href=\"https://www.blognone.com/node/143251\">ฟีเจอร์ Stream Your Own Games เล่นเกมที่ตัวเองซื้อไว้ผ่านคลาวด์</a> จากเดิมที่รองรับเฉพาะบนพีซี สมาร์ทโฟน สมาร์ททีวี แต่ไม่รองรับบนคอนโซลตัวเองซะอย่างนั้น ผ่านมาเกือบครึ่งปีตอนนี้ทำได้แล้ว</p>\n<p>ที่มา - <a href=\"https://news.xbox.com/en-us/2025/04/16/xbox-april-update-buy-games-xbx-app-stream-your-own-game-console/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/1fb084580593e4cee9fc5b2b5b0c3fa6.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/mobile-app\">Mobile App</a></div><div><a href=\"/topics/microsoft\">Microsoft</a></div><div><a href=\"/topics/cloud-gaming\">Cloud Gaming</a></div><div><a href=\"/topics/xcloud\">xCloud</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25afc4b13c02cc1910853d0a4b96442d6088a032f29d2b147d9365770fc74e43","category":"Thai"}