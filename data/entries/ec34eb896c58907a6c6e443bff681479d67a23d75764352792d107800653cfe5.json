{"title":"Alibaba ประกาศโอเพนซอร์ซชิปสถาปัตยกรรม RISC-V ของตัวเอง","link":"https://www.blognone.com/node/125432","date":1634998380000,"content":"<div><div><div><p>หลังจากเมื่อหลายปีก่อน ทาง Alibaba ได้เปิดตัว<a href=\"https://www.blognone.com/node/111057\">ชิปเซ็ต Xuantie 910</a> ของตัวเอง เพื่อป้องกันปัญหาสงครามการค้ากับสหรัฐ</p>\n<p>ล่าสุดจากงาน Apsara Conference 2021 ของ Alibaba Cloud ที่ผ่านมา ทาง Alibaba โดย Zhang Jianfeng ผู้อำนวยการ Alibaba Cloud Intelligence ได้ประกาศโอเพนซอร์ซชิป Xuantie ซึ่งเป็นชิปบนสถาปัตยกรรม RISC-V ของตัวเองออกมา ได้แก่ชิป Xuantie E902, E906, C906 และ C910 ที่สามารถรัน <a href=\"https://www.blognone.com/node/120764\">Android</a> ได้ รวมไปถึงซอฟต์แวร์และเครื่องมือต่าง ๆ สำหรับสถาปัตยกรรม RISC-V</p>\n<p>ทาง Zhang Jianfeng ได้กล่าวอีกว่าปัจจุบันได้ส่งมอบชิป Xuantie กว่า 2.5 พันล้านชิ้น มีลูกค้ามากกว่า 500 ราย โดยเป็นชิปที่แพร่หลายมากที่สุดในประเทศจีน</p>\n<p>โดยผู้ที่สนใจสามารถเข้าไปศึกษาได้ที่ <a href=\"https://github.com/T-head-Semi\">GitHub</a></p>\n<p>ที่มา: <a href=\"https://pandaily.com/alibaba-announces-open-source-risc-v-based-xuantie-series-processors/\">Pandaily</a></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/risc-v\">RISC-V</a></div><div><a href=\"/topics/open-source\">Open Source</a></div></div></div>","author":"tontan","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec34eb896c58907a6c6e443bff681479d67a23d75764352792d107800653cfe5","category":"Thai"}