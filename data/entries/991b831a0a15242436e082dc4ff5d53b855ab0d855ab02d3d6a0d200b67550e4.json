{"title":"Eidos Montreal ปลดพนักงาน 97 คน, ยุบโครงการพัฒนา Deus Ex ภาคใหม่","link":"https://www.blognone.com/node/137940","date":1706585138000,"content":"<div><div><div><p>สตูดิโอ Eidos Montreal <a href=\"https://www.blognone.com/node/128272\">ที่ปัจจุบันอยู่ในเครือ Embracer Group</a> ประกาศปลดพนักงานออก 97 คน มีทั้งพนักงานฝ่ายพัฒนาเกม ฝ่ายบริหาร และฝ่ายสนับสนุน โดยให้เหตุผลเรื่องสภาพเศรษฐกิจ การแข่งขันในอุตสาหกรรม และการปรับโครงสร้างบริษัทของบริษัทแม่ Embracer</p>\n<p>นอกจากนี้ยังมีข่าวที่ไม่ยืนยันว่า Eidos Montreal ยกเลิก<a href=\"https://www.blognone.com/node/129707\">โครงการพัฒนาเกม Deus Ex ภาคใหม่ที่มีข่าวลือเมื่อปี 2022</a> แต่ตัวโครงการ Deus Ex ยังไม่เคยประกาศข่าวอย่างเป็นทางการแต่แรก ทำให้ Eidos Montreal ไม่ได้แถลงถึงโครงการนี้ด้วย</p>\n<p>สตูดิโอ Eidos Montreal มีชื่อเสียงมาจากการพัฒนาเกม Deus Ex ทุกภาค ส่วนผลงานในยุคหลังคือเกม <a href=\"https://www.blognone.com/node/100684\">Shadow of the Tomb Raider (2018)</a> และ <a href=\"https://www.blognone.com/node/123165\">Marvel's Guardians of the Galaxy (2021)</a></p>\n<p><a href=\"https://www.blognone.com/node/136783\">บริษัทแม่ Embracer Group ช่วงหลังประสบปัญหาการเงินต่อเนื่อง และปลดพนักงานออกเรื่อยๆ</a> จนต้อง<a href=\"https://www.blognone.com/node/135541\">ปิดสตูดิโอบางแห่ง เช่น Volition Games</a> และ<a href=\"https://www.blognone.com/node/135678\">เตรียมขายสตูดิโอบางแห่ง เช่น Gearbox</a> ออกไป</p>\n<p>ที่มา - <a href=\"https://www.bloomberg.com/news/articles/2024-01-29/embracer-group-cancels-deus-ex-video-game\">Bloomberg</a>, <a href=\"https://www.videogameschronicle.com/news/new-deus-ex-game-reportedly-cancelled-amid-layoffs-at-eidos-montreal/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/a49ae298534392e241c61f3b69977d70.jpeg\" /></p>\n<blockquote><p><a href=\"https://t.co/L3Pq3V8OlL\">pic.twitter.com/L3Pq3V8OlL</a></p>\n<p>— Eidos-Montréal (@EidosMontreal) <a href=\"https://twitter.com/EidosMontreal/status/1752027685293801632?ref_src=twsrc%5Etfw\">January 29, 2024</a></p></blockquote>\n</div></div></div><div><div>Topics: </div><div><div><a href=\"/topics/eidos\">Eidos</a></div><div><a href=\"/topics/deus-ex\">Deus Ex</a></div><div><a href=\"/topics/games\">Games</a></div><div><a href=\"/topics/embracer-group\">Embracer Group</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"991b831a0a15242436e082dc4ff5d53b855ab0d855ab02d3d6a0d200b67550e4","category":"Thai"}