{"title":"GitHub หยุดรองรับการล็อกอินด้วยรหัสผ่าน มีผลวันนี้ ต้องล็อกอินด้วย Token เท่านั้น","link":"https://www.blognone.com/node/124211","date":1628821874000,"content":"<div><div><div><p>GitHub ยกเลิกการยืนยันตัวตนด้วยรหัสผ่านแล้ววันนี้ (13 สิงหาคม 2021) เปลี่ยนมาบังคับล็อกอินด้วยระบบ token แทนแล้ว (ล็อกอินด้วย personal token, OAuth, SSH key, ใช้ token จากแอพ GitHub App บนมือถือ)</p>\n<p>ในกรณีที่ผู้ใช้ล็อกอิน GitHub แบบ two-factor authentication อยู่แล้วจะไม่ได้รับผลกระทบใดๆ เพราะเป็นการล็อกอินด้วย token อยู่แล้ว</p>\n<p>ผู้ใช้ที่ยังไม่เปลี่ยนมาล็อกอินด้วย token จะไม่สามารถสั่ง Git operation ได้ทั้งจากคอมมานด์ไลน์และแอพเดสก์ท็อป</p>\n<p>GitHub ประกาศนโยบายนี้มาตั้งแต่เดือนกรกฎาคม 2020 โดยให้เหตุผลด้านความปลอดภัยที่ดีขึ้น เพราะ token สามารถกำหนดให้อิงตามบัญชีผู้ใช้-อุปกรณ์ได้, ถอน token ได้ถ้ามีปัญหา, จำกัดสิทธิการเข้าถึงได้ดีกว่า และเป็นข้อความสุ่มล้วนๆ ช่วยป้องกัน dictionary/brute force ได้ดีกว่ารหัสผ่าน</p>\n<p>GitHub เลิกรับบัญชีใหม่ที่ล็อกอินด้วยรหัสผ่านมาตั้งแต่เดือนพฤศจิกายน 2020 แล้ว ประกาศนี้มีผลกับบัญชีเก่าที่ยังล็อกอินด้วยรหัสผ่านแบบเดิมอยู่</p>\n<p><img src=\"https://www.blognone.com/sites/default/files/externals/c663b67c2a475cc9642fd577a6e4f2a3.png\" /></p>\n<p>ที่มา - <a href=\"https://github.blog/2020-12-15-token-authentication-requirements-for-git-operations/\">GitHub</a>, <a href=\"https://www.theregister.com/2021/08/12/git_proxyshell_gigabyte/\">The Register</a></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/password\">Password</a></div><div><a href=\"/topics/authentication\">Authentication</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb97f8c4deb486481459be6c58527c1309e3a221b5a70d77bec3d5ae4a77e63b","category":"Thai"}