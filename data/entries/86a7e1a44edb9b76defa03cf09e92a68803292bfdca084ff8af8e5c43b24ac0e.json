{"title":"NVIDIA เปิดตัวบอร์ด Jetson Thor จีพียู Blackwell, โมเดล GR00T สำหรับหุ่นยนต์มนุษย์","link":"https://www.blognone.com/node/138775","date":1710818982000,"content":"<div><div><div><p>เก็บตกข่าว NVIDIA จากงาน GTC 2024 เมื่อคืนนี้ นอกเหนือจาก<a href=\"https://www.blognone.com/node/138768\">จีพียู Blackwell</a> และ<a href=\"https://www.blognone.com/node/138772\">เซิร์ฟเวอร์ GB200</a> ยังมีของใหม่อีกหลายอย่าง</p>\n<p>อันที่น่าสนใจคืองานด้านหุ่นยนต์มนุษย์ (humanoid robots) ที่ปล่อยของออกมาทีเดียว 3 อย่างคือบอร์ด Jetson Thor, แพลตฟอร์มเทรนหุ่นยนต์ Isaac เวอร์ชันอัพเกรด และโมเดลพื้นฐานสำหรับสร้างหุ่นยนต์มนุษย์ GR00T (Generalist Robot 00 Technology)</p>\n<p>เป้าหมายของ NVIDIA คือการสร้างแพลตฟอร์มที่ให้เราสามารถเทรนหุ่นยนต์เลียนแบบท่าทางของมนุษย์ โดยดูจากคลิปบันทึกภาพของมนุษย์ก่อน จากนั้นให้ไปเทรนในซิมูเลเตอร์โลกเสมือนจนมั่นใจ แล้วค่อยนำมาใช้งานในหุ่นยนต์จริงๆ อีกที</p>\n<p><img alt=\"No Description\" src=\"https://www.blognone.com/sites/default/files/externals/75043a6bcefc225d8c055f82cfef1bdd.jpeg\" /></p>\n<p>ฝั่งฮาร์ดแวร์เป็นบอร์ด Jetson Thor ตัวใหม่ที่อัพเกรดมาจาก <a href=\"https://www.blognone.com/node/125752\">Jetson Orin รุ่นของปี 2023</a> โดยใช้ชิป SoC ตัวใหม่ Thor ที่มีจีพียูสถาปัตยกรรมใหม่ Blackwell สมรรถนะ 800 TFLOPS (FP8), ซีพียูประสิทธิภาพสูงยังไม่ระบุสเปกละเอียด, และ Ethernet 100GB</p>\n<p><img alt=\"No Description\" src=\"https://www.blognone.com/sites/default/files/externals/f90bdacb536dc8777c153fe0f17058e9.jpeg\" /></p>\n<p>ฝั่งซอฟต์แวร์นั้น NVIDIA มี<a href=\"https://www.blognone.com/node/102815\">แพลตฟอร์มหุ่นยนต์ชื่อ Isaac มาตั้งแต่ปี 2018</a> โดยปีนี้มันถูกอัพเกรดครั้งใหญ่ มีของเพิ่ม 4 อย่างคือ</p>\n<ul>\n<li><a href=\"https://developer.nvidia.com/isaac-sim#isaac-lab\">Isaac Lab</a> เป็นตัวอย่างการสร้างหุ่นยนต์ในซิมูเลเตอร์ ให้มีประสิทธิภาพการเรียนรู้เร็วขึ้นกว่าเดิม</li>\n<li><a href=\"https://developer.nvidia.com/osmo\">NVIDIA OSMO</a> เป็นแพลตฟอร์มซอฟต์แวร์ workflow orchestration สำหรับกระจายโหลดงานบนคลาวด์</li>\n<li><a href=\"https://nvidianews.nvidia.com/news/foundation-model-isaac-robotics-platform\">Isaac Manipulator</a> ซอฟต์แวร์สำหรับพัฒนาหุ่นยนต์แขนกล (robotic arms)</li>\n<li><a href=\"https://nvidianews.nvidia.com/news/foundation-model-isaac-robotics-platform\">Isaac Perceptor</a> ซอฟต์แวร์สำหรับการพัฒนาระบบมองเห็นของหุ่นยนต์ โดยใช้กล้องหลายตัวประกอบกัน</li>\n</ul>\n<p>สุดท้ายคือ <a href=\"https://developer.nvidia.com/project-gr00t\">Project GR00T</a> ที่ย่อมาจาก Generalist Robot 00 Technology เป็นโมเดลพื้นฐาน (foundation model) เพื่อให้หุ่นยนต์มนุษย์เรียนรู้สิ่งต่างๆ รอบตัว บริษัทผู้พัฒนาหุ่นยนต์สามารถนำ GR00T ไปพัฒนาต่อเป็นงานเฉพาะทางได้โดยง่าย ซึ่งตอนนี้มีบริษัทหุ่นยนต์จำนวนมากประกาศร่วมใช้งานแล้ว เช่น 1X Technologies, Agility Robotics, Apptronik, Boston Dynamics, Figure AI, Fourier Intelligence, Sanctuary AI, Unitree Robotics, XPENG Robotics</p>\n<p>ที่มา - <a href=\"https://nvidianews.nvidia.com/news/foundation-model-isaac-robotics-platform\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/3906a59e7af5027eadd9cb65a3ee9472.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0ae5f700e2e0317b795c58c3aad6765e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/88ab9c30c3ac5481dd332fcfd01acf1f.jpeg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/jetson\">Jetson</a></div><div><a href=\"/topics/blackwell\">Blackwell</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/robotics\">Robotics</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86a7e1a44edb9b76defa03cf09e92a68803292bfdca084ff8af8e5c43b24ac0e","category":"Thai"}