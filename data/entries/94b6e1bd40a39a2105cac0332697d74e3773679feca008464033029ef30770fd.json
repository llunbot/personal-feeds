{"title":"LinkedIn ก็มา! ทดสอบฟีเจอร์ฟีดวิดีโอแนวตั้งเต็มหน้าจอสไตล์ TikTok","link":"https://www.blognone.com/node/138953","date":1711636122000,"content":"<div><div><div><p>ฟีดวิดีโอสั้นแนวตั้งแบบปัดขึ้นเพื่อดูไปเรื่อย ๆ ตามสไตล์ TikTok ไม่ใช่เรื่องแปลกของโซเชียลยุคนี้ แต่อาจจะแปลกหน่อยเพราะแพลตฟอร์มล่าสุดที่ทดสอบสิ่งนี้คือ LinkedIn</p>\n<p>LinkedIn ยืนยันการทดสอบฟีเจอร์นี้ มีผลกับผู้ใช้งานกลุ่มเล็ก โดยบอกว่าวิดีโอเป็นฟอร์แมตเนื้อหาที่ผู้ใช้งานต้องการดูมากขึ้น ผ่านรูปแบบการเรียนรู้จากผู้เชี่ยวชาญด้านต่าง ๆ</p>\n<p>Austin Null ผู้อำนวยการของเอเจนซี McKinney ซึ่งได้ทดสอบฟีเจอร์นี้ด้วย <a href=\"https://www.linkedin.com/feed/update/urn:li:activity:7178611266041630720/\">โพสต์ตัวอย่างวิดีโอ</a>ปัดขึ้นแนวตั้งใน LinkedIn ซึ่งหน้าตานั้นก็คุ้นเคยกันอยู่แล้ว ที่น่าสนใจคือเนื้อหานั้นว่าด้วยโลกของการทำงาน การพัฒนาทักษะ และเรื่องราวที่เกี่ยวข้อง</p>\n<p>ที่มา: <a href=\"https://techcrunch.com/2024/03/27/linkedin-is-experimenting-with-a-tiktok-like-video-feed-in-its-app/\">TechCrunch</a></p>\n<p><img src=\"https://www.blognone.com/sites/default/files/externals/0da6c8eb3d9d0f40eb11dd100f151486.jpg\" /></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94b6e1bd40a39a2105cac0332697d74e3773679feca008464033029ef30770fd","category":"Thai"}