{"title":"Sony ยอมรับอาจต้องขึ้นราคา PS5 ในสหรัฐ,​ พิจารณาย้ายฐานผลิตไปสหรัฐด้วย","link":"https://www.blognone.com/node/146404","date":1747222665000,"content":"<span>Sony ยอมรับอาจต้องขึ้นราคา PS5 ในสหรัฐ,​ พิจารณาย้ายฐานผลิตไปสหรัฐด้วย</span>\n\n  <div>\n    <div>Body</div>\n              <div><p>Lin Tao ซีเอฟโอของ Sony กล่าวในงานแถลงผลประกอบการประจำไตรมาส 1/2025 ยอมรับว่าอาจต้องขึ้นราคา PS5 ในสหรัฐ​ อันเป็นผลมาจากนโยบายกำแพงภาษีนำเข้าของประธานาธิบดี Donald Trump</p>\n<p>Tao ให้ตัวเลขว่า Sony อาจมีค่าใช้จ่ายเพิ่มถึง 1 แสนล้านเยน (ประมาณ​ 700 ล้านดอลลาร์) จากกำแพงภาษี ซึ่งบริษัทก็ไม่มีทางอื่นนอกจากส่งต่อต้นทุนนี้ไปยังผู้บริโภค ผ่านการขึ้นราคาเครื่อง</p>\n<p>ส่วน Hiroki Totoki ซีอีโอ Sony ระบุว่าอาจจำเป็นต้องย้ายฐานการผลิต PS5 ไปยังสหรัฐ แต่ชิ้นส่วนของ PS5 มีแหล่งผลิตจากหลายประเทศมาก ก็ทำให้มีความซับซ้อนสูงในการบริหารซัพพลายเชน</p>\n<p>ตัวเลขยอดขาย PS5 ในไตรมาส 1/2025 คือ 2.8 ล้านเครื่อง ลดลงจากไตรมาสเดียวกันของปีก่อนหน้าที่ขายได้  4.5 ล้านเครื่อง ส่วนยอดขายเครื่องสะสมทั้งหมดคือ 77.7 ล้านเครื่อง</p>\n<p><a href=\"https://www.blognone.com/node/146186\">คู่แข่งอย่าง Xbox นั้นชิงขึ้นราคาคอนโซล Xbox Series X|S ไปแล้วเมื่อต้นเดือนนี้</a> ถ้าหาก Sony ต้องเดินตามรอย ก็คงแปลว่ายุคสมัยของคอนโซลราคาถูกอาจจบลงแล้ว</p>\n<p>ที่มา - <a href=\"https://insider-gaming.com/playstation-5-price-increase/\">Insider-Gaming</a>, <a href=\"https://www.theverge.com/news/666584/sony-earnings-tariffs-ps5-price-us-manufacturing\">The Verge</a></p>\n<p><img src=\"https://blog.playstation.com/tachyon/2024/09/a53e4f9390533d7070704a70a9940df8cc329e6d.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/14/2025 - 18:37</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ea4118efc49019f0a649f825a149164a9e0030634ef887b9066b5b4014b94ba","category":"Thai"}