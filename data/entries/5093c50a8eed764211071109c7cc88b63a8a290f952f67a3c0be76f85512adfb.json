{"title":"Longest Lived Empires","link":"https://markpeak.net/longest-lived-empires/","date":1626231457000,"content":"<p>คำถามหนึ่งที่สนใจหาคำตอบมานานคือ อาณาจักร/จักรวรรดิ (ในที่นี้คือ empire) ที่มีอายุยืนยาวที่สุด มีการสืบเนื่อง (continuity) ได้นานที่สุดคือที่ไหน ภาษาอังกฤษคือ What is the longest lived empire?</p>\n<p>แต่พอพยายามหาคำตอบ ก็พบว่าคำถามนี้มันมีความไม่ชัดเจนในตัวมันเอง เพราะนิยามของคำว่า empires ในที่นี้ มันคืออะไรกันแน่ หมายถึงราชวงศ์ไหม เปลี่ยนราชวงศ์แต่อยู่อาณาจักรเดิมทำเลเดิมนี่นับไหม ย้ายเมืองหลวงระหว่างทางแล้วนับไหม ฯลฯ</p>\n<p>จนกระทั่งมาเจอ<a href=\"https://www.eupedia.com/history/longest_lived_empires_in_history.shtml\">บทความนี้จากเว็บ Eupedia</a> ตั้งคำถามไว้ตรงกับที่สงสัย เขาเลยแยกลิสต์ออกเป็น 3 กลุ่มคือ</p>\n<ul>\n<li><strong>longest uninterrupted empires in history</strong> เป็นความหมายเชิงแคบหน่อย คือ ต้องคงภาษาเดิม ถิ่นเดิม แต่อนุญาตให้ย้ายเมืองหลวงได้\n<ol>\n<li>Empire of Japan (1703 ปี ตามอายุราชวงศ์)</li>\n<li>Byzantine Empire (874 ปี)</li>\n<li>Holy Roman Empire (844 ปี)</li>\n<li>Zhou Empire (790 ปี)</li>\n<li>Ethiopian Empire (666 ปี)</li>\n</ol>\n</li>\n<li><strong>longest uninterrupted states in history</strong> ความหมายกว้างขึ้นอีกนิด คือ อนุญาตให้เปลี่ยนราชวงศ์หรือระบอบการปกครองได้ ตราบเท่าที่ยังใช้ชื่ออาณาจักรเดิม และนับไปช่วงก่อนประวัติศาสตร์ที่ระยะเวลาไม่ชัดเจนมากนักได้ อ้างเลขอายุกันยาวทะลุฟ้าไปเลย\n<ol>\n<li>Ethiopia (2916 ปี)</li>\n<li>Văn Lang อาณาจักรเวียดนามในอดีต (2621 ปี)</li>\n<li>Japan (2673 ปี)</li>\n<li>Gojoseon อาณาจักรเกาหลีในอดีต (2225 ปี)</li>\n<li>Assyrian (1805 ปี)</li>\n</ol>\n</li>\n<li><strong>longest uninterrupted forms of governments in historical times</strong> อันนี้เป็นความหมายเชิงแคบจริงๆ คือรัฐบาลต้องอยู่อย่างต่อเนื่อง ถ้าเปลี่ยนแปลงการปกครองถือว่าสิ้นสุด\n<ol>\n<li>Republic of Venice (1100 ปี)</li>\n<li>Byzantine Empire (874 ปี)</li>\n<li>Kingdom of Scotland (859 ปี)</li>\n<li>Kingdom of France (802 ปี)</li>\n<li>Khmer Empire (629 ปี)</li>\n</ol>\n</li>\n</ul>\n<p>ส่วนตัวแล้วคิดว่า ถ้าตัด Venice ที่เป็นรัฐขนาดเล็กออกไป และญี่ปุ่นที่นับอายุของราชวงศ์ ที่มีสถานะเป็นหุ่นเชิด/ไม่มีอำนาจทางการเมืองออกไป อายุของ Byzantine ที่ยาวนานเกือบ 900 ปีนั้นถือว่าน่าตื่นเต้นมาก ที่มนุษยชาติสามารถสร้างจักรวรรดิที่อายุยาวขนาดนี้ได้ (และถ้านับรวมกับ อายุของ Ottoman ที่อยู่ในพื้นที่เดียวกัน เมืองเดียวกัน แต่ต่างชนเผ่า-วัฒนธรรม อีก 624 ปี รวมกันได้เกือบ 1,500 ปี)</p>\n<p>ภาพวาดเมือง Constantinople โดย Hermann David Salomon Corrodi จิตรกรชาวอิตาเลียน – <a href=\"https://pixels.com/featured/constantinople-hermann-david-salomon-corrodi.html\">Pixels</a></p>The post <a href=\"https://markpeak.net/longest-lived-empires/\">Longest Lived Empires</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"5093c50a8eed764211071109c7cc88b63a8a290f952f67a3c0be76f85512adfb","category":"Thai"}