{"title":"Bluesky ยังแรงต่อเนื่อง ผู้ใช้งานใหม่ 1.2 ล้าน จำนวนรวมทะลุ 12 ล้านแล้ว","link":"https://www.blognone.com/node/142661","date":1729383781000,"content":"<div><div><div><p>Bluesky ยังคงได้อานิสงส์จากการ<a href=\"https://www.blognone.com/node/142143\">ประกาศ</a>นโยบาย<a href=\"https://www.blognone.com/node/142629\">ใหม่</a>ของ X โดยล่าสุดแพลตฟอร์ม<a href=\"https://bsky.app/profile/bsky.app/post/3l6sjdebqbx2q\">ประกาศ</a>จำนวนผู้ใช้งานใหม่เพิ่มขึ้น 1.2 ล้านบัญชี ภายในระยะเวลาสองวัน (เมื่อวาน<a href=\"https://www.blognone.com/node/142645\">หนึ่งวัน 5 แสน</a>) ทำให้จำนวนผู้สมัครใช้งานรวมทะลุ 12 ล้านบัญชีแล้ว</p>\n<p>กระแสนี้ทำให้ Bluesky ขึ้นเป็นแอปดาวน์โหลดยอดนิยมในสโตร์หลายประเทศ ส่วนประเทศไทยอันดับล่าสุด<a href=\"https://appfigures.com/top-apps/google-play/thailand/top-overall\">อ้างอิงจาก App Figures</a> นั้น iOS App Store อยู่ในอันดับที่ 4 และ Google Play อยู่ในอันดับที่ 6</p>\n<p>มีข้อสังเกตว่าในหลายประเทศนั้นแม้ Bluesky จะขึ้นมาติดอันดับแอปยอดนิยม แต่ Threads แพลตฟอร์มโซเชียลเน้นตัวหนังสือของ Meta จะมีอันดับที่สูงกว่า แต่ทาง Meta และ Threads ยังไม่ได้ออกมาแสดงความเห็นใดตอนนี้</p>\n<p>ที่มา: <a href=\"https://www.newsbytesapp.com/news/science/bluesky-s-user-base-surges-ranks-among-top-5-us-apps/story\">News Bytes</a></p>\n<p><img src=\"https://www.blognone.com/sites/default/files/externals/d6001fafeb000c0c586aabec519ae4c4.png\" /></p>\n<blockquote><p>bluesky gaining over 1 million new people made me think about how the skies were always blue when i was with you. i'd get a million butterflies when i saw you. anyways, you don't have to respond... but see you on bluesky maybe?<a href=\"https://t.co/x6v5YW0WFT\">https://t.co/x6v5YW0WFT</a> <a href=\"https://t.co/gOjxp0H4K6\">pic.twitter.com/gOjxp0H4K6</a></p>\n<p>— bluesky (@bluesky) <a href=\"https://twitter.com/bluesky/status/1847328596874187025?ref_src=twsrc%5Etfw\">October 18, 2024</a></p></blockquote>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/social-network\">Social Network</a></div><div><a href=\"/topics/x-company\">X.com</a></div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0f321626e681016947d4a5e9256a5be6087aded8ba3b9484177e590c6699c2f","category":"Thai"}