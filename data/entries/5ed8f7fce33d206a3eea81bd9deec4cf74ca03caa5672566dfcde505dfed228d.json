{"title":"[ลือ] กูเกิลเลื่อนเปิดตัวโมเดล Gemini เป็นมกราคม 2024 หลังพบว่าโมเดลยังไม่พร้อม","link":"https://www.blognone.com/node/137059","date":1701568789000,"content":"<div><div><div><p>เว็บไซต์ The Information รายงานข่าวลือว่า <a href=\"https://www.blognone.com/node/133795\">Gemini โมเดลปัญญาประดิษฐ์ตัวใหม่ของกูเกิล</a> อาจต้องเลื่อนการเปิดตัวออกไป จากเดิมที่มีแผนเปิดตัวสัปดาห์หน้า กลายเป็นเดือนมกราคม 2024</p>\n<p>Gemini เป็นปัญญาประดิษฐ์ที่กูเกิลหวังใช้ต่อกรกับ GPT ของ OpenAI โดย<a href=\"https://www.blognone.com/node/134549\">ต้องใช้พลัง Google + DeepMind ทำงานร่วมกัน</a> และมีข่าวว่า <a href=\"https://www.blognone.com/node/134957\">Sergey Brin กลับมาช่วยโปรเจคนี้ด้วยตัวเอง</a></p>\n<p>ตามข่าวบอกว่า Sundar Pichai ตัดสินใจเลื่อนการเปิดตัว Gemini หลังพบว่าโมเดลไม่สามารถรองรับการสนทนาภาษาอื่นที่ไม่ใช่ภาษาอังกฤษได้ดีพอ เพราะเป้าหมายของกูเกิลคือเปิดให้คนทั่วโลกใช้งาน ไม่ได้โฟกัสเฉพาะภาษาอังกฤษเพียงอย่างเดียว</p>\n<p>ความล่าช้าของ Gemini ยิ่งสร้างแรงกดดันให้กูเกิล ที่ถูกมองว่าไม่สามารถสร้างโมเดลมาแข่งกับ OpenAI ได้สักที แม้มีทรัพยากรและความเชี่ยวชาญพร้อมกว่ากันมาก</p>\n<p><img src=\"https://www.blognone.com/sites/default/files/externals/e584d0cbf845ed4b264d96d721cddc84.jpg\" /></p>\n<p>ที่มา - <a href=\"https://www.theinformation.com/articles/google-postpones-big-ai-launch-as-openai-zooms-ahead\">The Information</a>, <a href=\"https://9to5google.com/2023/12/02/google-gemini-launch-delay/\">9to5google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ed8f7fce33d206a3eea81bd9deec4cf74ca03caa5672566dfcde505dfed228d","category":"Thai"}