{"title":"SK Hynix รายงานผลประกอบการ ทำสถิติสูงสุดอีกไตรมาส จากความต้องการสินค้ากลุ่ม HBM ที่มากขึ้น","link":"https://www.blognone.com/node/144306","date":1737795306000,"content":"<div><div><div><p>SK Hynix รายงานผลประกอบการของไตรมาสที่ 4 ปี 2024 ภาพรวมรายได้ตลอดปี 2024 ทำสถิติสูงสุดของบริษัท เฉพาะในไตรมาส 4 รายได้รวม 19.7670 ล้านล้านวอน เพิ่มขึ้น 12% จากไตรมาสเดียวกันในปีก่อน และมีกำไรจากการดำเนินงาน 8.0828 ล้านล้านวอน อัตรากำไรการดำเนินงาน 41% และมีกำไรสุทธิ 8.0065 ล้านล้านวอน</p>\n<p>ผลประกอบการที่เติบโตสูงมาจากความต้องการสินค้าหน่วยความจำสำหรับงาน AI โดยเฉพาะสินค้า HBM ที่ทำให้บริษัทมีอัตรากำไรเพิ่มขึ้นสูง และคิดเป็นรายได้ถึง 40% ของสินค้ากลุ่ม DRAM และ eSSD</p>\n<p>SK Hynix ประเมินว่าความต้องการ HBM และ DRAM ความจุสูงสำหรับเซิร์ฟเวอร์ ยังคงเพิ่มขึ้นตามการลงทุนด้าน AI ที่มากขึ้นของบริษัทเทครายใหญ่ ขณะที่ตลาดลูกค้าทั่วไป คาดว่าจะเห็นการเติบโตในชิป AI สำหรับพีซีและสมาร์ทโฟนตั้งแต่ครึ่งหลังของปีนี้</p>\n<p>ส่วนแผนการผลิต บริษัทเตรียมเพิ่มการผลิต HBM3E และพัฒนา HBM4 ให้ทันความต้องการของลูกค้า เมื่อความต้องการเริ่มนิ่งขึ้น ก็จะนำเทคโนโลยีการผลิตขั้นสูงนี้ไปใช้กับสินค้าอื่นของบริษัทอย่าง DDR5 และ LPDDR5 ต่อ</p>\n<p>ที่มา: <a href=\"https://news.skhynix.com/sk-hynix-announces-4q24-financial-results/\">SK Hynix</a></p>\n<p><img src=\"https://www.blognone.com/sites/default/files/externals/949a53bf3d79fa70450f1fb96e7a8128.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f506b903c3bfa1d292a0b05301ec542c2ba91a735db565f099616e50b4cc5c9","category":"Thai"}