{"title":"Google Search อัพเดตการแสดงผลสภาพอากาศบนสมาร์ทโฟน, มีถามยืนยันสภาพอากาศเพิ่ม","link":"https://www.blognone.com/node/134615","date":1688120094000,"content":"<div><div><div><p>Google Search เริ่มอัปเดตการแสดงผลสภาพอากาศบนสมาร์ทโฟนแบบใหม่ (พิมพ์ weather ในช่อง search บนสมาร์ทโฟน) ปรับไปใช้ Material You ตามสมัยนิยม พร้อมปรับการแสดงผลกราฟิกของสภาพอากาศปัจจุบัน ให้มีความสวยงามมากขึ้น</p>\n<p>นอกจากแสดงผลแบบใหม่แล้ว เวลาผู้ใช้ค้นหาสภาพอากาศ Google ยังมีการสุ่มถามเกี่ยวกับสภาพอากาศด้วยว่า ถูกต้องไหม โดยมีตัวเลือก Yes หรือ No มาให้กด ซึ่งน่าจะเป็นการใช้วิธีการ crowdsourcing เพื่อปรับปรุงข้อมูลสภาพอากาศ</p>\n<p>อย่างไรก็ตามอัปเดตนี้น่าจะทยอยปล่อยอัปเดต เพราะผมทดสอบดูบน Pixel แล้วยังไม่พบการแสดงผลแบบใหม่</p>\n<p>ที่มา: <a href=\"https://9to5google.com/2023/06/28/google-weather-crowdsourcing/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/19b16f505e15a9c0cd032c626caa5652.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/weather\">Weather</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e5e58f1bd6ef43f389deb34dbb21d25dcfe8f99b78420206fd0f380ee1a5df2","category":"Thai"}