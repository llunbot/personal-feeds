{"title":"อินเทลเผย ไมโครซอฟท์จะเปิดให้รัน Copilot ผ่าน NPU ในพีซี ไม่ต้องพึ่งพาคลาวด์ทั้งหมด","link":"https://www.blognone.com/node/138942","date":1711588047000,"content":"<div><div><div><p>Todd Lewellen ผู้บริหารฝ่าย Client Computing Group ของอินเทล ตอบคำถามของ Tom's Hardware <a href=\"https://www.blognone.com/node/138922\">ในงานแถลงเรื่อง AI PC ที่ไต้หวัน</a> โดยเปิดเผยว่าอินเทลเตรียมให้รันฟีเจอร์ Copilot ของวินโดวส์ บนชิป NPU ในเครื่อง ไม่ต้องประมวลผลบนคลาวด์ไปซะทั้งหมด</p>\n<p>ปัจจุบันชิป Core Ultra (Meteor Lake) ของอินเทลมี NPU ที่มีสมรรถนะราว 10 TOPS แต่ Lewellen ให้ข้อมูลว่าชิป NPU เวอร์ชันหน้าจะทำได้ราว 40 TOPS สามารถรันงานส่วนหลักๆ ของ Copilot ในเครื่องได้แล้ว แม้อาจไม่ใช้ทั้งหมดเพราะบางอย่างยังต้องพึ่งพาการประมวลผลบนคลาวด์อยู่</p>\n<p>Lewellen ยังให้ข้อมูลว่าแนวทางของไมโครซอฟท์คือการให้รัน Copilot บน NPU เท่านั้น ไม่ต้องไปยุ่งกับจีพียู เพราะประหยัดแบตเตอรี่มากกว่า</p>\n<p>หากวัดกำลังของ NPU ในตอนนี้ อินเทลทำได้ 10 TOPS, <a href=\"https://www.blognone.com/node/137122\">AMD Ryzen 8040 Hawk Point ทำได้ 16 TOPS</a>, Qualcomm Snadpragon X Elite ระบุว่าทำได้ 45 TOPS ซึ่งชิป Lunar Lake รุ่นหน้าของอินเทลจะกลับมาตีเสมอคู่แข่งได้ ส่วน <a href=\"https://www.blognone.com/node/138870\">AMD ก็มีแผนอัพเกรดชิปของตัวเองเป็น XDNA 2</a> เช่นกัน</p>\n<p>ที่มา - <a href=\"https://www.tomshardware.com/pc-components/cpus/intel-confirms-microsoft-copilot-will-soon-run-locally-on-pcs-next-gen-ai-pcs-require-40-tops-of-npu-performance\">Tom's Hardware</a></p>\n<p><img src=\"https://www.blognone.com/sites/default/files/externals/a0fef451190c355ab0604818336ccdd9.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/intel\">Intel</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/processor\">Processor</a></div><div><a href=\"/topics/core-ultra\">Core Ultra</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3667779a9df874b5af4a354b4b0118574baab2fa4e71a4f79c1941b890725cf7","category":"Thai"}