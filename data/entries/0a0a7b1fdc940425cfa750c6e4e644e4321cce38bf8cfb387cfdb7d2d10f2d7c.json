{"title":"OpenAI ประกาศตั้งกรรมการบอร์ดใหม่เพิ่ม 3 คน - Sam Altman กลับมาเป็นบอร์ดอีกครั้ง","link":"https://www.blognone.com/node/138604","date":1709940461000,"content":"<div><div><div><p>OpenAI ประกาศแต่งตั้งกรรมการบอร์ดบริษัทใหม่เพิ่มเติม 3 คน หลังจากเหตุการณ์โกลาหลในบริษัทเมื่อปลายปีที่แล้ว ที่บอร์ดบริหารเวลานั้นประกาศไล่ Sam Altman ซีอีโอ ออกจากตำแหน่ง ซึ่งจบที่<a href=\"https://www.blognone.com/node/136887\">เขากลับมาเป็นซีอีโอ</a> และ OpenAI <a href=\"https://www.blognone.com/node/137012\">ประกาศการปรับโครงสร้างบอร์ด</a>ใหม่ ที่มีไมโครซอฟท์ได้<a href=\"https://www.blognone.com/node/137515\">โควต้าผู้สังเกตการณ์ 1 ที่นั่ง</a></p>\n<p>กรรมการบอร์ด 3 คนใหม่ที่แต่งตั้งเข้ามามีดังนี้</p>\n<ul>\n<li><strong>Dr. Sue Desmond-Hellmann</strong> อดีตซีอีโอมูลนิธิ Bill and Melinda Gates Foundation ปัจจุบันเป็นบอร์ดของ Pfizer และทีมที่ปรึกษาด้านวิทยาศาสตร์และเทคโนโลยีของประธานาธิบดี</li>\n<li><strong>Nicole Seligman</strong> อดีตรองประธานบริหารและฝ่ายกฎหมาย Sony Corporation ปัจจุบันเป็นบอร์ด 3 บริษัทได้แก่ Paramount, MeiraGTx และ Intuitive Machines</li>\n<li><strong>Fidji Simo</strong> ซีอีโอและประธาน Instacart ยังมีตำแหน่งบอร์ดที่ Shopify และเคยเป็นหัวหน้าฝ่ายดูแลแอปภาพรวมที่ Facebook</li>\n</ul>\n<p>นอกจากนี้ <strong>Sam Altman</strong> ซีอีโอ OpenAI จะกลับมารับตำแหน่งกรรมการบอร์ด OpenAI อีกครั้งด้วย</p>\n<p>Bret Taylor ประธานบอร์ด OpenAI ชี้แจงเพิ่มเติมกับนักข่าว ถึงผลการสอบสวนปัญหาที่เกิดขึ้นจนทำให้บอร์ดตัดสินใจไล่ Altman ออกจากซีอีโอก่อนหน้านี้ ว่าเกิดจากปัญหาความไม่เชื่อใจกันอย่างรุนแรง ระหว่างบอร์ดชุดก่อนหน้านี้กับ Altman และ Greg Brockman ประธานบอร์ดในตอนนั้น</p>\n<p>ที่มา: <a href=\"https://openai.com/blog/openai-announces-new-members-to-board-of-directors\">OpenAI</a> และ <a href=\"https://www.cnbc.com/2024/03/08/sam-altman-rejoins-openai-board-company-adds-three-new-members.html\">CNBC</a></p>\n<p><img src=\"https://www.blognone.com/sites/default/files/externals/e3689bc3afc352496d24a16d83dceb9a.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a0a7b1fdc940425cfa750c6e4e644e4321cce38bf8cfb387cfdb7d2d10f2d7c","category":"Thai"}