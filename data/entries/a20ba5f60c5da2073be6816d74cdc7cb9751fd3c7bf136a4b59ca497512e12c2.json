{"title":"[ลือ] watchOS 10 ปรับอินเทอร์เฟซใช้งานใหม่ หลังไม่เปลี่ยนแปลงมาหลายปี","link":"https://www.blognone.com/node/133273","date":1680481421000,"content":"<div><div><div><p>Mark Gurman แห่ง Bloomberg ให้ข้อมูลสินค้าใหม่ของแอปเปิลในจดหมายข่าว Power On มีประเด็นใหม่เกี่ยวกับ watchOS 10 ระบบปฏิบัติการของ Apple Watch เวอร์ชันใหม่ ที่คาดว่าจะเปิดตัวในงาน <a href=\"https://www.blognone.com/node/133213\">WWDC เดือนมิถุนายน</a></p>\n<p>โดยเขาบอกว่า watchOS 10 จะมาพร้อมการเปลี่ยนแปลงที่เด่นชัด โดยเฉพาะส่วนของอินเทอร์เฟซ ซึ่งที่ผ่านมา watchOS แทบไม่มีการเปลี่ยนแปลงส่วนนี้เลย อย่างไรก็ตามเขาบอกว่า Apple Watch รุ่นใหม่ที่จะออกมาปีนี้ ไม่ได้มีการเปลี่ยนแปลงด้านฮาร์ดแวร์มากนัก</p>\n<p>ส่วนข้อมูลอื่นที่เขาพูดถึง macOS 13.4 จะเป็นระบบปฏิบัติการตั้งต้นของ Mac รุ่นใหม่ ที่เขาคาดว่าจะเปิดตัวในงาน WWDC นี้ด้วย ได้แก่ Mac Pro และ MacBook Air ตัวใหม่, ส่วนเฮดเซต Mixed Reality เขาบอกว่าแอปเปิลจะยังเปิดตัวทั้งฮาร์ดแวร์ ซอฟต์แวร์ และชุดซอฟต์แวร์ของนักพัฒนา ตามแผนงานเดิมในงาน WWDC ถึงแม้สัปดาห์ที่แล้ว Ming-Chi Kuo นักวิเคราะห์ขาประจำอีกราย <a href=\"https://www.blognone.com/node/133239\">บอกว่าแอปเปิลอาจเลื่อนเปิดตัว</a></p>\n<p>ที่มา: <a href=\"https://www.macrumors.com/2023/04/02/watchos-10-notable-changes-gurman/\">MacRumors</a></p>\n<p><img src=\"https://www.blognone.com/sites/default/files/externals/e6a8117179e5d3912ecc84cd618fff42.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/watchos\">watchOS</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a20ba5f60c5da2073be6816d74cdc7cb9751fd3c7bf136a4b59ca497512e12c2","category":"Thai"}