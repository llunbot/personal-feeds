{"title":"สิงคโปร์ประกาศทุ่มงบกว่า 6.9 พันล้านบาท พัฒนาโครงสร้างพื้นฐานซูเปอร์คอมพิวเตอร์แห่งชาติ","link":"https://www.blognone.com/node/142824","date":1730180516000,"content":"<div><div><div><p>National Research Foundation (NRF) ของสิงคโปร์ประกาศงบลงทุน 270 ล้านดอลลาร์สิงคโปร์ หรือราวๆ 6.8 พันล้านบาท ให้กับ  National Supercomputing Centre (NSCC) เพื่อสนับสนุนโครงสร้างพื้นฐานด้านซูเปอร์คอมพิวเตอร์ของประเทศ</p>\n<p>ซุปเปอร์คอมพิวเตอร์รุ่นถัดไปที่ NSCC กำลังพัฒนามีแผนจะเปิดตัวและเริ่มใช้งานในช่วงครึ่งหลังของปี 2025 โดยจะเป็นความพยายามในการผสานการทำงานของซูเปอร์คอมพิวเตอร์แบบดั้งเดิมและควอนตัมคอมพิวเตอร์</p>\n<p>นอกจากการลงทุนด้านโครงสร้างพื้นฐานแล้ว NSCC จะพัฒนาด้านบุคลากรและการพัฒนาทักษะของบุคลากรด้วย ผ่านความร่วมมือกับทั้งมหาวิทยาลัย, สถาบันวิจัยและบริษัทด้าน HPC</p>\n<p>ทั้งนี้ NRF เป็นหน่วยงานภายใต้สำนักนายกรัฐมนตรีของสิงคโปร์ มีบทบาทในการกำหนดนโยบาย ทิศทาง และยุทธศาสตร์ด้านวิจัยและพัฒนา (R&amp;D) ของประเทศ</p>\n<p>ที่มา - <a href=\"https://www.nscc.sg/wp-content/uploads/2024/10/Embargoed-till-25-Oct-2024-4pm-Media-Release-for-NSCCs-ASPIRE-2A-2A-Launch.pdf\">NSCC</a></p>\n<p><img alt=\"No Description\" src=\"https://www.blognone.com/sites/default/files/externals/741c2a38dc5de5052e99ab493cfe3191.png\" /><em>ภาพจาก NSCC</em></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/hpc\">HPC</a></div><div><a href=\"/topics/supercomputer\">Supercomputer</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65a5194aeca9ab7677845a9d7984d1a3f6e034364e45f9ba47c2ac3b5a12d585","category":"Thai"}