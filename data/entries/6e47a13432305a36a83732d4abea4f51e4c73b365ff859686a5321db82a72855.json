{"title":"อินเทลประกาศขาย 5th Gen Xeon Scalable (Emerald Rapids) วันที่ 14 ธันวาคม 2023","link":"https://www.blognone.com/node/135832","date":1695180649000,"content":"<div><div><div><p>อินเทลประกาศวางขายซีพียูฝั่งเซิร์ฟเวอร์ <a href=\"https://www.blognone.com/node/133223\">5th Gen Xeon Scalable โค้ดเนม Emerald Rapids</a> ในวันที่ 14 ธันวาคม 2023 (<a href=\"https://www.blognone.com/node/135830\">พร้อมกับ Core Ultra ของฝั่งโน้ตบุ๊ก</a>)</p>\n<p>การออก Xeon 5th Gen ช่วงปลายปี ทำให้ปีนี้อินเทลออก Xeon ได้ถึง 2 รุ่นคือ <a href=\"https://www.blognone.com/node/132207\">4th Gen Xeon Sapphire Rapids</a> เมื่อเดือนมกราคม หลังจากล่าช้ามานานหลายปี และออก 5th Gen ตามต่อทันทีได้ตอนปลายปี ถือเป็นสัญญาณอันดีว่าอินเทลเริ่มกลับเข้ามาอยู่ในร่องในรอยมากขึ้นแล้ว</p>\n<p><img alt=\"No Description\" src=\"https://www.blognone.com/sites/default/files/externals/7372ba9c3802094d006fe171184f3bf9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a56499cfa04759ba0c91fba9fd94b6ef.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fefb3c6612de731db5217731e60828ab.jpg\" /></p>\n<p>แผนการเรื่อง Xeon ของอินเทลในปี 2024-2025 เป็นไปตามที่<a href=\"https://www.blognone.com/node/133223\">ประกาศไว้ก่อนหน้า</a> ได้แก่</p>\n<ul>\n<li><strong>Sierra Forest</strong> Xeon เวอร์ชันมีแต่ E-core ล้วนๆ วางขายครึ่งแรกของปี 2024 โดยจำนวนคอร์สูงสุด 288 คอร์กับซีพียูแบบ 2 ซ็อคเก็ต หรือคิดเป็นความหนาแน่นของซีพียูต่อแร็คเพิ่มขึ้น 2.5 เท่า และประสิทธิภาพต่อวัตต์เพิ่มขึ้น 2.4 เท่า เทียบกับ 4th Gen Xeon</li>\n<li><strong>Granite Rapids</strong> Xeon เวอร์ชัน P-core ล้วน น่าจะเรียกเป็น 6th Gen Xeon Scalable จะออกตามหลัง Sierra Forest ไม่นานนัก มีประสิทธิภาพด้าน AI ดีขึ้นจาก 4th Gen Xeon ราว 2-3 เท่า</li>\n<li><strong>Clearwater Forest</strong> Xeon เวอร์ชัน E-core รุ่นที่สองถัดจาก Sierra Forest ออกปี 2025 เริ่มใช้กระบวนการผลิต Intel 18A เข้าสู่ยุคอังสตรอมแล้ว</li>\n</ul>\n<p><img alt=\"No Description\" src=\"https://www.blognone.com/sites/default/files/externals/8cfff8e2ea3e319478de27f92dbc2d73.jpg\" /></p>\n<p>อินเทลยังประกาศรายละเอียดของชิปเร่งความเร็ว AI รุ่นใหม่ Habana Gaudi 3 ที่จะใช้กระบวนการผลิต 5nm, ประสิทธิภาพการคำนวณดีขึ้น 2 เท่า แต่ยังไม่ระบุว่าจะวางขายได้จริงช่วงไหน ชิปตระกูล Habana เกิดจาก<a href=\"https://www.blognone.com/node/113709\">การเข้าซื้อบริษัท Habana Labs ในปี 2019</a> และเริ่มถูกใช้งานในเซิร์ฟเวอร์ขนาดใหญ่มากขึ้นเรื่อยๆ (<a href=\"https://www.blognone.com/node/125514\">เช่น เครื่องของ AWS</a>) ในฐานะตัวเร่งประมวลผล AI ที่เป็นคู่แข่งของ NVIDIA A100/H100</p>\n<p>นอกจากนี้ อินเทลยังประกาศสร้างซูเปอร์คอมพิวเตอร์ AI ขนาดใหญ่ ใช้ซีพียู Xeon และ<a href=\"https://www.blognone.com/node/128404\">ตัวเร่งประมวลผล Gaudi 2</a> โดยมีลูกค้าหลักคือบริษัท Stability AI</p>\n<p>ส่วนบริการ <a href=\"https://www.blognone.com/node/130659\">Intel Developer Cloud ที่ให้นักพัฒนาเช่าเครื่องของอินเทลรันงาน AI</a> ก็เข้าสถานะ GA เรียบร้อยแล้ว จะมีซีพียูใหม่ๆ อย่าง 5th Gen Xeon และ <a href=\"https://www.blognone.com/node/131431\">Intel Data center GPU Max 1100/1550</a> ให้เช่าใช้งานด้วย</p>\n<p><img alt=\"No Description\" src=\"https://www.blognone.com/sites/default/files/externals/1ed0787d5f3b1b8c4ec25a192a6ed3b7.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e6108a8e0cb177f5bd1f6d2c9a2a039f.jpg\" /></p>\n<p>ที่มา - <a href=\"https://www.intel.com/content/www/us/en/newsroom/news/2023-intel-innovation-day-1-all-news.html#gs.5xvxuh\">Intel</a></p>\n</div></div></div><div><div>Topics: </div><div><div><a href=\"/topics/xeon\">Xeon</a></div><div><a href=\"/topics/cpu\">CPU</a></div><div><a href=\"/topics/intel\">Intel</a></div><div><a href=\"/topics/server\">Server</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e47a13432305a36a83732d4abea4f51e4c73b365ff859686a5321db82a72855","category":"Thai"}