{"title":"Just Eat Takeaway ขายกิจการเดลิเวอรี Grubhub ให้ Wonder ที่มูลค่า 650 ล้านดอลลาร์","link":"https://www.blognone.com/node/143091","date":1731496281000,"content":"<div><div><div><p>Just Eat Takeaway ผู้ให้บริการเดลิเวอรีในยุโรปประกาศบรรลุข้อตกลงเพื่อขายกิจการ Grubhub ซึ่งเป็นเดลิเวอรีในอเมริกาที่<a href=\"https://www.blognone.com/node/116840\">ซื้อกิจการมาเมื่อปี 2020</a> ให้กับ Wonder Group ที่มูลค่ากิจการ 650 ล้านดอลลาร์ คาดว่าธุรกรรมจะเสร็จสิ้นในไตรมาส 1 ปี 2025</p>\n<p>มูลค่ากิจการ Grubhub ที่ขายออกไปนี้ต่ำกว่าราคาที่ Just Eat Takeaway ซื้อมาคือ 7.3 พันล้านดอลลาร์ หรือลดลงถึง 91% ในเวลาเพียงสี่ปี</p>\n<p>Wonder ที่มาซื้อกิจการ Grubhub เป็นสตาร์ทอัปที่ทำธุรกิจเดลิเวอรีเช่นกัน โดยเริ่มก่อตั้งในปี 2018 มีกลยุทธ์เพื่อสร้างซูเปอร์แอปสำหรับการส่งอาหาร และเพิ่งซื้อกิจการสตาร์ทอัปจัดส่งชุดอาหารพร้อมปรุง Blue Apron เมื่อปีที่แล้ว</p>\n<p>Marc Lore ซีอีโอ Wonder บอกว่าการซื้อกิจการ Grubhub จะช่วยเสริมให้ Wonder เป็นซูเปอร์แอปด้านเดลิเวอรี ส่วน Just Eat Takeaway บอกว่าการขายธุรกิจ Grubhub ช่วยเพิ่มกระแสเงินสดให้บริษัท</p>\n<p>ที่มา: <a href=\"https://www.justeattakeaway.com/newsroom/en-WW/243554-just-eat-takeaway-com-sells-grubhub-to-wonder\">Just Eat Takeaway</a></p>\n<p><img src=\"https://www.blognone.com/sites/default/files/externals/bd71685679d7eb33a0cb5a2e88a06f4d.jpg\" /></p>\n</div></div></div><div><div>Topics: </div><div><div><a href=\"/topics/grubhub\">Grubhub</a></div><div><a href=\"/topics/delivery\">Delivery</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54814b9a381cc2f80c91c7944afd577b29a326750de0d925eed93e63682a8cd5","category":"Thai"}