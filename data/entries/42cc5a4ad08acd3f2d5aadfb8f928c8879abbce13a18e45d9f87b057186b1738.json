{"title":"[ไม่ยืนยัน] Meta บอกธุรกิจ Metaverse ปี 2024 รายได้เติบโตและมีผู้ใช้งานมากกว่าเป้าหมายที่วางไว้ เป็นจุดเปลี่ยนสำคัญ","link":"https://www.blognone.com/node/144392","date":1738157627000,"content":"<div><div><div><p>Business Insider อ้างข้อมูลภายใน Meta โดยซีทีโอ Andrew Bosworth ได้เปิดเผยข้อมูลกับพนักงานในฝ่าย Reality Labs ซึ่งเป็นส่วนธุรกิจของ Meta ที่ดูแล Metaverse ว่ายอดขายในปี 2024 ที่ผ่านมาเพิ่มขึ้น 40% สูงกว่าเป้าหมายที่วางไว้ และมีจำนวนผู้ใช้งานเพิ่มขึ้นตามเป้าหมายเช่นกัน</p>\n<p>Bosworth บอกว่าผลลัพธ์การดำเนินงานนี้สะท้อนว่า 2024 เป็นจุดเปลี่ยนสำคัญของส่วนธุรกิจ Reality Labs และบริษัทเห็นทิศทางที่แข็งแกร่งขึ้นของแบรนด์ Quest</p>\n<p>ที่ผ่านมา Meta ถูกนักลงทุนตั้งคำถามมาตลอดในส่วนธุรกิจ Reality Labs เนื่องจากมีผลประกอบการขาดทุนสูงมาก อย่างใน<a href=\"https://www.blognone.com/node/142861\">ไตรมาส 3/2024</a> ขาดทุน 4,428 ล้านดอลลาร์ จากรายได้ 270 ล้านดอลลาร์ แต่ที่ผ่านมาผู้บริหาร Meta ยืนยันว่า Reality Labs เป็นแผนธุรกิจระยะยาวจึงอาจขาดทุนต่อเนื่องหลายปี</p>\n<p>ที่มา: <a href=\"https://www.businessinsider.com/meta-reality-labs-beats-nearly-all-sales-user-targets-2025-1\">Business Insider</a></p>\n<p><img src=\"https://www.blognone.com/sites/default/files/externals/17efdfa64ec10bbd1a4da5170c996084.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/metaverse\">Metaverse</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42cc5a4ad08acd3f2d5aadfb8f928c8879abbce13a18e45d9f87b057186b1738","category":"Thai"}