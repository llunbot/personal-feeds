{"title":"AYANEO เปิดตัวเครื่องรุ่น Pocket S ชิป Snapdragon G3x Gen 2, เบากว่า Nintendo Switch","link":"https://www.blognone.com/node/139464","date":1714353104000,"content":"<div><div><div><p>AYANEO เปิดเผยรายละเอียดของเครื่องเล่นเกมพกพารุ่น Pocket S ที่ใช้ซีพียู Arm ระดับเรือธงคือ Snapdragon G3x Gen 2</p>\n<p>AYANEO มีเครื่องเล่นเกมพกพาหลายรุ่น ทั้งที่ใช้ซีพียู x86 (AMD &amp; Intel) และ Arm (Qualcomm &amp; MediaTek) โดยเครื่องรุ่น Pocket S มีจุดขายว่าเป็นเครื่องเกมพกพารุ่นแรกในตลาดที่ใช้ชิป Snapdragon ตัวแรงของฝั่งเกมมิ่ง ชิปใช้พลังงาน 15W มีฮีทซิงค์ขนาดใหญ่ช่วยระบายความร้อน</p>\n<p>ซีพียูสูตร 1+4+3 คอร์ โดยมีคอร์หลักเป็น Kryo Prime Ultra Core คล็อค 3.36gHz และจีพียู Adreno A32 คล็อค 1GHz ประสิทธิภาพซีพียูแรงขึ้น 30%, จีพียูแรงขึ้น 2 เท่า เทียบกับ G3x Gen 1</p>\n<p><img alt=\"No Description\" src=\"https://www.blognone.com/sites/default/files/externals/b2c6b18eda36b10c6713a12ff5cca1ac.jpeg\" /><img alt=\"No Description\" src=\"https://www.blognone.com/sites/default/files/externals/6fb91386a3402d091a900ba0cda5096e.jpeg\" /></p>\n<p>สเปกอื่นคือหน้าจอ 6\" มีให้เลือกแบบ 1080p และ 1440p ความสว่าง 400 nits ความแม่นยำสี sRGB 100%, แรม 16GB LPDDR5X แบนด์วิดท์ 8533 Mbps, สตอเรจ 1TB UFS 4.0 มีช่องเสียบ microSD, แบตเตอรี่ 6000 mAh รองรับชาร์จเร็ว</p>\n<p>ตัวเครื่องมีน้ำหนักรวม 350 กรัม ซึ่ง AYANEO โฆษณาว่าเบากว่า Nintendo Switch ที่หนัก 398 กรัม</p>\n<p>เครื่องรุ่น 1080p มีราคาขายปลีกเริ่มต้นที่ 559 ดอลลาร์, รุ่น 1440p เริ่มต้น 589 ดอลลาร์ แต่มีแคมเปญระดมทุนผ่าน IndieGogo ผู้ที่ร่วมระดมทุนจะสามารถซื้อได้ในราคาถูกกว่าราคาขายปลีกด้วย</p>\n<p><img alt=\"No Description\" src=\"https://www.blognone.com/sites/default/files/externals/3792c10b68f88029a7428c9c076ffccc.jpeg\" /><img alt=\"No Description\" src=\"https://www.blognone.com/sites/default/files/externals/c4052e12a6d71602349fab720e6d75f8.jpeg\" /></p>\n<p>ที่มา - <a href=\"https://ayaneo.com/article/828\">AYANEO</a>, <a href=\"https://www.androidcentral.com/gaming/ayaneo-pocket-s-pre-orders\">Android Central</a></p>\n</div></div></div><div><div>Topics: </div><div><div><a href=\"/topics/ayaneo\">AYANEO</a></div><div><a href=\"/topics/handheld\">Handheld</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c88ed02b0ccd38ee43f7945e78098cf2d88ffb2e2c001db08c9abea17a389bdf","category":"Thai"}