{"title":"Qualcomm จะออกซีพียูใหม่สำหรับพีซีปี 2023 สร้างโดย Nuvia อดีตทีมออกแบบชิป A-Series","link":"https://www.blognone.com/node/125896","date":1637209728000,"content":"<div><div><div><p>ก่อนหน้านี้ <a href=\"https://www.blognone.com/node/123562\">ซีอีโอ Qualcomm บอกจะสู้กับ Apple Silicon ด้วยบริษัท Nuvia อดีตทีมออกแบบชิปแอปเปิล</a></p>\n<p>ล่าสุดในงานประชุมนักลงทุนของ Qualcomm มีรายละเอียดเพิ่มมาอีกนิด โดย James Thompson ซีทีโอของ Qualcomm เปิดเผยว่าซีพียูตัวใหม่จากทีม Nuvia จะเริ่มส่งตัวอย่างในปี 2022 และสินค้าจริงจะวางขายในปี 2023</p>\n<p>Qualcomm ระบุว่าซีพียูตัวนี้ของ Nuvia จะออกแบบมาสำหรับพีซี Windows และเป็นคู่แข่งของชิป M-Series จากแอปเปิล แต่ก็จะนำไปใช้กับอุปกรณ์สมาร์ทโฟน รถยนต์ หรือใช้เป็นซีพียูสำหรับเซิร์ฟเวอร์ได้ด้วยเช่นกัน</p>\n<p>Nuvia เป็นบริษัทที่ก่อตั้งโดย John Bruno, Manu Gulati, Gerard Williams ซึ่งเป็นทีมออกแบบชิป A-Series ของแอปเปิล ลาออกกันมาตั้งบริษัทเองโดยมีเป้าหมายคือพัฒนาชิป Arm สำหรับเซิร์ฟเวอร์ แต่ก็โดน Qualcomm ซื้อกิจการเพื่อมาทำชิปไคลเอนต์แข่งกับแอปเปิลอีกทีหนึ่ง</p>\n<p><img src=\"https://www.blognone.com/sites/default/files/externals/0d341b8c7454bac541927ef9563e97cf.jpg\" /></p>\n<p>ที่มา - <a href=\"https://investor.qualcomm.com/news-events/events/detail/7005/investor-day\">Qualcomm</a>, <a href=\"https://www.theverge.com/2021/11/16/22785181/qualcomm-next-gen-cpu-pc-apple-m1-competitor-2023?scrolla=5eb6d68b7fedc32c19ef33b4\">The Verge</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c5617799d5ad07145d4a59be75ff0d8bb595b98b652603078b34e44f910f8a3","category":"Thai"}