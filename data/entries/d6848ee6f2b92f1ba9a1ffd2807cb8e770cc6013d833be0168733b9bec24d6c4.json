{"title":"ไมโครซอฟท์เริ่มคุมเข้ม Xbox ห้ามใช้อุปกรณ์เสริมที่ไม่ได้รับอนุญาต","link":"https://www.blognone.com/node/136463","date":1698646775000,"content":"<div><div><div><p>ผู้ใช้คอนโซล Xbox ในบางประเทศ เริ่มเจอข้อความแจ้งเตือน error code 0x82d60002 หรือ A connected accessory is not authorized เมื่อนำอุปกรณ์เสริมที่ไม่ใช่ของแท้ไปเสียบเข้ากับคอนโซล (เช่น จอย Xbox รุ่นเลียนแบบต่างๆ หรือพวกจอยพวงมาลัย-คันโยกขับเครื่องบิน)</p>\n<p>การเปลี่ยนแปลงนี้เกิดขึ้นจากการอัพเดตซอฟต์แวร์ Xbox ช่วงปลายเดือนกันยายน 2023 และจะมีผลบังคับใช้ในวันที่ 12 พฤศจิกายน 2023</p>\n<p>ประกาศแบบเต็มๆ บนหน้าจอจะเขียนว่า</p>\n<blockquote><p>\"A connected accessory is not authorized. Using unauthorized accessories compromises your gaming experience. For this reason, the unauthorized accessory will be blocked from use on 11/12/2023.</p>\n<p>For help returning it, check with the store it came from or contact the manufacturer. To see authorized accessories, go to www.xbox.com/accessories. (0x82d60002).\"</p>\n</blockquote>\n<p>นโยบายใหม่ของไมโครซอฟท์ ทำให้แบรนด์อุปกรณ์เสริมที่ไม่ได้เซ็นสัญญาเป็นพาร์ทเนอร์กับไมโครซอฟท์ เช่น Brook ต้องออกแถลงการณ์เตือนลูกค้าถึงปัญหานี้ และบอกว่ากำลังพยายามหาทางออกในเรื่องนี้อยู่</p>\n<p>เว็บไซต์ Windows Central ชี้ว่าไมโครซอฟท์เริ่มเปิดให้ผู้ผลิตอุปกรณ์เสริมทำจอยไร้สายแบบ official third-party มาขายบ้างแล้ว จึงเป็นไปได้ว่าแนวทางของไมโครซอฟท์คือกวาดผู้ผลิตเหล่านี้มาเข้าระบบ แต่ตอนนี้ก็ยังไม่มีความชัดเจนว่าอุปกรณ์เก่าๆ ที่เคยใช้งานได้มาตลอดจะเป็นอย่างไรต่อ ภายใต้นโยบายใหม่นี้</p>\n<p>ที่มา - <a href=\"https://www.reddit.com/r/F1Game/comments/16vyh0a/latest_xbox_system_update_made_my_thrustmaster/\">Reddit</a>, <a href=\"https://www.windowscentral.com/gaming/xbox/xboxs-new-policy-say-goodbye-to-unofficial-accessories-after-november\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/991e0bd07eb23f73cc91a18a5424008c.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/accessories\">Accessories</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6848ee6f2b92f1ba9a1ffd2807cb8e770cc6013d833be0168733b9bec24d6c4","category":"Thai"}