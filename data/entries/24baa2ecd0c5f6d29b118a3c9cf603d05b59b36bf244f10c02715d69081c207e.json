{"title":"SK Hynix รับเงินสนับสนุนจากรัฐบาลสหรัฐในการสร้างโรงงาน Advanced Chip Packaging 458 ล้านดอลลาร์","link":"https://www.blognone.com/node/143770","date":1734709981000,"content":"<div><div><div><p>กระทรวงการค้าสหรัฐประกาศข้อสรุปในการให้เงินสนับสนุน SK Hynix เป็นเงิน 458 ล้านดอลลาร์ ในการสร้างโรงงานแพ็คเกจจิ้งชิปขั้นสูง และศูนย์วิจัยพัฒนาด้าน AI ในรัฐอินดีแอนา ตามกฎหมาย CHIPS Act เพื่อส่งเสริมการสร้างโรงงานผลิตชิปในสหรัฐอเมริกา</p>\n<p>เมื่อเดือนเมษายน SK Hynix ได้<a href=\"https://www.blognone.com/node/139069\">ประกาศ</a>แผนลงทุนสร้างโรงงานในเมือง West Lafayette เป็นเงิน 3,870 ล้านดอลลาร์ เพื่อประกอบชิปหน่วยความจำ HBM ขั้นสูงที่ใช้กับงานประมวลผล AI</p>\n<p>ในการสนับสนุนนี้ยังมีแผนให้เงินกู้อีก 500 ล้านดอลลาร์ สำหรับโครงการต่าง ๆ ของ SK Hynix หากสามารถทำได้ตามแผน ภาพรวมของการสร้างโรงงานและศูนย์วิจัยพัฒนานี้คาดว่าจะสร้างงานได้ประมาณ 1,000 ตำแหน่ง</p>\n<p>ที่มา: <a href=\"https://www.reuters.com/technology/us-finalizes-458-million-award-sk-hynix-us-chips-packaging-facility-2024-12-19/\">Reuters</a></p>\n<p><img src=\"https://www.blognone.com/sites/default/files/externals/946abd84dbbf5a1ce5f0c185287b8f48.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/semiconductor\">Semiconductor</a></div><div><a href=\"/topics/chip\">Chip</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24baa2ecd0c5f6d29b118a3c9cf603d05b59b36bf244f10c02715d69081c207e","category":"Thai"}