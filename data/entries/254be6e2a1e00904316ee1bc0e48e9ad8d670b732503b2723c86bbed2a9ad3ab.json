{"title":"NVIDIA จับมือกูเกิล รันซิมูเลเตอร์จำลองคอมพิวเตอร์ควอนตัม 40 qubit ด้วย CUDA-Q","link":"https://www.blognone.com/node/143224","date":1732064260000,"content":"<div><div><div><p>NVIDIA ประกาศความร่วมมือกับทีม Google Quantum AI เพื่อช่วยให้กูเกิลสร้างเครื่องคอมพิวเตอร์ควอนตัมได้ดีขึ้นกว่าเดิม โดยให้ยืม<a href=\"https://www.blognone.com/node/127735\">ซูเปอร์คอมพิวเตอร์ NVIDIA Eos ของตัวเอง</a> รันซิมูเลเตอร์ จำลองการประมวลผลควอนตัมผ่านแพลตฟอร์ม CUDA-Q</p>\n<p>ที่ผ่านมา <a href=\"https://www.blognone.com/node/112726\">กูเกิลมีงานวิจัยด้านคอมพิวเตอร์ควอนตัมมายาวนาน</a> แต่การสร้างคอมพิวเตอร์ควอนตัมที่มีจำนวน qubit สูงๆ และรันการประมวลผลต่อเนื่องไปนานๆ จะเริ่มเจอปัญหา noise เพิ่มขึ้นจนไม่สามารถประมวลผลต่อได้ ถือเป็นข้อจำกัดสำคัญในการสร้างคอมพิวเตอร์ควอนตัมในปัจจุบัน</p>\n<p>ฝั่ง NVIDIA ที่จำลองทุกสิ่งอย่างก็มี<a href=\"https://www.blognone.com/node/122152\">ซอฟต์แวร์จำลองหน่วยประมวลผลควอนตัม</a> มาได้สักพัก เดิมทีชื่อ NVIDIA CUDA Quantum ล่าสุดใช้ชื่อว่า <a href=\"https://developer.nvidia.com/cuda-q\">CUDA-Q</a> ทั้งสองบริษัทจึงจับมือกันเพื่อให้กูเกิลสามารถจำลองการทำงานของคอมพิวเตอร์ควอนตัมขนาด 40 qubit บนซูเปอร์คอมพิวเตอร์ Eos ของ NVIDIA เอง (ซิมูเลเตอร์ชุดนี้ใช้ H100 จำนวน 1,024 จีพียู) ถือเป็นการจำลองการทำงานของชิป QPU (quantum processing unit) ที่ใหญ่ที่สุดที่เคยทำกันมา</p>\n<p>นอกจากกูเกิลแล้ว NVIDIA ยังมีความร่วมมือกับบริษัทและหน่วยงานวิจัยด้านควอนตัมอื่นอีกหลายราย เช่น Anyon,  Fermioniq , QuEra, Quantum Brilliance, Yale University, Moderna, HPE, Algorithmiq เป็นต้น</p>\n<p>ที่มา - <a href=\"https://nvidianews.nvidia.com/news/nvidia-supercharges-google-quantum-processor-design-with-simulation-of-quantum-device-physics\">NVIDIA</a>, <a href=\"https://developer.nvidia.com/blog/nvidia-partners-accelerate-quantum-breakthroughs-with-ai-supercomputing/\">NVIDIA</a>, <a href=\"https://developer.nvidia.com/blog/accelerating-googles-qpu-development-with-new-quantum-dynamics-capabilities/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/1e501df7a5e68d7de10d9c372c6d0ab7.png\" /></p>\n<p><img alt=\"No Description\" src=\"https://www.blognone.com/sites/default/files/externals/382b984d88df6d1db3f9ed0278055aa6.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/google\">Google</a></div><div><a href=\"/topics/quantum-computer\">Quantum Computer</a></div><div><a href=\"/topics/research\">Research</a></div><div><a href=\"/topics/simulation\">Simulation</a></div><div><a href=\"/topics/supercomputer\">Supercomputer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"254be6e2a1e00904316ee1bc0e48e9ad8d670b732503b2723c86bbed2a9ad3ab","category":"Thai"}