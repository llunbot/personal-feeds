{"title":"JetBrains เพิ่มฟีเจอร์ใช้ AI เติมโค้ดบรรทัดถัดไป ทำงานแบบออฟไลน์ไม่ต้องต่อเน็ต","link":"https://www.blognone.com/node/139079","date":1712283725000,"content":"<div><div><div><p>JetBrains ออกอัพเดตเวอร์ชัน 2024.1 ให้กับ IDE ทุกตัวในสังกัด เพิ่มฟีเจอร์ใหม่ full line code completion ใช้พลัง AI คาดเดาโค้ดบรรทัดต่อไปที่เราจะพิมพ์ใน editor โดยเป็นการคาดเดา \"ทั้งบรรทัด\" และสามารถทำงานได้แบบออฟไลน์ ไม่ต้องต่อเน็ต</p>\n<p>การทำงานของ full line code completion จะแสดงข้อความสีเทาในบรรทัดถัดไป และสามารถกด tab เพื่อให้ editor เติมบรรทัดนั้นให้เราได้ ฟีเจอร์นี้รองรับโค้ดในภาษา Java, Kotlin, Python, JavaScript, TypeScript, CSS, PHP, Go, Ruby</p>\n<p>ฟีเจอร์นี้รันแบบ local ไม่ต้องต่อเน็ต ไม่ส่งข้อมูลออกนอกเครื่อง เบื้องหลังการทำงานของมันเป็น language model ที่ถูกเทรนขึ้นเฉพาะตามแต่ละภาษาโปรแกรมแยกจากกัน เทรนด้วยข้อมูลจากโค้ดที่เป็นโอเพนซอร์ส ตัวโมเดลถูกรันในโพรเซสต่างหากแยกจากตัว IDE</p>\n<p><img alt=\"No Description\" src=\"https://www.blognone.com/sites/default/files/externals/c59d3a91047f52bee0f196174df6ab69.png\" /></p>\n<p><img alt=\"No Description\" src=\"https://www.blognone.com/sites/default/files/externals/9231eaa85c950379f55a9e118e795da4.png\" /></p>\n<p>JetBrains บอกว่าตัดสินใจเลือกการเติมโค้ดทั้งบรรทัด เพื่อให้ผู้ใช้รีวิวโค้ดได้เร็วกว่าการเติมโค้ดทีเดียวยาวๆ ทั้งบล็อค ในอีกทางคือตัวโมเดลไม่ใหญ่มากจนเกินไป (โมเดลขนาด 100 ล้านพารามิเตอร์ ความยาวอินพุต 1,536 โทเคน หรือประมาณ 170 บรรทัดของโค้ด) เป็นจุดสมดุลที่เหมาะสมระหว่างประสิทธิภาพกับการใช้งาน</p>\n<p>ฟีเจอร์นี้ถือเป็นคนละอย่างกับ JetBrains AI Assistant ที่สามารถทำ multi-line code completion ได้ แต่ต้องทำงานผ่านคลาวด์ และต้องซื้อแพ็กเกจเพิ่มจากค่าไลเซนส์ปกติของ IDE ในขณะที่ฟีเจอร์ full line code completion รวมอยู่ในราคาของ IDE อยู่แล้ว</p>\n<p><img alt=\"No Description\" src=\"https://www.blognone.com/sites/default/files/externals/479fabb03b7b7776f0f83200d6d19ad9.png\" /></p>\n<p>ที่มา - <a href=\"https://blog.jetbrains.com/blog/2024/04/04/full-line-code-completion-in-jetbrains-ides-all-you-need-to-know/\">JetBrains</a></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/ide\">IDE</a></div><div><a href=\"/topics/development\">Development</a></div><div><a href=\"/topics/programming\">Programming</a></div><div><a href=\"/topics/llm\">LLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1eabcb1bb839ccbe43e804e40a37fbc43f333102c9898674dbbda040a2d4352d","category":"Thai"}