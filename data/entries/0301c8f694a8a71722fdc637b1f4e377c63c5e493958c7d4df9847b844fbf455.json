{"title":"Meta เปิดตัวเฮดเซต Meta Quest 3S สเป็กสูง แต่ราคาถูกลง เริ่มต้น 300 ดอลลาร์","link":"https://www.blognone.com/node/142207","date":1727301355000,"content":"<div><div><div><p>Meta เปิดตัวเฮดเซต XR รุ่นใหม่ <strong>Meta Quest 3S</strong> ตรงตาม<a href=\"https://www.blognone.com/node/141635\">ข่าวที่ออกมา</a>ก่อนหน้านี้ จุดขายสำคัญคือราคาที่ถูกลงคือ 299.99 ดอลลาร์ แต่ได้ประสิทธิภาพการใช้งานเทียบเท่า Meta Quest 3 จึงเป็นตัวเลือกที่ดีสำหรับคนที่เคยลังเลจะอัปเกรดจาก Meta Quest และ Meta Quest 2</p>\n<p>Meta Quest 3S ใช้ชิปประมวลผล Snapdragon XR2 Gen 2 รุ่นเดียวกับ Quest 3 รวมทั้งตัวควบคุม Touch Plus เหมือนกัน ที่แตกต่างคือดีไซน์เซ็นเซอร์กล้องหน้าเป็นแบบ 3 รู สองชุด หน้าจอแสดงความละเอียดลดลงเป็นข้างละ 1832x1920 พิกเซล มุมมองด้านข้าง 96 องศา และแนวตั้ง 90 องศา แบตเตอรี 4,324 mAH ใช้งานได้นาน 2 ชั่วโมงครึ่ง</p>\n<p><img alt=\"No Description\" src=\"https://www.blognone.com/sites/default/files/externals/3f1c55369253f06e6818bb262b53e1f7.jpeg\" /></p>\n<p>Quest 3S ราคาเริ่มต้น 299.99 ดอลลาร์ สำหรับ 128GB, 399.99 ดอลลาร์ สำหรับ 256GB ส่วน Quest 3 ปรับราคาใหม่ มีเฉพาะรุ่นความจุ 512GB ลดราคาลงจาก 649.99 ดอลลาร์ เป็น 499.99 ดอลลาร์ สินค้าเปิดให้สั่งจองล่วงหน้าได้ตั้งแต่วันนี้</p>\n<p>ที่มา: <a href=\"https://about.fb.com/news/2024/09/meta-quest-3s-our-most-affordable-mixed-reality-headset/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/14dc20f88e277a18b0c5994f9a9cd520.jpg\" /></p>\n</div></div></div><div><div>Topics: </div><div><div><a href=\"/topics/meta-quest\">Meta Quest</a></div><div><a href=\"/topics/meta\">Meta</a></div><div><a href=\"/topics/mixed-reality\">Mixed Reality</a></div><div><a href=\"/topics/virtual-reality\">Virtual Reality</a></div><div><a href=\"/topics/augmented-reality\">Augmented Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0301c8f694a8a71722fdc637b1f4e377c63c5e493958c7d4df9847b844fbf455","category":"Thai"}