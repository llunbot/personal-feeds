{"title":"iFixit ประกาศยุติความร่วมมือขายอะไหล่มือถือกับซัมซุง บอกไม่สามารถบรรลุเป้าหมายเข้าถึง-ซ่อมง่ายได้","link":"https://www.blognone.com/node/139933","date":1716505832000,"content":"<div><div><div><p>iFixit ประกาศยุติความร่วมมือกับซัมซุง ในการช่วยขายและกระจายชิ้นส่วน-อุปกรณ์สำหรับซ่อมแซมอุปกรณ์ ซึ่งทั้งสองบริษัท<a href=\"https://www.blognone.com/node/129638\">เคยประกาศความร่วมมือ</a>เมื่อ 2 ปีที่แล้ว</p>\n<p>iFixit บอกว่าตลอดช่วงที่ผ่านมานับตั้งแต่ประกาศความร่วมมือ บริษัทพบปัญหาหลายอย่างที่อาจส่งผลกับเป้าหมายใหญ่ คือการทำให้ลูกค้าเข้าถึงการซ่อมแซมเอง เช่น ราคาอะไหล่ที่สูงมากจนไม่คุ้มในการตัดสินซ่อม การจำกัดจำนวนสั่งอะไหล่ของร้านซ่อมภายนอก จนถึงการออกแบบชิ้นส่วนที่ทำให้ซ่อมยาก กรณีที่ iFixit ยกมาคือจอกับแบตเตอรีของสมาร์ทโฟน Galaxy ใช้กาวติดกัน ต้องซื้ออะไหล่แบบยกชุดนี้ เป็นต้น</p>\n<p>ผลของการประกาศหยุดความร่วมมือนี้ iFixit จะปิดหน้าร้านส่วน Samsung Repair Hub, หยุดการออกคู่มือซ่อมแซมแบบทางการร่วมกับซัมซุง แต่จะยังมีอะไหล่ภายนอก OEM ขายต่อไป ในรูปแบบเดียวกับอะไหล่ซ่อม iPhone</p>\n<p>ที่มา: <a href=\"https://www.ifixit.com/News/96162/were-ending-our-samsung-collaboration\">iFixit</a></p>\n<p><img alt=\"No Description\" src=\"https://www.blognone.com/sites/default/files/externals/397b028d47215ae60eed04f7471e55a7.jpeg\" /></p>\n</div></div></div><div><div>Topics: </div><div><div><a href=\"/topics/ifixit\">iFixit</a></div><div><a href=\"/topics/samsung\">Samsung</a></div><div><a href=\"/topics/right-to-repair\">Right-to-Repair</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7fee50d620bc3b7658e43fd4efd7826ba1baaaf6f3131591419ee3374d654b7","category":"Thai"}