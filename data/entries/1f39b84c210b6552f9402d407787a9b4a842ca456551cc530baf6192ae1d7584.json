{"title":"Chrome จะเลิกใช้ API ส่วนขยายตัวเก่า Manifest V2 ในเดือนมกราคม 2023","link":"https://www.blognone.com/node/124958","date":1632716780000,"content":"<div><div><div><p>การเปลี่ยนแปลงสำคัญในเบราว์เซอร์ตระกูล Chromium คือเมื่อปลายปี 2020 <a href=\"https://www.blognone.com/node/120072\">Chrome เริ่มใช้ API ส่วนขยายแบบใหม่ที่เรียก Manifest V3</a> ที่ส่งผลกระทบต่อส่วนขยายกลุ่มบล็อคโฆษณาทั้งหลาย ทำให้เกิดการถกเถียงกันมายาวนาน (ประเด็นถกเถียงสำคัญคือ<a href=\"https://www.blognone.com/node/107770\">กูเกิล \"ตั้งใจ\" เปลี่ยน API เพื่อไม่ให้บล็อคโฆษณาได้เยอะเหมือนเดิมหรือไม่</a>)</p>\n<p>Chrome 88 เป็นเวอร์ชันแรกที่รองรับ Manifest V3 แต่ก็ยังรองรับ Manifest V2 รุ่นเดิมควบคู่กันไปอยู่ โดยกูเกิลบอกว่าจะให้เวลาเปลี่ยนผ่านประมาณ 1 ปี</p>\n<p>ล่าสุดกูเกิลออกมาประกาศแผนที่แน่ชัดแล้ว</p>\n<ul>\n<li><strong>17 มกราคม 2022</strong> หยุดรับส่วนขยายใหม่ที่สร้างบน Manifest V2 ขึ้นสู่ Chrome Web Store (ส่วนขยายเดิมที่เป็น V2 ยังออกอัพเดตได้อยู่)</li>\n<li><strong>มกราคม 2023</strong> Chrome จะไม่สามารถรันส่วนขยาย Manifest V2 ได้อีกต่อไป และปิดรับอัพเดต V2 บน Chrome Web Store</li>\n</ul>\n<p>กูเกิลยืนยันว่ารับฟังความเห็นจากนักพัฒนาส่วนขยาย และปรับปรุง Manifest V3 ให้มีความสามารถเพิ่มขึ้นเรื่อยๆ</p>\n<p>ที่มา - <a href=\"https://developer.chrome.com/blog/mv2-transition/\">Chrome Developer</a></p>\n<p><img src=\"https://www.blognone.com/sites/default/files/externals/883c309822af8c6efee01b77305d1374.png\" /></p>\n<p><img src=\"https://www.blognone.com/sites/default/files/externals/22dd5b524bbfadc10c07f9e50c7105a1.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/extension\">Extension</a></div><div><a href=\"/topics/ad-blocking\">Ad Blocking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f39b84c210b6552f9402d407787a9b4a842ca456551cc530baf6192ae1d7584","category":"Thai"}