{"title":"EA ปลดพนักงาน 5% หรือ 670 คน ปิดสตูดิโอบางแห่ง หันมาโฟกัสเกมแบรนด์ตัวเองมากขึ้น","link":"https://www.blognone.com/node/138454","date":1709164768000,"content":"<div><div><div><p>Electronic Arts ประกาศปลดพนักงานออก 5% หรือคิดเป็นจำนวนราว 670 คน และยกเลิกบางโครงการเกมที่กำลังพัฒนาอยู่ ปรับทิศทางการพัฒนาเกมใหม่ ลดการทำเกมที่ไลเซนส์คนอื่นมา (licensed IP) หันมาโฟกัสเกมของตัวเอง (owned IP) เกมกีฬา และเกมออนไลน์มากขึ้น</p>\n<p>เกมที่ได้รับผลกระทบคือ</p>\n<ul>\n<li><a href=\"https://www.blognone.com/node/126860\">เกมแนว Star Wars FPS Action ของสตูดิโอ Respawn ที่เคยประกาศในปี 2022</a> แล้วจะโยกทรัพยากรมาทำเกมใหม่ที่เป็นแบรนด์ของ Respawn เอง (ซึ่งมีแค่จักรวาล Titanfall/Apex Legends)</li>\n<li>ยุบสตูดิโอ <a href=\"https://www.blognone.com/node/130305\">Ridgeline Games ที่ก่อตั้งในปี 2022</a> เพื่อทำโหมดเนื้อเรื่องของ Battlefield โดยทีมงานส่วนหนึ่งจะย้ายไปอยู่กับสตูดิโอ Ripple Effect, หัวหน้าสตูดิโอ Marcus Lehto ลาออกจากบริษัท, งานพัฒนาโหมดเนื้อเรื่องย้ายไปอยู่กับ<a href=\"https://www.blognone.com/node/121465\">สตูดิโอ Criterion</a></li>\n<li>ยกเลิกเกมมือถือ Kim Kardashian Hollywood, Lord of the Rings, Tap Sports Baseball, F1 Mobile เพื่อนำทรัพยากรไปโฟกัสกับเกมแบรนด์ของตัวเองตามยุทธศาสตร์ใหม่</li>\n</ul>\n<p>ตัวแทนของ EA ยืนยันกับ IGN ว่าโครงการเกม Star Wars Jedi ภาคสาม, <a href=\"https://www.blognone.com/node/134762\">Black Panther</a> และ <a href=\"https://www.blognone.com/node/131261\">Iron Man</a> ที่ไลเซนส์จาก Marvel จะไม่ได้รับผลกระทบใดๆ จากทิศทางใหม่นี้</p>\n<p>เมื่อประมาณ 1 ปีที่แล้วคือ <a href=\"https://www.blognone.com/node/133216\">เดือนมีนาคม 2023 EA เพิ่งประกาศปลดพนักงาน 6% หรือ 775 คน</a> รวมถึงปิดสตูดิโอบางแห่ง ช่วงนี้เรายังเห็นการปลดพนักงานของบริษัทเกมใหญ่ๆ อย่างต่อเนื่อง เช่น <a href=\"https://www.blognone.com/node/138428\">Sony ปลด 900 คน</a> และ <a href=\"https://www.blognone.com/node/137870\">Microsoft ปลด 1,900 คน</a></p>\n<p>ที่มา - <a href=\"https://www.ea.com/news/continuing-to-evolve-our-business-and-teams\">EA</a>, <a href=\"https://www.ea.com/news/a-note-from-laura-miele\">EA</a>, <a href=\"https://www.gamesindustry.biz/ea-cutting-5-of-workforce\">GamesIndustry</a>, <a href=\"https://www.ign.com/articles/respawns-star-wars-fps-is-canceled-but-work-on-next-jedi-game-black-panther-and-iron-man-will-continue\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/24a7d9f522ce413af95f2d0ff6f86278.jpg\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/layoff\">Layoff</a></div><div><a href=\"/topics/battlefield\">Battlefield</a></div><div><a href=\"/topics/respawn\">Respawn</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e11b457820300f8e37d40109e1be2ce5fe40617dfe11b780df621383dcb9e17","category":"Thai"}