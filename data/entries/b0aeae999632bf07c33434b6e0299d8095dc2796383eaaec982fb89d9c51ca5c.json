{"title":"ไมโครซอฟท์ปิดสตูดิโอเกม Bethesda 4 แห่ง Arkane Austin, Tango Gameworks ก็โดนด้วย","link":"https://www.blognone.com/node/139617","date":1715090744000,"content":"<div><div><div><p>ไมโครซอฟท์ประกาศปิดสตูดิโอเกมในเครือ Bethesda/ZeniMax เดิม จำนวน 4 สตูดิโอ ได้แก่</p>\n<ul>\n<li><strong>Arkane Austin</strong> ที่เพิ่งมีผลงานเกม Redfall ที่ไม่ประสบความสำเร็จนัก เกมจะหยุดอัพเดตแล้ว ส่วน<a href=\"https://www.blognone.com/node/139581\">ลูกค้าที่จ่ายเงินซื้อ DLC ไปล่วงหน้า</a> จะได้การชดเชย</li>\n<li><strong>Alpha Dog Studios</strong> ผู้สร้างเกมมือถือ Mighty Doom โดยเกมจะปิดบริการ 7 สิงหาคม</li>\n<li><strong>Tango Gameworks</strong> แม้มีผลงานเด่นอย่าง Hi-Fi Rush ก็ไม่รอด</li>\n<li><strong>Roundhouse Games</strong> สตูดิโอที่เปิดในปี 2019 จากร่างของ Human Head Studios จะปิดตัว โดยทีมงานจะถูกโยกไปรวมกับ ZeniMax Online Studios (ZOS) ที่รับผิดชอบ The Elder Scrolls Online</li>\n</ul>\n<p>ไมโครซอฟท์อธิบายว่าการปิดสตูดิโอเหล่านี้ เพื่อจัดโฟกัสทางธุรกิจใหม่ เน้นที่เกมขนาดใหญ่ จึงต้องลดจำนวนทีมลง และปลดพนักงานออกจำนวนหนึ่งด้วย</p>\n<p>หลังการปิดสตูดิโอ 4 แห่งนี้ Bethesda จะเหลือสตูดิโอเกมขนาดใหญ่ 5 แห่ง ได้แก่</p>\n<ul>\n<li>Bethesda Game Studios (Fallout, The Elder Scrolls, Starfield)</li>\n<li>ZeniMax Online Studios (The Elder Scrolls Online)</li>\n<li>id Software (Quake, Doom)</li>\n<li>Arkane Studios Lyon (Dishonored, Deathloop)</li>\n<li>Machine Games (Wolfenstein)</li>\n</ul>\n<p>ที่มา - <a href=\"https://www.ign.com/articles/microsoft-closes-redfall-developer-arkane-austin-hifi-rush-developer-tango-gameworks-and-more-in-devastating-cuts-at-bethesda\">IGN</a></p>\n<p><img src=\"https://www.blognone.com/sites/default/files/externals/40b514cdc759bef0a3b92939090ffbda.png\" /></p>\n</div></div></div><div><div>Topics: </div><div><div><a href=\"/topics/bethesda\">Bethesda</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/layoff\">Layoff</a></div><div><a href=\"/topics/arkane-studios\">Arkane Studios</a></div><div><a href=\"/topics/redfall\">Redfall</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0aeae999632bf07c33434b6e0299d8095dc2796383eaaec982fb89d9c51ca5c","category":"Thai"}