{"title":"แอปเปิลเพิ่มฟีเจอร์ป้องกันแก๊งขโมยไอโฟนดูดเงิน","link":"https://www.blognone.com/node/137226","date":1702532925000,"content":"<div><div><div><p>แอปเปิลเพิ่มฟีเจอร์ Stolen Device Protection เพิ่มมาตรการป้องกันแม้คนร้ายจะขโมยโทรศัพท์ไปได้ และรู้ PIN ของไอโฟนก็ตาม ฟีเจอร์นี้ประกอบด้วยฟีเจอร์ย่อย ได้แก่ การบังคับยืนยันตัวตนด้วย Face ID/Touch ID เท่านั้นสั่งคำสั่งสำคัญ และเพิ่มช่วงเวลาหน่วงหนึ่งชั่วโมงเมื่อสั่งเปลี่ยนรหัสผ่าน</p>\n<p>สำหรับการหน่วงเวลาในการเปลี่ยนรหัสผ่านนั้นจะบังคับเฉพาะเมื่อไอโฟนอยู่นอกพื้นที่ปกติเท่านั้น หากใช้งานในบ้านหรือที่ทำงานยังทำงานเหมือนเดิม ส่วนคำสั่งสำคัญที่ต้องการ Face ID/Touch ID ได้แก่  การดูรหัสผ่านใน Keychain, เปิดบัตร Apple Card, ดูเลขบัตร Apple Card, ปิด Lost Mode, ล้างข้อมูลในเครื่อง, ส่งคำสั่งใน Apple Cash, สั่งจ่ายเงินผ่าน Safari, และการโอนบัญชีไปยังอุปกรณ์ใหม่</p>\n<p>เมื่อ<a href=\"https://www.blognone.com/node/132782\">ต้นปีที่ผ่านมา Wall Street Journal รายงานถึงแก๊งคนร้ายที่อาละวาดในสหรัฐฯ</a> อาศัยการแอบมอง PIN ของโทรศัพท์แล้วขโมยโทรศัพท์ไป ทำให้คนร้ายสามารถเปลี่ยนรหัสผ่าน iCloud และยึดบัญชีของเหยื่อไปได้ จากนั้นก็สามารถโอนเงินออกจากทุกบัญชีของเหยื่อได้หมด</p>\n<p>ตอนนี้ Stolen Device Protection ยังอยู่ใน iOS 17.3 Beta เท่านั้น และต้องเปิดใช้งานเอง</p>\n<p>ที่มา - <a href=\"https://www.macrumors.com/2023/12/12/ios-17-3-stolen-device-protection-feature/\">MacRumors</a></p>\n<p><img src=\"https://www.blognone.com/sites/default/files/externals/1740a405f409ae0b20c12f7a859dc256.png\" /></p>\n</div></div></div><div><div>Topics: </div><div><div><a href=\"/topics/ios\">iOS</a></div><div><a href=\"/topics/iphone\">iPhone</a></div><div><a href=\"/topics/security\">Security</a></div><div><a href=\"/topics/apple\">Apple</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1ce77f79648e4f7c794decb5496e0b7f01ccda5d36d95bd823bff17285d6843","category":"Thai"}