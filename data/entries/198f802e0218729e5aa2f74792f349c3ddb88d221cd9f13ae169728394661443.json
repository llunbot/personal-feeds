{"title":"ข้อมูลลูกค้าของ Bangkok Airways บางส่วนหลุดออกสาธารณะ หลังจากถูกโจมตีด้วย Ransomware โดยกลุ่ม LockBit","link":"https://www.blognone.com/node/124540","date":1630497894000,"content":"<div><div><div><p>จากเหตุ<a href=\"https://www.blognone.com/node/124442\">กลุ่มมัลแวร์เรียกค่าไถ่ LockBit โจมตีสายการบิน Bangkok Airways เมื่อวันที่ 23 สิงหาคมที่ผ่านมา</a> โดยกำหนดเส้นตายการเปิดเผยข้อมูลบางส่วนไว้ ล่าสุดทางกลุ่ม LockBit ก็เปิดเผยข้อมูลออกมาบางส่วนตามคำขู่ก่อนหน้า ไฟล์ที่หลุดออกมามีขนาดข้อมูลรวม 200GB</p>\n<p>ข้อมูลส่วนใหญ่ที่ถูกเปิดเผยเป็นเอกสารที่เกี่ยวข้องกับธุรกิจสายการบิน แต่ยังมีข้อมูลลูกค้าของสายการบินบางส่วนถูกเผยแพร่ออกมาจากการโจมตีครั้งนี้ ข้อมูลส่วนบุคคลดังกล่าวที่ถูกเผยแพร่มีรายละเอียดของชื่อ, ที่อยู่อาศัย, ข้อมูลหนังสือเดินทาง, สัญชาติ, เพศสภาพ, หมายเลขโทรศัพท์, อีเมล์, ข้อมูลการเดินทาง รวมถึงข้อมูลบัตรเครดิตบางส่วนและรายละเอียดมื้ออาหารบนเที่ยวบินของลูกค้าด้วย</p>\n<p>แม้ว่าข้อมูลจะถูกเผยแพร่ออกมา แต่ทางสายการบินยังคงยืนยันว่ายังไม่มีผลกระทบกับระบบความปลอดภัยในด้านการปฏิบัติงานและในด้านการบินจากการโจมตีดังกล่าว และยังอยู่ในระหว่างการสอบสวนหาสาเหตุ โดยได้แจ้งเหตุดังกล่าวกับทางเจ้าหน้าที่ตำรวจและทางลูกค้าให้รับทราบแล้ว</p>\n<p>ที่มา - <a href=\"https://www.theregister.com/2021/08/31/bangkok_airways_hit_by_lockbit/\">The Register</a></p>\n</div></div></div><div><div>Topics: </div><div><div><a href=\"/topics/cybersecurity\">Cybersecurity</a></div><div><a href=\"/topics/data-breach\">Data Breach</a></div><div><a href=\"/topics/bangkok-airways\">Bangkok Airways</a></div><div><a href=\"/topics/lockbit\">LockBit</a></div></div></div>","author":"IDCET","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"198f802e0218729e5aa2f74792f349c3ddb88d221cd9f13ae169728394661443","category":"Thai"}