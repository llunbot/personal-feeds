{"title":"YouTube Music เพิ่มฟีเจอร์ Samples วิดีโอสั้นแนวตั้ง แนะนำเพลงจากศิลปินคนใหม่ๆ","link":"https://www.blognone.com/node/135329","date":1692281474000,"content":"<div><div><div><p>YouTube Music เพิ่มฟีเจอร์ใหม่ชื่อ Samples มันคือวิดีโอสั้นแนวตั้ง (อีกแล้ว) ลักษณะเดียวกับ YouTube Shorts แต่ตัดมาจากมิวสิกวิดีโอในคลัง เพื่อแนะนำให้ผู้ใช้แอพค้นพบเพลงใหม่ๆ ได้ง่ายขึ้น หากชอบเพลงนั้นก็สามารถเล่นเพลง แชร์ หรือบันทึกไว้ในเพลย์ลิสต์ได้</p>\n<p>เพื่อป้องกันคนไม่ใช้งาน หาไม่เจอ และเหตุผลอื่นๆ YouTube Music ถึงขั้นเพิ่มแท็บ Samples มาเป็นแท็บอันที่สองของแอพบนมือถือ เรียกได้ว่าหาเจอแน่นอน</p>\n<p>YouTube บอกว่าฟีเจอร์นี้เป็นประโยชน์ให้ผู้ใช้ค้นพบเพลงใหม่ๆ มากขึ้น ฝั่งศิลปินเองก็สร้างฐานแฟนๆ เพิ่มเติม และนี่เป็นจุดเด่นของ YouTube ที่สามารถผนวกเนื้อหามิวสิควิดีโอ การแสดงสด และวิดีโอสั้น เข้าไว้ด้วยกัน ซึ่งแพลตฟอร์มอื่นทำไม่ได้</p>\n<p><img alt=\"No Description\" src=\"https://www.blognone.com/sites/default/files/externals/3ee909996879e50ca2ef5c312cdf51e7.jpg\" /></p>\n<p>ที่มา - <a href=\"https://blog.youtube/news-and-events/taking-music-discovery-to-the-next-level-with-samples/\">YouTube Blog</a></p>\n</div></div></div><div><div>Topics: </div><div><div><a href=\"/topics/youtube-music\">YouTube Music</a></div><div><a href=\"/topics/youtube\">YouTube</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c79322bc93ba29a947c7096c6c3d719c3442206a40d112d0753a75d67e1959f3","category":"Thai"}