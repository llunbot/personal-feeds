{"title":"โมเดลโอเพนซอร์ส Reflection ปรับจูนจาก Llama แต่ชนะโมเดลใหญ่ได้ทุกตัวรวม GPT-4o","link":"https://www.blognone.com/node/141883","date":1725691713000,"content":"<div><div><div><p>โลก AI เมื่อคืนนี้มีการเปลี่ยนแปลงน่าสนใจ เมื่อ Matt Shumer ผู้ก่อตั้งสตาร์ตอัพ HyperWrite เปิดตัวโมเดลภาษาขนาดใหญ่ (LLM) ตัวใหม่ <strong>Reflection 70B</strong> ที่มีคะแนนเบนช์มาร์คชนะโมเดล<strong>ทุกตัว</strong>ในท้องตลาด ไม่ว่าจะเป็น GPT-4o, Claude 3.5, Gemini 1.5 Pro, Llama 3.1 405B</p>\n<p>สิ่งที่น่าสนใจคือ Reflection 70B ไม่ได้พัฒนาขึ้นมาจากศูนย์ แต่ปรับจูนมาจากโมเดลโอเพนซอร์สอย่าง Llama 3.1 70B อีกทอดหนึ่ง แล้วดันเอาชนะ Llama 3.1 405B ที่ตัวใหญ่กว่ามากๆ ได้</p>\n<p><img alt=\"No Description\" src=\"https://www.blognone.com/sites/default/files/externals/9864aec77abe6999b87ea1edc670ba63.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0896f3ae7e12a334aa408cb7e0af4c73.png\" /></p>\n<p>จุดเด่นของโมเดล Reflection และเป็นปัจจัยที่ทำให้คะแนนเบนช์มาร์คชนะโมเดลทุกตัว เป็นเทคนิคการปรับจูนที่ทำให้โมเดล \"รู้ตัวว่าตอบผิด\" และแก้ไขคำตอบของตัวเองก่อนให้คำตอบออกมาสู่โลกภายนอก (เป็นเหตุผลว่าทำไมถึงเลือกใช้ชื่อ reflection)</p>\n<p><img alt=\"No Description\" src=\"https://www.blognone.com/sites/default/files/externals/5359836c55d91c8a5c9ba486a1a2dff5.jpg\" /></p>\n<p>นอกจากนี้ โมเดล Reflection ยังแยกขั้นตอนการวางแผน (planning) และการลำดับความคิด (chain of thought) ออกมาต่างหาก เป็นผลให้คำตอบออกมาได้แม่นยำ เข้าใจง่ายมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/52445b4b355e70c44db10a8d9e2029c1.jpg\" /></p>\n<p>Shumer เปิดเผยว่าการปรับจูนโมเดล Reflection ทำผ่านเครื่องมือปรับจูนของสตาร์ตอัพอีกรายชื่อ <a href=\"https://glaive.ai/\">Glaive</a> ที่เก่งเรื่องการปรับจูนโมเดลเฉพาะทาง และเขาเองจะใช้ Glaive กับโมเดลตัวอื่นๆ ในอนาคต</p>\n<p>โมเดล Reflection 70B เป็นโอเพนซอร์ส เปิดให้ใช้งานแล้วบน <a href=\"https://huggingface.co/mattshumer/Reflection-Llama-3.1-70B\">Hugging Face</a> และจะออกโมเดล Reflection 405B ตามมาในอนาคตอันใกล้นี้</p>\n<p>ที่มา - <a href=\"https://venturebeat.com/ai/meet-the-new-most-powerful-open-source-ai-model-in-the-world-hyperwrites-reflection-70b/\">VentureBeat</a></p>\n<blockquote><p>I'm excited to announce Reflection 70B, the world’s top open-source model.Trained using Reflection-Tuning, a technique developed to enable LLMs to fix their own mistakes.405B coming next week - we expect it to be the best model in the world.Built w/ <a href=\"https://twitter.com/GlaiveAI?ref_src=twsrc%5Etfw\">@GlaiveAI</a>.Read on ⬇️: <a href=\"https://t.co/kZPW1plJuo\">pic.twitter.com/kZPW1plJuo</a></p>\n<p>— Matt Shumer (@mattshumer_) <a href=\"https://twitter.com/mattshumer_/status/1831767014341538166?ref_src=twsrc%5Etfw\">September 5, 2024</a></p></blockquote>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/llama\">Llama</a></div><div><a href=\"/topics/open-source\">Open Source</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b072585d8133d1b9299e56d4b37b093579ac4e3e6943fe583e01316adf6baa9d","category":"Thai"}