{"title":"[ลือ] iOS 18 หน้า Home จะ \"ปรับแต่งได้มากขึ้น\"","link":"https://www.blognone.com/node/138886","date":1711329073000,"content":"<div><div><div><p>ข้อมูลนี้มาจาก Mark Gurman แห่ง Bloomberg คนเดิม ว่าด้วย iOS 18 ระบบปฏิบัติการของ iPhone ซึ่งปกติแอปเปิลจะเปิดตัวในงานสัมมนา WWDC ช่วงกลางปี</p>\n<p>โดยข้อมูลใหม่นี้เขาบอกว่า iOS 18 จะเปิดให้สามารถปรับแต่งหน้าโฮม (Home Screen) ได้มากขึ้น อย่างไรก็ตามข้อมูลก็มีอยู่แค่นี้ ไม่ได้บอกเพิ่มเติมว่าที่ปรับแต่งได้คืออะไร</p>\n<p>ส่วนข้อมูลอื่นของ iOS 18 ที่ระบุถึง เป็นไปตามรายงานที่เคยออกมาก่อนหน้านี้ เช่น ฟีเจอร์ <a href=\"https://www.blognone.com/node/136331\">Generative AI</a> ที่ยังไม่ชัดเจนว่า<a href=\"https://www.blognone.com/node/138802\">ใครจะเป็นคนทำ</a> และการ<a href=\"https://www.blognone.com/node/136787\">รองรับ RCS ของ iMessage</a></p>\n<p>Gurman บอกว่า AI ที่มีใน iOS 18 นั้น จะมาในธีมเครื่องมือ AI เพื่อช่วยจัดการชีวิตแต่ละวันของผู้ใช้งาน มากกว่าการนำเสนอแชทบอตสไตล์ ChatGPT</p>\n<p>ที่มา: <a href=\"https://www.macrumors.com/2024/03/24/ios-18-more-customizable-home-screen-rumor/\">MacRumors</a></p>\n<p><img src=\"https://www.blognone.com/sites/default/files/externals/42aec588f44173c4a206543c5173e482.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07566cb6f1fca2384fdcdc6ca32a1049f1740c5898f9b8b0d5c87f8fc8cac56e","category":"Thai"}