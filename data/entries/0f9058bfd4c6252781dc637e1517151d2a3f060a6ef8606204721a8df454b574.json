{"title":"Photos ของ Windows 11 เพิ่มฟีเจอร์ Slideshow, Timeline, ลบบางจุดของภาพออกได้","link":"https://www.blognone.com/node/133701","date":1683250277000,"content":"<div><div><div><p>ไมโครซอฟท์มี<a href=\"https://www.blognone.com/node/130565\">แอพ Photos ของ Windows 11 ที่เป็นการเขียนใหม่</a> แยกจาก Photos ตัวเดิมของ Windows 10 ทำให้ฟีเจอร์ไม่เหมือนกันซะทีเดียว ถึงแม้ <a href=\"https://www.blognone.com/node/131423\">Photos ตัวใหม่มีฟีเจอร์ใหม่อย่างการเชื่อม iCloud</a> แต่ก็มีฟีเจอร์บางอย่างขาดหายไปเมื่อเทียบกับตัวเก่า (ตอนนี้เรียก <a href=\"https://apps.microsoft.com/store/detail/microsoft-photos-legacy/9NV2L4XVMCXM?hl=en-us&amp;gl=us\">Windows Photos Legacy และยังโหลดได้จากสโตร์</a>)</p>\n<p>วันนี้ไมโครซอฟท์ประกาศนำฟีเจอร์บางอย่างของ Photos ตัวเก่า กลับคืนมาให้ Photos ตัวใหม่ ดังนี้</p>\n<p><strong>Slideshow</strong> ที่เพิ่งกลับมาทำได้ รองรับแอนิเมชันตอนเปลี่ยนภาพหลากหลาย มีเพลงประกอบให้ 25 เพลง</p>\n<p><img alt=\"No Description\" src=\"https://www.blognone.com/sites/default/files/externals/850d386476ae65f84b0f0007a42c6b42.png\" /></p>\n<p><strong>Timeline Scrollbar</strong> <a href=\"https://www.blognone.com/node/102855\">แถบเลื่อนตามเวลาการถ่ายภาพ ที่เคยมีใน Photos ตัวเก่า</a> ถูกนำกลับมาแล้ว</p>\n<p><img alt=\"No Description\" src=\"https://www.blognone.com/sites/default/files/externals/7905ff92d5cf3021eb41622f6521487a.png\" /></p>\n<p><strong>Spot Fix</strong> ฟีเจอร์ลบบางจุดที่ไม่ต้องการของภาพออก เคยมีในยุค Windows Phone ตอนนี้นำกลับมาแล้ว</p>\n<p><img alt=\"No Description\" src=\"https://www.blognone.com/sites/default/files/externals/4dd124f712f1ce5d7fe9feca70c2a74d.png\" /></p>\n<p>ผู้ใช้งานจำเป็นต้องอยู่ในกลุ่มทดสอบ Windows Insiders (Dev/Canary) และอัพเดตแอพ Photos เป็นเวอร์ชัน 2023.11050.2013.0 ขึ้นไป</p>\n<p>ที่มา - <a href=\"https://blogs.windows.com/windows-insider/2023/05/03/photos-app-for-windows-11-update-brings-improvements-for-windows-insiders/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f9058bfd4c6252781dc637e1517151d2a3f060a6ef8606204721a8df454b574","category":"Thai"}