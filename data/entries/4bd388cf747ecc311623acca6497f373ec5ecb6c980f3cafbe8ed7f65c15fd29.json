{"title":"เกม Payday 3 ประกาศเลิกใช้ DRM Denuvo เพียงไม่กี่วันก่อนวางขาย 21 ก.ย.","link":"https://www.blognone.com/node/135776","date":1694934682000,"content":"<div><div><div><p><a href=\"https://www.blognone.com/node/81636\">เกมแก๊งอาชญากรรมปล้นธนาคาร Payday 3 ของค่าย Starbreeze จากสวีเดน เริ่มกระบวนการพัฒนามาตั้งแต่ปี 2016</a> และมีกำหนดวางขายวันที่ 21 กันยายน 2023</p>\n<p>ก่อนเกมวางขายเพียงไม่กี่วัน ทีมงาน Starbreeze ประกาศข่าวแจ้งแฟนๆ บนหน้าเว็บ Steam ว่าตัดสินใจนำระบบ DRM Denuvo ออกจากเกมแล้ว โดยไม่อธิบายเหตุผลว่าเพราะเหตุใด</p>\n<p>แต่ก่อนหน้านี้ไม่กี่เดือน แฟนเกม Payday ค้นพบว่าเกมมีระบบ Denuvo จากข้อมูลบนหน้าเว็บ Steam <a href=\"https://www.reddit.com/r/paydaytheheist/comments/15efge1/denuvo_anticheat_has_been_confirmed_on_steam/\">ทำให้เกิดเสียงวิจารณ์ในชุมชน Reddit</a> และอาจเป็นสาเหตุหนึ่งที่ทีมงานตัดสินใจนำ Denuvo ออกจากเกมตั้งแต่แรกไปเลย</p>\n<p>เกม Payday 2 ออกวางขายในปี 2013 เท่ากับว่าสองภาคทิ้งช่วงห่างกัน 10 ปีพอดี (แต่เหตุการณ์ในเกมนับต่อกันเลย) เกมภาค 3 จะลงทั้ง PS5, Xbox Series X|S และพีซี รวมถึงมีให้เล่นบน Game Pass ด้วย</p>\n<p>ที่มา - <a href=\"https://store.steampowered.com/news/app/1272080/view/6137899136643752175?l=english\">Steam Payday 3</a> via <a href=\"https://www.eurogamer.net/payday-3-ditches-denuvo-ahead-of-its-upcoming-release\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/b3b4e0c38858cc829178e0c10967639d.jpg\" /></p>\n</div></div></div><div><div>Topics: </div><div><div><a href=\"/topics/payday\">Payday</a></div><div><a href=\"/topics/games\">Games</a></div><div><a href=\"/topics/drm\">DRM</a></div><div><a href=\"/topics/denuvo\">Denuvo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bd388cf747ecc311623acca6497f373ec5ecb6c980f3cafbe8ed7f65c15fd29","category":"Thai"}