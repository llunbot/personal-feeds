{"title":"MediaTek เปิดตัวชิปรถยนต์ Dimensity Auto Cockpit ใช้จีพียู NVIDIA RTX มี DLSS3","link":"https://www.blognone.com/node/138871","date":1711171374000,"content":"<div><div><div><p>ปีที่แล้วเราเห็นข่าว <a href=\"https://www.blognone.com/node/134060\">MediaTek ซื้อไลเซนส์จีพียู NVIDIA</a> ไปใช้กับ<a href=\"https://www.blognone.com/node/133513\">ชิปรถยนต์ Dimensity Auto ของตัวเอง</a> เวลาผ่านมาเกือบปี  MediaTek เปิดตัวชิปชุดนี้แล้ว</p>\n<p>ชิปชุดนี้ชื่อว่า Dimensity Auto Cockpit มีหน้าที่จัดการแสดงผลหน้าจอรถยนต์ มีทั้งหมด 4 รุ่นย่อยเรียงจากแพงไปถูกคือ CX-1, CY-1, CM-1, CV-1</p>\n<p>MediaTek ระบุกว้างๆ ว่าใช้ซีพียู Armv9-A ผลิตที่ 3nm ส่วนจีพียูเป็น NVIDIA RTX รุ่นใหม่ที่ไม่ระบุชื่อสถาปัตยกรรม แต่รองรับฟีเจอร์ ray tracing กับ DLSS3 และรองรับฟีเจอร์ฝั่ง NVIDIA อย่าง DRIVE OS, CUDA, TensorRT ครบถ้วน สามารถรันโมเดลภาษา LLM แบบออฟไลน์ได้จากในตัวรถเลย</p>\n<p>ฟีเจอร์อื่นของชิปชุดนี้คือมี HDR ISP ประมวลผลภาพจากกล้องภายในรถ และ audio DSP จัดการระบบเสียงเวลาคุยกับผู้ช่วยส่วนตัวในรถยนต์ รองรับระบบปฏิบัติการ Android Auto, QNX และลินุกซ์</p>\n<p>ที่มา - <a href=\"https://corp.mediatek.com/news-events/press-releases/mediatek-brings-advanced-ai-capabilities-to-vehicles-with-new-dimensity-auto-cockpit-chipsets-enabled-by-nvidia-technology\">MediaTek</a></p>\n<p><img alt=\"No Description\" src=\"https://www.blognone.com/sites/default/files/externals/4e4e5ed107b1b077064b6687b1355577.jpeg\" /></p>\n<p><img src=\"https://mediatek-marketing.transforms.svdcdn.com/production/banner-bg/Dimensity_Auto_Cockpit_chip_series.jpg?w=1152&amp;h=377&amp;q=60&amp;fm=jpg&amp;fit=crop&amp;dm=1710793615&amp;s=8cd0f7f341c293b8f987413b3ee4533c\" /></p>\n</div></div></div><div><div>Topics: </div><div><div><a href=\"/topics/mediatek\">MediaTek</a></div><div><a href=\"/topics/soc\">SoC</a></div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b82b1502e5bb2683fd4c3042af8bd054cee8e6e2987f71c0a426a972909ad6fc","category":"Thai"}