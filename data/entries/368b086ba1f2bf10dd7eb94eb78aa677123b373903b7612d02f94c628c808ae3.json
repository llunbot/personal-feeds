{"title":"กสิกรไทย คาดยอดผู้ใช้ K PLUS ปี 2025 เพิ่ม 1 ล้านราย เป็น 23.9 ล้านราย ตั้งเป้าปีหน้า ROE 2 หลัก","link":"https://www.blognone.com/node/143824","date":1735098390000,"content":"<div><div><div><p>​ธนาคารกสิกรไทยคาดปี 2025 ยอดผู้ใช้ K PLUS เพิ่ม 1 ล้านราย เป็น 23.9 ล้านราย พร้อมตั้งเป้าว่าในปีดังกล่าวจะมี ROE (ผลตอบแทนต่อส่วนของผู้ถือหุ้น) สูงถึง 2 หลัก</p>\n<p>ปัจจุบัน K PLUS มีส่วนแบ่งตลาด 30% ของปริมาณธุรกรรมโมบายแบงก์กิ้งทั้งระบบ มีผู้ใช้งาน K PLUS จำนวน 22.8 ล้านราย นอกจากนี้ ยังได้รับคะแนนจากผู้บริโภคเป็นอันดับ 1 ด้านความพึงพอใจและความผูกพันกับแบรนด์ (Net Promoter Score: NPS) ในกลุ่มธุรกิจธนาคารในประเทศไทย จากผลสำรวจของบริษัท นีลเส็นไอคิว (NielsenIQ) บริษัทวิจัยผู้บริโภคชั้นนำของโลก</p>\n<p>ในปี 2024 ธนาคารกสิกรไทยมีผลิตภัณฑ์การลงทุนและการให้คำปรึกษาด้านความมั่งคั่งที่ได้รับความพึงพอใจในการบริการเป็นอันดับ 1 กองทุนรวมของกสิกรไทย มี AUM อันดับที่ 1 ต่อเนื่อง และบริการด้าน Private Banking มีจำนวนลูกค้ามากเป็นอันดับ 1</p>\n<p>นอกจากนี้ ธนาคารกสิกรไทยระบุว่าทางธนาคารเป็นอันดับ 1 ที่ลูกค้ากลุ่มผู้ประกอบการเอสเอ็มอีให้ความไว้วางใจ จากผลการสำรวจธนาคารหลักที่ลูกค้าเลือกใช้บริการ (Main Banking Status) ของบริษัทอิปซอสส์ (IPSOS) บริษัทวิจัยตลาดระดับโลก และได้คะแนนสูงสุดจากผู้บริโภคในด้านภาพรวมบริการและช่องทางการให้บริการของธนาคาร</p>\n<p>ที่มา: ข่าวประชาสัมพันธ์</p>\n<p><img src=\"https://www.blognone.com/sites/default/files/externals/4c7393be61764ce3e18c2ae8bbf65be3.jpg\" alt=\"KBank\" /></p>\n</div></div></div><div><div>Topics: </div><div><div><a href=\"/topics/kasikorn-bank\">Kasikorn Bank</a></div><div><a href=\"/topics/banking\">Banking</a></div><div><a href=\"/topics/mobile-banking\">Mobile Banking</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"368b086ba1f2bf10dd7eb94eb78aa677123b373903b7612d02f94c628c808ae3","category":"Thai"}