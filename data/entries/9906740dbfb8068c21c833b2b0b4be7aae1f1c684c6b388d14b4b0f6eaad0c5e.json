{"title":"ข้อมูลเพิ่มเติมการปลดพนักงานรอบล่าสุด Google - ทีม Flutter, Dart กระทบด้วย","link":"https://www.blognone.com/node/139527","date":1714606256000,"content":"<div><div><div><p>CNBC อ้างเอกสารภายในเพิ่มเติม หลังจากมีข่าวการ<a href=\"https://www.blognone.com/node/139456\">ปลดพนักงานในกูเกิลส่วนที่ดูแล Python ทั้งทีม</a> และโอนย้ายไปที่ยุโรป โดยบอกว่าฝ่ายที่กระทบคือทีมพัฒนาหลักเรียกว่า Core team ที่รับผิดชอบทั้ง Python, โครงสร้างพื้นฐานทางเทคนิค, ระบบความปลอดภัยพื้นฐาน, แพลตฟอร์มของแอป</p>\n<p>ข้อมูลส่วนของ CNBC บอกว่ามีตำแหน่งทางวิศวกรรมที่ถูกปลดอย่างน้อย 50 ตำแหน่ง ในสำนักงานที่เมืองซันนีเวล โดยย้ายงานที่ดูแลไปเม็กซิโกและอินเดีย โดย Asim Husain หัวหน้าฝ่าย Google Developer Ecosystem บอกว่าแนวทางคือ ให้ทีมพัฒนายังสามารถรองรับการเติบโตในประเทศที่มีอัตราเติบโตสูง จึงต้องมีทีมงานที่อยู่ใกล้กับชุมชนนักพัฒนาแต่ละแห่งมากขึ้น</p>\n<p>ตัวแทนของกูเกิลก็ยืนยันการปลดพนักงานนี้ โดยบอกว่ากระทบกับฝ่าย Core ที่มีการปรับโครงสร้างแผนกใหม่ ซึ่งพนักงานที่ได้รับผลกระทบสามารถสมัครงานในฝ่ายอื่นในกูเกิลได้</p>\n<p>ข้อมูลจาก TechCrunch ระบุว่านอกจากฝ่าย Python แล้ว ทีมที่ดูแล Flutter และ Dart ก็ได้รับผลกระทบจากการปรับโครงสร้างองค์กรรอบนี้เช่นกัน</p>\n<p>ที่มา: <a href=\"https://www.cnbc.com/2024/05/01/google-cuts-hundreds-of-core-workers-moves-jobs-to-india-mexico.html\">CNBC</a> และ <a href=\"https://techcrunch.com/2024/05/01/google-lays-off-staff-from-flutter-dart-python-weeks-before-its-developer-conference/\">TechCrunch</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/layoff\">Layoff</a></div><div><a href=\"/topics/dart\">Dart</a></div><div><a href=\"/topics/flutter\">Flutter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9906740dbfb8068c21c833b2b0b4be7aae1f1c684c6b388d14b4b0f6eaad0c5e","category":"Thai"}