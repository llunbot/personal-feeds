{"title":"[Reuters] ByteDance ยุบและปลดคนในหน่วยธุรกิจการศึกษา เพราะจีนสั่งห้ามธุรกิจกวดวิชาแสวงหากำไร","link":"https://www.blognone.com/node/124086","date":1628164595000,"content":"<div><div><div><p>จากประเด็นรัฐบาลจีน<a href=\"https://www.blognone.com/node/123891\">ออกคำสั่ง</a>ให้ธุรกิจการศึกษาแบบกวดวิชาที่เป็นวิชาหลักในหลักสูตรการศึกษา ต้องจดทะเบียนเป็นองค์กรไม่แสวงหากำไร กระทบบริษัท EdTech เต็มๆ ล่าสุด Reuters รายงานว่า ByteDance บริษัทเทคโนโลยีใหญ่ของจีนเข้าของ TikTok มีแผนจะเลิกจ้างพนักงานในธุรกิจการศึกษา และยุบทีมปฏิบัติการด้านการศึกษาบางส่วน</p>\n<p>นอกจากนี้ ByteDance เตรียมจะเลิกจ้างครู พนักงานขายโฆษณาในหน่วยการศึกษา และจะปิดโรงเรียนกวดวิชากวดวิชา รวมถึงปิดแอปเรียนภาษาอังกฤษแบบตัวต่อตัว Gogokid เพื่อให้เป็นไปตามระเบียบข้อบังคับด้วย</p>\n<p>ByteDance ยังเป็นเจ้าของแอปเพื่อการศึกษา Guagua Long และ Qingbei ยังไม่มีรายละเอียดว่าจะเกิดอะไรขึ้นกับแอปดังกล่าว และจะกระทบผู้ใช้งานอย่างไร</p>\n<p>เป้าหมายของคำสั่งคือบรรเทาแรงกดดันทางการเงินของครอบครัวที่ต้องจ่ายเพื่อการศึกษา อันมีส่วนทำให้อัตราการเกิดต่ำ แต่กลับปล่อยให้ธุรกิจภาคการศึกษาต้องเจอผลกระทบแทน</p>\n<p><img src=\"https://www.blognone.com/sites/default/files/externals/66e4eb3e8828577c7e87aa1010d48b0f.jpeg\" /></p>\n<p>ที่มา - <a href=\"https://www.reuters.com/world/china/bytedance-lay-off-staff-close-businesses-over-china-tutoring-clampdown-sources-2021-08-05/\">Reuters</a></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/education\">Education</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18609c2c024b6b301403321921e6e27f60de87239d92aafb70cbdb75ca843491","category":"Thai"}