{"title":"Toyota ประกาศความร่วมมือกับ Waymo นำเทคโนโลยีอัตโนมัติมาใช้งานกับรถส่วนบุคคล","link":"https://www.blognone.com/node/146147","date":1745980006000,"content":"<div><div><div><p>Toyota และ Waymo ประกาศความร่วมมือขั้นต้นในการร่วมเร่งพัฒนาและติดตั้งเทคโนโลยีรถยนต์อัตโนมัติ โดยเบื้องต้นทั้งสองบริษัทจะศึกษาแนวทางเพื่อให้สามารถนำเทคโนโลยีควบคุมรถยนต์อัตโนมัติของ Waymo มาติดตั้งใช้งานกับรถยนต์ส่วนบุคคลของ Toyota ได้</p>\n<p>แถลงการณ์นี้บอกว่า Waymo ซึ่งให้บริการรถแท็กซี่อัตโนมัติในหลายพื้นที่ และมีข้อมูลการเดินทางหลายล้านไมล์ เมื่อรวมกับ Toyota ที่เป็นผู้ผลิตรถยนต์ส่วนบุคคลจำนวนมากที่สุดในโลก จะทำให้ยานยนต์อัตโนมัติมีโอกาสขยายไปสู่ผู้ใช้งานมากขึ้น</p>\n<p>Waymo ยังบอกว่าบริษัทมีแผนนำรถยนต์ Toyota มาใช้กับบริการรถแท็กซี่อัตโนมัติเพิ่มเติมด้วย จากปัจจุบันมีรถยนต์ที่ใช้งานและอยู่ในแผนความร่วมมืออย่าง Jaguar, Hyundai และ Geely</p>\n<p>ที่มา: <a href=\"https://waymo.com/blog/2025/04/waymo-and-toyota-outline-strategic-partnership\">Waymo</a></p>\n<p><img alt=\"No Description\" src=\"https://www.blognone.com/sites/default/files/externals/0ad8101d595bdcb1d4d80c0ed9754b42.png\" /></p>\n</div></div></div><div><div>Topics: </div><div><div><a href=\"/topics/toyota\">Toyota</a></div><div><a href=\"/topics/waymo\">Waymo</a></div><div><a href=\"/topics/driverless-car\">Driverless Car</a></div><div><a href=\"/topics/self-driving-car\">Self-Driving Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e586cc1dc519ba091e8b819be3b7f398b282012d8f003f0776502e3cc71066e","category":"Thai"}