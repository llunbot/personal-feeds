{"title":"ไมโครซอฟท์ต่ออายุ Microsoft 365 บน Windows 10 ให้อีก 3 ปี แม้ OS หยุดซัพพอร์ตแล้ว","link":"https://www.blognone.com/node/146376","date":1747201789000,"content":"<span>ไมโครซอฟท์ต่ออายุ Microsoft 365 บน Windows 10 ให้อีก 3 ปี แม้ OS หยุดซัพพอร์ตแล้ว</span>\n\n  <div>\n    <div>Body</div>\n              <div><p>ถึงแม้ Windows 10 มีกำหนดหมดอายุซัพพอร์ต 10 ปีในวันที่ 14 ตุลาคม 2025 และไมโครซอฟท์พยายามอย่างหนักในการผลักดันผู้ใช้ให้อัพเกรดหรือซื้อเครื่องใหม่ที่เป็น Windows 11 แต่การขยับครั้งนี้คงไม่ง่ายนัก</p>\n<p>ล่าสุดไมโครซอฟท์ประกาศขยายระยะเวลาซัพพอร์ตแอพตระกูล Microsoft 365 <strong>บน Windows 10</strong> ให้อีก 3 ปี ไปหมดอายุวันที่ 10 ตุลาคม 2028 ซึ่งเป็นการกลับลำ <a href=\"https://www.blognone.com/node/144132\">จากที่เคยประกาศไว้ก่อนหน้านี้ว่าไม่ต่ออายุ Microsoft 365</a></p>\n<p>อาจดูแปลกๆ ที่ระยะซัพพอร์ตของแอพยาวกว่าตัวระบบปฏิบัติการ แต่เหตุผลหลักของไมโครซอฟท์ น่าจะขยายเพื่อรองรับลูกค้าองค์กรที่ยังไม่พร้อมย้ายจาก Windows 10 และมีเงินมากพอที่จะ<a href=\"https://www.blognone.com/node/139036\">ซื้อ Extended Security Updates (ESU) ต่ออีก 3 ปี</a> เท่ากันนั่นเอง</p>\n<p>ที่มา - <a href=\"https://learn.microsoft.com/en-us/microsoft-365-apps/end-of-support/windows-10-support\">Microsoft</a>, <a href=\"https://techcommunity.microsoft.com/blog/windows-itpro-blog/when-to-use-windows-10-extended-security-updates/4102628\">Microsoft</a>, <a href=\"https://www.neowin.net/news/microsoft-quietly-extends-windows-10-support-for-m365-apps-like-teams-outlook-onedrive/\">Neowin</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/14/2025 - 12:49</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3164c086fa1532e3638663ebe095eaff3351737f8dcdc04e7ff59e2900bd452b","category":"Thai"}