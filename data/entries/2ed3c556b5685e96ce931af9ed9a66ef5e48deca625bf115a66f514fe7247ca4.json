{"title":"แก๊งแรนซัมแวร์อ้างแฮ็กข้อมูล Sony ได้ทั้งบริษัท, Sony บอกกำลังตรวจสอบ","link":"https://www.blognone.com/node/135962","date":1695824418000,"content":"<div><div><div><p>แก๊งแรนซัมแวร์ Ransomed.vc  อ้างว่าสามารถเจาะเข้าระบบของ Sony และได้ข้อมูล \"ทั้งหมด\" (all of sony systems) และจะนำข้อมูลมาขายในเร็วๆ นี้</p>\n<p>ทางกลุ่มบอกว่าไม่ต้องการเรียกค่าไถ่จาก Sony แต่ต้องการขายข้อมูลให้คนอื่น โดยโพสต์ตัวอย่างข้อมูล ซึ่งมีภาพหน้าจอล็อกอินระบบเว็บภายในบริษัท, สไลด์นำเสนอภายใน และไฟล์โค้ด Java อีกจำนวนหนึ่ง ซึ่งระบุว่ามีไฟล์ทั้งหมด 6,000 ไฟล์ (ซึ่งถือว่าน้อยไปหน่อยสำหรับข้อมูลทั้งหมดของบริษัทตามที่อ้าง)</p>\n<p>ภายหลังเรื่องนี้เป็นข่าว ตัวแทนของ Sony บอกว่ากำลังตรวจสอบเรื่องนี้อยู่</p>\n<p>Sony เคยโดนแฮ็กระบบครั้งใหญ่<a href=\"https://www.blognone.com/node/63649\">ในปี 2011 ที่เครือข่าย PSN โดนแฮ็ก</a> และอีกครั้งคือ <a href=\"https://www.blognone.com/node/63147\">ปี 2014 ไปโดนที่ Sony Pictures</a></p>\n<p>ที่มา - <a href=\"https://www.cybersecurityconnect.com.au/commercial/9600-ransomed-vc-group-claims-hack-on-all-of-sony-systems\">CyberSecurity Connect</a>, <a href=\"https://www.ign.com/articles/sony-launches-investigation-after-ransomware-group-claims-to-have-breached-companys-systems\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/01d077e2c990c45fa660137557b66048.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/ransomware\">Ransomware</a></div><div><a href=\"/topics/hacking\">Hacking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ed3c556b5685e96ce931af9ed9a66ef5e48deca625bf115a66f514fe7247ca4","category":"Thai"}