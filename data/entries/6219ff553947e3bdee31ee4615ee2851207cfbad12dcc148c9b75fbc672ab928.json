{"title":"YouTube บอกแอปใน Apple Vision Pro ตอนนี้ \"อยู่ในแผน\"","link":"https://www.blognone.com/node/138055","date":1707177065000,"content":"<div><div><div><p>The Verge ได้สอบถามไปยังตัวแทนของ YouTube เกี่ยวกับแผนการพัฒนาแอปเวอร์ชันสำหรับเฮดเซต Apple Vision Pro ซึ่ง Jessica Gibby โฆษกของ YouTube ก็ตอบกลับมาว่า เราตื่นเต้นกับการเปิดตัว Vision Pro และตอนนี้ได้สนับสนุนให้ผู้ใช้งาน YouTube ได้ประสบการณ์ดีที่สุดบน Safari ส่วนแผนงานอื่นยังไม่มีรายละเอียดในตอนนี้ แต่ยืนยันได้ว่าแอปบน Vision Pro นั้นอยู่ในแผนของเราแล้ว</p>\n<p>ก่อนหน้านี้ YouTube <a href=\"https://www.blognone.com/node/137752\">ให้ข้อมูล</a>ว่าไม่มีแผนพอร์ตแอปมาลง Vision Pro แต่ไม่ได้เปิดเผยว่าจะมีการทำแอปโดยเฉพาะในอนาคตหรือไม่ ซึ่งเป็นประกาศคล้ายกับ Spotify และ <a href=\"https://www.blognone.com/node/137727\">Netflix</a> ทำให้ Vision Pro ขาดแอปประเภทคอนเทนต์ที่มีผู้ใช้งานจำนวนมาก ก่อนการส่งมอบ Vision Pro กับลูกค้ากลุ่มแรก</p>\n<p>อย่างไรก็ตาม The Verge คาดว่าเหตุผลหนึ่งที่ทำให้ YouTube ต้องรีบออกมาประกาศแผนการทำแอปลง Vision Pro เพราะตอนนี้แอปยอดนิยมตัวหนึ่งในสโตร์คือ <a href=\"https://apps.apple.com/us/app/juno-for-youtube/id6476961640\">Juno for YouTube</a> ซึ่งเป็นแอปที่ออกแบบสำหรับช่วยค้นหาและดูวิดีโอบน YouTube ผ่าน Vision Pro นั่นเอง</p>\n<p>ที่มา: <a href=\"https://www.theverge.com/2024/2/5/24062425/youtube-vision-pro-app-360-vr-video\">The Verge</a></p>\n<p><img src=\"https://www.blognone.com/sites/default/files/externals/18b9bf9effe23785598ab8e52812f52a.jpg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/visionos\">visionOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6219ff553947e3bdee31ee4615ee2851207cfbad12dcc148c9b75fbc672ab928","category":"Thai"}