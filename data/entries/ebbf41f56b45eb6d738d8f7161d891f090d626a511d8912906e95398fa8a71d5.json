{"title":"Django ออกเวอร์ชั่น 4.0 ใช้กับ Python 3.8 ขึ้นไป รองรับแคชด้วย Redis ในตัว","link":"https://www.blognone.com/node/126193","date":1638887893000,"content":"<div><div><div><p>Django เว็บเฟรมเวิร์คยอดนิยมภาษา Python ประกาศออกเวอร์ชั่น 4.0 แม้ฟีเจอร์หลักๆ จะเปลี่ยนแปลงไม่มากนัก แต่การออกเวอร์ชั่นใหม่ก็ทำให้ตัดฟีเจอร์เก่าๆ ไปหลายตัว<a href=\"https://semver.org/\">ตามหลัก Semantic Versioning</a></p>\n<p>ส่วนใหม่ๆ ใน Django 4.0 เช่น</p>\n<ul>\n<li>ระบบ timezone เปลี่ยนจาก pytz มาใช้ไลบรารีมาตรฐาน zoneinfo (เพิ่มเข้า Python ใน Python 3.9)</li>\n<li>เงื่อนไข UniqueConstraint ในฐานข้อมูลสามารถกำหนดฟังก์ชั่นสำหรับแต่ละฟิลด์</li>\n<li>รองรับการแฮชรหัสผ่านแบบ scrypt</li>\n<li>รองรับการแคชข้อมูลด้วย Redis เพิ่มจาก memcache</li>\n<li>ฟอร์มต่างๆ ใช้เอนจิน template เรนเดอร์ทำให้ปรับแต่งได้ง่ายขึ้น</li>\n</ul>\n<p>ส่วนฟีเจอร์ที่ถูกตัดออกจนอาจจะกระทบแอปพลิเคชั่นเดิมๆ เช่น</p>\n<ul>\n<li>ตัดซัพพอร์ต PostgreSQL 9.6 ลงไป ทำให้ต้องการ PostgreSQL 10 ขึ้นไปเท่านั้น</li>\n<li>ตัดซัพออร์ต Oracle 12.2 และ Oracle 18c</li>\n<li>คอนฟิก CSRF_TRUSTED_ORIGINS  เปลี่ยนฟอร์แมต ต้องกำหนดโปรโตคอลเสมอ</li>\n<li>API อีกจำนวนมากที่ประกาศเตรียมถอดตั้งแต่ Django 3.0/3.1 เช่น ฟังก์ชั่น urlquote</li>\n</ul>\n<p>นอกจากนี้ยังมีฟีเจอร์หลายตัวที่เตรียมตัดซัพพอร์ต เช่น ไลบรารี pytz ที่ใช้มาตั้งแต่ Django 1.4, L10N เปิดใช้งานเป็นค่าเริ่มต้น และเตรียมถอดคอนฟิกออก</p>\n<p>ที่มา - <a href=\"https://docs.djangoproject.com/en/4.0/ref/contrib/gis/admin/#django.contrib.gis.admin.GISModelAdmin\">Django</a></p>\n<p><img src=\"https://www.blognone.com/sites/default/files/externals/594b74384a4e5b681b449f6d22127f58.png\" /></p>\n</div></div></div><div><div>Topics: </div><div><div><a href=\"/topics/django\">Django</a></div><div><a href=\"/topics/python\">Python</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebbf41f56b45eb6d738d8f7161d891f090d626a511d8912906e95398fa8a71d5","category":"Thai"}