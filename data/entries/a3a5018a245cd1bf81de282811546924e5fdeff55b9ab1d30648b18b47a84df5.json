{"title":"Mario Kart World เปิดตัวพร้อม Switch 2 แผนที่โอเพนเวิลด์วิ่งได้ตามใจ มีโหมด Knockout","link":"https://www.blognone.com/node/145622","date":1743608452000,"content":"<div><div><div><p>นินเทนโดเปิดตัว Mario Kart World เกมในซีรีส์ Mario Kart ภาคใหม่ สำหรับ <a href=\"https://www.blognone.com/node/145620\">Nintendo Switch 2</a></p>\n<p>ใน Mario Kart World จำนวนผู้เล่นในสนามแข่งสูงสุดเพิ่มเป็น 24 คน ทำให้เกมมีความอลหม่านมากขึ้น และเพิ่มรูปแบบการแข่งขันที่หลากหลาย นอกจากนี้แผนที่ในเกมยังเป็นแบบโอเพนเวิลด์ ทำให้ผู้เล่นสามารถขับออกนอกเส้นทางหลักก็ได้ถ้าต้องการ</p>\n<p>ระบบการเล่นมีหลายรูปแบบดังนี้</p>\n<ul>\n<li>Grand Prix แบบดั้งเดิม แต่ละเส้นทางจะเชื่อมต่อเป็นด่านใหญ่ให้ขับกันแบบต่อเนื่อง</li>\n<li>Knockout Tour ระบบคัดออกตามจุดตัดสินต่าง ๆ ระหว่างเส้นทาง</li>\n<li>Free Roam สำหรับคนที่เน้นเพลิดเพลินจอย ๆ ขับชมวิวตามเส้นทางแต่ละด่านไม่ต้องแข่งกัน</li>\n</ul>\n<p>Mario Kart World เริ่มขาย 5 มิถุนายน 2025 วันเดียวกับที่ Switch 2 เริ่มขาย โดยมีตัวเลือกเป็นขายพ่วงกับคอนโซลด้วย</p>\n<p>ที่มา: <a href=\"https://www.nintendo.com/jp/nintendo-direct/20250402/index.html\">นินเทนโด</a></p>\n<p><img alt=\"No Description\" src=\"https://www.blognone.com/sites/default/files/externals/24258c86d62b7872f05bbd7c885700b3.png\" /></p>\n</div></div></div><div><div>Topics: </div><div><div><a href=\"/topics/mario-kart\">Mario Kart</a></div><div><a href=\"/topics/mario\">Mario</a></div><div><a href=\"/topics/games\">Games</a></div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3a5018a245cd1bf81de282811546924e5fdeff55b9ab1d30648b18b47a84df5","category":"Thai"}