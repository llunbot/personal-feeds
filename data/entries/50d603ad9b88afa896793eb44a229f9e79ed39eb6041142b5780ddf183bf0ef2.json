{"title":"จอยดำ หูฟังดำ ขาดแค่เครื่องดำ Sony เตรียมขายหูฟัง Pulse 3D สี Midnight Black สำหรับ PS5 ราคา 3,490 บาท","link":"https://www.blognone.com/node/124788","date":1631769616000,"content":"<div><div><div><p>หลัง Sony เปิดตัวจอย PS5 สี Midnight Black ไป<a href=\"https://www.blognone.com/node/122673\">เมื่อเดือนพฤษภาคม</a> ล่าสุดก็เตรียมวางขายหูฟังไร้สาย Pulse 3D สี Midnight Black เข้าชุดกับจอย วันที่ 29 ตุลาคมนี้ ราคา 3,490 บาท</p>\n<p>Pulse 3D เป็นหูฟังที่ดีไซน์มาเพื่อรองรับกับระบบเสียงสามมิติ Tempest 3D AudioTech ของ PS5 ที่แม้หูฟังอื่นจะใช้งานได้เหมือนกัน แต่ Sony ระบุว่าหูฟัง Pulse 3D นี้ ถูกปรับจูนความถี่เสียงมาอย่างดี เพื่อให้ผู้เล่นสามารถระบุตำแหน่งของเสียงที่เกิดขึ้นในเกมได้อย่างชัดเจน</p>\n<p><img src=\"https://www.blognone.com/sites/default/files/externals/4abfdceb4c1fb5ba1c5067844e191ada.jpg\" /></p>\n<p>นอกจากนี้ใน<a href=\"https://blog.playstation.com/2021/09/14/ps5s-september-system-software-update-launches-globally-tomorrow/\">อัพเดตล่าสุดเดือนของ PS5</a> Sony ยังเพิ่ม Equalizer ของ Pulse 3D เข้ามา เพื่อให้ผู้เล่นสามารถปรับระดับเสียงได้ละเอียดยิ่งขึ้น มีโหมดหลักๆ ที่ตั้งมาให้ สามโหมดคือ Standard, Bass Boost และ Shooter โหมดสุดท้ายสำหรับเกมยิง เน้นเสียงฝีเท้า และเสียงยิงปืนของศัตรูให้ระบุตำแหน่งได้ง่ายขึ้น</p>\n<p>น่าสนใจที่ตอนนี้จอยสีดำ หูฟังสีดำก็มีแล้ว จะขาดแต่เครื่อง PS5 สี Midnight Black อย่างเป็นทางการเท่านั้น ซึ่งเมื่อดูจากการทำอุปกรณ์เสริมหลายตัวเป็นสีดำแล้ว อาจมีความเป็นไปได้สูงที่จะทำออกมาในอนาคต</p>\n<p>ที่มา - <a href=\"https://blog.playstation.com/2021/09/15/pulse-3d-wireless-headset-in-midnight-black-launches-next-month/\">Sony</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50d603ad9b88afa896793eb44a229f9e79ed39eb6041142b5780ddf183bf0ef2","category":"Thai"}