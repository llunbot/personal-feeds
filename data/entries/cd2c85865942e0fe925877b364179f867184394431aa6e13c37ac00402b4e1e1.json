{"title":"Mark Zuckerberg เผย Meta ถูกรัฐบาลสหรัฐกดดันให้ลบคอนเทนต์บางประเภทช่วง COVID","link":"https://www.blognone.com/node/141654","date":1724730851000,"content":"<div><div><div><p>Mark Zuckerberg ซีอีโอ Meta เปิดเผยในจดหมายเปิดผนึกถึงคณะกรรมาธิการยุติธรรมของสภาผู้แทนราษฎร (Committee on the Judiciary of the US House of Representatives) ระบุว่ารัฐบาลไบเดน ในช่วงปี 2021 เคยกดดันให้บริษัทเซ็นเซอร์คอนเทนต์ COVID-19 บางประเภท เช่นคอนเทนต์เสียดสี</p>\n<p>Mark บอกว่า การตัดสินใจลบหรือไม่ลบคอนเทนต์ สุดท้ายแล้วอยู่ที่ Meta ล้วนๆ แต่การกดดันแทรกแซงดังกล่าวของรัฐบาลก็ถือว่าผิด และเจ้าตัวก็เสียใจที่ไม่ออกมาเปิดเผยเร็วกว่านี้</p>\n<p>ย้อนกลับไปช่วง COVID โซเชียลมีเดียทั้ง Meta และ Twitter (ตอนนั้น) ถูกโจมตีทั้ง 2 ด้าน ไม่ว่าจะเรื่องการเซ็นเซอร์เนื้อหา หรือกระทั่งเรื่องการปล่อยให้มีข่าวปลอมเกี่ยวกับไวรัสและวัคซีนถูกเผยแพร่อยู่บนแพลตฟอร์ม</p>\n<p>ที่มา - <a href=\"https://www.bloomberg.com/news/articles/2024-08-27/meta-ceo-says-he-was-pressured-by-biden-to-pull-covid-content\">Bloomberg</a></p>\n<p><img src=\"https://www.blognone.com/sites/default/files/externals/b42fe51abf7e5717efb1498b3806a0a0.png\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/usa\">USA</a></div><div><a href=\"/topics/government\">Government</a></div><div><a href=\"/topics/meta\">Meta</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd2c85865942e0fe925877b364179f867184394431aa6e13c37ac00402b4e1e1","category":"Thai"}