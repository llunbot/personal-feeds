{"title":"Spotify เตรียมเพิ่มฟีเจอร์ Your Offline Mix เพลย์ลิสต์จัดเพลงไว้ฟังตอนออฟไลน์","link":"https://www.blognone.com/node/134272","date":1686381777000,"content":"<div><div><div><p>Daniel Ek ซีอีโอ Spotify เปิดเผยฟีเจอร์เล็ก ๆ ตัวใหม่ในแอป<a href=\"https://twitter.com/eldsjal/status/1666828354463358976\">ผ่านทางทวิตเตอร์</a>ของเขา เรียกชื่อว่า <strong>Your Offline Mix</strong> เป็นระบบเพลย์ลิสต์ที่ดาวน์โหลดเพลงมาไว้ ทำให้สามารถฟังแบบออฟไลน์ได้ ซึ่ง Spotify จะคัดเลือกเพลงมาให้เลยจากพฤติกรรมการฟังก่อนหน้า</p>\n<p>ปกติผู้ใช้งาน Spotify สามารถดาวน์โหลดเพลงมาฟังแบบออฟไลน์ได้ แต่ต้องกดเลือกทีละเพลง ทีละอัลบั้ม หรือทีละเพลย์ลิสต์ที่ต้องการเอง</p>\n<p>Ek ไม่ได้บอกว่าฟีเจอร์นี้จะเปิดให้กับผู้ใช้งานเมื่อใด แต่มีคนเมนชันตอบว่าได้ฟีเจอร์นี้แล้ว</p>\n<p>ที่มา: <a href=\"https://www.engadget.com/spotify-is-testing-an-offline-mix-that-downloads-recently-played-songs-134049136.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/a4d745c93748d843a7c84a1e7fdd3f87.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bcb86c4212d6b42eb501468980eae4dd14fa77da4b7d76d0a473230cd0267fa","category":"Thai"}