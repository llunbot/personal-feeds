{"title":"ไมโครซอฟท์แจ้งลูกค้าระบบเก็บล็อกในคลาวด์มีปัญหาช่วงเดือนกันยายน ล็อกอาจจะหายบางส่วน","link":"https://www.blognone.com/node/142688","date":1729518980000,"content":"<div><div><div><p>ไมโครซอฟท์รายงานถึงปัญหาใน log collector ภายใน แต่ระหว่างการแก้ไขเกิดปัญหาต่อเนื่องจนกระทบกับการเก็บล็อกของลูกค้าในบางบริการ ปัญหาที่กระทบผู้ใช้มากสักหน่อยคือ Microsoft Entra ที่เป็นบริการล็อกอินของไมโครซอฟท์ทำให้ล็อกบางส่วนหายไป ผลกระทบต่อเนื่องไปจนถึงบริการ Microsoft Sentinel ที่อาจจะแจ้งเตือนไม่ครบ</p>\n<p>ช่วงเวลาที่ล็อกไม่ครบนี้เกิดในช่วงวันที่ 5 กันยายนจนถึง 3 ตุลาคมที่ผ่านมา หลังจากนั้นก็แก้ปัญหาได้ทั้งหมด</p>\n<p>ต้นเหตุของปัญหานี้เกิดจากบั๊กของตัวมอนิเตอร์ log collector อีกทีหนึ่งกระทบจน log collector ส่งต่อข้อมูลไม่ได้ ทีมงานพยายามแก้ปัญหาแต่ก็ไปกระตุ้นบั๊ก dead lock จนอัพโหลดค่า telemetry ไม่ได้แม้ว่ากระบวนการส่งล็อกยังทำงานดีอยู่ ทีมงานพยายามแก้ปัญหาชั่วคราวด้วยการ restart แต่ก็ทำให้ล็อกหายไปเป็นช่วงๆ</p>\n<p>บั๊กต้นเหตุถูกแก้ไขเรียบร้อยแล้ว และไมโครซอฟท์สัญญาว่าจะปรับปรุงระบบทดสอบให้เหมือนจริงขึ้น ป้องกันเกิดบั๊กแบบนี้ซ้ำอีก</p>\n<p>ที่มา - <a href=\"https://m365admin.handsontek.net/multiple-services-partially-incomplete-log-data-due-to-monitoring-agent-issue/\">M365 Admin</a></p>\n<p><img alt=\"No Description\" src=\"https://www.blognone.com/sites/default/files/externals/3a33ad49791a1115dba8a3866ddea927.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"404d875fdc1b63a4f1cba7d48ff819743d6a4fb73ded172ddcb64587d1b042bb","category":"Thai"}