{"title":"Greg Brockman ประธานบอร์ด OpenAI ประกาศลาออกจากทุกตำแหน่ง พร้อมเผยทราบเรื่องนี้แยกกับซีอีโอ Sam Altman","link":"https://www.blognone.com/node/136814","date":1700283963000,"content":"<div><div><div><p>Greg Brockman ซึ่งมีตำแหน่งผู้ร่วมก่อตั้งและประธาน OpenAI ประกาศลาออกจากทุกตำแหน่งในบริษัท หลังจากที่<a href=\"https://www.blognone.com/node/136804\">บริษัทออกแถลงการณ์</a>ไล่ออกซีอีโอ Sam Altman ซึ่งในประกาศนั้นบอกว่า Brockman จะออกจากตำแหน่งประธานบริษัท แต่ยังอยู่ในตำแหน่งอื่นของบริษัทต่อไปและขึ้นตรงกับซีอีโอรักษาการณ์</p>\n<p>Brockman <a href=\"https://twitter.com/gdb/status/1725667410387378559\">โพสต์อีเมล</a>ที่เขาส่งถึงพนักงาน OpenAI ว่าเขาภูมิใจอย่างยิ่งกับสิ่งที่สร้างขึ้น โดยเริ่มต้นจากในอพาร์ทเมนต์ของเขาเองเมื่อ 8 ปีที่แล้ว เราผ่านทั้งช่วงเวลาที่ยากลำบากและเวลาที่ดีมาด้วยกัน ทำให้เราทำสำเร็จในหลายสิ่งที่ดูเป็นไปไม่ได้ แต่จากประกาศที่ออกมาวันนี้ เขาตัดสินใจลาออก โดยบอกว่าเขายังเชื่อมั่นในภารกิจการสร้าง AI ที่ปลอดภัยสำหรับมนุษยชาติ</p>\n<p>จากนั้น Brockman <a href=\"https://twitter.com/gdb/status/1725736242137182594\">โพสต์เนื้อหา</a>เพิ่มเติมว่าทั้งเขาและ Altman ก็ยังตกใจกับเรื่องที่เกิดขึ้น โดยสิ่งที่เขารับทราบและเข้าใจในตอนนี้คือ Ilya Sutskever หัวหน้าฝ่าย Scientist ของ OpenAI ส่งข้อความหา Altman ให้ร่วมประชุมผ่าน Google Meet ซึ่งบอร์ดบริหารทุกคนอยู่ในนั้นยกเว้น Brockman แล้วแจ้งว่าบอร์ดมีมติไล่ออก</p>\n<p>จากนั้น Brockman ก็ได้ข้อความจาก Ilya ให้ร่วมประชุมผ่าน Google Meet เพื่อรับทราบว่าเขาถูกให้ออกจากประธานบอร์ด โดยมีตำแหน่งอื่นต่อไปตามที่ประกาศ ส่วน Altman ถูกไล่ออกไปแล้ว หลังประชุมจบไม่นาน OpenAI ก็ออกแถลงการณ์ตามที่เห็น สิ่งที่เขาทราบตอนนี้คือกรรมการบอร์ดส่วนใหญ่ก็เพิ่งทราบการตัดสินใจนี้ไม่นานมาก ยกเว้น Mira Murati ซีอีโอคนใหม่ที่ทราบก่อนหนึ่งวัน</p>\n<p>ที่มา: <a href=\"https://techcrunch.com/2023/11/17/greg-brockman-quits-openai-after-abrupt-firing-of-sam-altman/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/308de8952bf863e0cc553bdd510e6987.jpg\" /></p>\n</div></div></div><div><div>Topics: </div><div><div><a href=\"/topics/greg-brockman\">Greg Brockman</a></div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39716c860bbec24c60a9dcd55add0e4f83a2f8e8d27aa94b410c9ed406ba557a","category":"Thai"}