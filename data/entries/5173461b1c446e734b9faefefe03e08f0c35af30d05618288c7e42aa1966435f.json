{"title":"ต้อนรับหน้าร้อน กูเกิลเพิ่มระบบแจ้งเตือนคลื่นความร้อน, ทำแผนที่ร่มเงาต้นไม้ในเมืองใหญ่","link":"https://www.blognone.com/node/133218","date":1680140666000,"content":"<div><div><div><p>กูเกิลประกาศแนวทางช่วยลดผลกระทบจากปัญหาอากาศร้อนรุนแรง (extreme heat) ของปี 2023 หลายอย่างดังนี้</p>\n<p>Google Search เพิ่มการแจ้งเตือนคลื่นความร้อน (heat wave) ในแต่ละพื้นที่ โดยใช้ข้อมูลจาก Global Heat Health Information Network (GHHIN) ถ้าผู้ใช้ค้นหาด้วยคำว่า \"heat wave\" หรือ \"extreme heat\" จะได้หน้าจอแจ้งเตือนดังภาพ</p>\n<p><img alt=\"No Description\" src=\"https://www.blognone.com/sites/default/files/externals/a2a518450cc46e388d62be0113546f96.jpg\" /></p>\n<p><a href=\"https://insights.sustainability.google/\">Google Environmental Insights Explorer</a> ช่วยแสดงข้อมูลขอบเขตของร่มเงาจากต้นไม้ (tree canopy) ในแต่ละเมือง ช่วยให้หน่วยงานท้องถิ่นสามารถวางแผนการปลูกต้นไม้เพื่อเพิ่มร่มเงาได้ดีขึ้น ตอนนี้มีข้อมูลแล้ว 350 เมืองทั่วโลก (ยังไม่มีไทย) ใครสนใจลองเล่นของ <a href=\"https://insights.sustainability.google/places/ChIJCWW2u-xbGGARAFQoYPaDlgY/trees?ty=2021&amp;hl=en-US\">โยโกฮามา</a> หรือ <a href=\"https://insights.sustainability.google/places/ChIJE9on3F3HwoAR9AhGJW_fL-I/trees?ty=2021&amp;hl=en-US\">แอลเอ</a></p>\n<p><img alt=\"No Description\" src=\"https://www.blognone.com/sites/default/files/externals/8cd26a171a9af58c9a308f7e7e36d989.jpg\" /></p>\n<p>โครงการใหม่ของกูเกิลคือ ใช้แผนที่ภาพถ่ายดาวเทียมวิเคราะห์หลังคาบ้าน ว่ามีหลังคาแบบ cool roof ที่สะท้อนแสงอาทิตย์ ช่วยลดความร้อนเข้าบ้าน เป็นจำนวนมากน้อยแค่ไหน เพื่อให้หน่วยงานภาครัฐเข้าไปช่วยสนับสนุนการเปลี่ยนมาเป็นหลังคา cool roof ง่ายขึ้น เป็นทางเลือกลดความร้อนในชุมชนที่อาจไม่มีเงินซื้อเครื่องปรับอากาศ</p>\n<p><img alt=\"No Description\" src=\"https://www.blognone.com/sites/default/files/externals/5f55fbea59f894823eceb27e9fbb010e.jpg\" /></p>\n<p>ที่มา - <a href=\"https://blog.google/outreach-initiatives/sustainability/extreme-heat-support/\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/environment\">Environment</a></div><div><a href=\"/topics/google-search\">Google Search</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5173461b1c446e734b9faefefe03e08f0c35af30d05618288c7e42aa1966435f","category":"Thai"}