{"title":"กศน. สแกนนิยายให้อ่านฟรีบนห้องสมุดออนไลน์ นักเขียนร้องละเมิดลิขสิทธิ์ เลขากศน. สั่งลบด่วน","link":"https://www.blognone.com/node/124407","date":1629862442000,"content":"<div><div><div><p>เกิดดราม่าเรื่องลิขสิทธิ์นิยายขึ้น เมื่อ กศน.อำเภอ และ กศน.จังหวัด ผู้ดูแลห้องสมุดประชาชนออนไลน์สแกนไฟล์นิยายขึ้นเว็บไซต์ห้องสมุดประชาชนออนไลน์ให้อ่านฟรี ระบุเป็นเจตนาดีเพื่อให้ประชาชนได้อ่านหนังสือฟรีในยุคโควิด จนนักเขียนนิยายเตรียมดำเนินการทางกฎหมายข้อหาละเมิดลิขสิทธิ์</p>\n<p>ล่าสุด ดร.วรัท พฤกษาทวีกุล เลขาธิการสำนักงานส่งเสริมการศึกษานอกระบบและการศึกษาตามอัธยาศัย (กศน.)ให้สัมภาษณ์ว่าได้สั่งให้ลบไฟล์ดังกล่าวแล้ว ชี้เป็นความรู้เท่าไม่ถึงการณ์</p>\n<p><img src=\"https://www.blognone.com/sites/default/files/externals/5323ae358cc51a5d004ee73ca72c63f2.png\" /><br />\nภาพจากหน้าเว็บไซต์ E-Library</p>\n<p>ดร.วรัท บอกว่าเมื่อ 2-3 เดือนที่ผ่านมาที่มีตัวแทนสมาคมผู้จัดพิมพ์และผู้จำหน่ายหนังสือแห่งประเทศไทย มาเข้าพบเพื่อแจ้งว่ากศน.ได้ละเมิดลิขสิทธิ์สำนักพิมพ์ สแกนหนังสือของสำนักพิมพ์ขึ้นเว็บไซต์ของห้องสมุดประชาชนออนไลน์ ทันทีที่ทราบเรื่องก็ได้ทำหนังสือด่วนที่สุดลงวันที่ 24 มิถุนายน 2564 ถึงผู้อำนวยการสำนักงานกศน.จังหวัดทุกจังหวัดให้ลบออก แต่หนังสือสั่งการยังไปไม่ถึงระดับปฏิบัติ ในวันที่ 11 สิงหาคม 2564 จึงทำหนังสือย้ำอีกครั้ง พร้อมเปิดทางให้สำนักงานกศน.จังหวัดจัดซื้ออีบุ๊กที่เห็นว่าเป็นประโยชน์ต่อนักศึกษาและประชาชนได้โดยไม่ละเมิดลิขสิทธิ์</p>\n<p>อย่างไรก็ตาม มีหนังสือบางเล่มที่ไม่ได้สังกัดสำนักพิมพ์ยังคงถูกเผยแพร่ ดร.วรัท บอกว่าจะกำชับอีกครั้ง</p>\n<p>ที่มา - <a href=\"https://www.matichon.co.th/news-monitor/news_2898470\">มติชน</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/e-book\">E-book</a></div><div><a href=\"/topics/copyright\">Copyright</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55c96f8848fe5d8af8804078a46719b809d3502b269519578f0d0f2d3f426e77","category":"Thai"}