{"title":"Square-Enix ประกาศยกเลิกเกม Just Cause Mobile แล้วทั้งที่ยังไม่ได้ขาย ไม่มีระบุสาเหตุ","link":"https://www.blognone.com/node/134691","date":1688552078000,"content":"<div><div><div><p>เมื่อปี 2020 ในงาน The Game Awards ทาง Square-Enix เคยเปิดตัว Just Cause ภาคใหม่ที่จะลงให้กับแพลตฟอร์มมือถือ ตัวเกมจะใช้ Unreal Engine 4 ในการพัฒนา โดยมีทั้งโหมดเนื้อเรื่อง, ภารกิจแบบร่วมกันเล่น และ การแข่งขันแบบหลายคน</p>\n<p>ในตอนนี้ Twitter หลักของตัวเกมได้ปิดตัวลงแล้ว ส่วนในหน้าเว็บของ Square-Enix ก็นำข้อมูลของเกมนี้ออกไปแล้วเช่นกัน แต่ถ้าไปย้อนดูเว็บไซต์เวอร์ชั่นก่อนนั้นจะพบว่าตัวเกมอยู่ในขั้น Early Access ในช่วงเดือนกุมภาพันธ์ที่ผ่านมา</p>\n<p>จริง ๆ ตัวเกมนั้นเคยปล่อยให้ดาวน์โหลดแล้วในบางพื้นที่ แต่ ณ ขณะนี้ Square-Enix ได้ถอดตัวเกมออกจาก Store ทั้งหมดแล้ว โดยคาดว่าเงินที่ผู้เล่นได้เติมไปกับเกมน่าจะถูกคืนเงินแบบเต็มจำนวน</p>\n<p>คุณ Anne-Lou Grosbois-Favreau ผู้จัดการตราสินค้าทั่วโลกของ Square Enix ได้ให้สัมภาษณ์ว่า “มันเป็นเรื่องเศร้ามาก ๆ ที่เราต้องประกาศว่าการพัฒนาเกม Just Cause Mobile ได้จบลงแล้ว”</p>\n<p>เกมซีรี่ส์ Just Cause เปิดตัวครั้งแรกเมื่อปี 2006 และออกภาคต่อเรื่อยมาโดยมีภาค 4 เป็นภาคล่าสุดที่ออกมาในปี 2018 ซีรี่ส์นี้ถูกพัฒนาโดย Avalanche Studios ที่ล่าสุดกำลังพัฒนาเกมชื่อ Contraband ให้กับ Xbox Game Studios อยู่</p>\n<p><img alt=\"No Description\" src=\"https://www.blognone.com/sites/default/files/externals/2f3c2aca61ee50714c904b7fa87e8c81.jpg\" /></p>\n<p>ที่มา - <a href=\"https://www.gamespot.com/articles/new-just-cause-game-canceled-before-full-release/1100-6515649/\">Gamespot</a></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e7243722258d7a1f9f930de9bb8ae0f5d7b93ea2839a2cf70763d0167f50b56","category":"Thai"}