{"title":"ผู้บริหาร Google เผย เคยพัฒนาสมาร์ทโฟนจอพับอีกรุ่นนอกจาก Pixel Fold แต่ยกเลิกไปแล้ว","link":"https://www.blognone.com/node/134063","date":1685402167000,"content":"<div><div><div><p>Ivy Ross หัวหน้าฝ่ายออกแบบผลิตภัณฑ์ฮาร์ดแวร์ของกูเกิล เปิดเผยข้อมูลเพิ่มเติมในตอนล่าสุดของ<a href=\"https://feeds.acast.com/public/shows/63e39eb02e631f0011a284ac\">รายการพอดคาสต์ Made by Google</a> เกี่ยวกับสมาร์ทโฟนจอพับ หลังจาก<a href=\"https://www.blognone.com/node/133781\">เปิดตัว Pixel Fold</a> เมื่อต้นเดือน</p>\n<p>โดย Ross บอกว่าจริง ๆ กูเกิลมีแผนพัฒนาสมาร์ทโฟนจอพับอีกหนึ่งรุ่น แต่สุดท้ายโครงการนี้ก็ถูกยกเลิกไป เนื่องจากสินค้าที่ทำออกมายังไม่ดีเพียงพอ เมื่อเทียบกับสินค้าที่มีอยู่ในตลาดตอนนี้</p>\n<p>แม้จะไม่มีรายละเอียดว่าสมาร์ทโฟนจอพับอีกรุ่นที่ว่าเป็นอย่างไร แต่คาดเดาว่าจะเป็นรูปแบบเดียวกับซัมซุงที่มีจอพับสองแบบ คือแบบกางเป็นจอใหญ่ Galaxy Z Fold ที่เหมือนกับ Pixel Fold และอีกรุ่นคือจอพับเป็นตลับอย่าง Galaxy Z Flip ทั้งนี้ซัมซุงเองก็เคยให้ข้อมูลว่า<a href=\"https://www.blognone.com/node/129464\">ยอดขายสมาร์ทโฟนจอพับ 70%</a> มาจาก Galaxy Z Flip</p>\n<p>ที่มา: <a href=\"https://www.androidauthority.com/google-second-foldable-phone-canceled-3330167/\">Android Authority</a></p>\n<p><img src=\"https://www.blognone.com/sites/default/files/externals/5be1b24ea31d1cb08d30fd19539f14b3.jpg\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-pixel-fold\">Google Pixel Fold</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69a6cf0792ef9d2e1544716a49ea4118bb2333eac96de8984dbcb5c6aa1b36fb","category":"Thai"}