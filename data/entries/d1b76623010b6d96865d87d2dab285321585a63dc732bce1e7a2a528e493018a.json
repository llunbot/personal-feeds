{"title":"Avowed โชว์เกมเพลย์ครั้งแรก เป็นเกม RPG บุคคลที่หนึ่งในจักรวาล Pillars of Eternity","link":"https://www.blognone.com/node/134286","date":1686534570000,"content":"<div><div><div><p><a href=\"https://www.blognone.com/node/117639\">Obsidian Entertainment เปิดตัวเกม Avowed มาตั้งแต่ปี 2020</a> แล้วเงียบหายไปเลย ในงาน Xbox เมื่อคืนนี้จึงเปิดตัวเทรลเลอร์แรกของเกมให้เราเห็นเกมเพลย์กันสักที</p>\n<p>Avowed เป็นเกม RPG แฟนตาซีมุมมองบุคคลที่หนึ่ง (ลักษณะคล้ายเกม Skyrim ซึ่งปัจจุบันเป็นของไมโครซอฟท์เหมือนกัน) เกมอยู่ในจักรวาลเดียวกับซีรีส์ Pillars of Eternity ของ Obsidian อยู่ในโลกชื่อว่า Eora แต่เหตุการณ์เกิดในเกาะชื่อ Living Lands ที่มีสัตว์ประหลาดและสิ่งมีชีวิตแปลกๆ มากมายให้ผจญภัยกัน</p>\n<p>ตัวเอกเป็นนักรับที่เดินทางมาจากต่างเกาะ รับคำสั่งจากจักรพรรดิ มาสำรวจโรคระบาดบนเกาะนี้ เกมมีระบบอาวุธหลายอย่าง เช่น ดาบ โล่ ธนู ปืน ขวาน สามารถถืออาวุธสองอย่างพร้อมกัน (dual wield) ช่วยให้เกิดคอมโบอาวุธที่หลากหลาย</p>\n<p>เกมมีกำหนดวางขายคร่าวๆ ปี 2024 บน Xbox Series X|S, Windows 10/11, Steam และเล่นได้บน Game Pass ตั้งแต่วันแรก</p>\n<p><img alt=\"No Description\" src=\"https://www.blognone.com/sites/default/files/externals/60f60e1005067f5fd98d49e175c79532.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/942cb336bccf4e722658b23df216be9f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6879b91885ce7054f37cc660aa6c5914.jpg\" /></p>\n<p>ที่มา - <a href=\"https://news.xbox.com/en-us/2023/06/11/obsidians-avowed-is-coming-in-2024/\">Xbox</a></p>\n</div></div></div><div><div>Topics: </div><div><div><a href=\"/topics/avowed\">Avowed</a></div><div><a href=\"/topics/obsidian-entertainment\">Obsidian Entertainment</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1b76623010b6d96865d87d2dab285321585a63dc732bce1e7a2a528e493018a","category":"Thai"}