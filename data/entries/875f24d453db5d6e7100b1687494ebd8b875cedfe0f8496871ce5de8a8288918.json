{"title":"กูเกิลเริ่มนำ Gemini ใช้ร่างข้อความโฆษณาให้อัตโนมัติ ก่อนยิงโฆษณาในระบบ","link":"https://www.blognone.com/node/137837","date":1706077251000,"content":"<div><div><div><p>กูเกิลประกาศนำโมเดลภาษา Gemini เข้ามาใช้งานใน Google Ads เพื่อช่วยเขียนข้อความโฆษณาได้สะดวกสบายกว่าเดิม <a href=\"https://www.blognone.com/node/133980\">ฟีเจอร์นี้เปิดตัวมาตั้งแต่ Google I/O 2023</a> แต่เพิ่งเริ่มปล่อยให้ใช้งานจริง</p>\n<p>บริการนี้จะเพิ่มหน้าต่างแชทลักษณะเดียวกับ Bard หรือใน Google Workspace เข้ามาด้านข้าง เราสามารถใส่ลิงก์เว็บของเราเอง แล้วสั่งให้ Gemini เข้าไปอ่านข้อมูลบนหน้าเว็บ เพื่อร่างข้อความโฆษณามาให้เราตรวจก่อนได้ (ตอนนี้ยังรองรับเฉพาะภาษาอังกฤษ) ผลจากการทดลองกับผู้ใช้บางกลุ่มพบว่าโฆษณามีคุณภาพ (ตามมาตรฐาน Ad Strength ของกูเกิลเอง) ดีขึ้นมาก</p>\n<p>นอกจากเรื่องข้อความแล้ว ฝั่งของรูปภาพประกอบโฆษณา ยัง<a href=\"https://www.blognone.com/node/137232\">เตรียมใช้งาน Generative AI image</a> มาสร้างภาพที่เกี่ยวข้องกับโฆษณาให้ด้วย ฟีเจอร์นี้จะเริ่มใช้งานในอีกไม่กี่เดือนข้างหน้า โดย<a href=\"https://www.blognone.com/node/135504\">ภาพที่สร้างโดย AI จะฝังลายน้ำ SynthID</a> ตามนโยบายของกูเกิล</p>\n<p>แพลตฟอร์มออนไลน์อื่นๆ ก็นำ AI มาใช้กับการลงโฆษณาในลักษณะเดียวกัน ตัวอย่างคือ <a href=\"https://www.blognone.com/node/136083\">Meta ที่ทำทั้งภาพและข้อความ และเปิดใช้งานไปก่อนแล้ว</a></p>\n<p><img alt=\"No Description\" src=\"https://www.blognone.com/sites/default/files/externals/4bce0ac46db20513415b9a2e2712d2c2.png\" /></p>\n<p>ที่มา - <a href=\"https://blog.google/products/ads-commerce/put-google-ai-to-work-with-search-ads/\">Google</a></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"875f24d453db5d6e7100b1687494ebd8b875cedfe0f8496871ce5de8a8288918","category":"Thai"}