{"title":"รู้จักกับ KoBold Metals บริษัทเหมืองแร่ทองแดงที่ใช้ AI ช่วยสำรวจ มี Bill Gates, Jeff Bezos และ Jack Ma ร่วมลงทุน","link":"https://www.blognone.com/node/143920","date":1735964177000,"content":"<div><div><div><p>KoBold Metals สตาร์ทอัปจากแคลิฟอร์เนีย ซึ่งพัฒนาเครื่องมือสำรวจแหล่งเหมืองแร่ด้วย AI ประกาศรับเงินเพิ่มทุนซีรีส์ C เพิ่ม 537 ล้านดอลลาร์ โดยผู้ลงทุนหลักในรอบนี้คือ T Rowe Price ร่วมด้วย Durable Capital Partners ทำให้มูลค่ากิจการเพิ่มขึ้นเป็น 2.96 พันล้านดอลลาร์</p>\n<p>KoBold Metals ก่อตั้งในปี 2018 มีเป้าหมายในการนำ AI มาช่วยประมวลผลข้อมูลธรณีวิทยาขนาดใหญ่ เพื่อปรับปรุงให้มีโอกาสสำเร็จมากขึ้นในการสำรวจพื้นที่เหมืองแร่ ซึ่งเป็นความท้าทายที่เพิ่มขึ้นในอุตสาหกรรมนี้ เพราะพื้นที่ซึ่งค้นพบแหล่งแร่ปัจจุบัน มีอยู่ประมาณ 0.3% ที่สามารถพัฒนาให้คุ้มการลงทุน</p>\n<p>ปัจจุบัน KoBold Metals มีเหมืองแร่ทองแดงหลักอยู่ในประเทศแซมเบีย ซึ่งประเมินว่ามีโอกาสพบทองแดงจำนวนมาก สามารถผลิตทองแดงได้ 3 แสนตันต่อปี บริษัทบอกว่าเงินทุนนี้นอกจากมารองรับการขยายเหมืองแร่ที่แซมเบียแล้ว จะนำไปใช้พัฒนาเทคโนโลยีเพื่อทำการสำรวจแหล่งแร่ที่มีโอกาสสูงทั่วโลกด้วย โดยเน้นที่แร่หายากที่จำเป็นในอุตสาหกรรมอิเล็กทรอนิกส์</p>\n<p>KoBold Metals มีผู้ลงทุนในรอบก่อนหน้านี้ซึ่งรวมคนดังหลายคนทั้งกองทุน Andreessen Horowitz, Breakthrough Energy ของ Bill Gates, Jeff Bezos, Ray Dalio, Jack Ma, StepStone และ WCM Investment Management</p>\n<p>ที่มา: <a href=\"https://siliconangle.com/2025/01/01/ai-powered-mineral-exploration-company-kobold-metals-raises-527m/\">Silicon Angel</a> และ <a href=\"https://techcrunch.com/2025/01/02/kobold-used-ai-to-find-copper-now-investors-are-piling-in-to-the-tune-of-537m/\">TechCrunch</a> ภาพ KoBold Metals</p>\n<p><img alt=\"No Description\" src=\"https://www.blognone.com/sites/default/files/externals/6c317582f766a0b6edb3eeb497b92f47.jpeg\" /></p>\n</div></div></div><div><div>Topics: </div><div><div><a href=\"/topics/kobold-metals\">KoBold Metals</a></div><div><a href=\"/topics/startup\">Startup</a></div><div><a href=\"/topics/material\">Material</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97f3e5e92ff274bf0c11f029f76a1ab507873ef206ded12d8e77e4ce7acb24ce","category":"Thai"}