{"title":"Huawei รายงานผลการดำเนินงานปี 2022 รายได้รวมเติบโตเล็กน้อย เทียบกับปี 2021","link":"https://www.blognone.com/node/133257","date":1680311910000,"content":"<div><div><div><p>Huawei ออกรายงานประจำปี 2022 รายได้รวม 642,338 ล้านหยวน เพิ่มขึ้นเล็กน้อยเมื่อเทียบกับปี 2021 และมีกำไรสุทธิ 35,562 ล้านหยวน โดยมีอัตรากำไรจากการดำเนินงาน 6.6%</p>\n<p>รายได้แยกตามกลุ่มธุรกิจเป็นดังนี้ กลุ่มลูกค้าเครือข่ายผู้ให้บริการ เพิ่มขึ้น 0.9% เป็น 283,978 ล้านหยวน กลุ่มลูกค้าองค์กรเพิ่มขึ้น 30.0% เป็น 133,151 ล้านหยวน และกลุ่มลูกค้าบุคคล 214,463 ลดลง 11.9%</p>\n<p>Eric Xu ประธานตามวาระของ Huawei กล่าวว่าปี 2023 เป็นปีที่สำคัญของ Huawei ที่จะพัฒนาเติบโตอย่างยั่งยืน โดยเปรียบ Huawei เหมือนกับดอกเหมย ที่ผลิบานสวยงามท่ามกลางอากาศที่หนาวเย็น แม้บริษัทจะได้รับแรงกดดันหลายอย่าง แต่สามารถเติบโตและแข่งขันในตลาดได้ต่อไป</p>\n<p>ที่มา: <a href=\"https://www.huawei.com/en/news/2023/3/huawei-annual-report-2022\">Huawei</a></p>\n<p><img src=\"https://www.blognone.com/sites/default/files/externals/21a127e87cb43d030a9e150398b33fb9.jpg\" alt /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b16387d3d899db3cbd96865eb9c9cc3dc9b575d019db83633cdddb36fe3e6e29","category":"Thai"}