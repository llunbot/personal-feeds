{"title":"Instagram ทำ Security Checkup ช่องทางจัดการและกู้คืนบัญชีเมื่อพบว่าโดนแฮ็ก","link":"https://www.blognone.com/node/123702","date":1626237014000,"content":"<div><div><div><p>Instagram เปิดตัว Security Checkup ช่องทางจัดการบัญชีตัวเองสำหรับผู้ที่โดนแฮ็กบัญชี บัญชีใดเจอประสบการณ์ดังกล่าวจะมองเห็นเมนู Security Checkup เพิ่มขึ้นมา ผู้ใช้งานสามารถทำการยืนยันบัญชีอื่นๆ ที่มี ตรวจสอบกิจกรรมการเข้าสู่ระบบ และอัปเดตข้อมูลโปรไฟล์ของเรา</p>\n<p>ตัว Security Checkup จะนำพาผู้ใช้ให้อัปเดตหมายเลขโทรศัพท์และอีเมลเป็นของตัวเอง เพื่อช่วยกู้คืนบัญชีจากแฮ็กเกอร์ที่เข้าไปเปลี่ยนข้อมูลของเราได้</p>\n<p><img src=\"https://www.blognone.com/sites/default/files/externals/47e0332698e93c68501b3fe4bdf5c34a.jpg\" /></p>\n<p>นอกจากนี้ Instagram จะใช้การเข้าระบบสองชั้นร่วมกับ WhatsApp เพิ่มเติมจากการใช้เบอร์โทรศัพท์และแอปพลิเคชั่นอื่นอย่าง Duo Mobile หรือ Google Authentication</p>\n<p><img src=\"https://www.blognone.com/sites/default/files/externals/b8ee821819009bfd5d3cfb600f483cb9.jpg\" /></p>\n<p>ทาง Instagram ยังบอกด้วยว่า พบเห็นพฤติกรรมผู้ไม่หวังดีที่ส่งข้อความ DM พยายามขอข้อมูลส่วนตัว โดยอ้างว่าบัญชีของเหยื่อเสี่ยงถูกแบนจากการละเมิดนโยบาย Instagram หากเจอพฤติกรรมนี้ของให้ report และทางบริษัทเองก็ไม่เคยส่งข้อความ DM ไปหาใครด้วย</p>\n<p>ที่มา - <a href=\"https://about.fb.com/news/2021/07/keeping-instagram-safe-and-secure/\">Facebook</a>, <a href=\"https://www.cnet.com/news/instagrams-new-security-checkup-helps-you-recover-your-account/\">CNET</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/cybersecurity\">Cybersecurity</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6e4aba4bbb8e27c0b66ead8b9a3614d5a393d6ff52c47818da320579d545229","category":"Thai"}