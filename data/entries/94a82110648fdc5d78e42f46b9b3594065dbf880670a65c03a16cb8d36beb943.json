{"title":"เผยความสามารถใหม่ใน The Legend of Zelda: Tears of the Kingdom - ประกอบเครื่องมือ, ต่ออาวุธ 2 ชิ้นได้","link":"https://www.blognone.com/node/133200","date":1680013696000,"content":"<div><div><div><p>นินเทนโดเผยแพร่เกมเพลย์ของ <strong>The Legend of Zelda: Tears of the Kingdom</strong> โดย Eiji Aonuma โปรดิวเซอร์ของเกม เป็นผู้นำเสนอการความสามารถและเครื่องมือใหม่ที่ Link ได้ใช้ในภาคนี้</p>\n<p>ใน <a href=\"https://www.blognone.com/node/130382\">Tears of the Kingdom</a> สถานที่หลักของเกมคือเกาะลอยฟ้าซึ่งลอยอยู่เหนือ Hyrule ทั่วฉากในเกม มีหลายวิธีการที่ Link จะขึ้นไปยังเกาะนี้ แต่วิธีหนึ่งที่นำเสนอคือ Recall หรือการสั่งให้วัตถุนั้นทำงานย้อนหลัง เช่น เมื่อมีวัตถุตกหล่นลงมาจากฟ้า ก็ใช้คำสั่งนี้ให้วัตถุลอยกลับขึ้นฟ้าคืน เป็นวิธีเดินทางไปยังเกาะลอยฟ้านั่นเอง</p>\n<p>ความสามารถถัดมาคือ Fuse สามารถประกอบอาวุธหรือวัตถุ 2 ชิ้นเข้าด้วยกัน เกิดเป็นอาวุธใหม่และความสามารถใหม่ และอีกความสามารถที่นำเสนอคือ Ultrahand ที่สามารถประกอบสิ่งของต่าง ๆ เข้าด้วยกัน จนเป็นเครื่องมือ เช่น ยานลอยฟ้า รถยนต์ เรือ เป็นต้น</p>\n<p>นอกจากนี้ยังมีความสามารถ Ascend ที่ Link สามารถวาร์ปขึ้นสู่ที่สูงได้ทันที ขอแค่ตรงนั้นมีพื้นเพดานให้ลอยทะลุขึ้นไปได้</p>\n<p>ในคลิปสาธิตนี้ยังปิดท้ายด้วย Nintendo Switch รุ่น OLED เวอร์ชัน Tears of the Kingdom โดยตัวเครื่องจะเริ่มวางขาย 28 เมษายนนี้ และยังมี Pro Controller กับเคส ที่วางขาย 12 พฤษภาคมนี้ ตรงกับ<a href=\"https://www.blognone.com/node/132563\">วันแรกที่เกมวางขาย</a></p>\n<p>ที่มา: <a href=\"https://twitter.com/NintendoAmerica/status/1640715664720801796\">นินเทนโด</a></p>\n<p><img alt=\"No Description\" src=\"https://www.blognone.com/sites/default/files/externals/7f228591698ba1fe12bb3c7b3f0c9d1c.jpg\" /></p>\n</div></div></div><div><div>Topics: </div><div><div><a href=\"/topics/zelda\">Zelda</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94a82110648fdc5d78e42f46b9b3594065dbf880670a65c03a16cb8d36beb943","category":"Thai"}