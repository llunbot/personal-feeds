{"title":"ไม่เหมือนที่โม้ไว้นี่นา Elon Musk ยอมรับแล้ว Full Self-Driving ในปัจจุบันยังไม่เจ๋งพอ","link":"https://www.blognone.com/node/124418","date":1629903298000,"content":"<div><div><div><p>Elon Musk โพสต์ยอมรับว่า<a href=\"https://www.blognone.com/node/123653\">ฟีเจอร์ Full Self-Driving (FSD) เวอร์ชันล่าสุด Beta 9.2</a> ที่ใช้กล้องล้วนๆ ยังไม่เจ๋งอย่างที่คิดไว้ (\"is actually not great\") หลังก่อนหน้านี้<a href=\"https://www.blognone.com/node/122574\">วิศวกรของ Tesla ยอมรับว่าระบบยังไม่เจ๋งเท่ากับที่ Elon เคยโม้เอาไว้</a></p>\n<p>Elon บอกว่าทีม Autopilot และทีม AI ทำงานอย่างหนักเพื่อพัฒนา FSD ให้ดีขึ้นโดยเร็ว แนวทางของ Tesla คือการใช้โปรแกรมตัวเดียวกัน ทำงานทั้งบนถนนปกติและไฮเวย์ (ที่พฤติกรรมของรถต่างกัน) จึงต้องเทรน neural network จำนวนมหาศาลมากๆ</p>\n<blockquote><p>FSD Beta 9.2 is actually not great imo, but Autopilot/AI team is rallying to improve as fast as possible. We’re trying to have a single stack for both highway &amp; city streets, but it requires massive NN retraining.</p>\n<p>— Elon Musk (@elonmusk) <a href=\"https://twitter.com/elonmusk/status/1429903213726093315?ref_src=twsrc%5Etfw\">August 23, 2021</a></p></blockquote>\n<p>มีผู้ใช้หลายรายที่ได้ FSD Beta 9.2 ไปทดสอบแล้วพบปัญหาในสถานการณ์ต่างๆ ซึ่งคงเป็นเรื่องปกติสำหรับวงการรถยนต์ไร้คนขับในปัจจุบัน เพียงแต่ว่าบริษัทอื่นไม่ได้มีซีอีโอที่แสดงความมั่นใจว่าจะทำ Level 5 สำเร็จภายในสิ้นปี 2021 เท่านั้นเอง</p>\n<p>ที่มา - <a href=\"https://arstechnica.com/cars/2021/08/musk-turns-on-teslas-latest-full-self-driving-beta-says-its-actually-not-great/\">Ars Technica</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/self-driving-car\">Self-Driving Car</a></div><div><a href=\"/topics/elon-musk\">Elon Musk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5333cf8408d7852366d1c563a2c4330e3c061d494d7e02848259f6985a64b472","category":"Thai"}