{"title":"สมาคมแพลตฟอร์มวิดีโอและช่องทีวีจีนออกกฎคัดกรองคอนเทนต์ ห้ามชวนเล่นเงินคริปโต, ห้ามอวดรวย, ล้อเลียนผู้นำ","link":"https://www.blognone.com/node/126371","date":1639754638000,"content":"<div><div><div><p>China's Netcasting Services Association สมาคมที่รวมเอาทั้งช่องทีวีและแพลตฟอร์มวิดีโอผ่านอินเทอร์เน็ตของจีนรวมกว่า 700 ราย ออกแนวทางการคัดกรองคอนเทนต์ให้สมาชิก โดยรายการมี 100 ประเภทคอนเทนต์ต้องห้าม</p>\n<p>ในบรรดา 100 ข้อต้องห้าม หลายข้ออาจจะตรงกับแนวทางทั่วไปที่หลายชาติใช้งาน เช่น ห้ามเนื้อหารุนแรง หรือเนื้อหาลามกอนาจาร แต่หลายข้อก็เป็นเนื้อหาที่ค่อนข้างเฉพาะกับจีน เช่น</p>\n<ul>\n<li>ปฎิเสธหรือต่อต้านแนวทางสังคมนิยมมาร์กซิส</li>\n<li>ปฎิเสธความสำเร็จของพรรคคอมมิวนิสต์จีน</li>\n<li>ไม่ยึดตามนโยบายจีนเดียว มีข้อความสนับสนุนเอกราช ไต้หวัน, ฮ่องกง, ทิเบต, หรือซินเจียง</li>\n<li>มีนักแสดงหรือองค์กรที่ไม่สนับสนุนนโยบายจีนเดียวอยู่ในวิดีโอ</li>\n<li>ล้อเลียนหรือเลียนแบบผู้นำจีน หรือพรรค</li>\n<li>เนื้อหาพ่อมดหมอผี</li>\n<li>เนื้อหาอวดรวย</li>\n<li>สนับสนุนการมีเพศสัมพันธ์นอกสมรส</li>\n<li>เนื้อหาสนับสนุนการขุดเงินคริปโต, การซื้อขายหรือเก็งกำไรเงินคริปโต</li>\n</ul>\n<p>กฎการควบคุมเนื้อหาของจีนนั้นมักมีเงื่อนไขมากกว่าชาติอื่นๆ เป็นปกติ <a href=\"https://www.blognone.com/node/109335\">ก่อนหน้านี้ก็เคยมีแนวทางการพิจารณาเกมที่มีกฎค่อนข้างละเอียด เช่น ห้ามมีเลือด หรือห้ามมีหมอดู</a></p>\n<p>ที่มา - <a href=\"http://www.cnsa.cn/home/infomation/dynamic_details/id/216/type/2.html\">CNSA</a>, <a href=\"https://www.theregister.com/2021/12/17/china_lists_100_topics_citizens/\">The Register</a></p>\n<p><img src=\"https://www.blognone.com/sites/default/files/externals/6c1c88fa8fd4186128df72d7e863aabc.png\" /></p>\n<p>ภาพโดย <a href=\"https://pixabay.com/vectors/youtube-website-page-layout-1684601/\">200degrees</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/internet-censorship\">Internet Censorship</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f7bfa16ac65f638738d5b03ec6b21865d51c75a012e940712619b8d8a53d64e","category":"Thai"}