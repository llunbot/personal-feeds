{"title":"Cognition Labs เปิดตัว Devin ปัญญาประดิษฐ์เขียนโค้ด แก้บั๊ก ฝึกปัญญาประดิษฐ์เองได้","link":"https://www.blognone.com/node/138680","date":1710346608000,"content":"<div><div><div><p>Cognition Labs สตาร์ตอัพปัญญาประดิษฐ์เปิดตัว Devin ปัญญาประดิษฐ์แบบ agent ที่วางแผนการทำงาน จากนั้นเขียนโค้ด, ดูผลลัพธ์, และแก้ปัญหาได้ในตัวเองจนกว่างานจะเสร็จ</p>\n<p>Devin ทำงานในสภาพแวดล้อมปิด มี shell ของเซิร์ฟเวอร์ส่วนตัว, ตัวแก้ไขโค้ด, และเบราว์เซอร์ และมีหน้าจอรายงานผลการทำงานว่าถึงขั้นตอนไหน หรือกำลังทำอะไรอยู่ โดยรวมแล้ว Devin ทำงานเหมือนนักพัฒนาคนหนึ่งในทีมงานและผู้ควบคุมยังสามารถแนะนำแนวทางการทำงานระหว่างทางได้</p>\n<p>ทาง Cognition สาธิต Devin เช่น สร้างเกมทั้งเกมพร้อม deploy ขึ้น Netlify, แก้ไขบั๊กที่ผู้ใช้ส่งโค้ดให้, ปรับปรุงโมเดลปัญญาประดิษฐ์, พัฒนาโมเดลปัญญาประดิษฐ์แบบ computer vision ที่รับงานมาจาก Upwork จนสำเร็จ</p>\n<p>ผลการทดสอบ Devin ด้วยชุดทดสอบ SWE-Bench ที่วัดผลการแก้บั๊กจริงบน GitHub พบว่า Devin ได้คะแนน 13.86% สูงสุดที่เคยมีมา เหนือกว่า Claude 2 หรือ SWE-LLaMA</p>\n<p>ตอนนี้ Cognition Labs เปิดรับสมัครผู้ทดสอบ Devin แบบวงปิดเท่านั้น แต่บริษัทสัญญาว่าจะเปิดเผยข้อมูลเทคนิคเพิ่มเติมในอนาคต</p>\n<p>ที่มา - <a href=\"https://www.cognition-labs.com/blog\">Cognition Labs</a></p>\n<p><img alt=\"No Description\" src=\"https://www.blognone.com/sites/default/files/externals/3aadba53197f74c9b2a9d040a76f0855.jpg\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d442f6c78b1a1a2a6ef120c521cae9931c90f028f59032b20e271da40d05b2aa","category":"Thai"}