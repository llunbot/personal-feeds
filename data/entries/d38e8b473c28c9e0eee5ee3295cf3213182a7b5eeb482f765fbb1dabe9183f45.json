{"title":"ปภ. แจ้งเตือนภัยพิบัติผ่าน Cell Broadcast เป็นครั้งแรก น้ำท่วมฉับพลันที่ อ.ภูกระดึง","link":"https://www.blognone.com/node/146637","date":1748330040000,"content":"<span>ปภ. แจ้งเตือนภัยพิบัติผ่าน Cell Broadcast เป็นครั้งแรก น้ำท่วมฉับพลันที่ อ.ภูกระดึง</span>\n\n  <div>\n    <div>Body</div>\n              <div><p>ประเทศไทยเริ่มใช้การแจ้งเตือนภัยพิบัติผ่าน Cell Broadcast เป็นครั้งแรก โดยกรมป้องกันและบรรเทาสาธารณภัย (ปภ.) ส่งข้อความแจ้งเตือนสถานการณ์น้ำท่วมฉับพลันในพื้นที่ อำเภอภูกระดึง จังหวัดเลย เมื่อช่วงเช้าวันนี้ (27 พฤษภาคม 2568) เวลาประมาณ 10:33 น. มีข้อความแจ้งเตือนว่า</p>\n<blockquote><p>“ปภ.เตือนน้ำท่วมฉับพลัน/น้ำล้นตลิ่ง แม่น้ำพอง ในวันที่ 27 พ.ค.68 เวลา 11.00 น. บริเวณพื้นที่ ตำบลภูกระดึง ตำบลศรีฐาน จังหวัดเลย ขณะนี้ระดับน้ำของแม่น้ำพอง ใกล้ล้นตลิ่ง ขอให้ยกของขึ้นที่สูง เคลื่อนย้ายกลุ่มเปราะบางไปในที่ปลอดภัยในเวลานี้  และให้ติดตามข่าวสารจากทางราชการในพื้นที่อย่างใกล้ชิด”</p>\n</blockquote>\n<p>พื้นที่แจ้งเตือนครอบคลุม ตำบลภูกระดึง ตำบลศรีฐาน มีประชากรตามข้อมูลสถิติของกรมการปกครองเดือนเมษายน 2568 รวมกว่า 27,143 คน</p>\n<p>นายจักรกฤษณ์ อุไรรัตน์ หัวหน้าคณะผู้บริหารด้านกิจการองค์กร บริษัท ทรู คอร์ปอเรชั่น จำกัด (มหาชน) ระบุว่าการแจ้งเตือนครั้งนี้เป็นการเตือนผ่านเครือข่าย 4G และ 5G ส่วนผู้ใช้งานในระบบ 3G และ 2G ทรู คอร์ปอเรชั่น ได้ส่งข้อความ SMS แทนเพื่อให้ได้รับการแจ้งเตือนอย่างทั่วถึง</p>\n<p>ที่มา - ข่าวประชาสัมพันธ์ True Corporation</p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 27/05/2025 - 14:14</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d38e8b473c28c9e0eee5ee3295cf3213182a7b5eeb482f765fbb1dabe9183f45","category":"Thai"}