{"title":"สหรัฐฯ อาจแบนบริษัทจีนไม่ให้ซื้อชิปประสิทธิภาพสูงบนคลาวด์","link":"https://www.blognone.com/node/134692","date":1688561944000,"content":"<div><div><div><p>Wall Street Journal อ้างแหล่งข่าวไม่เปิดเผยตัวตน ระบุว่าสหรัฐฯ กำลังออกมาตรการใหม่เพื่อบีบบริษัทจีนไม่ให้เข้าถึงชิปประสิทธิภาพสูงสำหรับการฝึกปัญญาประดิษฐ์ โดยข้อกำหนดใหม่นี้จะห้ามแม้จะเป็นการซื้อผ่านบริการคลาวด์</p>\n<p>รัฐบาลสหรัฐฯ <a href=\"https://www.blognone.com/node/130154\">ห้ามส่งออกชิปกราฟิกระดับ NVIDIA A100 ขึ้นไปไปยังประเทศจีนและรัสเซียตั้งแต่ปี 2022</a> อย่างไรก็ดีบริษัทจีนที่ต้องการชิปประสิทธิภาพสูงเหล่านี้สามารถเช่าใช้งานผ่านคลาวด์ ข้อกำหนดใหม่นี้หากออกมาจริงก็ปิดช่องโหว่ทำให้บริษัทจีนพัฒนาปัญญาประดิษฐ์บนชิปประสิทธิภาพสูงได้ยากขึ้น</p>\n<p>สหรัฐฯ มีท่าทีพยายามจำกัดไม่ให้จีนเข้าถึงเทคโนโลยีใหม่สุดมาหลายปี โดยห้ามทั้งการขายเครื่องจักรผลิตชิปประสิทธิภาพสูงเทคโนโลยี ​EUV และขยายไปยังเทคโนโลยีเก่ากว่าอย่าง  DUV</p>\n<p>แหล่งข่าวระบุกับ  Wall Street Journal ว่ากฎชุดใหม่นี้น่าจะเปิดเผยเป็นทางการในอีกไม่กี่สัปดาห์ข้างหน้า บังคับจริงเดือนตุลาคมนี้พร้อมกับมาตรการอื่นๆ</p>\n<p>ที่มา - <a href=\"https://www.wsj.com/articles/u-s-looks-to-restrict-chinas-access-to-cloud-computing-to-protect-advanced-technology-f771613\">Wall Street Journal</a></p>\n<p><img src=\"https://www.blognone.com/sites/default/files/externals/85aa9b65967d2282e8c5f7807e113cd5.jpg\" alt /></p>\n</div></div></div><div><div>Topics: </div><div><div><a href=\"/topics/semiconductor\">Semiconductor</a></div><div><a href=\"/topics/china\">China</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"613d3be77b29fd70a6d6465886df0b6392f5ff520fcfd21e72000498a037444e","category":"Thai"}