{"title":"Apple ค้านแนวคิดให้รัฐเข้าถึงข้อความเข้ารหัสได้ในสหราชอาณาจักร บอกอาจปิด iMessage และ FaceTime ที่นั่นไปเลย","link":"https://www.blognone.com/node/134932","date":1689895782000,"content":"<div><div><div><p>สหราชอาณาจักรมีแผนปรับปรุงกฎหมายเกี่ยวกับอำนาจในการสอบสวน โดยการเปลี่ยนแปลงหนึ่งคือ หากมีอัพเดตในบริการรับส่งข้อความออนไลน์ ต้องผ่านการตรวจสอบและอนุมัติจากหน่วยงานของรัฐที่เกี่ยวข้องก่อน ตลอดจนต้องมีช่องทางให้เจ้าหน้าที่รัฐตรวจสอบข้อความที่เข้ารหัส end-to-end หากมีการร้องขอ</p>\n<p>อย่างไรก็ตามในระหว่างการเปิดรับความคิดเห็นจากฝั่งผู้ให้บริการ แอปเปิลเป็นหนึ่งในบริษัทที่คัดค้านร่างกฎหมายนี้ โดยบอกว่าหากต้องทำฟีเจอร์นี้ตามที่สหราชอาณาจักรร้องขอ จะทำให้เกิดช่องโหว่ที่กระทบกับผู้ใช้งานประเทศอื่นทั่วโลก การอัพเดตซอฟต์แวร์เป็นเรื่องเปิดเผย ไม่สามารถทำเป็นความลับได้ จึงไม่เห็นด้วยกับแนวคิดดังกล่าว และหากกฎหมายนี้มีผลจริง แอปเปิลอาจเลือกปิดบริการ iMessage และ FaceTime ในประเทศไปเลย</p>\n<p>ข้อเสนอนี้ยังอยู่ในขั้นตอนพิจารณา โดยฝั่งกระทรวงมหาดไทยของอังกฤษบอกว่ากฎหมายนี้ออกมาเพื่อป้องกันอาชญากรรม การล่วงละเมิดเด็ก ตลอดจนปัญหาการก่อการร้าย</p>\n<p>ที่มา: <a href=\"https://www.bbc.com/news/technology-66256081\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/ba12af17a6e5461d7677b1b1d42b5141.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/uk\">UK</a></div><div><a href=\"/topics/law\">Law</a></div><div><a href=\"/topics/imessage\">iMessage</a></div><div><a href=\"/topics/facetime\">FaceTime</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ae9ab0d31a790bbecbb8ac247beb7ab4d59a97c08645df0962c49f02f94619e","category":"Thai"}