{"title":"บอร์ดบริหาร OpenAI ชี้แจง ยืนยันการไล่ Sam Altman ออกจากซีอีโอ เป็นทางเลือกเดียวที่จำเป็น","link":"https://www.blognone.com/node/136845","date":1700473226000,"content":"<div><div><div><p>The New York Times อ้างอีเมลที่บอร์ดบริหาร OpenAI แจ้งกับพนักงานอัพเดตสถานการณ์ในคืนวันอาทิตย์ตามเวลาท้องถิ่น โดยบอกว่า <a href=\"https://www.blognone.com/node/136841\">Sam Altman จะไม่กลับมาเป็นซีอีโอ OpenAI</a> พร้อมย้ำว่าการตัดสินใจนี้เป็นทางเลือกเดียวเพื่อปกป้องให้<a href=\"https://www.blognone.com/node/136815\">ภารกิจของ OpenAI</a> บรรลุตามเป้าหมาย</p>\n<p>ในอีเมลบอกว่าพฤติกรรมของ Sam ขาดความโปร่งใสในการสื่อสารกับบอร์ด ซึ่งส่งผลกระทบต่อการทำงานของบอร์ดที่จะควบคุมและกำกับดูแล OpenAI ให้เป็นไปตามเป้าหมายที่ควรเป็น พร้อมบอกว่าซีอีโอต้องมีความซื่อตรงและโปร่งใสต่อการทำงานร่วมกับบอร์ดบริหาร ส่วนการแต่งตั้ง Emmett Shear อดีตซีอีโอ Twitch มาเป็นซีอีโอชั่วคราวคนใหม่นั้น บอร์ดบริหารบอกว่า Shear มีทักษะผสมผสานหลายอย่าง ทั้งประสบการณ์ และความสัมพันธ์ ที่จะนำพา OpenAI ไปต่อข้างหน้าได้</p>\n<p>สุดท้ายบอร์ดบริหารได้ขอโทษต่อเหตุการณ์ที่สร้างความสับสนในช่วงสุดสัปดาห์ รวมทั้งบอกว่าเข้าใจในทุกคำถามที่เกิดขึ้นตอนนี้ และย้ำอีกครั้งว่าการตัดสินใจนี้เป็นสิ่งที่จำเป็นสำหรับ OpenAI</p>\n<p>ทั้งนี้ในตลอดวันที่ผ่านมาหลังการ<a href=\"https://www.blognone.com/node/136804\">ไล่ Sam Altman ออก</a>จาก OpenAI เขาได้<a href=\"https://www.blognone.com/node/136829\">เดินทางมาที่สำนักงาน</a>อีกครั้ง ในข้อเสนอให้กลับมารับตำแหน่งซีอีโอ แต่การเจรจาไม่บรรลุผล จากนั้นไม่กี่ชั่วโมงไมโครซอฟท์ก็<a href=\"https://www.blognone.com/node/136842\">ประกาศว่า</a> Sam และทีมงานที่ลาออกจำนวนหนึ่ง จะไปอยู่แผนกที่ตั้งใหม่เพื่องานวิจัยด้าน AI โดยเฉพาะ</p>\n<p>ที่มา: <a href=\"https://www.nytimes.com/2023/11/20/technology/openai-altman-ceo-not-returning.html\">The New York Times</a></p>\n<p><img alt=\"No Description\" src=\"https://www.blognone.com/sites/default/files/externals/8ecbd74cda29a130ab73cbb538c9dece.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ed514bc14663172396e995513ac8cb0784e51acec847afb22118225e077ee7b","category":"Thai"}