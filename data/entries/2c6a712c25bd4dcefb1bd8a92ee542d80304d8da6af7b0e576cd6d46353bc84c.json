{"title":"HMD เปิดตัวสมาร์ทโฟนราคาถูก Arc และ Key เน้นซ่อมง่าย แบตอึด ใช้ Android Go","link":"https://www.blognone.com/node/143927","date":1736126043000,"content":"<div><div><div><p>HMD เปิดปี 2025 ด้วยมือถือใหม่ 2 รุ่นที่หน้าตาคล้ายกันมาก (คาดว่าเน้นทำตลาดคนละภูมิภาค) ได้แก่ <strong>HMD Arc</strong> และ <strong>HMD Key</strong> เน้นจับตลาดสมาร์ทโฟนราคาถูกมากๆ ซ่อมง่าย แบตเตอรี่ใช้ได้ยาวนาน และใช้ระบบปฏิบัติการ Android 14 (Go Edition)</p>\n<p><strong>HMD Arc</strong> มาพร้อมกับแบตเตอรี่ขนาด 5000mAh อยู่ได้นาน 51 ชั่วโมง, การันตีอัพเดตความปลอดภัย 2 ปี, รองรับการนำสตอเรจมาแบ่งเป็นแรมเสมือน, มีให้เลือก 2 รุ่นย่อยคือ 2/64GB ราคา 99 ยูโร และ 4/64GB ราคา 119 ยูโร</p>\n<p><a href=\"https://www.hmd.com/th_th/hmd-arc?sku=1GS009BPA1001\">ในหน้าเว็บของ HMD ประเทศไทยมีข้อมูลของ HMD Arc แล้ว</a> แต่ยังไม่ประกาศราคา</p>\n<p><img alt=\"No Description\" src=\"https://www.blognone.com/sites/default/files/externals/ae0a7d1d340527c3af526c8eafa1e1ef.jpeg\" /></p>\n<p>HMD Key ฟีเจอร์เหมือนกันแทบทุกอย่าง แต่แบตใช้ได้นานกว่าเป็น 77 ชั่วโมง ราคาเริ่มต้น 59 ปอนด์ ทำตลาดเฉพาะในสหราชอาณาจักร ออสเตรเลีย นิวซีแลนด์</p>\n<p><img alt=\"No Description\" src=\"https://www.blognone.com/sites/default/files/externals/ae0ca920578de2ba09aaa412745fd476.jpeg\" /></p>\n<p>ที่มา - <a href=\"https://www.hmd.com/en_int/press/hmd-arc-press-release\">HMD Arc</a>, <a href=\"https://www.hmd.com/en_int/press/hmd-key-press-release\">HMD Key</a></p>\n</div></div></div><div><div>Topics: </div><div><div><a href=\"/topics/hmd\">HMD</a></div><div><a href=\"/topics/android-go\">Android Go</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c6a712c25bd4dcefb1bd8a92ee542d80304d8da6af7b0e576cd6d46353bc84c","category":"Thai"}