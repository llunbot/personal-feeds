{"title":"Microsoft และ Vodafone ทำข้อตกลงร่วมมือ 10 ปี มูลค่า 1.5 พันล้านดอลลาร์ ทั้งด้าน AI และ Cloud","link":"https://www.blognone.com/node/137693","date":1705403429000,"content":"<div><div><div><p>Vodafone บริษัทผู้ให้บริการโทรคมนาคมรายใหญ่ของโลก ประกาศความร่วมมือเชิงกลยุทธ์กับไมโครซอฟท์ เป็นระยะเวลา 10 ปี เพื่อลงทุนด้าน Generative AI สำหรับพัฒนาประสบการณ์ให้กับลูกค้า Vodafone กว่า 300 ล้านรายทั่วโลก</p>\n<p>นอกจากพัฒนาประสบการณ์ลูกค้าแล้ว ความร่วมมือจะครอบคลุมทั้งการพัฒนาระบบจัดการ IoT, พัฒนาบริการดิจิทัลและบริการการเงินดิจิทัลใหม่ สำหรับลูกค้าองค์กรขนาดเล็กและกลาง ตลอดจนปรับปรุงบริการศูนย์ข้อมูลและคลาวด์ของ Vodafone</p>\n<p>Satya Nadella ซีอีโอของไมโครซอฟท์กล่าวถึงความร่วมมือนี้ว่า เป็นการนำ AI ยุคใหม่มาปลดล็อกในทุกโอกาสสำหรับองค์กรในทุกอุตสาหกรรม ส่วน Margherita Della Valle ซีอีโอกลุ่ม Vodafone บอกว่าความร่วมมือนี้จะช่วยเร่งการเปลี่ยนผ่านดิจิทัลให้กับลูกค้าทุกกลุ่มของบริษัท</p>\n<p>รายละเอียดความร่วมมือนี้จะโฟกัสที่ 5 หัวข้อ ได้แก่ การนำ Generative AI มาใช้กับแพลตฟอร์มผู้ช่วย TOBi สำหรับส่วนบริการลูกค้า, การนำ Azure มาเชื่อมต่อแพลตฟอร์มจัดการ IoT ที่ตอนนี้มีอุปกรณ์มากกว่า 175 ล้านชิ้น, ผลักดันธนาคารดิจิทัล M-Pesa ในแอฟริกา ให้เข้าถึงมากขึ้น, นำบริการคลาวด์ของไมโครซอฟท์ มาใช้งานกับลูกค้าองค์กรกว่า 24 ล้านราย ในยุโรป และการเปลี่ยนผ่านศูนย์ข้อมูลของ Vodafone มาใช้คลาวด์ของไมโครซอฟท์</p>\n<p>ที่มา: <a href=\"https://www.vodafone.com/news/corporate-and-financial/vodafone-microsoft-sign-10-year-strategic-partnership-generative-ai-digital-services-cloud\">Vodafone</a></p>\n<p><img alt=\"No Description\" src=\"https://www.blognone.com/sites/default/files/externals/4a52eb0a80efc9d95cbe32fda9641acf.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/vodafone\">Vodafone</a></div><div><a href=\"/topics/microsoft-azure\">Microsoft Azure</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ec188d4e45c68a2cf89d00a20428bdf3e504d9e2593540f18f8d670132f402c","category":"Thai"}