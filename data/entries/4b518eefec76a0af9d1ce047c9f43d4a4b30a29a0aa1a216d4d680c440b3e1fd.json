{"title":"[Counterpoint] SK Hynix มีส่วนแบ่งตลาด DRAM ตามรายได้ เป็นอันดับ 1 แซง Samsung ครั้งแรก","link":"https://www.blognone.com/node/145818","date":1744461068000,"content":"<div><div><div><p>บริษัทวิจัยตลาด Counterpoint รายงานส่วนแบ่งตลาดหน่วยความจำ DRAM โดยมีประเด็นสำคัญคือ SK Hynix ขึ้นมามีส่วนแบ่งตลาด<strong>ตามรายได้</strong>เป็นอันดับที่ 1 ในไตรมาสที่ 1/2025 ที่ 36% แซง Samsung ซึ่งเป็นอันดับ 1 มายาวนานครั้งแรก โดย Samsung มีส่วนแบ่ง 34%</p>\n<p>สาเหตุสำคัญที่ทำให้ SK Hynix มีรายได้ DRAM มากกว่า Samsung มาจากสินค้าหน่วยความจำแบนด์วิดท์สูงหรือ HBM ที่เป็นผู้นำตลาดมีส่วนแบ่งถึง 70% และเป็นสินค้าที่มีราคาสูงกว่า DRAM ปกติ</p>\n<p>นักวิจัยของ Counterpoint ประเมินว่าส่วนแบ่งตลาดจะยังเป็นแบบนี้ในไตรมาส 2/2025 แม้อาจมีประเด็นเรื่องภาษีนำเข้าสินค้า แต่ HBM ถูกนำไปใช้กับเซิร์ฟเวอร์สำหรับงาน AI เป็นหลัก ซึ่งยังมีความต้องการสูงมากตอนนี้</p>\n<p>ที่มา: <a href=\"https://www.counterpointresearch.com/insight/post-insight-research-notes-blogs-sk-hynix-takes-top-spot-for-first-time-on-continued-hbm-demand/\">Counterpoint Research</a></p>\n<p><img src=\"https://www.blognone.com/sites/default/files/externals/949a53bf3d79fa70450f1fb96e7a8128.jpg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/ef727ef9f5a8fcaf550679058d1fb2b7.jpg\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/samsung\">Samsung</a></div><div><a href=\"/topics/market-share\">Market Share</a></div><div><a href=\"/topics/counterpoint-research\">Counterpoint Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b518eefec76a0af9d1ce047c9f43d4a4b30a29a0aa1a216d4d680c440b3e1fd","category":"Thai"}