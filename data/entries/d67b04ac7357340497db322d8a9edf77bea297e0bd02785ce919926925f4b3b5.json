{"title":"Siemens ประกาศความร่วมมือกับ NVIDIA พัฒนาซอฟต์แวร์ซิมูเลชันเรียลไทม์ สำหรับโครงการขนาดใหญ่","link":"https://www.blognone.com/node/138771","date":1710808995000,"content":"<div><div><div><p>Siemens ประกาศความร่วมมือกับ NVIDIA ในงานสัมมนา GTC 2024 เพื่อนำ API ของ NVIDIA Omniverse Cloud มาใช้งานกับ Teamcenter X แพลตฟอร์มด้าน Product lifecycle management (PLM) ในการสร้างชุดข้อมูลเสมือนดิจิทัลซิมูเลชัน ทำให้แสดงผลเป็นภาพสมจริงได้แบบเรียลไทม์</p>\n<p>Siemens บอกว่าความสามารถของซอฟต์แวร์ใหม่นี้ ทำให้กระบวนการพัฒนาสินค้าสามารถเพิ่มคนมีส่วนร่วมได้ โดยอาจไม่ต้องเป็นสายวิศวกรรม เช่น กรณีที่มีประเด็นเรื่องความปลอดภัยในการทำงาน หรือกระบวนการทำงานที่มีความเฉพาะ ลูกค้า หรือคนทำหน้าที่ตัดสินใจ สามารถมีส่วนร่วมได้มากขึ้นจากการเห็นข้อมูลที่ชัดเจนขึ้นแบบเรียลไทม์</p>\n<p>ตัวอย่างการนำซอฟต์แวร์ไปใช้งานที่นำเสนอคือ HD Hyundai บริษัทผู้ผลิตเรือขนส่งสินค้า ซึ่งมีชิ้นส่วนและขั้นตอนจำนวนมาก ด้วยซอฟต์แวร์ Teamcenter X ทำให้สามารถสร้างภาพดิจิทัลของเรือและกระบวนการผลิตทั้งหมดแบบเรียลไทม์ ช่วยให้ทุกคนในทีมเห็นความคืบหน้าโครงการ ลดข้อผิดพลาด ต้นทุนและเวลา ทำให้การส่งมอบเรือกับลูกค้าทำได้เร็วขึ้น</p>\n<p>ที่มา: <a href=\"https://www.siemens.com/global/en/company/insights/siemens-and-nvidia-bringing-the-real-and-digital-worlds-together.html\">Siemens</a></p>\n<p><img alt=\"No Description\" src=\"https://www.blognone.com/sites/default/files/externals/bf0910d5f58478f6bc1d9a4e59fffb2b.jpeg\" /></p>\n</div></div></div><div><div>Topics: </div><div><div><a href=\"/topics/siemens\">Siemens</a></div><div><a href=\"/topics/nvidia\">NVIDIA</a></div><div><a href=\"/topics/simulation\">Simulation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d67b04ac7357340497db322d8a9edf77bea297e0bd02785ce919926925f4b3b5","category":"Thai"}