{"title":"AWS เพิ่มโมเดล AI จาก Mistral เข้าบริการ Bedrock","link":"https://www.blognone.com/node/138383","date":1708748524000,"content":"<div><div><div><p>AWS ประกาศเพิ่มโมเดล Mistral 7B  และ <a href=\"https://www.blognone.com/node/137187\">Mixtral 8x7B</a> ให้ใช้งานบน AWS Bedrock เร็วๆ นี้ โดยระบุว่าทั้งสองโมเดลมีจุดเด่นเรื่องของความเร็วและค่าใช้จ่ายที่ถูกกว่า นอกจากนี้องค์กรบางส่วนยังอาจต้องการโมเดลที่ตรวจสอบได้ การใช้โมเดลโอเพนซอร์สจึงเป็นทางเลือกสำคัญ</p>\n<p>Mixtral 8x7B นั้นมีคะแนนทดสอบค่อนข้างใกล้เคียงกับ GPT-3.5 แต่มีจุดเด่นที่รันได้เร็วมาก โดยตอนนี้ผู้ให้บริการที่เน้นความเร็วอย่าง Groq นั้นโชว์ว่าสามารถ<a href=\"https://www.blognone.com/node/138283\">รันได้ที่ระดับ 500 token/s เลยทีเดียว</a></p>\n<p>แนวทางเพิ่มโมเดลเข้ามาเรื่อยๆ จากผู้ผลิตหลายรายทำให้ AWS Bedrock มีตัวเลือกจำนวนมาก ตอนนี้ได้แก่ AI21 Labs, Anthropic, Cohere, Meta, Stability AI, และ Amazon เอง</p>\n<p>ตอนนี้โมเดลยังใช้งานไม่ได้ ทาง AWS ระบุว่าจะเปิดให้ใช้งานจริงเร็วๆ นี้</p>\n<p>ที่มา - <a href=\"https://aws.amazon.com/blogs/aws/mistral-ai-models-coming-soon-to-amazon-bedrock/\">AWS Blog</a></p>\n<p><img alt=\"No Description\" src=\"https://www.blognone.com/sites/default/files/externals/8aa3327b5264856ca52fe749d66d5424.jpeg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a4012a58f538a34ccdb66b8781cb33a2429f30c1b0ae0fbb314fa0b704cfbe9","category":"Thai"}