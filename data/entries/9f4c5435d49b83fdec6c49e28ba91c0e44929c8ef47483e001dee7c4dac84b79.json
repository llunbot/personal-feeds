{"title":"หลุดภาพและผลทดสอบ Galaxy Tab A8 จอใหญ่ 10.5 นิ้ว ชิป Unisoc Tiger T618 แรม 3GB","link":"https://www.blognone.com/node/125725","date":1636361430000,"content":"<div><div><div><p>หลัง Galaxy Tab A8 แท็บเล็ตรุ่นประหยัด ต่อยอดจาก <a href=\"https://www.blognone.com/node/118913\">Galaxy Tab A7</a> มีภาพเรนเดอร์หลุดและข้อมูลคร่าวๆ ออกมา<a href=\"https://www.91mobiles.com/hub/samsung-galaxy-tab-a8-2021-specifications-exclusive/\">ก่อนหน้านี้</a> ว่าเป็นแท็บเล็ตขนาด 10.5 นิ้ว จอ 60Hz ราคาประมาณ 260 ดอลลาร์ (ราว 8,600 บาท ใกล้เคียงกับ A7) ล่าสุดมีผลทดสอบจากแอป Geekbench 4 หลุดออกมาเพิ่มเติม เผยสเปกเบื้องต้นให้ได้รู้กันแล้ว</p>\n<p>Galaxy Tab A8 จะใช้ชิป Unisoc Tiger T618 มีแกน Cortex-A75 สัญญาณนาฬิกา 2.0GHz สองแกน Cortex-A55 สัญญาณนาฬิกา 1.8GHz อีก 6 แกน ร่วมกับจีพียู Mali-G52 MP2 แรม 3GB มีทั้งรุ่น WiFi และ LTE (4G)</p>\n<p><a href=\"https://browser.geekbench.com/v4/cpu/16400282\">รุ่น WiFi</a> ได้คะแนน Single-Core 1704 คะแนน Multi-Core 5256 คะแนน ส่วน<a href=\"https://browser.geekbench.com/v4/cpu/16390298\">รุ่น LTE</a> คะแนน Single-Core 1625 คะแนน Multi-Core 5285 คะแนน ซึ่งเทียบกันคร่าวๆ คือราวครึ่งหนึ่งของผลทดสอบ Geekbench 4 ของ <a href=\"https://browser.geekbench.com/v4/cpu/16406789\">Galaxy S10e</a></p>\n<p>นอกจากนี้ยังมีภาพเรนเดอร์จาก <a href=\"https://twitter.com/evleaks/status/1456330110244687873\">@evleaks</a> นักปล่อยข้อมูลชื่อดังในวงการมือถือออกมาเพิ่มเติม ซึ่งทั้งดีไซน์และวอลเปเปอร์ในภาพ คล้ายคลึงกับภาพเรนเดอร์ใน<a href=\"https://www.91mobiles.com/hub/samsung-galaxy-tab-a8-2021-specifications-exclusive/\">บทความก่อนหน้านี้</a> แต่ปัจจุบันยังไม่มีประกาศวันวางจำหน่ายอย่างเป็นทางการ</p>\n<p><img src=\"https://www.blognone.com/sites/default/files/externals/e0e766973bd4f4b3bb55e9f124d9839e.jpg\" /><em>ภาพจาก <a href=\"https://www.91mobiles.com/hub/samsung-galaxy-tab-a8-2021-specifications-exclusive/\">@onleaks x 91mobile</a></em></p>\n<p><img src=\"https://www.blognone.com/sites/default/files/externals/35413560230b1e5145031478781556d8.jpg\" /><em>ภาพโดย <a href=\"https://twitter.com/evleaks/status/1456330110244687873\">@evleaks</a></em></p>\n<p>ที่มา - <a href=\"https://www.91mobiles.com/hub/samsung-galaxy-tab-a8-geekbench-specifications/\">91mobiles</a>, <a href=\"https://www.91mobiles.com/hub/samsung-galaxy-tab-a8-2021-specifications-exclusive/\">91mobile</a>, <a href=\"https://twitter.com/evleaks/status/1456330110244687873\">evleaks</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-tab-0\">Galaxy Tab A</a></div><div><a href=\"/topics/tablet\">Tablet</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f4c5435d49b83fdec6c49e28ba91c0e44929c8ef47483e001dee7c4dac84b79","category":"Thai"}