{"title":"ประเมินภาพรวมสมาร์ทโฟนจอพับได้ มียอดขายลดลงเป็นครั้งแรกในปีนี้ ก่อนเติบโตสูงอีกครั้งในปี 2026","link":"https://www.blognone.com/node/145577","date":1743435794000,"content":"<div><div><div><p>บริษัทวิจัยตลาด Counterpoint Research รายงานภาพรวมตลาดสมาร์ทโฟนจอพับของปี 2024 ตลาดรวมมีการเติบโตเพียง 2.9% เทียบกับ<a href=\"https://www.blognone.com/node/137448\">ปี 2023</a> โดยบอกว่าแม้ผู้ผลิตสมาร์ทโฟนจอพับหลายรายจะมีการเติบโตที่สูงระดับเลขสองหลักหรือสามหลัก แต่ซัมซุงและ OPPO ซึ่งมีส่วนแบ่งตลาดสูง ต่างมีรายได้ส่วนนี้ลดลงมาก จากคำสั่งซื้อที่ลดลงและการลดการผลิต</p>\n<p>บริษัทมือถือที่มีการเติบโตโดดเด่นในปีที่ผ่านมาได้แก่ <a href=\"https://www.blognone.com/node/140075\">Huawei</a>, Motorola, HONOR และ Xiaomi</p>\n<p>Jene Park นักวิเคราะห์อาวุโสของ Counterpoint ให้ความเห็นว่าปี 2025 ตลาดสมาร์ทโฟนจอพับมีความท้าทายสูงมาก โดยคาดว่าภาพรวมตลาดจะติดลบเป็นครั้งแรกที่ระดับเลขหนึ่งหลัก แต่ไม่ได้เป็นสัญญาณลบในระยะยาวแต่อย่างใด เพราะประเมินว่าปี 2026 ตลาดนี้จะกลับมาเติบโตสูงมาก เนื่องจากเทคโนโลยีจอพับได้ที่ก้าวหน้ามากขึ้น รวมถึงแอปเปิลน่าจะเปิดตัว iPhone จอพับได้ในปีหน้า</p>\n<p>ที่มา: <a href=\"https://www.counterpointresearch.com/insight/foldable-smartphone-market-to-see-its-first-decline-in-2025-before-robust-comeback-in-2026/\">Counterpoint Research</a></p>\n<p><img alt=\"No Description\" src=\"https://www.blognone.com/sites/default/files/externals/978fd91e4d07f265d695f9f03dd360d2.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9917b2b34a9bb34914ff39cbb983722cd94da4d3f58709a607d0db989dae63da","category":"Thai"}