{"title":"ศิษย์ George ตัวจริง, Dave Filoni เลื่อนขั้นเป็นซีซีโอ Lucasfilm ดูแล Star Wars ตั้งแต่เริ่มโปรเจค","link":"https://www.blognone.com/node/136888","date":1700633916000,"content":"<div><div><div><p>Dave Filoni ให้สัมภาษณ์กับ Vanity Fair เผยว่าตอนนี้เขาได้เลื่อนขั้นเป็น ซีซีโอ (Chief Creative Officer)  หรือประธานเจ้าหน้าที่ฝ่ายสร้างสรรค์ของ Lucasfilm แล้ว โดยเขาจะทำงานร่วมกับประธานบริษัท Kathleen Kennedy และหัวหน้าฝ่ายพัฒนา Carrie Beck เพื่อกำหนดทิศทางของแฟรนไชส์ Star Wars</p>\n<p>Dave Filoni กล่าวว่าที่ผ่านมาเขามักจะเข้ามาดูในโปรเจคที่พัฒนาไปได้ระยะหนึ่งแล้ว แต่ในบทบาทใหม่นี้ เขาจะมีส่วนร่วมตั้งแต่ตอนเริ่มของโปรเจคเลย</p>\n<p>สำหรับ Dave Filoni นั้นเคยทำงานในสายแอนิเมชันมาก่อนตั้งแต่ King of the Hill, Teamo Supremo และ Kim Possible ต่อมาย้ายมาทำงานกับ Nickelodeon และได้กำกับ Avatar: The Last Airbender อยู่หลายตอน หลังจากนั้นเขาก็ถูก Georage Lucas ชวนให้เข้ามาพัฒนาโปรเจคแอนิเมชันของ Star Wars โดยเริ่มจาก Star Wars The Clone Wars ปี 2008 และเริ่มมีบทบาทใน Star Wars คนแสดงมากขึ้นจากการเข้ามามีส่วนร่วมใน The Mandalorian, The Book of Boba Fett, Ahsoka และ Skeleton Crew จนเขาอาจจะได้กำกับภาพยนตร์ Star Wars ภาคใหม่ที่จะเป็นบทสรุปของเรื่องราวที่เขามีส่วนร่วม</p>\n<p><img alt=\"No Description\" src=\"https://www.blognone.com/sites/default/files/externals/ff480425deeb905db2a2375cdf46777a.jpg\" /><em>ภาพจาก lucasfilm</em></p>\n<p>ที่มา - <a href=\"https://www.vanityfair.com/hollywood/2023/11/star-wars-ahsoka-dave-filoni\">Vanity</a> via <a href=\"https://www.ign.com/articles/dave-filoni-gets-a-big-promotion-at-lucasfilm-expanding-his-role-within-star-wars\">IGN</a></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c7c3bb4606953a5d430c61b09f58ee88139cdd92ecd6854b045fc989f80eab0","category":"Thai"}