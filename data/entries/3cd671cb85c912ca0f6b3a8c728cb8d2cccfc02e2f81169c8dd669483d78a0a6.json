{"title":"OpenAI เปิดตัว ChatGPT Edu สำหรับกลุ่มสถาบันการศึกษา ฟีเจอร์เทียบเท่า Enterprise ในราคาที่ถูกกว่า","link":"https://www.blognone.com/node/140054","date":1717126097000,"content":"<div><div><div><p>OpenAI เปิดตัว <strong>ChatGPT Edu</strong> ซึ่งบอกว่าเป็นแชทบอต ChatGPT ที่ออกแบบสำหรับผู้ใช้งานกลุ่มสถาบันการศึกษาระดับมหาวิทยาลัย ทั้งนักศึกษา, นักวิจัย, อาจารย์ และฝ่ายที่เกี่ยวข้อง มีพื้นฐานการทำงานบนโมเดล GPT-4o</p>\n<p>OpenAI บอกถึงเหตุผลที่สร้าง ChatGPT Edu สำหรับผู้ใช้งานกลุ่มมหาวิทยาลัย เนื่องจากเห็นกรณีศึกษาจากหลายสถาบัน ที่นำ ChatGPT Enterprise สำหรับลูกค้าองค์กรไปใช้งาน และได้ผลลัพธ์ที่ดี ทั้งใช้ช่วยจัดการเวิร์กโฟลว์ในมหาวิทยาลัย, ช่วยเขียนแอพพลิเคชันพื้นฐาน, ช่วยจัดการระบบประเมินการสอน จึงสร้าง ChatGPT ที่เป็นตัวเลือกให้ผู้ใช้งานกลุ่มสถาบันการศึกษาเข้าถึงได้ง่ายขึ้น</p>\n<p>ChatGPT Edu ได้ฟีเจอร์เหมือนกับ GPT-4o ทั้งการทำความเข้าใจข้อความ, เขียนโค้ด, คณิตศาสตร์, วิเคราะห์ข้อมูล, ค้นหาข้อมูลในเว็บ, สรุปเอกสาร นอกจากนี้ยังสามารถจัดการความเป็นส่วนตัวภายในกลุ่มผู้ใช้งานในมหาวิทยาลัย แบบเดียวกับ ChatGPT Enterprise ในราคาที่ระบุว่าถูกกว่า โดยองค์กรที่สนใจสามารถ<a href=\"https://openai.com/contact-sales/\">ติดต่อกับ OpenAI</a> เพื่อขอรายละเอียดเพิ่มเติมได้</p>\n<p>ที่มา: <a href=\"https://openai.com/index/introducing-chatgpt-edu/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/417f597309c17c0a11aa58ab6c9d93d2.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/education\">Education</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cd671cb85c912ca0f6b3a8c728cb8d2cccfc02e2f81169c8dd669483d78a0a6","category":"Thai"}