{"title":"Hyperloop One ปิดกิจการแล้ว เตรียมขายสินทรัพย์ทั้งหมดและปลดพนักงาน","link":"https://www.blognone.com/node/137355","date":1703208087000,"content":"<div><div><div><p>มีรายงานว่า Hyperloop One บริษัทพัฒนาการขนส่งรูปแบบใหม่ผ่านท่อสุญญากาศความเร็วสูง ได้ปิดกิจการแล้ว หลังจากไม่ได้งานสัญญาสร้าง Hyperloop ในสเกลใหญ่จากหน่วยงาน โดยบริษัทจะทำการขายสินทรัพย์ทั้งหมด ตลอดจนยกเลิกสัญญาจ้างพนักงานที่เหลืออยู่ในสิ้นปีนี้</p>\n<p>Hyperloop One ก่อตั้งในปี 2014 และรับเงินลงทุนมากกว่า 400 ล้านดอลลาร์ เปลี่ยนชื่อเป็น <a href=\"https://www.blognone.com/node/96241\">Virgin Hyperloop One</a> ในปี 2017 จากการที่กลุ่มบริษัท Virgin เข้าร่วมลงทุน แล้วเปลี่ยนกลับมาใช้ชื่อ Hyperloop One เหมือนเดิมเมื่อปีที่แล้วเพราะ <a href=\"https://www.blognone.com/node/131356\">Virgin ถอนการลงทุน</a> ซึ่งบริษัทก็ปรับโมเดลธุรกิจมาเน้นการขนส่งสินค้าแทนการขนส่งคน</p>\n<p>หลายคนอาจคุ้นภาพของ Hyperloop กับ Elon Musk ซึ่งเป็นผู้เสนอไอเดียวิธีการขนส่งแบบนี้ตั้งแต่ปี 2013 แล้วเริ่มดำเนินงานผ่านบริษัท The Boring Company แต่ต่อมาก็หยุดพัฒนางานด้านนี้ และมีอีกบริษัทที่ยังเดินหน้าต่อคือ Hyperloop One นั่นเอง</p>\n<p>ที่มา: <a href=\"https://www.reuters.com/business/autos-transportation/high-speed-transportation-firm-hyperloop-one-shut-down-bloomberg-news-2023-12-21/\">Reuters</a></p>\n<p><img src=\"https://www.blognone.com/sites/default/files/externals/195aa9b53e773abd2103a5244af9c848.jpg\" /></p>\n</div></div></div><div><div>Topics: </div><div><div><a href=\"/topics/virgin-hyperloop\">Virgin Hyperloop</a></div><div><a href=\"/topics/hyperloop\">Hyperloop</a></div><div><a href=\"/topics/transportation\">Transportation</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81384af97cf1fde92c55fdc883e17f7273c5e59905ed68ecbf702758f373509f","category":"Thai"}