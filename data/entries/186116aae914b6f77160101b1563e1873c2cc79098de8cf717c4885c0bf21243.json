{"title":"Amazon Elasticsearch Service เปลี่ยนชื่อเป็น Amazon OpenSearch Service","link":"https://www.blognone.com/node/124698","date":1631322529000,"content":"<div><div><div><p>AWS ประกาศเปลี่ยนชื่อบริการ Amazon Elasticsearch Service (Amazon ES) มาเป็น Amazon OpenSearch Service หลังจาก<a href=\"https://www.blognone.com/node/122154\">แยกมาทำโครงการ OpenSearch เอง</a></p>\n<p>เดิมที AWS นำซอฟต์แวร์โอเพนซอร์ส Elasticsearch มาพัฒนาเป็นบริการ Amazon ES ในปี 2015 แต่หลังจาก<a href=\"https://www.blognone.com/node/120632\">มีปัญหาเรื่องไลเซนส์กับบริษัท Elastic ผู้พัฒนา Elasticsearch</a> ในช่วงต้นปีนี้ ทำให้ AWS ตัดสินใจ fork ซอร์สโค้ดมาเป็นโครงการใหม่คือ OpenSearch ที่<a href=\"https://www.blognone.com/node/123779\">เพิ่งออกเวอร์ชัน 1.0 ไปเมื่อเดือนกรกฎาคม</a></p>\n<p>หลัง OpenSearch ออกเวอร์ชัน 1.0 ได้แล้ว ตัวบริการ Amazon ES จึงได้ฤกษ์เปลี่ยนมาใช้ OpenSearch แทน และถือโอกาสเปลี่ยนชื่อไปพร้อมกัน</p>\n<p>AWS บอกว่า Amazon OpenSearch Service รองรับทั้ง Elasticsearch 7.10 และ OpenSearch 1.0 ดังนั้นลูกค้าเก่าที่ยังใช้ Elasticsearch ไม่ต้องทำอะไรเพิ่ม บริษัทยังออกแพตช์ความปลอดภัยและแก้บั๊กให้ แต่ฟีเจอร์ใหม่ๆ จะไปพัฒนาต่อในฝั่ง OpenSearch ทั้งหมด ซึ่งลูกค้าสามารถเลือกอัพเกรดได้ถ้าต้องการ</p>\n<p><img src=\"https://www.blognone.com/sites/default/files/externals/35273fb896794a67f95c6d35d767b1b0.png\" /></p>\n<p>ที่มา - <a href=\"https://aws.amazon.com/blogs/aws/amazon-elasticsearch-service-is-now-amazon-opensearch-service-and-supports-opensearch-10\">AWS Blog</a></p>\n</div></div></div><div><div>Topics: </div><div><div><a href=\"/topics/opensearch\">OpenSearch</a></div><div><a href=\"/topics/elasticsearch\">Elasticsearch</a></div><div><a href=\"/topics/aws\">AWS</a></div><div><a href=\"/topics/enterprise\">Enterprise</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"186116aae914b6f77160101b1563e1873c2cc79098de8cf717c4885c0bf21243","category":"Thai"}