{"title":"ไมโครซอฟท์โอเพนซอร์สดิสโทรลินุกซ์ CBL-Mariner ที่ทำใช้เองภายใน ใช้กับ Azure","link":"https://www.blognone.com/node/123766","date":1626569753000,"content":"<div><div><div><p>ไมโครซอฟท์เปิดซอร์สโค้ดดิสโทรลินุกซ์ที่ใช้ภายในบริษัท <a href=\"https://github.com/microsoft/CBL-Mariner\">CBL-Mariner</a> (CBL ย่อมาจาก Common Base Linux) ซึ่งปัจจุบันถูกใช้งานอยู่บน Azure</p>\n<p>CBL-Mariner เป็นดิสโทรลินุกซ์ที่ออกแบบมาสำหรับงานคลาวด์และ edge computing ใช้ได้ทั้งภายในคอนเทนเนอร์และเป็นโฮสต์ แนวทางการออกแบบเน้นแกน OS ขนาดเล็ก ต้องการแรมและดิสก์น้อย บูตเร็ว แล้วสามารถเพิ่มแพ็กเกจที่ต้องการ (เป็น RPM) ในตอนสร้างอิมเมจ</p>\n<p>ไมโครซอฟท์บอกว่าได้แรงบันดาลใจจาก Linux from Scratch และใช้ไฟล์ SPEC สำหรับสร้างแพ็กเกจมาจาก Fedora กับโครงการ Photon OS ของ VMware</p>\n<p>ปัจจุบันไมโครซอฟท์มีโครงการลินุกซ์อยู่หลายตัว เช่น WSL, <a href=\"https://www.blognone.com/node/101549\">Azure Sphere OS ที่เน้นความปลอดภัย</a> และ <a href=\"https://azure.microsoft.com/en-us/blog/sonic-the-networking-switch-software-that-powers-the-microsoft-global-cloud/\">SONiC ที่ใช้ในอุปกรณ์เครือข่าย</a></p>\n<p>ที่มา - <a href=\"https://www.zdnet.com/google-amp/article/say-hi-to-microsofts-own-linux-cbl-mariner\">ZDNet</a></p>\n<p><img src=\"https://www.blognone.com/sites/default/files/externals/e0c470311d218c465b49a597b9f92734.png\" /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/microsoft\">Microsoft</a></div><div><a href=\"/topics/open-source\">Open Source</a></div><div><a href=\"/topics/microsoft-azure\">Microsoft Azure</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e79634516159289e27e7a2dae9a68cfa7395218c2a6eea73af2f62d70580cb5","category":"Thai"}