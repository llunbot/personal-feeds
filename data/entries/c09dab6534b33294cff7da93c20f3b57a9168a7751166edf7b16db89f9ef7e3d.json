{"title":"กูเกิลเปิดตัว Project IDX, IDE พัฒนาซอฟต์แวร์บนเว็บพร้อม AI ช่วยเขียนโค้ด","link":"https://www.blognone.com/node/135182","date":1691517654000,"content":"<div><div><div><p>กูเกิลเปิดตัว <a href=\"https://idx.dev/#introduction\">Project IDX</a> เว็บพัฒนาซอฟต์แวร์แบบเดียวกับ GitHub Codespaces และ Replit</p>\n<p>การทำงานโดยรวมของ Project IDX คล้ายกับบริการที่มีอยู่ตอนนี้ ตั้งแต่การดึงโค้ดจาก GitHub และสร้าง virtual machine เพื่อรันโค้ดระหว่างที่เปิด IDE ใช้งาน ที่ตัว IDE ของ Project IDX เองก็ใช้ ​VSCode เช่นกัน ในช่วงแรกจะสามารถพรีวิวโครงการที่เป็นเว็บได้ในตัว แต่อนาคตจะรองรับการรันทั้งแอปแอนดรอยด์และ iOS นอกจากนี้้ยังมี AI ช่วยเขียนโค้ดทั้งแบบเติมโค้ดใน editor โดยตรง, หน้าจอแชตสั่งเขียนโค้ด, และคำสั่งต่อโค้ดที่ทำงานอยู่ เช่น เติมคอมเมนต์</p>\n<p>ตอนนี้ Project IDX ยังเป็นโครงการทดลองและต้องรอคิวขอเข้าใช้งาน ช่วงแรกรองรับภาษา JavaScript และ Dart พร้อมกับเฟรมเวิร์ค Angular, Flutter, Next.js, React, Svelte,  และ Vue ในอนาคตจะรองรับภาษาอื่นๆ เช่น Python และ Go ต่อไป</p>\n<p>ที่มา - <a href=\"https://developers.googleblog.com/2023/08/introducing-project-idx-experiment-to-improve-full-stack-multiplatform-app-development.html\">Google Developers</a></p>\n<p><img alt=\"No Description\" src=\"https://www.blognone.com/sites/default/files/externals/75fd477984c47f0eae1f62b098b2590d.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c09dab6534b33294cff7da93c20f3b57a9168a7751166edf7b16db89f9ef7e3d","category":"Thai"}