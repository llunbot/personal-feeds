{"title":"Cyberpunk 2077 ออกอัปเดต 2.2 ปรับปรุงคุณภาพการเล่น ปรับแต่งสิ่งต่าง ๆ ได้มากขึ้น","link":"https://www.blognone.com/node/143583","date":1733915119000,"content":"<div><div><div><p>CD Projekt ออกอัปเดต 2.2 สำหรับ Cyberpunk 2077 โดยเพิ่มฟีเจอร์ใหม่และปรับปรุงเกมเพลย์เพื่อคุณภาพการเล่น (Quality of Life) ที่ดียิ่งขึ้น เช่น การปรับข้อความให้ผู้เล่นไปทำอย่างอื่น แทนที่จะบอกให้รอเวลาเฉย ๆ ในเควสต์ที่ต้องรอเวลา การเปลี่ยนฟีเจอร์ Drone Camera ให้เคลื่อนที่ได้อิสระในโหมดถ่ายภาพแทนที่จะเคลื่อนไปรอบ ๆ ตัวละครแบบวงกลม และเพิ่มฟีเจอร์ใหม่ใน Photo Mode เช่น การปรับแหล่งกำเนิดแสง เพิ่ม NPC ในภาพ และแสดงภาพถ่ายที่เคยถ่ายมาในอพาร์ตเมนต์ด้วย SmartFrames™</p>\n<p>อีกหนึ่งไฮไลต์ของอัปเดตคราวนี้คือการปรับแต่งองค์ประกอบในเกมต่าง ๆ ได้หลากหลายขึ้น เช่น การเปลี่ยนสีรถได้ด้วยแบบ CrystalCoat ในรถหลากหลายรุ่นมากขึ้น ฟีเจอร์ TWINTONE สำหรับโคลนสีรถเดิมไปยังรถคันอื่น อีกทั้งยังเพิ่มรถรุ่นใหม่ 10 รุ่นใน Autofixer</p>\n<p>นอกจากนี้ ตัวเลือกการปรับแต่งตัวละครก็หลากหลายขึ้น เช่น สีตา รอยสัก ใบหน้า และอุปกรณ์ใหม่ รวมถึงฟีเจอร์ Plain-to-Punk Slider ที่ให้ผู้เล่นปรับลุคตัวละครได้ตั้งแต่เรียบง่ายจนถึงดุดัน นอกจากนี้ ยังเพิ่มความลับใหม่ใน Night City ที่เปิดให้ผู้เล่นค้นหาได้เพิ่มเติมอีกด้วย</p>\n<p>อัปเดตครั้งนี้พร้อมให้เล่นแล้วบน PC, Xbox Series X/S และ PS5 และจะเปิดตัวบน Apple ในปีหน้า</p>\n<p>ที่มา: <a href=\"https://www.cyberpunk.net/en/news/51028/update-2-2-is-live\">Cyberpunk</a>, <a href=\"https://www.eurogamer.net/cyberpunk-2077s-22-adds-new-secrets-expanded-customisation-options-and-more\">Eurogamer</a></p>\n<p><img src=\"https://www.blognone.com/sites/default/files/externals/55008d7c56a87dcadd9408346c996eea.jpg\" alt=\"Cyberpunk 2077\" /></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75f687fd501f8a73f18241ca98d8f6d88a4ff1959aa959ac9c18d7ad062e41f4","category":"Thai"}