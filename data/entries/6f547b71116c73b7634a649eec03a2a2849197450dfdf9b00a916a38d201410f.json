{"title":"Threads เวอร์ชันบนเดสก์ท็อป สามารถเพิ่มหลายคอลัมน์ในหน้าเดียวแบบ TweetDeck สำหรับทุกคนแล้ว","link":"https://www.blognone.com/node/140067","date":1717152060000,"content":"<div><div><div><p>Threads <a href=\"https://about.fb.com/news/2023/07/introducing-threads-new-app-text-sharing\">ประกาศ</a>ว่าได้เปิดใช้งาน Threads เวอร์ชันเว็บบนเดสก์ท็อปที่สามารถแบ่งฟีดเป็นคอลัมน์ต่าง ๆ เหมือนกับ TweetDeck ให้กับผู้ใช้งานทุกคนแล้ว</p>\n<p>ใน Threads แบบใหม่นี้ ผู้ใช้งานสามารถเลือกหัวข้อประเภทของฟีดในแต่ละคอลัมน์ที่ต้องการให้แสดงผลได้ โดยไปที่หมุดด้านล่างซ้าย เลือกหัวข้อที่ต้องการให้แสดงรวมในที่เดียว หรือหากไม่ชินกับรูปแบบนี้ ก็เหลือไว้เฉพาะฟีดหลักแถวเดียวโล่ง ๆ แบบเดิมก็ได้เช่นกัน</p>\n<p>ผู้ใช้งานสามารถเลือกเปิด Auto-update เพื่อให้คอนเทนต์ใหม่ที่เข้ามาแสดงผลแบบเรียลไทม์ได้</p>\n<p>Adam Mosseri หัวหน้าทีม Instagram <a href=\"https://www.threads.net/@mosseri/post/C7mhi9BPBqW\">บอกว่า</a>ตอนนี้มีไอเดียดี ๆ อีกมาก สำหรับปรับปรุงการใช้งาน Threads บนเว็บไซต์ ซึ่งยังเปิดรับความคิดเห็นอยู่ตลอด</p>\n<p>ที่มา: <a href=\"https://www.theverge.com/2024/5/30/24168059/threads-tweetdeck-style-redesign-rollout\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/8a811971c282b55603a8daf091f37c5d.jpeg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f547b71116c73b7634a649eec03a2a2849197450dfdf9b00a916a38d201410f","category":"Thai"}