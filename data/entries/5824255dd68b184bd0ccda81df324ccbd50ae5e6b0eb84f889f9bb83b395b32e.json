{"title":"ดูแต่ตา มืออย่าต้อง ร้าน Google Store ในนิวยอร์ก ตั้ง Pixel 6 โชว์ในตู้กระจกแล้ว","link":"https://www.blognone.com/node/124793","date":1631794276000,"content":"<div><div><div><p>ผู้ใช้ใน Reddit พบว่าร้าน <a href=\"https://www.blognone.com/node/122777\">Google Store สาขาแรก</a> ในย่าน Chelsea นครนิวยอร์ก เริ่มนำ <a href=\"https://www.blognone.com/node/124025\">Google Pixel 6 Pro และ Pixel 6</a> เครื่องจริง มาตั้งโชว์ไว้หลังแผง LED แบบโปร่งใส ในตู้กระจกของร้านที่หันออกสู่ถนนแล้ว พร้อมคำโปรย “เปิดตัวช่วงฤดูใบไม้ร่วง ปี 2021” และฉากหลังเป็นสีที่เข้ากับสีตัวเครื่อง</p>\n<p>แม้จะยังลองจับไม่ได้ แต่ผู้ที่ผ่านไปผ่านมาน่าจะได้เห็นสีจริง และขนาดจริงของเครื่องทั้งสองรุ่น เพื่อช่วยในการตัดสินใจ ก่อนจะมีการเปิดตัวจริงในช่วงฤดูใบไม้ร่วง หรือช่วงเดือนกันยายน-พฤศจิกายนนี้ แต่ยังไม่มีรายละเอียดวันเปิดตัวที่แน่นอน</p>\n<p>Google Pixel 6 และ 6 Pro ใช้ชิป Tensor ที่กูเกิลพัฒนาขึ้นมาเองเป็นครั้งแรก กูเกิ้ลโฆษณาว่าสามารถประมวลผล AI และโมเดล Machine Learning ได้ในตัว</p>\n<p>รุ่น Pixel 6 Pro มาพร้อมกล้องหลัง 3 ตัวเป็นครั้งแรกของตระกูล Pixel มีเลนส์ธรรมดา, เลนส์ไวด์ และเลนส์เทเลโฟโต้ (ซูมออปติคัล 4x) ส่วน Pixel 6 มีกล้อง 2 ตัว เหมือนเดิม คือเลนส์ธรรมดา และเลนส์ไวด์</p>\n<p><img src=\"https://www.blognone.com/sites/default/files/externals/06bbb728bc021322309784b101144db5.jpg\" /><em>ภาพ Pixel 6 Pro จากผู้ใช้ <a href=\"https://www.reddit.com/user/ThisGuyRightHer3/\">ThisGuyRightHer3</a> Pixel 6 จากผู้ใช้ <a href=\"https://www.reddit.com/r/GooglePixel/comments/pp0kii/google_store_nyc_has_pixel_6_in_the_display/hd0tcq9/?utm_source=reddit&amp;utm_medium=web2x&amp;context=3\">rami1190</a></em></p>\n<p>ที่มา - <a href=\"https://www.reddit.com/r/GooglePixel/comments/pp0kii/google_store_nyc_has_pixel_6_in_the_display/\">Reddit</a> via <a href=\"https://9to5google.com/2021/09/15/pixel-6-google-store/\">9to5Google</a></p>\n</div></div></div><div><div>Topics: </div><div><div><a href=\"/topics/google-pixel-6\">Google Pixel 6</a></div><div><a href=\"/topics/google\">Google</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5824255dd68b184bd0ccda81df324ccbd50ae5e6b0eb84f889f9bb83b395b32e","category":"Thai"}