{"title":"ซีอีโอ Qualcomm พูดเอง ชิป Snapdragon X จะใช้กับพีซีทุกรูปแบบ ไม่จำกัดแค่โน้ตบุ๊ก-แท็บเล็ต","link":"https://www.blognone.com/node/140130","date":1717466054000,"content":"<div><div><div><p>Christiano Amon ซีอีโอของ Qualcomm ขึ้นเวทีงาน Computex กล่าวถึง Copilot+ PC ที่เปิดตัวไปแล้วเมื่อเดือนก่อน ว่าจะเป็นจุดเริ่มต้นของพีซียุคใหม่ “The PC Reborn”</p>\n<p>สิ่งที่เป็นประเด็นใหม่คือ Amon บอกว่าชิป Snapdragon X จะถูกนำไปใช้กับพีซีทุกรูปแบบ (all form factors) ไม่จำกัดแค่โน้ตบุ๊กหรือแท็บเล็ตเท่านั้น พร้อมโชว์รูปภาพเป็นเงาของพีซีแบบมีจอมอนิเตอร์ให้เห็น โดยเขาบอกว่า Qualcomm กำลังร่วมมือกับผู้ผลิตพีซีหลายๆ รายออกพีซีพลัง Snapdragon ในรูปทรงแบบต่างๆ</p>\n<p>ปัจจุบัน พีซีพลัง Snapdragon X เกือบทั้งหมดยังเป็นโน้ตบุ๊ก มีรูปทรงแท็บเล็ตบ้างคือ <a href=\"https://www.blognone.com/node/139854\">Surface Pro 11</a> และ <a href=\"https://www.blognone.com/node/140129\">ASUS ProArt PZ13</a> ส่วนพีซีที่เป็นกล่องเดสก์ท็อปยังมีแต่ <a href=\"https://www.blognone.com/node/139906\">Snapdragon Dev Kit for Windows </a> ที่เป็นพีซีสำหรับนักพัฒนาเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/dc157263e03050650c8d34e20f6c7a54.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5a03760f8732b231233c5a73ed9da461.jpeg\" /></p>\n<p>ที่มา - <a href=\"https://www.qualcomm.com/news/releases/2024/06/qualcomm-computex-2024-keynote-unveils--the-pc-reborn--with-snap\">Qualcomm</a>, <a href=\"https://www.tomshardware.com/pc-components/cpus/qualcomm-snapdragon-coming-to-all-pc-form-factors-including-desktops\">Tom's Hardware</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/snapdragon\">Snapdragon</a></div><div><a href=\"/topics/arm-pc\">ARM PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d498afd3807ab1483afb9f86bd19a1dc084812acbd34a8a69c2cdb38ebee7722","category":"Thai"}