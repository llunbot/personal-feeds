{"title":"Sea Group ประกาศความร่วมมือด้าน AI กับ Google เสริมบริการต่าง ๆ ในเครือ","link":"https://www.blognone.com/node/149821","date":1771661951000,"content":"<span>Sea Group ประกาศความร่วมมือด้าน AI กับ Google เสริมบริการต่าง ๆ ในเครือ</span>\n\n  <div>\n    <div>Body</div>\n              <div><p>Sea Group ประกาศความร่วมมือกับกูเกิลเพื่อร่วมกันพัฒนาเทคโนโลยี AI รองรับธุรกิจหลักในเครือ Sea ทั้งอีคอมเมิร์ซ Shopee, เกม Garena และบริการการเงินดิจิทัล SeaMoney</p>\n<p>Sea บอกว่าความร่วมมือนี้เป็นการขยายความร่วมมือเดิมที่มีมายาวนานระหว่างสองบริษัทในหลายอย่าง เช่น <a href=\"https://www.blognone.com/node/142741\">โปรแกรมแอฟฟิลิเอตของ Shopee ผ่าน YouTube Shopping</a> หรือกิจกรรม Free Fire League บน Google Play</p>\n<p>ตัวอย่างแผนการพัฒนา AI ระหว่างสองบริษัท ได้แก่ การนำ AI มาใช้พัฒนาเกมให้รวดเร็วและมีประสิทธิภาพ, ระบบผู้ช่วย AI ช่วยในการเลือกซื้อสินค้าบน Shopee, ระบบจ่ายเงินผ่านผู้ช่วย AI บน<a href=\"https://www.blognone.com/node/148196\">โปรโตคอล AP2</a> เป็นต้น</p>\n<p>เมื่อปีที่แล้ว Sea ก็<a href=\"https://www.blognone.com/node/144843\">ประกาศความร่วมมือกับ OpenAI</a> เพื่อพัฒนาผู้ช่วย AI บน Shopee</p>\n<p>ที่มา: <a href=\"https://www.sea.com/news/384\">Sea</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 21/02/2026 - 15:19</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ac653ad7c554bbeaf2b7c13c472dfae9b8df1fdd26bedace7ed3308c66d2664","category":"Thai"}