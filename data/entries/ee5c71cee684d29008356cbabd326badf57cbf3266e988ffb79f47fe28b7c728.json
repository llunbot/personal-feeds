{"title":"MONOPOLY GO! ทำเงินไปแล้วกว่า 2 พันล้านดอลลาร์ หลังเกมออกมาได้ 10 เดือน","link":"https://www.blognone.com/node/138742","date":1710648724000,"content":"<div><div><div><p>Scopely บริษัทผู้พัฒนาเกมมือถือ MONOPOLY GO! ประกาศหลักไมล์สำคัญ โดยเกมทำรายได้ไปแล้วมากกว่า 2 พันล้านดอลลาร์ ซึ่งเป็นตัวเลขการทำเงินที่สูงและรวดเร็ว ใช้เวลา 10 เดือนนับตั้งแต่เกมเปิดตัว ทั้งนี้ MONOPOLY GO! ทำเงิน 1 พันล้านดอลลาร์ เมื่อเกมออกมาได้ 7 เดือน</p>\n<p>Javier Ferreira ซีอีโอร่วมของ Scopely เปิดเผยข้อมูลเพิ่มเติมเกี่ยวกับผู้เล่นเกม โดยมีคนที่เล่น MONOPOLY GO! ทุกวัน (DAUs) มากกว่า 10 ล้านบัญชี ตัวเกมใช้เวลาในการพัฒนาถึง 7 ปี ด้วยทีมงานกว่า 150 คน จากหลายประเทศ</p>\n<p>MONOPOLY GO! เป็น<a href=\"https://www.blognone.com/node/137051\">เกมที่ได้รับรางวัล</a>เกม Users' Choice ปี 2023 ของ Google Play และยังได้รางวัลดีเด่นหมวด Pick Up &amp; Play อีกด้วย</p>\n<p>ที่มา: <a href=\"https://www.scopely.com/en/news/reflecting-on-the-journey-of-monopoly-go\">Scopely</a></p>\n<p><img alt=\"No Description\" src=\"https://www.blognone.com/sites/default/files/externals/54b1f96b13e0de708287fd3ad82e7268.png\" /></p>\n</div></div></div><div><div>Topics: </div><div><div><a href=\"/topics/monopoly\">Monopoly</a></div><div><a href=\"/topics/games\">Games</a></div><div><a href=\"/topics/mobile-games\">Mobile Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee5c71cee684d29008356cbabd326badf57cbf3266e988ffb79f47fe28b7c728","category":"Thai"}