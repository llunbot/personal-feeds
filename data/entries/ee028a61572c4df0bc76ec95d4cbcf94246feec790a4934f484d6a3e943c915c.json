{"title":"OpenVoice โมเดล AI เลียนแบบเสียงใครก็ได้ เปิดให้ดาวน์โหลดแล้ว","link":"https://www.blognone.com/node/137449","date":1704161731000,"content":"<div><div><div><p>MyShell ผู้ให้บริการปัญญาประดิษฐ์สร้างตัวตนออนไลน์ ปล่อยโมเดล OpenVoice สำหรับการเลียนแบบเสียงพูดโดยอาศัยตัวอย่างเสียงไม่มากนัก</p>\n<p>โมเดลปัญญาประดิษฐ์เลียนเสียงพูดมีงานวิจัยออกมาเรื่อยๆ จำนวนมาก OpenVoice ชูจุดเด่นว่าสามารถควบคุมน้ำเสียง, จังหวะพูด ได้ละเอียดกว่า ทำให้มีความเป็นไปได้ที่จะสร้างเสียงที่สมจริงขึ้น</p>\n<p>โมเดลแยกออกเป็นสองส่วน คือการแปลงข้อความเป็นเสียงพูด จากนั้นค่อยแปลงเสียงที่ได้ให้น้ำเสียงเหมือนกันเสียงพูดของบุคคลเป้าหมายอีกที เรียกว่า Tone Color Converter</p>\n<p>ตัวโมเดลพร้อมค่า weight เปิดให้ดาวน์โหลดไปใช้งานได้แต่จำกัดห้ามใช้งานเชิงการค้า และทาง MyShell ระบุว่าอาจจะมีแนวทางในการตรวจจับว่าเสียงสร้างขึ้นมาจากโมเดล OpenVoice อยู่</p>\n<p>ที่มา - <a href=\"https://browse.arxiv.org/html/2312.01479v4\">ArXiV</a>, <a href=\"https://github.com/myshell-ai/OpenVoice\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/6c0609fb0647fca884f665d9e1a646c9.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/text-speech\">Text-to-Speech</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee028a61572c4df0bc76ec95d4cbcf94246feec790a4934f484d6a3e943c915c","category":"Thai"}