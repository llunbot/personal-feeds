{"title":"กูเกิลเปิดตัว Anthos for Virtual Machines ใช้จัดการ VM ควบคู่คอนเทนเนอร์","link":"https://www.blognone.com/node/125258","date":1634178645000,"content":"<div><div><div><p>กูเกิลเปิดตัว Anthos ชุดซอฟต์แวร์จัดการคอนเทนเนอร์บน Kubernetes ข้ามคลาวด์มาตั้งแต่ปี 2019 โดยที่ผ่านมาเน้นเฉพาะงานที่รันในคอนเทนเนอร์เท่านั้น</p>\n<p>แต่เมื่อกระแสคอนเทนเนอร์ในโลกใหม่เริ่มมาเชื่อมกับ virtual machine (VM) ของโลกเก่า ทำให้ลูกค้าองค์กรเริ่มต้องจัดการทั้งคอนเทนเนอร์และ VM ไปพร้อมกัน ทำให้กูเกิลขยายความสามารถของ Anthos มาสู่ VM ด้วยเช่นกัน รองรับ VM ที่รันอยู่ใน VMware vSphere ที่เป็นมาตรฐานของตลาดอยู่แล้ว (คู่แข่ง <a href=\"https://www.blognone.com/node/116042\">Red Hat OpenShift มีฟีเจอร์นี้มาก่อนแล้ว</a> อิงจากโครงการ KubeVirt เหมือนกัน)</p>\n<p>ในอีกทาง <a href=\"https://www.blognone.com/node/116394\">VMware ในฐานะเจ้าพ่อแห่ง VM ก็เริ่มบุกเข้ามาในตลาดคอนเทนเนอร์ด้วยซอฟต์แวร์ตระกูล Tanzu</a> เช่นกัน</p>\n<p><img src=\"https://www.blognone.com/sites/default/files/externals/26a803f3ddabd00c589ceb79b552c31d.png\" /></p>\n<p>นอกจากนี้ กูเกิลยังประกาศออก Anthos Multi-Cloud API ที่ช่วยให้จัดการคลัสเตอร์บน AWS และ Azure ได้ง่ายขึ้น สั่งงานได้จากคอมมานด์ไลน์ของ Google Cloud Console ได้เลย กำหนดออกในช่วงไตรมาส 4 ปี 2021</p>\n<p><img src=\"https://www.blognone.com/sites/default/files/externals/b9ef4c6abb294e50c509cf61cbbc53c9.jpg\" /></p>\n<p>ที่มา - <a href=\"https://cloud.google.com/blog/topics/hybrid-cloud/introducing-anthos-for-vms-and-other-app-modernization-tools\">Google</a></p>\n</div></div></div><div><div>Topics: </div><div><div><a href=\"/topics/anthos\">Anthos</a></div><div><a href=\"/topics/virtualization\">Virtualization</a></div><div><a href=\"/topics/kubernetes\">Kubernetes</a></div><div><a href=\"/topics/google-cloud\">Google Cloud</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80c21305848f9576defdaa447d5985ed48a39a60b1dea1ca897da46e8db8ba65","category":"Thai"}