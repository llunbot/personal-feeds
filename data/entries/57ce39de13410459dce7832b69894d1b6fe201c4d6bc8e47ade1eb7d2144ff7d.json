{"title":"AWS ปล่อย CodeWhisperer ปัญญาประดิษฐ์ช่วยเขียนโค้ดให้ทุกคนใช้งานฟรี","link":"https://www.blognone.com/node/133415","date":1681403850000,"content":"<div><div><div><p>AWS เปิดบริการ CodeWhisperer ระดับผู้ใช้ทั่วไปให้ใช้งานได้ฟรี แม้ไม่ได้ใช้งาน AWS อยู่ก่อน นอกจากสามารถช่วยเขียนโปรแกรมแล้วยังสามารถใช้งานเพื่อสแกนหาช่องโหว่ความปลอดภัยของโค้ดด้วย</p>\n<p>CodeWhisperer ทำงานใน Visual Studio Code, IntelliJ IDEA และ IDE อื่นๆ อีกหลายตัวรวมถึง IDE ของ AWS เองอย่าง AWS Cloud9 และคอนโซล AWS Lambda ตอนนี้รองรับภาษาจำนวนมาก ได้แก่ Python, Java, JavaScript, TypeScript, C#, Go, Rust, PHP, Ruby, Kotlin, C, C++, Shell scripting, SQL, และ Scala</p>\n<p>สำหรับลูกค้าองค์กรสามารถซื้อบริการ CodeWhisperer ระดับ Professional ที่จะจัดการผู้ใช้ได้ดีขึ้น สามารถปรับแต่งรูปแบบการแนะนำโค้ดและตั้งค่าการสแกนความปลอดภัยโค้ดได้</p>\n<p>ที่มา - <a href=\"https://aws.amazon.com/blogs/aws/amazon-codewhisperer-free-for-individual-use-is-now-generally-available/\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/aba7e1aa2e8d2e430e24eafc3c875cd4.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57ce39de13410459dce7832b69894d1b6fe201c4d6bc8e47ade1eb7d2144ff7d","category":"Thai"}