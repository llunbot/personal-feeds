{"title":"Peridots เกม AR สัตว์เลี้ยงโลกเสมือนของ Niantic เปิดให้เล่น 9 พฤษภาคมนี้","link":"https://www.blognone.com/node/132931","date":1678280668000,"content":"<div><div><div><p>Niantic ประกาศว่า <strong>Peridot</strong> เกมมือถือ AR ซึ่งเป็นเกมออริจินัลเกมที่สองของบริษัทถัดจาก Ingress ซึ่ง<a href=\"https://www.blognone.com/node/128056\">เปิดตัวเมื่อปีที่แล้ว</a> จะเปิดให้เริ่มเล่นได้ทั่วโลกตั้งแต่วันที่ 9 พฤษภาคม เป็นต้นไป</p>\n<p>Peridot ให้ผู้เล่นรับบทเป็นผู้ดูแลสัตว์เลี้ยงในโลกเสมือน ซึ่งมีชื่อเรียกว่า Dot โดยต้องทำให้สัตว์เลี้ยงมีความสุข แข็งแรง โดย Dot แต่ละตัวจะมีลักษณะที่แตกต่างกัน เมื่อเติบโตก็สามารถผสมกับ Dot อื่น เกิดเป็น Dot สายพันธุ์ใหม่ได้</p>\n<p>ผู้เล่นที่สนใจต้องลงทะเบียนล่วงหน้าก่อนผ่านแอป ซึ่งตอนนี้เปิดให้ดาวน์โหลดแล้วทั้งใน <a href=\"https://apps.apple.com/th/app/peridot/id6445801028\">App Store</a> และ <a href=\"https://play.google.com/store/apps/details?id=com.nianticlabs.peridot\">Google Play Store</a> ทั้งนี้ผู้ที่ได้เล่นเกมในช่วงเปิดตัวสองสัปดาห์แรก จะได้หมวกปาร์ตี้ให้กับ Dot ของตนไว้ใส่ด้วย</p>\n<p>ที่มา: <a href=\"https://playperidot.com/en/news/peridot-release-date\">Niantic</a></p>\n<p><img src=\"https://www.blognone.com/sites/default/files/externals/2516be87b94bbc4243ef26b4ffeeeb0a.jpg\" alt /></p>\n</div></div></div><div><div>Topics: </div><div><div><a href=\"/topics/peridot\">Peridot</a></div><div><a href=\"/topics/niantic-labs\">Niantic Labs</a></div><div><a href=\"/topics/augmented-reality\">Augmented Reality</a></div><div><a href=\"/topics/mobile-games\">Mobile Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ecb362bfe3ab993502adf7cff4cfe58f417658fd09c0459874173522297d011","category":"Thai"}