{"title":"อัดแรมสู้ NVIDIA เปิดตัวเดสก์ทอป DGX Station อัดแรม 784GB, DGX Spark เครื่องเล็กสำหรับรัน AI ส่วนตัวเปิดจองแล้ว","link":"https://www.blognone.com/node/145336","date":1742328399000,"content":"<div><div><div><p>ที่งาน NVIDIA GTC 2025 ตอนนี้ทาง NVIDIA เปิดตัวเครื่องเดสก์ทอปสองรุ่นที่ใช้ชิป Grace CPU Supership ออกมาสองรุ่น ได้แก่</p>\n<ul>\n<li>DGX Spark หรือชื่อเดิม <a href=\"https://www.blognone.com/node/143956\">Project DIGITS</a> คอมพิวเตอร์ตั้งโต๊ะขนาดเล็กใช้ชิป GB10 จุดเด่นที่แรม 128GB แบบ unified memory ตอนนี้ทาง NVIDIA ก็ประกาศออกมาแล้วว่าจะเปิดให้ผู้ผลิต เช่น Asus, Dell, HP, Lenovo เป็นผู้ผลิตเครื่อง DGX Spark ภายใต้แบรนด์ของตัวเอง เริ่มจำหน่ายจริงเดือนกรกฎาคมนี้โดยเปิดลงชื่อจองตั้งแต่วันนี้</li>\n<li>DGX Station คอมพิวเตอร์เดสก์ทอปขนาดใหญ่ ใส่ชิป GB300 แรม 784GB เปิดทางให้รันโมเดลขนาดใหญ่มากได้ และจะผลิตโดยผู้ผลิตคอมพิวเตอร์แบรนด์อื่นๆ เช่นเดียวกัน เริ่มวางจำหน่ายจริงภายในปีนี้แต่ยังไม่กำหนดช่วงเวลา</li>\n</ul>\n<p>ก่อนหน้านี้ NVIDIA มักแบ่งกลุ่มลูกค้าไว้ด้วยปริมาณหน่วยความจำที่ให้มา การที่รอบนี้ยอมใส่แรมขนาดใหญ่ในเครื่องเดสก์ทอปก็น่าจะเกิดจากการแข่งขันกับบริษัทอื่น เช่น <a href=\"https://www.blognone.com/node/145105\">แอปเปิลที่เริ่มชูธงการรัน AI ขนาดใหญ่</a> แต่ตอนนี้เครื่องทั้งสองรุ่นก็ยังไม่เปิดเผยราคา แม้ตัว Project DIGITS เคยระบุว่าเริ่มต้นที่ 3,000 ดอลลาร์</p>\n<p>ที่มา - NVIDIA</p>\n<p><img alt=\"No Description\" src=\"https://www.blognone.com/sites/default/files/externals/b027f17b8874525f98237d1ef006dd63.jpeg\" /></p>\n<p>ตอนนี้ผู้ผลิตที่ประกาศจะขาย  DGX Spark และ DGX Station ก็เริ่มเปิดตัวสินค้ากันแล้ว</p>\n<blockquote><p>Introducing ASUS Ascent GX10: An AI supercomputer featuring NVIDIA GB10 Grace Blackwell Superchip and 128GB of coherent unified system memory for AI developers and data scientists to build and innovate on the latest AI reasoning models at their fingertips <a href=\"https://twitter.com/NVIDIAGTC?ref_src=twsrc%5Etfw\">@NVIDIAGTC</a> 25 <a href=\"https://t.co/P7LNwUmDwT\">pic.twitter.com/P7LNwUmDwT</a></p>\n<p>— ASUS (@ASUS) <a href=\"https://twitter.com/ASUS/status/1902087675890598257?ref_src=twsrc%5Etfw\">March 18, 2025</a></p></blockquote>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48fc994a709cc36073c974ea1c5727d7a31f45f250b69ea6d4b3db5b6f4d9cb8","category":"Thai"}