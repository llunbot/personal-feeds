{"title":"พีซีของคุณช้าเกินไปหรือไม่? ไมโครซอฟท์ผนวก PC Manager เข้ามาใน Windows 11 เวอร์ชันจีน","link":"https://www.blognone.com/node/139972","date":1716706536000,"content":"<div><div><div><p>ไมโครซอฟท์ออก Windows 11 Insider Preview Build 22635.3646 มีการเปลี่ยนแปลงเล็กๆ ที่น่าสนใจคือ หากนำไปใช้งานในประเทศจีน ไมโครซอฟท์จะแถม<a href=\"https://www.blognone.com/node/131071\">แอพ PC Manager สำหรับปรับแต่งประสิทธิภาพของพีซี</a> มาให้กับตัว Windows 11 โดยตรง</p>\n<p>ผู้ใช้พีซีชาวจีนชื่นชอบในแอพปรับแต่งประสิทธิภาพลักษณะนี้ จนไมโครซอฟท์ต้านกระแสไม่ไหว ต้องออก<a href=\"https://pcmanager.microsoft.com/en-us\">แอพ PC Manager</a> มาให้ใช้งานกันบ้าง ปัจจุบันเราสามารถดาวน์โหลดมาใช้จาก Microsoft Store ได้เองอยู่แล้ว (รองรับทั้ง Windows 10/11) แต่การที่ไมโครซอฟท์ถึงขั้นผนวกเข้ามาเป็นส่วนหนึ่งของ Windows 11 เลย (แม้ยังจำกัดเฉพาะในจีน) ก็ถือเป็นสัญญาณที่น่าสนใจ</p>\n<p>ที่มา - <a href=\"https://blogs.windows.com/windows-insider/2024/05/23/announcing-windows-11-insider-preview-build-22635-3646-beta-channel/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/f6de4105962dd60f17e9ba42c82ddb9a.jpeg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/china\">China</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e65a5afccea31698903fdc6c0dea153b867958947ef72f69d213864df473a7e8","category":"Thai"}