{"title":"Samsung เปิดตัว Samsung Gauss โมเดล Generative AI เขียนข้อความ, เขียนโค้ด และวาดรูปได้","link":"https://www.blognone.com/node/136633","date":1699423665000,"content":"<div><div><div><p>ซัมซุงเปิดตัวโมเดล Generative AI ของตนเองในชื่อ Samsung Gauss ในงาน Samsung AI Forum ประจำปี 2023 ซึ่งชื่อก็มีที่มาจากนักคณิตศาสตร์ที่ผู้อ่านในนี้น่าจะคุ้นคือ Carl Friedrich Gauss</p>\n<p>Samsung Gauss ประกอบไปด้วยส่วนการทำงาน 3 โมเดลย่อยได้แก่ Samsung Gauss Language สำหรับการสร้างข้อความ เช่น ช่วยเขียนอีเมล สรุปเอกสาร, Samsung Gauss Code เครื่องมือช่วยในการเขียนโค้ด และ Samsung Gauss Image สำหรับสร้างรูปภาพขึ้นมาตามคำสั่ง</p>\n<p>ซัมซุงบอกว่าพนักงานบริษัทมีการทดสอบใช้งาน Samsung Gauss ภายในกันแล้ว โดยจะเปิดสู่สาธารณะในอนาคต ในรูปแบบส่วนเสริมของผลิตภัณฑ์ที่ออกมา จึงคาดว่าจะได้เห็น Samsung Gauss ในผลิตภัณฑ์ครั้งแรกกับ Galaxy S24 ที่กำหนดเปิดตัวปีหน้า</p>\n<p>ที่มา: <a href=\"https://www.sammobile.com/news/samsung-gauss-generative-ai-model-unveiled/\">Sammobile</a></p>\n<p><img alt=\"No Description\" src=\"https://www.blognone.com/sites/default/files/externals/8fa86126ef11f066b1de366217991855.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4dc555071a9d24a9357fa35df687bddee970a7cb72c1e99acaeb5fda0d25b6f","category":"Thai"}