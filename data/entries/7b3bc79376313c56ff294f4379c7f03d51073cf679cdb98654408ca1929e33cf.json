{"title":"Apple ปล่อยชุดพัฒนาซอฟต์แวร์ (SDK) สำหรับ Apple Vision Pro","link":"https://www.blognone.com/node/134504","date":1687491343000,"content":"<div><div><div><p>Apple ประกาศปล่อย<strong>ชุดพัฒนาซอฟต์แวร์ (Software Development Kit หรือ SDK)</strong> ของ vision OS ให้กับเหล่านักพัฒนา หลังจากเปิดตัวในงาน WWDC ที่ผ่านมา</p>\n<p>นักพัฒนาสามารถใช้งาน Vision Pro และ vision OS ในการออกแบบแอปพลิเคชันใหม่ ๆ สำหรับแว่น Vision Pro เพื่อการใช้งานในหลากหลายด้าน โดยเดือนหน้า Apple จะเปิด Developer labs ใน Cupertino, London, Munich, Shanghai, Singapore และ Tokyo เพื่อให้เหล่านักพัฒนาได้ทดลองแอปพลิเคชันของพวกเขาใน Apple Vision Pro ตัวจริงซึ่งจะได้รับการดูแลจาก วิศวกรของ Apple โดยตรง</p>\n<p>นักพัฒนาสามารถเข้าถึงเครื่องมือของ Apple ที่เคยใช้งานบน OS อื่นๆ อย่าง Xcode, SwiftUI, RealityKit, ARKit, และ TestFlight</p>\n<p><img alt=\"No Description\" src=\"https://www.blognone.com/sites/default/files/externals/12f12f01acfe4ef7dd2c6c058111603c.jpg\" /><em>รูปภาพจาก Macrumors</em></p>\n<p>ล่าสุดทาง Macrumors เว็บไซต์ที่รวมข่าวของ Apple ได้ลองใช้งาน SDK ตัวนี้แล้ว และได้นำสภาพแวดล้อมทั้งหมดที่มีให้เลือกใน Apple Vision Pro มาให้ชม ซึ่งมีทั้งหมด 13 สภาพแวดล้อมดังนี้</p>\n<ul>\n<li>Haleakala</li>\n<li>Yosemite</li>\n<li>Sky</li>\n<li>Joshua Tree</li>\n<li>Lake Vrangla</li>\n<li>Mount Hood</li>\n<li>The Moon</li>\n<li>Beach</li>\n<li>White Sands</li>\n<li>Winter Light</li>\n<li>Fall Light</li>\n<li>Summer Light</li>\n<li>Spring Light</li>\n</ul>\n<p>ผู้ใช้ Vision Pro จะสามารถเข้าสภาพแวดล้อมแบบจำลองของแว่นได้โดยการหมุนลูกปัดของ Vision Pro เพื่อปรับระดับความเข้มของสภาพแวดล้อมเพื่อใช้สำหรับปิดบรรยากาศจากโลกจริง หรือเพื่อใช้เป็นพื้นหลังสำหรับการดูหนัง หรือแอปพลิเคชันอื่น ๆ</p>\n<p>ที่มา - <a href=\"https://www.apple.com/newsroom/2023/06/developer-tools-to-create-spatial-experiences-for-apple-vision-pro-now-available/\">Apple Newsroom</a>,<a href=\"https://www.macrumors.com/2023/06/21/visionos-environments/\">Macrumors</a></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/sdk\">SDK</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b3bc79376313c56ff294f4379c7f03d51073cf679cdb98654408ca1929e33cf","category":"Thai"}