{"title":"X เปิดตัว Articles ฟีเจอร์เขียนบทความแบบ long-form ได้เฉพาะคนที่สมัคร Premium+","link":"https://www.blognone.com/node/138596","date":1709877104000,"content":"<div><div><div><p>X เปิดตัว <strong>Articles</strong> ฟีเจอร์สำหรับเขียนบทความขนาดยาว (long-form) ที่สามารถสร้างสรรค์รูปแบบเนื้อหาด้วยฟอร์แมตแบบการเขียนบทความ เช่น Bullet หัวข้อ, ตัวหนา-เอียง-ขีดเส้นใต้ ตลอดจนแทรกรูปภาพหรือวิดีโอในบทความได้</p>\n<p>เมื่อบทความถูกเผยแพร่ จะปรากฏเนื้อหาในไทม์ไลน์ของผู้ติดตาม ส่วนในหน้าโปรไฟล์จะอยู่ในแถบหัวข้อ Articles ที่แยกมาโดยเฉพาะ ให้ผู้ติดตามสามารถเข้าไปดูย้อนหลังได้สะดวกขึ้น</p>\n<p>อย่างไรก็ตามฟีเจอร์ Articles นี้ไม่ได้เปิดให้ใช้งานได้ทุกคน แต่ต้องเป็นผู้ใช้งานแบบ<a href=\"https://www.blognone.com/node/137459\">องค์กรที่ยืนยันตัวตน</a> (Verified Organizations) หรือผู้ใช้งานที่สมัคร <a href=\"https://www.blognone.com/node/136446\">Premium+</a> แพ็คเกจรายเดือนราคาแพงที่สุดเท่านั้น</p>\n<p>ที่มา: <a href=\"https://twitter.com/write/status/1765884209527394325\">X</a> ผ่าน <a href=\"https://www.engadget.com/you-can-write-long-form-articles-on-x-if-you-pay-for-premium-005707599.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/00199376cac2292e8022fedca66831cb.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46598edb081e83d00bcfc08115122019c8c5fa4a6b9412e325c1961304b02e89","category":"Thai"}