{"title":"Cloudflare ประกาศการเข้ารหัสทนคอมพิวเตอร์ควอนตัมเข้าสถานะ GA เตรียมเปิดใช้ทั้งหมดภายในเดือนมีนาคมปีหน้า","link":"https://www.blognone.com/node/136021","date":1696179373000,"content":"<div><div><div><p>Cloudflare เริ่มทดสอบกระบวนการแลกกุญแจแบบทนทานต่อคอมพิวเตอร์ควอนตัมมาตั้งแต่ปีที่แล้ว และตอนนี้ก็ประกาศว่ากระบวนการนี้เข้าสู่สถานะ GA เปิดให้ใช้งานได้ทั่วไป ขณะที่ Chrome เองก็กำลังทดลองการรองรับกระบวนการแลกกุญแจแบบนี้ ทำให้ผู้ใช้จำนวนหนึ่งจะเชื่อมต่อแบบทนทานคอมพิวเตอร์ควอนตัมมากขึ้นเรื่อยๆ</p>\n<p>การรองรับกระบวนการแลกกุญแจใหม่นี้รองรับทั้งการเชื่อมต่อขาเข้าจากเบราว์เซอร์และขาออกที่ Cloudflare ต้องเชื่อมต่อไปยังเซิร์ฟเวอร์ลูกค้า รวมถึงการเรียกเว็บภายนอกผ่าน Cloudflare Workers ด้วย ส่วนเน็ตเวิร์คภายในของ Cloudflare เองนั้นคาดว่าจะอัพเกรดทั้งหมดได้ภายในสิ้นปี 2024</p>\n<p>การซัพพอร์ตจะค่อยๆ เพิ่มกลุ่มลูกค้าไปเรื่อยๆ ลูกค้าฟรีจะเปิดใช้งานทั้งหมดภายในเดือนตุลาคมนี้, ส่วนลูกค้าจ่ายเงินจะเปิดใช้งานภายในสิ้นปี และลูกค้าระดับองค์กรจะเปิดใช้งานภายในมีนาคม 2024</p>\n<p>[กระบวนการแลกกุญแจที่ใช้ คือ Kyber768Draft00ล๖https://datatracker.ietf.org/doc/draft-tls-westerbaan-xyber768d00/) เป็นการซ้อนกันระหว่าง Kyber และ X25519 โดยตอนนี้มาตรฐานการแลกกุญแจยังไม่เสร็จสิ้นดีนัก ทาง Cloudflare ระบุว่าหากมาตรฐานเสร็จจริงแล้วก็จะรองรับมาตรฐานเวอร์ชั่นเต็มโดยเร็ว</p>\n<p>ที่มา - <a href=\"https://blog.cloudflare.com/post-quantum-cryptography-ga/\">Cloudflare</a></p>\n<p><img src=\"https://blog.cloudflare.com/content/images/2023/09/image2-28.png\" alt /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/quantum-cryptography\">Quantum Cryptography</a></div><div><a href=\"/topics/quantum-computer\">Quantum Computer</a></div><div><a href=\"/topics/cryptography\">Cryptography</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cf97ccaa6a5de9c4897fca1a4e9b234ce0bf5e769d6bc2add42752b18c8202d","category":"Thai"}