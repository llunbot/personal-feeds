{"title":"Airbnb เพิ่มการจองบริการ (Services) และทัวร์ประสบการณ์ (Experiences) นอกจากที่พัก","link":"https://www.blognone.com/node/146402","date":1747220878000,"content":"<span>Airbnb เพิ่มการจองบริการ (Services) และทัวร์ประสบการณ์ (Experiences) นอกจากที่พัก</span>\n\n  <div>\n    <div>Body</div>\n              <div><p>Brian Chesky ผู้ก่อตั้งและซีอีโอของ Airbnb ประกาศขยายบริการของ Airbnb จากการจองที่พัก  ไปสู่การจองบริการ (Services) และประสบการณ์​ (Experiences) เพิ่มด้วย</p>\n<p>คำว่า \"บริการ\" อาจดูเข้าใจยาก ตัวอย่างคือการจ้างเชฟ ช่างภาพ เทรนเนอร์ฟิตเนส นวด/สปา แต่งหน้า/ทำผม/ทำเล็บ มาให้บริการถึงบ้านหรือที่พักในเมืองนั้นๆ ผู้ให้บริการเหล่านี้จะถูกคัดเลือกโดย Airbnb และสามารถสั่งจองคิวได้จากแอพ Airbnb โดยตรง</p>\n<p>ส่วนคำว่า \"ประสบการณ์\"​ หมายถึงการซื้อทัวร์รูปแบบต่างๆ โดยไกด์ท้องถิ่นที่มารับงานใน Airbnb เช่น ทัวร์ประวัติศาสตร์​ ทัวร์ชิมอาหารถิ่น รวมถึงไปทำเวิร์คช็อปจัดดอกไม้ ทำงานศิลปะ หรือออกไปทำสปานอกที่พัก</p>\n<p>Airbnb ตั้งสโลแกนของฟีเจอร์ใหม่เหล่านี้ว่า \"Now you can Airbnb more than an Airbnb\" หมายถึงการจองบริการต่างๆ ได้มากกว่าแค่การจองที่พักนั่นเอง</p>\n<p>Airbnb ยังได้ปรับหน้าตาแอพของตัวเองใหม่ โดยมี 3 แท็บตาม 3 บริการหลักคือ Homes, Services, Experiences แล้ว</p>\n<p>ที่มา - <a href=\"https://www.airbnb.com/release\">Airbnb</a>, <a href=\"https://news.airbnb.com/airbnb-2025-summer-release/\">Airbnb</a></p>\n<p><img src=\"https://www.blognone.com/sites/default/files/files-2025/2025-05/bnb1.webp\" alt=\"\" /></p>\n<p><img src=\"https://www.blognone.com/sites/default/files/files-2025/2025-05/bnb3.webp\" alt=\"\" /></p>\n<p><img src=\"https://www.blognone.com/sites/default/files/files-2025/2025-05/bnb4.webp\" alt=\"\" /></p>\n<blockquote><p>Now you can Airbnb more than an Airbnb <a href=\"https://t.co/UBz4unyrzU\">pic.twitter.com/UBz4unyrzU</a></p>\n<p>— Brian Chesky (@bchesky) <a href=\"https://twitter.com/bchesky/status/1922364651775385999?ref_src=twsrc%5Etfw\">May 13, 2025</a></p></blockquote>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/14/2025 - 18:07</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3074f914f392df76bfac630947692db022b4362640d6c86726156fd7de2d2b4d","category":"Thai"}