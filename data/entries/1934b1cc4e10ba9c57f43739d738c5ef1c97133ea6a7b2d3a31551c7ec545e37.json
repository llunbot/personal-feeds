{"title":"[ลือ] Arm เดินหน้าเตรียมผลิตชิปขายให้กับลูกค้าเองแล้ว","link":"https://www.blognone.com/node/144661","date":1739493704000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้องบอกว่า Arm ได้เริ่มแผนการขายชิปของตนเองให้กับลูกค้าแล้ว โดยเริ่มจ้างพนักงานฝ่ายนี้จากลูกค้าของบริษัทเอง</p>\n<p>Arm เป็นบริษัทที่มีรายได้หลักการขายไลเซนส์และรอยัลตี้ของสถาปัตยกรรมชิป โดยลูกค้าจ่ายเงินส่วนนี้เพื่อนำไปพัฒนาชิปต่ออย่างเช่น แอปเปิล หรือ NVIDIA ซึ่งมีการคาดเดามาระยะหนึ่งแล้วว่า Arm อาจพิจารณาทำชิปขายเองด้วย</p>\n<p>รายงานบอกว่าตลาดชิปที่ Arm สนใจคือกลุ่มซีพียูสำหรับศูนย์ข้อมูล โดยมุ่งไปที่ Qualcomm ซึ่งผลิตซีพียูขายให้กับ Meta โดยบอกว่า Arm เริ่มเจรจากับ Meta แล้ว อย่างไรก็ตามการขยับนี้ของ Arm อาจส่งผลกระทบอีกหลายด้าน เพราะที่ผ่านมา Arm มีลักษณะเป็นบริษัทที่คอยสนับสนุนให้ความร่วมมือ แต่กำลังจะมีสถานะเป็นคู่แข่งทางธุรกิจกับบริษัทผลิตชิปอื่นด้วย</p>\n<p>ตัวแทนของ Arm, Qualcomm, Meta ปฏิเสธที่จะให้ความเห็นต่อรายงานนี้</p>\n<p>ที่มา: <a href=\"https://www.reuters.com/technology/arm-recruits-customers-it-plans-sell-its-own-chips-2025-02-13/\">Reuters</a></p>\n<p><img src=\"https://www.blognone.com/sites/default/files/externals/309d7cab4d474b8d189967ec498ee238.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/cpu\">CPU</a></div><div><a href=\"/topics/rumors\">Rumors</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1934b1cc4e10ba9c57f43739d738c5ef1c97133ea6a7b2d3a31551c7ec545e37","category":"Thai"}