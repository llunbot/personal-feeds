{"title":"CD Projekt ใช้ AI สร้างเสียงนักพากย์เกม Cyberpunk ที่เสียชีวิตไปแล้ว ครอบครัวสนับสนุน","link":"https://www.blognone.com/node/136223","date":1697246397000,"content":"<div><div><div><p>CD Projekt Red ให้ข้อมูลกับ Bloomberg ว่าใช้เทคนิค AI สังเคราะห์เสียง เพื่อเลียนแบบเสียงของนักพากย์ในเกม Cyberpunk 2077 ซึ่งเสียชีวิตไปก่อนแล้ว โดยได้รับความยินยอมจากครอบครัว</p>\n<p>นักพากย์คนนี้คือ Miłogost Reczek เป็นชาวโปแลนด์ที่ให้เสียงตัวละครชื่อ Viktor Vektor หมอไซบอร์กในเกม Cyberpunk เวอร์ชันภาษาโปแลนด์ เขาเสียชีวิตในปี 2021 แปลว่ามีเสียงในเกม Cyberpunk ภาคหลัก แต่ไม่ทันการพากย์เสียงเกมภาคเสริม Phantom Liberty ที่เพิ่งออกในปีนี้</p>\n<p>CD Projekt Red บอกว่าทางเลือกหนึ่งที่เป็นไปได้คือหานักพากย์คนใหม่มาแทน อัดเสียง Vektor ของเกมภาคหลักใหม่ แล้วนำเสียงกลับไปอัพเดตให้เกมภาคหลักด้วย แต่ทีมงานไม่ชอบแนวทางนี้เพราะ Reczek เป็นนักพากย์ชื่อดังของโปแลนด์ มีเสียงที่เป็นเอกลักษณ์เฉพาะตัว</p>\n<p>ทางออกจึงกลายเป็นการใช้ซอฟต์แวร์เลียนเสียงชื่อ Respeecher สร้างเสียงของ Reczek ขึ้นมาเพื่อใช้กับภาค Phantom Liberty ซึ่งบริษัทปรึกษากับครอบครัวของ Reczek และได้รับการสนับสนุนแนวทางนี้เป็นอย่างดี</p>\n<p>ประเด็นเรื่องการใช้ AI เลียนเสียงบุคคลที่เสียชีวิตไปแล้ว เป็นสิ่งที่สร้างความขัดแย้งอย่างมาก กรณีก่อนหน้านี้คือ <a href=\"https://www.blognone.com/node/136053\">ลูกสาว Robin Williams นักแสดงผู้ล่วงลับ วิจารณ์การใช้ AI ที่สร้างเสียงของพ่อเธอขึ้นมาใหม่ว่า “มันรบกวนจิตใจ”</a></p>\n<p>ที่มา - <a href=\"https://www.bloomberg.com/news/articles/2023-10-12/video-game-cyberpunk-2077-uses-ai-to-replace-deceased-voice-actor\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/6f0f2f8625516c42637bd63c8733a71e.jpg\" /></p>\n<p>ตัวละคร Viktor Vektor ในเกม Cyberpunk</p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/cd-projekt\">CD Projekt</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ethics\">Ethics</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66da9ca4eef71035b00c18fdc9cf2b3befcdd6dcc4191a0ffa258783389b5c08","category":"Thai"}