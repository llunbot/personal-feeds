{"title":"แหล่งรายได้ใหม่ บริษัทพัฒนา AI เริ่มขอซื้อฟุตเทจวิดีโอที่ไม่ได้ใช้จากครีเอเตอร์ เพื่อนำมาเทรนโมเดล","link":"https://www.blognone.com/node/144069","date":1736658300000,"content":"<div><div><div><p>สำนักข่าว Bloomberg รายงานว่าบริษัทใหญ่ที่พัฒนาปัญญาประดิษฐ์หลายราย เริ่มใช้แหล่งข้อมูลเพื่อเทรน AI ซึ่งเป็นข้อมูลคุณภาพสูงที่ไม่มีปรากฏในสาธารณะ นั่นคือฟุตเทจวิดีโอของครีเอเตอร์ที่ไม่ได้นำมาใช้งาน</p>\n<p>รายงานระบุบริษัทที่พัฒนาปัญญาประดิษฐ์เช่น OpenAI, Google, Moonvalley ได้เจรจากับคอนเทนต์ครีเอเตอร์หลายร้อยราย เพื่อขอใช้ฟุตเทจวิดีโอที่ไม่ได้เผยแพร่สำหรับการเทรนโมเดล AI ในราคา 1-4 ดอลลาร์ต่อฟุตเทจยาว 1 นาที ราคาถูกหรือแพงขึ้นอยู่กับคุณภาพความละเอียด และการผลิต เช่น วิดีโอจากโดรนหรืออนิเมชัน 3D จะมีราคาสูงกว่า</p>\n<p>บริษัทรับบริหารครีเอเตอร์ให้ความเห็นว่า นี่อาจเป็นโอกาสที่ดีของครีเอเตอร์ที่ยินยอมให้ข้อมูลถูกนำไปเทรน สำหรับการเพิ่มรายได้อีกช่องทางจากฟุตเทจที่ไม่ได้นำไปใช้งานอยู่แล้ว แต่ช่องทางนี้อาจจะทำได้เพียงระยะหนึ่งเท่านั้น</p>\n<p>ตัวแทนของ Moonvalley บอกว่าบริษัทเทรน AI ด้วยข้อมูลวิดีโอผ่านการซื้อขายตรงกับครีเอเตอร์จากสิ่งที่พวกเขาครอบครอง ส่วน Google และ OpenAI ปฏิเสธที่จะให้ความเห็นเรื่องนี้</p>\n<p>ที่มา: <a href=\"https://www.bloomberg.com/news/articles/2025-01-10/youtubers-are-selling-their-unused-video-footage-to-ai-companies\">Bloomberg</a> ภาพ <a href=\"https://pixabay.com/photos/filming-cellular-camera-video-4371566/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/19c030a391a08b9157b80a1e9a744316.jpeg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/video\">Video</a></div><div><a href=\"/topics/digital-content\">Digital Content</a></div><div><a href=\"/topics/openai\">OpenAI</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d28bf207c9a05ba766086e46e35cd4125a0279e63006a770a2c76daa9e159fd9","category":"Thai"}