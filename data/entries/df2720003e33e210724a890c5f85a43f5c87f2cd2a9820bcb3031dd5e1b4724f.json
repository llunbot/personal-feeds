{"title":"[ลือ] iOS 17 มาพร้อมโหมดหน้าจอ Smart Home แสดงข้อมูลเมื่อชาร์จ iPhone และวางในแนวนอน","link":"https://www.blognone.com/node/133996","date":1684975027000,"content":"<div><div><div><p>พอใกล้ถึงวันจัดงานสัมมนา WWDC ประจำปีของแอปเปิล ก็จะมีข่าวลือออกมาเพิ่มขึ้นเรื่อย ๆ ล่าสุดเป็นรายงานจาก Mark Gurman แห่ง Bloomberg คนเดิม พูดถึงระบบปฏิบัติการ iOS 17 บน iPhone ซึ่งก่อนหน้านี้มีรายงานข่าวมาตลอดว่าจะ<a href=\"https://www.blognone.com/node/132177\">ไม่มีการเปลี่ยนแปลงมากนัก</a> เพราะไฮไลท์ WWDC ปีนี้จะอยู่ที่เฮดเซต Mixed Reality</p>\n<p>ข้อมูลล่าสุดที่ Gurman รายงานคือ iOS 17 จะมีโหมดใช้งานแบบหน้าจออุปกรณ์สมาร์ทโฮม โดยเมื่อไม่ได้ใช้งาน iPhone แล้วชาร์จอุปกรณ์ และวางไว้แบบแนวนอน หน้าจอจะเปลี่ยนมาแสดงข้อมูลสำคัญ เช่น นัดหมายในปฏิทิน สภาพอากาศ รายการแจ้งเตือน ขึ้นอยู่กับ Widget ที่ตั้งค่าไว้ ซึ่งทำให้ iPhone มีการทำงานคล้ายกับจออุปกรณ์สมาร์ทโฮม</p>\n<p>รายงานยังบอกว่าแอปเปิลมีแผนเพิ่มโหมดนี้สำหรับ iPad ไว้ด้วย แต่ไม่ทันสำหรับการเปิดตัว iOS 17 โดยรูปแบบหน้าจอนี้ แอปเปิลอาจนำไปใช้<a href=\"https://www.blognone.com/node/132967\">อุปกรณ์สมาร์ทโฮมในบ้านตัวใหม่</a>ที่มีข่าวลือก่อนหน้านี้</p>\n<p>ที่มา: <a href=\"https://www.bloomberg.com/news/articles/2023-05-24/apple-aapl-plans-to-turn-locked-iphones-into-smart-displays-with-ios-17\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/1952f6eca6c6f578db1df80279464319.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ios-17\">iOS 17</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df2720003e33e210724a890c5f85a43f5c87f2cd2a9820bcb3031dd5e1b4724f","category":"Thai"}