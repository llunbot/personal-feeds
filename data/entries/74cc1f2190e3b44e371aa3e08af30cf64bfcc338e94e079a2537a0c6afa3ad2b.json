{"title":"Apple Store ในอเมริกา เปลี่ยนให้ลูกค้าต้องใส่หน้ากากก่อนเข้าร้านแล้ว แม้พื้นที่นั้นไม่บังคับ","link":"https://www.blognone.com/node/126319","date":1639527276000,"content":"<div><div><div><p>แอปเปิลประกาศเปลี่ยนข้อกำหนดในการเข้าร้าน Apple Store สาขาในอเมริกา โดยบังคับลูกค้าทุกคนต้องสวมหน้ากาก จากก่อนหน้านี้ได้ยกเลิกข้อกำหนดนี้ไป กรณีพื้นที่นั้นทางการมีคำสั่งไม่บังคับแล้ว ซึ่งมีประมาณ 100 สาขาในอเมริกา</p>\n<p>นอกจากนี้แอปเปิลยังกลับมาจำกัดจำนวนผู้ใช้งานในร้านด้วย โดยหากมีลูกค้าในร้านครบจำนวน ลูกค้าต้องยืนรอด้านนอก</p>\n<p>ตัวแทนของแอปเปิลชี้แจงข้อกำหนดดังกล่าวว่า เนื่องจากพบการระบาดของโควิด 19 เพิ่มขึ้นในหลายพื้นที่ จึงได้ปรับข้อกำหนดนี้เพื่อความปลอดภัยทั้งกับลูกค้าและพนักงาน</p>\n<p>สำหรับ Apple Store ในประเทศไทย มี<a href=\"https://www.apple.com/th/shop/browse/store/plan_your_visit\">ข้อกำหนด</a>การใส่หน้ากากและจำกัดลูกค้าในร้าน ตั้งแต่เริ่มกลับมาเปิดให้บริการอยู่แล้ว</p>\n<p>ที่มา: <a href=\"https://www.cnbc.com/2021/12/14/apple-will-require-masks-at-all-us-stores-because-of-rising-covid-cases.html\">CNBC</a></p>\n<p><img src=\"https://www.blognone.com/sites/default/files/externals/9ad7818b85b15af3d51000e204485841.png\" /></p>\n</div></div></div><div><div>Topics: </div><div><div><a href=\"/topics/apple-store\">Apple Store</a></div><div><a href=\"/topics/apple\">Apple</a></div><div><a href=\"/topics/covid-19\">COVID-19</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74cc1f2190e3b44e371aa3e08af30cf64bfcc338e94e079a2537a0c6afa3ad2b","category":"Thai"}