{"title":"AMD เริ่มขายซีพียูเซิร์ฟเวอร์ EPYC Gen 5 สูงสุด 192 คอร์ มีรุ่นที่ทำงานร่วมกับจีพียูภายนอก สำหรับโฮสต์ AI","link":"https://www.blognone.com/node/142498","date":1728583437000,"content":"<div><div><div><p>AMD ประกาศพร้อมขายซีพียูกลุ่มเซิร์ฟเวอร์ EPYC Gen 5 โค้ดเนม Turin อย่างเป็นทางการ ซึ่ง<a href=\"https://www.blognone.com/node/140111\">เปิดตัว</a>ไปเมื่อกลางปีที่ผ่านมา</p>\n<p>ซีพียูนี้ใช้สถาปัตยกรรม Zen 5 และ Zen 5c รองรับการดีพลอยบนแพลตฟอร์ม SP5 มีตัวเลือกคอร์เริ่มต้นตั้งแต่ 8 คอร์ ไปจนถึงสูงสุด 192 คอร์ 384 เธรด มี Throughput ดีกว่าคู่แข่ง 2.7 เท่า</p>\n<p><img alt=\"No Description\" src=\"https://www.blognone.com/sites/default/files/externals/04f56c08af0ea7aeba348228d4d9f0db.png\" /></p>\n<p>ใน EPYC ตระกูล 9005 นี้ ได้เพิ่มรุ่นย่อย 64 คอร์ EPYC 9575F ที่สามารถทำงานร่วมกับจีพียู เพื่อเพิ่มความสามารถการประมวลของโฮสต์ AI เร่งคล็อกสูงสุด 5GHz โดยเบนช์มาร์กที่ AMD นำเสนอ เป็นการทำงานร่วมกับจีพียู H100 ของ NVIDIA เทียบกับการใช้ Xeon 8592+ ของอินเทล พบว่างานเทรนนิ่งทำได้ดีกว่า 15% และงาน Inference ดีกว่า 20%</p>\n<p><img alt=\"No Description\" src=\"https://www.blognone.com/sites/default/files/externals/32776e3e15e3de89cc9da4d2e474007a.png\" /></p>\n<p>ซีพียูกลุ่ม EPYC Gen 5 เริ่มมีให้ใช้งานแล้วผ่านพาร์ตเนอร์เซิร์ฟเวอร์ทั้ง Cisco, Dell, Hewlett Packard Enterprise, Lenovo และ Supermicro ตลอดจนผู้ให้บริการคลาวด์ต่าง ๆ</p>\n<p>AMD นำเสนอข้อมูลที่น่าสนใจ โดยตั้งแต่เปิดตัวซีพียู EPYC ในปี 2018 เวลานั้น EPYC มีส่วนแบ่งการตลาดเพียง 2% ของซีพียูเซิร์ฟเวอร์ แต่ล่าสุดในปี 2024 ส่วนแบ่งเพิ่มมาเป็น 34% แล้ว มี OEM เป็นพาร์ตเนอร์มากกว่า 350 ราย และคลาวด์มากกว่า 950 instances</p>\n<p><img alt=\"No Description\" src=\"https://www.blognone.com/sites/default/files/externals/516a5ec452c52c0df62effc71b557f25.png\" /></p>\n<p>ที่มา: <a href=\"https://www.youtube.com/watch?v=vJ8aEO6ggOs\">งานแถลงข่าว AMD</a></p>\n</div></div></div><div><div>Topics: </div><div><div><a href=\"/topics/epyc\">EPYC</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/server\">Server</a></div><div><a href=\"/topics/processor\">Processor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1b6c1b34c880e7d80e0a267a5216e31d2f60fb8008eb9789567ebce736f101a","category":"Thai"}