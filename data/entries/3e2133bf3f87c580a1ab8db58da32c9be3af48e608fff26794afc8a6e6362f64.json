{"title":"Microsoft ร่วมมือ สกมช. ในโครงการ Government Security Program แชร์ข้อมูลภัยไซเบอร์ก่อนเปิดสู่สาธารณะ","link":"https://www.blognone.com/node/139990","date":1716799765000,"content":"<div><div><div><p>Microsoft ประเทศไทยและสำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) ประกาศความร่วมมือภายใต้<a href=\"https://learn.microsoft.com/en-us/security/engineering/InformationSharingAndExchange\">โครงการ Government Security Program (GSP)</a> ประสานงานภาครัฐไทย เพื่อแบ่งปันแลกเปลี่ยนข้อมูลด้านภัยคุกคามในโลกดิจิทัล เป็นการทำงานภายใต้ MOU ที่ Microsoft ร่วมมือกับรัฐบาลไทย</p>\n<p><img alt=\"No Description\" src=\"https://www.blognone.com/sites/default/files/externals/530b5fba488fceb26f09d7553b0715a8.jpeg\" /><img alt=\"No Description\" src=\"https://www.blognone.com/sites/default/files/externals/2f29a50166f79694f7ee19014a5da8bf.png\" /></p>\n<p>โครงการ GSP จะช่วยให้ Microsoft และสกมช. สามารถแลกเปลี่ยนข้อมูลเชิงลึกที่ได้จากทาง Microsoft เช่น รายละเอียดทางเทคนิคเกี่ยวกับภัยคุกคามความปลอดภัย ช่องโหว่ พฤติกรรมผิดปกติ ข้อมูลมัลแวร์ และประเด็นสำคัญด้านความปลอดภัยที่เกี่ยวข้องกับผลิตภัณฑ์และบริการของไมโครซอฟท์ เช่น Microsoft ตรวจพบช่องโหว่ก็แจ้งไปที่ สกมช. รู้ก่อนว่าพบช่องโหว่ซอฟต์แวร์ ล่วงหน้า 5 วันหรือ 24 ชั่วโมง (24 ชั่วโมง ถ้าเป็นเรื่องเร่งด่วนเช่น เหตุการณ์ wannacry) และสกมช. จะสามารถนำข้อมูลนี้ไปช่วยดูแลตรวจสอบและเป็นตัวกลางร่วมมือกับภาครัฐต่างๆ ในการแก้ปัญหา</p>\n<p><img alt=\"No Description\" src=\"https://www.blognone.com/sites/default/files/externals/285816512ea2233827cfe8209ee98c42.jpeg\" /></p>\n<p>Microsoft และสกมช. ยังจัดกิจกรรมฝึกอบรมเกี่ยวกับ Copilot for Security และการใช้งาน AI เพื่อสนับสนุนงานด้านความปลอดภัยไซเบอร์ ให้กับหน่วยงานภาครัฐและบุคลากรที่มีรับผิดชอบการดูแลโครงสร้างพื้นฐานสำคัญทางสารสนเทศ (Critical Information Infrastructure – CII) รวมถึงในอนาคตอาจพิจารณาขยายความร่วมมือให้ครอบคลุมการเข้าถึงเอกสารทางเทคนิคหรือซอร์สโค้ดจากผลิตภัณฑ์และบริการของไมโครซอฟท์ หรือดำเนินการตรวจสอบและวิเคราะห์เอกสารทางเทคนิคและซอร์สโค้ดอย่างละเอียด ณ ศูนย์ปฎิบัติการด้านความโปร่งใส (Transparency Center) ของไมโครซอฟท์ 5 แห่งทั่วโลก ได้แก่ สหรัฐอเมริกา ไอร์แลนด์ สิงคโปร์ บราซิล และจีน</p>\n<p>สามารถดูข้อมูลเพิ่มเติมเกี่ยวกับโครงการ Government Security Program ของไมโครซอฟท์ได้ที่ <a href=\"news.microsoft.com/thailand-visit-2024\">news.microsoft</a></p>\n<p>ที่มา: ข่าวประชาสัมพันธ์ไมโครซอฟท์ประเทศไทย</p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/ncsa\">NCSA</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e2133bf3f87c580a1ab8db58da32c9be3af48e608fff26794afc8a6e6362f64","category":"Thai"}