{"title":"01.AI ปล่อย Yi-1.5 โมเดล AI โอเพนซอร์ส เปิดตัวคู่แข่ง ChatGPT เน้นภาษาจีน","link":"https://www.blognone.com/node/139719","date":1715604625000,"content":"<div><div><div><p>01.AI บริษัทปัญญาประดิษฐ์ที่<a href=\"https://www.blognone.com/node/136592\">ก่อตั้งโดย Kai-Fu Lee</a> เปิดตัวโมเดล Yi เวอร์ชั่น 1.5 โดยชูประเด็นว่าโมเดลขนาด 9B นั้นสามารถทำคะแนนทดสอบชนะโมเดลโอเพนซอร์สขนาดใกล้เคียงกันได้ทั้งหมด (แม้่ว่านับจริงๆ Yi 9B จะใหญ่กว่าคนอื่นพอสมควรก็ตาม)</p>\n<p>ทีมงาน 01.AI ระบุว่า Yi ฝึกด้วยชุดข้อมูลคุณภาพสูงขนาดใหญ่มากถึงห้าแสนล้านโทเค็น แล้วฝึกต่อด้วยตัวอย่างอีกสามล้านชุด</p>\n<p>Kai-Fu Lee ให้สัมภาษณ์กับ The Japan Times ว่าที่ผ่านมาตลาดแชตบอตในจีนยังไม่ดีพอใช้งาน ต่างจาก ChatGPT ที่เปิดตัวมาก็มีประโยชน์ใช้งานได้เลย และทาง 01.AI ก็เปิดตัว Wanzhi ผู้ช่วยปัญญาประดิษฐ์ที่ช่วยผู้ใช้ได้แบบเดียวกับ Microsoft Copilot แล้ว</p>\n<p>นอกจากนี้ 01.AI ยังเปิดตัว Yi-Large โมเดลขนาดใหญ่ที่ไม่เปิดเผยสถาปัตยกรรมภายใน แต่ระบุผลทดสอบว่าเทียบเคียงกับโมเดลชั้นนำ เช่น GPT-4, Claude 3 Sonnet, หรือ Gemini 1.5 Pro โดย Yi-Large จะให้บริการผ่านทาง API ที่เข้ากันได้กับ OpenAI</p>\n<p>ที่มา - <a href=\"https://huggingface.co/01-ai/Yi-1.5-34B-Chat\">HuggingFace</a>, <a href=\"https://www.japantimes.co.jp/business/2024/05/13/tech/ai-kai-fu-lee-china-chatgpt/\">Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/cd99bae356b87ef2a62f81ff2f14655e.png\" /></p>\n</div></div></div><div><div>Topics: </div><div><div><a href=\"/topics/kai-fu-lee\">Kai Fu Lee</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e616b6896a7d8157a8fbfb619211a29d36994384b08b5173d5211918de18da79","category":"Thai"}