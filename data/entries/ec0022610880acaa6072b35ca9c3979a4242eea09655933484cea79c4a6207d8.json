{"title":"[ลือ] Apple เตรียมจัดงานเปิดตัว iPhone 16 วันที่ 10 กันยายนนี้ สินค้าเริ่มขาย 20 กันยายน","link":"https://www.blognone.com/node/141609","date":1724458515000,"content":"<div><div><div><p>มีข่าวลือจากหลายแหล่งออกมาก่อนหน้านี้ ล่าสุด Mark Gurman แห่ง Bloomberg ออกมายืนยันเหมือนกันว่าแอปเปิลกำหนดจัดงานแถลงข่าวเปิดตัว iPhone 16 วันที่ 10 กันยายนนี้ โดยนอกจาก iPhone 16 แล้ว คาดว่าจะเปิดตัว Apple Watch รุ่นใหม่ และ AirPods รุ่นใหม่ด้วย</p>\n<p>หลังงานเปิดตัว iPhone 16 จะมีกำหนดเริ่มส่งมอบสินค้าตามกรอบเวลาเดิมคือ 1 สัปดาห์หลังงาน โดยเป็นวันศุกร์ที่ 20 กันยายน เป็นต้นไป รวมทั้ง iOS 18, iPadOS 18 ก็น่าจะออกอัปเดตในช่วงสัปดาห์นั้นด้วย</p>\n<p>ในรายงานนี้ Gurman ยังอ้างข้อมูล log ของนักพัฒนา พบว่าแอปเปิลมีการทดสอบ Mac รุ่นใหม่ที่ใช้<a href=\"https://www.blognone.com/node/139625\">ชิป M4</a> อย่างน้อย 4 รุ่น ทั้งหมดมีแรมอย่างต่ำ 16GB เพื่อรองรับ Apple Intelligence อย่างไรก็ตามหากแอปเปิลจะเปิดตัว Mac รุ่นใหม่ ก็น่าจะเป็นงานแถลงข่าวแยกต่างหากหลังจากงาน iPhone</p>\n<p>ที่มา: <a href=\"https://www.bloomberg.com/news/articles/2024-08-23/when-is-apple-announcing-the-iphone-16-apple-planning-event-on-sept-10-2024\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/1aa736905a5b25f2a447d0c3745ac7a6.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/airpods\">AirPods</a></div><div><a href=\"/topics/apple-watch-series-10\">Apple Watch Series 10</a></div><div><a href=\"/topics/rumors\">Rumors</a></div><div><a href=\"/topics/apple-m4\">Apple M4</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec0022610880acaa6072b35ca9c3979a4242eea09655933484cea79c4a6207d8","category":"Thai"}