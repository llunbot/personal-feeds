{"title":"Sorare แพลตฟอร์มฟุตบอลแฟนตาซีบน NFT รับเงินทุนซีรี่ส์ B 680 ล้านดอลลาร์ นำโดย SoftBank","link":"https://www.blognone.com/node/124871","date":1632270595000,"content":"<div><div><div><p>Sorare สตาร์ทอัพแพลตฟอร์มเกมฟุตบอลแฟนตาซีบน NFT ประกาศรับเงินทุนซีรี่ส์ B รวม 680 ล้านดอลลาร์ จากนักลงทุนนำโดย SoftBank มีกองทุน Atomico, Bessemer Ventures, D1 Capital, Eurazeo, IVP และ Liontree ร่วมลงทุน รวมถึงนักลงทุนอิสระได้แก่ Alexis Ohanian ผู้ร่วมก่อตั้ง Reddit และนักกีฬาฟุตบอล Gerard Piqué, Rio Ferdinand, Antoine Griezmann และ César Azpilicueta</p>\n<p>Sorare ระบุว่าเงินทุนซีรี่ส์ B รอบนี้ เป็นการเพิ่มทุนครั้งใหญ่ที่สุดของสตาร์ทอัพในฝรั่งเศส และสูงสุดของซีรี่ส์ B สำหรับในยุโรป ทำให้มูลค่ากิจการเพิ่มเป็น 4,300 ล้านดอลลาร์</p>\n<p>บริษัทบอกว่าจะนำเงินทุนนี้มาขยายทีมงาน ขยายความร่วมมือกับสโมสรฟุตบอล รวมถึงมองหาโอกาสสร้างแพลตฟอร์มบนกีฬาอื่นนอกจากฟุตบอล</p>\n<p>แพลตฟอร์มเกมฟุตบอลแฟนตาซีบน NFT ของ Sorare ปัจจุบันมีมากกว่า 180 สโมสร มีนักกีฬา 6,000 คน และมีผู้ใช้งาน 600,000 คน บริษัทเพิ่งประกาศความร่วมมือกับลาลีกา ลีก ของสเปน <a href=\"https://www.blognone.com/node/124668\">เมื่อต้นเดือน</a>ที่ผ่านมา</p>\n<p>ที่มา: Sorare <a href=\"https://medium.com/sorare/sorare-raises-a-record-680-million-series-b-round-to-build-the-next-sports-entertainment-giant-c9c987e4a26d\">[1]</a>, <a href=\"https://www.prnewswire.com/news-releases/sorare-raises-680m-series-b-to-create-the-next-sports-entertainment-giant-leveraging-nfts-301380764.html\">[2]</a></p>\n<p><img src=\"https://www.blognone.com/sites/default/files/externals/b2a11b67fdded0e9a7208c1421b1d6c3.png\" /></p>\n</div></div></div><div><div>Topics: </div><div><div><a href=\"/topics/sorare\">Sorare</a></div><div><a href=\"/topics/venture-capital\">Venture Capital</a></div><div><a href=\"/topics/nft\">NFT</a></div><div><a href=\"/topics/football\">Football</a></div><div><a href=\"/topics/softbank\">SoftBank</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02b4d5ce8029f819b0285ef4589ee2f2948ad797901642b6b17446b7e7b90712","category":"Thai"}