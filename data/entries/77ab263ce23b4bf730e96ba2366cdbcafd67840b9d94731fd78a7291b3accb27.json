{"title":"Chrome Enterprise ปรับวิธีแสดงโปรไฟล์บริษัทให้ชัดขึ้น เพิ่มชื่อบริษัทต่อท้ายไอคอนผู้ใช้","link":"https://www.blognone.com/node/145129","date":1741326474000,"content":"<div><div><div><p>กูเกิลปรับหน้าตาของ Chrome Enterprise โปรไฟล์สำหรับบัญชีองค์กร ให้ดูแตกต่างจากบัญชีส่วนตัวมากขึ้น (ใช้ Chrome ตัวเดียวกันล็อกอิน 2 บัญชี) โดยบัญชีองค์กรสามารถมีชื่อบริษัทแปะป้ายอยู่หลังชื่อผู้ใช้งาน แยกให้เห็นชัดๆ ว่าเป็นบัญชีทำงาน (ตัวอย่างในภาพเป็นชื่อ<a href=\"https://en.wikipedia.org/wiki/Acme_Corporation\">บริษัทสมมติ Acme</a>) แม้องค์กรไม่ได้ตั้งค่านี้ไว้ ก็จะแสดงคำว่า Work แทนอยู่ดี</p>\n<p>กูเกิลยังปรับหน้าจอตอนล็อกอินโปรไฟล์ Chrome ขององค์กรให้เห็นชัดๆ ว่านี่คือบัญชีองค์กรนะ เป็นบัญชีที่ถูกจัดการโดยแอดมินขององค์กร และแอดมินสามารถควบคุมการใช้งานบัญชีนี้ได้</p>\n<p>ในฝั่งของแอดมินองค์กรก็ยังมีตัวช่วยเป็นแดชบอร์ดใช้ดูโปรไฟล์​ Chrome ทั้งหมดที่องค์กรมี บอกเวอร์ชันของ Chrome รวมถึงระบบปฏิบัติการที่ใช้งานด้วย</p>\n<p>ที่มา - <a href=\"https://cloud.google.com/blog/products/chrome-enterprise/chrome-enterprise-improves-work-and-personal-profile-separation-and-brings-more-advanced-protections-for-unmanaged-devices/\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/63c0d4babc5744b86d847d78efed212a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d1376576a2a683c9fb0cc43f743d048e.png\" /></p>\n<p><img alt=\"No Description\" src=\"https://www.blognone.com/sites/default/files/externals/4a533fe8119634d047a7171dd00b66ea.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/enterprise\">Enterprise</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77ab263ce23b4bf730e96ba2366cdbcafd67840b9d94731fd78a7291b3accb27","category":"Thai"}