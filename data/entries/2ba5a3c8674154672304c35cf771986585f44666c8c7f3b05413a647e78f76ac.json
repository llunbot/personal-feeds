{"title":"[Pew Research] วัยรุ่นอเมริกา 26% ยอมรับใช้ ChatGPT ช่วยทำงานโรงเรียน, มี 18% บอกรับได้ถ้าใช้เขียนเรียงความ","link":"https://www.blognone.com/node/144178","date":1737167103000,"content":"<div><div><div><p>องค์กรวิจัย Pew Research Center รายงานผลสำรวจว่าวัยรุ่นในอเมริกาอายุ 13-17 ปี ใช้ ChatGPT ช่วยทำการบ้านหรือช่วยงานโรงเรียนมากน้อยแค่ไหน พบว่า 26% บอกว่าใช้ ChatGPT ช่วยทำงานโรงเรียน ผลสำรวจปี 2024 นี้จึงเป็นตัวเลขที่เพิ่มขึ้นเท่าตัวจากปี 2023 ซึ่งอยู่ที่ 13%</p>\n<p>อย่างไรก็ตามตัวเลขนี้อาจบอกได้ว่าวัยรุ่นยังนำ ChatGPT มาใช้กับงานโรงเรียนไม่มากนัก เพราะอีก 74% ก็ไม่ได้นำมาใช้ ซึ่งเรื่องนี้ยังเป็นประเด็นที่ถกเถียงกันในแวดวงการศึกษา</p>\n<p>เมื่อถามวัยรุ่นกลุ่มนี้ว่าพวกเขายอมรับได้หรือไม่ ที่นักเรียนจะใช้ ChatGPT ช่วยงานโรงเรียนในแต่ละประเภท 54% ยอมรับได้ว่านำมาใช้ค้นคว้าวิจัยหัวข้อต่าง ๆ แต่มี 29% ที่ยอมรับได้สำหรับการนำมาช่วยแก้โจทย์เลข และเหลือเพียง 18% ที่ยอมรับได้หากใช้ ChatGPT ช่วยเขียนเรียงความ</p>\n<p>ที่มา: <a href=\"https://www.pewresearch.org/short-reads/2025/01/15/about-a-quarter-of-us-teens-have-used-chatgpt-for-schoolwork-double-the-share-in-2023/\">Pew Research</a></p>\n<p><img src=\"https://www.blognone.com/sites/default/files/externals/1e82a6cf1ea2f582592f4a3eeae5c82e.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/pew\">Pew</a></div><div><a href=\"/topics/research\">Research</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ba5a3c8674154672304c35cf771986585f44666c8c7f3b05413a647e78f76ac","category":"Thai"}