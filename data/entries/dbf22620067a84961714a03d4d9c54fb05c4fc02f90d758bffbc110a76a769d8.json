{"title":"Super Nintendo World โซนใหม่ Donkey Kong Country กำหนดเปิดที่สวนสนุก USJ 11 ธันวาคมนี้","link":"https://www.blognone.com/node/143054","date":1731368158000,"content":"<div><div><div><p>นินเทนโดประกาศวันเปิดให้บริการโซนใหม่ Donkey Kong Country ของ Super Nintendo World ในสวนสนุก Universal Studio Japan หรือ USJ ที่เมืองโอซากา ประเทศญี่ปุ่น ซึ่งเป็นส่วนขยายจากโซน Mario ที่<a href=\"https://www.blognone.com/node/119857\">เปิดให้บริการมาตั้งแต่ปี 2021</a> โดยจะเปิดตั้งแต่วันที่ 11 ธันวาคม 2024</p>\n<p>Shigeru Miyamoto ผู้บริหารนินเทนโด ได้พาชมบางส่วนของพื้นที่ Donkey Kong Country ซึ่งมีบรรยากาศจำลองมาจากเกมทั้งบ้าน Donkey Kong หรือ Golden Temple ภายในมีกิจกรรมหลายอย่างเช่น</p>\n<ul>\n<li>ตีกลอง Conga Drums ตามจังหวะ ซึ่งต้องเล่นครั้งละสามคน</li>\n<li>การสะสมแต้มตามจุดต่าง ๆ ด้วยสาย Power-Up Band ซึ่งเพิ่มลายใหม่ของ Donkey Kong เข้ามา แต่ยังสามารถใช้ Power-Up Band เดิมได้</li>\n<li>ร้านสินค้าที่ระลึก Funky's Fly and Buy</li>\n<li>ร้านอาหารที่มีเมนูหลักคือกล้วย ของโปรดของ Donkey Kong</li>\n<li>กิจกรรมถ่ายรูปกับ Donkey Kong</li>\n<li>เครื่องเล่น<a href=\"https://www.blognone.com/node/137776\">รถเหมืองรางขาด Mine Cart Madness</a></li>\n</ul>\n<p>ตามแผนงานของนินเทนโด โซน Donkey Kong Country นอกจากเปิดที่ USJ แล้ว ยังมี<a href=\"https://www.blognone.com/node/142654\">กำหนดเปิดอีกแห่งที่ Universal Epic Universe</a> เมืองออร์แลนโด รัฐฟลอริดา สหรัฐอเมริกา ในปี 2025</p>\n<p>ที่มา: <a href=\"https://www.nintendolife.com/news/2024/11/super-nintendo-worlds-donkey-kong-country-park-gets-opening-date\">Nintendo Life</a></p>\n<p><img alt=\"No Description\" src=\"https://www.blognone.com/sites/default/files/externals/d7c65b44fe8b31379a7e3e2a97b16c00.jpeg\" /></p>\n</div></div></div><div><div>Topics: </div><div><div><a href=\"/topics/donkey-kong\">Donkey Kong</a></div><div><a href=\"/topics/nintendo\">Nintendo</a></div><div><a href=\"/topics/universal\">Universal</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbf22620067a84961714a03d4d9c54fb05c4fc02f90d758bffbc110a76a769d8","category":"Thai"}