{"title":"Capcom ปิดเซิร์ฟเวอร์ Rockman X Drive, เปลี่ยนมาเป็นเกมออฟไลน์แทน","link":"https://www.blognone.com/node/134352","date":1686732918000,"content":"<div><div><div><p>Capcom เคยมี<a href=\"https://www.blognone.com/node/110970\">เกม Rockman X Dive หรือ Mega Man X Dive</a> ในภาคภาษาอังกฤษ พัฒนาโดย Capcom Taiwan เป็นเกมเล่นฟรีบนมือถือและพีซี Steam มาตั้งแต่ปี 2019</p>\n<p>Rockman X Dive เป็นเกม 2D แบบดั้งเดิม ที่ผู้เล่นต้องดำดิ่ง (Dive) เข้าไปใน \"ความทรงจำ\" (Deep Log) ของ Rockman X ที่เกิดบั๊กในระบบจนผิดพลาดไป โดยสวมบทเป็นตัวละครต่างๆ ในซีรีส์ ซึ่งภายหลังขยายไปยังตัวละครจาก Rockman ซีรีส์อื่นๆ ด้วย รวมแล้วมีตัวละครให้เล่นมากถึง 40 ตัว</p>\n<p>เกมเวอร์ชันหลักรองรับการเล่นแบบ co-op ร่วมมือกัน และ battle ต่อสู้กันได้ รวมถึงมีฟีเจอร์พวก ranking จัดลำดับแบบที่เกมออนไลน์ยุคใหม่พึงมี</p>\n<p>อย่างไรก็ตาม Capcom ประกาศปิดเซิร์ฟเวอร์ของ Rockman X Dive ในวันที่ 23 กันยายน 2023 และจะตัดเฉพาะส่วนออฟไลน์มาเป็นเกมใหม่ชื่อ <strong>Rockman X Dive Offline</strong> แทน (ลงทุนไปเยอะแล้ว ขอคืนทุนหน่อย) ตอนนี้ยังไม่มีข้อมูลวันวางขาย (บอกว่าภายในปี 2023) และราคา แต่เล่นได้บนแพลตฟอร์ม Android, iOS, Steam เช่นเดิม</p>\n<p>ที่มา - <a href=\"https://www.capcom-games.com/megaman/xdive-offline/en-us/\">Capcom</a>, <a href=\"https://store.steampowered.com/news/app/1582620/view/3658658568027471872?l=english\">ประกาศปิดเซิร์ฟเวอร์ใน Steam</a></p>\n<p><img alt=\"No Description\" src=\"https://www.blognone.com/sites/default/files/externals/0f0ef0831c9e1e86db8b0d92dcc7ac6c.jpg\" /></p>\n<blockquote><p>Mega Man X DiVE Offline is coming to Steam, iOS, and Android!Dive in to exciting, side-scrolling action, and power up iconic characters from multiple different Mega Man series!Mega Man X DiVE Offline launches in 2023!Official Site: <a href=\"https://t.co/yFqPbBiB16\">https://t.co/yFqPbBiB16</a> <a href=\"https://t.co/F0KDaoY32Q\">pic.twitter.com/F0KDaoY32Q</a></p>\n<p>— Mega Man (@MegaMan) <a href=\"https://twitter.com/MegaMan/status/1668379842138742784?ref_src=twsrc%5Etfw\">June 12, 2023</a></p></blockquote>\n</div></div></div><div><div>Topics: </div><div><div><a href=\"/topics/rockman\">Rockman</a></div><div><a href=\"/topics/games\">Games</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5131cbbcd826678d150eeea3f2e289d90971c69e4f957705e9512a2302ee86a1","category":"Thai"}