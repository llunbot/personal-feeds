{"title":"ปี 2024 มีเกมใหม่ขายบน Steam ถึง 1.9 หมื่นเกม แต่ 79% เป็นเกมที่แทบไม่มียอดขาย","link":"https://www.blognone.com/node/144107","date":1736861751000,"content":"<div><div><div><p>Bill Young หัวหน้าฝ่ายเกมของ Twitch โพสต์สถิติของ Steam ในปี 2024 (<a href=\"https://steamdb.info/stats/releases/\">อ้างอิงจาก SteamDB</a>) ว่ามีเกมใหม่ขึ้นขายบน Steam จำนวนมากถึง 18,992 เกม เพิ่มขึ้นมากจากปี 2023 ที่มีเกมใหม่ 14,306 เกม</p>\n<p>อย่างไรก็ตาม เกมส่วนใหญ่ 79% ในจำนวนนี้ หรือจำนวน 14,939 เกม เป็นเกมที่ไม่มียอดขายเยอะมากพอ หรือที่ในระบบของ Steam เรียกว่า \"Profile Features Limited\" ถูกจำกัดฟีเจอร์การปรับแต่งโปรไฟล์ เช่น badge ต่างๆ เหลือเกมที่ได้รับสิทธิเต็มขั้นของ Steam จำนวน 4,053 เกมเท่านั้น</p>\n<p>สัดส่วนเกม Limited เพิ่มขึ้นเรื่อยๆ จาก 33% ในปี 2018 มาเป็น 73% ในปี 2023 และขยับขึ้นมาเป็น 79% ในปี 2024 แสดงให้เห็นว่า <a href=\"https://www.blognone.com/node/90002\">นโยบายเปิดกว้างรับทุกเกมของ Valve (หลังยกเลิก Steam Greenlight)</a> นั้นทำให้เกมเพิ่มจำนวนขึ้นอย่างมาก แต่ก็มีสัดส่วนเกมที่ไม่มีคุณภาพมากนักเพิ่มขึ้นอย่างมากด้วยเช่นกัน</p>\n<p>ที่มา - <a href=\"https://www.linkedin.com/posts/youngbill_19k-games-were-published-on-steam-in-2024-activity-7283203637084876801-IMZx/\">Bill Young LinkedIn</a>, <a href=\"https://kotaku.com/steam-19-000-new-games-limited-pc-valve-unplayed-80-1851738322?utm_source=vip\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/f8aa9049a825ff5fe0b4b523dfca6141.png\" /></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/games\">Games</a></div><div><a href=\"/topics/valve\">Valve</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d932bc72fb5d31cb95ce546a9758aaddfe38d2173d0b5c48304b216f6bf84f4c","category":"Thai"}