{"title":"Python 3.13 จุดเริ่มต้นแห่งการถอด GIL มาแล้ว เพิ่มการรองรับ WebAssembly, iOS, Android","link":"https://www.blognone.com/node/142438","date":1728355354000,"content":"<div><div><div><p>Python 3.13 ออกรุ่นจริงหลังจากถูกเลื่อนมาเล็กน้อยเนื่องจากพบปัญหาประสิทธิภาพในเบต้าสุดท้าย จุดสำคัญที่สุดคือเวอร์ชั่นนี้เป็นรุ่นแรกที่<a href=\"https://www.blognone.com/node/135051\">เพิ่มออปชั่นปิด Global Interpreter Lock (GIL)</a> ที่น่าจะใช้เวลารวมถึง 5 ปีกว่าจะปิดได้หมดจริงๆ</p>\n<p>สำหรับฟีเจอร์อื่นๆ ก็มีการเปลี่ยนแปลงจำนวนมาก และน่าจะได้ใช้งานกันก่อนปิด GIL เสียอีก เช่น</p>\n<ul>\n<li>interpreter ใหม่: แสดงสีได้ในตัว, แก้ไขโค้ดทีละหลายบรรทัด, แสดงจุดที่โค้ดผิดชัดเจนขึ้น</li>\n<li>โมดูล dbm: เพิ่มสตอเรจเป็น SQLite เข้ามา และจะเปลี่ยนเป็นสตอเรจมาตรฐานแล้ว</li>\n<li>docstring: ปรับรูปแบบการเก็บข้อมูล โดยลบช่องว่างด้านหน้าออกทั้งหมด ลดการใช้หน่วยตวามจำลง</li>\n</ul>\n<p>นอกจากฟีเจอร์ต่างๆ แล้ว ยังมีการ<a href=\"https://www.blognone.com/node/127621\">ถอดไลบรารีเก่าออกตามที่เคยประกาศไว้ตั้งแต่ปี 2022</a>, ถอด C API จำนวนหนึ่ง, และประกาศเตรียมถอดฟีเจอร์บางส่วนเพิ่มเติมในเวอร์ชั่น 3.15/3.16</p>\n<p>สำหรับการรองรับแพลตฟอร์มต่างๆ ตอนนี้ WebAssembly ปรับขึ้นมารองรับเป็น Tier-2 เทียบเท่ากับ Linux/Arm64 (แพตช์ทำพังจะแก้ตามหลังภายใน 24 ชั่วโมง) และปรับการรองรับ Android/iOS เป็น Tier-3 (build ต่อเนื่อง แต่ไม่รับประกันว่าแพตช์ใหม่จะทำแพลตฟอร์มเหล่านี้พังหรือไม่)</p>\n<p>ที่มา - <a href=\"https://pythoninsider.blogspot.com/2024/10/python-3130-final-released.html\">Python</a></p>\n<p><img alt=\"No Description\" src=\"https://www.blognone.com/sites/default/files/externals/afca935f6bc798e77c7cc77dcfc65b0f.png\" /></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b70d9a5da56ecf3cf645fbf891544ec41e1c443fee9f8726d87c7b34c696cde4","category":"Thai"}