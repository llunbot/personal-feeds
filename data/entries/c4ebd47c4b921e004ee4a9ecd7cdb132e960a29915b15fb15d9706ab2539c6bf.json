{"title":"Sony เปิดตัวลำโพงแก้วไร้สายทรงตะเกียง รุ่นใหม่ LSPX-S3 ถูกลงกว่าเดิมเหลือหมื่นต้น","link":"https://www.blognone.com/node/123701","date":1626236783000,"content":"<div><div><div><p>Sony เปิดตัวลำโพงแก้วไร้สาย LSPX-S3 รุ่นที่ 3 ต่อจาก <a href=\"https://www.sony.co.th/th/electronics/wireless-speakers/lspx-s2\">LPSX-S2</a> ที่วางจำหน่ายในปี 2019 ปรับมาใช้สปีกเกอร์ 46 มิลลิเมตร จาก 35 มิลลิเมตรในรุ่นก่อน ตัดฟีเจอร์เล่นเพลง Spotify ผ่าน WiFi จากรุ่น S2 ออก แต่ราคาถูกลงจาก 449.99 ดอลลาร์ เหลือ 349.99 ดอลลาร์ หรือประมาณ 11,000 บาท</p>\n<p>LSPX-S3 ใช้ทวีตเตอร์แบบแก้วเหมือนเดิม มีแอคชูเอเตอร์สามตัว มีแพสซีฟ เรดิเอเตอร์ สำหรับเสียงโทนต่ำ เพิ่มโหมด “Bass Boost” เข้ามาสำหรับผู้ที่ชอบเสียงเบสหนักๆ เชื่อมต่อผ่านบลูทูธ เชื่อมสองตัวพร้อมกันแบบสเตอริโอได้ เล่นเพลงด้วยโคเด็ค LDAC ของ Sony</p>\n<p>หลอดไฟภายในปรับความสว่างได้ 32 ระดับ ไฟขยับตามเสียงเบสได้ มีโหมดแสงเทียน โหมดสว่างพิเศษ และโหมดไฟอ่อนโยนสำหรับช่วงก่อนนอน ทั้งหมดนี้ปรับได้ด้วยเซ็นเซอร์สัมผัสบนตัวลำโพง และในแอป Sony Music Center แบตเตอรี่ใช้งานได้ 8 ชั่วโมง ชาร์จผ่าน USB Type-C เสียบสายค้างไว้ได้</p>\n<p>LSPX-S3 เปิดให้สั่งจองเดือนสิงหาคมนี้ แต่ยังไม่เปิดเผยวันวางจำหน่ายอย่างเป็นทางการ</p>\n<p>ที่มา - <a href=\"https://www.sony.co.uk/electronics/wireless-speakers/lspx-s3\">Sony</a></p>\n<p><img src=\"https://www.blognone.com/sites/default/files/externals/3f2605035a57f15426332550dfb47c0b.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/speaker\">Speaker</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4ebd47c4b921e004ee4a9ecd7cdb132e960a29915b15fb15d9706ab2539c6bf","category":"Thai"}