{"title":"Intel เปิดตัวมาตรฐาน Thunderbolt 5 แบนด์วิธส่งข้อมูลสูงสุด 120 Gbps","link":"https://www.blognone.com/node/135694","date":1694528931000,"content":"<div><div><div><p>อินเทลเปิดตัวมาตรฐานการเชื่อมต่อ Thunderbolt 5 ซึ่งเป็นรุ่นถัดจาก <a href=\"https://www.blognone.com/node/117370\">Thunderbolt 4</a> ที่เปิดตัวเมื่อ 3 ปีที่แล้ว โดยอินเทลบอกว่าแบนด์วิธในการส่งข้อมูลเพิ่มขึ้นสูงสุด 3 เท่าจาก Thunderbolt 4</p>\n<p>แบนด์วิธในการส่งข้อมูลปกติจะอยู่ที่ 80 Gbps ตามที่เคย<a href=\"https://www.blognone.com/node/131025\">ให้ข้อมูล</a>ก่อนหน้านี้ แต่สามารถใช้การส่งข้อมูลแบบ Bandwidth Boost ที่เพิ่มขาส่งข้อมูลเป็น 120 Gbps เหมาะกับงานของสายครีเอเตอร์ เกมเมอร์ และมืออาชีพที่เน้นงานแสดงผลประสิทธิภาพสูงสุด รองรับการแสดงผลระดับ 8K หลายหน้าจอ</p>\n<p><img alt=\"No Description\" src=\"https://www.blognone.com/sites/default/files/externals/eeb5faeb9a9aaa7a8e54eeb525ea2f15.jpg\" /></p>\n<p>Thunderbolt 5 ทำงานบนมาตรฐาน USB4 V2, DisplayPort 2.1 และ PCI Express Gen 4 สามารถทำงานร่วมกันได้ (compatible) กับ Thunderbolt และ USB เวอร์ชันเก่า</p>\n<p>นอกจากนี้ประสิทธิภาพด้านพลังงาน รองรับการชาร์จเร็วถึง 240W เพิ่มจาก Thunderbolt 4 ที่ 100W</p>\n<p>Thunderbolt 5 จะเริ่มใช้งานพร้อมซีพียูรุ่นใหม่โค้ดเนม Barlow Ridge กำหนดเปิดตัวภายในปี 2024</p>\n<p><img alt=\"No Description\" src=\"https://www.blognone.com/sites/default/files/externals/edc7ed7724fb46d2c205e52a90a39ba1.png\" /></p>\n<p><img alt=\"No Description\" src=\"https://www.blognone.com/sites/default/files/externals/f4409e963ad965e1a46171fd4fb0ef26.png\" /></p>\n<p>ที่มา: <a href=\"https://www.intel.com/content/www/us/en/newsroom/news/intel-introduces-thunderbolt-5-standard.html\">อินเทล</a></p>\n</div></div></div><div><div>Topics: </div><div><div><a href=\"/topics/thunderbolt\">Thunderbolt</a></div><div><a href=\"/topics/intel\">Intel</a></div><div><a href=\"/topics/usb\">USB</a></div><div><a href=\"/topics/standard\">Standard</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b9c80989a6e8ccd5b47cbee7e847942b51013c828c2d0dfa2e43373ecbd8acb","category":"Thai"}