{"title":"โครงการโอเพนซอร์สของไมโครซอฟท์เริ่มได้ Pull Request จำนวนมากจาก Copilot Agent","link":"https://www.blognone.com/node/146561","date":1747915069000,"content":"<span>โครงการโอเพนซอร์สของไมโครซอฟท์เริ่มได้ Pull Request จำนวนมากจาก Copilot Agent</span>\n\n  <div>\n    <div>Body</div>\n              <div><p>หลังจากไมโครซอฟท์<a href=\"https://www.blognone.com/node/146487\">เปิดบริการ Coding Agent</a> ที่สามารถดึงโค้ดไปทดสอบ, แก้ไข แล้วส่งโค้ดกลับมายังโครงการเป็น pull request ทีเดียว ตอนนี้โครงการต่างๆ ของไมโครซอฟท์ก็เริ่มเห็น Coding Agent ส่งแพตช์เข้ามาจำนวนมาก</p>\n<p>เนื่องจาก .NET พัฒนาอย่างเปิดเผย เราจึงได้เห็นโปรแกรมเมอร์ของไมโครซอฟท์นั่งคุยกับ Copilot ให้แก้ปัญหาของโค้ดที่ส่งมา</p>\n<p>หลายคนเข้าไปแสดงความเห็นใจโปรแกรมเมอร์ของไมโครซอฟท์ที่ต้องมาตรวจโค้ดจาก AI แต่ <a href=\"https://github.com/dotnet/runtime/pull/115762#issuecomment-2897709949\">Stephen Toub ทีมงาน .NET ก็ระบุว่า pull request ทั้งหมดเป็นสิ่งที่ทีมงานเรียก Copilot ให้เข้ามาช่วยแก้ปัญหาให้เอง</a> และทีมงานที่สั่ง merge โค้ดเข้าระบบจะเป็นผู้รับผิดชอบต่อปัญหาที่เกิดขึ้น ตลอดจนโค้ดจาก Copilot ก็ถูกตรวจสอบคุณภาพแบบเดียวกับแพตช์จากที่อื่นๆ และ Stephen ยังยืนยันว่าไม่ได้มีคำสั่งจากผู้บริหารให้ต้องใช้ปัญญาประดิษฐ์ แต่ทีมงานก็เห็นประโยชน์และเลือกใช้งานเพื่อดูว่ามันจะทำงานได้มากเพียงใด</p>\n<p>ที่มา - <a href=\"https://github.com/dotnet/runtime/pull/115762#issuecomment-2897709949\">GitHub: dotnet/runtime</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Thu, 05/22/2025 - 18:57</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32bfd8cbe0d4283e526d48e028875ec7e5a5cdb9701f7b25bda2f1e04a128ece","category":"Thai"}