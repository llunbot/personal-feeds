{"title":"เกม Baldur’s Gate 3 จะวางจำหน่ายบน Xbox Series X/S ภายในปี 2023","link":"https://www.blognone.com/node/135437","date":1692940963000,"content":"<div><div><div><p>ก่อนหน้านี้ทาง Larian Studios เคยออกมาให้ข่าวว่าตัวเกม Baldur’s Gate 3 เวอร์ชัน Xbox Series X/S จำเป็นต้องเลื่อนออกไปก่อน เพราะมีปัญหาด้านเทคนิคกับโหมดแบ่งหน้าจอของเครื่อง Series S เนื่องจากทาง Microsoft ต้องการให้ทั้ง Series S และ X ได้ฟีเจอร์เท่า ๆ กันในทุกเกม ทำให้ทาง Larian Studios ต้องแก้ปัญหานี้จนต้องเลื่อนการวางขายตัวเกมใน Xbox Series X/S ไปในในที่สุด</p>\n<p>ในวันนี้เหมือนเรื่องจะเปลี่ยนไปเล็กน้อย เนื่องจากคุณ Swen Vincke ซีอีโอของ Larian Studios ได้ออกมาบอกผ่าน X.com ว่าได้คุยกับ Phil Spencer หัวหน้าฝ่าย Xbox เมื่อวันก่อน และหาทางออกให้กับ Baldur’s Gate 3 เพื่อวางจำหน่ายเกมภายในปีนี้ได้เรียบร้อยแล้ว โดยจะตัดโหมดแบ่งจอออกในเวอร์ชัน Series S แต่จะเพิ่มฟีเจอร์ Cross-Save ทำให้นำเซฟจากเกมเวอร์ชั่น PC(Steam) มาเล่นต่อใน Xbox Series X/S ได้</p>\n<p><img src=\"https://www.blognone.com/sites/default/files/externals/cd9b2d57d32e072fa90e8ae1cd0a5072.jpg\" alt /></p>\n<p>สำหรับเกม Baldur’s Gate 3 นั้นเป็นเกม RPG ที่ลงให้กับ PC และ Mac ในวันที่ 3 สิงหาคมที่ผ่านมาผ่านระบบ Steam และ GOG และจะวางจำหน่ายบน PS5 ในวันที่ 6 กันยายนนี้ <a href=\"https://www.blognone.com/node/135144\">ตัวเกมได้รับคะแนนรีวิวรวมจาก Metacritic ไป 96/100 คะแนน</a> และถือว่าเป็นหนึ่งในตัวเต็ง Game of the year ของปีนี้</p>\n<blockquote><p>All improvements will be there, with split-screen coop on Series X. Series S will not feature split-screen coop, but will also include cross-save progression between Steam and Xbox Series.</p>\n<p>— Swen Vincke @where? (@LarAtLarian) <a href=\"https://twitter.com/LarAtLarian/status/1694737127978783157?ref_src=twsrc%5Etfw\">August 24, 2023</a></p></blockquote>\n<p>ที่มา - <a href=\"https://www.gematsu.com/2023/08/baldurs-gate-iii-coming-to-xbox-series-in-2023\">gematsu</a></p>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/games\">Games</a></div><div><a href=\"/topics/xbox-series-s\">Xbox Series S</a></div><div><a href=\"/topics/xbox-series-x\">Xbox Series X</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"842dbddf65e1246e3f33924c3f70ef123461db0ff6bed968330c94e4622fe71c","category":"Thai"}