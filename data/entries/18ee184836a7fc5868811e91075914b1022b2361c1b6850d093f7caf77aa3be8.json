{"title":"Nikon ประกาศเข้าซื้อ RED.com ผู้ผลิตกล้องถ่ายภาพยนตร์ระดับมืออาชีพ","link":"https://www.blognone.com/node/138585","date":1709800898000,"content":"<div><div><div><p>Nikon ประกาศเข้าซื้อหุ้นทั้งหมดของบริษัท RED.com ผู้ผลิตกล้องถ่ายภาพยนตร์ระดับมืออาชีพ โดยไม่บอกมูลค่าดีล</p>\n<p>RED ก่อตั้งเมื่อปี 2005 เน้นทำสินค้าเป็นกล้องถ่ายภาพยนตร์แบบดิจิทัลเต็มรูปแบบ สินค้าตัวเริ่มต้นคือ RED ONE 4K ที่ผ่านมาบริษัทชูจุดเด่นเทคโนโลยี โดยเฉพาะเทคโนโลยีบีบอัดวิดีโอแบบ RAW จนกระทั่ง<a href=\"https://www.dpreview.com/news/5338402238/red-is-suing-nikon-for-video-compression-technology-used-in-its-licensed-n-raw-video-on-the-z9\">เคยมีคดีกับ Nikon เองเมื่อปี 2022</a> แต่<a href=\"https://www.newsshooter.com/2023/04/28/red-patent-lawsuit-against-nikon-dismissed/\">ถอนคดีออกไปเมื่อต้นปีที่ผ่านมา</a></p>\n<p>ทาง Nikon ระบุว่าจะใช้การเข้าซื้อครั้งนี้มาขยายสินค้ากลุ่มกล้องถ่ายภาพยนตร์ระดับมืออาชีพต่อไป</p>\n<p>ที่มา - <a href=\"https://www.nikon.com/company/news/2024/0307_01.html\">Nikon</a></p>\n<p><img alt=\"No Description\" src=\"https://www.blognone.com/sites/default/files/externals/6347d6f699e5143783cad1ffbe921e8e.jpeg\" /></p>\n</div></div></div><div><div>Topics: </div><div><div><a href=\"/topics/nikon\">Nikon</a></div><div><a href=\"/topics/red\">RED</a></div><div><a href=\"/topics/acquisition\">Acquisition</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18ee184836a7fc5868811e91075914b1022b2361c1b6850d093f7caf77aa3be8","category":"Thai"}