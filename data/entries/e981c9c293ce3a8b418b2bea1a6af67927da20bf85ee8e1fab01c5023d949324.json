{"title":"วอชิงตันดีซี แจก AirPods ให้วัยรุ่นที่มาฉีดวัคซีน พ่อแม่ได้บัตรของขวัญ Visa อีก 51 ดอลลาร์","link":"https://www.blognone.com/node/124126","date":1628481312000,"content":"<div><div><div><p>สหรัฐอเมริกายังคงประสบปัญหาประชากรไม่ยอมมาฉีดวัคซีนที่ยังมีจำนวนมาก แต่ละรัฐจึงเริ่มหาวิธีต่างๆ มาดลใจ แทนการบังคับหรือจำกัดสิทธิ์ เช่นล่าสุดรัฐวอชิงตันดีซี นายกเทศมนตรี Muriel Bowser ประกาศว่ารัฐจะแจก AirPods ให้กับวัยรุ่นอายุ 12-17 ปี ที่ฉีดวัคซีนเข็มแรกกับโรงเรียนที่รัฐคัดเลือก</p>\n<p>นอกจากนี้ผู้มาฉีดยังได้ร่วมลุ้นรางวัลที่จะแจก iPad พร้อมหูฟัง 8 รางวัล และทุนการศึกษา 25,000 ดอลลาร์ สองรางวัลทุกสัปดาห์ เริ่มต้นสิ้นเดือนนี้ นอกจากนี้พ่อแม่ที่ต้องพาลูกไปฉีดวัคซีน ยังได้รับบัตรของขวัญ Visa ใช้ลดตอนซื้อของผ่านบัตรเครดิต เป็นจำนวนเงินอีก 51 ดอลลาร์ ต่อเยาวชนหนึ่งคนที่พาไปฉีด</p>\n<p>ไม่ใช่แค่วอชิงตันดีซี แต่ยังมีรัฐอื่นที่เริ่มออกแคมเปญจูงใจมากขึ้นเรื่อยๆ เช่น รัฐเวสต์เวอร์จิเนีย <a href=\"https://thehill.com/homenews/state-watch/556350-west-virginia-to-give-away-guns-as-vaccine-incentive\">ออกลอตเตอรี่ให้ผู้มาฉีดวัคซีน</a> มีรางวัลสไตล์รัฐของคนชอบกิจกรรมกลางแจ้ง เป็นปืนไรเฟิลล่าสัตว์, ปืนลูกซอง, รถกระบะ, เงิน 1 ล้านดอลลาร์ และใบอนุญาตตกปลาและล่าสัตว์แบบตลอดชีวิต และ<a href=\"https://www.nga.org/center/publications/covid-19-vaccine-incentives/\">แต่ละรัฐก็เริ่มออกแคมเปญจูงใจฉีดวัคซีนแข่งกันอย่างเต็มที่</a> เพื่อชะลอการระบาดและลดความอันตรายของสายพันธุ์เดลต้าที่มีต่อผู้ที่ยังไม่ฉีดวัคซีน</p>\n<p>ที่มา - <a href=\"https://gizmodo.com/washington-d-c-is-bribing-teens-with-free-airpods-if-1847446883\">Gizmodo</a></p>\n<p><img src=\"https://www.blognone.com/sites/default/files/externals/fc9ce7b10dc50bd38c59839b67945dd5.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/vaccine\">Vaccine</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e981c9c293ce3a8b418b2bea1a6af67927da20bf85ee8e1fab01c5023d949324","category":"Thai"}