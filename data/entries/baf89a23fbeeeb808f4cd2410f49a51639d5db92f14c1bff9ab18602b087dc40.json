{"title":"Microsoft เลื่อนปล่อยฟีเจอร์จับหน้าจอ Recall ใน Copilot+ PC อีกครั้ง ออกไปเป็นเดือนธันวาคม","link":"https://www.blognone.com/node/142894","date":1730451041000,"content":"<div><div><div><p>ก่อนหน้านี้ไมโครซอฟท์ประกาศว่า<a href=\"https://www.blognone.com/node/139862\">ฟีเจอร์จับหน้าจอ Recall</a> ใน Windows 11 ที่เป็น Copilot+ PC จะเริ่มอัปเดตให้กับกลุ่มทดสอบ Windows Insider <a href=\"https://www.blognone.com/node/141556\">ในเดือนตุลาคม</a> แต่เข้าสู่พฤศจิกายนแล้วฟีเจอร์นี้ก็ยังไม่มา</p>\n<p>ตัวแทนของไมโครซอฟท์ยืนยันการเลื่อนออกฟีเจอร์นี้ โดยชี้แจงว่า บริษัทต้องการเพิ่มความมั่นใจว่าฟีเจอร์ Recall นี้ปลอดภัยและเชื่อถือได้ จึงใช้เวลาเพิ่มเติมเพื่อปรับปรุงการใช้งานก่อนจะเผยแพร่ในสถานะพรีวิวกับกลุ่ม Windows Insider ในเดือนธันวาคม</p>\n<p>คำชี้แจงนี้ทำให้ Recall ฟีเจอร์เด่นของ Copilot+ PC ที่เปิดตัวมาตั้งเดือนพฤษภาคม ต้องเลื่อนอัปเดตใช้งานอีกครั้ง จากครั้งแรกเลื่อนกำหนดออกมาเป็น<a href=\"https://www.blognone.com/node/140376\">เดือนมิถุนายน</a> แล้วประกาศอีกครั้งในเดือนสิงหาคมว่าจะออกมาในเดือนตุลาคม คราวนี้ก็เลื่อนอีกเป็นธันวาคม ซึ่งประเด็นหลักก็คือเรื่องความปลอดภัยและความเป็นส่วนตัวในการเข้าถึงข้อมูลนั่นเอง</p>\n<p>ที่มา: <a href=\"https://www.theverge.com/2024/10/31/24284572/microsoft-recall-delay-december-windows-insider-testing\">The Verge</a></p>\n<p><img src=\"https://www.blognone.com/sites/default/files/externals/ba7fb6e3854146ffa948f35c2d06470d.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/copilot-pc\">Copilot+ PC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"baf89a23fbeeeb808f4cd2410f49a51639d5db92f14c1bff9ab18602b087dc40","category":"Thai"}