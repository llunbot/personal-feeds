{"title":"[ข่าวลือ] Nintendo Switch Pro จะใช้จีพียู Lovelace ตัวเดียวกับ RTX 40","link":"https://www.blognone.com/node/123887","date":1627269697000,"content":"<div><div><div><p>ข่าวลือของ Nintendo Switch Pro คงไม่มีวันจบสิ้นจนกว่าจะมีเครื่องจริงๆ ออกมาให้เห็น ล่าสุดมี<a href=\"https://www.blognone.com/node/120297\">ข่าวใหม่ของชิป NVIDIA \"Lovelace\" ที่จะใช้กับ GeForce RTX 40</a> ว่าจะถูกใช้ใน Switch Pro ด้วย</p>\n<p>Nintendo Switch รุ่นปัจจุบันใช้ชิป Tegra X1+ รหัส \"Mariko\" ที่ใช้จีพียูสถาปัตยกรรม Maxwell ซึ่งเก่ามากแล้ว (Maxwell ออกปี 2014)</p>\n<p>ก่อนหน้านี้คาดกันว่า Switch Pro จะใช้ชิป Tegra ตัวใหม่โค้ดเนม \"Orin\" จีพียูเป็น Ampere (ตัวเดียวกับ GeForce RTX 30) แต่ข้อมูลใหม่คือนินเทนโดจะข้ามไปใช้จีพียู Lovelace เลย ข่าวนี้มาจากช่อง YouTube ชื่อ Moore's Law is Dead ตามคลิปด้านล่าง</p>\n<p>ถ้าข่าวนี้เป็นจริง เราน่าจะเห็น Lovelace ออกขายในช่วงปลายปี 2022 ตามรอบจีพียูทุก 2 ปีของ NVIDIA เท่ากับว่า Switch Pro ก็น่าจะออกได้อย่างเร็วในช่วงปลายปี 2022 เช่นกัน</p>\n<p>ชิป Lovelace ตั้งชื่อตาม Ada Lovelace โปรแกรมเมอร์คนแรกของโลก นอกจากนี้ NVIDIA ยังมีชิปสำหรับเซิร์ฟเวอร์โค้ดเนม Hopper ที่ตั้งชื่อตาม Grace Hopper โปรแกรมเมอร์หญิงอีกคนเช่นกัน</p>\n<p>ที่มา - <a href=\"https://www.notebookcheck.net/NVIDIA-Lovelace-to-feature-in-next-gen-Nintendo-Switch-Lovelace-RTX-40-with-2-2-GHz-boost-being-prepped-to-outship-AMD-RDNA-3-at-a-lesser-price-irrespective-of-performance.551978.0.html\">Notebookcheck</a></p>\n<p><img src=\"https://www.blognone.com/sites/default/files/externals/f6a5b897a5bccc198e7486f65ed35ff8.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div><div><a href=\"/topics/rumor\">Rumor</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c895ba5590d4009bb46c6e49a7a33dd4354b3b49092ea3523ef6750be9c74480","category":"Thai"}