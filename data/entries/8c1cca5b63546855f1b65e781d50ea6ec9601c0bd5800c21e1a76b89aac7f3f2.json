{"title":"Chromecast built-in รีแบรนด์กลับมาใช้ชื่อเดิม Google Cast","link":"https://www.blognone.com/node/139980","date":1716769305000,"content":"<div><div><div><p>มีการเปลี่ยนแปลงเรื่องชื่อเล็ก ๆ จากงาน Google I/O 2024 โดยเทคโนโลยี Chromecast built-in ได้ถูกรีแบรนด์อีกครั้งกลับไปเป็นชื่อเดิมคือ Google Cast</p>\n<p>เรื่องนี้ต้องย้อนไปตั้งแต่ปี 2016 ซึ่งตอนแรกกูเกิลต้องการแยกแบรนด์ Chromecast ที่เป็นเทคโนโลยีการส่งคอนเทนต์ขึ้นจอ เลยแยกชื่อ Chromecast สำหรับฮาร์ดแวร์ของกูเกิล และ <a href=\"https://www.blognone.com/node/79334\">Google Cast</a> เพื่อพูดถึงเทคโนโลยีที่ผู้ผลิตสมาร์ททีวีนำไปใส่ได้ แต่พอปลายปี กูเกิลก็เปลี่ยนชื่อเทคโนโลยี Google Cast มาเป็น <a href=\"https://www.blognone.com/node/87552\">Chromecast built-in</a> ที่ใช้อยู่จนปัจจุบัน</p>\n<p>ใน<a href=\"https://support.google.com/chromecastbuiltin/answer/6102923?hl=en\">หน้าซัพพอร์ตของ Chromecast built-in</a> ได้ปรับเนื้อหาโดยระบุเลยว่าตอนนี้ใช้ชื่อ Google Cast แทนที่ชื่อเดิมแล้ว โดยเหลือชื่อ Chromecast ไว้สำหรับฮาร์ดแวร์เท่านั้น ซึ่งต้องดูต่อไปว่ากูเกิลจะยังใช้ชื่อ Chromecast กับฮาร์ดแวร์ต่อไป หรือรีแบรนด์มาใช้ Google, Nest, Pixel แทน</p>\n<p>ที่มา: <a href=\"https://9to5google.com/2024/05/26/google-cast-chromecast-built-in/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/ccf26e30a64a21da6a6173870e143198.png\" /></p>\n</div></div></div><div><div>Topics: </div><div><div><a href=\"/topics/google-cast\">Google Cast</a></div><div><a href=\"/topics/chromecast\">Chromecast</a></div><div><a href=\"/topics/branding\">Branding</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c1cca5b63546855f1b65e781d50ea6ec9601c0bd5800c21e1a76b89aac7f3f2","category":"Thai"}