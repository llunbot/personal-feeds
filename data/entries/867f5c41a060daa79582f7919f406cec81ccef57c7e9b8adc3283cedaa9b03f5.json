{"title":"Geoffrey Hinton ประกาศร่วมสนับสนุน Elon Musk ที่ฟ้อง OpenAI เรื่องแปลงเป็นบริษัท For-Profit","link":"https://www.blognone.com/node/143878","date":1735705288000,"content":"<div><div><div><p>ร้อนแรงกันตั้งแต่ปีใหม่เมื่อ Geoffrey Hinton หนึ่งในสองนักวิทยาศาสตร์ฉายา AI Godfather ที่ได้รับรางวัล<a href=\"https://www.blognone.com/node/142454\">โนเบลสาขาฟิสิกส์</a>ปีที่แล้ว จากงานวิจัยด้าน Machine Learning ออกมาประกาศสนับสนุน Elon Musk ที่<a href=\"https://www.blognone.com/node/143398\">ฟ้องร้อง OpenAI</a> ประเด็นการขอ<a href=\"https://www.blognone.com/node/143845\">ปรับโครงสร้างบริษัท มาเป็นบริษัทแสวงหากำไร</a> (For-Profit) จากที่<a href=\"https://www.blognone.com/node/136815\">ตอนนี้เป็นแบบไม่แสวงหากำไร</a> (Non-Profit) แล้วมีบริษัทลูกที่หากำไรแบบจำกัดเพดาน</p>\n<p>Hinton ออกแถลงการณ์ผ่าน Encode ซึ่งเป็นหน่วยงานที่เฝ้าระวัง AI ว่า OpenAI ถูกก่อตั้งขึ้นโดยมุ่งเน้นความปลอดภัยของปัญญาประดิษฐ์ มีธรรมนูญที่ระบุไว้ชัดเจน บริษัทยังได้สิทธิทางภาษีมากมายจากการมีสถานะเป็นบริษัท Non-Profit หากยอมให้มีการฉีกข้อกำหนดนี้ได้ย่อมส่งผลลบต่อภาพรวมในวงการปัญญาประดิษฐ์</p>\n<p>ก่อนหน้านี้ Hinton ได้<a href=\"https://www.blognone.com/node/142475\">กล่าวชื่นชม Ilya Sutskever</a> ซึ่งเป็นลูกศิษย์คนสนิท ที่เป็นหนึ่งในบอร์ดลงมติ<a href=\"https://www.blognone.com/node/136841\">ไล่ Sam Altman</a> ออกจาก OpenAI ถึงแม้จะ<a href=\"https://www.blognone.com/node/136887\">ไม่สำเร็จ</a> และทำให้ Sutskever ต้องลาออกมา<a href=\"https://www.blognone.com/node/140496\">ตั้งบริษัท Safe Superintelligence</a> แทน</p>\n<p>แถลงการณ์ของ Encode บอกว่าการที่ OpenAI เลือกเปลี่ยนพันธกิจหลักมาเน้นการสร้างกำไร ยิ่งสะท้อนว่าสาธารณะจำเป็นอย่างยิ่งที่ต้องเข้ามามีส่วนร่วมกำกับดูแลเทคโนโลยีนี้</p>\n<p>ที่มา: <a href=\"https://www.businessinsider.com/geoffrey-hinton-backs-elon-musk-openai-lawsuit-2024-12\">Business Insider</a></p>\n<p><img src=\"https://www.blognone.com/sites/default/files/externals/c880b6552e11d40f55c066d3c8138bc6.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"867f5c41a060daa79582f7919f406cec81ccef57c7e9b8adc3283cedaa9b03f5","category":"Thai"}