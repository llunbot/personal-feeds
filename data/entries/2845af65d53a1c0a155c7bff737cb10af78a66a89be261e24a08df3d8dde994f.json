{"title":"IBM รายงานผลประกอบการไตรมาส รายได้โตเล็กน้อย เตรียมแยก Kyndryl ออกมา ต้นเดือนหน้า","link":"https://www.blognone.com/node/125389","date":1634776314000,"content":"<div><div><div><p>ไอบีเอ็มรายงานผลประกอบการของไตรมาสที่ 3 ปี 2021 มีรายได้รวม 17,618 ล้านดอลลาร์ เพิ่มขึ้น 0.3% เทียบกับไตรมาสเดียวกันในปีก่อน และมีกำไรสุทธิ 1,130 ล้านดอลลาร์ เนื่องจากไอบีเอ็มเตรียมแยกธุรกิจให้บริการ Infrastructure ออกไปในชื่อ <a href=\"https://www.blognone.com/node/122156\">Kyndryl</a> ช่วงเดือนพฤศจิกายนนี้ จึงให้ข้อมูลเพิ่มเติมว่า ถ้าปรับตัวเลขโดยแยกส่วน Kyndryl ออกไป รายได้รวมไอบีเอ็มจะเพิ่มขึ้น 2.5%</p>\n<p>Arvind Krishna ซีอีโอไอบีเอ็ม กล่าวว่าหลังการแยกธุรกิจ Kyndryl ออกไปในต้นเดือนหน้า ไอบีเอ็มจะเข้าสู่ยุคใหม่ที่มีแพลตฟอร์มด้านไฮบริดคลาวด์ และ AI เป็นศูนย์กลาง และยังดำเนินงานต่อเนื่องในธุรกิจซอฟต์แวร์และให้คำปรึกษา ซึ่งยังมีการเติบโตสูง</p>\n<p>กลุ่มธุรกิจ Cloud &amp; Cognitive Software ซึ่งรวม Red Hat ด้วย มีรายได้เพิ่มขึ้น 2.5% เป็น 5,692 ล้านดอลลาร์ ส่วนธุรกิจให้คำปรึกษา Global Business Services รายได้เพิ่มขึ้น 12% เป็น 4,427 ล้านดอลลาร์</p>\n<p>ที่มา: <a href=\"https://newsroom.ibm.com/2021-10-20-IBM-Reports-2021-Third-Quarter-Results\">ไอบีเอ็ม</a> และ <a href=\"https://www.cnbc.com/2021/10/20/ibm-earnings-q3-2021.html\">CNBC</a></p>\n<p><img src=\"https://www.blognone.com/sites/default/files/externals/45cd953eaee314ff5bebef47558c8b11.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/financial-report\">Financial Report</a></div><div><a href=\"/topics/kyndryl\">Kyndryl</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2845af65d53a1c0a155c7bff737cb10af78a66a89be261e24a08df3d8dde994f","category":"Thai"}