{"title":"Jack Ma เข้าร่วมเป็น Visiting Professor ของ University of Tokyo","link":"https://www.blognone.com/node/133640","date":1682930026000,"content":"<div><div><div><p>Tokyo College หน่วยงานวิจัยของ University of Tokyo ประกาศว่า Jack Ma ผู้ก่อตั้ง Alibaba จะเข้าร่วมเป็นศาสตราจารย์อาคันตุกะ หรือ Visiting Professor ตั้งแต่วันที่ 1 พฤษภาคม 2023 เป็นต้นไป</p>\n<p>ทาง Tokyo College บอกว่า Jack Ma จะเข้ามามีส่วนร่วมใน 3 บทบาทได้แก่ ให้การสนับสนุนและให้คำแนะนำในงานวิจัยต่าง ๆ, ร่วมวิจัยในโครงการของ University of Tokyo เน้นไปที่หัวข้อเกษตรกรรมและการผลิตอาหารที่ยั่งยืน และเข้าร่วมกิจกรรมสัมมนาของนักศึกษา University of Tokyo เพื่อแชร์ประสบการณ์ทำงานที่ผ่านมา</p>\n<p>ประกาศนี้เป็นความเคลื่อนไหวล่าสุดของมหาเศรษฐีผู้ก่อตั้ง Alibaba จากช่วงหลายปีที่ผ่านมา เขาลดบทบาทการบริหารใน Alibaba และมีรายงานว่า<a href=\"https://www.blognone.com/node/131657\">ย้ายไปอยู่ที่ญี่ปุ่น</a> รวมถึงเดินทางไปในหลายประเทศซึ่งมีประเทศไทยด้วย</p>\n<p>ที่มา: <a href=\"https://www.tc.u-tokyo.ac.jp/en/9351/\">Tokyo College</a> ผ่าน <a href=\"https://www.japantimes.co.jp/news/2023/05/01/national/jack-ma-tokyo-visiting-professorship/\">Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/400253cd79f97b9820b2c182440e37c4.jpg\" /></p>\n</div></div></div><div><div>Topics: </div><div><div><a href=\"/topics/jack-ma\">Jack Ma</a></div><div><a href=\"/topics/education\">Education</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f2e63bf0a2affb5e59a8a15ec3bcc0503e2c896303c9714476aac951f1e4ff5","category":"Thai"}