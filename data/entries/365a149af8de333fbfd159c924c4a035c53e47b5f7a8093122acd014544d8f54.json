{"title":"ไมโครซอฟท์ปล่อย WSL เข้าหน้า Store อัพเดตแยกจากวินโดวส์ เฉพาะบน Windows 11","link":"https://www.blognone.com/node/125214","date":1633978047000,"content":"<div><div><div><p>ไมโครซอฟท์แยก Windows Subsystem for Linux (WSL) บน Windows 11 ออกเป็นแอปพลิเคชั่นแยกแทนที่จะเป็นฟีเจอร์ของวินโดวส์เหมือนเคย ทำให้กระบวนการอัพเกรด WSL แยกออกจากวินโดวส์ ตอนนี้ผู้ใช้สามารถใช้เวอร์ชั่นพรีวิวได้โดยไม่ต้องเลือก Windows Insider ไปทั้งหมด</p>\n<p>เวอร์ชั่นพรีวิวตอนนี้มีฟีเจอร์เพิ่มมาหลายอย่าง เช่น WSLg สำหรับใช้งานแอป GUI, รองรับดิสก์จากลินุกซ์ รวมถึงไฟล์ VHD จากอิมเมจ, ใช้ชิปกราฟิกสำหรับรันงานปัญญาประดิษฐ์ได้, และอัพเดตเคอร์เนลเป็นเวอร์ชั่น 5.10.60.1</p>\n<p>ตอนนี้ไมโครซอฟท์ยังไม่ปล่อยอัพเดต Windows 11 ให้ทุกคน คนที่ได้รับแล้วก็สามารถติดตั้งใช้งานได้ทันที หากมี WSL อยู่ในเครื่องอยู่แล้ว เวอร์ชั่นจาก Store จะถูกใช้งานเป็นตัวหลักก่อนเสมอ</p>\n<p>ที่มา - <a href=\"https://devblogs.microsoft.com/commandline/a-preview-of-wsl-in-the-microsoft-store-is-now-available/\">Windows Command Line Blog</a></p>\n<p><img src=\"https://www.blognone.com/sites/default/files/externals/9878e786e48ea8ae1a300a741fbfb0a9.jpg\" /></p>\n</div></div></div><div><div>Topics: </div><div><div><a href=\"/topics/wsl\">WSL</a></div><div><a href=\"/topics/windows-11\">Windows 11</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"365a149af8de333fbfd159c924c4a035c53e47b5f7a8093122acd014544d8f54","category":"Thai"}