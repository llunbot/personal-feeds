{"title":"ตลาดหุ้นนิวยอร์กชี้แจงปัญหาราคาหุ้น Berkshire ลบ 99.97% เกิดจากบั๊ก Upper-Lower Limit ในซอฟต์แวร์","link":"https://www.blognone.com/node/140122","date":1717458275000,"content":"<div><div><div><p>The New York Stock Exchange (NYSE) หรือตลาดหลักทรัพย์นิวยอร์ก ชี้แจง<a href=\"https://www.blognone.com/node/140116\">ปัญหาที่เกิดขึ้นกับราคาหุ้นของบริษัท Berkshire Hathaway คลาส A</a> (BRK.A) บริษัทด้านการลงทุนของ Warrent Buffett เมื่อคืนนี้ ซึ่งราคาปรับลดลงมากกว่า 99.9% จากราคากว่า 620,000 ดอลลาร์ เหลือประมาณ 185 ดอลลาร์เท่านั้น ทำให้ NYSE สั่งหยุดการซื้อขายหุ้น BRK.A ชั่วคราว</p>\n<p>NYSE ชี้แจงว่าปัญหาที่เกิดขึ้นเป็นปัญหาทางเทคนิค จากการเชื่อมต่อข้อมูลกับ Consolidated Tape Association (CTA) บริษัทที่ให้บริการข้อมูลราคาหุ้นเรียลไทม์ โดย CTA ชี้แจงเพิ่มเติมว่ามีการออกอัปเดตซอฟต์แวร์ใหม่ และเกิดความผิดพลาดส่วนกำหนดราคาสูงสุด-ต่ำสุดของหุ้น จึงได้เปลี่ยนกลับมาซอฟต์แวร์เวอร์ชันก่อนหน้าคืน</p>\n<p>CTA มีหุ้นที่ได้รับผลกระทบจากช่วงราคาที่ผิดพลาดนี้ประมาณ 40 บริษัท ซึ่งนอกจาก Berkshire แล้ว ยังมีหุ้นของ Barrick Gold, Nuscale Power, Chipotle และ Bank of Montreal ด้วย</p>\n<p>NYSE ประกาศว่าคำสั่งซื้อขายที่เกิดขึ้นในช่วงเวลาที่เกิดปัญหาราคาหุ้นผันผวนนี้จะถูกยกเลิกทั้งหมด โดยหุ้นของ Berkshire มีการซื้อขาย 4,000 หุ้น</p>\n<p>ที่มา: <a href=\"https://www.cnbc.com/2024/06/03/nyse-technical-issue-impacting-some-stock-prices-incorrectly-showing-berkshire-hathaway-down-99percent.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/258d12ba041071babf5fb6c8122fbdc4.png\" /></p>\n</div></div></div><div><div>Topics: </div><div><div><a href=\"/topics/nyse\">NYSE</a></div><div><a href=\"/topics/stock-exchange\">Stock Exchange</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b463fab31d7628c80669c3707e5ac85b6b4d05c1b211dd02d6a5837003606d78","category":"Thai"}