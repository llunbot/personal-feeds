{"title":"CNN+ มาแล้ว สตรีมมิ่งฉายรายการสด ข่าว ไลฟ์สไตล์ บันเทิง เปิดตัวต้นปี 2022","link":"https://www.blognone.com/node/123794","date":1626745498000,"content":"<div><div><div><p>CNN เปิดตัว CNN+ สตรีมมิ่งฉายเนื้อหารายการข่าว ไลฟ์สไตล์ หนังต่างๆ เปิดตัวต้นปี 2022 ยังไม่ระบุราคา แต่เบื้องต้นทาง CNN บอกว่า ไม่มีระบบรองรับโฆษณา</p>\n<p>CNN บอกว่า CNN+ จะนำเสนอรายการออริจินัล รายการสด รายการออนดีมานด์ ซึ่งจะแตกต่างจากรายการทีวีตามปกติที่ CNN ทำอยู่เช่น CNN International, HLN และ CNN en Español ใน CNN+ จะมีรายการสดจำนวน 8-12 ชั่วโมง นำเสนอเนื้อหาเจาะลึกเฉพาะเรื่องและไลฟ์สไตล์จากผู้เชี่ยวชาญเฉพาะด้านใน CNN เปิดให้ผู้ชมได้มีโอกาสสนทนาเรียลไทม์กับผู้ดำเนินรายการ โดย CNN+ จะสามารถลดช่องว่างระหว่างรายการข่าวกับรายการบันเทิงเข้าด้วยกัน</p>\n<p><img src=\"https://www.blognone.com/sites/default/files/externals/ba3116b47cfa6b75a8725456240a0374.jpg\" /><br />\nภาพจาก <a href=\"https://cnnpressroom.blogs.cnn.com/2021/07/19/cnn-to-debut-in-q1-2022/\">CNN</a></p>\n<p>รายการออริจินัลน่าสนใจของ CNN คือ Anthony Bourdain: Parts Unknown และ United Shades of America เป็นต้น CNN+ จะเป็นสตรีมมิ่งแยก แม้ Variety เคยรายงานก่อนหน้านี้ว่ามีความเป็นไปได้ที่ CNN+ จะบันเดิลหรือรวมกับ HBO Max เนื่องจากอยู่ในเครือเดียวกันคือ WarnerMedia</p>\n<p>ในยุคที่มีสตรีมมิ่งเต็มไปหมดแบบนี้ น่าสนใจว่า CNN+ จะดึงดูดคนอย่างไรให้พร้อมจ่ายสำหรับดูรายการ CNN</p>\n<p>ที่มา - <a href=\"https://techcrunch.com/2021/07/19/cnn-streaming-service-will-offer-live-and-on-demand-content-in-early-2022/\">TechCrunch</a></p>\n</div></div></div><div><div>Topics: </div><div><div><a href=\"/topics/cnn\">CNN</a></div><div><a href=\"/topics/streaming\">Streaming</a></div><div><a href=\"/topics/news\">News</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c356bbeec78e907aaa7085dcc91b7ac854cf590b21c549a107fc9709485ac4d8","category":"Thai"}