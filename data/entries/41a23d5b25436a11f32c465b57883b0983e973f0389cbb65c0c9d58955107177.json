{"title":"ทีมงาน Apex Legends เลื่อนการถอดเทคนิควิ่งและเลี้ยวทันที (tap strafing) เพราะอาจส่งผลต่อการเคลื่อนไหวอื่น","link":"https://www.blognone.com/node/124736","date":1631593241000,"content":"<div><div><div><p>ก่อนหน้านี้มี<a href=\"https://www.blognone.com/node/124533\">ดราม่าที่ทำให้ผู้เล่น Apex Legends แตกเป็นสองฝ่าย</a> หลังทีมงานเตรียมถอด tap strafing ออกจากเกม โดย tap strafing คือเทคนิคสำหรับวิ่งและเลี้ยวทันทีที่ผู้เล่นระดับสูงมักใช้งาน แต่ผู้เล่นที่ใช้เทคนิคนี้ไม่เป็น อาจเสียเปรียบ และทำให้เข้าถึงเกมได้ยาก</p>\n<p>การใช้ tap strafing ผู้เล่นต้องกะจังหวะหันหน้าด้วยเม้าส์ พร้อมกับจังหวะปล่อยปุ่มเดินหน้าแล้วกดใหม่ให้ถูกต้อง หลังวิ่งและสไลด์ เพื่อให้ตัวละครสามารถเลี้ยวเปลี่ยนทิศทางแบบหักศอกได้ทันที แม้อยู่กลางอากาศหรือสไลด์อยู่ก็ตาม</p>\n<p>ล่าสุดทีม Respawn ออกมาโพสต์ทวิตเตอร์ ระบุว่าทีมงานจะยังไม่ถอด tap strafing ออกในอัพเดตหน้า แต่เลื่อนไปเป็นอัพเดตอื่นแทน เพราะพบผลข้างเคียงบางอย่างที่ทีมงานไม่ได้ระบุ จากการถอดการเคลื่อนไหวนี้ออกไป แต่ก็ยังมีเป้าหมายจะปรับการใช้งาน tap strafing อยู่ดี</p>\n<p>ทีมงานระบุว่าการเคลื่อนไหวในเกมนี้เป็นสิ่งสำคัญมาก จึงอาจต้องใช้เวลาเพิ่มเติมเพื่อปรับปรุงให้เข้าที่เข้าทาง และไม่ให้การถอด tap strafing มีผลกระทบกับการเคลื่อนไหวในภาพรวม ซึ่งถือเป็นข่าวดีสำหรับผู้เล่นขาประจำ ที่จะได้ใช้ tap strafing ต่อไปอีกหน่อย และคงต้องติดตามดูว่าจะมีการปรับเปลี่ยนอย่างไรในอนาคต</p>\n<p><em>วิดีโอสอน tap strafing จากยูทูบแชนแนล Dazs</em></p>\n<p>ที่มา - <a href=\"https://twitter.com/Respawn/status/1437465023660576772\">Respawn</a></p>\n</div></div></div><div><div>Topics: </div><div><div><a href=\"/topics/apex-legends\">Apex Legends</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41a23d5b25436a11f32c465b57883b0983e973f0389cbb65c0c9d58955107177","category":"Thai"}