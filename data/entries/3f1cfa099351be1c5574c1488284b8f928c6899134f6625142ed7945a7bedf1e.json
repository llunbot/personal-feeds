{"title":"Stadia ลดส่วนแบ่งรายได้จาก 30% เหลือ 15%, ทำเครื่องมือช่วยพอร์ตเกมจาก Windows","link":"https://www.blognone.com/node/123698","date":1626229896000,"content":"<div><div><div><p>กูเกิลประกาศข่าวเกี่ยวกับการนำเกมลง Stadia มีประเด็นสำคัญ 2 เรื่องคือ</p>\n<ul>\n<li>ลดส่วนแบ่งรายได้ของแพลตฟอร์ม จากเดิม 30% ลงมาเหลือ 15% สำหรับรายได้ 3 ล้านเหรียญแรก (ถ้ามากกว่าจากนั้นจะคิด 30% เท่าเดิม) มีผลไปจนถึงสิ้นปี 2023</li>\n<li>ประกาศทำ Stadia Porting Toolkit ให้แปลงเกม Windows มารันบน Stadia ง่ายขึ้น นักพัฒนาไม่ต้องแก้ API เพราะจะแปลงจาก DirectX มาเป็น Vulkan ให้เลย ยังไม่บอกว่าจะทำเสร็จเมื่อใด</li>\n</ul>\n<p>นอกจากนี้ Stadia ยังปรับกระบวนการส่งเกมขึ้นคลาวด์ให้ง่ายขึ้น, ลดขั้นตอนการออกใบรับรอง (certificate) ลง, เพิ่มเครื่องมือทดสอบเกมบนคลาวด์ (ที่ latency กลายเป็นเรื่องใหม่ของนักพัฒนาเกม) ทั้งหมดเพื่อให้การนำเกมมาลง Stadia ง่ายขึ้นในภาพรวม</p>\n<p>การประกาศลดส่วนแบ่งรายได้ของ Stadia สอดคล้องกับทิศทางในโลกตอนนี้ เช่น <a href=\"https://www.blognone.com/node/122437\">Microsoft Store ปรับลดส่วนแบ่งรายได้จากเกมเหลือ 12% เท่ากับ Epic</a>, <a href=\"https://www.blognone.com/node/119672\">App Store</a> และ <a href=\"https://www.blognone.com/node/121725\">Google Play ลดเหลือ 15% สำหรับรายได้ 1 ล้านดอลลาร์แรก</a></p>\n<p><img src=\"https://www.blognone.com/sites/default/files/externals/f9ed236ce7eeef7f011ed837404b2823.png\" /></p>\n<p><img src=\"https://www.blognone.com/sites/default/files/externals/c8cb7d3c7db5f5b6fa1cc87217eb15b6.png\" /></p>\n<p>ที่มา - <a href=\"https://arstechnica.com/gaming/2021/07/google-rolls-out-more-generous-revenue-sharing-to-attract-new-stadia-games/\">Ars Technica</a>, <a href=\"https://9to5google.com/2021/07/13/stadia-porting-toolkit-windows-games/\">9to5google</a></p>\n</div></div></div><div><div>Topics: </div><div><div><a href=\"/topics/stadia\">Stadia</a></div><div><a href=\"/topics/google\">Google</a></div><div><a href=\"/topics/development\">Development</a></div><div><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f1cfa099351be1c5574c1488284b8f928c6899134f6625142ed7945a7bedf1e","category":"Thai"}