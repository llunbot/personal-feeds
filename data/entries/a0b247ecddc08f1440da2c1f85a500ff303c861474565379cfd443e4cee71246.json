{"title":"Google แก้ไขหนังโฆษณา Gemini AI นำตัวเลขการบริโภคชีสเกาด้า 50-60% ออกไป","link":"https://www.blognone.com/node/144572","date":1739142786000,"content":"<div><div><div><p>กูเกิลแก้ไขหนังโฆษณาสำหรับฉายในช่วงการแข่งขัน Super Bowl ที่เป็นประเด็น เนื่องจากแสดงข้อมูลที่ Gemini ช่วยเขียนรายละเอียดสินค้าให้กับธุรกิจ ว่าชีสเกาด้ามีส่วนแบ่ง 50-60% ของการบริโภคชีสทั่วโลก</p>\n<p>ในหนังโฆษณาที่แก้ไขรายละเอียดใหม่ ยังเป็นการใช้ Gemini เขียนรายละเอียดสินค้าชีสเกาด้าเหมือนเดิม แต่ผลลัพธ์นั้นระบุเพียงชีสเกาด้าเป็นหนึ่งในชีสยอดนิยม และนำตัวเลขสถิติออกไป</p>\n<p>ก่อนหน้านี้ตัวแทนกูเกิลบอกว่า Gemini ดึงข้อมูลจากเว็บไซต์ต่าง ๆ ซึ่งระบุตัวเลขนี้ไว้ แต่จากวิดีโอที่มีการแก้ไข Michele Wyman ตัวแทนของกูเกิลชี้แจงว่า ได้สอบถามเจ้าของร้าน Wisconsin Cheese Mart ที่อยู่ในหนังโฆษณานี้ว่าต้องการให้เป็นแบบใด เขาจึงแนะนำให้สั่ง Gemini เขียนรายละเอียดสินค้าใหม่โดยไม่ต้องระบุตัวเลขส่วนแบ่งการบริโภค จึงออกมาเป็นแบบนี้ในหนังโฆษณาที่ปรับปรุงใหม่นั่นเอง</p>\n<p>ที่มา: <a href=\"https://www.theverge.com/news/606467/google-ai-super-bowl-ad-gouda-error-removed\">The Verge</a></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/advertising\">Advertising</a></div><div><a href=\"/topics/super-bowl\">Super Bowl</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0b247ecddc08f1440da2c1f85a500ff303c861474565379cfd443e4cee71246","category":"Thai"}