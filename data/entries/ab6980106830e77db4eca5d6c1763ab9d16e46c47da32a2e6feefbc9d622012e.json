{"title":"Meta เลิกใช้ Fact-Checking ตรวจสอบความน่าเชื่อถือข่าว เปลี่ยนเป็นระบบ Community Notes","link":"https://www.blognone.com/node/143972","date":1736268451000,"content":"<div><div><div><p>Meta และซีอีโอ Mark Zuckerberg ประกาศการเปลี่ยนแปลงของเครื่องมือตรวจสอบความน่าเชื่อถือของข่าว (Fact-Checking) จากที่ใช้แหล่งข้อมูลจากองค์กรภายนอก 3rd Party มาเป็นระบบให้ชุมชนช่วยกันรายงานและตรวจสอบเนื้อหาที่ถูกต้องหรือ Community Notes <a href=\"https://www.blognone.com/node/134091\">แบบเดียวกับ X</a> ซึ่งจะ<strong>มีผลในสหรัฐอเมริกาเป็นแห่งแรก</strong></p>\n<p>Meta บอกว่า Community Notes มีแผนเตรียมขยายไปยังผู้ใช้งานประเทศอื่นด้วย เมื่อเครื่องมือนี้มีการปรับปรุงมากขึ้น โดยปัจจุบันการตรวจสอบ Fact-Checking ของ Meta ใช้ข้อมูลผ่านเครือข่าย International Fact-Checking Network และ European Fact-Checking Standards Network สำหรับผู้ใช้งานในยุโรป มีผลทั้งบน Facebook, Instagram และ Threads</p>\n<p>Mark Zuckerberg บอกว่าการเปลี่ยนแปลงนี้เพื่อสนับสนุนเสรีภาพในการแสดงออกมากขึ้น ลดอคติทางการเมืองจากการใช้ Fact-Checking นอกจากนี้แพลตฟอร์มจะยกเลิกการจำกัดการแสดงเนื้อหาเกี่ยวกับการเมือง และการพูดคุยในประเด็นที่อ่อนไหว ซึ่งขึ้นอยู่กับผู้ใช้งานต้องการมองเห็นมากขึ้นหรือไม่ด้วย ส่วนเนื้อหาที่ผิดกฎหมายและความรุนแรงจะยังถูกควบคุมตามเดิม</p>\n<p>ประกาศนี้สะท้อนว่า Zuckerberg ก็พยายามปรับแนวทางของแพลตฟอร์ม Meta ในอเมริกา ให้เป็นไปในรูปแบบที่ว่าที่ประธานาธิบดี Donald Trump เสนอแนะ นอกจากนี้ Meta จะย้ายแผนกตรวจสอบเนื้อหาและความปลอดภัยบนแพลตฟอร์ม จากปัจจุบันที่อยู่ในรัฐแคลิฟอร์เนีย มาอยู่ที่รัฐเท็กซัสด้วย</p>\n<p>ที่มา: <a href=\"https://about.fb.com/news/2025/01/meta-more-speech-fewer-mistakes\">Meta</a> และ <a href=\"https://www.threads.net/@zuck/post/DEhgYx4JbEG\">Mark Zuckerberg</a></p>\n<p><img alt=\"No Description\" src=\"https://www.blognone.com/sites/default/files/externals/03173f6db6f8c66dfdc605b3d58018c7.jpg\" /></p>\n<blockquote><div> <a href=\"https://www.instagram.com/reel/DEhf2uTJUs0/?utm_source=ig_embed&amp;utm_campaign=loading\" target=\"_blank\">\n<div>\n<div></div>\n<div>\n<div></div>\n<div></div>\n</div>\n</div>\n<div></div>\n<div></div>\n<div>\n<div>ดูโพสต์นี้บน Instagram</div>\n</div>\n<div></div>\n<div>\n<div>\n<div></div>\n<div></div>\n<div></div>\n</div>\n<div>\n<div></div>\n<div></div>\n</div>\n<div>\n<div></div>\n<div></div>\n<div></div>\n</div>\n</div>\n<div>\n<div></div>\n<div></div>\n</div>\n<p></p></a>\n<p><a href=\"https://www.instagram.com/reel/DEhf2uTJUs0/?utm_source=ig_embed&amp;utm_campaign=loading\" target=\"_blank\">โพสต์ที่แชร์โดย Mark Zuckerberg (@zuck)</a></p>\n</div>\n</blockquote>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/fake\">Fake</a></div><div><a href=\"/topics/news\">News</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab6980106830e77db4eca5d6c1763ab9d16e46c47da32a2e6feefbc9d622012e","category":"Thai"}