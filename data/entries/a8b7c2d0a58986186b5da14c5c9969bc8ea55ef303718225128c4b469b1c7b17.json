{"title":"GrabFood เริ่มทดลองใช้ AI สร้างภาพเมนูอาหารในสิงคโปร์","link":"https://www.blognone.com/node/133752","date":1683631786000,"content":"<div><div><div><p>GrabFood เริ่มทดลองใช้ปัญญาประดิษฐ์สร้างภาพเพื่อสร้างภาพเมนูอาหารให้กับร้านอาหารที่ไม่มีภาพแสดงในแอปเวอร์ชั่นสิงคโปร์ โดยปัญญาประดิษฐ์จะสร้างภาพจากเมนูและคำบรรยาย จากนั้นจะมีเจ้าหน้าที่มาตรวจสอบว่าภาพตรงกับคำบรรยายที่ร้านอาหารระบุมา</p>\n<p>ทาง Grab ทดสอบฟีเจอร์กับร้านกลุ่มหนึ่ง โดยแจ้งล่วงหน้าหนึ่งสัปดาห์ ร้านอาหารที่ไม่ต้องการเข้าร่วมทดลองครั้งนี้สามารถแจ้งปฎิเสธการใช้งานได้แบบ opt-out และภาพที่แสดงก็ระบุบนภาพว่าเป็นภาพที่สร้างขึ้นมา</p>\n<p>ผู้ใช้ที่เห็นภาพโฆษณาบางส่วนบ่นว่าภาพที่สร้างขึ้นมาไม่น่าทานนัก และดูเหมือนถ่ายจากอาหารปลอมมากกว่า ทางโฆษกของ Grab ระบุว่าผู้ใช้ต้องการเห็นภาพอาหารก่อน แต่ก็ยอมรับว่าควรทำได้ดีกว่านี้</p>\n<p>ที่มา - <a href=\"https://www.straitstimes.com/singapore/grabfood-s-ai-generated-photos-spark-bewildered-reactions-from-users\">Strait Times</a>, <a href=\"https://www.reddit.com/r/singapore/comments/139d9sb/is_grabfood_trialling_ai_generated_pictures/\">Reddit</a></p>\n<p><img alt=\"No Description\" src=\"https://www.blognone.com/sites/default/files/externals/2af2efaa4b71927776b3e6742a8eb5ef.jpg\" /></p>\n<p>ภาพหน้าจอแอป Grab ในสิงคโปร์ โดย Marlix6754</p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/singapore\">Singapore</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8b7c2d0a58986186b5da14c5c9969bc8ea55ef303718225128c4b469b1c7b17","category":"Thai"}