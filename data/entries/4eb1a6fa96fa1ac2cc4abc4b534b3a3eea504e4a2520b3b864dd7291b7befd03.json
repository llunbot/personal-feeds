{"title":"Databricks รับเงินลงทุนซีรีส์ J เพิ่ม 1 หมื่นล้านดอลลาร์ มูลค่ากิจการ 6.2 หมื่นล้านดอลลาร์","link":"https://www.blognone.com/node/143713","date":1734490626000,"content":"<div><div><div><p>Databricks บริษัทพัฒนาแพลตฟอร์มสำหรับจัดการข้อมูลและปัญญาประดิษฐ์ ประกาศรับเงินจากนักลงทุนในซีรีส์ J จำนวน 10,000 ล้านดอลลาร์ ที่มูลค่ากิจการ 62,000 ล้านดอลลาร์ เงินลงทุนรองนี้เป็นการเพิ่มทุนขนาดใหญ่ที่สุดครั้งหนึ่งในกลุ่มสตาร์ทอัปที่ยังไม่เข้าตลาดหุ้น โดยมี Thrive Capital เป็นผู้ลงทุนรายหลัก ร่วมด้วย Andreessen Horowitz, DST Global, GIC, Insight Partners, WCM Investment Management และอื่น ๆ</p>\n<p>บริษัทบอกว่าเงินลงทุนที่ได้รับรอบนี้ จะนำมาใช้ขยายธุรกิจรองรับการเติบโต ผ่านการออกตลาดต่างประเทศ และซื้อกิจการเพิ่มเติม รวมทั้งรองรับการซื้อหุ้นคืนจากพนักงานอดีตและปัจจุบัน</p>\n<p>Databricks บอกว่าในไตรมาสที่ผ่านมา รายได้บริษัทเติบโต 60% เมื่อเทียบกับปีก่อน รวมทั้งมีกระแสเงินสดอิสระเป็นบวกเป็นครั้งแรก มีลูกค้ามากกว่า 500 ราย ที่สร้างรายได้ต่อปีมากกว่า 1 ล้านดอลลาร์ต่อราย บริษัทมีลูกค้าองค์กรมากกว่า 1 หมื่นราย ซึ่งระบุชื่อเช่น Block, Comcast, Condé Nast, Rivian และ Shell</p>\n<p>ที่มา: <a href=\"https://www.databricks.com/company/newsroom/press-releases/databricks-raising-10b-series-j-investment-62b-valuation\">Databricks</a></p>\n<p><img alt=\"No Description\" src=\"https://www.blognone.com/sites/default/files/externals/ba117a41b71a40fd1d1c89f4ad33745b.jpeg\" /></p>\n</div></div></div><div><div>Topics: </div><div><div><a href=\"/topics/databricks\">Databricks</a></div><div><a href=\"/topics/startup\">Startup</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4eb1a6fa96fa1ac2cc4abc4b534b3a3eea504e4a2520b3b864dd7291b7befd03","category":"Thai"}