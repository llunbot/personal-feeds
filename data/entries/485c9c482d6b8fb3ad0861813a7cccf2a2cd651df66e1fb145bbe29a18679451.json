{"title":"Google Search เพิ่มฟังก์ชัน About this image ไว้ตรวจสอบต้นทางของรูปนั้น ๆ ว่าถูกบิดเบือนเนื้อหาหรือไม่","link":"https://www.blognone.com/node/136409","date":1698288377000,"content":"<div><div><div><p>กูเกิลประกาศว่าฟังก์ชันสำหรับตรวจสอบรูปภาพ เพื่อดูว่าเป็นภาพต้นฉบับที่เริ่มต้นจากไหนหรือเป็นภาพปลอม <strong>About this image</strong> ซึ่ง<a href=\"https://www.blognone.com/node/133829\">เปิดตัว</a>ในงาน Google I/O ที่ผ่านมา ตอนนี้เปิดให้ใช้งานแล้วในส่วนของ Google Search สำหรับผู้ใช้งานภาษาอังกฤษ</p>\n<p>About this image อยู่ในส่วนผลการค้นหาที่เป็นรูปภาพ โดยผู้ใช้งานเลือกไอคอน 3 จุด ในภาพที่สนใจ และเลือก About this image กูเกิลจะแสดงรายละเอียดว่า Google Search พบภาพแบบเดียวกันนี้จากเนื้อหาใดบ้าง และพบภาพนี้มานานเท่าใดแล้ว ช่วยป้องกันปัญหาการนำภาพไปใช้อธิบายในสถานการณ์ที่แตกต่างไปจากต้นเรื่อง</p>\n<p>นอกจากนี้ About this image ยังสามารถตรวจสอบ metadata ของรูปนั้น (ถ้ามี) เพื่อแยกระหว่างภาพที่ถ่ายจริง หรือเป็นภาพที่สร้างจาก AI ซึ่งกรณีที่เป็นภาพซึ่งสร้างจาก Generative AI ของกูเกิล จะมีการฝังลายน้ำสำหรับตรวจสอบในกรณีนี้ด้วย</p>\n<p>ที่มา: <a href=\"https://9to5google.com/2023/10/25/google-about-this-image-launch/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/9865fcfa5c6ef609fda9ab446bbd86d3.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/ethics\">Ethics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"485c9c482d6b8fb3ad0861813a7cccf2a2cd651df66e1fb145bbe29a18679451","category":"Thai"}