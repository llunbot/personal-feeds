{"title":"Slack เปิดตัวฟีเจอร์ Slack AI ช่วยสรุปข้อความให้อ่าน ค้นหาคำตอบในประวัติแชทง่ายขึ้น","link":"https://www.blognone.com/node/138212","date":1707963843000,"content":"<div><div><div><p>Slack เปิดตัว Slack AI เป็นชุดฟีเจอร์เสริม (แปลว่าคิดเงินเพิ่ม) ที่ใช้พลัง AI จากโมเดลภาษา LLM มาช่วยแก้ปัญหา \"ข้อความแชทไหลบ่า\" ที่พนักงานออฟฟิศต้องประสบพบเจอกันตลอดเวลา</p>\n<p>Slack AI แบ่งฟีเจอร์ออกเป็น 2 กลุ่มใหญ่ๆ คือ summarize/recap ช่วยอ่านข้อความในห้องแชทต่างๆ แล้วสรุปใจความสั้นๆ ให้เรา (ในอนาคตจะมีฟีเจอร์ channel recap สรุปการแชทในห้องที่เราไม่ค่อยได้เข้าไปอ่าน) กับ search ที่ช่วยผู้ใช้ค้นหาคำตอบ-ข้อมูลจากประวัติแชทได้ละเอียด เจาะจง เป็นภาษามนุษย์ได้ง่ายขึ้น (เช่น พนักงานใหม่อาจถาม AI ได้เลยว่า \"what is Project Gizmo\" แล้วอ่านสรุปทีเดียว ไม่ต้องไปไล่อ่านแชท)</p>\n<p>ตัวเลขของ Slack เองบอกว่าผู้ใช้ที่มี Slack AI คอยช่วยเหลือ สามารถประหยัดเวลาในการอ่านและตอบข้อความลงได้ 97 นาทีต่อสัปดาห์</p>\n<p>Slack ยืนยันว่าไม่นำข้อมูลแชทเหล่านี้ไปใช้เทรนโมเดล LLM แต่ก็ไม่บอกว่าใช้งานโมเดลยี่ห้อไหน ฟีเจอร์นี้ยังรองรับเฉพาะภาษาอังกฤษเท่านั้น</p>\n<p>ตัวอย่างฟีเจอร์ Summarize</p>\n<p><img alt=\"No Description\" src=\"https://www.blognone.com/sites/default/files/externals/364843ca8f647d9e419b1f2ee6e53391.png\" /></p>\n<p><img alt=\"No Description\" src=\"https://www.blognone.com/sites/default/files/externals/53c589dadcf0dfc67df1f4ddcf1062d0.png\" /></p>\n<p>ตัวอย่างฟีเจอร์ Search</p>\n<p><img alt=\"No Description\" src=\"https://www.blognone.com/sites/default/files/externals/3dd6d85394d8bd276c0e117911f5b439.png\" /><img alt=\"No Description\" src=\"https://www.blognone.com/sites/default/files/externals/5261b2b5660b74fe405b6c98a9f4afe6.png\" /></p>\n<p>ที่มา - <a href=\"https://slack.com/intl/en-gb/blog/news/slack-ai-has-arrived\">Slack Blog</a></p>\n</div></div></div><div><div>Topics: </div><div><div><a href=\"/topics/slack\">Slack</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b34ec3ecc9af2b73d65b1cff6ba79b0c45c2c6614a656931e58e81e088f115cd","category":"Thai"}