{"title":"พบ ASUS ใส่ Accelerometer และ Gyroscope ในการ์ด ROG Astral ตรวจจับการ์ดหนักจนเอียงได้","link":"https://www.blognone.com/node/146102","date":1745825309000,"content":"<div><div><div><p>การ์ดจอสมัยนี้ใหญ่และหนักขึ้นเรื่อยๆ จนน้ำหนักของการ์ด (รวมพัดลม) เกิน 2 กิโลกรัม และอาจมีปัญหาหากต้องใส่กับสล็อต PCIe แนวนอนขนานกับพื้น แบบที่นิยมกันในพีซีทรง tower ทั่วไป ก็เสี่ยงที่การ์ดอาจเอนลงมาได้</p>\n<p>ล่าสุด ASUS ออกอัพเดตให้การ์ดตระกูล ROG Astral GeForce RTX 50 สามารถตรวจจับได้จากซอฟต์แวร์ว่า ตัวการ์ดเอียงลงมาจากระดับปกติที่ควรจะเป็นหรือไม่ ทำให้เราเพิ่งทราบกันว่าในการ์ดชุด ROG Astral เหล่านี้ (ที่ขายมาสักระยะแล้ว) มีชิป accelerometer และ gyroscope ตรวจจับความเอียงของการ์ดได้จากซอฟต์แวร์</p>\n<p>ชิปตัวนี้ไม่เคยมีอยู่ในการ์ด ROG รุ่นก่อนๆ เพิ่งถูกใส่เข้ามาในซีรีส์ Astral เพียงแต่ ASUS ไม่เคยประกาศมาก่อนเลยไม่มีใครรู้มาก่อน และเพิ่งมารู้กันตอนเปิดใช้งานฟีเจอร์ฝั่งซอฟต์แวร์</p>\n<p>ที่มา - <a href=\"https://videocardz.com/newz/asus-geforce-rtx-50-rog-astral-gpus-feature-built-in-gyroscope-and-accelerometer-to-detect-gpu-sag\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/a53265726c180e150824cb8d166d8dc0.jpeg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/rog\">ROG</a></div><div><a href=\"/topics/gpu\">GPU</a></div><div><a href=\"/topics/hardware\">Hardware</a></div><div><a href=\"/topics/geforce\">GeForce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc95886e410c34e45b0c0d08cc9ce9eca041b980fdf8b84aff7ecd7bb1c222c6","category":"Thai"}