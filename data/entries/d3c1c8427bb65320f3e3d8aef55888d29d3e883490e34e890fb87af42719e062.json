{"title":"ซีอีโอ CrowdStrike ขอโทษอย่างสุดซึ้งต่อสิ่งที่เกิดขึ้น รู้ว่าปัญหาคืออะไรและแก้ไขไปแล้ว","link":"https://www.blognone.com/node/140986","date":1721411688000,"content":"<div><div><div><p>George Kurtz ซีอีโอ CrowdStrike ให้สัมภาษณ์กับรายการ TODAY ทางช่อง NBC จากเหตุการณ์<a href=\"https://www.blognone.com/node/140972\">อัปเดต CrowdStrike Sensor</a> ที่ทำให้คอมพิวเตอร์ระบบปฏิบัติการ Windows เกิดปัญหาจอฟ้า<a href=\"https://www.blognone.com/node/140974\">เป็นผลกระทบวงกว้างทั่วโลก</a></p>\n<p>Kurtz เริ่มด้วยการขอโทษต่อเหตุการณ์ที่เกิดขึ้นอย่างสุดซึ้ง เพราะเหตุการณ์นี้กระทบทั้งลูกค้า CrowdStrike, คนที่กำลังเดินทาง และบุคคลอีกจำนวนมากที่ได้รับผลกระทบ เขาบอกว่าทันทีที่เกิดปัญหาก็ได้ทำการแก้ไขอย่างรวดเร็ว ตอนนี้รู้แล้วว่าปัญหาคืออะไร ซึ่งได้แก้ไขไปทั้งหมดจนเป็นปกติแล้ว</p>\n<p>นักข่าวสอบถามว่าการอัปเดตเนื้อหาเล็กน้อย (Content Update) ของ CrowdStrike จนทำให้เกิดปัญหาได้ขนาดนี้เกิดขึ้นได้อย่างไร ซึ่ง Kurtz อธิบายว่าในการอัปเดตแต่ละครั้งนั้นมีรายละเอียดที่ซับซ้อนตามลักษณะของซอฟต์แวร์ความปลอดภัยไซเบอร์ ส่วนการอัปเดตเนื้อหานั้นมีการทำอยู่หลายต่อหลายครั้งและไม่เคยเกิดปัญหา กรณีที่เกิดขึ้นนี้ก็เป็นเฉพาะ Windows เท่านั้น</p>\n<p>สุดท้าย Kurtz บอกว่า CrowdStrike ได้ติดต่อกับลูกค้าเพื่อให้แน่ใจว่าระบบได้กลับมาทำงานเป็นปกติ ซึ่งบางกรณี<a href=\"https://www.blognone.com/node/140981\">รีบูทหลายครั้ง</a>ก็ใช้งานได้ แต่บางกรณีมีขั้นตอนมากกว่านั้น ทำให้การนำระบบกลับมาเป็นปกติต้องใช้เวลานาน</p>\n<p>ที่มา: <a href=\"https://www.youtube.com/watch?v=lHGH07iPASw\">TODAY</a></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3c1c8427bb65320f3e3d8aef55888d29d3e883490e34e890fb87af42719e062","category":"Thai"}