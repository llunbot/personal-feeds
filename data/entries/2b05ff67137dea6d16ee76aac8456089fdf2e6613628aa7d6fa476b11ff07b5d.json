{"title":"Apple Music จ่ายค่ารอยัลตีเพิ่มอีก 10% ถ้าเพลงนั้นรองรับ Spatial Audio","link":"https://www.blognone.com/node/137809","date":1705980961000,"content":"<div><div><div><p>แอปเปิลมีแผนผลักดันให้ศิลปินผลิตเพลงในฟอร์แมต Spatial Audio มากขึ้น โดย 9to5Mac อ้างเอกสารที่ระบุว่า แอปเปิลจะจ่ายเงินค่าสิทธิหรือรอยัลตีเพิ่มขึ้น 10% หากเพลงนั้นมีเวอร์ชัน Spatial Audio (ไม่จำเป็นว่าเพลงต้องถูกเล่นแบบ Spatial) โดยมีผลสำหรับรอบการจ่ายเงินตั้งแต่เดือนมกราคมเป็นต้นไป</p>\n<p>Apple Music เพิ่มระบบเสียงแบบตามตำแหน่ง Spatial Audio <a href=\"https://www.blognone.com/node/122716\">มาตั้งแต่ปี 2021</a> โดยไม่ได้คิดเงินลูกค้าเพิ่มเติม ซึ่งผู้ใช้งานจะได้ประสบการณ์เพลงแบบรอบทิศในหูฟัง AirPods Pro, AirPods Max และหูฟังอื่นที่รองรับ</p>\n<p>แอปเปิลบอกว่าจำนวนเพลงที่รองรับ Spatial Audio มีเพิ่มขึ้นเท่าตัวจากปีก่อน ลูกค้า Apple Music มากกว่า 90% ได้เคยลองฟังเพลงแบบ Spatial Audio แล้ว ส่วนจำนวนการเล่นก็เพิ่มขึ้นมากกว่า 3 เท่า จากปีก่อน</p>\n<p>ที่มา: <a href=\"https://9to5mac.com/2024/01/22/apple-music-spatial-audio-bonus/\">9to5Mac</a></p>\n<p><img src=\"https://www.blognone.com/sites/default/files/externals/f727349bc7873975cf14de7265e1fe74.jpg\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/apple\">Apple</a></div><div><a href=\"/topics/music-streaming\">Music Streaming</a></div><div><a href=\"/topics/lossless\">Lossless</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b05ff67137dea6d16ee76aac8456089fdf2e6613628aa7d6fa476b11ff07b5d","category":"Thai"}