{"title":"โซนี่เตรียมทุ่มงบประมาณพัฒนาเกมเพิ่มอีก คิดเป็น 40% ของงบวิจัยทั้งบริษัทแล้ว","link":"https://www.blognone.com/node/134822","date":1689256102000,"content":"<div><div><div><p>Nikkei Asia รายงานข่าวว่า โซนี่เตรียมทุ่มงบประมาณวิจัยและพัฒนาด้านเกม 3 แสนล้านเยน (7.5 หมื่นล้านบาท) ในปีงบประมาณปัจจุบันที่จะสิ้นสุดลงในเดือนมีนาคม 2024 ซึ่งจะทำให้งบประมาณของธุรกิจเกมคิดเป็น 40% ของงบวิจัยและพัฒนาทั้งหมด แซงหน้าธุรกิจอื่นทั้งอิเล็กทรอนิกส์และเซมิคอนดักเตอร์</p>\n<p>หากเทียบกับงบก้อนเดียวกันของปีงบประมาณที่ผ่านมาคือ 2.71 แสนล้านเยน และ 1.15 แสนล้านเยนในปีงบประมาณ 2020 จะเห็นว่างบประมาณด้านเกมของโซนี่เพิ่มขึ้นอย่างมากในช่วงหลัง</p>\n<p>เหตุผลก็ชัดเจนว่าตอนนี้เกมกลายเป็นธุรกิจหลักของโซนี่ไปแล้ว กำไรก่อนหักภาษีและค่าเสื่อมต่างๆ (EBITDA) อยู่ที่ 3.37 แสนล้านเยน เติบโตขึ้น 60% จากเมื่อ 5 ปีก่อน</p>\n<p>ทิศทางด้านเกมของโซนี่ก็<a href=\"https://www.blognone.com/node/133658\">ประกาศไว้ชัดว่าต้องการทำเกม live services</a> ที่ทำเงินต่อเนื่องจากการขายไอเทมหรือเนื้อหาเสริมต่างๆ แทนโมเดลธุรกิจแบบเดิมที่เน้นขายฮาร์ดแวร์และเกมแบบเล่นคนเดียว</p>\n<p>ที่มา - <a href=\"https://asia.nikkei.com/Business/Companies/Sony-dives-into-extended-reality-with-2bn-R-D-war-chest\">Nikkei Asia</a></p>\n<p><img alt=\"No Description\" src=\"https://www.blognone.com/sites/default/files/externals/94538b127526316a6ffa6f3a51b66a2a.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84a46d0b9a7889e24843a0d784d3392440ed7570ef85b26fa6038517190b8e63","category":"Thai"}