{"title":"บริษัทค้าเงินคริปโต Coinbase โอเพนซอร์สไลบรารีเข้ารหัสลับในชื่อ Kryptology","link":"https://www.blognone.com/node/126313","date":1639501994000,"content":"<div><div><div><p>Coinbase บริษัทค้าเงินคริปโตรายใหญ่ประกาศโอเพนซอร์สไลบรารีเข้ารหัสลับในชื่อ Kryptology โดยระบุว่าตั้งใจให้เป็นไลบรารีที่ปลอดภัย, มีการตรวจสอบโค้ด (audited), และใช้งานได้ง่าย ทำให้นักพัฒนาเผลอใช้งานในรูปแบบที่อันตรายได้ยาก</p>\n<p>ตัวไลบรารีเป็นภาษา Go ส่วนอัลกอริทึมที่รองรับเกี่ยวข้องกับ blockchain เช่น การแชร์ข้อมูลลับ (Shamir's secret sharing scheme), การเซ็นลายเซ็นดิจิทัลร่วมกัน (Threshold ECDSA), หรือการสร้างกุญแจแบบกระจายตัว (distributed key generation - DKG)</p>\n<p>ไลบรารีกลุ่มนี้เป็นงานค่อนข้างเฉพาะทาง ไม่ใช่กระบวนการเข้ารหัสเพื่อส่งข้อมูลปกติ และแม้ว่าทาง Coinbase จะอ้างถึงการตรวจสอบความปลอดภัยแต่ตอนนี้ก็ยังไม่มีรายงานการตรวจสอบโค้ดแต่อย่างใด</p>\n<p>ที่มา - <a href=\"https://blog.coinbase.com/meet-kryptology-coinbases-open-source-cryptography-library-b5f22854f3f7\">Coinbase</a></p>\n<p><img src=\"https://www.blognone.com/sites/default/files/externals/4b8b78ad94da2b616abfdf1c1b7d763b.png\" /></p>\n</div></div></div><div><div>Topics: </div><div><div><a href=\"/topics/coinbase\">Coinbase</a></div><div><a href=\"/topics/cryptography\">Cryptography</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69eeed0ff77e29719e47811c290a2092b3b51787002c5eca47d259b915c55e8a","category":"Thai"}