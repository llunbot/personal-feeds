{"title":"LINE MAN Wongnai และ LINE ประเทศไทย ซื้อหุ้น Rabbit LINE Pay ทั้งหมด จากผู้ถือหุ้นเดิม","link":"https://www.blognone.com/node/135532","date":1693486829000,"content":"<div><div><div><p>LINE MAN Wongnai และ LINE ประเทศไทย ประกาศซื้อหุ้นของ Rabbit LINE Pay (RLP) คืนจากผู้ถือหุ้นเดิม คือ บริษัท แรบบิทเพย์ ซิสเทม จำกัด และ บริษัท แอดวานซ์ เอ็มเปย์ จำกัด ทำให้ LINE MAN Wongnai กลายเป็นผู้ถือหุ้นใหญ่ของ RLP</p>\n<p>ทั้งนี้ผู้ใช้งาน Rabbit LINE Pay จะไม่ได้รับผลกระทบใด ๆ ของการเปลี่ยนแปลงโครงสร้างผู้ถือหุ้น ยังใช้จ่ายผ่านบริการของ Rabbit LINE Pay ได้เหมือนเดิม ซึ่งรวมทั้งส่วนการเชื่อมต่อกับระบบตั๋วรถไฟฟ้า BTS และการจ่ายค่าบริการ AIS</p>\n<p>คุณยอด ชินสุภัคกุล ซีอีโอ LINE MAN Wongnai กล่าวถึงดีลซื้อกิจการนี้ว่า พฤติกรรมการใช้ e-payment ของคนไทย และตลาด Fintech ในไทย มีการเปลี่ยนแปลงอย่างก้าวกระโดด จึงถึงเวลาควรปรับบทบาทของ RLP ภายใต้โครงสร้างผู้ถือหุ้นใหม่ เพื่อเชื่อมต่อบริการของ RLP เข้ากับระบบนิเวศของ LINE และ LINE MAN มากขึ้น</p>\n<p>ทั้งนี้ แรบบิทเพย์ ซิสเทม เป็นบริษัทย่อยของบริษัท วีจีไอ จำกัด (มหาชน) และแอดวานซ์ เอ็มเปย์ เป็นบริษัทย่อยของบริษัท แอดวานซ์ อินโฟร์ เซอร์วิส จำกัด (มหาชน) หรือเอไอเอส ซึ่งทั้งสองบริษัทถือหุ้น RLP รายละ 33.33% (อีก 33.33% เป็นของบริษัท ไลน์ เพย์ คอร์ปอเรชั่น จํากัด) โดยทั้งสองบริษัทรายงานว่ารายการดังกล่าวไม่เข้าข่ายการทำรายการที่มีนัยสำคัญต่อสินทรัพย์ จึงไม่มีการเปิดเผยมูลค่าของรายการนี้ต่อตลาดหลักทรัพย์ฯ</p>\n<p>ที่มา: <a href=\"https://lmwn.com/rlp-acquisition-th/\">LINE MAN Wongnai</a>, <a href=\"https://investor.vgi.co.th/th/document/viewer/87092/%E0%B8%81%E0%B8%B2%E0%B8%A3%E0%B8%88%E0%B8%B3%E0%B8%AB%E0%B8%99%E0%B9%88%E0%B8%B2%E0%B8%A2%E0%B9%84%E0%B8%9B%E0%B8%8B%E0%B8%B6%E0%B9%88%E0%B8%87%E0%B8%AB%E0%B8%B8%E0%B9%89%E0%B8%99%E0%B8%AA%E0%B8%B2%E0%B8%A1%E0%B8%B1%E0%B8%8D%E0%B8%88%E0%B8%B3%E0%B8%99%E0%B8%A7%E0%B8%99%E0%B8%A3%E0%B9%89%E0%B8%AD%E0%B8%A2%E0%B8%A5%E0%B8%B0-3333-%E0%B9%83%E0%B8%99%E0%B8%9A%E0%B8%A3%E0%B8%B4%E0%B8%A9%E0%B8%B1%E0%B8%97-%E0%B9%81%E0%B8%A3%E0%B8%9A%E0%B8%9A%E0%B8%B4%E0%B8%97-%E0%B9%84%E0%B8%A5%E0%B8%99%E0%B9%8C-%E0%B9%80%E0%B8%9E%E0%B8%A2%E0%B9%8C-%E0%B8%88%E0%B8%B3%E0%B8%81%E0%B8%B1%E0%B8%94-%E0%B9%82%E0%B8%94%E0%B8%A2%E0%B8%9A%E0%B8%A3%E0%B8%B4%E0%B8%A9%E0%B8%B1%E0%B8%97%E0%B8%A2%E0%B9%88%E0%B8%AD%E0%B8%A2\">VGI</a> และ <a href=\"https://investor.ais.co.th/newsroom/310820231740050260T.pdf\">AIS</a></p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p><img alt=\"No Description\" src=\"https://www.blognone.com/sites/default/files/externals/3154a7a58e5fa862a3a71d1e16ec05a2.png\" /></p>\n</div></div></div><div><div>Topics: </div><div><div><a href=\"/topics/line-man-wongnai\">LINE MAN Wongnai</a></div><div><a href=\"/topics/acquisition\">Acquisition</a></div><div><a href=\"/topics/fintech\">FinTech</a></div><div><a href=\"/topics/rabbit-line-pay\">Rabbit LINE Pay</a></div><div><a href=\"/topics/ais\">AIS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cadc000e7413a0cc43be6e0d9f7e2ff4962fbd4fd78da340ae3854337d1bcf6b","category":"Thai"}