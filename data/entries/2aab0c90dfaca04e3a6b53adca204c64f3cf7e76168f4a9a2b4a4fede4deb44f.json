{"title":"NVIDIA ยืนยัน เอนจิน PhysyX และ CUDA 32-bit รันไม่ได้แล้วบน GeForce RTX 50","link":"https://www.blognone.com/node/144771","date":1739930889000,"content":"<div><div><div><p>NVIDIA ยืนยันว่าเอนจินฟิสิกส์ PhysX (อ่านว่า ฟิสิกซ์) ไม่สามารถรันบน GeForce RTX ซีรีส์ 50 (Blackwell) ได้แล้ว เนื่องจากแอพพลิเคชันที่รันบน CUDA แบบ 32 บิตจะไม่ซัพพอร์ตบน Blackwell อีกต่อไป (มีผลกับแอพพลิเคชันอื่นๆ ด้วย ไม่ใช่แค่ PhysX อย่างเดียว)</p>\n<p>จีพียูรุ่นเก่าตั้งแต่ GeForce RTX ซีรีส์ 40 ลงไปจะยังรองรับการรันแอพ CUDA แบบ 32 บิต แต่จีพียูใหม่ตั้งแต่ Blackwell เป็นต้นไป (CUDA 12.0 ขึ้นไป) จะไม่สามารถใช้งานได้แล้ว</p>\n<p>PhysX ถูกสร้างขึ้นในปี 2001 โดยบริษัท NovodeX AG จากสวิตเซอร์แลนด์ จากนั้นโดนเปลี่ยนมือมาเป็นของบริษัท Ageia ในปี 2004 และ Ageia ถูก NVIDIA ซื้ออีกทีในปี 2008 ปัจจุบัน <a href=\"https://github.com/NVIDIA-Omniverse/PhysX\">PhysX ถูกเปิดเป็นโอเพนซอร์สบน GitHub</a> ภายใต้ร่มของแบรนด์ NVIDIA Omniverse แต่ด้วยความนิยมของ PhysX ที่น้อยลงมากในช่วงหลัง คาดว่า NVIDIA คงไม่ลงทุนมาอัพเดต PhysX อีกแล้ว</p>\n<p>เนื่องจาก PhysX อยู่มนาน ถูกนำไปใช้งานในเอนจินเกมจำนวนมาก การเปลี่ยนแปลงนี้ย่อมมีผลต่อเกมเก่าๆ จำนวนมากที่จะไม่สามารถเล่นได้บน GeForce RTX 50 อีกต่อไป</p>\n<p>ที่มา - <a href=\"https://nvidia.custhelp.com/app/answers/detail/a_id/5615/\">NVIDIA</a>, <a href=\"https://www.nvidia.com/en-us/geforce/forums/game-ready-drivers/13/557200/geforce-grd-57242-feedback-thread-released-21325/3501715/\">NVIDIA Forum</a>, <a href=\"https://www.tomshardware.com/pc-components/gpus/physx-quietly-retired-on-rtx-50-series-gpus-nvidia-ends-32-bit-cuda-app-support\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/734b9d87908e6d56502ac56ebd9cac74.png\" /></p>\n</div></div></div><div><div>Topics: </div><div><div><a href=\"/topics/physx\">PhysX</a></div><div><a href=\"/topics/nvidia\">NVIDIA</a></div><div><a href=\"/topics/cuda\">CUDA</a></div><div><a href=\"/topics/gpu\">GPU</a></div><div><a href=\"/topics/blackwell\">Blackwell</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2aab0c90dfaca04e3a6b53adca204c64f3cf7e76168f4a9a2b4a4fede4deb44f","category":"Thai"}