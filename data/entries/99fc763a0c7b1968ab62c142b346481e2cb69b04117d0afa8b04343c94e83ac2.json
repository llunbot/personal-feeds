{"title":"สนง. เขตในโตเกียวเตรียมเลิกใช้งาน Floppy Disk ระบุที่ไม่เปลี่ยนเพราะไม่พัง ข้อมูลไม่หาย","link":"https://www.blognone.com/node/125671","date":1636016666000,"content":"<div><div><div><p>สำนักงานเขตในกรุงโตเกียว เตรียมจะยกเลิกใช้งานแผ่น Floppy Disk ที่ใช้เก็บและเคลื่อนย้ายข้อมูลบางส่วนของภาครัฐมานาน หลังจากถูกบีบเรื่องค่าใช้จ่ายที่สูงขึ้นเรื่อยๆ</p>\n<p>เขตเมกุโระและชิโยดะ เป็น 2 เขตล่าสุดในกรุงโตเกียวที่ประกาศว่าเตรียมเลิกใช้ Floppy Disk เร็วๆ นี้ หลังเขตมินาโตะยกเลิกไปก่อนเมื่อปี 2019 โดยที่ผ่านมาหลายเขตเลือกจะใช้ Floppy Disk อยู่ ส่วนหนึ่งเพราะมันแทบไม่พังและข้อมูลไม่หาย แถมใช้ซ้ำได้ เลยไม่มีเหตุผลจะเสียเวลาและเงินเพื่ออัพเกรดระบบ โดยเขตเมกุโระใช้ Floppy Disk ในการเก็บข้อมูลการจ่ายเงินของข้าราชการในเขต และนำไปส่งให้ธนาคาร เพื่อทำเรื่องธุรกรรม</p>\n<p>สาเหตุที่ต้องยกเลิกก็เพราะค่าใช้จ่ายในการใช้งาน Floppy Disk โดยธนาคาร Mizuho แจ้งทางเขตว่าจะขึ้นค่าธรรมเนียมในการใช้งาน Floppy Disk อยู่ที่ราวเดือนละ 15,000 บาท โดยระบุเหตุผลเรื่องต้นทุนการรักษาอุปกรณ์อ่านแผ่น ไม่รวมความยุ่งยากและความเสี่ยงที่ข้อมูลจะหายได้มากกว่า เมื่อเทียบกับการทำธุรกรรมออนไลน์</p>\n<p>การเปลี่ยนระบบจากอนาล็อกเป็นดิจิทัลน่าจะต้องใช้เวลา โดยเขตชิโยดะคาดว่าการเปลี่ยนระบบจะเสร็จสิ้นในปีงบประมาณ 2026</p>\n<p>ที่มา - <a href=\"https://asia.nikkei.com/Business/Technology/Tokyo-says-long-goodbye-to-beloved-floppy-disks\">Nikkei</a></p>\n<p><img src=\"https://www.blognone.com/sites/default/files/externals/2d0b58ce94a8ddff8839dcaf8e1c6e6c.png\" /><em>ภาพจาก Shutterstock</em></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/floppy-disk\">Floppy Disk</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99fc763a0c7b1968ab62c142b346481e2cb69b04117d0afa8b04343c94e83ac2","category":"Thai"}