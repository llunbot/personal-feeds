{"title":"บริษัทรถยนต์ไฟฟ้า Rivian ขายหุ้น IPO แล้ว มูลค่าบริษัทแตะ 1 แสนล้านดอลลาร์ แซง Ford, GM","link":"https://www.blognone.com/node/125796","date":1636636485000,"content":"<div><div><div><p><a href=\"https://www.blognone.com/node/125057\">Rivian บริษัทรถยนต์ไฟฟ้าที่ได้รับการหนุนหลังจาก Amazon</a> เข้าขายหุ้น IPO ในตลาดหลักทรัพย์ Nasdaq เมื่อคืนนี้ โดยใช้ตัวย่อ RIVN และตั้งราคาหุ้นไว้ที่ 78 ดอลลาร์</p>\n<p>ผลของการขายหุ้นได้รับเสียงตอบรับเป็นอย่างดี ราคาพุ่งขึ้นไปสูงสุดที่ 118.34 ดอลลาร์ต่อหุ้น มูลค่าบริษัทเกิน 1 แสนล้านดอลลาร์ไปเรียบร้อย ก่อนปิดตลาดด้วยราคาที่ลดลงมาเหลือ 100.73 ดอลลาร์ มูลค่าบริษัท 9.8 หมื่นล้านดอลลาร์</p>\n<p>Rivian ก่อตั้งในปี 2009 โดยมุ่งเน้นการเป็นรถกระบะและรถ SUV ไฟฟ้า (ยังไม่ทำรถเก๋ง) บริษัทได้รับการสนับสนุนจาก Ford ที่เข้ามาลงทุน 500 ล้านดอลลาร์ในปี 2019 และโด่งดัง<a href=\"https://www.blognone.com/node/112041\">เมื่อ Amazon เข้ามาสั่งรถส่งสินค้าล็อตใหญ่ 1 แสนคันในปี 2019</a></p>\n<p>หากเทียบมูลค่าบริษัทรถยนต์ด้วยกัน ตามราคาหุ้นเมื่อคืนนี้ Tesla มีมูลค่า 1 ล้านล้านดอลลาร์, Ford 7.7 หมื่นล้านดอลลาร์, GM 8.6 หมื่นล้านดอลลาร์ (ถูกกว่า Rivian!)</p>\n<p><img src=\"https://www.blognone.com/sites/default/files/externals/91e2baca69cfa2de8c2d905ac0252f99.jpg\" /></p>\n<p>ที่มา - <a href=\"https://www.autoblog.com/2021/11/10/rivian-stock-debut/\">Autoblog</a></p>\n</div></div></div><div><div>Topics: </div><div><div><a href=\"/topics/rivian\">Rivian</a></div><div><a href=\"/topics/market-capitalization\">Market Capitalization</a></div><div><a href=\"/topics/ipo\">IPO</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c8940edfa0abf09877eeca6121bcdb856f324b6111f2fe3bcf8ef092b5ea44e","category":"Thai"}