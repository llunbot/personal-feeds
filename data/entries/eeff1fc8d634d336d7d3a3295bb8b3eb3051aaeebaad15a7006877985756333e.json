{"title":"Tinder เปิดตัวบริการใหม่ Matchmaker ให้เพื่อนรับบทแม่สื่อแนะนำคนน่าสนใจให้ไปทำความรู้จัก","link":"https://www.blognone.com/node/136358","date":1698057174000,"content":"<div><div><div><p>Tinder เปิดตัวบริการ Tinder Matchmaker ให้เพื่อนและคนในครอบครัวช่วยพิจารณาโปรไฟล์ แนะนำคนน่าสนใจให้รู้จักบนแพลตฟอร์ม</p>\n<p>วิธีใช้งาน ผู้ใช้ Tinder สามารถส่งคำเชิญให้เพื่อนไม่ว่าจะมีบัญชี Tinder หรือไม่ สูงสุด 15 คน ให้มาช่วยดูและพิจารณาคนน่าสนใจที่ควรแมตช์ภายในเวลา 24 ชั่วโมง แต่เพื่อน ๆ จะไม่สามารถส่งข้อความติดต่อรายชื่อคนที่น่าจะแมตช์ได้ จากนั้นผู้ใช้ Tinder ก็มาดูคำแนะนำจากเพื่อน ๆ เพื่อพิจารณาเลือกคนที่ต้องการแมตช์ต่ออีกครั้ง</p>\n<p>Tinder อ้างผลการศึกษาว่าคนโสด 75% มักปรึกษาเรื่องการนัดคนที่กำลังสนใจกับเพื่อนสนิท ฟีเจอร์ Matchmaker นี้ จึงเข้ามาเติมเต็มช่องว่าง ให้ได้ความคิดเห็นของเพื่อนในมุมที่ผู้ใช้ Tinder อาจมองข้ามไป</p>\n<p>Tinder Matchmaker เปิดให้ใช้งานแล้ววันนี้ใน 15 ประเทศ รวมทั้งประเทศไทย โดยจะขยายไปยังผู้ใช้งานทั่วโลกต่อไป</p>\n<p>ที่มา: <a href=\"https://www.tinderpressroom.com/2023-10-23-TINDER-MATCHMAKER-TM-INTRODUCES-THE-ULTIMATE-WAY-FOR-POTENTIAL-MATCHES-TO-PASS-THE-FRIEND-TEST\">Tinder</a></p>\n<p><img alt=\"No Description\" src=\"https://www.blognone.com/sites/default/files/externals/fe41ab68860882bdcd913a75a490988b.png\" /></p>\n</div></div></div><div><div>Topics: </div><div><div><a href=\"/topics/tinder\">Tinder</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eeff1fc8d634d336d7d3a3295bb8b3eb3051aaeebaad15a7006877985756333e","category":"Thai"}