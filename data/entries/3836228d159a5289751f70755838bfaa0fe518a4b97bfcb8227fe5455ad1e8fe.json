{"title":"Facebook บอกคนชอบที่เห็นโพสต์การเมืองบนฟีดน้อยลง เตรียมขยายการทดสอบฟีดใหม่เพิ่ม","link":"https://www.blognone.com/node/124538","date":1630488171000,"content":"<div><div><div><p>หากยังจำกันได้ ช่วงต้นปีที่ผ่านมา Facebook เผยแนวทางใหม่ ลดเนื้อหาการเมืองบนหน้าฟีด เป้าหมายคือลดความแตกแยกบนแพลตฟอร์ม และได้ทำการสำรวจผลตอบรับในสหรัฐฯว่าประสบการณ์การใช้งานเป็นอย่างไร ล่าสุด Facebook เผยผลการสำรวจ ระบุเพียงว่าผู้คนมีผลตอบรับเชิงบวก ด้วยเหตุนี้ Facebook จึงจะขยายการสำรวจไปยัง คอสตาริกา สวีเดน สเปน และไอร์แลนด์ เพิ่มเติม</p>\n<p>ในรายละเอียดการสำรวจ Facebook บอกว่า เมื่อวิเคราะห์สัญญาณการมีส่วนร่วม (engagement) บางอย่างสามารถบ่งชี้ได้ว่าโพสต์ใดคนเห็นว่ามีค่า (value) มากกว่าโพสต์อื่นๆ หรือสามารถตีความได้ว่า เมื่อมีคนสร้าง engagement หรือคอมเม้นท์ แชร์โพสต์ใด ไม่ได้หมายความว่าเขาอยากเห็นโพสต์นั้นๆ บนไทม์ไลน์ของเรา</p>\n<p><img src=\"https://www.blognone.com/sites/default/files/externals/022f33a52abd1a64040747b697d5a5a9.jpg\" /></p>\n<p>ในการสำรวจรอบใหม่ Facebook จะเน้นสัญญาณที่แนวโน้มที่ผู้คนจะแสดงความคิดเห็นเชิงลบบนโพสต์การเมือง ซึ่ง Facebook ยอมรับว่า แนวทางใหม่จะกระทบต่อเนื้อหาประชาสัมพันธ์ ผู้เผยแพร่โฆษณาอาจเห็นผลกระทบต่อทราฟิกของตน ซึ่งการทดสอบจะทำอย่างค่อยเป็นค่อยไป</p>\n<p>ความพยายามลดโทนการเมืองบน Facebook มีชนวนสำคัญมาจากเหตุการณ์ผู้สนับสนุนโดนัลด์ ทรัมป์ บุกรัฐสภา โดยเขาใช้โซเชียลมีเดียเป็นช่องทางสำคัญในการเผยแพร่แนวคิด รวมถึงม็อบก็ใช้โซเชียลในการสื่อสารกัน</p>\n<p>ที่มา - <a href=\"https://about.fb.com/news/2021/02/reducing-political-content-in-news-feed/\">Facebook</a>, <a href=\"https://www.wired.com/story/facebook-quietly-makes-big-admission-political-content/\">Wired</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/news-feed\">News Feed</a></div><div><a href=\"/topics/politics\">Politics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3836228d159a5289751f70755838bfaa0fe518a4b97bfcb8227fe5455ad1e8fe","category":"Thai"}