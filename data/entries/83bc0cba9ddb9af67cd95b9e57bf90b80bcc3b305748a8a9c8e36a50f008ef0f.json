{"title":"[ไม่ยืนยัน] Apple TV+ อาจขายออริจินัลคอนเทนต์ลงแพลตฟอร์มอื่น เพื่อลดขาดทุนของส่วนธุรกิจนี้","link":"https://www.blognone.com/node/143260","date":1732187180000,"content":"<div><div><div><p>มีรายงานจาก Bloomberg อ้างแหล่งข่าวภายในแอปเปิล ว่าบริษัทเตรียมขายลิขสิทธิ์คอนเทนต์ออริจินัลบางส่วนลงแพลตฟอร์มอื่น เพื่อให้มีรายได้เพิ่มเติมชดเชยผลขาดทุนของธุรกิจนี้ และทำให้คอนเทนต์เป็นที่รู้จักแพร่หลายมากขึ้น</p>\n<p>ออริจินัลคอนเทนต์ของแอปเปิลจะมีฉายเฉพาะสตรีมมิ่ง Apple TV+ เท่านั้น ซึ่งรายงานบอกว่าทั้งซีอีโอ Tim Cook และหัวหน้าทีม Services Eddy Cue ได้บอกความต้องการให้ทีมคอนเทนต์ Apple TV+ ลดค่าใช้จ่ายลง และสร้างคอนเทนต์ที่ประสบความสำเร็จในวงกว้างมากกว่าปัจจุบัน</p>\n<p>Apple TV+ มีการปรับกลยุทธ์หลายอย่างในช่วงที่ผ่านมา กรณีเด่นล่าสุดคือภาพยนตร์ Wolfs ที่นำแสดงโดย George Clooney และ Brad Pitt ได้ปรับแผนจากที่แอปเปิลจะฉายในโรงภาพยนตร์วงกว้างที่สหรัฐก่อน จึงค่อยลงสตรีมมิ่ง โดยปรับมาเป็นจำกัดจำนวนโรงเพียงสัปดาห์เดียว แล้วจึงลงสตรีมมิ่ง เพื่อลดการขาดทุนหากภาพยนตร์ไม่ประสบความสำเร็จ รายงานบอกว่าแอปเปิลยังลดงบประมาณการผลิตคอนเทนต์โดยให้เหมาะกับการลงสตรีมมิ่งเพียงอย่างเดียวด้วย</p>\n<p>ที่มา: <a href=\"https://www.bloomberg.com/news/newsletters/2024-11-17/paramount-boss-on-gladiator-ii-scary-sequels-and-wicked-showdown\">Bloomberg</a></p>\n<p><img src=\"https://www.blognone.com/sites/default/files/externals/9014bfcef61816aa32fc03d5e5d2e4bc.jpeg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/video-streaming\">Video Streaming</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83bc0cba9ddb9af67cd95b9e57bf90b80bcc3b305748a8a9c8e36a50f008ef0f","category":"Thai"}