{"title":"Gartner รายงานตลาดชิปทั่วโลกปี 2024 โต 18% Samsung ครองอันดับ 1 แซงหน้า Intel","link":"https://www.blognone.com/node/144586","date":1739179995000,"content":"<div><div><div><p>Gartner รายงานว่าอุตสาหกรรมเซมิคอนดักเตอร์ทั่วโลกปี 2024 มีมูลค่าอยู่ที่ 625,971 ล้านดอลลาร์ฯ เพิ่มขึ้น 18.1% จากปีก่อน โดยมีชิป GPU และโปรเซสเซอร์ AI ที่ใช้ในแอปพลิเคชันของดาตาเซ็นเตอร์ (สำหรับ Servers และ Accelerator Cards) ช่วยผลักดันการเติบโตนี้</p>\n<p><img alt=\"alt=&quot;Chip&quot;\" src=\"https://www.blognone.com/sites/default/files/externals/31b22c7cc021b75acf8df8a4daaea146.jpeg\" /></p>\n<p>นอกจากนี้ มีผู้ผลิตชิป 11 แห่งที่มีรายได้เติบโตเป็นตัวเลขสองหลัก และมี 8 ราย จาก 25 อันดับแรกที่มีรายได้ลดลงในปีที่ผ่านมา ส่วนผู้ผลิตเซมิคอนดักเตอร์ 9 จาก 10 อันดับแรก มีรายได้เติบโตเป็นบวก</p>\n<p>Samsung Electronics กลับมาครองอันดับ 1 แทน Intel จากการฟื้นของราคาอุปกรณ์หน่วยความจำ ทำให้มีรายได้รวมที่ 66,524 ล้านดอลลาร์ฯ เพิ่มขึ้น 62.5% จากปีก่อน</p>\n<p>Intel เลื่อนมาอยู่อันดับ 2 เนื่องจากผลิตภัณฑ์ของบริษัทในกลุ่ม AI PCs และ Core Ultra Chipset ไม่เพียงพอที่จะชดเชยความสำเร็จของผลิตภัณฑ์ AI accelerator รวมถึงการเติบโตในธุรกิจ x86 ที่ยังมีไม่มากนัก ทำให้รายได้ชิปของ Intel เกือบ 49,189 ล้านดอลลาร์ฯ โตเล็กน้อย 0.1%</p>\n<p>อันดับ 3 ตกเป็นของ NVIDIA ทำรายได้เพิ่มขึ้น 83.6% อยู่ที่ 45,988 ล้านดอลลาร์ฯ, อันดับ 4 SK hynix 42,824 ล้านดอลลาร์ฯ เพิ่มขึ้น 86%, และอันดับ 5 Qualcomm 32,358 ล้านดอลลาร์ฯ โต 10.7%</p>\n<p>ส่วนปี 2025 คาดว่ามูลค่าชิปทั่วโลกจะเพิ่มเป็นประมาณ 705,000 ล้านดอลลาร์ฯ โดย Memory และ เซมิคอนดักเตอร์ AI จะเป็นปัจจัยขับเคลื่อนการเติบโตในระยะสั้น</p>\n<p>ที่มา: <a href=\"https://www.gartner.com/en/newsroom/press-releases/2025-02-03-gartner-says-worldwide-semiconductor-revenue-grew-18-percent-in-2024\">Gartner</a></p>\n<p><img alt=\"alt=&quot;Semiconductor&quot;\" src=\"https://www.blognone.com/sites/default/files/externals/dcf77198c4a56986146a190b49f096ee.png\" /></p>\n</div></div></div><div><div>Topics: </div><div><div><a href=\"/topics/gartner\">Gartner</a></div><div><a href=\"/topics/semiconductor\">Semiconductor</a></div><div><a href=\"/topics/samsung\">Samsung</a></div><div><a href=\"/topics/intel\">Intel</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4eacc15770396e160d0594dfd8e07a4b7b89407769ca398eb6c71136e1994c0f","category":"Thai"}