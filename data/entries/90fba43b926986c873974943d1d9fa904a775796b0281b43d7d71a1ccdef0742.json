{"title":"Netflix ประเทศญี่ปุ่น มีจำนวนสมาชิกมากกว่า 10 ล้านบัญชี ผลจากการทำคอนเทนต์ภาษาญี่ปุ่นมากขึ้น","link":"https://www.blognone.com/node/143459","date":1733324935000,"content":"<div><div><div><p>Netflix เปิดเผยว่าจำนวนคนสมัครสมาชิกในประเทศญี่ปุ่น มีมากกว่า 10 ล้านบัญชีแล้วในช่วงครึ่งแรกของปีนี้ ตัวเลขนี้เพิ่มขึ้นมาเท่าตัวจากเมื่อ 4 ปีที่แล้ว ซึ่งแพลตฟอร์มได้เริ่มเพิ่มคอนเทนต์ออริจินัลภาษาญี่ปุ่น ทำซึ่งดึงดูดให้คนสมัครสมาชิกมากขึ้น</p>\n<p>Kaata Sakamoto รองประธานฝ่ายคอนเทนต์ของ Netflix บอกว่ามีผลงานอย่าง \"Tokyo Swindlers\", \"The Queen of Villains\" และรายการเรียลลิตี้ \"The Boyfriend\" ที่มีการรับชมเป็นจำนวนมากในปีนี้ เขามองว่าญี่ปุ่นเป็นตลาดที่มีความเฉพาะตัว และคอนเทนต์ภาษาญี่ปุ่นเป็นสิ่งที่จำเป็นต้องมี</p>\n<p>ข้อมูลนี้ยืนยันได้จากอันดับซีรีส์ยอดนิยมของ Netflix ญี่ปุ่น มีรายการภาษาอังกฤษเพียง 2 รายการเท่านั้นที่ติดอันดับสูงคือ One Piece และ Stranger Things</p>\n<p>การได้คอนเทนต์ออริจินัลภาษาญี่ปุ่นเพิ่มบนแพลตฟอร์ม ยังช่วยให้ Netflix นำคอนเทนต์นี้ออกสู่ตลาดประเทศอื่นได้มากขึ้นด้วย เพราะคอนเทนต์ภาษาญี่ปุ่น มีการรับชมรวมมากเป็นอันดับ 3 ทั่วโลกในกลุ่มคอนเทนต์ที่ไม่ใช่ภาษาอังกฤษ รองจาก เกาหลีและสเปน</p>\n<p>ที่มา: <a href=\"https://www.reuters.com/business/media-telecom/netflix-japan-subscribers-top-10-million-with-shows-garnering-attention-2024-12-03/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/31f2168673c2dff1647ba83a045f00a0.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/japan\">Japan</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90fba43b926986c873974943d1d9fa904a775796b0281b43d7d71a1ccdef0742","category":"Thai"}