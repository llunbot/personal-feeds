{"title":"Apple ซื้อกิจการสตูดิโอที่พัฒนาเกม Sneaky Sasquatch บน Apple Arcade","link":"https://www.blognone.com/node/146649","date":1748392446000,"content":"<span>Apple ซื้อกิจการสตูดิโอที่พัฒนาเกม Sneaky Sasquatch บน Apple Arcade</span>\n\n  <div>\n    <div>Body</div>\n              <div><p>แอปเปิลซื้อกิจการ <strong>RAC7</strong> สตูดิโอผู้พัฒนาเกม Sneaky Sasquatch โดยไม่ได้เปิดเผยมูลค่าหรือแถลงรายละเอียดการเข้าซื้อกิจการนี้อย่างเป็นทางการ ถือเป็นการซื้อสตูดิโอเกมครั้งแรกของแอปเปิลด้วย</p>\n<p>ตัวแทนของแอปเปิลชี้แจงกับ Digital Trends ว่าพวกเรารักเกม Sneaky Sasquatch และยินดีที่ RAC7 ซึ่งเป็นบริษัทมีพนักงานเพียง 2 คน จะเข้ามาร่วมงานกับแอปเปิล บริษัทยังคงมุ่งมั่นส่งมอบประสบการณ์ที่ดีบน Apple Arcade ให้กับผู้เล่น ด้วยเกมคุณภาพดีหลายร้อยเกมจากนักพัฒนาที่เยี่ยมยอด</p>\n<p>Sneaky Sasquatch เป็นเกมเอ็กคลูซีฟเฉพาะบน Apple Arcade และได้รับ<a href=\"https://www.blognone.com/node/119910\">รางวัลเกมบนแพลตฟอร์มแห่งปี 2020</a> ด้วย</p>\n<p>ที่มา: <a href=\"https://www.digitaltrends.com/gaming/apple-acquires-rac7-sneaky-sasquatch/\">Digital Trends</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 28/05/2025 - 07:34</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d46dc91a966b4cab85a2930301ed2f01846a4aa82f6175b584ebfb22c81645c","category":"Thai"}