{"title":"Huawei โชว์ประสิทธิภาพชิป Ascend 910B โดยรวมประมาณ 80% ของ NVIDIA A100 แถมชนะบางการทดสอบ","link":"https://www.blognone.com/node/140248","date":1717915374000,"content":"<div><div><div><p>ที่งาน World Semiconductor Conference Wang Tao COO ของศูนย์นวัตกรรม Jiangsu Kunpeng ขึ่้นเวทีบรรยายถึงประสิทธิภาพของชิป Huawei Ascend A910B อยู่ที่ประมาณ 80% ของชิป NVIDIA A100 สำหรับการฝึกปัญญาประดิษฐ์แบบ LLM นับว่าไม่ได้ห่างกันมากนัก</p>\n<p>ชิป A100 นับเป็นชิปประสิทธิภาพสูงรุ่นท้ายๆ ที่ NVIDIA ส่งมอบให้ลูกค้าในจีนได้ <a href=\"https://www.blognone.com/node/136290\">แต่หลังจากนั้นก็ถูกเพิ่มเงื่อนไขเรื่อยมา</a> สำหรับอุตสาหกรรม AI ในจีนที่ถูกบังคับให้พึ่งพาตนเอง การเทียบกับชิป A100 จึงสมเหตุสมผล <a href=\"https://www.blognone.com/node/139961\">ขณะที่ฝั่ง NVIDIA ก็ต้องเล่นสงครามราคาในจีน</a>เนื่องจากไม่สามารถส่งชิปรุ่นล่าสุดให้ลูกค้าได้</p>\n<p>งาน World Semiconductor Conference จัดมาตั้งแต่ปี 2019 และมีผู้เข้าร่วมงานจำนวนมาก ปีนี้เองบริษัทที่ไปร่วมงานก็ยังมีบริษัทอย่าง TSMC, Cadence, Synopsys ที่เป็นบริษัทในอุตสาหกรรมชิปที่มีความผูกพันกับสหรัฐฯ ค่อนข้างมาก ตลอดจนบริษัทชิปในจีนอีกจำนวนมาก</p>\n<p>ที่มา - <a href=\"https://www.scmp.com/tech/big-tech/article/3265640/huawei-says-its-ai-chip-better-nvidias-a100-amid-chinas-self-reliance-drive\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/a2432bcbbd054b1de6b23f5d011c2b80.png\" /></p>\n<p>ภาพงาน <a href=\"http://website-pc.wsce-expo.com/hotInfo/infoDetail?newsId=18068\">World Semiconductor Conference</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/china\">China</a></div><div><a href=\"/topics/llm\">LLM</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17e29abba66ccdcb6698c40affdd2d3a99e52d96ead03308b1e6dc7168dad15b","category":"Thai"}