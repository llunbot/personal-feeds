{"title":"Huawei เปิดตัว OpenEuler ดิสโทรลินุกซ์สำหรับเซิร์ฟเวอร์ พัฒนาต่อจาก CentOS","link":"https://www.blognone.com/node/124943","date":1632572939000,"content":"<div><div><div><p>Huawei ใช้เวทีงานสัมมนา Huawei Connect เปิดตัวระบบปฏิบัติการสำหรับเซิร์ฟเวอร์ชื่อ <a href=\"https://www.openeuler.org/en/\">OpenEuler</a></p>\n<p>OpenEuler ไม่ใช่โครงการใหม่หมด เพราะเป็นการนำ<a href=\"https://developer.huaweicloud.com/ict/en/site-euleros/euleros\">ดิสโทรลินุกซ์ EulerOS ของ Huawei เอง</a> (ตัวมันดัดแปลงมาจาก CentOS) มาโอเพนซอร์สบน <a href=\"https://github.com/openeuler-mirror\">GitHub</a> ได้สักระยะหนึ่งแล้ว (ออกปีละสองครั้ง ใช้เลขเวอร์ชันเป็น 21.09 แบบเดียวกับ Ubuntu) แต่เพิ่งได้ฤกษ์เปิดตัวอย่างเป็นทางการบนเวทีใหญ่ของบริษัท</p>\n<p>Huawei ระบุว่า OpenEuler เป็นระบบปฏิบัติการสำหรับ digital infrastructure ใช้ได้ตั้งแต่คลาวด์ ศูนย์ข้อมูล และ edge computing แต่ก็ไม่ได้ให้รายละเอียดมากนักว่าต่างจากลินุกซ์อื่นๆ อย่างไรบ้าง</p>\n<p>นอกจาก OpenEuler แล้ว Huawei ยังประกาศทำภาษาโปรแกรมของตัวเองชื่อ CJ ด้วย แต่ยังไม่มีรายละเอียดด้วยเช่นกัน</p>\n<p>การหยิบ OpenEuler มาเปิดตัวอย่างเป็นทางการในช่วงนี้ น่าจะสอดคล้องกับการผลักดัน HarmonyOS ที่มีเวอร์ชันโอเพนซอร์สชื่อ OpenHarmony เพื่อแสดงให้เห็นว่า Huawei ต้องการมีระบบปฏิบัติการของตัวเอง ท่ามกลางกระแสกดดันจากโลกตะวันตกนั่นเอง</p>\n<p><img src=\"https://www.blognone.com/sites/default/files/externals/1f5a519a81bc49e4b03a3c62b40c3773.jpg\" /></p>\n<p>ที่มา - <a href=\"https://www.huaweicentral.com/euleros-a-new-open-source-huawei-operating-system/\">Huawei Central</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div><div><a href=\"/topics/centos\">CentOS</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8a358ba17d60f4fa667f07499c0f624bea1e1a40f3fed9f71b544469f422585","category":"Thai"}