{"title":"จีนออกข้อกำหนดใหม่เรื่องการใช้พลังงานใน Data Center กระทบชิป H20 ของ NVIDIA","link":"https://www.blognone.com/node/145498","date":1743035373000,"content":"<div><div><div><p>มีรายงานว่าทางการจีนเตรียมออกข้อกำหนดใหม่ เกี่ยวกับประสิทธิภาพการใช้พลังงานของศูนย์ข้อมูลประมวลผล ซึ่งประเด็นสำคัญคือชิป H20 ของ NVIDIA ไม่ผ่านเงื่อนไขของข้อกำหนดใหม่นี้</p>\n<p>H20 เป็นชิป AI ที่ NVIDIA <a href=\"https://www.blognone.com/node/136931\">ผลิตเพื่อขายในประเทศจีนโดยเฉพาะ</a> เพื่อให้เข้า<a href=\"https://www.blognone.com/node/136290\">เงื่อนไข</a>การส่งออกชิปที่สหรัฐอเมริกากำหนด ก่อนหน้านี้มีรายงานว่าบริษัทเทคโนโลยีขนาดในจีน<a href=\"https://www.blognone.com/node/144921\">ต่างเร่งสั่งชิป H20</a> เป็นจำนวนมากเพื่อรองรับความต้องการ AI ทั้งนี้จีนถือเป็นตลาดสำคัญของ NVIDIA คิดเป็น 13% ของยอดขายรวมทั่วโลก</p>\n<p>คาดว่าข้อกำหนดใหม่นี้เป็นเพราะจีนต้องการส่งเสริมการใช้งานชิป AI ที่ผลิตภายในประเทศ ซึ่งราคาถูกกว่าและเข้าถึงได้ง่าย เพื่อลดการพึ่งพาชิปที่นำเข้าจากต่างประเทศ</p>\n<p>รายงานบอกว่า NVIDIA รับทราบปัญหานี้แล้ว โดยกำลังเจรจากับเจ้าหน้าที่ระดับสูงของจีนเพื่อปรับแต่งชิป H20 ให้มีประสิทธิภาพการใช้พลังงานเป็นไปตามข้อกำหนดใหม่นี้</p>\n<p>ที่มา: <a href=\"https://www.gurufocus.com/search?s=nvidia-faces-new-regulatory-setback-in-china-over-chip-energy-rules\">Guru Focus</a></p>\n<p><img src=\"https://www.blognone.com/sites/default/files/externals/f86c165bf5926b5a1def4f6525791fdd.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac03fad90764859a5cd7cea4edd311e670b30b367b0888fbfd05c345c6344f7c","category":"Thai"}