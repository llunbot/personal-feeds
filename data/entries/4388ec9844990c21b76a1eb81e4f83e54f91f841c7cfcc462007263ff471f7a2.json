{"title":"เกม Metro 2033 แจกฟรีแบบจำกัดเวลา ฉลองครบ 15 ปีของซีรีส์เกม Metro","link":"https://www.blognone.com/node/145848","date":1744675140000,"content":"<div><div><div><p>4A Games สตูดิโอเกมจากยูเครน แจกเกม Metro 2033 ฟรี ฉลองครบ 15 ปีของซีรีส์ Metro สามารถกดรับสิทธิได้บน <a href=\"https://store.steampowered.com/app/286690/Metro_2033_Redux/\">Steam</a>, <a href=\"https://www.gog.com/en/game/metro_2033_redux\">GOG</a>, <a href=\"https://www.videogameschronicle.com/platforms/xbox/\">Xbox</a> ได้จนถึงวันพรุ่งนี้ (16 เมษายน) เวลา 22.00 น.</p>\n<p>Metro 2033 ออกขายในปี 2010 เป็นเกมแรกในซีรีส์ Metro ของ 4A Games โดยเกมเวอร์ชันที่แจกเป็น  Metro 2033 Redux เวอร์ชันรีมาสเตอร์ปี 2014</p>\n<p>หลังจากนั้นเกมยังออกภาคอื่นตามมาคือ <a href=\"https://www.blognone.com/node/59162\">Metro Last Light ปี 2013</a>, <a href=\"https://www.blognone.com/node/93123\">Metro Exodus ปี 2018</a> และ <a href=\"https://www.blognone.com/node/142445\">Metro Awakening เกม VR ปี 2024</a> ทางสตูดิโอเคยประกาศทำเกม Metro ภาคใหม่ แต่ได้รับผลกระทบจากสงครามยูเครน-รัสเซีย จนทำให้ล่าช้ากว่ากำหนด</p>\n<p>ที่มา - <a href=\"https://www.videogameschronicle.com/news/metros-15-year-anniversary-celebrated-with-free-game-and-reveal-of-next-instalments-important-themes/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/7f7ee36e728276d5c6a9ea9e256c033e.jpeg\" /></p>\n</div></div></div><div><div>Topics: </div><div><div><a href=\"/topics/metro-games\">Metro Games</a></div><div><a href=\"/topics/4a-games\">4A Games</a></div><div><a href=\"/topics/games\">Games</a></div><div><a href=\"/topics/ukraine\">Ukraine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4388ec9844990c21b76a1eb81e4f83e54f91f841c7cfcc462007263ff471f7a2","category":"Thai"}