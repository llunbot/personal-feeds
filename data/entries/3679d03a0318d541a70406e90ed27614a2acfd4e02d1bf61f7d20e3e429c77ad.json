{"title":"ผู้กำกับยืนยันเอง Squid Game ซีซัน 2 มาแน่","link":"https://www.blognone.com/node/125787","date":1636597904000,"content":"<div><div><div><p>Associated Press โพสต์คลิปสัมภาษณ์ Hwang Dong-hyuk ผู้กำกับ Squid Game ซีรีส์เอาตัวรอดของเกาหลีที่โด่งดังมากเป็นประวัติการณ์บน Netflix โดยเขายืนยันว่า Squid Game มีซีซั่นสองอย่างแน่นอน และข้างตัวเขามี Lee Jung-jae นักแสดงนำยืนอยู่ด้วยกัน</p>\n<p>ซึ่งถือว่าไม่เป็นที่น่าแปลกใจ เพราะตัวซีรีส์ประสบความสำเร็จทั้งในแง่ตัวเลขคนดู และในแง่การเผยแพร่ soft power ของเกาหลีให้โด่งดังไปทั่วโลก</p>\n<p>Hwang Dong-hyuk กล่าวต่อในการสัมภาษณ์ด้วยว่า มีความกดดัน ความต้องการ และความรักมากมายสำหรับตัวซีรีส์ในซีซั่นที่สอง และยังเร็วเกินไปที่จะบอกว่ามันจะเกิดขึ้นเมื่อไร แต่บอกใบ้เล็กน้อยว่า Gi-hun (ชื่อตัวละครหลัก) จะกลับมา และเขาจะทำอะไรบางอย่างเพื่อโลก</p>\n<p>ความสำเร็จของ Hwang Dong-hyuk ทำให้ Netflix เตรียมเพิ่มรายชื่อหนังสามเรื่องที่เขากำกับลง Netflix ด้วยคือ Silenced, The Fortress และ Miss Granny</p>\n<p><img src=\"https://www.blognone.com/sites/default/files/externals/fa2f015bb638ded41b2f242f78b911af.png\" /><br />\nภาพจาก trailer Squid Game</p>\n<p>ที่มา - <a href=\"https://www.theverge.com/2021/11/9/22772170/squid-game-season-two-netflix-director-confirms\">The Verge</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div><div><a href=\"/topics/south-korea\">South Korea</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3679d03a0318d541a70406e90ed27614a2acfd4e02d1bf61f7d20e3e429c77ad","category":"Thai"}