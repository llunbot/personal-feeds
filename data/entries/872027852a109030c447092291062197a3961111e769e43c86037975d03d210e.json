{"title":"รัฐบาลเนเธอร์แลนด์ยกระดับมาตรการจำกัดการส่งออกเครื่องจักรผลิตชิป มีผลกับเครื่องจักรเทคโนโลยีเก่าด้วย","link":"https://www.blognone.com/node/141870","date":1725621858000,"content":"<div><div><div><p>รัฐบาลเนเธอร์แลนด์ประกาศเพิ่มมาตรการ จำกัดการส่งออกเครื่องจักรสำหรับการผลิตเซมิคอนดักเตอร์ โดยให้เหตุผลเรื่องความมั่นคงและความเสี่ยงทางเทคโนโลยี รวมทั้งประเด็นด้านภูมิรัฐศาสตร์ที่เกี่ยวข้อง</p>\n<p>เมื่อปีที่แล้วรัฐบาลเนเธอร์แลนด์ก็ได้ออกมาตรการเรื่องการ<a href=\"https://www.blognone.com/node/132988\">ส่งออกเครื่องจักรผลิตชิป</a> เน้นที่กลุ่มเทคโนโลยี EUV ซึ่งเป็นเทคโนโลยีขั้นสูงสุด</p>\n<p>ผลกระทบจากคำสั่งใหม่นี้ทำให้เครื่องจักรที่ใช้ในการผลิตชิปเกือบทุกประเภท ต้องขอใบอนุญาตส่งออกกับรัฐบาลเนเธอร์แลนด์ทุกครั้ง ซึ่งรวมทั้ง ASML ผู้ผลิตเครื่องจักรสำหรับการผลิตชิปรายสำคัญ ที่เดิมสามารถส่งออกเครื่องจักเทคโนโลยี DUV ได้ตลอดก่อนหน้านี้ ก็ต้องขอใบอนุญาตด้วยเช่นกัน ทั้งนี้แถลงการณ์ของรัฐบาลเนเธอร์แลนด์ไม่ได้ระบุว่าประเทศใดที่ถูกจำกัดการส่งออก</p>\n<p>ที่มา: <a href=\"https://www.cnbc.com/2024/09/06/netherlands-expands-export-curbs-on-advanced-chip-tools.html\">CNBC</a></p>\n<p><img src=\"https://www.blognone.com/sites/default/files/externals/c468378e6533def2c1d38bc136e17cb7.png\" /></p>\n</div></div></div><div><div>Topics: </div><div><div><a href=\"/topics/netherlands\">Netherlands</a></div><div><a href=\"/topics/asml\">ASML</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"872027852a109030c447092291062197a3961111e769e43c86037975d03d210e","category":"Thai"}