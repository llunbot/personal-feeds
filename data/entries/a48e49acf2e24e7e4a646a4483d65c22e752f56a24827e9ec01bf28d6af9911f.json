{"title":"กระทรวงดีอีเผยมูลค่าความเสียหายโจรออนไลน์ ลดลง 3,335 ล้านบาท ภายใน 5 เดือน ปีงบประมาณ 2025","link":"https://www.blognone.com/node/145568","date":1743413515000,"content":"<div><div><div><p>กระทรวงดิจิทัลเพื่อเศรษฐกิจและสังคม (กระทรวงดีอี) รายงานว่า หลังจากที่ดำเนินการปราบอาชญากรรมออนไลน์ ตามนโยบายเร่งด่วนของนายกรัฐมนตรี พบว่ามูลค่าความเสียหายลดลง 3,335 ล้านบาทภายในห้าเดือน</p>\n<p>ข้อมูลของสำนักงานตำรวจแห่งชาติ (ตร.) พบว่ามูลค่าความเสียหาย เดือน ตุลาคม 2024 –  กุมภาพันธ์ 2025 (5 เดือน ของปีงบประมาณ 2025) อยู่ที่ 11,348 ล้านบาท ลดลงประมาณ 22.71% เทียบกับช่วงเดียวกันปีก่อนหน้า<br />\n <br />\nนอกจากนี้ ความเสียหายในเดือนกุมภาพันธ์ 2025 อยู่ที่วันละ 65 ล้านบาท ลดลงประมาณ 45% เทียบกับค่าเฉลี่ยความเสียหายในช่วงเดือนมกราคม - มิถุนายน 2024 ที่มีความเสียหายเฉลี่ยวันละ 117 ล้านบาท</p>\n<p>หลังจากที่กระทรวงดีอีเปิดตัวศูนย์ปฏิบัติการแก้ไขปัญหาอาชญากรรมออนไลน์ (AOC 1441) ในเดือนพฤศจิกายน 2023 ซึ่งทำงานร่วมกับหน่วยงานที่เกี่ยวข้อง พบว่าสามารถสั่งระงับบัญชีม้าของมิจฉาชีพได้เร็วสุดภายใน 15 นาที</p>\n<p>รวมทั้งยังเร่งปิดกั้นโซเชียลมีเดีย เว็บไซต์ URLs ที่ผิดกฎหมาย รวมถึงเดินหน้ามาตรการต่าง ๆ ภายใต้คณะกรรมการปราบปรามอาชญากรรมทางเทคโนโลยี ให้ทันใจและเข้มข้นขึ้น</p>\n<p>ที่มา: <a href=\"https://www.prd.go.th/th/content/page/index/id/376927\">กรมประชาสัมพันธ์</a></p>\n<p><img alt=\"alt=&quot;DE&quot;\" src=\"https://www.blognone.com/sites/default/files/externals/c5f5ad024c4c9f4e2ebc941eb341e55b.jpg\" /></p>\n</div></div></div><div><div>Topics: </div><div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/scam\">Scam</a></div><div><a href=\"/topics/fraud\">Fraud</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a48e49acf2e24e7e4a646a4483d65c22e752f56a24827e9ec01bf28d6af9911f","category":"Thai"}