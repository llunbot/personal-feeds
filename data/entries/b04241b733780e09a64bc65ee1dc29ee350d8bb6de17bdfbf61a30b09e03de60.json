{"title":"QNAP เปิดตัว NAS รุ่น TVS-675 ใช้ซีพียู x86 จากจีน","link":"https://www.blognone.com/node/123783","date":1626679412000,"content":"<div><div><div><p>QNAP เปิดตัว NAS รุ่น TVS-675 มีจุดพิเศษคือใช้ซีพียู Zhaoxin KaiXian KX-U6580 สถาปัตยกรรม x86 จำนวน 8 คอร์ จุดเด่นเทียบกับรุ่นเทียบเท่ากันแต่ใช้ซีพียูจาก Intel/AMD คือราคาต่ำกว่า ขณะที่ฟีเจอร์ด้านต่างๆ ค่อนข้างครบ</p>\n<p>ตัวซีพียู Zhaoxin KaiXian KX-U6580 นั้น<a href=\"https://www.cpubenchmark.net/cpu.php?cpu=ZHAOXIN+KaiXian+KX-U6580%402.5GHz&amp;id=4162\">มีคะแนน Passmark เพียง 3066 คะแนน</a> นับว่าน้อยกว่าซีพียูตัวอื่นๆ ที่ QNAP ใส่มาใน NAS แต่ก็มีฟีเจอร์ที่จำเป็น เช่น คำสั่ง AES-NI สำหรับการเข้ารหัส, พอร์ต LAN แบบ 2.5GbE จำนวน 2 พอร์ต, PCIe Gen 3 อีก 2 ช่อง, ช่อง M.2 PCIe Gen 3 อีก 1 ช่อง</p>\n<p>ผม<a href=\"https://www.invadeit.co.th/product/network-storage-nas/qnap/tvs-675-8g-6-bay-nas-enclosure-8gb-ram-p057144/\">ตรวจสอบราคาในไทย</a>พบว่ารุ่นนี้แพงกว่า TS-673A ที่ใช้ซีพียู AMD Ryzen Embedded V1500B ประมาณ 20% ทำให้คนทั่วไปที่ต้องการราคาประหยัดน่าจะสนใจรุ่น TS-673A มากกว่า</p>\n<p>ที่มา - <a href=\"https://www.qnap.com/en/product/tvs-675\">QNAP</a>, <a href=\"https://liliputing.com/2021/07/qnap-tvs-675-nas-network-attached-storage-is-powered-by-a-zhaoxin-x86-processor.html\">Liliputing</a></p>\n<p><img src=\"https://www.blognone.com/sites/default/files/externals/6b7d872ea415ad5cd7dbfb6087ade682.png\" /></p>\n</div></div></div><div><div>Topics: </div><div><div><a href=\"/topics/qnap\">QNAP</a></div><div><a href=\"/topics/storage\">Storage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b04241b733780e09a64bc65ee1dc29ee350d8bb6de17bdfbf61a30b09e03de60","category":"Thai"}