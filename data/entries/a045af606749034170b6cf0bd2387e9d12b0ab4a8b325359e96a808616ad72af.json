{"title":"Apple อัปเดต iOS 17.6.1, iPadOS 17.6.1 และ macOS Sonoma 14.6.1 แก้ไขบั๊กและช่องโหว่ความปลอดภัย","link":"https://www.blognone.com/node/141301","date":1723075417000,"content":"<div><div><div><p>แอปเปิลออกอัปเดตย่อยให้กับระบบปฏิบัติการของ iPhone, iPad และ Mac โดยระบุว่ามีการแก้ไขบั๊กและช่องโหว่ความปลอดภัยที่สำคัญ รวมทั้งบั๊กที่ทำให้เปิดหรือปิดการใช้งานตัวเข้ารหัส iCloud แบบ end-to-end Advanced Data Protection ไม่ได้ โดยในตอนนี้ยังไม่ได้เผยแพร่รายละเอียดช่องโหว่ความปลอดภัย</p>\n<p>อัปเดตนี้ยังรวมไปถึง iOS และ macOS เวอร์ชันเก่าสำหรับอุปกรณ์ที่ไม่สามารถอัปเดตเป็นระบบปฏิบัติการเวอร์ชันล่าสุดได้ด้วย มีรายละเอียดดังนี้</p>\n<ul>\n<li><strong>iOS 17.6.1</strong> และ <strong>iPadOS 17.6.1</strong> สำหรับ iPhone และ iPad</li>\n<li><strong>iOS 16.7.10</strong> และ <strong>iPadOS 16.7.10</strong> สำหรับ iPhone และ iPad ที่ไม่ได้อัปเดต iOS 17</li>\n<li><strong>macOS Sonoma 14.6.1</strong></li>\n<li><strong>macOS Ventura 13.6.9</strong> สำหรับ Mac ที่ไม่ได้อัปเดตเป็น Sonoma</li>\n</ul>\n<p>ที่มา: <a href=\"https://9to5mac.com/2024/08/07/ios-17-6-1-update-now-available-details/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/86a3b53e7c3cce1409fbfc6d6e794377.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div><div><a href=\"/topics/ios-16\">iOS 16</a></div><div><a href=\"/topics/sonoma\">Sonoma</a></div><div><a href=\"/topics/ventura\">Ventura</a></div><div><a href=\"/topics/security-patch\">Security Patch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a045af606749034170b6cf0bd2387e9d12b0ab4a8b325359e96a808616ad72af","category":"Thai"}