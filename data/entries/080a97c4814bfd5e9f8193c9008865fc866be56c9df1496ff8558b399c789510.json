{"title":"คุณมีพัสดุตกค้าง Akamai รายงานแก๊งคอลเซ็นเตอร์ปลอมเป็นไปรษณีย์สหรัฐฯ ยอดคนเข้าเว็บปลอมเยอะกว่าเว็บจริง","link":"https://www.blognone.com/node/139469","date":1714367533000,"content":"<div><div><div><p>Akamai รายงานถึงสถานะการณ์คนร้ายหลอกลวงเหยื่อโดยอาศัยการปลอมตัวเป็นไปรษณีย์สหรัฐฯ (USPS) ว่ารุนแรงขึ้นเรื่อยๆ และโดเมนปลอมที่พยายามปลอมเป็น USPS นั้นมียอดการใช้งานสูงมาก</p>\n<p>ทีมงาน Akamai พยายามสำรวจอัตราการเข้าเว็บปลอมเหล่านี้โดยค้นหาโดเมนที่มีชื่อ USPS ในชื่อ แต่กลับ resolve ได้ไอพีอื่นที่ไม่ใช่ของ USPS เอง เช่น usps-post[.]world, uspspost[.]me, usps-postoffices[.]top โดเมนเหล่านี้ resolve ได้ไอพีของคนร้าย ที่บางทีใช้ชื่อต่างกันเพียงไม่กี่โดเมน ขณะที่เซิร์ฟเวอร์บางตัวใช้โดเมนนับพันรายการ</p>\n<p>เมื่อนับอัตราการคิวรี DNS ระหว่างโดเมนจริง กับโดเมนปลอมของคนร้าย พบว่าโดยรวมแล้วมีอัตราการคิวรีใกล้เคียงกันมาก บางช่วง เช่น ปลายปี 2023 ที่ผ่านมา โดเมนปลอมของคนร้ายมีการคิวรีสูงกว่าโดเมนจริงของ USPS เสียอีก เนื่องจากเป็นช่วงสิ้นปีที่มีการส่งของขวัญกันเยอะ</p>\n<p>ที่มา - <a href=\"https://www.akamai.com/blog/security-research/phishing-usps-malicious-domains-traffic-equal-to-legitimate-traffic\">Akamai</a></p>\n<p><img src=\"https://www.akamai.com/site/en/images/blog/2024/phishing-usps-maliciousseven.jpg\" /></p>\n</div></div></div><div><div>Topics: </div><div><div><a href=\"/topics/akamai\">Akamai</a></div><div><a href=\"/topics/phishing\">Phishing</a></div><div><a href=\"/topics/usps\">USPS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"080a97c4814bfd5e9f8193c9008865fc866be56c9df1496ff8558b399c789510","category":"Thai"}