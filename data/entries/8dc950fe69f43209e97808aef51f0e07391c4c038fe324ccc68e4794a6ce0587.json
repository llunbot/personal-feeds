{"title":"AMD เผยผลเบนช์มาร์คจีพียู Instinct MI300X รันโมเดล AI ได้ใกล้เคียงกับ NVIDIA H100","link":"https://www.blognone.com/node/141748","date":1725001722000,"content":"<div><div><div><p>AMD เผยผลเบนช์มาร์ค MLPerf ของ<a href=\"https://www.blognone.com/node/137120\">จีพียู Instinct MI300X</a> เป็นครั้งแรก ประสิทธิภาพใกล้เคียงกับ NVIDIA H100 รุ่นยอดนิยม</p>\n<p>ผลการทดสอบของ AMD เป็นการรันโมเดล Llama 2 70B บนจีพียู MI300X แรม 192GB HBM3 ได้คะแนน 3,062 token/s (โหมด Offline) และ 2,520 token/s (โหมด Server) หากเทียบกับจีพียูคู่แข่ง Hopper H100 ที่ทำได้ 3,040 และ 2,576 token/s ตามลำดับ ก็ถือว่าใกล้เคียงกัน แต่จีพียูของ AMD ยังเป็นรอง<a href=\"https://www.blognone.com/node/136718\">จีพียู H200 รุ่นท็อปสุดของ NVIDIA ตอนนี้</a> ที่ทำได้ 4,016 และ 3,717 token/s อยู่พอสมควร (หากเทียบกับ <a href=\"https://www.blognone.com/node/141727\">Blackwell B200 ตัวใหม่ล่าสุด</a> ยิ่งโดนฉีกออกไปอีก)</p>\n<p>อย่างไรก็ตาม AMD อาจไม่ได้ซีเรียสมากนักในแง่ความเป็นผู้นำ เพราะในยุคที่จีพียูศูนย์ข้อมูลขาดตลาด การได้ MI300X มารันด้วยประสิทธิภาพระดับเดียวกับ H100 ก็ทำให้<a href=\"https://www.blognone.com/node/139501\">ยอดขายจีพียูของ AMD เติบโตอย่างมาก</a> จนตอนนี้<a href=\"https://www.blognone.com/node/141243\">รายได้ฝั่งศูนย์ข้อมูลเติบโตจนเกือบแตะครึ่งหนึ่งของรายได้ทั้งบริษัท</a></p>\n<p>เมื่อประมาณ 2 เดือนที่แล้ว AMD เพิ่งเปิดตัว<a href=\"https://www.blognone.com/node/140110\">จีพียูใหม่คือ MI325X</a> มีกำหนดขายจริงไตรมาส 4/2024 มีจุดขายที่แรม HBM3e แบบเดียวกับ H200 และยังมีแผนจะออก MI350 ตามมาในปีหน้า 2025</p>\n<p>ที่มา - <a href=\"https://www.tomshardware.com/tech-industry/artificial-intelligence/amd-posts-first-instinct-mi300x-mlperf-benchmark-results-roughly-in-line-with-nvidia-h100-performance\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/fb0235b0ee904f7c542b2ca23100e653.jpeg\" /></p>\n</div></div></div><div><div>Topics: </div><div><div><a href=\"/topics/instinct\">Instinct</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/benchmark\">Benchmark</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dc950fe69f43209e97808aef51f0e07391c4c038fe324ccc68e4794a6ce0587","category":"Thai"}