{"title":"OpenAI เปิดตัว GPT-4.1 ถูกกว่า GPT-4o แต่ความสามารถเขียนโค้ดเหนือ o3-mini","link":"https://www.blognone.com/node/145847","date":1744656209000,"content":"<div><div><div><p>OpenAI เปิดตัวโมเดล GPT-4.1 เป็นชุดโมเดล LLM สามขนาดปรับปรุงความสามารถจาก GPT-4o ทำให้รองรับอินพุตถึง 1 ล้านโทเค็น และเพิ่มความสามารถด้านการเขียนโปรแกรมจนสูงกว่าโมเดล OpenAI o3-mini ที่ราคาแพงกว่ามาก</p>\n<p>ทาง OpenAI โชว์ผลทดสอบของ GPT-4.1 ด้วยการทดสอบ SWE Bench Verified ได้คะแนนถึง 55% (เหลือ 52% ถ้านับข้อที่มีปัญหาระหว่างทดสอบ) สามารถตอบเป็น diff เพื่อการแก้ไขไฟล์ได้ค่อนข้างแม่นยำ ความเปลี่ยนแปลงสำคัญคือการขยายอินพุตเป็น 1 ล้านโทเค็น ผลทดสอบ needle in haystack สามารถหาข้อมูลได้ทุกจุด</p>\n<p>โมเดลมี 3 รุ่น คือ gpt-4.1 ราคา 2 ดอลลาร์ต่อล้านโทเค็นสำหรับอินพุต และ 8 ดอลลาร์ต่อล้านโทเค็นสำหรับเอาท์พุต, gpt-4.1-mini 0.4 ดอลลาร์ต่อล้านโทเค็นสำหรับอินพุตและ 1.6 ดอลลาร์ต่อล้านโทเค็นสำหรับเอาท์พุต, และ gpt-4.1-nano โมเดลรุ่นเล็กตอบเร็ว ราคา 0.1 ดอลลาร์ต่อล้านโทเค็นสำหรับอินพุต และ 0.4 ดอลลาร์ต่อล้านโทเค็นสำหรับเอาท์พุต โดยรวมราคาถูกกว่า GPT-4o ประมาณ 20%</p>\n<p>ทาง OpenAI เปิดให้บริการ GPT-4.1 เฉพาะแบบ API เท่านั้น ทั้งขายตรงจาก OpenAI เอง และ<a href=\"https://azure.microsoft.com/en-us/blog/announcing-the-gpt-4-1-model-series-for-azure-ai-foundry-developers/\">ขายผ่าน Azure AI ก็เริ่มให้บริการแล้ว</a></p>\n<p>ที่มา - <a href=\"https://openai.com/index/gpt-4-1/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/64dc15af4d36bbae602c22e328831bde.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a12696d267ca83d69b2b2210dcfc1833d06f3e015e63e1c17240274757c6c2b2","category":"Thai"}