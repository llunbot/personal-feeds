{"title":"หุ้น NVIDIA เพิ่มขึ้น 4% แซงหน้าแอปเปิลเป็นบริษัทมูลค่าสูงที่สุดในโลกอีกครั้ง","link":"https://www.blognone.com/node/142978","date":1730946487000,"content":"<div><div><div><p>หุ้นของ NVIDIA ดีดตัวสูงขึ้น 4.07% เมื่อคืนนี้ ทำให้มีมูลค่าบริษัท 3.57 ล้านล้านดอลลาร์ แซงหน้าแอปเปิลขึ้นเป็นบริษัทที่มีมูลค่าสูงที่สุดในโลกอีกครั้ง <a href=\"https://www.blognone.com/node/140477\">หลังเคยทำได้ในเดือนมิถุนายน 2024</a> เป็นระยะเวลาสั้นๆ ก่อนถูกแอปเปิลแซงกลับคืน ต้องรอดูกันว่ารอบนี้ NVIDIA จะยืนระยะได้ยาวๆ หรือโดนแอปเปิลแซงกลับอีกรอบ</p>\n<p>ในทางกลับกัน หุ้นแอปเปิลมีมูลค่าลดลง 0.33% เมื่อคืนนี้ทำให้มูลค่าบริษัทเหลือ 3.36 ล้านล้านดอลลาร์ ส่วนบริษัทที่มีมูลค่าสูงเป็นอันดับสามคือไมโครซอฟท์ 3.124 ล้านล้านดอลลาร์ อันดับสี่ Amazon ตามมาห่างๆ ที่ 2.177 ล้านล้านดอลลาร์ อันดับห้า Alphabet 2.17 ล้านล้านดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/85754199f95921d8813d08c1ad67d169.jpeg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/market-capitalization\">Market Capitalization</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cf6aff6f708325be5d4a8403ecd17dc4e465564547527cf114aff0cd27cae07","category":"Thai"}