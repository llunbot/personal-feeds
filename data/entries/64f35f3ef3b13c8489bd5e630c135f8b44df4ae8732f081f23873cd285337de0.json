{"title":"Bard เปลี่ยนไปใช้ Gemini Pro ระบุชนะ GPT-3.5 แล้ว, ปีหน้าเปิด Bard Advanced ใช้ Gemini Ultra","link":"https://www.blognone.com/node/137114","date":1701877034000,"content":"<div><div><div><p>กูเกิลประกาศเปลี่ยนเอนจินด้านหลัง Bard ไปใช้ Gemini Pro ที่เปิดตัวมาวันนี้ ทำให้ความสามารถน่าจะดีขึ้นมากจากเดิมที่ใช้ PaLM-2</p>\n<p>Gemini Pro ที่ใช้ใน Bard จะเป็นรุ่นปรับปรุงมาเป็นพิเศษ เป็นความสามารถที่คนใช้งานในแชตบ่อยๆ เช่น การทำความเข้าใจข้อความ, สรุปบทความ, การให้เหตุผล, เขียนโปรแกรม, และการวางแผนต่างๆ โดยหลังจากปรับจูนโมเดลมาแล้วกูเกิลได้ขอให้ผู้ทดสอบภายนอกมาเทียบกับบริการแชตอื่นๆ ก็พบว่า Bard รุ่นใหม่นี้เป็นบริการฟรีที่ดีที่สุด</p>\n<p>ปีหน้ากูเกิลจะเปิดบริการ Bard Advanced ที่ใช้ Gemini Ultra โดยยังอยู่ระหว่างการทดสอบความปลอดภัย และเมื่อเปิดใช้งานก็จะเปิดวงเล็กให้ทดสอบก่อนจะเปิดใช้งานจริง โดยตอนนี้ยังไม่แน่ชัดว่า Bard Advanced จะเก็บค่าบริการแบบเดียวกับ ChatGPT Plus หรือไม่</p>\n<p>ที่มา - <a href=\"https://blog.google/products/bard/google-bard-try-gemini-ai/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/7950e885553049b22aad0dde3c118af8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e61a12895ceb7f833e1e8c76aeb73ccf.png\" /></p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64f35f3ef3b13c8489bd5e630c135f8b44df4ae8732f081f23873cd285337de0","category":"Thai"}