{"title":"Amazon รายงานผลประกอบการ ยอดขายโต 14% มองเห็นโอกาสอีกมากใน AWS จาก GenAI","link":"https://www.blognone.com/node/138002","date":1706832337000,"content":"<div><div><div><p>Amazon รายงานผลประกอบการประจำไตรมาสที่ 4 ปี 2023 ยอดขายรวมเพิ่มขึ้น 14% จากช่วงเดียวกันในปีก่อนเป็น 169,961 ล้านดอลลาร์ มีกำไรสุทธิ 10,624 ล้านดอลลาร์ มีกระแสเงินสดจากการดำเนินงานย้อนหลัง 12 เดือน 84,946 ล้านดอลลาร์</p>\n<p>สองธุรกิจไฮไลท์ของ Amazon ที่มีการเติบโตสูง มีผลการดำเนินงานดังนี้ AWS มีรายได้ 24,204 ล้านดอลลาร์ เพิ่มขึ้น 13% มีกำไรจากการดำเนินงานเฉพาะส่วนธุรกิจนี้ 7,167 ล้านดอลลาร์ และธุรกิจโฆษณามีรายได้ 14,654 ล้านดอลลาร์ เพิ่มขึ้น 26%</p>\n<p>Andy Jassy ซีอีโอ Amazon ให้ข้อมูลในช่วงแถลงผลประกอบการกับนักวิเคราะห์ พูดถึงการเติบโตของ AWS ที่ชะลอลงเนื่องจากองค์กรต่างพยายามลดค่าใช้จ่ายคลาวด์ ว่าเขาเห็นแนวโน้มนี้น้อยลง และเห็นเวิร์กโหลดที่เข้ามามากขึ้น AWS ยังมีโอกาสอีกมากโดยเฉพาะในผลิตภัณฑ์ด้าน Generative AI ซึ่งตอนนี้ยังเป็นธุรกิจที่เล็กมากสำหรับ AWS แต่มีโอกาสเติบโตเป็นธุรกิจระดับหลายหมื่นล้านดอลลาร์ได้ในไม่กี่ปีข้างหน้า</p>\n<p>ที่มา: <a href=\"https://ir.aboutamazon.com/news-release/news-release-details/2024/Amazon.com-Announces-Fourth-Quarter-Results/default.aspx\">Amazon</a> และ <a href=\"https://www.cnbc.com/2024/02/01/amazon-amzn-q4-earnings-report-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/f21de3c2738256b2751ae7346e5d6040.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/financial-report\">Financial Report</a></div><div><a href=\"/topics/aws\">AWS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"164779514964d132fcf533eebab52229e6c94be4ad09e62f04a85aa317bf2d9b","category":"Thai"}