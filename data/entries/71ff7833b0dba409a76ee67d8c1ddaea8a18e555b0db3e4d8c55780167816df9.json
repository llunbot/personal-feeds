{"title":"Tencent รายงานผลประกอบการไตรมาส รายได้โต 7% เพิ่มวงเงินซื้อหุ้นคืนปีนี้เป็นเท่าตัวจากปี 2023","link":"https://www.blognone.com/node/138815","date":1710938867000,"content":"<div><div><div><p>Tencent รายงานผลประกอบการของไตรมาสที่ 4 ปี 2023 มีรายได้ 155,196 ล้านหยวน เพิ่มขึ้น 7% จากช่วงเดียวกันในปีก่อน และมีกำไรสุทธิ 27,850 ล้านหยวน</p>\n<p>Ma Huateng ซีอีโอ Tencent กล่าวถึงผลการดำเนินงานตลอดปี 2023 ว่าบริษัทสามารถทำสถิติตัวเลขได้ในหลายผลิตภัณฑ์และบริการ เช่น การรับชมวิดีโอบนแพลตฟอร์มเพิ่มขึ้นมากกว่าเท่าตัว, การนำ AI มาใช้กับระบบโฆษณาทำให้เจาะกลุ่มเป้าหมายได้ดีขึ้น, รายได้เกมนอกจีนเพิ่มขึ้น คิดเป็น 30% ของรายได้รวมส่วนธุรกิจเกม</p>\n<p>จากผลการดำเนินงานที่ออกมา Tencent จึงประกาศจ่ายเงินปันผลเพิ่มขึ้น 42% เป็น 3.40 ดอลลาร์ฮ่องกงต่อหุ้น และเพิ่มวงเงินซื้อหุ้นคืนสองเท่าจาก 49,000 ล้านดอลลาร์ฮ่องกงในปี 2023 เป็นมากกว่า 1 แสนล้านดอลลาร์ฮ่องกงในปี 2024</p>\n<p>รายได้จากธุรกิจ VAS (โซเชียล+เกม) ลดลง 2% เป็น 6.91 หมื่นล้านหยวน รายได้เกมนอกจีนอยู่ที่ 1.39 หมื่นล้านหยวน โดย PUBG Mobile กลับมามีรายได้เติบโต ส่วน VALORANT ยังคงเติบโตต่อเนื่อง กลุ่มธุรกิจโฆษณาออนไลน์ มีรายได้เพิ่มขึ้น 21% เป็น 2.98 หมื่นล้านหยวน จากความต้องการลงโฆษณาแบบวิดีโอที่มากขึ้น และกลุ่มธุรกิจ FinTech มีรายได้เพิ่มขึ้น 15% เป็น 5.44 หมื่นล้านหยวน</p>\n<p>ที่มา: <a href=\"https://static.www.tencent.com/uploads/2024/03/20/fe50310bf15caaab4b05dd9e8e49d316.pdf\">Tencent</a> (pdf)</p>\n<p><img src=\"https://www.blognone.com/sites/default/files/externals/fdd75775cd6b8348f4db9f4ca5fd8c39.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71ff7833b0dba409a76ee67d8c1ddaea8a18e555b0db3e4d8c55780167816df9","category":"Thai"}