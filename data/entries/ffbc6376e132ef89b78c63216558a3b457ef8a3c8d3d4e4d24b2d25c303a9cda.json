{"title":"Alibaba รายงานผลประกอบการไตรมาส กลุ่มคลาวด์และอีคอมเมิร์ซต่างประเทศเติบโตตามแผน","link":"https://www.blognone.com/node/141448","date":1723767783000,"content":"<div><div><div><p>Alibaba รายงานผลประกอบการประจำไตรมาสเดือนมิถุนายน รายได้รวมเพิ่มขึ้น 4% จากช่วงเดียวกันในปีก่อนเป็น 2.43 แสนล้านหยวน และมีกำไรสุทธิ 2.4 หมื่นล้านหยวน</p>\n<p>Eddie Wu ซีอีโอกลุ่ม Alibaba กล่าวว่าผลการดำเนินงานที่ออกมาสะท้อนกลยุทธ์ที่บริษัทวางไว้ว่าเริ่มได้ผล จากการโฟกัสที่คุณภาพสินค้า-บริการ ในราคาที่ดึงดูด ทำให้ Taobao และ Tmall ยังรักษาส่วนแบ่งตลาดได้พร้อมกับการเติบโต ส่วนธุรกิจคลาวด์กลับมามีทิศทางเติบโตของรายได้อีกครั้ง จากทั้งพับลิกคลาวด์และบริการ AI</p>\n<p>โดยรายได้ในกลุ่มธุรกิจที่เป็นไฮไลท์ของ Alibaba กลุ่มคลาวด์รายได้เพิ่มขึ้น 6%, อีคอมเมิร์ซต่างประเทศ รายได้เพิ่มขึ้น 32%, กลุ่มขนส่งสินค้า Cainiao เพิ่มขึ้น 16% และกลุ่มธุรกิจบริการในประเทศ (Amap และ Ele.me) เพิ่มขึ้น 12%</p>\n<p>ที่มา: <a href=\"https://www.alibabagroup.com/en-US/document-1760376653793460224\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/fea2c3ab16559f7143f895e3d1f7ccde.jpeg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffbc6376e132ef89b78c63216558a3b457ef8a3c8d3d4e4d24b2d25c303a9cda","category":"Thai"}