{"title":"Facebook แบนบัญชีเชื่อมโยงรัสเซีย รับงานแพร่ข้อมูลโจมตีวัคซีน Pfizer และ AstraZeneca","link":"https://www.blognone.com/node/124176","date":1628688771000,"content":"<div><div><div><p>การจัดการข่าวปลอมวัคซีนดูเป็นเรื่องที่ต้องต่อสู้ไม่มีวันจบสิ้น Facebook ออกมาเผยว่าได้ระงับบัญชีจำนวนหลักร้อย ที่มีความเกี่ยวข้องกับเอเจนซี่รายหนึ่ง ที่เงินให้อินฟลูเอนเซอร์ให้พูดดิสเครดิตวัคซีน COVID-19 โดยเฉพาะ Pfizer และ AstraZeneca</p>\n<p>บัญชีกลุ่มนั้นได้แก่ เครือข่ายบัญชี Facebook 65 บัญชีและ Instagram 243 บัญชี ตรวจสอบย้อนหลังตามรอยไปจนพบบริษัทเจ้าหนึ่งชื่อว่า Fazze จดทะเบียนในอังกฤษ และ Facebook ระบุว่างานของ Fazze มาจากรัสเซีย</p>\n<p>บัญชีเหล่านี้เพื่อเผยแพร่ข้อมูลผิดเกี่ยวกับความปลอดภัยของวัคซีน Pfizer และ AstraZeneca เช่น ฉีด AstraZeneca แล้วเปลี่ยนคนเป็นลิงชิมแปนซี เป็นต้น  กลุ่มเป้าหมายของบัญชีปลอมเหล่านี้คือผู้ใช้งาน Facebook, Instagram ใน อินเดีย, ละตินอเมริกา และสหรัฐอเมริกา</p>\n<p>นอกเหนือจากการลบบัญชีของเครือข่ายแล้ว Facebook ยังแบน Fazze จากแพลตฟอร์มด้วย</p>\n<p><img src=\"https://www.blognone.com/sites/default/files/externals/2b8ece7b483cffb2f5aa4f5c50516224.jpg\" /></p>\n<p>ที่มา - <a href=\"https://www.cbsnews.com/news/facebook-bans-firm-behind-pfizer-astrazeneca-smear-campaign/\">CBS News</a>, <a href=\"https://about.fb.com/news/2021/08/july-2021-coordinated-inauthentic-behavior-report/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/russia\">Russia</a></div><div><a href=\"/topics/vaccine\">Vaccine</a></div><div><a href=\"/topics/pfizer\">Pfizer</a></div><div><a href=\"/topics/astrazeneca\">AstraZeneca</a></div><div><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b7c02ebecb0b60394f24d98c7f53432862f75562bfdc76f97b6c66e6642c22d","category":"Thai"}