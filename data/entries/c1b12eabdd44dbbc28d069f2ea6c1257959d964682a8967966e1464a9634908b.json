{"title":"Google จะลงทุนใน Anthropic สตาร์ทอัพสาย AI เพิ่มเติมอีก 2 พันล้านดอลลาร์","link":"https://www.blognone.com/node/136453","date":1698542327000,"content":"<div><div><div><p>The Wall Street Journal รายงานว่ากูเกิลตกลงที่จะลงทุนใน Anthropic สตาร์ทอัพ AI ที่<a href=\"https://www.blognone.com/node/133355\">ก่อตั้งโดยอดีตพนักงาน OpenAI</a> เพิ่มอีกมูลค่า 2 พันล้านดอลลาร์ แบ่งเป็นเงินก้อนแรก 500 ล้านดอลลาร์ และส่วนที่เหลือจะทยอยจ่ายในอนาคต</p>\n<p>ก่อนหน้านี้กูเกิลเคย<a href=\"https://www.blognone.com/node/132497\">ลงทุนช่วงแรก</a>ใน Anthropic ไปแล้วมูลค่า 550 ล้านดอลลาร์ ดีลใหม่นี้เป็นส่วนเพิ่มมาถัดจากที่ Anthropic <a href=\"https://www.blognone.com/node/135916\">เพิ่งรับเงินลงทุนจาก Amazon</a> มูลค่า 4 พันล้านดอลลาร์</p>\n<p>ปัจจุบัน Anthropic มีดีลที่จะใช้บริการคลาวด์ของบริษัท Tech รายใหญ่สองรายคือกูเกิลและ Amazon ขณะที่ OpenAI ทำข้อตกลงกับไมโครซอฟท์ ซึ่งจากนี้จะเห็นการลงทุนของบริษัทรายใหญ่กับสตาร์ทอัพ AI มากขึ้น และสะท้อนอีกด้านว่าบริษัทใหญ่เหล่านี้ก็ต่างเลือกเร่งความเร็วด้าน AI ผ่านการลงทุนด้วยนั่นเอง</p>\n<p>ที่มา: <a href=\"https://www.wsj.com/tech/ai/google-commits-2-billion-in-funding-to-ai-startup-anthropic-db4d4c50\">The Wall Street Journal</a></p>\n<p><img src=\"https://www.blognone.com/sites/default/files/externals/c57c7e6d83ff14f984d36fe2142be478.jpg\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/google\">Google</a></div><div><a href=\"/topics/investment\">Investment</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1b12eabdd44dbbc28d069f2ea6c1257959d964682a8967966e1464a9634908b","category":"Thai"}