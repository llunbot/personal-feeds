{"title":"[ลือ] หูฟัง Sonos Ace ยอดขายหลุดเป้าไปไกล จากเป้า 1 ล้านตัวเหลือ 1 แสนตัว","link":"https://www.blognone.com/node/141902","date":1725851937000,"content":"<div><div><div><p>Mark Gurman นักข่าวคนดังของ Bloomberg มีรายงานข้อมูลของบริษัทอื่นกับเขาบ้างเหมือนกัน (ไม่ได้ทำอยู่เรื่องเดียวนะ) ล่าสุดเขาเผยข้อมูลที่ไม่ยืนยันเป็นทางการว่า <a href=\"https://www.blognone.com/node/139892\">หูฟัง Sonos Ace ที่เพิ่งเปิดตัวเมื่อเดือนพฤษภาคม</a> มียอดขายไม่เข้าเป้า และผิดจากเป้าไปไกลมากทีเดียว</p>\n<p>Gurman รายงานว่าเดิมที Sonos ตั้งเป้ายอดขายหูฟังรุ่นนี้ในระดับ 9 แสน-1 ล้านตัวต่อปี (ยอดขายเฉลี่ยต่อวัน 2,500 ตัว) แต่ความเป็นจริงแล้วขายได้ประมาณ 250 คู่ต่อวันเท่านั้น หรือตีเป็นยอดขายต่อปีคือ 9 หมื่น-1 แสนตัว (ลดลง 10 เท่า)</p>\n<p>เท่านั้นยังไม่พอ แหล่งข่าวของ Gurman ยังบอกว่า Sonos มีโครงการสร้างกล่องทีวีของตัวเอง ใช้โค้ดเนม Pinewood ซึ่งต้องเลื่อนวันวางขายจากเดือนมกราคมเป็นเดือนมีนาคม</p>\n<p>ปัญหาที่รุมเร้า Sonos อยู่ในช่วงนี้คือแอพควบคุมลำโพงเวอร์ชันใหม่ที่เพิ่งปล่อยอัพเดตใหญ่ในเดือนพฤษภาคม เต็มไปด้วยปัญหา ทั้งเรื่องคุณภาพเสียง เสถียรภาพ และบั๊กอื่นๆ ทำให้ฐานลูกค้าดั้งเดิมของ Sonos ไม่พอใจมาก</p>\n<p>ที่มา - <a href=\"https://www.bloomberg.com/news/newsletters/2024-09-08/apple-event-staggered-ai-rollout-and-same-iphone-design-means-no-super-cycle-m0tkgzqg\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/e87c3e6989b8da6b70008f9a4e579ef0.jpeg\" /></p>\n</div></div></div><div><div>Topics: </div><div><div><a href=\"/topics/sonos\">Sonos</a></div><div><a href=\"/topics/headphones\">Headphones</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c21b336cb97359943a64befcbb845ef41e2c099a7593ad106143311355c412e2","category":"Thai"}