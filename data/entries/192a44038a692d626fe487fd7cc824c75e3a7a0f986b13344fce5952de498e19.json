{"title":"[Counterpoint] ตลาดพีซีไตรมาส 1/2025 เติบโต 6.7%, Apple กับ Lenovo จำนวนส่งมอบเพิ่มขึ้นสูง","link":"https://www.blognone.com/node/146005","date":1745403552000,"content":"<div><div><div><p>บริษัทวิจัยตลาด Counterpoint รายงานภาพรวมของตลาดพีซีในไตรมาสที่ 1 ปี 2025 ตัวเลขใกล้เคียงกับ <a href=\"https://www.blognone.com/node/145841\">Gartner ที่รายงานก่อนหน้านี้</a> โดยเติบโต 6.7% เมื่อเทียบกับไตรมาสที่ 1 ปี 2024 จำนวนส่งมอบ 61.4 ล้านเครื่อง</p>\n<p>Counterpoint บอกว่าปัจจัยหลักของการเติบโตมาจากผู้ผลิตพีซีต่างเร่งส่งมอบสินค้า ก่อนที่รัฐบาลสหรัฐจะออก<a href=\"https://www.blognone.com/node/145630\">คำสั่งเก็บภาษีนำเข้าเพิ่ม</a> และอีกปัจจัยที่น่าจะส่งผลต่อไปจนถึงปลายปีคือการสิ้นสุดระยะซัพพอร์ตของ Windows 10</p>\n<p>Apple และ Lenovo มีการเติบโตโดดเด่นในไตรมาสที่ผ่านมา โดย Apple จำนวนส่งมอบเพิ่มขึ้น 17% จาก MacBook ชิป M4 ส่วน Lenovo เพิ่มขึ้น 11% จากสินค้ากลุ่ม AI PC โดยทุกแบรนด์ต่างมีจำนวนส่งมอบเพิ่มขึ้น เรียงลำดับได้เป็น Lenovo, HP, Dell, Apple และ Asus ในลำดับที่ 1-5</p>\n<p>ที่มา: <a href=\"https://www.counterpointresearch.com/insight/post-insight-research-notes-blogs-global-pc-shipments-up-67-yoy-in-q1-2025-amid-us-tariff-anticipation/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/a7ad8d678534d13531c2d918bb084012.jpg\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-share\">Market Share</a></div><div><a href=\"/topics/pc\">PC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"192a44038a692d626fe487fd7cc824c75e3a7a0f986b13344fce5952de498e19","category":"Thai"}