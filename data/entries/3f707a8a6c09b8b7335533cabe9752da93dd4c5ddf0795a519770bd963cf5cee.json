{"title":"Qualcomm เปิดตัวฟีเจอร์อัพสเกลภาพแบบ DLSS สำหรับการเล่นเกมบนมือถือ","link":"https://www.blognone.com/node/133610","date":1682847981000,"content":"<div><div><div><p>ในฝั่งพีซีหรือเกมมิ่งโน้ตบุ๊ก ผู้ผลิตการ์ดจอล้วนออกฟีเจอร์มากมายเพื่อตอบโจทย์การเล่นเกมที่สมจริงและไหลลื่นมากขึ้น แต่เรื่องนี้ยังค่อนข้างเป็นข้อจำกัดของการเล่นเกมบนสมาร์ทโฟนอยู่</p>\n<p>แต่ช่วงหลังฝั่งสมาร์ทโฟนก็เริ่มไล่ตามมาแล้ว ตั้งแต่การรองรับ <strong>Ray Tracing</strong> บน <strong>Snapdragon 8 Gen 2</strong> และล่าสุด <strong>Qualcomm</strong> ก็เปิดตัว <strong>Snapdragon Game Super Resolution (GSR)</strong> ที่ช่วยอัพสเกลภาพให้ละเอียดขึ้น โดยไม่หนักฮาร์ดแวร์เครื่อง ลักษณะคล้าย DLSS ของ NVIDIA หรือ FSR ของ AMD</p>\n<p><img alt=\"No Description\" src=\"https://www.blognone.com/sites/default/files/externals/05759be2fa031ed0e43396548f08c57b.png\" /></p>\n<p>แต่เดิม การอัพสเกลภาพบนสมาร์ทโฟนส่วนใหญ่จะใช้เทคนิค bilinear interpolation (bilerp) ที่แม้จะไม่เปลืองแบตเตอรี่ แต่จะกระทบคุณภาพของภาพ ด้วยการเบลอวัตถุหรือรายละเอียดบางส่วนในซีน หรือเทคนิคอื่นๆ ที่อาจจะเปลืองแบตเตอรี่ และโพรเซสเยอะ</p>\n<p>ขณะที่ฟีเจอร์ GSR ทาง Qualcomm เคลมว่ารวมเอาโพรเซสการอัพสเกลต่างๆ ที่เดิมมีหลายโพรเซส ให้จบที่โพรเซสเดียว และได้คุณภาพภาพที่ดีกว่า ใกล้เคียงกับการเรนเดอร์แบบ native ประมวลผลเร็วกว่า และแน่นอนว่าประหยัดแบตเตอรี่ โดย Qualcomm เคลมว่า เกมความละเอียด 1080p จะสามารถอัพสเกลได้ถึง 4K ส่วนเกมที่ได้เฟรมเรท 30fps ก็จะสามารถดันได้ถึง 60+ fps ได้</p>\n<p><img alt=\"No Description\" src=\"https://www.blognone.com/sites/default/files/externals/02006a168be6fd5b7b79c2de29b9244a.png\" /></p>\n<p>ส่วนเกมที่ประกาศรองรับ GSR ตอนนี้ก็มี Call of Duty Warzone Mobile, Jade Dynasty: New Fantasy, Return to Empire, Justice Mobile, Naraka Mobile และ Farming Simulator 23 Mobile,</p>\n<p>สามารถอ่านข้อมูลเทคนิคอย่างรายละเอียดได้จาก <a href=\"https://www.qualcomm.com/news/onq/2023/04/introducing-snapdragon-game-super-resolution\">Qualcomm</a></p>\n<p>ที่มา - <a href=\"https://www.androidpolice.com/qualcomm-graphics-upscaling-dlss-phone/\">Qualcomm via Android Police</a></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/gpu\">GPU</a></div><div><a href=\"/topics/soc\">SoC</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f707a8a6c09b8b7335533cabe9752da93dd4c5ddf0795a519770bd963cf5cee","category":"Thai"}