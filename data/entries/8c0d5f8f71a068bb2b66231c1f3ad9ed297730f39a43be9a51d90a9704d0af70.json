{"title":"เปิดตัว Bing Video Creator บริการสร้างคลิปสั้นด้วยโมเดล Sora เปิดให้ใช้ฟรี","link":"https://www.blognone.com/node/146755","date":1748910055000,"content":"<span>เปิดตัว Bing Video Creator บริการสร้างคลิปสั้นด้วยโมเดล Sora เปิดให้ใช้ฟรี</span>\n\n  <div>\n    <div>Body</div>\n              <div><p>ไมโครซอฟท์เปิดตัว Bing Video Creator บริการสร้างวิดีโอสั้นด้วยโมเดล OpenAI Sora จุดเด่นสำคัญคือใช้งานฟรี</p>\n<p>ตอนนี้ Bing Video Creator ยังใช้ได้เฉพาะผ่านแอพ Bing บนมือถือ โดยเวอร์ชันเว็บแบบเดสก์ท็อป และการเรียกผ่าน Copilot Search จะตามมาในเร็วๆ นี้</p>\n<p>รูปแบบการใช้งานคงไม่ต่างอะไรจากการเรียกใช้ Sora จากช่องทางของ OpenAI เอง ข้อจำกัดคือสร้างคลิปได้ยาวสูงสุด 5 วินาที ยังมีเฉพาะคลิปแนวตั้งสัดส่วน 9:16 ส่วนคลิปแนวนอน 16:9 จะตามมาภายหลัง ผู้ใช้ฟรีสามารถลงคิวสร้างคลิปได้พร้อมกัน 3 คลิป เมื่อสร้างเสร็จแล้วจะได้รับการแจ้งเตือนให้ดาวน์โหลด คลิปจะเก็บไว้บนเซิร์ฟเวอร์ 90 วัน</p>\n<p>ระบบคิวสร้างคลิปมี 2 แบบคือ Fast คิวด่วนทันใจ จำกัด 10 คลิป จากนั้นจะต้องเป็นเข้าคิวแบบชาวบ้านทั่วไป Standard ที่ไม่จำกัดจำนวน</p>\n<p>ที่มา - <a href=\"https://blogs.bing.com/search/June-2025/Introducing-Bing-Video-Creator\">Microsoft</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 03/06/2025 - 07:20</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c0d5f8f71a068bb2b66231c1f3ad9ed297730f39a43be9a51d90a9704d0af70","category":"Thai"}