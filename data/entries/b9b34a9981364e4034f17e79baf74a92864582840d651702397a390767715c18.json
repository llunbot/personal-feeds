{"title":"อยากให้คนใช้เยอะกว่านี้ กูเกิลทำแบนเนอร์โปรโมทแอป Google Lens ตามเว็บไซต์ต่างๆ","link":"https://www.blognone.com/node/123683","date":1626157132000,"content":"<div><div><div><p>Google Lens แอปพลิเคชั่นระบุและทำความเข้าใจจากรูปภาพ มีความสามารถหลากหลาย ผู้ใช้งานสามารถส่องกล้องมือถือกับป้าย กระดาษ เพื่อแปลภาษา <a href=\"https://www.blognone.com/node/117930\">ทำได้แม้กระทั่งแก้โจทย์เลขให้</a> แต่ดูเหมือนจะไม่ได้รับความนิยมในหมู่ผู้ใช้งานมากเท่าที่หวังไว้ กูเกิลจึงเริ่มโปรโมท Google Lens ตามหน้าเว็บไซต์ต่างๆ เพื่อดึงดูดให้คนมาใช้งานมากขึ้น</p>\n<p>รูปแบบการโปรโมทเป็นรูปแบบแบนเนอร์ มาพร้อมแท็กไลน์ “Explore the world around you with Google Lens” หรือ สำรวจโลกรอบตัวคุณด้วย Google Lens นอกจากนี้ Google Lens ยังเพิ่มความสามารถค้นหารูปถ่ายในเครื่องระหว่างใช้งาน Google Lens ได้ง่าย มองเห็นคลังรูปภาพในเครื่องไปด้วยในตัว</p>\n<p>การโปรโมทเกิดขึ้นหลังจากที่แอปเปิลเตรียมเปิดตัวฟีเจอร์ที่คล้ายๆ กันนี้ใน <a href=\"https://www.blognone.com/node/123050\">iOS 15</a> เมื่อเดือนมิถุนายนที่ผ่านมา หรือฟีเจอร์ Live Text</p>\n<p><img src=\"https://www.blognone.com/sites/default/files/externals/6d1f96a6309d9deaac5bcc3121591ec1.png\" /><br />\nภาพประกอบจาก กูเกิล</p>\n<p>ที่มา - <a href=\"https://www.androidpolice.com/2021/07/12/google-knows-you-dont-take-pictures-with-lens/\">Android Police</a>, <a href=\"https://9to5google.com/2021/07/10/google-lens-ads/\">9to5Google</a></p>\n</div></div></div><div><div>Topics: </div><div><div><a href=\"/topics/google-lens\">Google Lens</a></div><div><a href=\"/topics/google\">Google</a></div><div><a href=\"/topics/augmented-reality\">Augmented Reality</a></div><div><a href=\"/topics/advertising\">Advertising</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9b34a9981364e4034f17e79baf74a92864582840d651702397a390767715c18","category":"Thai"}