{"title":"ข้อมูลเพิ่มเติม HomePod รุ่นมีหน้าจอ - มีสองรุ่นย่อย - ไม่น่าใช้ชื่อ HomePod - ทำงานบน homeOS","link":"https://www.blognone.com/node/142281","date":1727652162000,"content":"<div><div><div><p>Mark Gurman แห่ง Bloomberg รายงานข้อมูลเพิ่มเติมเกี่ยวกับ <a href=\"https://www.blognone.com/node/142274\">HomePod รุ่นใหม่มีหน้าจอสัมผัส</a> ซึ่งคาดว่าแอปเปิลจะเปิดตัวช่วงต้นปีหน้า ในรูปแบบอุปกรณ์สมาร์ทโฮม มี Apple Intelligence ที่สามารถใช้ประชุมออนไลน์หรือคุย FaceTime ได้ด้วย</p>\n<p>Gurman ไม่ได้เรียกอุปกรณ์ใหม่นี้ว่า HomePod มีจอ แต่บอกว่าเป็นอุปกรณ์อัจฉริยะในบ้านที่มีหน้าจอตัวใหม่ โดยมีสองรุ่นย่อย ตัวแรกโค้ดเนม J595 หน้าจอใหญ่ระดับ iPad มีแขนกลที่คอยขยับจอตามตำแหน่งผู้ใช้งาน สำหรับงานประชุมออนไลน์ และอีกตัวราคาถูกลงมา J490 เป็นหน้าจอยึดตำแหน่ง ราคาจะอยู่ที่ 1,000 ดอลลาร์บวกลบ</p>\n<p>แอปเปิลจะเปิดตัวระบบปฏิบัติการใหม่สำหรับอุปกรณ์นี้เรียกชื่อว่า homeOS ซึ่ง Gurman เชื่อว่าเนื่องจาก HomePod ใช้ tvOS ของ Apple TV เป็นระบบปฏิบัติการพื้นฐาน แอปเปิลก็อาจยุบรวมระบบปฏิบัติการของ Apple TV, HomePod และอุปกรณ์ใหม่นี้มาเป็น homeOS ทั้งหมด ใช้สำหรับอุปกรณ์สมาร์ทโฮมทุกชนิด</p>\n<p>Apple Intelligence จะเป็นจุดขายสำคัญของอุปกรณ์นี้ เพราะสามารถแสดงผลข้อมูล หรือเรียกคำสั่งต่าง ๆ ได้ตามต้องการ</p>\n<p>ที่มา: <a href=\"https://www.bloomberg.com/news/newsletters/2024-09-29/meta-steps-up-pressure-on-apple-vision-with-orion-ar-glasses-and-cheaper-quest-3-m1nkq76p\">Bloomberg</a></p>\n<p><img src=\"https://www.blognone.com/sites/default/files/externals/eb6b582cc10958818a0adab895dccd6f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/smart-home\">Smart Home</a></div><div><a href=\"/topics/homepod\">HomePod</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ef84897ddd1c40e90dce733f23d9b6c8294624598302a7155be0e134dda3be9","category":"Thai"}