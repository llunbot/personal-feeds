{"title":"Adobe รายงานผลประกอบการไตรมาส ทำสถิติใหม่อีกไตรมาส มอง AI สร้างวิดีโอ Sora ช่วยให้งานตัดต่อมีมากขึ้น","link":"https://www.blognone.com/node/138712","date":1710463594000,"content":"<div><div><div><p>Adobe รายงานผลประกอบการของไตรมาสที่ 1 ตามปีการเงินบริษัท 2024 สิ้นสุดวันที่ 1 มีนาคม รายได้ยังคงเติบโตทำสถิติใหม่สูงสุดอีกครั้งที่ 5,182 ล้านดอลลาร์ เพิ่มขึ้น 11% เมื่อเทียบกับไตรมาสเดียวกันในปีก่อน มีกำไรสุทธิตามบัญชี GAAP 620 ล้านดอลลาร์</p>\n<p>Shantanu Narayen ซีอีโอ Adobe กล่าวว่ารายได้ที่เติบโตแข็งแกร่งในไตรมาสที่ผ่านมา สะท้อนการเติบโตต่อเนื่องจากทั้ง Creative Cloud, Document Cloud และ Experience Cloud ซึ่งทั้งหมด Adobe ได้นำพลังของ Generative AI มาใส่ในผลิตภัณฑ์ของบริษัท</p>\n<p>David Wadhwani ประธานกลุ่ม Digital Media ของ Adobe ให้ข้อมูลเพิ่มเติมในช่วงแถลงผลประกอบการ ในประเด็น<a href=\"https://www.blognone.com/node/138230\">โมเดล AI สร้างวิดีโอ Sora</a> ของ OpenAI ว่าตอนนี้ Adobe ก็ทำงานร่วมกับ OpenAI ในโครงการนี้ ซึ่งจากนี้จะเห็นโมเดลที่ปรับปรุงในเวอร์ชันของ Adobe เอง รวมทั้งจากผู้พัฒนารายอื่นด้วย ซึ่งเขามองว่าเมื่อทุกคนต่างสร้างคลิปออกมามากขึ้น กระบวนการตัดต่อก็ต้องมีมากขึ้นตาม</p>\n<p>Adobe ยังประกาศแผนซื้อหุ้นคืนจากผู้ถือหุ้น วงเงิน 25,000 ล้านดอลลาร์ เป็นระยะเวลา 4 ปี จนถึงมีนาคม 2028</p>\n<p>ที่มา: <a href=\"https://news.adobe.com/news/news-details/2024/Adobe-Reports-Record-Revenue-in-Q1-Fiscal-2024/default.aspx\">Adobe</a> และ <a href=\"https://www.cnbc.com/2024/03/14/adobe-adbe-q1-earnings-report-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/65b22c5910e730751893e15b9a4b8ea5.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87660d126fd9fb6407d18c2b3e703d1ca82c9a8d61fe6577031da9d8385592e7","category":"Thai"}