{"title":"EU ประกาศปิดโซเชียลของตัวเองทั้ง EU Voice และ EU Video","link":"https://www.blognone.com/node/139587","date":1714932760000,"content":"<div><div><div><p>หลังจากที่หน่วยงานด้านคุ้มครองข้อมูลของยุโรป European Data Protection Supervisor (EDPS) ประกาศสร้างโซเชียลของตัวเอง ชื่อ EU Voice และ EU Video <a href=\"https://www.blognone.com/node/128256\">เมื่อสองปีก่อน</a></p>\n<p>ล่าสุดทาง EDPS ได้ออกมาประกาศปิดโซเชียลของตัวเองทั้ง EU Voice และ EU Video ในวันที่ 18 พฤษภาคมนี้ ด้วยเหตุผลว่าครบกำหนดเวลาของโครงการ 1 ปี และขยายเพิ่มอีก 1 ปี</p>\n<p>ทาง EDPS ได้บอกว่าโครงการดังกล่าวประสบความสำเร็จในการเป็นเครือข่ายสังคมออนไลน์ทางเลือกที่เป็นมิตรต่อความเป็นส่วนตัวและเน้นผู้ใช้งานเป็นหลัก สำหรับ EU Voice มีบัญชีองค์กร 40 บัญชี รวมถึงคณะกรรมาธิการสหภาพยุโรปและสมาชิกรัฐสภายุโรป และ EU Video มีจำนวน 6 บัญชี</p>\n<p>ที่มา: <a href=\"https://www.edps.europa.eu/press-publications/press-news/press-releases/2024/edps-decentralised-social-media-pilot-end-successful-story_en\">EDPS</a></p>\n<p><img alt=\"No Description\" src=\"https://www.blognone.com/sites/default/files/externals/47d270e70eccb3981f33d32788ffb971.png\" /></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/social-network\">Social Network</a></div><div><a href=\"/topics/mastodon\">Mastodon</a></div></div></div>","author":"tontan","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b867d89e5ca6dde078a700f87f484a4e7da6fdd34974825fffd9a64da4c79ad","category":"Thai"}