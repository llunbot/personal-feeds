{"title":"Sony ชี้แจงแผนการผลิต CD-R, BD-R ในอนาคต จะขายเฉพาะลูกค้าธุรกิจ เตรียมหยุดขายให้ลูกค้าทั่วไป","link":"https://www.blognone.com/node/140877","date":1720957702000,"content":"<div><div><div><p>ก่อนหน้านี้มี<a href=\"https://www.blognone.com/node/140658\">รายงานข่าว</a>ว่าโซนี่ได้ปลดพนักงาน 250 คน ในโรงงานผลิตแผ่นบันทึกข้อมูลแบบเขียนเองได้ เช่น CD-R, CD-RW, BD-R ที่ญี่ปุ่น ตามแผนการลดกำลังการผลิตเนื่องจากสินค้ามีความต้องการใช้งานลดลง ล่าสุดโซนี่ให้รายละเอียดเพิ่มเติม</p>\n<p>โดยโซนี่บอกว่าบริษัทไม่มีแผนย้ายโรงงานผลิตไปที่ประเทศอื่น ส่วนสินค้าแผ่นบันทึกข้อมูลแบบเขียนเองได้ที่ยังคงผลิตนั้น จะประกาศวันหยุดขายสำหรับลูกค้าทั่วไปในอนาคต ตอนนี้อยู่ในขั้นตอนหารือกับตัวแทนจำหน่ายในแผนงาน ส่วนสินค้าที่จะยังผลิตต่อไปจากนี้คือการขายให้กับลูกค้าธุรกิจองค์กร (B2B)</p>\n<p>กลุ่มลูกค้าองค์กรที่ยังสั่งซื้อสินค้าแผ่น Blu-Ray ก็คือกลุ่มธุรกิจภาพยนตร์ที่ยังต้องการนำไปใช้ผลิตสินค้าขายนั่นเอง</p>\n<p>ที่มา: <a href=\"https://www.tomshardware.com/tech-industry/sony-stops-producing-blu-ray-and-optical-disks-for-consumer-market-business-to-business-production-to-continue-until-unprofitable\">Tom's Hardware</a> ภาพ <a href=\"https://pixabay.com/photos/background-blu-ray-blank-burn-89176/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/02e04200b79f257c558b5782c7dd105c.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/storage\">Storage</a></div><div><a href=\"/topics/blu-ray\">Blu-ray</a></div><div><a href=\"/topics/cd\">CD</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c7e9875aa21442758deaa430d4887570ca6ebf229f40d1f5f51230b83c5454b","category":"Thai"}