{"title":"ถ้าชิปหายก็ต้องฉิบหาย ลือจีนขู่ญี่ปุ่นจะตอบโต้รุนแรงหากแบนการส่งออกอุปกรณ์ผลิตชิป","link":"https://www.blognone.com/node/141793","date":1725324724000,"content":"<div><div><div><p>สำนักข่าว Bloomberg อ้างแหล่งข่าวไม่เปิดเผยตัวตน ระบุว่าทางการจีนกำลังพยายามกดดันรัฐบาลญี่ปุ่นไม่ให้สั่งแบนการส่งออกเครื่องจักรและวัสดุผลิตชิปไปยังจีน ไม่เช่นนั้นจะตอบโต้ด้วยการตัดวัสถุดิบสำหรับอุตสาหกรรมยานยนต์ของญี่ปุ่นเพื่อตอบโต้</p>\n<p>รัฐบาลสหรัฐฯ <a href=\"https://www.blognone.com/node/132418\">พยายามกดดันทั้งรัฐบาลญี่ปุ่นและเนเธอร์แลนด์</a> ให้หยุดส่งออกเครื่องจักรผลิตชิปไปยังจีนมาต่อเนื่อง ทำให้จนตอนนี้อุตสาหกรรมเซมิคอนดักเตอร์ของจีนยังไม่สามารถสั่งซื้อเครื่องจักรเทคโนโลยี EUV ได้ แม้จะสามารถสั่งซื้อเครื่อง DUV ได้ก่อนหน้านี้ แต่แรงกดดันก็มากขึ้นเรื่อยๆ จนไม่สามารถส่งออก<a href=\"https://www.blognone.com/node/139465\">แม้แต่อะไหล่สำหรับเครื่องที่ขายไปแล้วในช่วงหลัง</a></p>\n<p>แนวทางหนึ่งที่รัฐบาลจีนเคยทำมาแล้ว คือการกำหนดโควต้าการส่งออกแร่แรร์เอิร์ธ (rare earth) ที่เป็นวัตถุดิบสำคัญในการผลิตอุปกรณ์อิเล็กทรอนิกส์และแม่เหล็กที่ใช้ในมอเตอร์และเครื่องจักรจำนวนมาก <a href=\"https://www.wto.org/english/tratop_E/dispu_E/cases_E/ds431_E.htm\">การจำกัดโควต้านี้เป็นข้อพิพาทในองค์การการค้าโลกจนกระทั่งจีนยอมยกเลิกระบบโควต้าไปในปี 2015</a></p>\n<p>ที่มา - <a href=\"https://www.japantimes.co.jp/business/2024/09/02/economy/china-japan-chip-retaliation/\">Japan Times</a></p>\n<p><img src=\"https://www.blognone.com/sites/default/files/externals/a02e51fcd1e35a2ea29a2760f77c773e.jpg\" /></p>\n<p>ภาพ <a href=\"https://pixabay.com/images/id-4924170/\">Pixabay</a></p>\n</div></div></div><div><div>Topics: </div><div><div><a href=\"/topics/semiconductor\">Semiconductor</a></div><div><a href=\"/topics/china\">China</a></div><div><a href=\"/topics/japan\">Japan</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a90b33ab98c3a327af862b0e2da3d246a72d4901b8caac36cad3c43f830dacc","category":"Thai"}