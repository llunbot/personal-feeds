{"title":"Windows Terminal ออกเวอร์ชั่นพรีวิว 1.19 พิมพ์คำสั่งพร้อมกันหลายเทอร์มินัล, รองรับอีโมจิ, มีระบบช่วยเติมคำสั่งในตัว","link":"https://www.blognone.com/node/136020","date":1696176813000,"content":"<div><div><div><p>Windows Terminal ออกเวอร์ชั่นพรีวิว 1.19 หลังจากออกเวอร์ชั่น 1.18 ไปตั้งแต่กลางปีที่ผ่านมา โดยรอบนี้มีฟีเจอร์หลักหลายอย่าง ได้แก่</p>\n<ul>\n<li>Broadcast Input: พิมพ์คำสั่งเดียวกันพร้อมกันในหลายเทอร์มินัลที่แยก pane กันแต่อยู่ในแท็บเดียวกันได้ทันที ฟีเจอร์นี้มีในโปรแกรมเทอร์มินัลยอดนิยมหลายตัวและเป็นฟีเจอร์ที่ถูกเรียกร้องมาตั้งแต่ปี 2019</li>\n<li>รองรับอีโมจิ: ผู้ใช้สามารถพิมพ์อีโมจิลงในคำสั่งได้แล้ว ซึ่งสำคัญสำหรับการพิมพ์ข้อความหลายอย่าง เช่น commit message ที่เริ่มนิยมใส่อีโมจิกันมากขึ้น</li>\n<li>Suggestion UI: ระบบช่วยพิมพ์คำสั่งเติมคำสั่งที่ฝั่งตัว Windows Terminal เอง ผู้ใช้สามารถคอนฟิกคำสั่งที่ใช้บ่อย, เลือกคำสั่งจากคำสั่งที่เคยพิมพ์ไปก่อนหน้า, และสามารถทำงานร่วมกับ shell ได้ ตอนนี้ยังรองรับเฉพาะ PowerShell 7 เท่านั้น</li>\n</ul>\n<p>ฟีเจอร์อื่นๆ เช่น คลิกขวาเพื่อค้นข้อความในเว็บแบบเดียวกับการคลิกบนเบราว์เซอร์, แสดงพื้นหลังแบบ acrylic แม้จะไม่ได้ใช้งานหน้าต่างนั้นอยู่</p>\n<p>เวอร์ชั่น 1.19 นี้ยังเป็นรุ่นพรีวิวแต่ก็ออกพร้อมกับเวอร์ชั่น 1.18 ที่พรีวิวมาก่อนหน้านี้แล้ว โดยฟีเจอร์สำคัญคือการดึงแท็บแยกหน้าต่างออกมาได้</p>\n<p>ที่มา - <a href=\"https://devblogs.microsoft.com/commandline/windows-terminal-preview-1-19-release/\">Windows Command Line Blog</a></p>\n<p><img alt=\"No Description\" src=\"https://www.blognone.com/sites/default/files/externals/a08d171971a79c9346138c689741f485.png\" /></p>\n</div></div></div><div><div>Topics: </div><div><div><a href=\"/topics/windows-terminal\">Windows Terminal</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"119bac3c12e561fad9b7566305ad1caa7384b7bed81051545ce5a9a0284f3535","category":"Thai"}