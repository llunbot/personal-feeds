{"title":"ศึกชิงบุคลากรด้าน AI: Elon Musk ประกาศขึ้นเงินเดือนเพื่อไม่ให้พนักงานไปอยู่ OpenAI","link":"https://www.blognone.com/node/139071","date":1712240444000,"content":"<div><div><div><p>Elon Musk ในฐานะซีอีโอ Tesla และ xAI <a href=\"https://twitter.com/elonmusk/status/1775645051017719913\">ประกาศว่า</a>บริษัทได้ปรับขึ้นเงินเดือนและสิทธิประโยชน์ กับพนักงานในฝ่ายวิศวกรรรม AI ของ Tesla รวมทั้ง xAI บริษัทที่พัฒนาด้าน AI ของเขาด้วย</p>\n<p>สาเหตุนั้น Musk <a href=\"https://twitter.com/elonmusk/status/1775608815901454380\">บอกว่า</a>เริ่มจาก Ethan Knight วิศวกรฝ่าย Computer Vision ของ Tesla มีแผนจะลาออกไปอยู่ OpenAI เขาจึงให้ข้อเสนอที่สูงกว่าและไปทำงานที่ xAI แทน เขายังบอกว่า OpenAI นั้นพยายามดึงตัววิศวกร AI จาก Tesla อยู่ตลอด โดยเสนอเงินเดือนที่สูง แต่ส่วนใหญ่ไม่ค่อยสำเร็จ</p>\n<p>Elon Musk <a href=\"https://twitter.com/elonmusk/status/1775644544853221599\">บอกว่า</a>ตอนนี้การชิงตัวบุคลากรด้าน AI เป็นการแย่งชิงพนักงานที่บ้าบอที่สุดเท่าที่เขาเคยเจอมา</p>\n<p>ตัวแทนของ OpenAI ปฏิเสธที่จะให้ความเห็นต่อข่าวดังกล่าว</p>\n<p>การแย่งชิงพนักงานด้าน AI นั้นดูจะเกิดขึ้นมากอย่างที่ Musk บอก มีรายงานก่อนหน้านี้ว่าแม้แต่ Mark Zuckerberg ซีอีโอ Meta ยังใช้วิธีชิงตัวพนักงานจาก DeepMind บริษัทวิจัย AI ของกูเกิล ด้วยการส่งอีเมลหาเป้าหมายแต่ละคนโดยตรง รวมทั้งให้ข้อเสนอตำแหน่งงานโดยไม่ต้องทำการสัมภาษณ์เลยก็มี</p>\n<p>กรณีของกูเกิลนั้น ก็มีข่าวว่า Sergey Brin ผู้ร่วมก่อตั้งบริษัท เคยใช้วิธีโทรคุยกับพนักงานโดยตรง หากทราบว่าคน ๆ นั้นจะลาออกไปทำงานที่ OpenAI รวมทั้งให้ข้อเสนอเพิ่มเงินเดือนด้วย</p>\n<p>ที่มา: <a href=\"https://www.businessinsider.com/elon-musk-says-openai-has-been-poaching-tesla-engineers-aggressively-2024-4\">Business Insider</a></p>\n<p><img src=\"https://www.blognone.com/sites/default/files/externals/f757ea34006c8eee12589ba1714a84fa.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/employment\">Employment</a></div><div><a href=\"/topics/openai\">OpenAI</a></div><div><a href=\"/topics/xai\">xAI</a></div><div><a href=\"/topics/tesla\">Tesla</a></div><div><a href=\"/topics/deepmind\">DeepMind</a></div><div><a href=\"/topics/google\">Google</a></div><div><a href=\"/topics/sergey-brin\">Sergey Brin</a></div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6487fb65630700ed1c7e57cf9b0680266a690c93a2c3effead417260e3fca2c0","category":"Thai"}