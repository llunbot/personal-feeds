{"title":"Apple ย้ำ การปรับ iOS เพื่อรองรับกฎหมาย EU มีผลกับ iPhone ส่วน iPad ไม่ได้เปลี่ยนทั้งหมด","link":"https://www.blognone.com/node/137907","date":1706368601000,"content":"<div><div><div><p>มีประเด็นเล็ก ๆ เพิ่มเติม จากประกาศของแอปเปิล เกี่ยวกับ<a href=\"https://www.blognone.com/node/137876\">การเปลี่ยนแปลง</a>ใน App Store, iOS และ Safari เพื่อให้เป็นไปตาม<a href=\"https://www.blognone.com/node/129250\">กฎหมาย DMA</a> ของกลุ่มประเทศสหภาพยุโรป เช่น สามารถโหลดแอปจากสโตร์อื่นได้ หรือเบราว์เซอร์สามารถใช้เอ็นจินอื่นที่ไม่ใช่ WebKit ได้ นั่นคือ บางอย่างมีผลกับทุกแพลตฟอร์มของแอปเปิล (ในสหภาพยุโรป) แต่บางอย่างมีผลแค่ iPhone เท่านั้น iPad ไม่ได้สิทธิ์นี้</p>\n<p>สาเหตุก็เพราะตอนที่สหภาพยุโรปหรือ EU ระบุว่าแพลตฟอร์มใดบ้างที่<a href=\"https://www.blognone.com/node/135597\">เข้าข่าย gatekeeper</a> นั่นคือ ต้องเป็นบริษัทขนาดใหญ่, มีผู้ใช้งานจำนวนมาก และมีสถานะป้องกันการแข่งขันได้ดี ระบบปฏิบัติการของแอปเปิลที่เข้าข่ายคือ iOS สำหรับ iPhone ส่วน iPadOS ของ iPad ถือว่าเป็นคนละระบบปฏิบัติการ และยังไม่เข้าเกณฑ์ gatekeeper</p>\n<p>อย่างไรก็ส่วนของแพลตฟอร์มตัวกลาง EU มองว่า App Store ของแอปเปิลเป็น gatekeeper ทำให้ส่วนที่เป็น App Store ไม่ว่าจะอยู่ใน iOS, iPadOS, macOS, watchOS และ tvOS จึงเข้าเกณฑ์ต้องปฏิบัติตามกฎหมาย DMA ทั้งหมด ประเด็นนี้จึงทำให้แอปเปิลเปลี่ยนแปลงเฉพาะส่วนที่เกี่ยวกับ App Store ในทุกแพลตฟอร์ม แต่ถ้าไม่เกี่ยวกับ App Store ก็จะมีผลแค่ iOS ใน iPhone เท่านั้น ซึ่งมีรายละเอียดดังนี้</p>\n<ul>\n<li>การดาวน์โหลดและลงแอปผ่านสโตร์ภายนอก ทำได้เฉพาะ iPhone</li>\n<li>คำเตือนตัวเลือกเบราว์เซอร์พื้นฐานใหม่ใน Safari <a href=\"https://www.blognone.com/node/136583\">มีผลเฉพาะ iPhone</a></li>\n<li>การเลือกใช้เอ็นจินอื่นนอกจาก WebKit มีผลเฉพาะ iPhone (ตรงนี้คงเข้าใจ <a href=\"https://www.blognone.com/node/137899\">Mozilla</a> มากขึ้น)</li>\n<li>การตั้งค่า NFC กับแอปวอลเลตอื่นเพื่อจ่ายเงิน ทำได้เฉพาะ iPhone</li>\n<li>ตัวเลือกจ่ายเงินผ่านช่องทางอื่นของ App Store ทำได้ทุกแพลตฟอร์มแอปเปิล</li>\n<li>แอป<a href=\"https://www.blognone.com/node/137878\">สตรีมเกมที่เปิดให้ใช้งานได้</a> มีผลกับทุกแพลตฟอร์มของแอปเปิล</li>\n</ul>\n<p>ที่มา: <a href=\"https://9to5mac.com/2024/01/26/ios-17-app-stores-and-more-ipad-changes/\">9to5Mac</a></p>\n<p><img src=\"https://www.blognone.com/sites/default/files/externals/0c327de0b4e32b2f14f75ffe6e258f9e.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div><div><a href=\"/topics/ipados-17\">iPadOS 17</a></div><div><a href=\"/topics/eu\">EU</a></div><div><a href=\"/topics/app-store\">App Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e10b4a9670159af73c353d7bbd2f678c9537c63196b27f36b5c8640104d7cf42","category":"Thai"}