{"title":"มัลแวร์อาศัยช่องโหว่ระบบล็อกอินของกูเกิล สามารถใช้ข้อมูลล็อกอินต่อได้ แม้ผู้ใช้รีเซ็ตรหัสผ่านแล้ว","link":"https://www.blognone.com/node/137437","date":1704031800000,"content":"<div><div><div><p>CloudSEK บริษัทความปลอดภัยไซเบอร์รายงานว่ากลุ่มผู้ผลิตมัลแวร์ PRISMA อ้างว่ามีฟีเจอร์พิเศษ สามารถนำ cookie ล็อกอินของกูเกิลที่คนร้ายเคยขโมยไปแต่เจ้าของบัญชีรู้ตัวและรีเซ็ตรหัสผ่านไปแล้ว กลับมาใช้ล็อกอินซ้ำได้อีกครั้ง</p>\n<p>ทาง CloudSEK พบว่า PRISMA อาศัย API พิเศษ <code>https://accounts.google.com/oauth/multilogin</code> ของระบบล็อกอินของกูเกิลเองที่เปิดไว้รองรับการล็อกอินหลายบัญชี ผู้ใช้สามารถยิง request โดยอาศัยโทเค็นล็อกอินแล้วจะได้ cookie สำหรับใช้งานบริการต่างๆ ของกูเกิลออกมา</p>\n<p>โดยปกติแล้วหากผู้ใช้สงสัยว่าถูกมัลแวร์หรือข้อมูลล็อกอินรั่วไหลแล้วรีเซ็ตรหัสผ่าน โทเค็นล็อกอินเดิมควรหลุดออกทั้งหมด แต่ช่องโหว่นี้เริ่มมีรายงานกันในหมู่แชตใต้ดินตั้งแต่เดือนตุลาคมที่ผ่านมา กลับเปิดทางให้คนร้ายสามารถใช้โทเค็นที่ควรใช้ไม่ได้แล้ว และกลุ่มมัลแวร์ต่างๆ เริ่มใช้งานเป็นวงกว้างขึ้นเรื่อยๆ</p>\n<p>ตอนนี้กูเกิลไม่ได้รายงานช่องโหว่นี้เป็นพิเศษ แต่มัลแวร์ Lumma ก็ระบุว่าเพิ่มมาตรการพิเศษเพื่อป้องกันถูกกูเกิลแบน แสดงว่ากูเกิลเองก็อาจรู้ตัวอยู่บ้างว่ามีคนร้ายใช้ช่องทางนี้</p>\n<p>ที่มา - <a href=\"https://www.cloudsek.com/blog/compromising-google-accounts-malwares-exploiting-undocumented-oauth2-functionality-for-session-hijacking\">CloudSEK</a></p>\n<p><img alt=\"No Description\" src=\"https://www.blognone.com/sites/default/files/externals/6e940770f2d4c7380f48682aa045ed9e.png\" /></p>\n<p>ประกาศฟีเจอร์กู้ cookie ที่ใช้ไม่ได้แล้วเมื่อวันที่ 14 พฤศจิกายนที่ผ่านมา</p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd61a57964d1524312ba13b24be1236edd4622fd5835652b2facbee460612d2a","category":"Thai"}