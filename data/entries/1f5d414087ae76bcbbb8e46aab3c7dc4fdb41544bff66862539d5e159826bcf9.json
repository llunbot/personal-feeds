{"title":"กูเกิลแถลงฟีเจอร์ป้องกันการลงแอปนอกสโตร์ ครึ่งปีบล็อคไปแล้ว 4.8 ล้านครั้งบนอุปกรณ์กว่าล้านเครื่อง","link":"https://www.blognone.com/node/143426","date":1733202047000,"content":"<div><div><div><p>กูเกิลรายงานถึงผลการเปิดฟีเจอร์ของ Google Play Protect ที่บล็อคไม่ให้ติดตั้งแอปนอกสโตร์หลังจาก<a href=\"https://www.blognone.com/node/136342\">เริ่มเปิดบริการนี้มาตั้งแต่ปลายปี 2023</a> และ<a href=\"https://www.blognone.com/node/139047\">เริ่มใช้งานในไทยตั้งแต่สงกรานต์ที่ผ่านมา</a> โดยรวมตอนนี้บล็อคการติดตั้งไปแล้ว 4.8 ล้านครั้ง บนอุปกรณ์กว่า 1 ล้านเครื่อง และยังมีการบล็อคแอปไปกว่า 41,000 รายการ</p>\n<p>ฟีเจอร์บล็อคการติดตั้งอัตโนมัติจะบล็อคแอปพลิเคชั่นที่ขอสิทธิ์ระดับสูง 4 สิทธิ์ ได้แก่ อ่าน/ส่ง SMS, อ่านข้อมูลการแจ้งเตือน, และสิทธิ์ช่วยเหลือพิเศษ (Accessibility) เนื่องจากสิทธิ์เหล่านี้มักถูกใช้โดยแอปดูดเงินที่ต้องการควบคุมหน้าจอ หรืออ่านค่า OTP จากธนาคาร</p>\n<p>ประเด็นการควบคุมการติดตั้งแอปภายนอกสโตร์แม้จะเป็นผลดีกับความปลอดภัยของผู้ใช้ แต่ก็มีประเด็นต่อสู้<a href=\"https://www.blognone.com/node/142649\">จากบริษัทที่ต้องการสร้างสโตร์ของตนเองว่าเป็นการกีดกันการแข่งขัน</a> และแม้ว่าจะมีมาตรการป้องกันแอปดูดเงินมากขึ้นเรื่อยๆ แต่ในความเป็นจริงแล้ว<a href=\"https://www.blognone.com/node/138266\">ความเสียหายส่วนมากเกิดจากการหลอกลงทุน</a> ที่ <a href=\"https://www.blognone.com/node/143404\">Meta เพิ่งออกมาแสดงท่าทีด้วยการบังคับผู้ลงโฆษณาลงทุนต้องยืนยันตัวตนและแสดงใบอนุญาต</a></p>\n<p>ที่มา - <a href=\"https://docs.google.com/document/d/1AWmbAaClAEMpdnPyShkwqZbmCP48lfKOCr6P8y2qjQY/edit?tab=t.1hgi4spksxo4\">จดหมายข่าว Google</a></p>\n<p><img src=\"https://www.blognone.com/sites/default/files/externals/6108142de042b2d1ce014f3cbef86fe5.jpeg\" /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/android\">Android</a></div><div><a href=\"/topics/malware\">Malware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f5d414087ae76bcbbb8e46aab3c7dc4fdb41544bff66862539d5e159826bcf9","category":"Thai"}