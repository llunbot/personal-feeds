{"title":"หลุดเองนักเลงพอ, หลุดภาพ Pixel 8 Pro ในเว็บไซต์ทางการของ Google","link":"https://www.blognone.com/node/135508","date":1693379348000,"content":"<div><div><div><p>หลังจากที่มี<a href=\"https://www.blognone.com/node/134330\">สเปคกล้องของ Pixel 8 Pro</a> และ <a href=\"https://www.blognone.com/node/135481\">ข่าวลือว่าจะมีระยะการอัพเดตเทียบเท่า iPhone</a> ในวันนี้ Google ก็เผลอทำรูปของ Pixel 8 Pro หลุดออกมาในเว็บไซต์ของตนเป็นที่เรียบร้อย</p>\n<p>Pixel 8 Pro ปรากฎตัวอยู่ในเว็บไซต์ในส่วนของ <a href=\"https://store.google.com/us/category/subscriptions?hl=en-US&amp;pli=1\">Google Subscriptions &amp; Services บน Google Store</a> ซึ่งรูปดังกล่าวถูกพบ และแชร์จากผู้ใช้นาม Android_setting ใน X ส่วนตอนนี้รูปได้ถูกลบออกจากเว็บไซต์ของ Google แล้ว (น่าจะอยู่ในเซกชัน Phone Plans)</p>\n<p><img alt=\"No Description\" src=\"https://www.blognone.com/sites/default/files/externals/e1f8916202c56e3abf7ee9b90725c3af.jpg\" /></p>\n<p>เมื่อมองในภาพแวบแรก การจะแยก Pixel 8 Pro กับ Pixel 7 Pro ค่อนข้างยากเพราะทั้งสองเครื่องมีลักษณะที่เกือบจะเหมือนกัน โดยมีข้อแตกต่างเล็กน้อยเล็กน้อย ที่โมดูลกล้องหลังของโทรศัพท์เหมือนกับภาพที่หลุดออกมาที่มีดีไซน์ใหม่ของ Pixel 8 Pro ซึ่งมีกล้องหลักทั้งสามตัวอยู่ในเคสรูปทรงเม็ดยาอันเดียว ต่างจาก Pixel 7 Pro ที่มีดีไซน์แบบเม็ดยา + วงกลม</p>\n<p>ที่มา - <a href=\"https://www.androidauthority.com/pixel-8-pro-google-leak-3359233/\">Android Authority</a></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/google-pixel-8\">Google Pixel 8</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8746f4c5265aceb2b8fa69da88d05aa5c46a8af44234bc70e520a72db3c53f7","category":"Thai"}