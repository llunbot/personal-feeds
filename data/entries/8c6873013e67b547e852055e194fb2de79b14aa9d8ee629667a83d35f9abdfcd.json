{"title":"Sea ไตรมาส 1/2024 Shopee ยังทำสถิติใหม่ทั้งรายได้ ออเดอร์ และ GMV","link":"https://www.blognone.com/node/139750","date":1715724407000,"content":"<div><div><div><p>Forrest Li ซีอีโอ Sea กล่าวว่าผลการดำเนินงานไตรมาสที่ผ่านยังออกมาแข็งแกร่ง ปรับปรุงความสามารถในการทำกำไร เมื่อรวมกับผลกระทบจากเศรษฐกิจในช่วงหลายปีที่ผ่านมา จึงมั่นใจว่าบริษัทปรับตัวและผ่านช่วงเวลานี้ไปได้</p>\n<p>Shopee ยังคงทำสถิติ ทั้งรายได้ จำนวนคำสั่งซื้อ และมูลค่าการสั่งซื้อรวม เป็นสถิติสูงสุดอีกไตรมาส ส่วนหนึ่งเป็นผลจากการพัฒนาระบบขนส่งสินค้า SPX Express เพื่อรองรับกับบริการอีคอมเมิร์ซ มีตัวเลขที่สำคัญดังนี้</p>\n<ul>\n<li>จำนวนคำสั่งซื้อ 2.6 พันล้านคำสั่ง เพิ่มขึ้น 56.8%</li>\n<li>มูลค่าการซื้อสุทธิ (GMV) 23.6 พันล้านดอลลาร์ เพิ่มขึ้น 36.3%</li>\n<li>รายได้ 2,950 ล้านดอลลาร์ เพิ่มขึ้น 30.6%</li>\n<li>EBITDA เฉพาะในเอเชีย 11.5 ล้านดอลลาร์ แต่ถ้ารวมทุกตลาดขาดทุน 21.7 ล้านดอลลาร์ โดยบราซิลที่เป็นตลาดใหม่ที่โฟกัส ขาดทุน 0.04 ดอลลาร์ต่อคำสั่งซื้อ</li>\n</ul>\n<p>SeaMoney มีกำไรเฉพาะส่วนธุรกิจ 148.7 ล้านดอลลาร์ และ Garena กลับมาเติบโตอีกครั้ง จากความนิยมของ Free Fire ที่ยังเพิ่มขึ้นต่อเนื่อง ทำให้ตัวบุ๊คกิ้งหรือการจ่ายเงินในเกมที่ยังไม่รับรู้เป็นรายได้ เพิ่มขึ้น 10.8% เป็น 512.1 ล้านดอลลาร์</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/1Q2024/RaOK5KBcEryjDR0lKovo/2024.05.14%20Sea%20First%20Quarter%202024%20Results.pdf\">Sea Group</a> (pdf)</p>\n<p><img src=\"https://www.blognone.com/sites/default/files/externals/290c04463a522903f788e56f362fd0b0.jpg\" /></p>\n</div></div></div><div><div>Topics: </div><div><div><a href=\"/topics/sea\">SEA</a></div><div><a href=\"/topics/financial-report\">Financial Report</a></div><div><a href=\"/topics/shopee\">Shopee</a></div><div><a href=\"/topics/garena\">Garena</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c6873013e67b547e852055e194fb2de79b14aa9d8ee629667a83d35f9abdfcd","category":"Thai"}