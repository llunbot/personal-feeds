{"title":"NFC วางโรดแมพเทคโนโลยี 5 ปี เพิ่มระยะห่างการจ่ายเงิน ให้เป็นการจ่ายไร้สัมผัสมากขึ้น","link":"https://www.blognone.com/node/134518","date":1687578966000,"content":"<div><div><div><p>NFC Forum หน่วยงานที่ดูแลมาตรฐาน NFC ประกาศแผนโรดแมพเทคโนโลยี เพื่อการวิจัยพัฒนาจนถึงปี 2028 โดยจะโฟกัสที่ 5 หัวข้อ ซึ่งจะทำให้เทคโนโลยี NFC มีประโยชน์มากยิ่งขึ้น</p>\n<p>5 หัวข้อที่สนใจได้แก่</p>\n<ol>\n<li>เพิ่มกำลังการชาร์จไร้สาย NFC จากปัจจุบัน 1 วัตต์ เพิ่มเป็น 3 วัตต์</li>\n<li>เพิ่มระยะใช้งาน จากปัจจุบันที่ใน 5 มิลลิเมตร เป้าหมายระยะมากขึ้น 4-6 เท่า เพื่อให้การจ่ายเงินแบบไร้การสัมผัส ไม่ต้องสัมผัสจริง ๆ</li>\n<li>เพิ่มการแตะปุ่มเดียวให้ทำงานตามฟังก์ชัน เช่น กดรับใบเสร็จ ระบบสมาชิก ฯลฯ</li>\n<li>รองรับการรับเงินจากสมาร์ทโฟน ให้มือถือที่มี NFC เป็น POS ได้ด้วย</li>\n<li>ทำให้ NFC สามารถแชร์ข้อมูลเกี่ยวกับความยั่งยืน เช่น วิธีการรีไซเคิลของสินค้า ซึ่งเป็นหัวข้อที่สมาชิกร้องขอมา</li>\n</ol>\n<p>ที่มา: <a href=\"https://www.businesswire.com/news/home/20230621170054/en/NFC-Forum-Unveils-NFC%E2%80%99s-Technology-Roadmap-Through-2028\">NFC Forum</a></p>\n<p><img alt=\"No Description\" src=\"https://www.blognone.com/sites/default/files/externals/d35f377c92d2004e7057085e4cd35b1d.png\" /></p>\n</div></div></div><div><div>Topics: </div><div><div><a href=\"/topics/nfc\">NFC</a></div><div><a href=\"/topics/standard\">Standard</a></div><div><a href=\"/topics/contactless-payment\">Contactless Payment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f62f2b39ee339a5fb95f518fbe94fa66236b167b7b2a6f6808605e8ac60e53ad","category":"Thai"}