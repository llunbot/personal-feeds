{"title":"ทรูเปิดตัวโครงการ e-Waste นำอุปกรณ์ IoT ที่ไม่ใช้แล้วมาทิ้งได้ตามจุดที่กำหนด","link":"https://www.blognone.com/node/138755","date":1710749068000,"content":"<div><div><div><p>ทรู เปิดตัวโครงการ e-Waste ทิ้งถูกที่ ดีต่อใจ ให้ลูกค้าและประชาชนทุกคนสามารถนำสมาร์ทโฟนเก่า โทรศัพท์มือถือ อุปกรณ์เสริม และอุปกรณ์ IoT ที่ไม่ใช้แล้วมาทิ้งได้ตามจุดที่กำหนด</p>\n<p>โครงการนี้ได้ผลักดันมาจากรายงานของ Statista ที่พบว่าในปี 2023 มีอุปกรณ์ไอโอที (IoT) เชื่อมต่อและใช้บริการในประเทศไทยถึง 135.5 ล้านอุปกรณ์ แบ่งเป็นสัดส่วนจากผู้บริโภค 39% (53.85 ล้านอุปกรณ์) ภาคอุตสาหกรรม 13% (18.44 ล้านอุปกรณ์) สมาร์ทซิตี้ 8% (11.25 ล้านอุปกรณ์) และอื่นๆ นอกจากนี้</p>\n<p>Statista ยังระบุอีกว่าแนวโน้มผู้ใช้งานอุปกรณ์สมาร์ทโฮมในประเทศไทยยังคงเติบโตอย่างต่อเนื่อง ปัจจุบันมีประมาณ 10.8  ล้านราย และคาดว่าจะเพิ่มขึ้นอีก 73% เป็น 18.7 ล้านรายในอีก 3 ปี ข้างหน้า</p>\n<p>นอกจากนี้รายงานของ Fortune Business Insights ยังพบว่าตลาด IoT ของภูมิภาคเอเชียแปซิฟิกนั้นมีอัตราการเติบโตเร็วที่สุดในโลก ส่งผลให้ e-Waste ซึ่งเป็นประเภทขยะอันตรายมีจำนวนเพิ่มขึ้นอย่างรวดเร็ว และจำเป็นต้องนำไปจัดการอย่างถูกวิธีและเหมาะสม</p>\n<p><img alt=\"No Description\" src=\"https://www.blognone.com/sites/default/files/externals/ca804ff950b870ea40ad83e9ee439192.jpeg\" /></p>\n<p>จุดที่ทรูเปิดให้นำอุปกรณ์ IoT ที่ไม่ใช้แล้วมาทิ้งได้มีดังนี้</p>\n<ul>\n<li>ทรูช้อป ทรูสเฟียร์ และศูนย์บริการดีแทคทั่วไทย รวม 154 สาขา</li>\n<li>สำนักงานกสทช. ซอยถนนพหลโยธิน 8 (สายลม) กรุงเทพฯ</li>\n<li>โลตัสทั่วกรุงเทพฯ และปริมณฑล 20 สาขา</li>\n<li>ทรูสเปซ 5 สาขา ได้แก่ สยามสแควร์ซอย 2, ไอคอนสยาม, อโศก, มหาวิทยาลัยมหิดล วิทยาเขตศาลายา และมหาวิทยาลัยรังสิต</li>\n<li>มหาวิทยาลัย 9 แห่งในความร่วมมือโครงการทรู แล็บ ได้แก่ จุฬาลงกรณ์มหาวิทยาลัย, มหาวิทยาลัยเกษตรศาสตร์, มหาวิทยาลัยธรรมศาสตร์, มหาวิทยาลัยมหิดล, สถาบันเทคโนโลยีพระจอมเกล้าเจ้าคุณทหารลาดกระบัง, มหาวิทยาลัยศรีนครินทรวิโรฒ, มหาวิทยาลัยเชียงใหม่, มหาวิทยาลัยอัสสัมชัญ และมหาวิทยาลัยเทคโนโลยีมหานคร</li>\n</ul>\n<p><img alt=\"No Description\" src=\"https://www.blognone.com/sites/default/files/externals/804204ac55cd218c3d8d247f9578f9de.jpeg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/iot\">IoT</a></div><div><a href=\"/topics/environment\">Environment</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec57dc1879ff70598b78f89523883d9e1ec16a132d099bc0c9635cc0fc12f37a","category":"Thai"}