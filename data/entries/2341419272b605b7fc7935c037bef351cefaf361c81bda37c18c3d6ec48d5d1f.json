{"title":"แล้วไงใครแคร์ ปธน. เอลซัลวาดอร์ ประชดคนค้านนโยบาย Bitcoin ตั้งโปรไฟล์ทวิตเตอร์เป็น “เผด็จการที่เท่ที่สุดในโลก”","link":"https://www.blognone.com/node/124881","date":1632298053000,"content":"<div><div><div><p>Nayib Bukele ประธานาธิบดีประเทศเอลซัลวาดอร์ ซึ่งประเทศแรกในโลกที่ผ่านกฎหมาย<a href=\"https://www.blognone.com/node/123094\">รับรอง Bitcoin เป็นเงินที่ชำระหนี้ได้ตามกฎหมาย</a> เมื่อช่วงเดือนมิถุนายนที่ผ่านมา</p>\n<p>มีประชาชนหลายส่วนไม่เห็นด้วยกับนโยบายนี้ และ<a href=\"https://www.bbc.com/news/world-latin-america-58579415\">ออกมาประท้วงบนท้องถนน</a> เพราะเกรงว่าความผันผวนของ Bitcoin จะสร้างปัญหาให้กับเศรษฐกิจในประเทศ และกล่าวหาว่า Bukele เป็นผู้นำเผด็จการ</p>\n<p>แต่ Bukele เองก็ไม่สนใจการคัดค้าน แถมล่าสุดยังเปลี่ยนโปรไฟล์บนทวิตเตอร์เป็นภาษาสเปน เขียนว่าตัวเองเป็น “ผู้นำเผด็จการที่เท่ที่สุดในโลก” (El Dictador más cool del mundo mundial) เพื่อประชดประชัน รวมถึงใช้ทวิตเตอร์ตอบโต้ผู้ชุมนุม และรีทวีตเกี่ยวกับบิตคอยน์อยู่เรื่อยๆ</p>\n<p><img src=\"https://www.blognone.com/sites/default/files/externals/faddfac9ec7353d9b1cc8c68973fa855.png\" /></p>\n<p>คงต้องติดตามต่อไปว่าสถานการณ์ในประเทศเอลซัลวาดอร์จะเป็นอย่างไรต่อ และการที่ราคาบิตคอยน์ปรับลดอีกครั้งในช่วงนี้เนื่องจากความกังวลของนักลงทุนในวิกฤตบริษัทอสังหา Evergrande ของประเทศจีน จะส่งผลอย่างไรต่อเอลซัลวาดอร์หรือไม่</p>\n<p>ที่มา - <a href=\"https://twitter.com/nayibbukele\">Twitter @nayibbukele</a></p>\n</div></div></div><div><div>Topics: </div><div><div><a href=\"/topics/el-salvador\">El Salvador</a></div><div><a href=\"/topics/twitter\">Twitter</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2341419272b605b7fc7935c037bef351cefaf361c81bda37c18c3d6ec48d5d1f","category":"Thai"}