{"title":"Marissa Mayer เปิดตัวแอปใหม่ Shine เอาไว้แชร์อัลบั้มรูปภาพให้เพื่อนฝูงและกลุ่ม","link":"https://www.blognone.com/node/138938","date":1711556334000,"content":"<div><div><div><p>Marissa Mayer อดีตซีอีโอยาฮูและผู้บริหารกูเกิล ซึ่งปัจจุบันเป็น<a href=\"https://www.blognone.com/node/101609\">ผู้ก่อตั้งสตาร์ทอัพ</a>ชื่อ Sunshine เมื่อ 6 ปีที่แล้ว โดยมีแอปหลักคือแอปจัดการรายชื่อผู้ติดต่อ Sunshine ชื่อเดียวกับบริษัท ล่าสุด Mayer แอปใหม่ที่หน้าตาอาจทำให้รำลึกความหลังกันได้</p>\n<p>แอปนี้ชื่อว่า <strong>Shine by Sunshine</strong> ตอนนี้มี<a href=\"https://apps.apple.com/th/developer/sunshine-products-inc/id1428121127\">เฉพาะบน iOS</a> การทำงานของแอปคือไว้อัปโหลดและแชร์รูปถ่ายให้กับเพื่อนหรือกลุ่ม โดยสร้างเป็นอัลบั้มที่ระบุเวลาและสถานที่ เพื่อแก้ pain point ที่รูปตามงานเลี้ยงหรือพบปะกลุ่ม มักถูกแชร์ให้กันลำบากหรือไม่ครบ ซึ่ง Shine จะเข้ามาแก้ปัญหานี้</p>\n<p>ฟีเจอร์ของ Shine เป็นการนำ AI มาช่วยจัดการรูปภาพ ตั้งแต่ AI คัดเลือกรูปภาพที่ดีที่สุดสำหรับแชร์ ในการอัปโหลดยังมีโหมด Magic ที่ AI จะสแกนรูปในโทรศัพท์และเลือกรูป พร้อมออกแบบชื่ออัลบั้มให้เสร็จสรรพ ไม่ต้องเหนื่อยเลือกรูปภาพเอง เมื่ออัปโหลดรูปแล้วก็สามารถแชร์ได้ทั้งแบบโค้ดกรอก, ลิงก์ หรือคิวอาร์</p>\n<p>มีประเด็นเล็ก ๆ เมื่อ Mayer แชร์แอปนี้ใน X ก็มีคนมาแสดงความเห็นว่าหน้าตาของแอปนั้นดูเชย ไม่ค่อยเหมือนการออกแบบแอปในสมัยนี้ ซึ่ง Mayer ก็<a href=\"https://twitter.com/marissamayer/status/1772720686710100361\">ตอบกลับ</a>ด้วยลิงก์รับสมัครงานตำแหน่งนักออกแบบ UI/UX</p>\n<p>ที่มา: <a href=\"https://gizmodo.com/marissa-mayer-new-app-shine-photo-sharing-yahoo-design-1851368662\">Gizmodo</a></p>\n<p><img alt=\"No Description\" src=\"https://www.blognone.com/sites/default/files/externals/bd2e517eb131255a66a8d3a09f28c031.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/63b2cc1cb162d827841c50ee447b11d8.png\" /></p>\n</div></div></div><div><div>Topics: </div><div><div><a href=\"/topics/marissa-mayer\">Marissa Mayer</a></div><div><a href=\"/topics/startup\">Startup</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1362e47b1df415426c2645dba33ef69e2afee47e9d2180308c3b8295eb40479","category":"Thai"}