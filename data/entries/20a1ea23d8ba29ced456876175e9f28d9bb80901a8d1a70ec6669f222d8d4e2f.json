{"title":"ไมโครซอฟท์เปิดบริการ Hotpatching อัพเดตเคอร์เนลโดยไม่ต้องบูต ยังให้บริการเฉพาะบน Azure","link":"https://www.blognone.com/node/125970","date":1637666725000,"content":"<div><div><div><p>ไมโครซอฟท์เริ่มเปิดบริการ Hotpatching อัพเดตโค้ดโดยไม่ต้องบูตเครื่องใหม่ เพื่อให้ผู้ดูแลระบบยอมอัพเดตระบบบ่อยขึ้น แม้ว่าก่อนหน้านี้ไมโครซอฟท์จะพยายามเสนอทางเลือกหลายทางเพื่อลดระยะเวลาบูตเครื่องก็ตาม แต่ทางเลือกเหล่านั้นก็ยังทำให้ระบบดาวน์ไปช่วงหนึ่งอยู่ดี</p>\n<p>Hotpatching ของไมโครซอฟท์สามารถแก้ไขไบนารีสำคัญๆ หลายตัวที่ปกติแล้วรันตลอดเวลาที่เครื่องทำงาน เช่น win32k.sys, ntdll.dll, หรือ explorer.exe โดยอาศัยการแพตช์ทีละฟังก์ชั่น  โดยไฟล์แพตช์จะระบุว่าต้องแพตช์กับไบนารีเวอร์ชั่นอะไร</p>\n<p>ไมโครซอฟท์ระบุว่าฟีเจอร์นี้ถูกใช้งานใน Azure เองมาระยะหนึ่งแล้ว และเพิ่งเปิดให้ลูกค้าบน Azure ที่ใช้ Windows Server 2019 และ Windows Server 2022 เปิดใช้งานในสถานะพรีวิว ตอนนี้ยังไม่มีกำหนดว่าลูกค้าที่รันเซิร์ฟเวอร์โดยทั่วไปจะใช้งานฟีเจอร์นี้ได้เมื่อใด แต่ทีมงานระบุว่ากำลังพยายามขยายให้รองรับวงกว้างมากขึ้น</p>\n<p>ที่มา - <a href=\"https://techcommunity.microsoft.com/t5/windows-kernel-internals/hotpatching-on-windows/ba-p/2959541\">Windows Kernel Internal Blog</a></p>\n<p><img src=\"https://www.blognone.com/sites/default/files/externals/c908ddd66aa7d904394f4aa316b3e998.jpg\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/microsoft-azure\">Microsoft Azure</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20a1ea23d8ba29ced456876175e9f28d9bb80901a8d1a70ec6669f222d8d4e2f","category":"Thai"}