{"title":"AMD บอกจะซัพพอร์ตซ็อคเก็ต AM4 ไปเรื่อยๆ จนกว่าต้นทุนแรม DDR4 จะแพงกว่า DDR5","link":"https://www.blognone.com/node/137805","date":1705973686000,"content":"<div><div><div><p>AMD ได้รับการยกย่องอย่างมากเรื่องการซัพพอร์ตซ็อคเก็ตซีพียูแบบเดิมเป็นเวลานาน ผู้ใช้สามารถนำบอร์ดรุ่นเดิมมาใช้กับซีพียูรุ่นใหม่ได้ และถึงแม้ <a href=\"https://www.blognone.com/node/128624\">AMD เพิ่งเปลี่ยนมาใช้ซ็อคเก็ต AM5 เมื่อต้นปี 2022 (พร้อม Ryzen 7000)</a> แต่ซ็อคเก็ต AM4 ก็ยังใช้งานต่อไป โดย AMD ยังออกซีพียูกลุ่ม Ryzen 5000X3D ออกมาให้เรื่อยๆ ด้วย</p>\n<p>Donny Woligroski ผู้บริหารฝ่ายการตลาดซีพียูของ AMD ให้สัมภาษณ์กับ PCWorld ตอบคำถามเรื่องอายุขัยของ AM4 ว่าจะอยู่ต่ออีกนานแค่ไหน คำตอบของเขาคือ AMD มีฐานผู้ใช้ AM4 จำนวนมาก ซึ่งบริษัทจะซัพพอร์ตต่อไปเรื่อยๆ จนถึงวันที่ต้นทุนการผลิตแรมแบบเก่า DDR4 แพงกว่าแรม DDR5 นั่นเอง เพราะเมื่อ DDR4 ราคาแพงกว่าก็ไม่มีเหตุผลที่จะใช้บอร์ด AM4 อีกต่อไป</p>\n<p>เขาบอกว่าในมุมของ AMD แล้ว ลูกค้าจะเลือกซื้อ AM4 หรือ AM5 ก็ได้ทั้งนั้น หากต้องการฟีเจอร์ใหม่ๆ อย่างแรม DDR5 ที่มีประสิทธิภาพสูงขึ้นก็เลือกลงทุนใน AM5 ได้ เพราะเป้าหมายของบริษัทคือการซัพพอร์ต AM5 ยาวๆ แบบเดียวที่ทำมาแล้วในยุค AM4</p>\n<p>ที่มา - <a href=\"https://www.pcworld.com/article/2212653/amd-talks-am5-apus-and-am4-longevity.html\">PCWorld</a></p>\n<p><img alt=\"No Description\" src=\"https://www.blognone.com/sites/default/files/externals/6f75a225074959b3826076ad47c0a66e.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/motherboard\">Motherboard</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13d26b15e2cac26c8ffdb044481b211e4a79d5a57d0381d3970fbe6bdff00086","category":"Thai"}