{"title":"กูเกิลเสนอ Google Workspace ราคาถูกลง 71% ให้รัฐบาลสหรัฐ หวังจูงใจย้ายจาก Microsoft 365","link":"https://www.blognone.com/node/145804","date":1744380095000,"content":"<div><div><div><p>กูเกิลประกาศให้ส่วนลด Google Workspace กับหน่วยงานของรัฐบาลกลางสหรัฐ สูงถึง 71% เพื่อเรียกลูกค้าองค์กรภาครัฐใหม่ๆ เข้ามาใช้งาน</p>\n<p>การลดราคาของกูเกิล เกิดขึ้นหลังจากนโยบายของรัฐบาล Donald Trump ที่ต้องการลดค่าใช้จ่ายของภาครัฐลง และใช้วิธีจัดซื้อจัดจ้างรวมเพื่อเพิ่มอำนาจต่อรองของรัฐบาล กูเกิลจึงออกโปรนี้ (จำกัดเวลาถึง 30 กันยายน 2025) เพื่อหวังว่าองค์กรภาครัฐที่ใช้โซลูชันคู่แข่ง (เช่น Microsoft 365 ที่ครองตลาดนี้มายาวนาน) และถูกบีบงบประมาณลง จะเปลี่ยนใจมาใช้ Google Workspace แทนด้วยเหตุผลหลักคือราคาถูกกว่า ซึ่งกูเกิลบอกว่าส่วนลดนี้จะช่วยรัฐบาลสหรัฐประหยัดเงินได้สูงสุดถึง 2 พันล้านดอลลาร์</p>\n<p>ต้องรอดูกันว่าข้อเสนอของกูเกิลจะได้รับความสนใจจากรัฐบาลสหรัฐหรือไม่ และไมโครซอฟท์จะลดราคาสู้หรือเปล่า</p>\n<p>ที่มา - <a href=\"https://cloud.google.com/blog/topics/public-sector/new-google-workspace-cost-saving-offer-available-for-us-federal-government/\">Google</a>, <a href=\"https://arstechnica.com/gadgets/2025/04/google-slashes-workspace-pricing-for-feds-to-capitalize-on-cost-cutting/\">Ars Technica</a>, <a href=\"https://arstechnica.com/gadgets/2025/04/google-slashes-workspace-pricing-for-feds-to-capitalize-on-cost-cutting/\">Ars Technica</a></p>\n<p><img src=\"https://www.blognone.com/sites/default/files/externals/953dcde0bb3d345e3c8cf6c6b62183f0.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/government\">Government</a></div><div><a href=\"/topics/usa\">USA</a></div><div><a href=\"/topics/google\">Google</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64c3135f52bf477245a6e8e5e56ef9c296dbd715da59f009eb5f17f03516ed59","category":"Thai"}