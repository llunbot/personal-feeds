{"title":"Red Hat ออก RHEL 9 Beta พัฒนาต่อจาก CentOS Stream ร่างใหม่ของ CentOS","link":"https://www.blognone.com/node/125670","date":1636000305000,"content":"<div><div><div><p>Red Hat เปิดทดสอบ Red Hat Enterprise Linux (RHEL) 9 Beta ซึ่งเป็นรุ่นใหญ่รุ่นถัดไปของ RHEL</p>\n<p>Red Hat ระบุว่า RHEL 9 ต่างไปจาก RHEL รุ่นใหญ่ในอดีต ตรงที่มีการเปลี่ยนแปลงน้อยลง (แม้ยังมีฟีเจอร์ใหม่บ้าง) เพื่อให้แอดมินลดภาระการเรียนรู้ของใหม่ๆ ลงจากเดิม นอกจากนี้ RHEL 9 ยังเป็นดิสโทรเวอร์ชันแรกที่ดึงแพ็กเกจมาจาก <a href=\"https://www.blognone.com/node/112133\">CentOS Stream</a> ตามแนวทางใหม่ของโครงการ CentOS ที่<a href=\"https://www.blognone.com/node/120027\">เปลี่ยนทิศทางใหม่ เลิกทำ CentOS ซัพพอร์ตระยะยาว กลายมาเป็นดิสโทรต้นน้ำของ RHEL</a></p>\n<ul>\n<li>เคอร์เนล 5.14, GCC 11, Python 3.9, LLVM 12, Rust 1.5.4</li>\n<li>รองรับ kernel live patching ผ่าน web console</li>\n<li>ปรับปรุงการทำ image building โดยรองรับทั้งการทำอิมเมจ RHEL 8/9 จาก node เดียวกัน</li>\n<li>เปิดใช้ cgroup2 เป็นดีฟอลต์, Podman เวอร์ชันใหม่ สำหรับการทำคอนเทนเนอร์</li>\n<li>เพิ่มฟีเจอร์ด้านความปลอดภัยหลายอย่าง เช่น OpenSSL 3, รองรับการทำ SSSD logging, การล็อกอินด้วยสมาร์ทการ์ดบน web console, ปิด SSH root password เป็นค่าดีฟอลต์</li>\n</ul>\n<p><img src=\"https://www.blognone.com/sites/default/files/externals/7f87cdfe7becce5c59829756ad7f6514.png\" /></p>\n<p>ที่มา - <a href=\"https://www.redhat.com/en/blog/whats-new-rhel-90-beta\">Red Hat</a>, <a href=\"https://developers.redhat.com/articles/2021/11/03/red-hat-enterprise-linux-9-beta-here\">Red Hat</a></p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div><div><a href=\"/topics/rhel\">RHEL</a></div><div><a href=\"/topics/centos\">CentOS</a></div><div><a href=\"/topics/linux\">Linux</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39241da08c7533da2461221947eb410d99757dfa80dd10bef5b695f96c28de75","category":"Thai"}