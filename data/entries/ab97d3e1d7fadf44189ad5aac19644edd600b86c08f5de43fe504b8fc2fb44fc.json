{"title":"ศาลสหรัฐฯ จำคุก Cloud Engineer ฐานลบ GitHub ของธนาคารนายจ้างหลังถูกไล่ออก","link":"https://www.blognone.com/node/137196","date":1702403766000,"content":"<div><div><div><p>ศาลสหรัฐฯ สั่งจำคุก Miklos Daniel Brody หลังเขาสารภาพว่าลบข้อมูลของธนาคาร First Republic Bank (FRB) จากความโกรธแค้นที่ถูกไล่ออกเพราะทำผิดนโยบายบริษัท</p>\n<p>Brody ทำงานใน FRB ในตำแหน่ง Cloud Engineer ทำให้มีสิทธิ์เข้าถึงข้อมูลจำนวนมาก แต่ถูกไล่ออกเนื่องจากใช้ไดร์ฟ USB ส่วนตัวที่บรรจุภาพโป๊อยู่ในคอมพิวเตอร์ของธนาคารเมื่อปี 2020 เมื่อถูกไล่ออกแล้ว เขาล็อกอินเข้าเซิร์ฟเวอร์ รันสคริปต์ลบข้อมูลในเซิร์ฟเวอร์, ลบ git log ของสคริปต์ที่ใช้รัน, ลบโค้ดของธนาคารบน GitHub, ปลอมล็อกอินเป็น Cloud Engineer คนอื่นแล้วแก้ไขคอนฟิกระบบ สุดท้ายเขาไปแจ้งความว่าโน้ตบุ๊กหาย จึงไม่สามารถคืนเครื่องให้ธนาคารได้</p>\n<p>เขายืนยันว่าบริสุทธิ์มาตลอด แม้ถูกจับกุมเมื่อปี 2021 แต่เพิ่งมารับสารภาพเมื่อเดือนเมษายนที่ผ่านมา</p>\n<p>ศาลพิพากษา จำคุก 24 เดือน จ่ายค่าเสียหาย 529,266.37 ดอลลาร์ให้กับธนาคาร, และถูกคุมความประพฤติอีก 3 ปี</p>\n<p>ที่มา - <a href=\"https://www.justice.gov/usao-ndca/pr/disgruntled-cloud-engineer-sentenced-two-years-prison-intentionally-damaging-his\">Justice.gov</a></p>\n<p><img alt=\"No Description\" src=\"https://www.blognone.com/sites/default/files/externals/d3d8e849f56deaf69a1f8db94a1db289.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab97d3e1d7fadf44189ad5aac19644edd600b86c08f5de43fe504b8fc2fb44fc","category":"Thai"}