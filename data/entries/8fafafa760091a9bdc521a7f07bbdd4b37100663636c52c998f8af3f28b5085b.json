{"title":"Phil Spencer บอกผิดหวังที่เอกสารหลุด แต่เป็นข้อมูลเก่าเกินหนึ่งปีแล้ว","link":"https://www.blognone.com/node/135831","date":1695178163000,"content":"<div><div><div><p>Phil Spencer ซีอีโอของ Microsoft Gaming และหัวหน้าทีม Xbox ส่งอีเมลภายในถึงพนักงาน อธิบายเรื่อง<a href=\"https://www.blognone.com/node/135828\">เอกสารหลุด Xbox ครั้งใหญ่</a> และอีเมลฉบับนี้หลุดออกมาสู่สาธารณะด้วย</p>\n<p>Spencer บอกว่ารู้สึกผิดหวังที่เอกสารนี้หลุดออกมา แต่ก็ให้ข้อมูลว่าข้อมูลในเอกสารนี้เก่าเกิน 1 ปี ซึ่งแผนการของไมโครซอฟท์เปลี่ยนไปจากนั้นแล้ว</p>\n<p>เขาบอกว่านโยบายของไมโครซอฟท์ให้ความสำคัญกับการรักษาความลับอย่างมาก การหลุดครั้งนี้ถือว่าไมโครซอฟท์ทำไม่ได้ตามมาตรฐานของตัวเอง เราคงต้องเรียนรู้ความผิดพลาดนี้และเดินหน้าต่อไป ตอนนี้ขอให้โฟกัสกับสิ่งที่เราสามารถควบคุมได้ก่อน ทั้งความสำเร็จของ Starfield และ<a href=\"https://www.blognone.com/node/128951\">เกมใหม่อย่าง Forza Motorsport</a> ที่มีกำหนดขาย 10 ตุลาคม 2023</p>\n<p>เขาบอกว่ายังมีเรื่องน่าตื่นเต้นอีกมากที่ไม่ได้หลุดออกมา และเมื่อเราพร้อม เราจะประกาศข่าวให้แฟนๆ เกมรับทราบเอง</p>\n<p>ที่มา - <a href=\"https://www.theverge.com/2023/9/19/23881174/microsoft-xbox-leak-gaming-phil-spencer-memo\">The Verge</a></p>\n<p><img src=\"https://www.blognone.com/sites/default/files/externals/94b0f8a8cb1bcf7d3e1ac5d25c046544.png\" alt /></p>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/leaks\">Leaks</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fafafa760091a9bdc521a7f07bbdd4b37100663636c52c998f8af3f28b5085b","category":"Thai"}