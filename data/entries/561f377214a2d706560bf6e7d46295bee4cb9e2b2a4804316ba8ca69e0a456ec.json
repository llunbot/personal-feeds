{"title":"อินเทลเปิดตัว Core Ultra วางขาย 14 ธ.ค., ผลิตแบบ Intel 4, มี NPU ในตัว, จีพียู Arc","link":"https://www.blognone.com/node/135830","date":1695176737000,"content":"<div><div><div><p>อินเทลเผยรายละเอียดของซีพียูโน้ตบุ๊กรุ่นถัดไป รหัส Meteor Lake หรือ<a href=\"https://www.blognone.com/node/134381\">ชื่อแบรนด์ใหม่ Intel Core Ultra</a> ว่าจะเริ่มวางขาย 14 ธันวาคม 2023</p>\n<p>ข้อมูลหลายอย่างของ Meteor Lake เป็นสิ่งที่เคยประกาศมาก่อนแล้ว แต่อาจมีรายละเอียดเพิ่มเติมบ้าง เช่น</p>\n<ul>\n<li>มีหน่วยประมวลผล AI หรือ neural processing unit (NPU) ฝังมาให้ในตัว โดยฝั่งไมโครซอฟท์จะพัฒนาให้ใช้ร่วมกับ<a href=\"https://www.blognone.com/node/133970\">ฟีเจอร์ Windows Copilot</a> ได้เลย</li>\n<li><a href=\"https://www.blognone.com/node/121852\">ใช้กระบวนการผลิต Intel 4 (7nm) แบบ EUV เป็นรุ่นแรกของอินเทล</a>, <a href=\"https://www.blognone.com/node/129994\">เป็นซีพียูที่ผลิตแบบ Tile นำชิ้นส่วนหลายชิ้นมาต่อกัน</a> (บางชิ้นผลิตโดย TSMC) ด้วย<a href=\"https://www.blognone.com/node/129319\">การวางทับกันแนวตั้งที่เรียกว่า Foveros 3D Packaging</a></li>\n<li>ซีพียูมี 3 กลุ่ม 3 ระดับพลังงาน ได้แก่ P-core บน Compute tile เน้นประสิทธิภาพสูงสุด, E-core บน Compute tile และ E-core บน SoC tile ที่ประหยัดพลังงานมากกว่า ทั้งหมดทำงานร่วมกันผ่าน Intel Thread Director โดยอินเทลเรียกสถาปัตยกรรมนี้ว่า 3D Performance Hybrid Architecture</li>\n<li>มีจีพียูเกรด Intel Arc ในตัว (สถาปัตยกรรม Xe LPG ที่ดีกว่า Xe LP เดิม) รองรับ ray tracing และ XeSS มีคอร์สูงสุด 8 คอร์</li>\n<li>รองรับ Thunderbolt 4 และ Wi-Fi 7</li>\n</ul>\n<p>ตอนนี้ยังไม่มีรายละเอียดของรุ่นย่อย Core Ultra ออกมา แต่ในงานแถลงข่าวมี Jerry Kao ซีอีโอของ Acer มาขึ้นเวทีด้วย และประกาศว่าจะเปิดตัว Acer Swift รุ่นใหม่ที่ใช้ Core Ultra ด้วย</p>\n<p><img alt=\"No Description\" src=\"https://www.blognone.com/sites/default/files/externals/05db703fdbbda70302fda5596fc7f6f8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b75f88971c508233809298fabec79e1c.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/88224fa7a4b83a8a5d4e5cc81c7a1424.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9859ff949894aaef463e3e69499a2313.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3348ee6207b6f5a81dffb53515add17e.jpg\" /></p>\n<p>อินเทลยังประกาศแผนการออกซีพียูฝั่งไคลเอนต์อีก 3 ตัว ได้แก่ Arrow Lake, Lunar Lake, Panther Lake ซึ่ง<a href=\"https://www.blognone.com/node/129994\">สองตัวแรกเคยประกาศชื่อมาก่อนแล้ว</a> ส่วน Panther Lake เป็นของใหม่ที่เพิ่งประกาศในงานรอบนี้ และจะออกในปี 2025</p>\n<p><img alt=\"No Description\" src=\"https://www.blognone.com/sites/default/files/externals/8a9761499e98edeed295ae4f1f283953.jpg\" /></p>\n<p>ที่มา - <a href=\"https://www.intel.com/content/www/us/en/newsroom/news/2023-intel-innovation-ai-everywhere.html#gs.5xvy7j\">Intel</a>, <a href=\"https://www.intel.com/content/www/us/en/newsroom/news/2023-intel-innovation-day-1-all-news.html#gs.5xvxuh\">Intel</a>, <a href=\"https://www.theverge.com/2023/9/19/23872888/intel-meteor-lake-core-ultra-date-chip-specs-details\">The Verge</a>, <a href=\"https://www.tomshardware.com/news/intel-details-core-ultra-meteor-lake-architecture-launches-december-14\">AnandTech</a></p>\n</div></div></div><div><div>Topics: </div><div><div><a href=\"/topics/core-ultra\">Core Ultra</a></div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div><div><a href=\"/topics/meteor-lake\">Meteor Lake</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"561f377214a2d706560bf6e7d46295bee4cb9e2b2a4804316ba8ca69e0a456ec","category":"Thai"}