{"title":"DMM Bitcoin กระดานซื้อขายคริปโตของญี่ปุ่นเผยถูกแฮก Bitcoin ออกไป 4,502.9 BTC","link":"https://www.blognone.com/node/140078","date":1717206309000,"content":"<div><div><div><p>DMM Bitcoin บริษัทให้บริการกระดานซื้อขายเงินคริปโตของญี่ปุ่น เปิดเผยว่าระบบได้ถูกเจาะและบิตคอยน์ถูกนำออกไปจำนวน 4,502.9 BTC คิดเป็นมูลค่าประมาณ 4.8 หมื่นล้านเยน หรือกว่า 11,000 ล้านบาท</p>\n<p>ข้อมูลการโอนบิตคอยน์ออกจาก Blocksec พบว่าคนร้ายได้กระจายบิตคอยน์ชุดนี้ออกไปยัง 10 กระเป๋าเงิน คราวละ 500 BTC</p>\n<p>DMM Bitcoin บอกว่าลูกค้าที่ได้รับผลกระทบ บริษัทจะชดเชยค่าเสียหายทั้งหมดด้วยมูลค่า BTC ที่เท่ากัน โดยตอนนี้บริษัทได้เพิ่มมาตรการเพื่อป้องกันปัญหาเกิดขึ้นอีกในอนาคต ส่วนตอนนี้ได้จำกัดการซื้อขาย Spot รวมทั้งการถอนเงินเยนออกจากแพลตฟอร์มอาจล่าช้ากว่าปกติ</p>\n<p>ที่มา: <a href=\"https://www.coindesk.com/business/2024/05/31/japanese-crypto-exchange-dmm-bitcoin-suffers-305m-hack/\">CoinDesk</a></p>\n<p><img alt=\"No Description\" src=\"https://www.blognone.com/sites/default/files/externals/425dfac34c228a126b8cbcce7cddf1a1.jpeg\" /></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div><div><a href=\"/topics/hacking\">Hacking</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e276e353134dd105426612bfda83b0ce3be906bfb5df6eecd83c8e6f54574a62","category":"Thai"}