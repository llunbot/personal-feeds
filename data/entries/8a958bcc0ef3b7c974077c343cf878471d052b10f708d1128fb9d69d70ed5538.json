{"title":"Phil Spencer สนใจซื้อ Nintendo, อยากร่วมงานด้วยแต่ Nintendo รวยเกินจะสนใจ","link":"https://www.blognone.com/node/135819","date":1695124026000,"content":"<div><div><div><p>อีกหนึ่งเอกสารที่หลุดออกมาจาก FTC คืออีเมลภายในของ Phil Spencer ส่งถึง Takeshi Numoto และ Chris Capossela ผู้บริหารฝั่งการตลาดของไมโครซอฟท์ พูดถึง Nintendo ว่าจะเป็นทรัพย์สินอันทรงคุณค่าในโลกของเกมสำหรับบริษัท (\"PRIME Asset\") โดยเจ้าตัวเคยพูดคุยกับทีมบริหารของ Nintendo เรื่องความร่วมมือด้วย แต่อีกฝ่ายรวยเกินจะสนใจ</p>\n<p>นอกจากความร่วมมือ Phil ก็บอกว่าเขาและบอร์ดของบริษัทก็เห็นตรงกันว่าน่าซื้อกิจการของ Nintendo เข้ามา แต่ไม่เห็นความเป็นไปได้แม้แต่นิดเดียว ขณะเดียวกัน ณ ตอนนั้นก็มีดีลเจรจาซื้อกิจการ Zenimax และ Warner Bros. Games ด้วย ซึ่งกรณีของ Zenimax เกิดขึ้นจริง ส่วนไอเดียซื้อ Warner Bros นั้น<a href=\"https://www.blognone.com/node/117327\">ตรงกับข่าวลือก่อนหน้านี้</a> แต่สุดท้ายก็ไม่เกิดขึ้น</p>\n<p>ที่มา - <a href=\"https://twitter.com/gamepasstracker/status/1704035266220945745/photo/3\">@gamepasstracker</a></p>\n<p><img alt=\"No Description\" src=\"https://www.blognone.com/sites/default/files/externals/2389d8d2215d1dbab26ad3f73ad4d356.png\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/nintendo\">Nintendo</a></div><div><a href=\"/topics/leaks\">Leaks</a></div><div><a href=\"/topics/warner-bros\">Warner Bros.</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a958bcc0ef3b7c974077c343cf878471d052b10f708d1128fb9d69d70ed5538","category":"Thai"}