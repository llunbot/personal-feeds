{"title":"NTT ประกาศสร้างศูนย์ข้อมูลแห่งที่สามในไทย BKK3 ลงทุน 3 พันล้านบาท เปิดบริการปี 67","link":"https://www.blognone.com/node/133134","date":1679542110000,"content":"<div><div><div><p>NTT บริษัทโทรคมนาคมของญี่ปุ่น เปิดตัวศูนย์ข้อมูลแห่งใหม่ในไทย Bangkok 3 Data Center (BKK3) ขนาดพื้นที่ 4,000 ตารางเมตร ใช้งบลงทุน 3 พันล้านบาท จะเปิดบริการเชิงพาณิชย์ในช่วงครึ่งหลังของปีหน้า 2567</p>\n<p>ศูนย์ข้อมูล BKK3 ตั้งอยู่ในพื้นที่ระเบียงเศรษฐกิจภาคตะวันออก (EEC) ห่างจากกรุงเทพ 57 กิโลเมตร เนื่องจากเป็นศูนย์ข้อมูลสร้างใหม่ก็จะใช้นวัตกรรมสีเขียวมาช่วยให้บรรลุเป้าหมายการปล่อยก๊าซคาร์บอนเป็นศูนย์ของทั้งกลุ่มบริษัทภายในปี 2573 ด้วย</p>\n<p>เมื่อปี 2559 <a href=\"https://www.blognone.com/node/78875\">NTT เปิดศูนย์ข้อมูล BKK2 หรือ Nexcenter ที่นิคมอุตสาหกรรมอมตะนคร</a> มีพื้นที่ใช้งาน 5,000 ตารางเมตร และก่อนหน้านั้นมีศูนย์ข้อมูล BKK1 ในเขตพื้นที่กรุงเทพ</p>\n<p>ภาพเรนเดอร์ของศูนย์ข้อมูล NTT BKK3</p>\n<p><img alt=\"No Description\" src=\"https://www.blognone.com/sites/default/files/externals/df5c2dfada9a18b12c6f5ddb12e814d4.jpg\" /></p>\n</div></div></div><div><div>Topics: </div><div><div><a href=\"/topics/ntt\">NTT</a></div><div><a href=\"/topics/datacenter\">Datacenter</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b0f1101f6b53624da13c80b66be817ae52ee250a9fa313a2e9b4b0d59d26a04","category":"Thai"}