{"title":"แอปเปิลปล่อยโมเดล FastVLM ปัญญาประดิษฐ์อ่านภาพความเร็วสูง รันในโทรศัพท์ได้ในตัว","link":"https://www.blognone.com/node/146391","date":1747184996000,"content":"<span>แอปเปิลปล่อยโมเดล FastVLM ปัญญาประดิษฐ์อ่านภาพความเร็วสูง รันในโทรศัพท์ได้ในตัว</span>\n\n  <div>\n    <div>Body</div>\n              <div><p>แอปเปิลปล่อยโมเดลปัญญาประดิษฐ์  FastVLM ประกอบไปด้วยโมเดล 6 รุ่นย่อย โดยความสามารถพิิเศษคือความเร็วในการรันสูงขึ้นมากเพราะสถาปัตยกรรม FastViHD ที่เป็น encoder ของปัญญาประดิษฐ์อ่านภาพ มีความเร็วในการอ่านภาพดีกว่าสถาปัตยกรรมอื่นๆ มากโดยเฉพาะในภาพขนาดใหญ่</p>\n<p>ตัวโมเดลที่ปล่อยออกมาพัฒนาจากโมเดลที่มีอยู่แล้วในตลาด เช่น LLaVA-OneVision เมื่อแปลงเป็น FastVLM แล้วระยะเวลาเริ่มตอบคำตอบแรก (time-to-first-token - TTFT) เร็วขึ้น 85 เท่าตัว  ละอัตราการอ่านภาพรวมเร็วขึ้น 3.4 เท่าตัว หรือโมเดลขนาด 7B พัฒนาจาก Qwen2-7B ก็มีระยะเวลาเริ่มตอบเร็วขึ้น 7.9 เท่าตัว</p>\n<p>แม้งานหลักๆ จะเป็นการเปลี่ยน encoder ฝั่งภาพเท่านั้นแต่คงสถาปัตยกรรมเดิมไว้ แต่ผลทดสอบนอกจากเรื่องของความเร็ว FastVLM ก็ยังทำคะแนนทดสอบได้ดีกว่าโมเดลเดิมหลายชุด</p>\n<p>โมเดลทั้งหมดสามารถรันโดยใช้ PyTorch หรือ export ไปรันบน MLX บนชิป Apple Silicon ได้</p>\n<p>ที่มา - <a href=\"https://github.com/apple/ml-fastvlm?tab=readme-ov-file\">apple/ml-fastvlm</a></p>\n<p><img src=\"https://www.blognone.com/sites/default/files/files-2025/2025-05/screenshot-2568-05-14-at-08.00.13.jpg?s158045d1747185104\" alt=\"\" /></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Wed, 05/14/2025 - 08:09</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a07690b0ca8ee9a4d2ae4962549198f71b097078940d2e0ac5d74bc48509a851","category":"Thai"}