{"title":"Adobe รายงานผลประกอบการไตรมาสล่าสุด รายได้รวมทำสถิติทะลุ 4 พันล้านดอลลาร์","link":"https://www.blognone.com/node/126355","date":1639700660000,"content":"<div><div><div><p>Adobe รายงานผลการดำเนินงานไตรมาสที่ 4 ตามปีการเงินบริษัท 2021 สิ้นสุดวันที่ 3 ธันวาคม รายได้รวมยังเพิ่มขึ้นทำสถิติต่ออีกไตรมาสเป็น 4,110 ล้านดอลลาร์ เพิ่มขึ้น 20% จากช่วงเวลาเดียวกันในปีก่อน และมีกำไรสุทธิตามบัญชี GAAP 1,233 ล้านดอลลาร์</p>\n<p>รายได้จากกลุ่มธุรกิจ Digital Media เพิ่มขึ้น 21% เป็น 3.01 พันล้านดอลลาร์ โดย Creative เพิ่มขึ้น 19% เป็น 2.48 พันล้านดอลลาร์ และ Document Cloud เพิ่มขึ้น 29% เป็น 532 ล้านดอลลาร์ และมีรายได้ทั้งกลุ่มต่อเนื่องใน 1 ปี (ARR) เพิ่มขึ้นเป็น 12,240 ล้านดอลลาร์ ส่วนใหญ่มาจากกลุ่ม Creative ส่วนอีกกลุ่มธุรกิจ Digital Experience รายได้เพิ่มขึ้น 23% เป็น 1.01 พันล้านดอลลาร์</p>\n<p>Shantanu Narayen ซีอีโอ Adobe กล่าวว่าวิสัยทัศน์ ความเป็นผู้นำในหมวดสินค้า และเทคโนโลยีใหม่ ๆ รวมทั้งฐานลูกค้าเดิม จะยังคงทำให้ Adobe แข็งแร่งตลอดปีการเงิน 2022 และในอนาคต</p>\n<p>ที่มา: <a href=\"https://news.adobe.com/news/news-details/2021/Adobe-Reports-Record-Q4-and-Fiscal-2021-Revenue-Company-Outlines-Strategy-for-Next-Decade-of-Growth/default.aspx\">Adobe</a></p>\n<p><img src=\"https://www.blognone.com/sites/default/files/externals/2df7e218e899f3033784473b8c965987.jpg\" /></p>\n<p><img src=\"https://www.blognone.com/sites/default/files/externals/ab595a66ecb5ff7bdaaf43187d81022d.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfe1968be16a58aa1f8e3cc51c6fdbab3ddb934bfb99dc24de318dd9a90de00d","category":"Thai"}