{"title":"ยูทูบเบอร์รัสเซียโชว์แกะกล่อง MacBook Pro M4 - Mark Gurman บอกอาจเป็นของจริง","link":"https://www.blognone.com/node/142429","date":1728314684000,"content":"<div><div><div><p>มียูทูบเบอร์ชาวรัสเซียได้อัปโหลดคลิปแกะกล่องซึ่งอ้างว่าเป็น MacBook Pro จอ 14 นิ้ว ชิป M4 ที่แอปเปิลยังไม่เปิดตัว ลงในช่องยูทูบของเขาเองช่อง Wylsacom ซึ่งกรณีทั่วไปก็อาจมองว่าเป็นคลิปตกแต่งขึ้น แต่ Mark Gurman แห่ง Bloomberg ได้รีโพสต์คลิปนี้ด้วย และให้ความเห็นว่าแม้สินค้ายังไม่ประกาศ แต่อันนี้ก็ดูเป็นของจริง (ช่อง Wylsacom มีผู้ติดตาม 11.4 ล้านบัญชี)</p>\n<p>เนื้อหาในคลิปนี้ระบุรายละเอียดของ MacBook Pro ที่ได้มา เป็นชิป M4 มี 10 คอร์ซีพียู แรม 16GB และมีพอร์ต Thunderbolt 4 สามพอร์ต เพิ่มจากรุ่นปัจจุบันที่เป็น Thunderbolt 3 สองพอร์ต</p>\n<p>เมื่อวานนี้ Mark Gurman รายงานว่าแอปเปิลน่าจะเริ่มขาย MacBook Pro รุ่นชิป M4 <a href=\"https://www.blognone.com/node/142417\">ในวันที่ 1 พฤศจิกายน</a> โดยอาจมีการจัดงานเปิดตัวก่อนหน้านั้น</p>\n<p>รับชมคลิปแกะกล่องได้ท้ายข่าว ซึ่งหากคลิปนี้ปลิวไป...ก็คิดต่อเอาเอง</p>\n<p>ที่มา: <a href=\"https://www.macrumors.com/2024/10/06/alleged-m4-macbook-pro-unboxing-video/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/d69108c07cfbc0bac84bca4cc081f865.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macbook-pro\">MacBook Pro</a></div><div><a href=\"/topics/leak\">Leak</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82e9538f0c6ef58c94d5643f620cec81a0375726b0ab7079ef298ec5b3ba8df6","category":"Thai"}