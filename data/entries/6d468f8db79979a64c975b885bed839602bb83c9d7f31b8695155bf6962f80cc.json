{"title":"Netflix ประกาศ Squid Game ซีซัน 2 เริ่มฉาย 26 ธันวาคม และมีซีซัน 3 Final ในปี 2025","link":"https://www.blognone.com/node/141181","date":1722474245000,"content":"<div><div><div><p>Netflix ประกาศวันเริ่มฉายซีรีส์ Squid Game ซีซันที่ 2 โดยจะเริ่มฉายในวันที่ 26 ธันวาคม 2024 พร้อมกันนี้ยังประกาศว่าจะมี Squid Game ซีซันที่ 3 ซึ่งเป็นซีซันสุดท้าย ออกฉายในช่วงปี 2025 ด้วย</p>\n<p>Squid Game ซีรีส์แนวเขย่าขวัญจากเกาหลีใต้เป็นปรากฏการณ์สำคัญของ Netflix เพราะ<a href=\"https://www.blognone.com/node/125247\">เป็นซีรีส์ที่มีจำนวนการรับชมสูงที่สุด</a>ในแพลตฟอร์ม จนถึงตอนนี้ใน<a href=\"https://www.netflix.com/tudum/top10/most-popular/tv-non-english\">อันดับซีรีส์ที่มีการรับชมสูงสุดตลอดกาล</a>บน Netflix (วัดเฉพาะ 91 วันแรกที่ฉาย) ยังคงเป็น Squid Game ซีซันที่ 1 มีจำนวนชั่วโมงรับชม 2,205 ล้านชั่วโมง โดยอันดับที่สองคือ Wednesday ซีซันที่ 1 มีจำนวน 1,838 ล้านชั่วโมง ทำให้หลังจากนั้น Netflix <a href=\"https://www.blognone.com/node/125787\">ประกาศแผนสร้างซีซันที่ 2</a></p>\n<p>เนื้อเรื่องย่อที่ Netflix เปิดเผยตอนนี้ บอกว่าหลังการแข่งขันสิ้นสุดลง ผู้ชนะในเกมตัดสินใจค้นหาว่าใครที่อยู่เบื้องหลังเกมการแข่งขัน Squid Game นี้ ซึ่งทำให้เขาค้นพบข้อมูลที่สำคัญ และทำให้ต้องกลับเข้าสู่การแข่งขันอีกครั้ง</p>\n<p>ที่มา: <a href=\"https://www.theverge.com/2024/7/31/24210859/netflix-squid-game-second-final-season-release-date\">The Verge</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div><div><a href=\"/topics/south-korea\">South Korea</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d468f8db79979a64c975b885bed839602bb83c9d7f31b8695155bf6962f80cc","category":"Thai"}