{"title":"[ลือ] Apple เตรียมอัพเกรดจอ OLED สำหรับ iPad และ MacBook เริ่มปีหน้า","link":"https://www.blognone.com/node/137260","date":1702678812000,"content":"<div><div><div><p>มี<a href=\"https://www.blognone.com/node/137116\">รายงานข่าว</a>มาก่อนหน้านี้แล้วว่า iPad Pro รุ่นใหม่ที่จะออกมาในปีหน้า เปลี่ยนมาใช้หน้าจอแบบ OLED ล่าสุด Nikkei Asia มีข้อมูลเพิ่มเติม ถึงแผนการอัพเกรดสเป็กจอของอุปกรณ์แอปเปิล มาใช้ OLED ทั้งหมด</p>\n<p>โดยอ้างแหล่งข่าวจากส่วนการผลิต บอกว่านอกจาก iPad แอปเปิลยังพูดถึงการพัฒนา MacBook จอ OLED ด้วย อย่างไรก็ตามสินค้าไม่น่าจะออกมาเร็ว ๆ นี้ คาดว่าจะมีออกมาเร็วที่สุดคือครึ่งหลังปี 2025 เป็น MacBook Air ก่อน</p>\n<p>รายงานนี้ยังพูดถึงการพัฒนา iPad หน้าจอพับได้ ว่าแอปเปิลเริ่มศึกษาพัฒนาแล้ว แต่ทั้งหมดจะเริ่มผลิตออกมาหลังจากแอปเปิลอัพเกรดสินค้ามาเป็นจอ OLED ทั้งหมดครบก่อน เมื่อรวมกับข่าว MacBook Air จึงบอกใบ้ได้ว่าเราคงยังไม่เห็น iPad จอพับได้ภายใน 1-2 ปีนี้แน่ เช่นเดียวกับ iPhone ที่ไม่น่ามีออกมาง่าย ๆ</p>\n<p>ที่มา: <a href=\"https://asia.nikkei.com/Spotlight/Supply-Chain/Apple-to-switch-to-OLED-displays-for-iPads-and-MacBooks\">Nikkei Asia</a></p>\n<p><img src=\"https://www.blognone.com/sites/default/files/externals/ddab9cbd57bacf866fb14b53051ab54e.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/oled\">OLED</a></div><div><a href=\"/topics/ipad\">iPad</a></div><div><a href=\"/topics/macbook\">Macbook</a></div><div><a href=\"/topics/macbook-air\">Macbook Air</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d636a5c1cb0a87dfafcc8d0285c41a8df25da4101eefa0d4155810c8905615d","category":"Thai"}