{"title":"กูเกิลนำฟีเจอร์รีเซ็ตสิทธิแอพที่ไม่ใช้นานๆ ของ Android 11 กลับไปใช้กับ Android 6-10","link":"https://www.blognone.com/node/124813","date":1631926777000,"content":"<div><div><div><p>กูเกิลประกาศนำ<a href=\"https://www.blognone.com/node/118345\">ฟีเจอร์ permission auto-reset ที่เริ่มใช้ใน Android 11</a> ย้อนไปใช้ใน Android เวอร์ชันเก่าๆ ตั้งแต่ Android 6.0 ขึ้นไป เป้าหมายคือคุ้มครองความเป็นส่วนตัวของผู้ใช้ให้กว้างขวางขึ้น</p>\n<p>permission auto-reset คือการถอนสิทธิการเข้าถึงของแอปที่เราไม่ค่อยได้ใช้งาน และอาจลืมไปแล้วว่าเคยให้สิทธิอะไรไปบ้าง เป็นช่องโหว่ให้ข้อมูลส่วนตัวรั่วไหลโดยไม่จำเป็น ฟีเจอร์นี้ตัว OS จะสแกนหาแอพที่เราไม่ได้ใช้งานหลายๆ เดือนแล้วรีเซ็ตสิทธิการเข้าถึงให้อัตโนมัติ (หากกลับมาใช้ใหม่ก็ต้องขอสิทธิใหม่)</p>\n<p>กูเกิลจะนำ permission auto-reset มาใช้กับ Android 6-10 ที่ไม่มีฟีเจอร์นี้ในตัว OS ผ่านทาง Google Play Services โดยจะเริ่มปล่อยในเดือนธันวาคม 2021 และกำหนดปล่อยครบภายในไตรมาสแรกของปี 2022</p>\n<p>ที่มา - <a href=\"https://android-developers.googleblog.com/2021/09/making-permissions-auto-reset-available.html\">Android Developers</a></p>\n<p><img src=\"https://www.blognone.com/sites/default/files/externals/e9a5402d734ef2b92f1e14106cc6e080.png\" /></p>\n</div></div></div><div><div>Topics: </div><div><div><a href=\"/topics/android-11\">Android 11</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02506818174a0e495b734dc07896685153c55edb08463bf7c225c472644e322b","category":"Thai"}