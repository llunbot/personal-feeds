{"title":"[ลือ] MacBook Air M4 เปิดตัวมีนาคม, iPhone 17 เน้นฟังก์ชันวิดีโอ จับกลุ่ม Vlog","link":"https://www.blognone.com/node/144869","date":1740324255000,"content":"<div><div><div><p>รวมข่าวลือแอปเปิลประจำสัปดาห์นี้ในจดหมายข่าว Power On โดย Mark Gurman แห่ง Bloomberg คนเดิม สัปดาห์นี้ว่าด้วย iPhone 17 และ MacBook Air รุ่นใหม่</p>\n<p>เริ่มที่ MacBook Air ซึ่ง Gurman <a href=\"https://www.blognone.com/node/144620\">เคยบอก</a>ว่าสินค้าจะออกมาในอีกไม่กี่สัปดาห์ ข้อมูลล่าสุดเขาบอกว่าแอปเปิลจะเปิดตัวในเดือนมีนาคม โดยจะอัปเกรดเป็นชิป M4 มีสองรุ่นคือจอ 13 นิ้ว และ 15 นิ้ว</p>\n<p>ข้อมูลต่อมาเป็น iPhone 17 ที่จะออกมาช่วงปลายปี Gurman บอกว่าแอปเปิลมีเป้าหมายให้ iPhone ที่ออกมาปีนี้จับตลาด Vlog และครีเอเตอร์ เพื่อให้เปลี่ยนมาใช้โทรศัพท์ในการถ่ายวิดีโอ ไม่ต้องใช้กล้องแยก เขายังไม่มีรายละเอียดเพิ่มเติม แต่คาดว่าการนำเสนอปีนี้จะพูดเรื่องวิดีโอมากขึ้น</p>\n<p>สุดท้าย Gurman มีข้อมูลเกี่ยวกับ<a href=\"https://www.blognone.com/node/144793\">ชิปโมเด็ม C1</a> ซึ่งใช้ใน <a href=\"https://www.blognone.com/node/144792\">iPhone 16e</a> ข้อมูลของ Gurman บอกว่าด้วยข้อจำกัดหลายอย่าง แอปเปิลยังไม่มีแผนนำมาใส่ใน iPhone 17 ปีนี้ แต่แอปเปิลจะพัฒนาเป็นชิปรุ่นถัดไป C2 และเริ่มใช้กับ iPhone รุ่นบน จากนั้นเป็น C3 ที่คาดว่าจะทดแทนชิปโมเด็มของ Qualcomm ได้ทั้งหมด แอปเปิลยังไม่มีกำหนดชัดเจนเรื่องนี้ แต่มองว่าเร็วที่สุดที่ C3 จะออกมาก็คือปี 2028</p>\n<p>ที่มา: <a href=\"https://www.bloomberg.com/news/newsletters/2025-02-23/apple-abandons-budget-phones-inside-apple-s-modem-m4-macbook-air-launch-timing\"></a></p>\n<p><img src=\"https://www.blognone.com/sites/default/files/externals/18a43731da5e734b6e2957cf0271da21.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macbook-air\">Macbook Air</a></div><div><a href=\"/topics/iphone-17\">iPhone 17</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40abcf17a227cf19cff25b899982ebbf1a37dc90c67274508d83bf4c78039af6","category":"Thai"}