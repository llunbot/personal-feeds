{"title":"ไมโครซอฟท์กำลังนำ Hotpatching มาใช้กับ Windows 11 24H2 อัพเดตแล้วต้องรีบูตน้อยลง","link":"https://www.blognone.com/node/138380","date":1708738936000,"content":"<div><div><div><p>ปัญหา Windows อัพเดตแล้วต้องรีบูตเครื่องบ่อยๆ เป็นสิ่งที่น่ารำคาญสำหรับทุกคน ไมโครซอฟท์พยายามแก้ปัญหานี้ด้วยฟีเจอร์ <a href=\"https://learn.microsoft.com/en-us/windows-server/get-started/hotpatch\">Windows Hotpatching</a> ที่มีบางแพตช์ใช้ได้เลยโดยไม่ต้องรีบูต ฟีเจอร์นี้เริ่มใช้งานใน Windows Server บน Azure มาได้สักระยะแล้ว และ<a href=\"https://www.blognone.com/node/137896\">กำลังจะนำมาใช้กับ Windows Server 2025</a></p>\n<p>ฝั่งของพีซี ล่าสุดมีสัญญาณว่าไมโครซอฟท์กำลังนำฟีเจอร์มาใช้งานแล้วเช่นกัน โดย Windows 11 Insider Build 26058 ที่เปิดฟีเจอร์ Virtualization Based Security (VBS) จะได้รับแพตช์ย่อย Build 26058.1400 ที่ไม่ต้องรีบูตหลังติดตั้ง</p>\n<p>เว็บไซต์ Windows Central อ้างแหล่งข่าวภายในไมโครซอฟท์ บอกว่าไมโครซอฟท์ตั้งใจนำ Windows Hotpaching มาใช้กับอัพเดตความปลอดภัยรายเดือนของ Windows 11 เพื่อลดจำนวนการรีบูตลง (กรณีของ Windows Server คือออกแพตช์ใหญ่ที่ต้องรีบูตทุก 3 เดือน เดือนที่คั่นระหว่างนั้นไม่ต้องรีบูต) และฟีเจอร์นี้น่าจะออกพร้อม Windows 11 24H2 เฉพาะซีพียู x86-64 เท่านั้น ส่วนซีพียู ARM64 จะได้ใช้งานในปี 2025</p>\n<p>ที่มา - <a href=\"https://blogs.windows.com/windows-insider/2024/02/14/announcing-windows-11-insider-preview-build-26058-canary-and-dev-channels/\">Microsoft</a>, <a href=\"https://www.windowscentral.com/software-apps/windows-11/microsoft-wants-to-update-your-windows-11-pc-without-forcing-you-to-reboot\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/8b5970fe613164ce9e092dc02af888d8.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"654d7c1389c0d66debd66978af080631ae45c7411fec68f3e03133b58f202078","category":"Thai"}