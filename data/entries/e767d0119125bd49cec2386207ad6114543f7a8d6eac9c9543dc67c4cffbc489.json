{"title":"Apple ออกโฆษณาใหม่ Swiped Mac โชว์ฟีเจอร์ความปลอดภัยผ่านการโดนขโมย Macbook","link":"https://www.blognone.com/node/134920","date":1689915990000,"content":"<div><div><div><p>Apple ได้ปล่อยโฆษณาภาคต่อจากโฆษณาซีรีส์ The Underdogs ตัวแรกถูกปล่อยออกมาเมื่อ 4 ปีที่แล้ว ที่โชว์ความสามารถของการทำงานร่วมกันของผลิตภัณฑ์ Apple ช่วงโควิด-19 โดยโฆษณาตัวล่าสุดชื่อว่า The Underdogs: Swiped Mac จะเน้นไปที่เรื่องความปลอดภัย ผ่านการนำเสนอจากนักแสดงชุดเดิมที่กำลังเตรียมพรีเซนต์โปรเจกต์แต่กลับโดนโจรขโมย Macbook ก่อน จึงเกิดการไล่ล่าตามหาเครื่องจากฟังก์ชัน \"Find My\" และฝ่าย IT ของบริษัทกำลังจะลบข้อมูลในเครื่องจากระยะไกลถ้าหาไม่เจอ ซึ่งก็เป็นหนึ่งในคุณสมบัติของ Macbook ที่สามารถทำได้เช่นกัน</p>\n<p>โฆษณาตัวนี้สามารถนำเสนอฟังก์ชันความปลอดภัยของ Apple รวมไปถึงการใช้งานร่วมกับอุปกรณ์ได้อย่างครบถ้วน และตรงกับสถานการณ์จริง ซึ่งถึงแม้ว่า Macbook จะมีระบบ Secure Enclave แต่โจรก็สามารถแยกชิ้นส่วนอุปกรณ์เพื่อขายต่อได้เช่นกัน ตำรวจจึงไม่แนะนำให้ผู้ใช้ติดตามหาอุปกรณ์ที่ถูกโจรขโมยด้วยตนเองเนื่องจากอันตราย</p>\n<p>ที่มา: <a href=\"https://9to5mac.com/2023/07/19/apple-ad-underdogs-race-mac-find-my/\">9to5mac</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/find-my\">Find My</a></div><div><a href=\"/topics/macbook\">Macbook</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e767d0119125bd49cec2386207ad6114543f7a8d6eac9c9543dc67c4cffbc489","category":"Thai"}