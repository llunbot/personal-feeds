{"title":"Doug Field ผู้บริหารโครงการ Apple Car ย้ายไปรับตำแหน่งที่ Ford แล้ว","link":"https://www.blognone.com/node/124628","date":1631059904000,"content":"<div><div><div><p>Ford ประกาศว่า Doug Field จะเข้าร่วมงานในตำแหน่งประธานเจ้าหน้าที่ด้าน Advanced Technology และ Embedded Systems โดยรายงานตรงกับซีอีโอ Jim Farley</p>\n<p>ก่อนหน้านี้ Doug Field มีตำแหน่งเป็นหัวหน้ารองประธานรับผิดชอบโครงการพิเศษของแอปเปิล ซึ่งเป็นที่ทราบกันว่าคือ<a href=\"https://www.blognone.com/node/104484\">โครงการรถยนต์ไร้คนขับ</a> ซึ่งมี Bob Mansfield และ John Giannandrea อยู่ในโครงการพิเศษนี้ด้วย</p>\n<p>Doug Field เริ่มทำงานที่แรกก็คือ Ford จากนั้นก็ทำงานให้หลายองค์กร เคยเป็นรองประธานฝ่ายฮาร์ดแวร์ Mac ที่แอปเปิล จากนั้นลาออกไปทำงานที่ Tesla เพื่อดูแล Model 3 แล้วจึง<a href=\"https://www.blognone.com/node/103580\">ย้ายกลับ</a>มาทำงานที่แอปเปิลอีกครั้ง</p>\n<p>เดิมมีข่าวว่าสาเหตุที่ Field กลับมาร่วมงานกับแอปเปิล เพราะแอปเปิลเปลี่ยนแผนต้องการผลิตรถยนต์เอง จากที่จะทำเฉพาะระบบ ปัจจุบันโครงการนี้มี John Giannandrea หัวหน้าด้าน AI ของแอปเปิล เป็นหัวหน้าทีม</p>\n<p>ที่มา: <a href=\"https://media.ford.com/content/fordmedia/fna/us/en/news/2021/09/07/doug-field.html\">Ford</a> และ <a href=\"https://www.macrumors.com/2021/09/07/apple-car-doug-field-joins-ford/\">MacRumors</a></p>\n<p><img src=\"https://www.blognone.com/sites/default/files/externals/7e63f805f085c4dd4a008b0373e602fd.png\" /></p>\n</div></div></div><div><div>Topics: </div><div><div><a href=\"/topics/ford\">Ford</a></div><div><a href=\"/topics/apple\">Apple</a></div><div><a href=\"/topics/self-driving-car\">Self-Driving Car</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"826dcc61ecf138afbc97eac8fc545a43b967bb44f286e520691fc3d5710990cc","category":"Thai"}