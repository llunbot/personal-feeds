{"title":"Alibaba เปิดตัว Qwen2.5-Coder LLM ช่วยเขียนโค้ดความสามารถใกล้เคียง GPT-4o","link":"https://www.blognone.com/node/143061","date":1731380313000,"content":"<div><div><div><p>ทีมวิจัย Qwen ของ Aliababa เปิดตัวโมเดล Qwen2.5-Coder โมเดล LLM ช่วยเขียนโค้ดที่ปรับปรุงกระบวนการฝึกจนได้ประสิทธิภาพสูงสุดในหมู่โมเดลโอเพนซอร์ส คะแนนทดสอบรวมพอๆ กับ GPT-4o ในการทดสอบหลายตัว</p>\n<p>กระบวนการฝึก Qwen2.5-Coder นั้นอาศัยการฝึกเป็นขั้น เริ่มตั้งแต่การฝึกโค้ดแบบไฟล์เดี่ยว (file-level pretrain) แล้วขยับมาเป็นการฝึกแบบหลายไฟล์ (repo-level pretrain) สุดท้ายจึงฝึกการเขียนโค้ดตามคำสั่ง โดยอาศัยชุดข้อมูลโค้ดที่พบในอินเทอร์เน็ต นำมาสร้างคำสั่งเพื่อให้ได้โค้ดนั้น แล้วจึงนำชุดข้อมูลไปฝึก</p>\n<p>จุดเด่นสำคัญของ Qwen2.5-Coder คือมันสามารถสร้างโค้ดได้หลายภาษาในคุณภาพค่อนข้างสูง เนื่องจากทีมงานสร้างชุดข้อมูลภาษาโปรแกรมอื่นๆ ที่มีชุดข้อมูลน้อยเพิ่มเข้ามา</p>\n<p>Qwen2.5-Coder มีโมเดล 6 ขนาดให้ใช้งานตั้งแต่ 0.5B จนถึง 32B โดยทุกรุ่นใช้สัญญาอนุญาต Apache 2.0 ยกเว้นรุ่น 3B ใช้สัญญาอนุญาต Qwen research</p>\n<p>ที่มา - <a href=\"https://qwenlm.github.io/blog/qwen2.5-coder-family/\">QwenLM</a></p>\n<p><img alt=\"No Description\" src=\"https://www.blognone.com/sites/default/files/externals/584852a2646ef62c5dd59484122f1a7e.png\" /></p>\n<p><img alt=\"No Description\" src=\"https://www.blognone.com/sites/default/files/externals/36fa00f57e951323f986a6b0f403cb50.png\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db85d986384da3b6a7cf517f988b0cb1a8791e101e44544ef93aea6e9bcf9012","category":"Thai"}