{"title":"แบงค์ชาติลงนามร่วมโครงการ Nexus เปิดทางโอนเงินข้ามประเทศทันแบบเชื่อมโยงหลายประเทศ","link":"https://www.blognone.com/node/140690","date":1719895812000,"content":"<div><div><div><p>ธนาคารกลางของไทย, มาเลเซีย, ฟิลิปปินส์, สิงคโปร์, และอินเดีย ลงนามข้อตกลงเข้าร่วมโครงการ Nexus ระยะที่ 4 ของ ธนาคารเพื่อการชำระหนี้ระหว่างประเทศ (Bank for International Settlements - BIS) ที่จะจัดตั้งองค์กรกลางเพื่อผลักดันการเชื่อมระบบชำระเงินแบบทันที (instant payment) เข้าด้วยกันแบบพหุภาคี (multilateral) จากเดิมที่เราได้ยินข่าวความร่วมมือการโอนเงินข้ามประเทศทีละประเทศเป็นครั้งๆ ไป</p>\n<p>โครงการ Nexus เป็นการเชื่อมต่อธนาคารระหว่างประเทศด้วยกันด้วยข้อความตามมาตรฐาน ISO 20022 เพื่อเชื่อมต่อระบบโอนเงินทันที (instant payment systems - IPS) เข้าด้วยกัน เช่น PromptPay ของไทย, FAST ของสิงคโปร์, RPP ของมาเลเซีย</p>\n<p>ความตกลงครั้งนี้เตรียมสำหรับการก่อตั้ง Nexus Scheme Organization ที่ดูแลระบบเชื่อมต่อกลาง ที่จะจัดหาทีมงานมาสร้างและดูแลระบบเชื่อมต่อ (Nexus Technical Operator) หลังจากนั้นระบบโอนเงินทันทีของแต่ละชาติจะเชื่อมต่อเข้า gateway ของ Nexus และสามารถโอนไปมาหาชาติสมาชิกได้ทันที โดยมีผู้ใ้หบริการแปลงค่าเงินให้บริการอยู่บนระบบของ Nexus อีกทีหนึ่ง</p>\n<p>ระบบการโอนเงิน Nexus นี้มีเป้าหมายที่จะทำให้ค่าธรรมเนียมถูกลงด้วย โดยรายงานของ BIS อ้างอิงเป้าหมายของกลุ่ม G20 ว่าค่าธรรมเนียมสูงสุดไม่ควรเกิน 3% ของยอดโอน ขณะที่ค่าธรรมเนียมเฉลี่ยควรเหลือเพียง 1% เท่านั้น โดยค่าธรรเนียมนี้ มีตั้งแต่ ธนาคารต้นทาง, ระบบโอนเงินในประเทศต้นทาง, ค่าธรรมเนียมของ Nexus, ส่วนต่างการแลกเปลี่ยนค่าเงิน, ค่าธรรมเนียมระบบโอนเงินประเทศปลายทาง, และค่าธรรมเนียมธนาคารรับเงิน</p>\n<p>ที่มา - <a href=\"https://www.bot.or.th/th/news-and-media/news/news-20240701.html\">Bank of Thailand</a>, <a href=\"https://www.bis.org/press/p240701.htm\">BIS</a></p>\n<p><img alt=\"No Description\" src=\"https://www.blognone.com/sites/default/files/externals/8abc6657371093c79169a7d7f05596c2.png\" /></p>\n<p><img alt=\"No Description\" src=\"https://www.blognone.com/sites/default/files/externals/c5790a89d7425deb93f6f3399cacb2f7.png\" /></p>\n</div></div></div><div><div>Topics: </div><div><div><a href=\"/topics/banking\">Banking</a></div><div><a href=\"/topics/payment\">Payment</a></div><div><a href=\"/topics/bank-thailand\">Bank of Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3ee245c6e8283c9eb4955632958fe41d460b9af95e4e3a565d96699c1bf2b93","category":"Thai"}