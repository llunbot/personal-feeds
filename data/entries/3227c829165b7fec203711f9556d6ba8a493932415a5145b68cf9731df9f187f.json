{"title":"Samsung เปิดตัวหูฟัง Galaxy Buds 2 มีระบบตัดเสียง ANC ราคา 3,990 บาท","link":"https://www.blognone.com/node/124180","date":1628699518000,"content":"<div><div><div><p>Samsung เปิดตัวหูฟังไร้สาย Galaxy Buds 2 ในงาน Galaxy Unpacked วันนี้ เป็นหูฟังอินเอียร์ มี ANC พร้อมโหมด Transparency เสียงด้านนอกเข้าได้สูงสุด 9 เดซิเบล มี Voice Pickup Unit (VPU) ที่จะปรับเป็นโหมด Transparency อัตโนมัติ เมื่อผู้ใช้เริ่มพูด</p>\n<p>ตัวหูฟังเป็นไดรเวอร์คู่ Woofer ขนาด 11 มม. กับ Tweeter ขนาด 6.3 มม. จูนเสียงโดย AKG มีไมค์ข้างละ 3 ตัว กันน้ำ IPX2 หรือกันน้ำในระดับน้ำกระเซ็น ทำมุมไม่เกิน 15 องศากับตัวเครื่อง (พอใส่ออกกำลังได้)</p>\n<p><img src=\"https://www.blognone.com/sites/default/files/externals/959b08d43d29ff62342612b46bdaafbd.jpg\" /></p>\n<p>แบตเตอรี่ใช้ฟังเพลงได้สูงสุด 5 ชั่วโมงเมื่อเปิด ANC รวมชาร์จในเคสอีก 15 ชั่วโมง เป็นสูงสุด 20 ชั่วโมง (ใช้โทรศัพท์ได้สูงสุด 3.5 ชั่วโมง) มีระบบ Fast Charge ชาร์จ 5 นาที ฟังเพลงได้ 1 ชั่วโมง</p>\n<p>Galaxy Buds 2 วางจำหน่ายในราคา 3,990 บาท มี 3 สี คือ สีแกรไฟต์, สีเขียว Olive และ สีม่วงลาเวนเดอร์ ยังไม่เปิดเผยวันวางจำหน่าย</p>\n<p>ที่มา - <a href=\"https://www.samsung.com/th/audio-sound/galaxy-buds/galaxy-buds2-olive-sm-r177nzgaasa/\">Samsung</a>, <a href=\"https://news.samsung.com/th/the-next-chapter-in-mobile-innovation-unfold-your-world-with-galaxy-z-fold3-5g-and-galaxy-z-flip3-5g\">Samsung Newsroom</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-buds\">Galaxy Buds</a></div><div><a href=\"/topics/earphones\">Earphones</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3227c829165b7fec203711f9556d6ba8a493932415a5145b68cf9731df9f187f","category":"Thai"}