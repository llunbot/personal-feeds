{"title":"Dell ออกมอนิเตอร์ 4K QD-OLED รุ่นใหม่ รองรับเสียง 3D Spatial พลัง AI","link":"https://www.blognone.com/node/143959","date":1736228028000,"content":"<div><div><div><p>Dell เปิดตัวจอมอนิเตอร์รุ่นใหม่ในงาน CES 2025 ซึ่งมาพร้อมเทคโนโลยี IPS Black, QD-OLED, โหมดถนอมสายตา และระบบเสียง 3D Spatial ที่ทำงานด้วย AI</p>\n<p>จอตระกูล Dell Plus ที่ออกมาใหม่คือ <strong>Dell 32 Plus 4K QD-OLED</strong> มาพร้อมระบบเสียง 3D แบบติดตามตำแหน่ง Spatial ที่ทำงานด้วย AI ผ่านลำโพง 5 ตัวของจอ</p>\n<p>อัตรารีเฟรช 120Hz ความละเอียด 4K รองรับเทคโนโลยี Dolby Vision, HDR TB400 และ AMD FreeSync Premium</p>\n<p><img alt=\"No Description\" src=\"https://www.blognone.com/sites/default/files/externals/2b3d47e703eab84f620ec9bbef0de3f0.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/fbf755da466a480f7dfdd0ea4f391ce5.png\" /></p>\n<p>ส่วนจอ <strong>Dell UltraSharp 4K Thunderbolt Hub</strong> มีสองขนาดคือ Dell UltraSharp 32 4K Thunderbolt Hub และ Dell UltraSharp 27 4K Thunderbolt Hub มาพร้อมเทคโนโลยี IPS Black แสดงผลสีดำดีขึ้น 47% และคอนทราสต์ 3,000:1 รวมทั้งฮับเชื่อมต่อ Thunderbolt 4</p>\n<p><img alt=\"No Description\" src=\"https://www.blognone.com/sites/default/files/externals/afe67e2664c9f293eb0b979d8fe566c7.jpeg\" /></p>\n<p>จอ Dell UltraSharp รุ่นใหม่ยังลดการปล่อยแสงสีน้ำเงินลง 30% มีเซ็นเซอร์ที่ปรับความสว่างและอุณหภูมิแสงให้เหมาะสมกับสภาพแวดล้อม ลดความล้าของดวงตา ผิวลดการสะท้อน และอัตรารีเฟรช 120Hz</p>\n<p>พอร์ตของจอยังจัดเต็มทั้ง Thunderbolt 4, USB-A, USB-C และ RJ45 กำลังไฟ 140 วัตต์ผ่าน USB-C ด้านหลัง ส่วนด้านหน้ามี USB-C 15 วัตต์ สำหรับชาร์จอุปกรณ์เสริมต่าง ๆ</p>\n<p><img alt=\"No Description\" src=\"https://www.blognone.com/sites/default/files/externals/3978059bf18f9ef361629b2c2dfb52c1.png\" /></p>\n<ul>\n<li>Dell 32 Plus 4K QD-OLED Monitor (S3225QC) ราคาเริ่มต้น 799.99 ดอลลาร์ เริ่มขาย 27 มีนาคม 2025 ที่จีน ก่อนจะขายทั่วโลกในวันที่ 22 พฤษภาคม 2025</li>\n<li>Dell UltraSharp 32 4K ThunderboltTM Hub Monitor (U3225QE) ราคาเริ่มต้น 949.99 ดอลลาร์ เริ่มขายทั่วโลกตั้งแต่ 25 กุมภาพันธ์ 2025</li>\n<li>Dell UltraSharp 27 4K ThunderboltTM Hub Monitor (U2725QE) ราคาเริ่มต้น 699.99 ดอลลาร์ เริ่มขายทั่วโลกตั้งแต่ 25 กุมภาพันธ์ 2025</li>\n</ul>\n<p>ที่มา: <a href=\"https://www.dell.com/en-us/blog/experience-the-future-of-displays/\">Dell</a></p>\n</div></div></div><div><div>Topics: </div><div><div><a href=\"/topics/dell\">Dell</a></div><div><a href=\"/topics/dell-technologies\">Dell Technologies</a></div><div><a href=\"/topics/ultrasharp\">UltraSharp</a></div><div><a href=\"/topics/monitor\">Monitor</a></div><div><a href=\"/topics/display\">Display</a></div><div><a href=\"/topics/ces-2025\">CES 2025</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bd308cb1c0f4cab5e66960132d48de31baf9a83e5d0de2cbe9c08ff29b860e4","category":"Thai"}