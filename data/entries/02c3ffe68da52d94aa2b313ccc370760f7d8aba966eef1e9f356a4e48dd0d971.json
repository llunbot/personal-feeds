{"title":"ผลทดสอบแรก Snapdragon X Elite ออกมาดี ประสิทธิภาพมัลติเธร็ด-แบตเตอรี่ชนะ Apple M3","link":"https://www.blognone.com/node/139993","date":1716809751000,"content":"<div><div><div><p>พีซีรุ่นใหม่ที่ใช้ Snapdragon X Elite เพิ่งเปิดตัวแต่ยังไม่ทันวางขายจริงทันที (<a href=\"https://www.blognone.com/node/139854\">Surface Pro 11 วางขาย 18 มิ.ย.</a>) ทำให้ตอนนี้เรายังไม่รู้กันว่าชิป Snapdragon X Elite ให้ประสิทธิภาพดีตามที่เคลมหรือไม่ ระหว่างนี้ต้องจินตนาการกันไปพลางๆ ก่อน</p>\n<p>เว็บไซต์ Tom's Hardware ไปค้นพบเอกสารจากบริษัท Signal65 ที่<strong>ได้รับการว่าจ้าง</strong>จากไมโครซอฟท์ให้มาทดสอบ \"AI PC\" รุ่นใหม่เหล่านี้ เราจึงพอได้เห็นภาพว่า Snapdragon X Elite มีผลการทำงานออกมาเป็นอย่างไรบ้าง แม้อาจยังไม่ใช่การทดสอบจากสำนักเป็นกลาง 100% ก็ตาม</p>\n<p>การทดสอบของ Signal65 เปรียบเทียบฮาร์ดแวร์ 5 รุ่นที่ใช้หน่วยประมวลผลต่างกันทั้ง x86 และ Arm ได้แก่ Surface Laptop 7 (Snapdragon X Elite), Surface Laptop 5 (Core i7-1255U), Surface Pro 9 5G (Microsoft SQ3), MSI Prestige 16 AI Evo (Core Ultra 7 155H), MacBook Air 15 (Apple M3)</p>\n<p><strong>เบนช์มาร์คซีพียู</strong></p>\n<p>ใช้เบนช์มาร์ค 2 ตัวคือ Geekbench และ Cinebench 2024 ผลออกมาคล้ายๆ กันคือ Apple M3 แรงที่สุดในแง่เธร็ดเดียว แต่ Snapdragon X Elite เอาชนะได้ในแง่มัลติเธร็ด</p>\n<p><img alt=\"No Description\" src=\"https://www.blognone.com/sites/default/files/externals/ea84ef0f8b9c24fdc3ffe184d2839ab0.png\" /><img alt=\"No Description\" src=\"https://www.blognone.com/sites/default/files/externals/ce9338d49b8793f57e0b495ca3674b4b.png\" /></p>\n<p><strong>การเข้ารหัสวิดีโอ</strong></p>\n<p>เป็นการทดสอบเดียวที่ชิป x86 คือ Core Ultra 7 155H ทำได้ดีกว่าคู่แข่งรายอื่นๆ แบบก้าวกระโดด (อินเทลยังพอมีที่ยืน)</p>\n<p><img alt=\"No Description\" src=\"https://www.blognone.com/sites/default/files/externals/49933ff3b7dccba1d3d21a200d9774ce.png\" /></p>\n<p><strong>รันเบนช์มาร์คด้วย Chrome</strong></p>\n<p>เบนช์มาร์คมี 2 ตัวคือ Speedometer v3.0 และ JetStream 2.2 ผลคือ Apple M3 เอาชนะคู่แข่งได้ไกล</p>\n<p><img alt=\"No Description\" src=\"https://www.blognone.com/sites/default/files/externals/bde3abe40a6aa23f4ad6a2913e29a412.png\" /></p>\n<p><strong>จีพียู</strong></p>\n<p>วัดด้วย 3DMark ผลปรากฏว่า Apple M3 ชนะได้ใน 2 ชุดทดสอบ (รันไม่ได้ 1 ชุดทดสอบ) ส่วน Snapdragon X Elite ตามมากลางๆ อาจเป็นหลักฐานว่าจีพียู Adreno ตัวนี้ยังไม่แรงพอเมื่อเทียบกับคู่แข่ง</p>\n<p><img alt=\"No Description\" src=\"https://www.blognone.com/sites/default/files/externals/ad0a5fbcd74c79a3c6cf9df6dc50524f.png\" /></p>\n<p><strong>NPU</strong></p>\n<p>จุดขายสำคัญของ Snapdragon X Elite ที่ตอนนี้มี NPU ประสิทธิภาพ 45 TOPS แรงกว่าใครเพื่อนในวงการ ผลก็ออกมาตามคาดว่าชนะคู่แข่งอื่นๆ แบบทิ้งห่าง</p>\n<p><img alt=\"No Description\" src=\"https://www.blognone.com/sites/default/files/externals/943582a4b88874c6820e2809cddd347b.png\" /></p>\n<p><strong>แบตเตอรี่</strong></p>\n<p>การรันด้วยเบนช์มาร์ค Procyon พบว่า Snapdragon X Elite เอาชนะสายพีซีด้วยกันได้ (Apple M3 รันเบนช์มาร์คตัวนี้ไม่ได้)</p>\n<p><img alt=\"No Description\" src=\"https://www.blognone.com/sites/default/files/externals/33378991a6b09ab2c6c0553d293658d4.png\" /></p>\n<p>การเล่นวิดีโอต่อเนื่องในเครื่อง (local video playback) คราวนี้ Snapdragon X Elite เอาชนะทุกรายได้หมด แม้กระทั่ง Apple M3</p>\n<p><img alt=\"No Description\" src=\"https://www.blognone.com/sites/default/files/externals/6aeb667b0611ba059bcac41067b2b447.png\" /></p>\n<p>ที่มา - <a href=\"https://signal65.com/wp-content/uploads/2024/05/NewSurfaceLaptop2024_Signal65LabInsights_r1.01.pdf\">Signal65</a>, <a href=\"https://www.tomshardware.com/pc-components/cpus/early-snapdragon-x-elite-benchmarks-seemingly-confirm-the-chips-incredible-performance-and-battery-life-potential\">Tom's Hardware</a></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/surface-laptop\">Surface Laptop</a></div><div><a href=\"/topics/benchmark\">Benchmark</a></div><div><a href=\"/topics/arm-pc\">ARM PC</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02c3ffe68da52d94aa2b313ccc370760f7d8aba966eef1e9f356a4e48dd0d971","category":"Thai"}