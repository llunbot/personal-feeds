{"title":"PromtPay เชื่อมกับ FPS ของฮ่องกง เปิดทางคนไทยไปสแกนจ่าย ธนาคารกรุงเทพ, กรุงศรี, กรุงไทย รองรับชุดแรก","link":"https://www.blognone.com/node/137073","date":1701664609000,"content":"<div><div><div><p>ธนาคารแห่งประเทศไทยร่วมมือกับธนาคารกลางฮ่องกง (Hong Kong Monetary Authority - HKMA) เปิดบริการเชื่อมต่อระหว่าง FPS ของฮ่องกงและ PromptPay ของไทย ทำให้ผู้ใช้สองฝั่งสามารถสแกนจ่ายข้ามกันไปมาได้</p>\n<p>ธนาคารที่เข้าร่วมยังไม่ครบทั้งหมด แอปฝั่งไทยที่รองรับการไปจ่ายเงินที่ฮ่องกง ได้แก่ ธนาคารกรุงเทพ, ธนาคารกรุงศรีอยุธยา, ธนาคารกรุงไทย และรองรับการจ่าย QR ที่ฮ่องกงที่ออกโดยธนาคาร 20 แห่ง ขณะที่ฝั่งผู้ใช้ที่ฮ่องกงจะมาจ่ายเงินในไทยนั้น มี 5 ธนาคารไทยที่รองรับ ได้แก่ ธนาคารกรุงเทพ, ธนาคารกรุงศรีอยุธยา, ธนาคารกรุงไทย, ธนาคารกสิกรไทย, และธนาคารไทยพาณิชย์ แต่แอปฝั่งฮ่องกงที่ใช้งานได้มาจาก 8 สถาบันการเงิน</p>\n<p>การเชื่อมต่อ ระบบจ่ายเงินแบบ QR นั้นมีมากขึ้นเรื่อยๆ ในภูมิภาคอาเซียน เช่น SGQR ของสิงคโปร์, QRIS ของอินโดนีเซีย, หรือ VietQR ของเวียดนาม อย่างไรก็ดี ความตกลงแต่ละครั้งมักเป็นการเชื่อมเป็นคู่ๆ (bilateral) ซึ่งแต่ละครั้งที่ตกลงก็มีธนาคารที่รองรับต่างกันไป</p>\n<p>ที่มา - <a href=\"https://www.bot.or.th/en/news-and-media/news/news-20231204.html\">BOT</a></p>\n<p><img alt=\"No Description\" src=\"https://www.blognone.com/sites/default/files/externals/917b21e06bb1694dc5bcf1fca1006538.jpg\" /></p>\n</div></div></div><div><div>Topics: </div><div><div><a href=\"/topics/promptpay\">PromptPay</a></div><div><a href=\"/topics/bank-thailand\">Bank of Thailand</a></div><div><a href=\"/topics/hong-kong\">Hong Kong</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7fa8a5286b34c3d8447ebb1c21bc77e240587a9a20bb3c79cf160f185680ca9","category":"Thai"}