{"title":"[ไม่ยืนยัน] ผลสำรวจภายใน Apple พนักงานเชื่อว่า Apple Intelligence ตามหลังคู่แข่งอย่างน้อย 2 ปี","link":"https://www.blognone.com/node/142669","date":1729465738000,"content":"<div><div><div><p>Mark Gurman แห่ง Bloomberg รายงานข่าวแอปเปิลในจดหมายข่าว Power On ตอนล่าสุด อ้างผลการสำรวจความคิดเห็นภายในของแอปเปิล พบว่า ChatGPT มีความแม่นยำดีกว่า Siri 25% ตอบคำถามได้มากกว่า Siri 30%</p>\n<p>นอกจากนั้นเมื่อสอบถามพนักงานแอปเปิลถึงความเชื่อ พวกเขาก็มองว่าบริษัทตามหลังบริษัทอื่นที่เป็นผู้นำในการพัฒนา AI อย่างน้อยสองปี</p>\n<p>Gurman บอกว่าถึงแม้วันนี้แม้แต่คนในแอปเปิลก็เชื่อว่าบริษัทตามหลังคู่แข่ง แต่แอปเปิลก็มั่นใจในกลยุทธ์ว่าจะตามทันได้ในที่สุด แอปเปิลยังมีแผนให้ Apple Intelligence ต้องรันได้ในทุกอุปกรณ์ที่วางขายภายในปี 2026 ซึ่งสินค้าตัวสุดท้ายที่น่าจะเพิ่งรองรับคือ iPad รุ่นปกติ entry-level ที่คาดว่าจะออกมาภายในปีหน้า</p>\n<p>ที่มา: <a href=\"https://www.bloomberg.com/news/newsletters/2024-10-20/apple-s-latest-ipad-mini-highlights-ai-advantage-sonos-considers-new-headphones-m2hkz4mn\">Bloomberg</a></p>\n<p><img src=\"https://www.blognone.com/sites/default/files/externals/1d88cff24ce079347d7d02d58179d3cf.jpeg\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e372c590217a5f4d8d02120c605bb3606b745d7e03284a9521d5a13ee53bb04b","category":"Thai"}