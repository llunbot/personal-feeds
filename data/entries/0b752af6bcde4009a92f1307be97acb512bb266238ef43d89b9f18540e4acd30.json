{"title":"ซีอีโอ Microsoft AI ให้ความเห็น เนื้อหาบนเว็บทั่วไปสามารถนำมาใช้เทรน AI โดยไม่ต้องขออนุญาต","link":"https://www.blognone.com/node/140671","date":1719814008000,"content":"<div><div><div><p>Mustafa Suleyman ซีอีโอของ Microsoft AI (<a href=\"https://www.blognone.com/node/138795\">อดีตผู้ร่วมก่อตั้ง DeepMind ที่ย้ายมาจาก Inflection AI</a>) ให้สัมภาษณ์สื่อ CNBC มีประเด็นที่ดราม่าคือ Suleyman บอกว่าเนื้อหาใดๆ บนเว็บสามารถนำมาใช้เทรน AI ได้เลย โดยไม่ต้องขออนุญาตเจ้าของก่อน</p>\n<p>เขาบอกว่าเนื้อหาที่อยู่บนเว็บแบบเปิดอยู่แล้ว เป็นข้อตกลงร่วมกันตั้งแต่อินเทอร์เน็ตยุค 90s ว่าสามารถนำมาใช้แบบ fair use ได้ ไม่ว่าจะเป็นการคัดลอกไปใช้งาน นำไปสร้างสรรค์ผลงานใหม่ มันคือฟรีแวร์</p>\n<p>ส่วนเนื้อหาอีกจำพวก ที่ระบุบนเว็บไซต์หรือโดยผู้จัดพิมพ์ สำนักข่าว อย่างชัดแจ้งว่าห้ามดูดข้อมูลไปใช้งานในทุกกรณี ยกเว้นนำไปทำดัชนีค้นหา เขามองว่าเป็นพื้นที่สีเทาที่ต้องหาทางออกผ่านกระบวนการศาล</p>\n<p>ประเด็นเรื่องการนำข้อมูลบนอินเทอร์เน็ตไปใช้เทรน AI ยังเป็นที่ถกเถียงกันว่าสามารถทำได้หรือไม่ ซึ่งแต่ละฝ่ายก็มีมุมมองแตกต่างกันไป ตัวอย่างกรณีของ OpenAI และไมโครซอฟท์มีทั้ง<a href=\"https://www.blognone.com/node/140656\">ทำสัญญาใช้งานกับสำนักข่าว</a> และ<a href=\"https://www.blognone.com/node/137556\">ถูกสำนักข่าวฟ้อง</a></p>\n<p>ที่มา - <a href=\"https://www.windowscentral.com/software-apps/ever-put-content-on-the-web-microsoft-says-that-its-okay-for-them-to-steal-it-because-its-freeware\">Windows Central</a></p>\n<blockquote><p>Microsoft AI CEO Mustafa Suleyman: the social contract for content that is on the open web is that it's \"freeware\" for training AI models <a href=\"https://t.co/FN1xrqnJC0\">pic.twitter.com/FN1xrqnJC0</a></p>\n<p>— Tsarathustra (@tsarnick) <a href=\"https://twitter.com/tsarnick/status/1805809836854329450?ref_src=twsrc%5Etfw\">June 26, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/635049c86f1b8766410d56245e6ee1c3.jpeg\" /></p>\n<p>Mustafa Suleyman ผู้ร่วมก่อตั้ง DeepMind และซีอีโอของ Microsoft AI</p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/copyright-infringement\">Copyright Infringement</a></div><div><a href=\"/topics/intellectual-property\">Intellectual Property</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b752af6bcde4009a92f1307be97acb512bb266238ef43d89b9f18540e4acd30","category":"Thai"}