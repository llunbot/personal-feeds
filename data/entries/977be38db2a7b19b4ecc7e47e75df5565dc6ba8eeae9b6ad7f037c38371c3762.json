{"title":"[ข่าวลือ] NVIDIA จะออก GeForce 3050/3050 Ti สำหรับเดสก์ท็อป, 3080 แรม 12GB","link":"https://www.blognone.com/node/125272","date":1634217869000,"content":"<div><div><div><p>เราเห็น NVIDIA <a href=\"https://www.blognone.com/node/122631\">เปิดตัว GeForce RTX 3050/3050 Ti สำหรับโน้ตบุ๊ก</a>มาได้สักพักใหญ่ๆ แต่การ์ดสำหรับเดสก์ท็อปยังไร้วี่แวว แม้มีข่าวลือมาตั้งแต่ปีที่แล้ว สาเหตุน่าจะมาจากข้อจำกัดซัพพลายเชน ทำให้ NVIDIA ตัดสินใจเลื่อนการ์ดรุ่นราคาต่ำออกไป หันไปผลิตการ์ดราคาแพงขายให้ทันก่อน</p>\n<p>ล่าสุดเริ่มมีข่าวลือจากบัญชี @kopite7kimi ที่เคยมีประวัติปล่อยข่าวสาย NVIDIA แม่นยำมาหลายครั้ง ระบุว่าเราจะได้เห็น GeForce RTX 3050/3050 Ti กันในเร็วๆ นี้</p>\n<ul>\n<li><strong>RTX 3050 Ti</strong> ใช้ชิปรหัส GA106-150-A1 มีรุ่นแรม 6GB และ 12GB</li>\n<li><strong>RTX 3050</strong> ใช้ชิปรหัส GA107-350-A1 คาดว่าจะมีแรม 4GB และ 8GB</li>\n</ul>\n<p>การมาถึงของ GeForce RTX 3050/3050 Ti จะออกมาชนกับ Radeon RX 6600/6600 XT ตามลำดับ และการที่ฝั่ง GeForce มีแรมมากกว่า อาจกดดันให้ Radeon ต้องลดราคาลง</p>\n<p>นอกจากนี้ยังมีข่าวลือของ GeForce RTX 3080 รุ่นแรม 12GB (รุ่นเดิมแรม 10GB) ออกมาด้วย ตอนนี้ยังไม่ชัดเจนว่าจะเป็นการวางขายคู่กัน หรือจะเลิกขายรุ่น 10GB เปลี่ยนมาขายรุ่นแรม 12GB แทน</p>\n<p><img src=\"https://www.blognone.com/sites/default/files/externals/997422d1afe9877c18e960d76d9b3dc7.jpg\" /></p>\n<p>ที่มา - <a href=\"https://videocardz.com/newz/desktop-nvidia-geforce-rtx-3050-ti-rtx3050-get-new-rumored-specs-after-nearly-a-year\">Videocardz (1)</a>, <a href=\"https://videocardz.com/newz/nvidia-preparing-geforce-rtx-3080-with-ga102-220-gpu-and-12gb-memory-for-january-2022-launch\">Videocardz (2)</a> via <a href=\"https://www.notebookcheck.net/NVIDIA-GeForce-RTX-3050-RTX-3050-Ti-and-a-new-RTX-3080-with-12-GB-VRAM-are-all-in-the-pipeline.572255.0.html\">Notebookcheck</a></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/nvidia-ampere\">NVIDIA Ampere</a></div><div><a href=\"/topics/nvidia\">NVIDIA</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"977be38db2a7b19b4ecc7e47e75df5565dc6ba8eeae9b6ad7f037c38371c3762","category":"Thai"}