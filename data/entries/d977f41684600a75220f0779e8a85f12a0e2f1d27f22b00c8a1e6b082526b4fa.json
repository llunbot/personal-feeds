{"title":"Meta แจ้งพนักงานทุกคนให้กลับมาทำงานภายในสำนักงาน \"เป็นหลัก\" ยกเว้นพนักงานรีโมทเต็มเวลา","link":"https://www.blognone.com/node/135366","date":1692519441000,"content":"<div><div><div><p>Business Insider อ้างข้อมูลจากอีเมลภายใน Meta ที่ส่งถึงพนักงานทุกคนเมื่อสัปดาห์ที่ผ่านมา โดยอัพเดตข้อกำหนดการกลับเข้ามาทำงานที่สำนักงาน (Return to Office) ระบุว่าการเข้ามาทำงานในสำนักงาน เป็นข้อบังคับสำหรับพนักงานทุกคนที่ไม่ได้เป็นพนักงานรีโมทแบบเต็มเวลา โดยพนักงานต้องเข้ามาในพื้นที่สำนักงานเป็นเวลาส่วนใหญ่ของแต่ละสัปดาห์ ซึ่งนับรวมถึงการออกไปพบปะลูกค้าด้วย</p>\n<p><a href=\"https://www.blognone.com/node/134133\">ก่อนหน้านี้</a> Meta ออกกฎการทำงานในสำนักงานแบบไฮบริด ระบุว่าต้องเข้าสำนักงานอย่างน้อย 3 วันต่อสัปดาห์</p>\n<p>Meta บอกว่าจะมีการตรวจสอบการเข้ามาทำงานในสำนักงาน ซึ่งหากพบพนักงานที่ไม่ปฏิบัติตาม จะมีผลทั้งต่อการประเมินผลงาน และมีโทษทางระเบียบวินัยของบริษัท อย่างไรก็ตามข้อกำหนดนี้ไม่มีผลกับพนักงานที่กำหนดให้ทำงานแบบรีโมทเต็มเวลา ซึ่งพนักงานที่ต้องเข้าสำนักงาน สามารถยื่นขอเปลี่ยนเป็นพนักงานแบบรีโมทได้ โดยต้องได้รับการอนุมัติก่อน และพนักงานกลุ่มนี้จะมีสิทธิเข้าสำนักงานได้ไม่เกิน 4 วันในระยะเวลา 2 เดือน</p>\n<p>ที่มา: <a href=\"https://www.businessinsider.com/all-rules-of-metas-new-aggressive-strict-rto-mandate-2023-8\">Business Insider</a></p>\n<p><img src=\"https://www.blognone.com/sites/default/files/externals/0b1b4b7a4020dabb27267c8c5f2e176f.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d977f41684600a75220f0779e8a85f12a0e2f1d27f22b00c8a1e6b082526b4fa","category":"Thai"}