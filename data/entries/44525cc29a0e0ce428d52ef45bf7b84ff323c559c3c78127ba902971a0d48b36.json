{"title":"Samsung รายงานผลประกอบการไตรมาส ธุรกิจหน่วยความจำเริ่มกลับมา ส่วนสมาร์ทโฟนทรงตัว","link":"https://www.blognone.com/node/137962","date":1706682748000,"content":"<div><div><div><p>ซัมซุงรายงานผลประกอบการประจำไตรมาสที่ 4 ปี 2023 มียอดขายสุทธิ 67.78 ล้านล้านวอน ลดลง 4% เมื่อเทียบกับไตรมาสเดียวกันในปีก่อน แต่เพิ่มขึ้น 1% หากเทียบกับ<a href=\"https://www.blognone.com/node/136490\">ไตรมาส 3/2023</a> มีกำไรจากการดำเนินงานลดลงเป็น 2.82 ล้านล้านวอน และมีกำไรสุทธิ 6.34 ล้านล้านวอน จากประโยชน์ภาษีและค่าใช้จ่ายที่ไม่เกี่ยวกับการดำเนินงาน</p>\n<p>ซัมซุงบอกว่าธุรกิจหน่วยความจำ มีภาพรวมความต้องการสินค้าที่ฟื้นตัวขึ้นในระดับปกติ ทั้งจากลูกค้าพีซีและสมาร์ทโฟน ส่วนกลุ่มเซิร์ฟเวอร์ที่ต้องนำไปใช้งาน AI ยังเติบโตอย่างแข็งแกร่ง</p>\n<p>ด้านธุรกิจสมาร์ทโฟนค่อนข้างทรงตัว โดยมีกลุ่มสมาร์ทโฟนพรีเมียมที่มียอดขายแข็งแกร่ง อย่างไรก็ตามสินค้าแท็บเล็ตและอุปกรณ์สวมใส่มียอดขายที่เติบโตดี ขณะที่แนวโน้มยอดขาย Galaxy S24 เป็นไปได้ดี ซึ่งซัมซุงจะวางตำแหน่งให้ชัดมากขึ้นว่าเป็นสมาร์ทโฟน AI</p>\n<p>ที่มา: <a href=\"https://images.samsung.com/is/content/samsung/assets/global/ir/docs/2023_4Q_conference_eng_01.pdf\">ซัมซุง</a> (pdf)</p>\n<p><img src=\"https://www.blognone.com/sites/default/files/externals/44865c0f7e7855bb5edd22873eb1332f.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44525cc29a0e0ce428d52ef45bf7b84ff323c559c3c78127ba902971a0d48b36","category":"Thai"}