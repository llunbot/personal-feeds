{"title":"Qualcomm เปิดตัวพีซี Snapdragon Dev Kit for Window ชิป Snapdragon X Elite","link":"https://www.blognone.com/node/139906","date":1716380756000,"content":"<div><div><div><p>Qualcomm เปิดตัวมินิพีซี Snapdragon Dev Kit for Windows ที่ใช้ชิป Snapdragon X Elite ให้นักพัฒนาสามารถซื้อไปใช้ทดสอบแอพที่เป็น Windows on Arm แบบมี NPU 45 TOPS ในตัว รันงาน AI ได้</p>\n<p>ตอนนี้ยังไม่มีข่าวของพีซีเดสก์ท็อปที่ใช้ Snapdragon X Elite ออกวางขาย (มีแต่กองทัพโน้ตบุ๊ก) ดังนั้นชุด Dev Kit ตัวนี้น่าจะเป็นพีซีเดสก์ท็อปตัวเดียวในท้องตลาดตอนนี้ โดยตัวซีพียู Snapdragon X Elite รุ่นนี้ยังเป็นรุ่นพิเศษ Developer Edition ที่ปรับคล็อคให้แรงขึ้นจากปกติด้วย (รหัสรุ่นเป็น X1E-00-1DE ที่ไม่ใช่รุ่นทั่วไป)</p>\n<p>สเปกอย่างอื่นคือแรม 32GB LPDDR5x, สตอเรจ 512GB, พอร์ตเชื่อมต่อครบครัน, รองรับ Wi-Fi 7 และ Bluetooth 5.4, TDP 80W เริ่มวางขายในเดือนมิถุนายน ราคา 899 ดอลลาร์</p>\n<p>ที่มา - <a href=\"https://www.qualcomm.com/news/releases/2024/05/qualcomm-accelerates-development-for-copilot--pcs-with-snapdrago\">Qualcomm</a></p>\n<p><img alt=\"No Description\" src=\"https://www.blognone.com/sites/default/files/externals/014731a95dca1065401d53191cf00d97.png\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/mini-pc\">Mini PC</a></div><div><a href=\"/topics/snapdragon\">Snapdragon</a></div><div><a href=\"/topics/arm-pc\">ARM PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbc341c2408b011411f1e0273aaf452986e77f9d77db077b1510d5fbae29492c","category":"Thai"}