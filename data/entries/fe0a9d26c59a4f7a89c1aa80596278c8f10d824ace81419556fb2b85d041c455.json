{"title":"คุณ Hideki Kamiya หนึ่งในผู้ก่อตั้ง PlatinumGames ประกาศลาออกจากบริษัท","link":"https://www.blognone.com/node/135915","date":1695627891000,"content":"<div><div><div><p>เกมเมอร์ยุค 2000s น่าจะเคยได้ยินชื่อคุณ <strong>Hideki Kamiya</strong> กันมาบ้างเพราะมีผลงานเด่น ๆ สมัยที่ยังทำงานกับ Capcom ไม่ว่าจะเป็น Resident Evil 2, Devil May Cry, Viewtiful Joe และ Okami ที่ต่างเป็นเกมที่โด่งดังในยุคนั้น หลังจากออกมาจาก Capcom คุณ Hideki Kamiya ก็ได้เปิดบริษัทใหม่ขึ้นมาในชื่อ PlatinumGames แล้วดำรงตำแหน่งรองประธานบริษัท และกำกับเกมอย่าง Bayonetta และ The Wonderful 101 ออกมา</p>\n<p>ล่าสุดทาง PlatinumGames ได้ออกมาประกาศผ่าน X ว่าคุณ Hideki Kamiya จะลาออกจากบริษัท PlatinumGames ในวันที่ 12 ตุลาคมนี้ โดยคำแถลงได้กล่าวขอบคุณที่คุณ Hideki Kamiya อยู่กับ PlatinumGames มาตั้งแต่วันแรกจนเติบโตมาด้วยกันผ่านวิสัยทัศน์, ความเป็นผู้นำ และความคิดสร้างสรรค์ต่าง ๆ อีกทั้งยังอวยพรให้คุณ Hideki Kamiya ประสบความสำเร็จต่อไปในอนาคต</p>\n<p>แฟน ๆ ของ PlatinumGames อาจต้องลุ้นกันหน่อยว่าบริษัทจะเอายังไงต่อกับ Project G.G. ที่เปิดตัวไปเมื่อปี 2020 โดยตอนนั้นได้ระบุว่าเกมนี้มีคุณ Hideki Kamiya เป็นผู้กำกับ</p>\n<p><img alt=\"No Description\" src=\"https://www.blognone.com/sites/default/files/externals/068649abdccc806159bae2ae831c94e3.jpg\" /></p>\n<blockquote><p><a href=\"https://t.co/GHiSugPF42\">pic.twitter.com/GHiSugPF42</a></p>\n<p>— PlatinumGames Inc. (@platinumgames) <a href=\"https://twitter.com/platinumgames/status/1706201875564130785?ref_src=twsrc%5Etfw\">September 25, 2023</a></p></blockquote>\n<p>ที่มา - <a href=\"https://twitter.com/platinumgames/status/1706201875564130785/photo/1\">PlatinumGames Inc.</a></p>\n</div></div></div><div><div>Topics: </div><div><div><a href=\"/topics/platinum-games\">Platinum Games</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe0a9d26c59a4f7a89c1aa80596278c8f10d824ace81419556fb2b85d041c455","category":"Thai"}