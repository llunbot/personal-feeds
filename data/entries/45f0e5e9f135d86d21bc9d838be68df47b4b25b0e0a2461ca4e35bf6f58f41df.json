{"title":"Apple อาจเลื่อนเปิดตัว Siri ที่ปรับปรุงใหม่พร้อมความสามารถ AI เพราะยังเจอบั๊กจำนวนมาก","link":"https://www.blognone.com/node/144712","date":1739609434000,"content":"<div><div><div><p>แอปเปิลเพิ่มระบบปัญญาประดิษฐ์ Apple Intelligence มาตั้งแต่ iOS 18.1 พร้อมกับปรับปรุงอินเทอร์เฟซของผู้ช่วย Siri แต่การทำงานยังไม่ได้ประสานกับ Apple Intelligence ซึ่งรายงานก่อนหน้านี้บอกว่า Siri จะ<a href=\"https://www.blognone.com/node/140778\">ยกเครื่องครั้งใหญ่ใน iOS 18.4</a> แต่ดูเหมือนอาจจะนานกว่านั้น</p>\n<p>Mark Gurman แห่ง Bloomberg คนเดิมอ้างแหล่งข่าวภายในแอปเปิลบอกว่าการทดสอบ Siri ใน iOS ภายในรอบล่าสุด พบปัญหาทั้งทางวิศวกรรมและบั๊กจำนวนมาก ทำให้แอปเปิลพิจารณาเลื่อนการเปิดตัวฟีเจอร์นี้ออกไปจาก iOS 18.4 โดยอาจเป็นใน iOS 18.5 แทน ซึ่งกำหนดคือปลายเดือนเมษายน หรือพฤษภาคม ทั้งนี้ iOS 18.4 เบต้าสำหรับให้นักพัฒนาทดสอบ คาดว่าจะออกมาในเดือนมีนาคม ทำให้แอปเปิลต้องรีบตัดสินใจเรื่องนี้</p>\n<p>ในงาน WWDC 2024 เมื่อปีที่แล้ว แอปเปิล<a href=\"https://www.blognone.com/node/140282\">บอกว่า</a> Siri จะมีความสามารถใหม่ที่สำคัญ 3 อย่างได้แก่ การตอบคำถามที่ดีขึ้น ทำงานตามคำสั่งได้, สามารถระบุคำสั่งที่ระดับควบคุมแอปได้, สามารถใช้ข้อมูลที่อยู่บนหน้าจอผู้ใช้งานประกอบการทำงานให้แม่นยำขึ้น ซึ่งผลทดสอบภายในพบว่าการทำงานยังไม่ได้ผลดีอย่างที่ต้องการนัก</p>\n<p>เมื่อเดือนที่แล้วมีรายงานว่าแอปเปิลได้ปรับตำแหน่งผู้บริหารโดยให้ <a href=\"https://www.blognone.com/node/144301\">Kim Vorrath หนึ่งในผู้บริหารที่มีอิทธิพลสูงในแอปเปิล</a> ย้ายจากการดูแลโครงการ Vision Pro มาดูแล Siri และการทำงาน AI โดยเฉพาะ</p>\n<p>ที่มา: <a href=\"https://www.bloomberg.com/news/articles/2025-02-14/apple-s-long-promised-ai-overhaul-for-siri-runs-into-bugs-possible-delays\">Bloomberg</a></p>\n<p><img src=\"https://www.blognone.com/sites/default/files/externals/44f27099f81f793a7fe009cfe1ab60cf.png\" alt=\"\" /></p>\n</div></div></div><div><div>Topics: </div><div><div><a href=\"/topics/siri\">Siri</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/apple-intelligence\">Apple Intelligence</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45f0e5e9f135d86d21bc9d838be68df47b4b25b0e0a2461ca4e35bf6f58f41df","category":"Thai"}