{"title":"ไม่รู้ต้องรออีกนานแค่ไหน - Nintendo รายงานผลประกอบการ 6 เดือน ยอดขายลดลง 34% กำไรลดลง 61%","link":"https://www.blognone.com/node/142949","date":1730791867000,"content":"<div><div><div><p>นินเทนโดรายงานผลประกอบการ 6 เดือน สิ้นสุดเดือนกันยายน 2024 ยอดขายรวม 5.23 แสนล้านเยน ลดลง 34% เมื่อเทียบกับ<a href=\"https://www.blognone.com/node/136616\">ช่วงเดียวกันในปีที่แล้ว</a> ส่วนกำไรสุทธิลดลง 61% เป็น 1.47 แสนล้านเยน จากแนวโน้มรายได้ที่ลดลง ทำให้นินเทนโดปรับตัวเลขคาดการณ์ยอดขายรวมตลอดปีการเงิน 2025 (สิ้นสุดมีนาคม 2025) โดยลดลง 5% จาก 1.35 ล้านล้านเยน เป็น 1.28 ล้านล้านเยน</p>\n<p>ยอดขายที่ลดลงส่วนใหญ่มาจากกลุ่มฮาร์ดแวร์และซอฟต์แวร์ของ Nintendo Switch โดยลดลง 34% เป็น 4.85 แสนล้านเยน ซึ่งนินเทนโดบอกว่าเงินเยนที่อ่อนค่าต่อเนื่องก็เป็นอีกปัจจัยที่ส่งผลกระทบ</p>\n<p>Switch ขายได้เพิ่มในช่วงไตรมาสที่ผ่านมา (กรกฎาคม-กันยายน) 4.72 ล้านเครื่อง ลดลง 31% ซอฟต์แวร์ขายได้ 70.28 ล้านชุด ลดลง 28% เกมเด่นที่ออกมาในไตรมาสคือ <a href=\"https://www.blognone.com/node/142211\">The Legend of Zelda: Echoes of Wisdom</a> ทำยอดขายไปได้ 2.58 ล้านชุด</p>\n<p>มีตัวเลขน่าสนใจคือเกม <a href=\"https://www.blognone.com/node/135752\">Paper Mario: The Thousand-Year Door</a> เวอร์ชัน Switch ทำยอดขายรวมไปแล้ว 1.94 ล้านชุด สูงกว่าเวอร์ชันต้นฉบับ GameCube ที่ 1.91 ล้านชุดแล้ว</p>\n<p>ที่มา: <a href=\"https://www.nintendo.co.jp/ir/pdf/2024/241105e.pdf\">นินเทนโด</a> (pdf) และ <a href=\"https://nintendoeverything.com/paper-mario-the-thousand-year-door-on-switch-has-already-outsold-gamecube-release/\">Nintendo Everything</a></p>\n<p><img src=\"https://www.blognone.com/sites/default/files/externals/f3a80baec9fd3e26949897b8bb309dce.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e958ba66bb2bdd96ea0320fa9c92234416463988e051b7dd961a892cd3e4695","category":"Thai"}