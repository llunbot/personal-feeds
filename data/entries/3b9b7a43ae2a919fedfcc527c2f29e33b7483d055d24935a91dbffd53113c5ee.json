{"title":"[ลือ] จีพียู NVIDIA รุ่นถัดไปโค้ดเนม Blackwell ออกปลายปี 2024, ใช้ทั้งเซิร์ฟเวอร์และพีซี","link":"https://www.blognone.com/node/133372","date":1681178549000,"content":"<div><div><div><p>ช่องฮาร์ดแวร์และบัญชีทวิตเตอร์สายฮาร์ดแวร์หลายราย เริ่มทยอยโพสต์ข้อมูลของ NVIDIA \"Blackwell\" สถาปัตยกรรมจีพียูรุ่นถัดไปที่จะออกช่วงปลายปี 2024</p>\n<p>Blackwell ยังคงธรรมเนียมเดิมของ NVIDIA ที่ใช้โค้ดเนมเป็นชื่อนักวิทยาศาสตร์ โดยรอบนี้คือ <a href=\"https://en.wikipedia.org/wiki/David_Blackwell\">David Blackwell<br />\n</a> นักคณิตศาสตร์ชาวอเมริกัน ที่มีผลงานด้านทฤษฎีเกม และความน่าจะเป็น</p>\n<p>สิ่งที่น่าสนใจคือในรอบจีพียูปัจจุบัน NVIDIA แยกสถาปัตยกรรมเป็น 2 สายคือ Hopper (เซิร์ฟเวอร์) และ Ada Lovelace (พีซี) แต่ในรอบของ Blackwell น่าจะใช้สถาปัตยกรรมตัวเดียวกับทั้งสองส่วนเลย โดยเริ่มจากฝั่งเซิร์ฟเวอร์ก่อน เพราะตอนนี้เริ่มมีเลขรุ่นของชิป GB100 และ GB102 สำหรับเซิร์ฟเวอร์ออกมาแล้ว ต่อจาก GH100 และ  GH202 ที่เป็นเลขรุ่นชิปของ Hopper</p>\n<p>ข้อมูลอื่นของ Blackwell ที่มีหลุดออกมาตอนนี้คือ จะยังเป็นชิปเดี่ยว (monolithic) ยังไม่ขยับไปใช้สถาปัตยกรรม chiplet แบบฝั่ง AMD Radeon, อาจใช้กระบวนการผลิต TSMC 3nm แม้บางคนบอกว่าไม่ใช่, ประสิทธิภาพจะดีขึ้นจากยุค Ada Lovelace อย่างมาก ซึ่งจะถือเป็นการก้าวกระโดดอีกครั้ง หลังจาก GeForce ซีรีส์ 40 ถูกวิจารณ์ว่าตัวจีพียูหลักมีประสิทธิภาพดีขึ้นไม่มากนัก</p>\n<p>ที่มา - <a href=\"https://appuals.com/nvidia-blackwell-in-2024/\">Appuals</a>, <a href=\"https://www.notebookcheck.net/Overhauled-NVIDIA-RTX-50-Blackwell-GPUs-reportedly-up-to-2-6x-faster-vs-RTX-40-cards-courtesy-of-revised-Streaming-Multiprocessors-and-3-GHz-clock-speeds.705159.0.html\">Notebookcheck</a>, <a href=\"https://wccftech.com/nvidia-geforce-rtx-50-blackwell-gpu-rumors-3nm-monolithic-faster-clocks-over-2x-faster-than-ada-rtx-40/\">Wccftech</a></p>\n<blockquote><p>David Harold Blackwell (April 24, 1919 – July 8, 2010) <a href=\"https://t.co/A8v5VsKKj0\">pic.twitter.com/A8v5VsKKj0</a></p>\n<p>— kopite7kimi (@kopite7kimi) <a href=\"https://twitter.com/kopite7kimi/status/1411732827205292040?ref_src=twsrc%5Etfw\">July 4, 2021</a></p></blockquote>\n<blockquote><p>NVIDIA's next-gen GeForce RTX 50 series graphics cards are expected to utilize the new Blackwell GPU architecture. <a href=\"https://t.co/ioWDJzdYJw\">https://t.co/ioWDJzdYJw</a> <a href=\"https://t.co/JjLXU7QJTX\">pic.twitter.com/JjLXU7QJTX</a></p>\n<p>— Wccftech (@wccftech) <a href=\"https://twitter.com/wccftech/status/1644737922204139520?ref_src=twsrc%5Etfw\">April 8, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/3a069e99265befe90dd61d22e1ada106.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/hardware\">Hardware</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b9b7a43ae2a919fedfcc527c2f29e33b7483d055d24935a91dbffd53113c5ee","category":"Thai"}