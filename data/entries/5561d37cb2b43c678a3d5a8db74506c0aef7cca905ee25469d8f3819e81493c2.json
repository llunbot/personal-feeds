{"title":"Mistral เปิดตัวโมเดล AI ที่โฟกัสภาษาอาหรับโดยเฉพาะ Mistral Saba","link":"https://www.blognone.com/node/144747","date":1739835267000,"content":"<div><div><div><p>Mistral เปิดตัวโมเดลปัญญาประดิษฐ์ใหม่ ที่มีรูปแบบเฉพาะตัวขึ้นชื่อว่า <strong>Mistral Saba</strong> ที่ออกแบบมารองรับภาษาอาหรับโดยเฉพาะ โดยหวังเจาะตลาดกลุ่มประเทศที่ใช้ภาษาดังกล่าว</p>\n<p>Mistral Saba เป็นโมเดลขนาดพารามิเตอร์ 24B ที่ปรับแต่งเทรนด้วยเนื้อหาภาษาอาหรับ เป็นโมเดลภาษาขนาดใกล้เคียงกับ Mistral Small 3 แต่ผลลัพธ์ออกมาดีกว่าหากเป็นคำถามที่ต้องการคำตอบจากเนื้อหาภาษาอาหรับ</p>\n<p>Mistral บอกว่าผลข้างเคียงที่ได้จากการพัฒนา Mistral Saba พบว่าสามารถตอบคำถามที่เป็นภาษาท้องถิ่นของอินเดียได้ดีด้วยในบางภาษา เช่น ภาษาทมิฬหรือมลยาฬัม</p>\n<p>Mistral Saba สามารถใช้งานได้ผ่าน API ของ Mistral หรือดาวน์โหลดมาติดตั้งที่ออนพรีมิสได้ โดย Mistral ตั้งเป้าเจาะกลุ่มลูกค้าองค์กรในภูมิภาคตะวันออกกลางโดยเฉพาะ</p>\n<p>ที่มา: <a href=\"https://techcrunch.com/2025/02/17/mistral-releases-regional-model-focused-on-arabic-language-and-culture/\">TechCrunch</a> และ <a href=\"https://mistral.ai/en/news/mistral-saba\">Mistral</a></p>\n<p><img alt=\"No Description\" src=\"https://www.blognone.com/sites/default/files/externals/c0903c8a0d9a7f0736227f0235b78c4f.png\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/middle-east\">Middle East</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5561d37cb2b43c678a3d5a8db74506c0aef7cca905ee25469d8f3819e81493c2","category":"Thai"}