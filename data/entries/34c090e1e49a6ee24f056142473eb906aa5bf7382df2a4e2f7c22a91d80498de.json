{"title":"บริษัทรถเช่า Sixt จะเปิดบริการแท็กซี่ไร้คนขับ เริ่มจากมิวนิกปี 2022 ใช้เทคโนโลยีจาก Mobileye","link":"https://www.blognone.com/node/124711","date":1631457745000,"content":"<div><div><div><p>Sixt บริษัทรถเช่ารายใหญ่ของโลกจากเยอรมนี ที่ภายหลังหันมาทำธุรกิจเรียกรถ ride-hailing ด้วยในบางประเทศ​ ประกาศความร่วมมือกับ Mobileye บริษัทรถยนต์ไร้คนขับในเครืออินเทล ว่าจะทดสอบให้บริการแท็กซี่แบบไร้คนขับ (robotaxi) ที่เมืองมิวนิก (สำนักงานใหญ่ของ Sixt) ในปีหน้า 2022</p>\n<p>เยอรมนีเพิ่งปรับแก้กฎหมายยอมให้รถยนต์ไร้คนขับวิ่งบนถนนจริงได้แล้ว ทำให้ Sixt และ Mobileye ถือโอกาสนี้ทดสอบบริการแท็กซี่ไร้คนขับที่มิวนิกก่อน แล้วมีแผนจะขยายไปยังเมืองอื่นๆ ในเยอรมนีต่อไป</p>\n<p>รถยนต์ไร้คนขับจะใช้เทคโนโลยีของ Mobileye แต่จะดูแลและซ่อมบำรุงโดย Sixt ส่วนวิธีการเรียกใช้งานสามารถทำได้ทั้งจากแอพ Sixt (ที่ใช้เรียกรถแบบมีคนขับอยู่แล้วในปัจจุบัน)​ และแอพ Moovit ของอินเทล</p>\n<p>ทั้ง Sixt และ Mobileye กำหนดกรอบเวลาไว้คร่าวๆ แค่ \"2022\" โดยยังไม่ระบุเดือน</p>\n<p><img src=\"https://www.blognone.com/sites/default/files/externals/0451bad7ebf4148abf92d9ea0711b5d3.jpg\" /></p>\n<p><img src=\"https://www.blognone.com/sites/default/files/externals/aca800e13298f97b1d0cd0f4027fef79.jpg\" /></p>\n<p>ที่มา - <a href=\"https://www.intel.com/content/www/us/en/newsroom/news/mobileye-sixt-plan-new-robotaxi-service.html#gs.am16mu\">Intel</a>, <a href=\"https://about.sixt.com/websites/sixt_cc/English/2999/news-details.html?newsID=2148554#news-EQS\">Sixt</a></p>\n</div></div></div><div><div>Topics: </div><div><div><a href=\"/topics/mobileye\">Mobileye</a></div><div><a href=\"/topics/self-driving-car\">Self-Driving Car</a></div><div><a href=\"/topics/transportation\">Transportation</a></div><div><a href=\"/topics/germany\">Germany</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34c090e1e49a6ee24f056142473eb906aa5bf7382df2a4e2f7c22a91d80498de","category":"Thai"}