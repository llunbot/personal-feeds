{"title":"บทจะยอมก็ยอม - X แจ้งศาลบราซิล พร้อมลบบัญชีผู้ใช้งานที่ระบุ และยอมจ่ายเงินค่าปรับ","link":"https://www.blognone.com/node/142128","date":1726984774000,"content":"<div><div><div><p>The New York Times รายงานว่าหลังจาก X ได้ต่อสู้กับศาลสูงสุดของบราซิล ในช่วงหลายสัปดาห์ที่ผ่านมา จนทำให้บราซิล<a href=\"https://www.blognone.com/node/141757\">สั่งบล็อกการใช้งาน</a> X ล่าสุด X ตัดสินใจยอมทำตามคำสั่งศาลบราซิลแล้ว</p>\n<p>ทนายความของ X เปิดเผยว่าบริษัทตัดสินใจ<a href=\"https://www.blognone.com/node/141728\">ปฏิบัติตามคำสั่งศาล</a> ซึ่งเป็นสิ่งที่ Elon Musk เจ้าของ X <a href=\"https://www.blognone.com/node/141732\">เคยออกมา</a>ปฏิเสธว่าจะทำตามก่อนหน้านี้ โดย X จะปิดบัญชีผู้ใช้งานที่ศาลบราซิลระบุว่าเป็นภัยต่อความมั่นคงของประเทศ รวมทั้งยินยอมจ่ายเงินค่าปรับตามที่ศาลระบุ และแต่งตั้งตัวแทนฝ่ายกฎหมายในประเทศ</p>\n<p>ศาลสูงสุดบราซิลยืนยันว่า X ได้แจ้งความประสงค์ตามรายงานที่ออกมา แต่ระบุว่าบริษัทยังดำเนินการทางเอกสารไม่ถูกต้อง จึงแจ้งกลับไปให้ X ทำเอกสารมาให้ถูกต้องภายในห้าวัน</p>\n<p>ที่มา: <a href=\"https://www.nytimes.com/2024/09/21/world/americas/elon-musk-x-brazil.html\">The New York Times</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/brazil\">Brazil</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47550da5c0b02c8f84c6084292a51afbc533d2796525e546c0b3c4e72bc3d7a2","category":"Thai"}