{"title":"Microsoft, Meta ร้องเรียน App Store ในประเทศ EU ไม่เป็นไปตามเงื่อนไข ส่วน Apple โต้ทำตามถูกต้องแล้ว","link":"https://www.blognone.com/node/138321","date":1708514828000,"content":"<div><div><div><p>การเปลี่ยนแปลงของแอปเปิลใน iOS 17.4 สำหรับผู้ใช้ในกลุ่มประเทศสหภาพยุโรปหรือ EU เพื่อให้เป็นไปตามกฎหมายดิจิทัล DMA ดูจะเป็นประเด็นกันต่อไป โดยล่าสุดไมโครซอฟท์และ Meta ได้ร้องเรียนต่อคณะกรรมาธิการยุโรป ว่านโยบายใหม่ส่วนของ App Store นั้น ไม่ได้เป็นไปตามเป้าหมายที่ EU ต้องการในกฎหมาย DMA</p>\n<p>ประเด็นที่เป็นปัญหานั้น มีหลายบริษัทเทคโนโลยีที่ออกมาแสดงความเห็นกันก่อนแล้ว เช่น การคิดค่า Core Technology Fee หากแอปมีจำนวนดาวน์โหลดสูง หรือการบีบให้จ่ายส่วนแบ่ง 17% หากมีช่องทางจ่ายเงินอื่นเพิ่มเติม จึงมองว่าแนวทางนี้ไม่ได้สร้างทางเลือกอย่างที่ DMA ต้องการ</p>\n<p>ด้านแอปเปิลออกมาแย้งประเด็นนี้ โดยบอกว่าบริษัทได้หารือกับคณะกรรมาธิการยุโรปเป็นเวลาหลายเดือน ถึงแนวทางการปฏิบัติให้เป็นไปตาม DMA มีทีมงานแอปเปิลหลายร้อยคน ใช้เวลาหลายหมื่นชั่วโมง เพื่อแก้ไข iOS และ App Store ให้เป็นไปตามกฎหมายใหม่นี้ ซึ่งก็ต้องดูกันต่อไปว่า EU จะมีท่าทีอย่างไรหลังจากบริษัทเทคโนโลยีออกมาร้องเรียนการปฏิบัติของแอปเปิลนี้</p>\n<p>ที่มา: <a href=\"https://mspoweruser.com/apple-says-it-spent-tens-of-thousands-of-hours-on-the-dma-app-store-solution-after-microsoft-complains/\">MSPowerUser</a></p>\n<p><img src=\"https://www.blognone.com/sites/default/files/externals/f15f9715e72adb7d4bc6aa9b91497ae3.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/microsoft\">Microsoft</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61d94019a267283309f592ba3694ba61ce54b8fd2d7aee891c0ee6d70a9e0e16","category":"Thai"}