{"title":"Apple เผย Shazam ถูกใช้ค้นหาเพลงผ่าน Control Center ใน iOS แล้วมากกว่า 1 พันล้านครั้ง","link":"https://www.blognone.com/node/124727","date":1631545228000,"content":"<div><div><div><p>แอปเปิลประกาศว่า Shazam บริการค้นหาเพลงที่<a href=\"https://www.blognone.com/node/105456\">แอปเปิลซื้อกิจการเมื่อปี 2018</a> ถูกใช้งานเพื่อค้นหาเพลงรวมมากกว่า 1 พันล้านเพลงแล้ว โดยนับเฉพาะการค้นหาผ่านส่วน Music Recognition ใน Control Center ของ iOS</p>\n<p>ฟีเจอร์ดังกล่าวแอปเปิลเริ่มเพิ่มเข้ามาใน <a href=\"https://www.blognone.com/node/119442\">iOS 14.2</a> เมื่อปลายปีที่แล้ว แต่ไม่ได้เปิดให้เป็น default ผู้ใช้งานต้องเพิ่มปุ่ม Shazam เข้ามาเองใน Control Center สถิติ 1 พันล้านเพลงจึงน่าสนใจมาก</p>\n<p>เมื่อเดือนมิถุนายน แอปเปิลเพิ่งประกาศว่า Shazam ถูกค้นหามากถึง<a href=\"https://www.blognone.com/node/123281\">กว่า 1 พันล้านเพลงภายในเดือนเดียว</a> โดยเป็นการนับผ่านทุกแพลตฟอร์ม</p>\n<p>แอปเปิลระบุว่าเพลงที่ถูกค้นหาหรือที่เรียกว่า Shazam มากที่สุดคือ <a href=\"https://www.shazam.com/track/52749818/talking-to-the-moon\">Talking To The Moon</a> ของ Bruno Mars ส่วนอันดับสองคือ <a href=\"https://www.shazam.com/track/469270443/astronaut-in-the-ocean\">Astronaut In The Ocean</a> ของ Masked Wolf</p>\n<p>ที่มา: <a href=\"https://9to5mac.com/2021/09/13/apple-announces-shazam-has-been-used-more-than-1-billion-times-from-control-center/\">9to5Mac</a></p>\n<p><img src=\"https://www.blognone.com/sites/default/files/externals/aac5fa374c4413c068931afb7bd6dde6.png\" /></p>\n</div></div></div><div><div>Topics: </div><div><div><a href=\"/topics/shazam\">Shazam</a></div><div><a href=\"/topics/apple\">Apple</a></div><div><a href=\"/topics/ios-14\">iOS 14</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7b33410e5fd030f23de63ad2f77ae4655a36c1cc7c27f097ce7e7ef266f5064","category":"Thai"}