{"title":"ไมโครซอฟท์บอกสนใจนำ Quick Resume ของ Xbox มาใช้กับเกมบนพีซี Windows","link":"https://www.blognone.com/node/133828","date":1684024924000,"content":"<div><div><div><p>Roanne Soanes หัวหน้าทีมฮาร์ดแวร์ Xbox ของไมโครซอฟท์ ไปร่วมเปิดตัว<a href=\"https://www.blognone.com/node/133803\">เครื่องคอนโซลพกพา ASUS ROG Ally</a> ในฐานะพาร์ทเนอร์ ในคลิปที่เธอร่วมสนทนากับทีม ASUS เธอได้พูดถึงไอเดียการนำ<a href=\"https://support.xbox.com/en-US/help/games-apps/game-setup-and-play/get-back-to-your-game-instantly-with-quick-resume\">ฟีเจอร์ Quick Resume</a> ของคอนโซล Xbox มาใช้กับเกมบน Windows ด้วย</p>\n<p><a href=\"https://www.blognone.com/node/114827\">Quick Resume เป็นฟีเจอร์หนึ่งของคอนโซล Xbox Series X|S รุ่นปัจจุบัน</a> ที่ใช้พลัง SSD ในการหยุดเกมที่กำลังเล่นอยู่ตอนนั้น แล้วสลับไปเล่นอีกเกมได้ทันที (รองรับการสลับไปมาได้พร้อมกัน 3 เกม ดูคลิปประกอบด้านล่าง)</p>\n<p>แม้การเล่นเกมบน Windows เราสามารถกด Alt+Tab สลับกลับไปเปิดแอพอื่นได้ แต่เกมสามารถรันได้ทีละเกมเท่านั้น เพราะครองสิทธิการใช้งาน GPU แต่ผู้เดียว</p>\n<p>ตอนนี้ <a href=\"https://www.blognone.com/node/127625\">Windows 10/11 มี DirectStorage API แบบเดียวกับ Xbox ช่วยให้เกมโหลดจาก SSD ได้เร็วขึ้น</a> แต่<a href=\"https://www.blognone.com/node/127777\">ยังมีเกม Forspoken รองรับแค่เกมเดียว</a> ซึ่งเราคงได้เห็นไมโครซอฟท์ผลักดันให้เกมพีซีรองรับฟีเจอร์นี้มากขึ้นในระยะถัดไป</p>\n<p>ที่มา - <a href=\"https://www.extremetech.com/gaming/microsoft-wants-to-bring-quick-resume-to-pc-gamers\">ExtremeTech</a></p>\n<p><img alt=\"No Description\" src=\"https://www.blognone.com/sites/default/files/externals/01a80085a11bde2545d8dbb9ce034e64.jpg\" /></p>\n<blockquote><p>Microsoft dropping hints that it’s thinking about bringing Xbox Quick Resume or something similar to Windows. This would be great for PC gamers. Here’s Roanne Soanes, head of Xbox hardware, discussing improving the Windows experience here <a href=\"https://t.co/8eT87PhYoy\">pic.twitter.com/8eT87PhYoy</a></p>\n<p>— Tom Warren (@tomwarren) <a href=\"https://twitter.com/tomwarren/status/1656675385000734724?ref_src=twsrc%5Etfw\">May 11, 2023</a></p></blockquote>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/windows\">Windows</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"480aa666e3b4c5aa3b1bbc7034d567c7d29334063b65e79d812b300e817baa78","category":"Thai"}