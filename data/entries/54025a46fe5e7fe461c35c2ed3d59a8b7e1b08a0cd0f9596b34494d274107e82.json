{"title":"ฉันยังอยู่... Threads มีจำนวนดาวน์โหลดเดือนธันวาคม 2023 เพิ่มขึ้น ติดอันดับ Top 10","link":"https://www.blognone.com/node/137971","date":1706705132000,"content":"<div><div><div><p>บริษัทวิจัยตลาดแอป Appfigures <a href=\"https://appfigures.com/resources/insights/20240126\">รายงาน</a>ข้อมูลน่าสนใจของสถิติการดาวน์โหลดแอปในเดือนธันวาคม 2023 พบว่า <a href=\"https://www.blognone.com/node/134699\">Threads</a> แอปโซเชียลเน้นตัวหนังสือของ Meta ที่ทำออกมาแข่งกับ X/Twitter มีจำนวนการดาวน์โหลดเพิ่มขึ้นถึง 3 เท่า เมื่อเทียบกับตัวเลขเดือนพฤศจิกายน มีจำนวนดาวน์โหลดรวม 28 ล้านครั้ง (iOS 12 ล้าน, Google Play 16 ล้าน)</p>\n<p>ตัวเลขนี้อาจสะท้อนว่ากลยุทธ์ผลักดัน Threads ของ Meta ในช่วงที่ผ่านมา หลังจากจำนวนผู้สมัครใช้งานช่วงแรกที่พุ่งถึง <a href=\"https://www.blognone.com/node/134757\">100 ล้านบัญชี</a> <a href=\"https://www.blognone.com/node/135122\">ลดลงต่อเนื่อง</a> โดยใส่<a href=\"https://www.blognone.com/node/137140\">ฟีเจอร์</a>แบบที่ X มี ตลอดจน<a href=\"https://www.blognone.com/node/136365\">นำโพสต์ไปแสดง</a>ใน Facebook และ Instagram ก็ช่วยเพิ่มการดาวน์โหลดของผู้ใช้งานใหม่ได้ดีทีเดียว</p>\n<p>อย่างไรก็ตามจำนวนดาวน์โหลดที่มากขึ้นของ Threads ก็ยังไม่มากจนโดดเด่น เพราะสถิติดาวน์โหลดแอปของเดือนธันวาคม 2023 ที่ Appfigures รายงาน Instagram ที่มีเจ้าของเดียวกัน เป็นแอปจำนวนดาวน์โหลดสูงสุด 54 ล้านครั้ง ตามด้วย TikTok, Facebook, WhatsApp และ CapCut ส่วน Threads อยู่ในอันดับที่ 6</p>\n<p>ส่วน X มีจำนวนดาวน์โหลดประมาณ 9 ล้านครั้ง อยู่ในอันดับที่ 36</p>\n<p>ที่มา: <a href=\"https://techcrunch.com/2024/01/30/instagram-threads-triples-downloads-in-december-reaching-the-top-10-x-falls-to-no-36/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n<p><img alt=\"No Description\" src=\"https://www.blognone.com/sites/default/files/externals/f24085934b117a9de05686f88a16b2eb.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/mobile-apps\">Mobile Apps</a></div><div><a href=\"/topics/social-network\">Social Network</a></div><div><a href=\"/topics/market-research\">Market Research</a></div><div><a href=\"/topics/appfigures\">Appfigures</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54025a46fe5e7fe461c35c2ed3d59a8b7e1b08a0cd0f9596b34494d274107e82","category":"Thai"}