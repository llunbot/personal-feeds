{"title":"Meituan รายงานผลประกอบการไตรมาส ธุรกิจส่งอาหารทำสถิติจำนวนออเดอร์ต่อวันสูงสุด","link":"https://www.blognone.com/node/136999","date":1701267987000,"content":"<div><div><div><p>Meituan แพลตฟอร์มเดลิเวอรีรายใหญ่ของจีน รายงานผลประกอบการประจำไตรมาสเดือนกันยายน 2023 รายได้รวมเพิ่มขึ้น 22% จากช่วงเดียวกันในปีก่อนเป็น 76,467 ล้านหยวน มีกำไรสุทธิ 3,593 ล้านหยวน จำนวนเดลิเวอรีในไตรมาสมี 6,179.4 ล้านครั้ง</p>\n<p>บริษัทบอกว่าธุรกิจส่งอาหารยังมีทิศทางเติบโตที่แข็งแกร่ง จำนวนออเดอร์ต่อวันทำสถิติสูงสุดในไตรมาสนี้ที่ 78 ล้านออเดอร์ เป็นผลจากการร่วมมือกับร้านค้าด้านข้อมูลลูกค้า ขณะเดียวก็มีระบบสมาชิกที่ใช้คูปองจูงใจให้สั่งซ้ำและบ่อยขึ้น ส่วนธุรกิจส่งสินค้า Instashopping ยังมีทิศทางที่ดี จำนวนผู้ใช้งานเพิ่มขึ้นทั้งหัวเมืองหลัก และในพื้นที่ห่างไกล ร้านค้าก็มีจำนวนเพิ่มขึ้น</p>\n<p>ส่วนธุรกิจใหม่ แม้รายได้เติบโต แต่ยังคงขาดทุนราว 5 พันล้านหยวน ซึ่งเป็นตัวเลขที่ลดลง โดย Meituan มองว่ามีผลกระทบหลักจากสภาพเศรษฐกิจทั้ง Meituan Select และ Meituan Grocery</p>\n<p>ที่มา: <a href=\"https://media-meituan.todayir.com/202311281711141778683369_en.pdf\">Meituan</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/73d75cdfb98c264b9a6c32cbd6fdb5b7.jpg\" /></p>\n</div></div></div><div><div>Topics: </div><div><div><a href=\"/topics/meituan\">Meituan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b510402f958c25809306a2cbb021442a3adff597233d6e64a2d51db08582c24a","category":"Thai"}