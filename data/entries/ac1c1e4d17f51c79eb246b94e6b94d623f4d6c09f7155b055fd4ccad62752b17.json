{"title":"Google Cloud เปิดตัว GKE Enterprise รวมฟีเจอร์ Anthos รันได้บนคลาวด์ข้ามค่าย","link":"https://www.blognone.com/node/135525","date":1693448891000,"content":"<div><div><div><p>Google Cloud เปิดตัว Google Kubernetes Engine (GKE) Enterprise Edition ที่เพิ่มฟีเจอร์ระดับสูงสำหรับลูกค้าองค์กรขนาดใหญ่</p>\n<p>GKE Enterprise มีฟีเจอร์เพิ่มเติมจาก GKE เวอร์ชันปกติ (ตอนนี้มีชื่อเรียกว่า GKE Standard) โดยเพิ่มฟีเจอร์จาก <a href=\"https://www.blognone.com/node/126147\">Anthos ซอฟต์แวร์จัดการคลาวด์ข้ามค่ายของกูเกิล</a> ทำให้เราสามารถรัน GKE บนเครื่องที่เช่าจาก Azure/AWS รวมถึงเครื่องแบบ on-premise (<a href=\"https://www.blognone.com/node/125232\">Google Distributed Cloud</a>) ได้ด้วย</p>\n<p>ฟีเจอร์อื่นของ GKE Enterprise คือการจัดกลุ่มงานตามประเภท workload ไปรันบนคลัสเตอร์เดียวกัน, การจัดการคลัสเตอร์ของแต่ละทีม, ฟีเจอร์ด้านความปลอดภัย การแยกรันงานสำคัญไม่ต้องยุ่งกับใคร (isolate sensitive workloads) และการรายงานช่องโหว่ (vulnerability insights), การกำหนด policy ตามนโยบายขององค์กร (<a href=\"https://cloud.google.com/kubernetes-engine/docs/concepts/gke-editions\">ตารางเปรียบเทียบฟีเจอร์</a>)</p>\n<p><img alt=\"No Description\" src=\"https://www.blognone.com/sites/default/files/externals/bf847e7c104c80da055c2e549e9badde.png\" /></p>\n<p>นอกจาก GKE Enterprise แล้ว GKE รุ่นปกติยังได้ฟีเจอร์เพิ่มเติมคือ</p>\n<ul>\n<li>รองรับการเช่าเครื่อง <a href=\"https://www.blognone.com/node/135515\">Cloud TPU และเครื่อง A3 VM พลังจีพียู NVIDIA H100</a> เพื่อมาทำเป็นคลัสเตอร์ GKE สำหรับงาน AI ที่ต้องใช้ GPU/TPU เร่งความเร็วการประมวลผล</li>\n<li>รองรับการเชื่อมต่อ GKE กับบริการ <a href=\"https://cloud.google.com/blog/products/storage-data-transfer/cloud-storage-fuse-now-ga\">Google Cloud Storage FUSE</a> บริการสตอเรจแบบ unstructured data</li>\n<li>รองรับการรันงาน Duet AI ในเครื่อง GKE สำหรับงานรันโมเดล AI จากโมเดลพร้อมใช้ของกูเกิล</li>\n</ul>\n<p><img alt=\"No Description\" src=\"https://www.blognone.com/sites/default/files/externals/41796254f8338812b6c17bf674d349f6.png\" /></p>\n<p>ที่มา - <a href=\"https://cloud.google.com/blog/products/containers-kubernetes/whats-new-with-gke-at-google-cloud-next\">Google</a></p>\n</div></div></div><div><div>Topics: </div><div><div><a href=\"/topics/kubernetes\">Kubernetes</a></div><div><a href=\"/topics/google-cloud\">Google Cloud</a></div><div><a href=\"/topics/enterprise\">Enterprise</a></div><div><a href=\"/topics/container\">Container</a></div><div><a href=\"/topics/anthos\">Anthos</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac1c1e4d17f51c79eb246b94e6b94d623f4d6c09f7155b055fd4ccad62752b17","category":"Thai"}