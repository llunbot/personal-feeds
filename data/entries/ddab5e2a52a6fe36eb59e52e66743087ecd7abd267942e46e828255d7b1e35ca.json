{"title":"[ลือ] ไมโครซอฟท์จะนำ Halo และ Flight Simulator ไปลง PS5 และ Switch 2","link":"https://www.blognone.com/node/144050","date":1736564797000,"content":"<div><div><div><p>ช่องยูทูบสายเกม NateTheHate ที่เคยปล่อยข่าวหลุดช่วงต้นปี 2024 ว่า <a href=\"https://www.blognone.com/node/138227\">ไมโครซอฟท์จะนำเกมของตัวเองลงแพลตฟอร์มอื่น</a> (<a href=\"https://www.blognone.com/node/138227\">แล้วก็เกิดขึ้นจริงๆ</a>) ให้ข้อมูลว่าไมโคซอฟท์จะนำเกมสำคัญๆ ของ Xbox อย่าง Microsoft Flight Simulator 2024 และ Halo: The Master Chief Collection ไปลง PS5 กับ Nintendo Switch 2</p>\n<p><a href=\"https://www.blognone.com/node/143798\">แผนการนำเกมเอ็กซ์คลูซีฟของ Xbox ไปลงคอนโซลอื่น</a> คงไม่ใช่เรื่องที่น่าตื่นเต้นอะไรแล้ว และเกมใหม่ๆ ที่เตรียมวางขายในช่วงนี้คือ <a href=\"https://www.blognone.com/node/140266\">Doom: The Dark Ages</a> กับ The Outer Worlds 2 ก็ประกาศชัดเจนว่าจะลง PS5</p>\n<p>ประเด็นที่น่าสนใจกว่าคือ NateTheHate บอกว่าไมโครซอฟท์จะสนับสนุน Nintendo Switch 2 อย่างจริงจัง ซึ่งจะรวมถึงการพอร์ตเกม Switch 1 ของตัวเองให้ Switch 2 โดยรองรับกราฟิกระดับ 4K เพิ่มด้วย</p>\n<p>ก่อนหน้านี้ ไมโครซอฟท์อาจยังมีข้อจำกัดในการนำเกม Xbox Series X|S มาลง Switch เพราะประสิทธิภาพด้านฮาร์ดแวร์ที่แตกต่างกันมาก แต่ถ้า Switch 2 มีฮาร์ดแวร์ดีขึ้นกว่าเดิมมาก ก็เป็นอีกช่องทางหาเงินของไมโครซอฟท์ในการขายเกม นอกเหนือจากบน PS5 ด้วย</p>\n<p>ที่มา - <a href=\"https://www.videogameschronicle.com/news/nintendo-switch-2-is-reportedly-getting-two-major-xbox-games-including-halo/\">VGC</a>, <a href=\"https://www.eurogamer.net/switch-2-reportedly-getting-halo-and-another-big-xbox-game-with-microsoft-set-to-be-a-very-big-supporter\">Eurogamer</a></p>\n<p><img src=\"https://www.blognone.com/sites/default/files/externals/2acb9999729b8d66c38a6e8ae5bad9da.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/flight-simulator\">Flight Simulator</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/nintendo-switch\">Nintendo Switch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddab5e2a52a6fe36eb59e52e66743087ecd7abd267942e46e828255d7b1e35ca","category":"Thai"}