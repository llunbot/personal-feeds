{"title":"โดนอีกแล้ว God of War Ragnarök โดนรีวิวถล่มบน Steam เพราะบังคับล็อกอิน PSN ก่อนเล่น","link":"https://www.blognone.com/node/142122","date":1726979436000,"content":"<div><div><div><p><a href=\"https://www.blognone.com/node/140061\">เกม God of War Ragnarök เวอร์ชันพีซีเริ่มวางขายวันที่ 19 กันยายน 2024</a> ถึงแม้<a href=\"https://www.blognone.com/node/131322\">ตัวเกมเวอร์ชันต้นฉบับ PS5 ได้คะแนนรีวิวเฉลี่ยสูงถึง 94/100</a> แต่ก็ไม่วาย เจอ<a href=\"https://store.steampowered.com/app/2322010/God_of_War_Ragnark/#app_reviews_hash\">ผู้ใช้รีวิวถล่มบน Steam อยู่ดี</a> (คะแนนรีวิวเฉลี่ยบน Steam ตอนนี้เป็น Mixed คือมีคะแนนด้านบวก 68% ขณะที่เขียนข่าวนี้)</p>\n<p>ปัญหาหลักๆ ของ God of War Ragnarök เวอร์ชันพีซีที่ถูกวิจารณ์หนักคือ บังคับต้องมีบัญชี PlayStation Network (PSN) ก่อนเข้าเกม ซึ่งไม่ใช่ธรรมเนียมปฏิบัติของชาวพีซีที่มองว่าเกมแบบเล่นคนเดียวควรเข้าเกมได้เลย แถมผู้ใช้จำนวนหนึ่งที่สร้างบัญชี PSN ก็เจอปัญหาการยืนยันตัวตนผ่านเบอร์โทรศัพท์ที่ยุ่งยาก ข้อความยืนยันไม่มาตามที่ต้องการ เจอข้อความ error เป็นต้น</p>\n<p>นอกจากนี้ยังมีผู้ใช้อีกส่วนหนึ่งรายงานปัญหาว่าเกมเวอร์ชันพีซีแครช ประสิทธิภาพไม่ดี เฟรมเรตตก บั๊กด้านกราฟิกอื่นๆ</p>\n<p>ประเด็นเรื่องเกม PlayStation เวอร์ชันพีซีบังคับใช้บัญชี PSN จนถูกถล่มนั้นเกิดขึ้นมาเรื่อยๆ ตั้งแต่ <a href=\"https://www.blognone.com/node/139576\">Helldivers 2</a> และ <a href=\"https://www.blognone.com/node/139678\">Ghost of Tsushima</a></p>\n<p>ที่มา - <a href=\"https://www.eurogamer.net/god-of-war-ragnarok-is-being-review-bombed-on-steam\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/7d8d4acbd1f0facabaeedda8c8d465d2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/6818de1dd6f18157151fac55cb1c481c.png\" /></p>\n</div></div></div><div><div>Topics: </div><div><div><a href=\"/topics/god-of-war\">God of War</a></div><div><a href=\"/topics/playstation-network\">PlayStation Network</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc79d75a0b7f9269d50f50a684b608eabbcff1cc2c4fc1b3f683f821ee2a0cdb","category":"Thai"}