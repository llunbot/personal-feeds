{"title":"ทีมวิจัยจีนพบ LK-99 มีคุณสมบัติบางส่วนของตัวนำยิ่งยวดที่อุณหภูมิห้อง","link":"https://www.blognone.com/node/135127","date":1691124856000,"content":"<div><div><div><p>มหากาพย์<a href=\"https://www.blognone.com/node/135078\">สาร LK-99</a> (CuO<sub>25</sub>P<sub>6</sub>Pb<sub>9</sub>) ที่อาจจะเป็นตัวนำยิ่งยวดดูมีเค้าลางยิ่งขึ้น หลังห้องวิจัยหลายแห่งพยายามทำซ้ำรายงานวิจัยของ Quantum Energy Research Centre และพบว่า LK-99 มีคุณสมบัติของตัวนำยิ่งยวดจริงในบางสภาวะ ล่าสุดทีมวิจัยจาก Huazhong University of Science and Technology (HUST) ก็พบ Meissner effect ของ LK-99 ที่อุณหภูมิห้อง (400K) บ่งชี้ว่า  LK-99 อาจจะเป็นตัวนำยิ่งยวดที่อุณหภูมิห้องได้จริงๆ</p>\n<p>เนื่องจากปริมาณ LK-99 ที่สังเคราะห์ได้ในตอนนี้ยังมีปริมาณน้อยมากๆ ในรายงานนี้ HUST สังเคราะห์ออกมาได้เพียงขนาดเท่าเม็ดฝุ่นเท่านั้น จึงยังไม่สามารถวัดค่าความต้านทานได้โดยตรง</p>\n<p>ตอนนี้มีห้องวิจัยอย่างน้อย 11 แห่งจาก 5 ชาติกำลังลงมือทำซ้ำรายงานวิจัย LK-99 อยู่ แต่ห้องวิจัยในเกาหลีใต้เองและในสหรัฐฯ นั้นยังไม่มีการรายงานผลออกมา</p>\n<p>ที่มา - <a href=\"https://arxiv.org/ftp/arxiv/papers/2308/2308.01516.pdf\">arXiv</a></p>\n<p><img alt=\"No Description\" src=\"https://www.blognone.com/sites/default/files/externals/218b0d91f0271a0a70dffd507e899b7c.jpg\" /></p>\n</div></div></div><div><div>Topics: </div><div><div><a href=\"/topics/science\">Science</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9216e3db813761cfeb845287003802ac90ab336af01861106164ea20fddc0aa7","category":"Thai"}