{"title":"Elon Musk บอก X จะยกเลิกระบบ Block เหลือเฉพาะ Mute กับ Block ที่ระดับ DM","link":"https://www.blognone.com/node/135355","date":1692386544000,"content":"<div><div><div><p>Elon Musk เจ้าของ X (หรือ Twitter เดิม ซึ่งคงต้องใช้คำขยายความนี้อีกระยะหนึ่ง) <a href=\"https://twitter.com/elonmusk/status/1692558414105186796\">ตอบโพสต์</a>ของผู้ใช้งานที่ถามว่า มีเหตุผลอะไรที่เราจะ Block หรือ Mute ใครสักคน ซึ่งคำตอบนั้นน่าสนใจกว่า</p>\n<p>เพราะ Musk บอกว่าการ Block นั้นจะถูกนำออกไป ยกเว้นเฉพาะส่วนการบล็อกของ DM</p>\n<p>X มีระบบให้ผู้ใช้งานสามารถจัดการควบคุมการแสดงเนื้อหาอยู่สองวิธีคือ <strong>Block</strong> กับ <strong>Mute</strong> โดย Block เป็นการจำกัดไม่ให้บัญชีที่ระบุ สามารถติดต่อ, ดูโพสต์ หรือกดติดตามได้ ซึ่งบัญชีก็จะเห็นว่าถูกบล็อกเมื่อไปดูโปรไฟล์ ส่วน Mute เป็นการสั่งซ่อนโพสต์จากบัญชีที่ระบุ ทำให้ไม่แสดงข้อความอีกในฟีด ซึ่งกรณีหลังบัญชีที่ถูก Mute จะไม่ทราบ<br />\nอย่างไรก็ตาม 2 คำสั่งนี้แม้มีเพื่อระงับการแสดงเนื้อหา แต่กรณีที่นำมาใช้งานก็ต่างกันมาก ผู้ใช้งานหลายคนจึงไม่เห็นด้วยที่จะยกเลิกระบบ Block ก็ต้องดูว่า Musk จะเดินหน้าต่อหรือยอมถอยในเรื่องนี้</p>\n<p>ที่มา: <a href=\"https://techcrunch.com/2023/08/18/musk-says-xs-block-feature-is-going-away/\">TechCrunch</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt /></p>\n<blockquote><p>Block is going to be deleted as a “feature”, except for DMs</p>\n<p>— Elon Musk (@elonmusk) <a href=\"https://twitter.com/elonmusk/status/1692558414105186796?ref_src=twsrc%5Etfw\">August 18, 2023</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5286f838d3537ac5d30577f003d6d0fad2d8fd5c4104c0ffc30c1421fe794bc0","category":"Thai"}