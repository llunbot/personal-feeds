{"title":"TSMC รายงานผลประกอบการไตรมาส รายได้โต 16.5% จากความต้องการชิป AI ที่เพิ่มขึ้น","link":"https://www.blognone.com/node/139273","date":1713427332000,"content":"<div><div><div><p>TSMC รายงานผลประกอบการของไตรมาสที่ 1 ปี 2024 ยอดขายรวม 592,644 ล้านดอลลาร์ไต้หวัน เพิ่มขึ้น 16.5% เทียบกับไตรมาสเดียวกันในปีก่อน และมีกำไรสุทธิ 225,485 ล้านดอลลาร์ไต้หวัน เพิ่มขึ้น 8.9%</p>\n<p>Wendell Huang ซีเอฟโอ TSMC ให้ข้อมูลเพิ่มเติมช่วงแถลงผลประกอบการว่าในไตรมาสปัจจุบัน 2/2024 บริษัทยังมองความต้องการที่แข็งแกร่งในสินค้าเทคโนโลยี 3 นาโมเมตร และ 5 นาโนเมตร ซึ่งสามารถชดเชยรายได้ที่ลดลงจากสินค้ากลุ่มสมาร์ทโฟนตามปัจจัยฤดูกาล</p>\n<p>ส่วนซีอีโอ C.C. Wei กล่าวว่าผู้พัฒนา AI ชั้นนำแทบทั้งหมดตอนนี้ต่างทำงานร่วมกับ TSMC เพื่อพัฒนาชิปประมวลผลที่มีการใช้พลังงานอย่างมีประสิทธิภาพ เขายังมองว่ารายได้จากชิปเซิร์ฟเวอร์ AI ในปีนี้จะเพิ่มขึ้นมากกว่าสองเท่าจากปี 2023</p>\n<p>ส่วนแบ่งรายได้ของเวเฟอร์เทคโนโลยี 3 นาโนเมตร ซึ่งคิดเป็น 9% ของรายได้เวเฟอร์ทั้งหมด, 5 นาโนเมตร คิดเป็น 37% และ 7 นาโนเมตร คิดเป็น 19% ภาพรวมของรายได้ส่วนเทคโนโลยีการผลิตขั้นสูง (7 นาโนเมตรหรือน้อยกว่า) คิดเป็น 65%</p>\n<p>ที่มา: <a href=\"https://www.cnbc.com/2024/04/18/tsmc-q1-2024-earnings-on-strong-ai-chip-demand.html\">CNBC</a> และ <a href=\"https://pr.tsmc.com/english/news/3131\">TSMC</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ddd8bf5c4898cfae8b33753a37ff25a1968f40690efe0e1febeaacc7068af69","category":"Thai"}