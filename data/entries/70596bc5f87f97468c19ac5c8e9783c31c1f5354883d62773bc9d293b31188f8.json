{"title":"YouTube Shorts อัปเดตฟีเจอร์ใหม่ เพิ่มการคอลแลปส์, ไลฟ์วิดีโอแนวตั้งและสติกเกอร์ Q&A","link":"https://www.blognone.com/node/135094","date":1691068031000,"content":"<div><div><div><p>Youtube ได้เปิดตัว Youtube Shorts เครื่องมือวิดีโอสั้นมาเป็นเวลา 6 เดือน เพื่อใช้สู้กับแพลตฟอร์มคู่แข่งอย่าง Instagram และ Tiktok ตอนนี้ Youtube ประกาศเพิ่มลูกเล่นให้กับผู้ใช้บนแพลตฟอร์มมากขึ้น โดยการเปิดตัวฟีเจอร์คอลแลปส์กับวิดีโออื่น, สตรีมวิดีโอแนวตั้งและสติกเกอร์ Q&amp;A บน Youtube Shorts</p>\n<p><img alt=\"No Description\" src=\"https://www.blognone.com/sites/default/files/externals/6ea39e36a04cc98d7fe584d1b91bdeef.png\" /></p>\n<ul>\n<li>ฟีเจอร์คอลแลปส์พร้อมเลือกเลย์เอาท์ได้</li>\n</ul>\n<p>ฟีเจอร์คอลแลปส์เป็นฟีเจอร์ที่เปิดให้เราสร้างวิดีโอรีมิกซ์กับวิดีโออื่น สามารถใช้เสียงเพลงเดียวกันวิดีโอต้นฉบับ รวมถึงคัดลอก Timestamp ของเพลงในช่วงเวลาเดียวกันให้ด้วย นอกจากนี้ยังสามารถใช้ฟิลเตอร์เดียวกันกับคลิปต้นฉบับได้</p>\n<p><img alt=\"No Description\" src=\"https://www.blognone.com/sites/default/files/externals/5bbcafebeba4cf9ead3236b4fcd058e4.gif\" /></p>\n<ul>\n<li>ไลฟ์วิดีโอบน Youtube Shorts</li>\n</ul>\n<p>หลังจากที่ Youtube เปิดตัว Youtube Shorts  มาได้ 6 เดือน ตอนนี้พร้อมแล้วสำหรับการเปิดให้ผู้ใช้ไลฟ์สดบน Youtube Short ซึ่งจะมี Super Chats, Channel memberships และ Super Stickers ที่เหมือนกับการไลฟ์บน Youtube แบบปกติ คาดว่าจะเริ่มในเดือนถัดไป ทาง Youtube ยังวางแผนทดสอบเครื่องมือให้ผู้ใช้เปลี่ยนวิดีโอแนวนอนเป็น Shorts แนวตั้งอีกด้วย</p>\n<p><img alt=\"No Description\" src=\"https://www.blognone.com/sites/default/files/externals/a28e016659ad264173e2cb117e623d47.gif\" /></p>\n<ul>\n<li>สติกเกอร์ Q&amp;A บน Youtube Shorts</li>\n</ul>\n<p>Youtube เตรียมเพิ่มสติกเกอร์ให้มากขึ้น รวมถึงสติกเกอร์ถามตอบกับคนดูบน Youtube Shorts คล้ายกับสติกเกอร์ Q&amp;A บน Instagram ที่เปิดให้คนดูเข้ามามีส่วนร่วมในการแสดงความคิดเห็น</p>\n<p><img alt=\"No Description\" src=\"https://www.blognone.com/sites/default/files/externals/c3b10fabb02748748b92e23ba64797c2.gif\" /></p>\n<p>ที่มา: <a href=\"https://www.androidpolice.com/youtube-shorts-new-creator-tools/\">Androidpolice</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70596bc5f87f97468c19ac5c8e9783c31c1f5354883d62773bc9d293b31188f8","category":"Thai"}