{"title":"Ubisoft ได้ข้อสรุปแผนปรับโครงสร้างแล้ว ตั้งบริษัทลูกใหม่ให้ Tencent ถือหุ้น 25%","link":"https://www.blognone.com/node/145520","date":1743122436000,"content":"<div><div><div><p>Ubisoft ประกาศข้อสรุปเรื่องแผนปรับโครงสร้างบริษัท หลังจาก<a href=\"https://www.blognone.com/node/142433\">ประกาศศึกษาแนวทาง</a>มาตั้งแต่ตุลาคมปีที่แล้ว ซึ่งทางเลือกก็เป็นไปตาม<a href=\"https://www.blognone.com/node/144128\">ข่าวล่าสุด</a>ที่ออกมาคือตั้งบริษัทใหม่ แล้วซื้อสินทรัพย์จาก Ubisoft</p>\n<p>บริษัทใหม่ที่ตั้งขึ้นมาสถานะเป็นบริษัทในเครือ Ubisoft ดูแลเฉพาะบางเกม ได้แก่ Assassin’s Creed, Far Cry และ Tom Clancy's Rainbow Six บริษัทใหม่นี้จะมี Tencent มาร่วมถือหุ้นส่วนน้อย 25% เป็นมูลค่า 1,160 ล้านยูโร มีเป้าหมายคือโฟกัสที่การพัฒนาระบบนิเวศของเกมเหล่านี้ บนแพลตฟอร์มต่าง ๆ และรูปแบบเกมเพลย์ต่าง ๆ</p>\n<p>มูลค่ากิจการของบริษัทใหม่นี้อยู่ที่ 4 พันล้านยูโร ซึ่ง Ubisoft บอกว่ามูลค่ากิจการนี้คิดจากตัวเลขประเมินยอดขายเกมทั้งสามในปี 2025 แล้วคูณไป 4 เท่า</p>\n<p>ที่มา: <a href=\"https://www.globenewswire.com/news-release/2025/03/27/3050885/0/en/Ubisoft-announces-the-creation-of-a-new-subsidiary.html\">Ubisoft</a></p>\n<p><img src=\"https://www.blognone.com/sites/default/files/externals/d67b753fa9182b58905c10e3fbd61d42.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/tencent\">Tencent</a></div><div><a href=\"/topics/games\">Games</a></div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/far-cry\">Far Cry</a></div><div><a href=\"/topics/rainbow-six\">Rainbow Six</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c9f959e5836a1e4e0798126d54b705a08951bda98ab0c4a7aee9ba8bce4527b","category":"Thai"}