{"title":"ไมโครซอฟท์หยุดขาย Surface Studio พีซีออลอินวันจับตลาดพรีเมียมแล้ว","link":"https://www.blognone.com/node/143513","date":1733545274000,"content":"<div><div><div><p>ไมโครซอฟท์หยุดขาย Surface Studio พีซีกลุ่มออลอินวัน ซึ่งเป็นรุ่นท็อปสุดแพงสุดของ Surface แล้ว</p>\n<p><a href=\"https://www.blognone.com/node/86688\">Surface Studio เปิดตัวครั้งแรกในปี 2016</a> แล้วอัพเกรดสเปกเป็น <a href=\"https://www.blognone.com/node/105624\">Surface Studio 2 ในปี 2018</a> และ <a href=\"https://www.blognone.com/node/130908\">Surface Studio 2+ ในปี 2022</a> จุดเด่นของมันคือขาตั้งหน้าจอที่พับลงไปเป็นแท็บเล็ตขนาดใหญ่สำหรับวาดรูปได้ (<a href=\"https://www.blognone.com/node/86790\">ไมโครซอฟท์บอกเองว่าทำมาจับตลาดผู้ใช้ Wacom Cintiq</a>)</p>\n<p>อย่างไรก็ตาม ข้อเสียของ Surface Studio คือราคาสุดแพง โดยเครื่องรุ่นแรกเปิดตัวที่ราคา 2,999 ดอลลาร์ ในขณะที่เครื่องรุ่นสุดท้าย 2+ ราคาเริ่มต้นเพิ่มไปถึง 4,300 ดอลลาร์</p>\n<p>ไมโครซอฟท์ยืนยันการหยุดขาย Surface Studio 2+ และเว็บไซต์ Windows Central อ้างแหล่งข่าวภายในไมโครซอฟท์ ยืนยันว่าบริษัทไม่มีแผนทำฮาร์ดแวร์ Surface Studio รุ่นใหม่อีกแล้ว</p>\n<p>ที่มา - <a href=\"https://www.windowscentral.com/hardware/surface/the-surface-studio-is-dead-microsoft-ends-production-on-surface-studio-2-as-stock-dwindles\">Windows Central</a></p>\n<p><img src=\"https://www.blognone.com/sites/default/files/externals/0ae16bf1f933b40269fd52c487b5428c.jpg\" /></p>\n</div></div></div><div><div>Topics: </div><div><div><a href=\"/topics/surface-studio\">Surface Studio</a></div><div><a href=\"/topics/all-one\">All-in-One</a></div><div><a href=\"/topics/microsoft\">Microsoft</a></div><div><a href=\"/topics/hardware\">Hardware</a></div><div><a href=\"/topics/microsoft-surface\">Microsoft Surface</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78124e26a41879154d2c16659a731f1d6d4b3de66121e1ef5fdf2c65a39188f9","category":"Thai"}