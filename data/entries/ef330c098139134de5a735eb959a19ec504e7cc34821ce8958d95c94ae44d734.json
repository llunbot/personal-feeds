{"title":"Microsoft จะใช้สภาพอากาศ เป็นคำเรียกแทนชื่อกลุ่มแฮกเกอร์","link":"https://www.blognone.com/node/133531","date":1682294574000,"content":"<div><div><div><p>Microsoft Threat Intelligence หน่วยงานด้านความปลอดภัยของไมโครซอฟท์ ประกาศเปลี่ยนคำเรียกชื่อของกลุ่มแฮกเกอร์ หรือผู้ก่ออาชญากรรมไซเบอร์ ซึ่งปัจจุบันมีกลุ่มที่แยกย่อยซับซ้อนมากขึ้น โดยบอกว่าระบบตั้งชื่อใหม่นี้จะช่วยให้แยกแยะความเกี่ยวข้อง-แตกต่างได้ดีขึ้น</p>\n<p>คำเรียกชื่อ จะแบ่งเป็นคำนามหลัก ซึ่งเป็นคำบอกสภาพอากาศต่าง ๆ เช่น Typhoon Rain Cyclone Flood เพื่อแยกแรงจูงใจหรือเป้าหมายของกลุ่มแฮกเกอร์ เช่น รัฐบาลให้การสนับสนุน หรือมุ่งหวังเงิน หรือเหตุผลอื่น จากนั้นเพิ่มคำคุณศัพท์ (Adjective) เพื่อแยกย่อยกลุ่มแฮกเกอร์ในประเภทนั้น ตัวอย่างเช่น Sandstorm เป็นคำเรียกแฮกเกอร์ที่เกี่ยวข้องกับอิหร่าน จะมีคำเรียกเป็นกลุ่ม ๆ เช่น Mint Sandstorm เป็นต้น</p>\n<p>กรณีกลุ่มที่ยังไม่สามารถระบุแรงจูงใจหรือเป้าหมายได้ชัดเจน จะเรียกว่า Storm โดยใส่ตัวเลข 4 หลักต่อท้าย และเปลี่ยนชื่อในภายหลังหากได้ข้อมูลที่มากขึ้น</p>\n<p>รายละเอียดคำเรียกทั้งหมดสามารถดูได้จากที่มา</p>\n<p>ที่มา: <a href=\"https://www.microsoft.com/en-us/security/blog/2023/04/18/microsoft-shifts-to-a-new-threat-actor-naming-taxonomy/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/5f837892ecc503763b2c5cccbab2b4ce.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef330c098139134de5a735eb959a19ec504e7cc34821ce8958d95c94ae44d734","category":"Thai"}