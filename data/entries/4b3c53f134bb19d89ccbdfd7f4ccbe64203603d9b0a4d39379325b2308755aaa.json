{"title":"Samsung ไตรมาส 3/2021 รายได้เติบโตทำสถิติ จากธุรกิจชิ้นส่วน หน่วยความจำ-ซีพียู-หน้าจอ","link":"https://www.blognone.com/node/125538","date":1635427982000,"content":"<div><div><div><p>ซัมซุงรายงานผลประกอบการของไตรมาสที่ 3 ปี 2021 รายได้รวมทำสถิติสูงสุดประจำไตรมาส 3 ที่ 73.98 ล้านล้านวอน เพิ่มขึ้น 10% เทียบกับ<a href=\"https://www.blognone.com/node/119319\">ช่วงเดียวกันในปีก่อน</a> กำไรจากการดำเนินงานเพิ่มขึ้น 26% เป็น 15.82 ล้านล้านวอน และกำไรสุทธิ 12.29 ล้านล้านวอน</p>\n<p>ซัมซุงบอกว่าปัจจัยบวกที่สำคัญมาจากธุรกิจชิ้นส่วน ทั้ง หน่วยความจำ ชิป และหน้าจอ ที่มียอดขายเพิ่มสูงขึ้น และมีแนวโน้มที่แข็งแกร่งต่อเนื่องในไตรมาสที่ 4</p>\n<p>ธุรกิจสมาร์ทโฟนก็เติบโตเมื่อเทียบกับไตรมาสก่อนหน้านี้ ซัมซุงบอกว่ามาจากความต้องการสูงในสมาร์ทโฟนหน้าจอพับได้ ตลอดจนสมาร์ทโฟนราคาต่ำ-กลาง รวมทั้งแท็บเล็ตและอุปกรณ์สวมใส่</p>\n<p>ที่มา: <a href=\"https://news.samsung.com/global/samsung-electronics-announces-3q-2021-results\">ซัมซุง</a></p>\n<p><img src=\"https://www.blognone.com/sites/default/files/externals/44865c0f7e7855bb5edd22873eb1332f.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b3c53f134bb19d89ccbdfd7f4ccbe64203603d9b0a4d39379325b2308755aaa","category":"Thai"}