{"title":"คุณใช้ผมก็ใช้ - Meta มีเครื่องมือช่วยเขียนโค้ดใช้ในบริษัท ที่เรียกโมเดล GPT-4 ทำงานร่วมกับ Llama","link":"https://www.blognone.com/node/143461","date":1733329305000,"content":"<div><div><div><p>Fortune รายงานข้อมูลจากแหล่งข่าวใน Meta บอกว่าถึงแม้ Meta จะมีโมเดล AI แบบโอเพนซอร์ส Llama ที่พยายามผลักดันอยู่ แต่เครื่องมือช่วยเขียนโค้ดที่ใช้ภายในบริษัทชื่อ Metamate ก็เสริมการทำงานด้วยโมเดล AI จากหลายค่ายซึ่งรวมทั้ง GPT-4 ของ OpenAI และ Llama ของ Meta เอง</p>\n<p>รายงานบอกว่า Metamate เป็นเครื่องมือช่วยเขียนโค้ดคล้าย GitHub CoPilot ที่สามารถส่งคำถามและใช้ AI ช่วยหาคำตอบ ซึ่ง Metamate จะเลือกจากทั้ง Llama หรือ GPT-4</p>\n<p>ในจักรวาล Mark Zuckerberg ไม่ใช่แค่ Meta ที่ใช้ GPT-4 เท่านั้น เพราะแม้แต่องค์กรการกุศล Chan Zuckerberg Initiative ที่เขาก่อตั้งร่วมกับภรรยา Priscilla Chan ก็เป็นลูกค้า OpenAI เช่นกัน โดยองค์กรกำลังพัฒนาเครื่องมือด้านการศึกษาพลัง Generative AI ซึ่งคัสตอมจาก ChatGPT แต่เรื่องนี้อาจไม่ได้ซับซ้อนอะไรนักเพราะ Sam Altman ซีอีโอ OpenAI ก็เป็น<a href=\"https://chanzuckerberg.com/newsroom/ai-advisory-group-accelerate-virtual-cell-development/\">หนึ่งในที่ปรึกษาขององค์กรนี้</a>ด้วย</p>\n<p>เรื่องนี้อาจให้คำตอบแบบอ้อม ๆ ได้ว่า ไม่มีโมเดล AI ใดที่สมบูรณ์แบบรองรับทุกอย่าง เพราะแม้แต่ Meta ก็ยังเลือกใช้โมเดลค่ายคู่แข่งในบางกรณีเช่นกัน</p>\n<p>ที่มา: <a href=\"https://fortune.com/2024/12/03/meta-openai-gpt-4-llama-coding-tool/\">Fortune</a> รูป <a href=\"https://www.facebook.com/photo/?fbid=10115540568962021&amp;set=a.941146602501\">Mark Zuckerberg</a></p>\n<p><img alt=\"No Description\" src=\"https://www.blognone.com/sites/default/files/externals/9f48b9bfbbb14b6e3a20c8a18f6b6e9c.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/developer\">Developer</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/rumors\">Rumors</a></div><div><a href=\"/topics/openai\">OpenAI</a></div><div><a href=\"/topics/llama\">Llama</a></div><div><a href=\"/topics/chatgpt\">ChatGPT</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c789def025b338cce6aad984b4b7fe0d8a168ad4fc469a019d28c46550a182e","category":"Thai"}