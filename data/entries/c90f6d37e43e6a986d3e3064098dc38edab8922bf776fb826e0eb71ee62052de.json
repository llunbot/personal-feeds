{"title":"รถเมล์ไร้คนขับเส้นทางแรกในสหราชอาณาจักร ประกาศหยุดให้บริการ เนื่องจากผู้โดยสารน้อยกว่าที่คาด","link":"https://www.blognone.com/node/143746","date":1734611062000,"content":"<div><div><div><p>บริการรถเมล์ไร้คนขับเส้นทางแรกในสหราชอาณาจักร ซึ่งเริ่มให้บริการตั้งแต่เดือนพฤษภาคม 2023 ประกาศยุติการให้บริการแล้ว โดยให้เหตุผลว่าจำนวนผู้โดยสารมีน้อยกว่าที่คาดการณ์ไว้</p>\n<p>CAVForth เป็นบริการรถเมล์ไร้คนขับที่ดำเนินงานโดยบริษัท Stagecoach และได้รับการสนับสนุนจากหลายหน่วยงาน รวมทั้งเงินจากรัฐบาลสหราชอาณาจักร ด้วยต้นทุนมากกว่า 6 ล้านปอนด์ เป็นรถเมล์ชั้นเดียวจำนวน 5 คัน ให้บริการเส้นทางระยะทาง 14 ไมล์ ระหว่างเมือง Fife กับ Edinburgh ในสกอตแลนด์ มีเจ้าหน้าที่ความปลอดภัยบนรถ 2 คน ตั้งเป้าให้บริการผู้โดยสาร 10,000 คนต่อสัปดาห์ บนเส้นทางที่การจราจรคับคั่งมากที่สุดเส้นทางหนึ่งในสกอตแลนด์</p>\n<p>Stagecoach บอกว่าบริษัทภูมิใจที่ได้ให้บริการรถเมล์ไร้คนขับในเส้นทางยาวเป็นรายแรกในโลก ซึ่งแสดงให้เห็นว่าเทคโนโลยีนี้มีความพร้อมที่จะนำมาใช้งานจริง อย่างไรก็ตามความท้าทายคือจำนวนผู้โดยสารไม่มากอย่างที่หวัง ซึ่งต้องมองหาโอกาสใหม่ต่อไป</p>\n<p>ที่มา: <a href=\"https://www.theguardian.com/uk-news/2024/dec/17/driverless-bus-service-in-scotland-to-be-withdrawn-due-to-lack-of-interest\">The Guardian</a></p>\n<p><img alt=\"No Description\" src=\"https://www.blognone.com/sites/default/files/externals/030c122545a962ec6ee8d621392c4c0d.jpeg\" /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/scotland\">Scotland</a></div><div><a href=\"/topics/driverless-car\">Driverless Car</a></div><div><a href=\"/topics/transportation\">Transportation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c90f6d37e43e6a986d3e3064098dc38edab8922bf776fb826e0eb71ee62052de","category":"Thai"}