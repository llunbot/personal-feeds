{"title":"RentSpree PropTech Startup ฝีมือคนไทย คว้าเงินลงทุนรอบซีรีย์ A 250 ล้านบาท ดันมูลค่าธุรกิจสูงถึง 1,600 ล้านบาท","link":"https://www.blognone.com/node/123753","date":1626838200000,"content":"<div><div><div><p><strong>HIGHLIGHT</strong></p>\n<ul>\n<li>RentSpree ระดมทุน 8 ล้านดอลลาร์สหรัฐฯ ในรอบซีรีย์ A นำโดย 645 Ventures</li>\n<li>เงินลงทุนดังกล่าวจะถูกนำไปใช้เพื่อการต่อยอดธุรกิจให้ครบวงจรมากขึ้น</li>\n<li>RentSpree ตั้งเป้าขยายทีมพัฒนาในไทยเป็น 300 คนภายในสิ้นปี 2022</li>\n</ul>\n<p><img src=\"https://www.blognone.com/sites/default/files/externals/75e5f106aa5b5a113962f0129e750267.png\" /></p>\n<p>RentSpree (เรนท์สพรี) แพลตฟอร์มช่วยเหลือการเช่าบ้านแบบครบวงจร ได้รับเงินทุน Series A มูลค่ากว่า 8 ล้านดอลลาร์สหรัฐฯหรือประมาณ 250 ล้านบาท โดยมี 645 Ventures กลุ่มนักลงทุนที่ร่วมลงทุนกับ RentSpree ตั้งแต่ Seed Round เป็น Lead Investor พร้อมด้วย Green Visor Capital และ Vesta Ventures</p>\n<p>RentSpree ได้เริ่มธุรกิจเมื่อปี 2016 และมีอัตราการเติบโตมากกว่า 2 เท่า ในทุกๆ ปี ปัจจุบัน RentSpree ถือเป็นสตาร์ทอัพด้านอสังหาฯ ที่มาแรงมากในสหรัฐอเมริกา เพราะได้เข้ามาแก้ปัญหาและเปลี่ยนแปลงระบบการเช่าบ้านให้รวดเร็วและปลอดภัยมากขึ้น ตั้งแต่เปิดตัวมาจนถึงปัจจุบัน RentSpree มีผู้ใช้บริการมากกว่า 600,000 ราย ซึ่งได้ช่วยเหลือเจ้าของบ้านและเอเย่นต์ไปกว่า 100,000 คน ในการทำธุรกรรมการเช่าบ้านกว่า 500,000 รายการ</p>\n<p>คุณเอกบุตร สิริศุภางค์ COO และหนึ่งในผู้ก่อตั้งบริษัท เรนท์สพรี จำกัด เผยว่าตลอด 5 ปีที่ผ่านมา RentSpree ได้พิสูจน์ว่าทีมพัฒนาคนไทยมีศักยภาพในการแข่งขันในตลาดระดับโลกอย่างสหัรฐอเมริกา เรามีทีมงานเริ่มต้นเพียง 7 คนและเป็นคนไทยทั้งสิ้น 6 คน คู่แข่งของ RentSpree มีมากมายนับไม่ถ้วนทั้งจากบริษัทยักษ์ใหญ่อย่าง Zillow และสตาร์ทอัพใน Silicon Valley ที่เกิดขึ้นใหม่ทุกวัน แต่ RentSpree ยังสามารถเติบโตอย่างก้าวกระโดดพร้อมทั้งนำเทคโนโลยีใหม่ๆมาพัฒนาระบบให้ดีขึ้นอย่างต่อเนื่อง นอกจากนี้คุณเอกบุตร ยังได้กล่าวต่อว่า \"การระดมทุน Series A ครั้งนี้ ถือเป็นก้าวที่สำคัญสำหรับ RentSpree ที่จะพาให้สตาร์ทอัพคนไทยกลายเป็นยูนิคอร์นเพิ่มขึ้นอีกหนึ่งบริษัท และเป็นการตอกย้ำวิสัยทัศน์ของเราว่าเราได้สร้างสิ่งที่มีประสิทธิภาพและสามารถแก้ไขปัญหาในธุรกิจอสังหาฯได้จริง\"</p>\n<p><img src=\"https://www.blognone.com/sites/default/files/externals/1f6cea2ca326ce00e4a19b9626d853b0.jpg\" /></p>\n<p>โดย RentSpree ระบุว่าแผนหลังจากนี้ คือ การต่อยอดธุรกิจเพื่อเป็นแพลตฟอร์มจัดการระบบเช่าบ้านแบบครบวงจรมากยิ่งขึ้น โดยจะใช้เงินลงทุนในครั้งนี้เพื่อขยายทีมพัฒนาคนไทยจาก 55 คนเป็น 300 คนภายในสิ้นปี 2022 และขยายเซอร์วิสเพิ่มในส่วนของระบบจัดการเอกสาร ระบบจัดการบ้านเช่า และเครื่องมือสร้างความสัมพันธ์ระยะยาวระหว่างผู้เช่าและเอเย่นต์ได้ต่อไป</p>\n<p>นอกเหนือจากด้านเทคโนโลยีและการขยายธุรกิจแล้ว RentSpree ยังเฟ้นหาเพื่อนร่วมงานและผู้บริหารที่มีความสามารถทั้งในไทยและอเมริกา มาช่วยกันสร้างทีมและพัฒนาวัฒนธรรมองค์กรให้เป็นบริษัทสตาร์ทอัพขนาดใหญ่ที่มีความทันสมัย เต็มไปด้วยคนรุ่นใหม่ ที่พร้อมพัฒนาขีดความสามารถไปพร้อมกับเรา รวมทั้งสร้างสรรค์โซลูชั่นและเซอร์วิสที่ตอบโจทย์ผู้ใช้บริการได้อย่างมีประสิทธิภาพและตรงตามความต้องการมากขึ้น</p>\n<p>ทางด้าน Nnamdi Okike ผู้ร่วมก่อตั้งของ 645 Ventures บอกถึงแนวโน้มการเติบโตที่ส่งผลให้  RentSpree กลายเป็นสตาร์ทอัพดาวเด่นใน Silicon Valley ว่า \"ช่วงปีที่ผ่านมาธุรกิจการเช่าบ้านได้เติบโตเพิ่มขึ้นอย่างมาก RentSpree เป็นหนึ่งในผู้นำด้านเทคโนโลยีในการพัฒนาธุรกิจการเช่าบ้านให้ดีขึ้นอย่างต่อเนื่อง ทั้งในส่วนระบบจัดการแอปพลิเคชันออนไลน์ การคัดกรองผู้เช่าบ้าน การประเมินค่าเช่าและการอัปโหลดเอกสารต่างๆที่มีความปลอดภัยและรวดเร็ว ด้วยความเร็วในการเติบโตที่ RentSpree แสดงให้เห็นผ่าน Product ของพวกเขา เรารู้สึกตื่นเต้นมากที่จะเห็นพวกเขาเปลี่ยนธุรกิจการเช่าบ้านทั้งหมด และพัฒนาแพลตฟอร์มคุณภาพระดับโลก\"</p>\n<p><img src=\"https://www.blognone.com/sites/default/files/externals/8a9013147b21d82015afde5d10344f47.jpg\" /></p>\n<p>ติดตามข่าวสารของ RentSpree ได้ที่ <a href=\"https://www.facebook.com/RentSpreeThailand\">https://www.facebook.com/RentSpreeThailand</a> หรือ <a href=\"https://www.linkedin.com/company/rentspree-th/\">https://www.linkedin.com/company/rentspree-th/</a></p>\n<p>และถ้าคุณมั่นใจในศักยภาพที่มี พร้อมระเบิดศักยภาพของตัวเอง ส่งเรซูเม่เข้าร่วมเป็นส่วนหนึ่งของเรนท์สพรีได้ที่ <a href=\"https://www.rentspree.com/careers-th/\">https://www.rentspree.com/careers-th/</a></p>\n</div></div></div><div><div>Topics: </div><div><div><a href=\"/topics/rentspree\">RentSpree</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2f37ecac4aef1219e0d673735c869d27d307f03b39c5d7c783e5ab6ca6e5aa9","category":"Thai"}