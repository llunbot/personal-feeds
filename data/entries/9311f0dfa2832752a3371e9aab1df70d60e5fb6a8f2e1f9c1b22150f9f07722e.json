{"title":"Meta เปิดตัว Llama 4 โมเดล AI รุ่นล่าสุด ขนาด 109B และ 400B บอกมีประสิทธิภาพดีที่สุดในโลกตอนนี้","link":"https://www.blognone.com/node/145698","date":1743898141000,"content":"<div><div><div><p>Meta ออกโมเดลปัญญาประดิษฐ์ภาษาขนาดใหญ่ (LLM) รุ่นใหม่ <strong>Llama 4</strong> ซึ่ง Mark Zuckerberg ซีอีโอ Meta <a href=\"https://www.instagram.com/reel/DIE0TmPyORV\">บอกว่า</a>เป็นโมเดล AI พื้นฐานที่มีประสิทธิภาพสูงที่สุดในโลกตอนนี้</p>\n<p>Llama 4 มีสองรุ่นย่อย ได้แก่ <strong>Llama 4 Scout</strong> ขนาดพารามิเตอร์ 17B, 16 โมเดลย่อย (Experts) รวม 109B ซึ่ง Meta บอกว่าเป็นโมเดลผสมผสานที่มีประสิทธิภาพดีที่สุดในโลกตอนนี้ สามารถรันได้บนจีพียู NVIDIA H100 ตัวเดียว รองรับอินพุท 10M ทำงานได้ดีกว่าโมเดลที่คล้ายกันอย่าง Gemma 3, Gemini 2.0 Flash-Lite และ Mistral 3.1</p>\n<p>อีกโมเดลคือ <strong>Llama 4 Maverick</strong> ขนาดพารามิเตอร์ 17B, 128 โมเดลย่อย รวม 400B เป็นโมเดลผสมผสานที่ดีที่สุดตอนนี้ ผลการทดสอบสูงกว่า GPT-4o และ Gemini 2.0 Flash นอกจากนี้ Meta บอกว่ายังมีผลทดสอบดีกว่า DeepSeek v3 ในด้านการคิดเป็นเหตุผลและเขียนโค้ด โดยใช้พารามิเตอร์ทำงานน้อยกว่าครึ่งหนึ่ง</p>\n<p>Meta บอกว่าทั้งสองโมเดลที่เปิดตัวนี้ เป็นการดึงบางส่วนออกมาจากโมเดล AI ขนาดใหญ่กว่า <strong>Llama 4 Behemoth</strong> ขนาดพารามิเตอร์ 288B, 16 โมเดลย่อย รวมพารามิเตอร์ 2T ซึ่งมีประสิทธิภาพมากที่สุดตอนนี้ ผลทดสอบด้าน STEM ทำได้ดีกว่า GPT-4.5, Claude Sonnet 3.7 และ Gemini 2.0 Pro แต่โมเดลนี้ยังอยู่ในขั้นตอนฝึกฝนจึงยังไม่เผยแพร่ออกมาตอนนี้</p>\n<p>Llama 4 Scout และ Llama 4 Maverick ยังเป็นโมเดลแบบโอเพนซอร์ส สามารถดาวน์โหลดได้ที่ <a href=\"https://www.llama.com/llama-downloads/\">llama.com</a> และ <a href=\"https://huggingface.co/meta-llama\">Hugging Face</a></p>\n<p>สำหรับผู้ใช้งานทั่วไป ตอนนี้ Llama 4 เริ่มอัปเดตแล้วผ่าน Meta AI ทั้งใน WhatsApp, Messenger, Instagram Direct และ<a href=\"https://meta.ai/\">ผ่านเว็บไซต์</a></p>\n<p>ที่มา: <a></a></p>\n<p><img alt=\"No Description\" src=\"https://www.blognone.com/sites/default/files/externals/b685e45158dbb0f4ec2f4c37c44ba1ac.png\" /></p>\n<p><img alt=\"No Description\" src=\"https://www.blognone.com/sites/default/files/externals/a2d18039ee294d1ea32155ce4c5b2145.png\" /></p>\n<p><img alt=\"No Description\" src=\"https://www.blognone.com/sites/default/files/externals/0dcf749f3e12110c06f9e17d8a2f9723.png\" /></p>\n<p><img alt=\"No Description\" src=\"https://www.blognone.com/sites/default/files/externals/cd87e556510bada3119e2681445c1fe9.png\" /></p>\n</div></div></div><div><div>Topics: </div><div><div><a href=\"/topics/llama\">Llama</a></div><div><a href=\"/topics/meta-ai\">Meta AI</a></div><div><a href=\"/topics/meta\">Meta</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9311f0dfa2832752a3371e9aab1df70d60e5fb6a8f2e1f9c1b22150f9f07722e","category":"Thai"}