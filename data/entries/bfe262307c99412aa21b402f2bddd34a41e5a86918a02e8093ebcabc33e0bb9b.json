{"title":"Google Flights แสดงราคาตั๋วเครื่องบินการันตีถูกที่สุด ถ้าเจอถูกกว่า กูเกิลจ่ายส่วนต่างให้","link":"https://www.blognone.com/node/133284","date":1680564051000,"content":"<div><div><div><p>กูเกิลมีบริการค้นหาข้อมูลเที่ยวบิน Google Flights <a href=\"https://www.blognone.com/news/26371/google-flight-search-%E0%B8%A1%E0%B8%B2%E0%B9%81%E0%B8%A5%E0%B9%89%E0%B8%A7\">มาตั้งแต่ปี 2011</a> แต่ตลอดสิบกว่าปีที่ผ่านมา มันเป็นแค่การแสดงข้อมูลเที่ยวบินพร้อมราคา และปุ่มกดซื้อตั๋วที่ส่งทราฟฟิกไปยังเว็บไซต์อื่น (ทั้งเว็บของสายการบินหรือเว็บจองตั๋วออนไลน์) โดยกูเกิลไม่ได้ยุ่งกับกระบวนการซื้อตั๋วด้วย</p>\n<p>แต่ล่าสุด Google Flights เพิ่มความสามารถใหม่ แสดงราคาตั๋วที่ต่ำที่สุด พร้อมแปะป้ายการันตีราคา (price guarantee) ให้ด้วย เพื่อยืนยันว่าตั๋วราคานี้จะถูกที่สุดแล้วไม่มีปรับลงอีก และหากราคาตั๋วยังลดลงกว่าที่กดซื้อ กูเกิลยินดีจ่ายส่วนต่างคืนให้ผ่าน Google Pay ในภายหลังด้วย (ต้องเป็นการซื้อผ่านกูเกิล Book on Google เท่านั้น)</p>\n<p>ฟีเจอร์นี้ยังเปิดใช้เฉพาะในสหรัฐ และมีผลเฉพาะไฟลท์ขาออกจากสหรัฐเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/924e9b785afbafde76514f66a0f7beb0.png\" /></p>\n<p>กูเกิลยังเพิ่มฟีเจอร์เกี่ยวกับการท่องเที่ยวอีก 2 อย่าง ได้แก่ การแสดงภาพถ่ายภายในโรงแรมในรูปแบบ Stories ตามความนิยมของยุคสมัย</p>\n<p><img alt=\"No Description\" src=\"https://www.blognone.com/sites/default/files/externals/49f6025c29f41084072132ed55a8bc0d.jpg\" /></p>\n<p>ฟีเจอร์ใหม่อีกอย่างคือแสดงราคาตั๋วเข้าสถานที่ท่องเที่ยวหรือทัวร์บางแห่งได้จาก Google Search/Maps พร้อมลิงก์กดซื้อตั๋วได้เลย</p>\n<p><img alt=\"No Description\" src=\"https://www.blognone.com/sites/default/files/externals/128d807dfd6f6150e1f5c68a9b4c98fd.png\" /></p>\n<p>ที่มา - <a href=\"https://blog.google/products/travel/flight-deals-hotel-browsing-google-search-features/\">Google</a></p>\n</div></div></div><div><div>Topics: </div><div><div><a href=\"/topics/google-flights\">Google Flights</a></div><div><a href=\"/topics/google\">Google</a></div><div><a href=\"/topics/travel\">Travel</a></div><div><a href=\"/topics/google-search\">Google Search</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfe262307c99412aa21b402f2bddd34a41e5a86918a02e8093ebcabc33e0bb9b","category":"Thai"}