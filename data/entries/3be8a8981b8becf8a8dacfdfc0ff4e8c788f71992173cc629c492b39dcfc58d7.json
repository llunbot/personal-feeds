{"title":"ซัมซุงเปิดตัว Exynos Connect U100 ชิป Ultra Wideband (UWB) รุ่นแรกของบริษัท","link":"https://www.blognone.com/node/133149","date":1679622513000,"content":"<div><div><div><p>ซัมซุงเปิดตัวชิปสื่อสาร Ultra Wideband (UWB) ตัวแรกของตัวเองในชื่อ Exynos Connect U100 ระบุว่ามีความแม่นระดับเซนติเมตร เตรียมนำไปใช้ในอุปกรณ์พกพา รถยนต์ และอุปกรณ์ IoT</p>\n<p>ทุกวันนี้เราเริ่มเห็นการใช้ UWB เพื่อการสื่อสารระยะใกล้ๆ ที่ต้องการความแม่นยำของระยะสูง เช่น การใช้สมาร์ทโฟนเป็นกุญแจรถยนต์ หรืออุปกรณ์จำพวก smart tag ตามหาสิ่งของ</p>\n<p>ซัมซุงบอกว่า UWB จะกลายเป็นมาตรฐานไร้สายแบบที่สาม ที่ใช้ร่วมกับ Wi-Fi และ Bluetooth โดยจุดเด่นของ UWB คือการใช้งานภายในอาคารที่ GPS เข้าไม่ถึง</p>\n<p>ตัวชิป Exynos Connect U100 มีจุดเด่นเรื่องขนาดที่เล็ก รวมทุกอย่างตั้งแต่ตัวส่งสัญญาณ หน่วยความจำ หน่วยจัดการพลังงานมาไว้ในชิปตัวเดียว มีโหมดประหยัดพลังงาน มีฟีเจอร์เข้ารหัสที่ระดับฮาร์ดแวร์ และผ่านมาตรฐาน Car Connectivity Consortium (CCC) Digital Key Release 3.0 สำหรับใช้งานกับรถยนต์เรียบร้อยแล้ว</p>\n<p>ปัจจุบันในตลาดมีชิป UWB จากหลายค่าย เช่น NXP Semiconductos, STMicroelectronics, Qorvo หรือถ้าเป็นกรณีของสินค้าแอปเปิลก็ใช้<a href=\"https://www.blognone.com/node/117123\">ชิปของตัวเองคือ Apple U1 ที่เริ่มใส่มาตั้งแต่ยุค iPhone 11</a></p>\n<p>ที่มา - <a href=\"https://news.samsung.com/global/samsung-announces-ultra-wideband-chipset-with-centimeter-level-accuracy-for-mobile-and-automotive-devices\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/d16cbd91f04971676bb4683b5ed533b9.jpg\" /></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/samsung\">Samsung</a></div><div><a href=\"/topics/uwb\">UWB</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3be8a8981b8becf8a8dacfdfc0ff4e8c788f71992173cc629c492b39dcfc58d7","category":"Thai"}