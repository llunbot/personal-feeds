{"title":"Nintendo Switch Online Expansion Pack ประกาศราคา เริ่มต้น 49.99 ดอลลาร์ต่อปี ได้ DLC Animal Crossing ด้วย","link":"https://www.blognone.com/node/125293","date":1634314424000,"content":"<div><div><div><p>นินเทนโดประกาศรายละเอียดเพิ่มเติมของบริการเสริม <a href=\"https://www.blognone.com/node/124920\">Nintendo Switch Online ที่มีของใหม่ Expansion Pack</a> ซึ่งมีเกมจาก Nintendo 64 และ Mega Drive (SEGA Genesis) เพิ่มเข้ามา แต่ต้องจ่ายเงินเพิ่ม ซึ่งประกาศไปเมื่อเดือนที่แล้ว</p>\n<p>โดยนอกจาก Expansion Pack จะมีเกมจาก 2 เครื่องคอนโซลที่กล่าวมาข้างต้น นินเทนโดยังเพิ่ม DLC ของ <a href=\"https://www.blognone.com/node/125294\">Animal Crossing: New Horizons ชุด Happy Home Paradise</a> ให้ได้เล่นกันอีกด้วย ซึ่ง DLC นี้นินเทนโดขายขาดในราคา 24.99 ดอลลาร์ แต่หากสมัคร Expansion Pack ก็ไม่ต้องจ่ายเพิ่ม</p>\n<p>ราคาสมาชิกสำหรับ Nintendo Switch Online+Expansion Pack อยู่ที่ 49.99 ดอลลาร์ต่อปี (แบบปกติ 19.99 ดอลลาร์) และแบบ Family รวมตี้สูงสุด 8 บัญชีอยู่ที่ 79.99 ดอลลาร์ (แบบปกติ 34.99 ดอลลาร์) หากเป็นสมาชิกอยู่แล้วและต้องการสมัคร Expansion Pack นินเทนโดจะคิดราคาเพิ่มตามอัตราของระยะเวลาสมาชิกปัจจุบันที่เหลือ</p>\n<p>Nintendo Switch Online+Expansion Pack จะเริ่มให้บริการตั้งแต่วันที่ 25 ตุลาคม เป็นต้นไป</p>\n<p>ที่มา: <a href=\"https://nintendoeverything.com/nintendo-switch-online-expansion-pack-launches-october-25-pricing-trailer-controller-pre-orders/\">Nintendo Everything</a></p>\n<p><img src=\"https://www.blognone.com/sites/default/files/externals/f904c0223018ce9d575d4b293f6571af.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/mega-drive\">Mega Drive</a></div><div><a href=\"/topics/nintendo-64\">Nintendo 64</a></div><div><a href=\"/topics/games\">Games</a></div><div><a href=\"/topics/animal-crossing\">Animal Crossing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0cfde5023a64864d90adec1e11560cfa2878c8244658dc0d40b3d5bd5d6ad1d6","category":"Thai"}