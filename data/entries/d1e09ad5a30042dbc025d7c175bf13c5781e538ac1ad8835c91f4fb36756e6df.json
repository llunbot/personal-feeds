{"title":"Amazon ออกแอป Prime Video บน Mac ดาวน์โหลดหนังได้, รองรับ picture-in-picture, AirPlay","link":"https://www.blognone.com/node/125862","date":1637072237000,"content":"<div><div><div><p>Amazon เปิดตัวแอป Prime Video บน Mac สำหรับดาวน์โหลดและรับชมภาพยนตร์, รายการทีวี และคอนเทนต์อื่น ๆ ของ Prime Video ได้ในตัวแอป</p>\n<p>Amazon Prime Video รองรับฟีเจอร์ดาวน์โหลดวิดีโอเพื่อดูออฟไลน์, เลือกคุณภาพวิดีโอที่ต้องการได้ทั้งสตรีมมิ่งและดาวน์โหลด (ถ้าเลือก “ดีที่สุด” Amazon ระบุว่าจะใช้ปริมาณข้อมูลราว 5.8GB ต่อชั่วโมงเมื่อสตรีมมิ่ง หรือ 2.9GB ต่อชั่วโมงเมื่อดาวน์โหลด) พร้อมซัพพอร์ตฟีเจอร์เนทีฟบน macOS ทั้ง picture-in-picture และ AirPlay รวมถึงเชื่อมต่อกับสโตร์เพื่อเช่าหรือซื้อภาพยนตร์ได้ โดย Amazon จะหักเงินจากช่องทางการชำระเงินที่ระบุไว้ในบัญชี</p>\n<p>ดาวน์โหลดแอป Amazon Prime Video บน Mac ได้ที่ <a href=\"https://apps.apple.com/th/app/amazon-prime-video/id545519333\">App Store</a></p>\n<p>ที่มา - <a href=\"https://www.theverge.com/2021/11/15/22783432/amazon-prime-video-mac-app-store-now-available\">The Verge</a></p>\n<p><img src=\"https://www.blognone.com/sites/default/files/externals/be1a832c2c448fd0244788f58fc00b97.jpg\" /></p>\n</div></div></div><div><div>Topics: </div><div><div><a href=\"/topics/amazon-prime-video\">Amazon Prime Video</a></div><div><a href=\"/topics/amazon\">Amazon</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1e09ad5a30042dbc025d7c175bf13c5781e538ac1ad8835c91f4fb36756e6df","category":"Thai"}