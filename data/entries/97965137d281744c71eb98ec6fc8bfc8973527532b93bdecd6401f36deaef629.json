{"title":"[ลือ] Apple กำลังพัฒนา CarPlay เวอร์ชันขยายความสามารถ ควบคุมการทำงานรถยนต์ได้มากขึ้น","link":"https://www.blognone.com/node/125169","date":1633657963000,"content":"<div><div><div><p>รายงานนี้มาจาก Mark Gurman แห่ง Bloomberg คนเดิม โดยเขาอ้างแหล่งข่าวที่เกี่ยวข้อง ว่าแอปเปิลกำลังพัฒนาโครงการโค้ดเนม IronHeart เพื่อขยายความสามารถให้กับ CarPlay อินเทอร์เฟซที่ใช้ในรถยนต์ของแอปเปิลที่เชื่อมต่อกับ iOS โดยความสามารถตอนนี้เช่น เล่นเพลง แนะนำเส้นทาง โทรศัพท์</p>\n<p>ข้อมูลบอกว่าคุณสมบัติใหม่ที่แอปเปิลกำลังพัฒนานั้น จะเข้ามาเชื่อมต่อการทำงานของรถยนต์มากขึ้น เช่น การควบคุมอุณหภูมิในห้องโดยสาร ปรับตั้งค่าเครื่องเสียงในรถ ตรวจสอบความเร็วในการขับขี่ ไปจนถึงปรับที่นั่งโดยสาร แนวทางการพัฒนานั้นจะคล้ายกับแอป Health และ Home นั่นคือแอปเปิลเป็นตัวกลางในการเก็บข้อมูล และให้อุปกรณ์ต่าง ๆ หรือซอฟต์แวร์ภายนอกเข้ามาอ่าน-เขียนข้อมูลนี้</p>\n<p>อย่างไรก็ตามสิ่งที่ท้าทายมากที่สุดของโครงการนี้ ก็คือจะมีผู้ผลิตรถยนต์กี่รายที่เข้าร่วม อย่างเช่น Tesla ซึ่งมีแนวทางพัฒนาระบบจัดการของตนเอง ส่วน CarKey ที่สามารถปลดล็อกรถยนต์ได้ด้วย iPhone หรือ Apple Watch ถึงตอนนี้ก็มี BMW รายเดียวกับรองรับ</p>\n<p>ที่มา: <a href=\"https://www.bloomberg.com/news/articles/2021-10-07/apple-s-plan-for-cars-using-iphone-to-control-a-c-seats-radio\">Bloomberg</a></p>\n<p><img src=\"https://www.blognone.com/sites/default/files/externals/e77a0405f6f036c82ff1ed2a607b6647.png\" /></p>\n</div></div></div><div><div>Topics: </div><div><div><a href=\"/topics/carplay\">CarPlay</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97965137d281744c71eb98ec6fc8bfc8973527532b93bdecd6401f36deaef629","category":"Thai"}