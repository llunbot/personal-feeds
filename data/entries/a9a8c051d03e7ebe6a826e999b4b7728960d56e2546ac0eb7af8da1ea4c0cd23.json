{"title":"Microsoft ไตรมาสล่าสุด เติบโตทุกกลุ่มธุรกิจ ภาพรวมโต 21%","link":"https://www.blognone.com/node/123927","date":1627434981000,"content":"<div><div><div><p>ไมโครซอฟท์รายงานผลประกอบการประจำไตรมาสที่ 4 ตามปีการเงินบริษัท 2021 สิ้นสุดวันที่ 30 มิถุนายน 2021 รายได้รวมเพิ่มขึ้น 21% จากช่วงเดียวกันในปีก่อนเป็น 46,152 พันล้านดอลลาร์ กำไรจากการดำเนินงาน 19,095 ล้านดอลลาร์ เพิ่มขึ้น 42% และกำไรสุทธิ 16,458 ล้านดอลลาร์ เพิ่มขึ้น 47%</p>\n<p>ซีอีโอ Satya Nadella กล่าวว่าผลการดำเนินงานที่ออกมา แสดงให้เห็นว่าไมโครซอฟท์ได้มีบทบาทช่วยทุกธุรกิจ เพื่อนำเทคโนโลยีจากทุก Tech Stack มาใช้ในงานต่าง ๆ มากขึ้น เมื่อธุรกิจเติบโต บริษัทก็เติบโตแบบที่เห็นในธุรกิจคลาวด์ บริษัทยังขยายแนวทางนี้ไปยังธุรกิจอื่นอย่าง เกม ความปลอดภัย และ LinkedIn ซึ่งทั้งสามธุรกิจต่างมีรายได้ต่อปีสูงกว่าระดับ 1 หมื่นล้านดอลลาร์แล้ว</p>\n<p>ตัวเลขผลการดำเนินงานที่น่าสนใจมีดังนี้</p>\n<ul>\n<li>กลุ่มธุรกิจ Productivity and Business Processes รายได้เพิ่มขึ้น 25% เป็น 14,691 ล้านดอลลาร์ เฉพาะ Office 365 Commercial เพิ่มขึ้น 25%</li>\n<li>Microsoft 365 Consumer มีจำนวนผู้สมัครใช้งานเพิ่มขึ้น 51.9 ล้านบัญชี</li>\n<li>LinkedIn รายได้เพิ่มขึ้น 46% จาก Marketing Solutions ที่โต 97%</li>\n<li>กลุ่มธุรกิจ Intelligent Cloud รายได้เพิ่มขึ้น 30% เป็น 17,375 ล้านดอลลาร์ เฉพาะ Azure เพิ่มขึ้น 51%</li>\n<li>กลุ่มธุรกิจ More Personal Computing รายได้เพิ่มขึ้น 9% เป็น 14,086 ล้านดอลลาร์</li>\n<li>Windows Commercial รายได้เพิ่มขึ้น 20%</li>\n<li>Surface ยอดขายลดลง 20% ซึ่งไมโครซอฟท์บอกว่าสาเหตุจากปัญหาซัพพลายเชน</li>\n</ul>\n<p>ที่มา: <a href=\"https://www.microsoft.com/en-us/Investor/earnings/FY-2021-Q4/press-release-webcast\">ไมโครซอฟท์</a> และ <a href=\"https://www.theverge.com/2021/7/27/22596578/microsoft-q4-2021-earnings-revenue-xbox-cloud-services-surface-gaming\">The Verge</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" /></p>\n<p><img src=\"https://www.blognone.com/sites/default/files/externals/2b7c7a32b49106d2b79919609918b1f6.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9a8c051d03e7ebe6a826e999b4b7728960d56e2546ac0eb7af8da1ea4c0cd23","category":"Thai"}