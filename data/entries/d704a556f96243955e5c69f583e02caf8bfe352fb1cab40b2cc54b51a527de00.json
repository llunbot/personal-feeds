{"title":"Xiaomi ไตรมาส 1/2023 รายได้รวมลดลง แต่อัตรากำไรดีขึ้นจากสินค้าพรีเมียม","link":"https://www.blognone.com/node/133992","date":1684935171000,"content":"<div><div><div><p>Xiaomi รายงานผลประกอบการประจำไตรมาสที่ 1 ปี 2023 รายได้รวม 59,477.1 ล้านหยวน ลดลง 18.9% เมื่อเทียบกับไตรมาสเดียวกันในปีก่อน และลดลง 9.9% เมื่อเทียบกับไตรมาสก่อนหน้านี้ และมีกำไรสุทธิตามบัญชี non-IFRS 3,233.3 ล้านหยวน เพิ่มขึ้น 13.1%</p>\n<p>Xiaomi บอกว่าผลการดำเนินงานที่ออกมา สะท้อนกลยุทธ์ที่ให้ความสำคัญทั้งรายได้และรักษาระดับกำไร โดยอัตรากำไรธุรกิจสมาร์ทโฟนเพิ่มเป็น 11.2% ยอดขายเฉลี่ยต่อเครื่องในจีนเพิ่มสูงที่สุดจากการผลักดันสินค้าพรีเมียมมากขึ้น และสินค้าคงคลังก็มีปริมาณลดลงเป็น 42,595.2 ล้านหยวน ต่ำที่สุดในรอบ 9 ไตรมาส</p>\n<p><img alt=\"No Description\" src=\"https://www.blognone.com/sites/default/files/externals/3d0d68cd69b932980f8ec412b3aa2be4.jpg\" /></p>\n<p>รายได้ในธุรกิจสมาร์ทโฟนอยู่ที่ 34,984.7 ล้านหยวน ส่งมอบรวม 30.4 ล้านเครื่อง มีส่วนแบ่งการตลาดทั่วโลกในอันดับ 3 ที่ 11.3% ตาม<a href=\"https://www.blognone.com/node/133600\">รายงานของ Canalys</a></p>\n<p><img alt=\"No Description\" src=\"https://www.blognone.com/sites/default/files/externals/3f93018634c0e612f94b923e085c9c9d.png\" /></p>\n<p>ส่วนรายได้กลุ่ม IoT และไลฟ์สไตล์ รายได้ 16,833.8 ล้านหยวน อัตรากำไรก็เพิ่มเป็นสถิติสูงสุดที่ 15.7% จำนวนอุปกรณ์เชื่อมต่อรวมเพิ่มเป็น 618 ชิ้นทั่วโลก ในปีนี้ Xiaomi จะโฟกัสการขายเครื่องใช้ไฟฟ้าในบ้านขนาดใหญ่มากขึ้น โดยตู้เย็นเติบโตจากปีก่อน 3 เท่า ส่วนเครื่องซักผ้าก็เติบโตสวนทางกับภาพรวมตลาด</p>\n<p><img alt=\"No Description\" src=\"https://www.blognone.com/sites/default/files/externals/8e6dec6a38a7dc07bdc121eff2fd6d6c.png\" /></p>\n<p>ที่มา: <a href=\"https://www.mi.com/global/discover/article?id=2936\">Xiaomi</a></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d704a556f96243955e5c69f583e02caf8bfe352fb1cab40b2cc54b51a527de00","category":"Thai"}