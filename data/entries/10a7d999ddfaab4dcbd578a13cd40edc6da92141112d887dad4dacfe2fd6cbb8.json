{"title":"สำนักงานลิขสิทธิ์สหรัฐฯ ออกแนวทางจดลิขสิทธิ์งานจาก AI: แค่สั่ง prompt แล้วได้งานจดไม่ได้ ต้องทำเพิ่ม","link":"https://www.blognone.com/node/133073","date":1679164595000,"content":"<div><div><div><p>สำนักงานลิขสิทธิ์สหรัฐฯ (US Copyright Office - USCO) ออกแนวทางถึงการจดทะเบียนลิขสิทธิ์งานสร้างสรรค์ที่เกิดจากปัญญาประดิษฐ์ หลังจากมีผู้ส่งงานเข้ามาจดทะเบียนโดยระบุว่าใช้ปัญญาประดิษฐ์สร้างงานอย่างเดียว หรือแม้แต่ระบุชื่อปัญญาประดิษฐ์เป็นผู้ร่วมสร้างสรรค์ โดยระบุว่ากฎหมายลิขสิทธิ์นั้นมอบสิทธิ์ให้กับมนุษย์เท่านั้น และหากงานนั้นๆ ไม่ได้มีส่วนที่มนุษย์เป็นผู้ร่วมสร้างสรรค์มากพอก็ไม่สามารถจดลิขสิทธิ์ได้</p>\n<p>ตัวอย่างที่ USCO ยกมา เช่น หากมีคนสั่งให้ปัญญาประดิษฐ์แต่งกลอนเกี่ยวกับปัญญาประดิษฐ์ แต่ปัญญาประดิษฐ์เป็นตัวกำหนดคำแต่ละคำ, ความคล้องจองของกลอน, และเนื้อหาของกลอน เช่นนี้กลอนบทนั้นจะไม่ถือว่าเป็นงานที่คุ้มครองโดยกฎหมายลิขสิทธิ์ แต่นำงานนั้นไปปรับปรุงต่อมากเพียงพอในรูปแบบที่อาศัยความสร้างสรรค์ ก็จะถือว่างานของผู้ที่นำไปทำต่อนั้นเป็นเจ้าของลิขสิทธิ์งานนั้นไป หรือหากเป็นการใช้ปัญญาประดิษฐ์เป็นเครื่องมือโดยมนุษย์เป็นผู้สร้างสรรค์ก็สามารถทำได้ เช่นเดียวกับการใช้ Photoshop แต่งรูปภาพ</p>\n<p>แนวทางการพิจารณานี้ยังอ้างถึง<a href=\"https://www.blognone.com/node/101779\">คดีภาพลิงเซลฟี่</a> ที่ศาลสหรัฐฯ เคยระบุว่าลิงไม่สามารถเป็นเจ้าของลิขสิทธิ์ได้</p>\n<p>ที่มา - <a href=\"https://www.federalregister.gov/documents/2023/03/16/2023-05321/copyright-registration-guidance-works-containing-material-generated-by-artificial-intelligence\">Federal Register</a></p>\n<p><img src=\"https://www.blognone.com/sites/default/files/externals/9944b34309fd96c00f2c7c6c3ff324cc.png\" alt /></p>\n<p>ภาพจาก DALL·E แสดงไอคอนรูปแครอท</p>\n</div></div></div><div><div>Topics: </div><div><div><a href=\"/topics/copyright\">Copyright</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10a7d999ddfaab4dcbd578a13cd40edc6da92141112d887dad4dacfe2fd6cbb8","category":"Thai"}