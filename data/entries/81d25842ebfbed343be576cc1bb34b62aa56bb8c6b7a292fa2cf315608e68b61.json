{"title":"NVIDIA สาธิตปัญญาประดิษฐ์ผู้ช่วยในรถ และระบบช่วยขับ","link":"https://www.blognone.com/node/125753","date":1636485655000,"content":"<div><div><div><p>NVIDIA สาธิตปัญญาประดิษฐ์สำหรับรถยนต์ 2 ตัวในงาน GTC ปีนี้ เพื่อแสดงให้เห็นว่ารถในยุคต่อไปจะเป็นอย่างไร</p>\n<p>ตัวแรกคือ NVIDIA Concierge ผู้ช่วยในรถยนต์ที่มีปัญญาประดิษฐ์ทั้งการแปลงเสียงเป็นข้อความ, ทำความเข้าใจภาษา, ระบบแนะนำ (recommendation engine) ตัวผู้ช่วยยังแสดงเป็นอวาตาร์จาก Omniverse Avatar</p>\n<p>Concierge สามารถพูดคุยกับผู้โดยสารในรถ ให้ความช่วยเหลือ แนะนำตัวเลือกต่างๆ, ช่วยจองร้านอาหาร, หรือแจ้งเตือนตามเงื่อนไขที่กำหนดไว้ ทำให้ผู้ใช้แทบไม่ต้องหันมาสัมผัสจอด้วยตัวเอง มันยังใช้ตรวจสอบคนขับว่ายังสนใจถนนอยู่หรือไม่</p>\n<p>DRIVE Chauffeur เป็นระบบช่วยขับ (AI assist) สร้างจากชุดพัฒนา  NVIDIA DRIVE AV SDK แม้จะระบุว่าเป็นตัวช่วย แต่มันก็สามารถบังคับรถได้ทั้งในทางด่วนและในเมือง สามารถรับคำสั่งให้เดินทางจากตามที่อยู่ที่กำหนด</p>\n<p>ทาง NVIDIA ไม่ระบุว่าจะทำตลาดปัญญาประดิษฐ์ทั้งสองตัวแต่อย่างใด ตัวปัญญาประดิษฐ์ทั้งสองตัวรันอยู่บนบอร์ด Jetson AGX Orin แสดงให้เห็นว่าบอร์ดมีพลังประมวลผลเพียงพอสำหรับรถอัตโนมัติในยุคต่อไป</p>\n<p>ที่มา - <a href=\"https://blogs.nvidia.com/blog/2021/11/09/drive-chauffeur-and-concierge/\">NVIDIA</a></p>\n<p><img src=\"https://www.blognone.com/sites/default/files/externals/1d7d6954ec862a17720fd1a902e074b9.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81d25842ebfbed343be576cc1bb34b62aa56bb8c6b7a292fa2cf315608e68b61","category":"Thai"}