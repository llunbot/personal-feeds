{"title":"Netflix ไตรมาส 3/2024 สมาชิกเพิ่มขึ้น 5 ล้านบัญชี - ภูมิภาคเอเชียแปซิฟิกเติบโตเด่น","link":"https://www.blognone.com/node/142625","date":1729207362000,"content":"<div><div><div><p>Netflix รายงานผลประกอบการประจำไตรมาสที่ 3 ปี 2024 รายได้รวมเพิ่มขึ้น 15% เทียบกับ<a href=\"https://www.blognone.com/node/136296\">ไตรมาสเดียวกันในปีที่แล้ว</a>เป็น 9,825 ล้านดอลลาร์ มีกำไรสุทธิเพิ่มขึ้นเป็น 2,364 ล้านดอลลาร์ และกระแสเงินสดจากการดำเนินงานเพิ่มขึ้นเป็น 2,321 ล้านดอลลาร์</p>\n<p>จำนวนสมาชิก Netflix เพิ่มขึ้นจากไตรมาสที่ <a href=\"https://www.blognone.com/node/140957\">2/2024</a> อีก 5.07 ล้านบัญชี รวมเป็น 282.72 ล้านบัญชี</p>\n<p>Netflix บอกว่าตลาดกลุ่มประเทศในเอเชียแปซิฟิกมีการเติบโตสูง รายได้รวมเพิ่มขึ้น 19% เป็นผลจากการปรับปรุงคอนเทนต์ให้เข้ากับท้องถิ่นมากขึ้นทั้งในญี่ปุ่น เกาหลีใต้ ไทย และอินเดีย</p>\n<p>ในไตรมาส 4/2024 ปัจจุบัน Netflix คาดว่าจะมีการเติบโตของสมาชิกสูง จากคอนเทนต์ใหม่ในไตรมาสทั้ง <a href=\"https://www.blognone.com/node/141181\">Squid Game ซีซัน 2</a>, Outer Banks ซีซัน 4, Love is Blind ซีซัน 7 และซีรีส์ใหม่เช่น Black Doves, No Good Deed และ A Man on the Inside</p>\n<p>ที่มา: <a href=\"https://s22.q4cdn.com/959853165/files/doc_financials/2024/q3/FINAL-Q3-24-Shareholder-Lettter.pdf\">Netflix</a> (pdf)</p>\n<p><img src=\"https://www.blognone.com/sites/default/files/externals/600d75e50e1dcdeefe969a88ea5aa7b4.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"698acb34fc6f006291140aab31767524c7b1f9a525a578a64d69bf18fbc7bb84","category":"Thai"}