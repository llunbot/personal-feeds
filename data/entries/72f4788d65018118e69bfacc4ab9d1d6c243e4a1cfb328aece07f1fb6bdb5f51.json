{"title":"GPT-3.5 Turbo เพิ่มความสามารถ Fine-tuning สำหรับผู้ใช้งานทั่วไปแล้ว ทำให้กำหนดผลลัพธ์ได้ดีขึ้น","link":"https://www.blognone.com/node/135398","date":1692750213000,"content":"<div><div><div><p>OpenAI ประกาศว่าความสามารถ Fine-tuning หรือการปรับแต่งค่าให้เข้ากับแต่ละ use cases สำหรับ GPT-3.5 Turbo ตอนนี้เปิดให้ใช้งานแล้ว ส่วน Fine-tuning ของ GPT-4 จะเปิดให้ใช้งานได้ในช่วงปลายปี</p>\n<p>คุณสมบัติ Fine-tuning เป็นความสามารถสำคัญโดยเฉพาะการนำ ChatGPT ไปใช้ในภาคธุรกิจ เพื่อให้ AI ทำงานได้ตรงกับลักษณะงานที่ระบุ ทำให้บอทมีลักษณะเฉพาะตัวไม่เหมือนการใช้งานทั่วไป</p>\n<p>OpenAI ยกตัวอย่างเคสที่ใช้ Fine-tuning ในช่วงทดสอบเบต้า เช่น ระบุให้ ChatGPT ตอบเป็นภาษาเดียวกับ Prompt เสมอ, การกำหนดโทนการตอบคำถามให้เข้ากับอัตลักษณ์ของแบรนด์นั้น และในหลายกรณีทำให้การโต้ตอบทำได้ตรงประเด็นและเร็วขึ้น ลดปริมาณการเรียก API</p>\n<p>ตัวโมเดลที่เปิดให้ fine-tune ได้ยังจำกัดอยู่กับโมเดลรุ่น 4,000 token เท่านั้น มีค่าฝึกโมเดลและค่าใข้งานแยกกัน เฉพาะค่าใช้จ่ายฝั่งใช้งานนั้นอยู่ที่ 0.016 ดอลลาร์ต่อ 1,000 token แพงกว่ารุ่นปกติ 8 เท่าตัว ส่วนค่าฝึกอยู่ที่ 0.008 ดอลลาร์ต่อ 1,000 token แม้ว่าค่าใช้งานจะแพงกว่ารุ่นปกติ แต่ทาง OpenAI ก็ระบุว่าผู้ทดสอบกลุ่มแรกๆ พบว่าสามารถลดขนาด prompt ที่ใช้ได้ถึง 90% ทำให้การใช้งานจริงมีค่าใช้จ่ายน้อยลง</p>\n<p>ที่มา: <a href=\"https://openai.com/blog/gpt-3-5-turbo-fine-tuning-and-api-updates\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/8579e0858064699ee610a97f9345b3ae.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72f4788d65018118e69bfacc4ab9d1d6c243e4a1cfb328aece07f1fb6bdb5f51","category":"Thai"}