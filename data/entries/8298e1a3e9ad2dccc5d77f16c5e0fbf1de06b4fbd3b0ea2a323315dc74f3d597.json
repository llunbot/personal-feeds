{"title":"ขายดีแค่ไหน ของก็ไม่เคยพอ PS5 ประกาศยอดขาย 13.4 ล้านเครื่อง","link":"https://www.blognone.com/node/125539","date":1635428207000,"content":"<div><div><div><p>Sony ประกาศยอดขาย PS5 ในไตรมาส 3/2021 ทำได้ 3.3 ล้านเครื่อง (เพิ่มขึ้น 1 ล้านเครื่องจากยอดขายไตรมาส 2/2021) ทำให้ยอดขายรวมของ PS5 ตอนนี้อยู่ที่ 13.4 ล้านเครื่อง</p>\n<p>ส่วนยอดขายของ PS4 ก็ลดลงเรื่อยๆ ตามกาลเวลา ในไตรมาส 3/2021 ขายได้ 2 แสนเครื่อง ถ้าเทียบกับไตรมาสเดียวกันของปีที่แล้ว (3/2020) ยังขายได้ถึง 1.5 ล้านเครื่อง</p>\n<p>ยอดขายเกม (นับรวมกันทั้ง PS4/PS5) อยู่ที่ 76.4 ล้านชุด ลดลงจากไตรมาสเดียวกันของปีก่อน, สมาชิก PlayStation Plus 47.2 ล้านคน เพิ่มขึ้นเล็กน้อย และฐานผู้เล่นบน PlayStation Network 104 ล้านคนต่อเดือน ลดลงเล็กน้อย</p>\n<p>Sony ยอมรับว่ายังขาดทุนกับการขายเครื่อง PS5 แบบต่ำกว่าต้นทุนจริง แต่ภาพรวมธุรกิจเกมยังมีกำไร เพราะมีกำไรจากการขายซอฟต์แวร์เกมและคอนเทนต์มาชดเชย</p>\n<p>ที่มา - <a href=\"https://www.eurogamer.net/articles/2021-10-28-sony-has-now-sold-13-4m-playstation-5-consoles-worldwide\">Eurogamer</a>, <a href=\"https://venturebeat.com/2021/10/27/sony-sells-3-3m-ps5s-in-september-quarter-and-21-2m-to-date/\">VentureBeat</a></p>\n<p><img src=\"https://www.blognone.com/sites/default/files/externals/103ed3daa4dac04a4818cf26ec2fe49d.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8298e1a3e9ad2dccc5d77f16c5e0fbf1de06b4fbd3b0ea2a323315dc74f3d597","category":"Thai"}