{"title":"[ไม่ยืนยัน] OpenAI และ Oracle จะร่วมโครงการสร้าง Data Center AI ขนาดยักษ์ใน UAE ขนาด 5 กิกะวัตต์","link":"https://www.blognone.com/node/146468","date":1747538216000,"content":"<span>[ไม่ยืนยัน] OpenAI และ Oracle จะร่วมโครงการสร้าง Data Center AI ขนาดยักษ์ใน UAE ขนาด 5 กิกะวัตต์</span>\n\n  <div>\n    <div>Body</div>\n              <div><p>Bloomberg อ้างแหล่งข่าวที่เกี่ยวข้องเผยว่า OpenAI จะเข้ามาวางแผนช่วยพัฒนาการสร้างศูนย์ข้อมูลแห่งใหม่ในสหรัฐอาหรับเอมิเรตส์ ซึ่งเพิ่งประกาศการสร้างศูนย์ข้อมูลขนาดยักษ์ 5 กิกะวัตต์ในเมืองอาบูดาบีไป คาดจะประกาศอย่างเป็นทางการเร็ว ๆ นี้ นอกจากนี้รายงานยังระบุชื่อ Oracle เป็นอีกบริษัทที่จะเข้าร่วมแผนงานนี้ด้วย</p>\n<p>หากศูนย์ข้อมูลนี้เสร็จสิ้นตามแผนงาน จะใช้พื้นที่ทั้งหมด 10 ตารางไมล์ (ประมาณ 26 ตารางกิโลเมตร) มีขนาดใหญ่ที่สุดเท่าที่ OpenAI เคยใช้งานมาก หรืออาจบอกได้ว่าใหญ่เท่าที่โลกเคยสร้างมา อย่างไรก็ตาม OpenAI ไม่น่าจะใช้งานศูนย์ข้อมูลนี้เพียงรายเดียว แต่จะมีบริษัทอื่นมาร่วมใช้งานด้วย</p>\n<p>เมื่อสัปดาห์ที่ผ่านมาสหรัฐอเมริกาและสหรัฐอาหรับเอมิเรตส์ได้ประกาศร่วมกันว่า G42 บริษัทการลงทุนด้าน AI ของสหรัฐอาหรับเอมิเรตส์จะลงทุนสร้างศูนย์ข้อมูลขนาด 5 กิกะวัตต์ ร่วมกับบริษัทเทคโนโลยีจากอเมริกาหลายราย แต่ยังไม่ประกาศรายชื่ออย่างเป็นทางการ</p>\n<p>ที่มา: <a href=\"https://www.reuters.com/world/middle-east/openai-help-uae-develop-one-worlds-biggest-data-centers-bloomberg-news-reports-2025-05-16/\">Reuters</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sun, 05/18/2025 - 10:16</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9b4d087d932c8fae32b1bacfd97f5673d16a531a236151472215639738a2e20","category":"Thai"}