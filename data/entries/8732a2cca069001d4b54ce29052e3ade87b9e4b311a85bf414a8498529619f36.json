{"title":"Nintendo Switch 2 เพิ่มเงื่อนไขการพรีออเดอร์ หวังป้องกันรีเซลล์","link":"https://www.blognone.com/node/145631","date":1743644088000,"content":"<div><div><div><p>นินเทนโดเปิดตัว <a href=\"https://www.blognone.com/node/145620\">Nintendo Switch 2</a> และประกาศวันเริ่มขายคือ 5 มิถุนายน โดยจะเปิดให้สั่งจองล่วงหน้าก่อน ซึ่งมาพร้อมเงื่อนไขที่น่าสนใจ คาดว่าเพื่อป้องกันคนนำสินค้าไปขายต่อบวกกำไรหรือรีเซลล์</p>\n<p>นินเทนโดบอกว่าคนที่สามารถสั่งจอง Switch 2 ล่วงหน้าได้ ต้องมีประวัติข้อมูลการเล่นเกมบน Switch รุ่นแรกอย่างน้อย 50 ชั่วโมง (ตัดตัวเลขวันที่ 2 เมษายน สำหรับอเมริกา และ 28 กุมภาพันธ์ สำหรับญี่ปุ่น) และต้องเป็นสมาชิก Nintendo Switch Online มาแล้วอย่างน้อย 12 เดือนด้วย ซึ่งหนึ่งบัญชีสามารถซื้อคอนโซลได้ 1 เครื่อง</p>\n<p>เงื่อนไขนี้มีรายละเอียดแตกต่างไปในแต่ละประเทศ เช่น <a href=\"https://www.nintendo.com/us/gaming-systems/switch-2/how-to-buy/\">อเมริกา</a> ใช้ระบบ Priority โดยลูกค้าที่เข้าเงื่อนไขนี้จะได้สิทธิซื้อก่อน ขณะที่คนอื่นก็สั่งซื้อได้เช่นกัน ส่วน<a href=\"https://www.nintendo.com/jp/hardware/switch2/lineup/index.html\">ญี่ปุ่น</a>นั้นใช้ระบบสุ่ม โดยคนที่จะเข้าร่วมการสุ่มได้ต้องผ่านเงื่อนไขนี้ก่อนเท่านั้น</p>\n<p>นินเทนโดบอกว่าจะแจ้งผลการซื้อก่อนวันขาย สิทธินี้ไม่สามารถโอนให้กันได้ และต้องตอบรับภายใน 72 ชั่วโมง</p>\n<p>ที่มา: <a href=\"https://www.theverge.com/nintendo/641559/nintendo-switch-2-preorder-gameplay-requirements\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/bfded7f7a60830efbf4768592f53ae6a.png\" /></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8732a2cca069001d4b54ce29052e3ade87b9e4b311a85bf414a8498529619f36","category":"Thai"}