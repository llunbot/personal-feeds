{"title":"ผู้บริหาร Blizzard ลาออกเพิ่มอีก Chacko Sonny โปรดิวเซอร์เกม Overwatch","link":"https://www.blognone.com/node/124876","date":1632277951000,"content":"<div><div><div><p>Blizzard เสียผู้บริหารระดับสูงเพิ่มอีกรายคือ Chacko Sonny โปรดิวเซอร์ของเกม Overwatch ที่ประกาศลาออกจากบริษัท โดยให้เหตุผลว่าต้องการหยุดพักสักระยะ หลังจากทำงานหนักติดต่อกันมานานหลายปี</p>\n<p>แหล่งข่าวของ Bloomberg ระบุว่า Chacko Sonny ไม่มีข่าวเสียๆ หายๆ เหมือน<a href=\"https://www.blognone.com/node/124199\">ผู้บริหาร Blizzard ชุดที่ออกไปก่อนหน้านี้</a> และได้รับการยอมรับเป็นอย่างดีในหมู่พนักงาน</p>\n<p>อย่างไรก็ตาม การลาออกของ Sonny ที่ดูแลโครงการ Overwatch 2 ย่อมเกิดคำถามว่าจะมีผลกระทบต่อความล่าช้าของโปรเจคต์หรือไม่ เพราะ<a href=\"https://www.blognone.com/node/122282\">เมื่อเดือนเมษายนที่ผ่านมา Jeff Kaplan ผู้กำกับเกม Overwatch 2 เพิ่งประกาศลาออก</a>ไปเช่นกัน</p>\n<p>ฝั่งโฆษกของ Blizzard ยืนยันว่าตัวเกมยังพัฒนาไปตามแผน และจะแชร์อัพเดตในงานแข่งขัน Overwatch League Grand Finals สัปดาห์นี้</p>\n<p>ที่มา - <a href=\"https://www.bloomberg.com/news/articles/2021-09-21/blizzard-executive-overseeing-hit-game-leaves-in-latest-exodus\">Bloomberg</a>, <a href=\"https://www.eurogamer.net/articles/2021-09-21-overwatch-executive-producer-chacko-sonny-leaves-activision-blizzard\">Eurogamer</a></p>\n<p><img src=\"https://www.blognone.com/sites/default/files/externals/24821a395c933e24b74201d9a04da7d8.png\" /></p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"014ec27c0cdd96dcfac966e1b2182ddefee0ce8c8d0e8f2504ff8f23a743dbc3","category":"Thai"}