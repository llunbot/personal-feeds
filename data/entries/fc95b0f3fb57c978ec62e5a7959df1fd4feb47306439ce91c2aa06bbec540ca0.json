{"title":"อินเทลยืนยัน จีพียู Arc รุ่นที่สอง Battlemage ออกในปี 2024, เริ่มพัฒนาจีพียูรุ่นที่สามแล้ว","link":"https://www.blognone.com/node/137613","date":1704961282000,"content":"<div><div><div><p>Tom Petersen วิศวกรระดับสูงของอินเทล (ตำแหน่งคือ Intel Fellow) ให้สัมภาษณ์กับ PCWorld ที่งาน CES 2024 และยืนยันว่าจีพียู Intel Arc รุ่นที่สองรหัส Battlemage จะออกขายภายในปี 2024 ตามแผน</p>\n<p>เขาให้ข้อมูลว่าตอนนี้ Battlemage เริ่มผลิตตัวจีพียูจริงมาทดสอบในแล็บแล้ว และทีมงาน 30% ในทีม Arc กำลังพัฒนาซอฟต์แวร์ให้ Battlemage อยู่ ส่วนทีมฮาร์ดแวร์ก็เริ่มลงมือพัฒนาจีพียูรุ่นที่สาม โค้ดเนม Celestial แล้ว โดยเขาคาดว่าน่าจะเปิดตัว Battlemage ได้ก่อนงาน CES 2025 ช่วงต้นปีหน้า</p>\n<p>ตามแผนของอินเทลเคยประกาศ Arc ทั้งหมด 4 รุ่น โค้ดเนมเรียงตามอักษรคือ Alchemist, Battlemage, Celestial, Druid โดยใช้สถาปัตยกรรมซีพียู Xe-HPG, Xe2-HPG, Xe3-HPG และ Xe Next ตามลำดับ</p>\n<p>ที่มา - <a href=\"https://www.pcworld.com/article/2197137/intels-tom-petersen-dives-deep-into-the-msi-claw-meteor-lake-and-arc-gpus.html\">PCWorld</a>, <a href=\"https://wccftech.com/intel-arc-battlemage-xe2-gpus-in-labs-software-team-good-news-coming-celestial-xe3-hardware-team/\">Wccftech</a>, <a href=\"https://videocardz.com/newz/intel-reaffirms-xe2-battlemage-is-coming-hardware-team-already-working-on-celestial\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/e565503f7b8cd50ab4310804ab7d2f86.jpg\" /></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/intel\">Intel</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc95b0f3fb57c978ec62e5a7959df1fd4feb47306439ce91c2aa06bbec540ca0","category":"Thai"}