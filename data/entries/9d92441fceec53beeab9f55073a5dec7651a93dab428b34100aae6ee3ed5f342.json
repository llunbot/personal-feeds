{"title":"Intel ไตรมาส 2/2023 กลับมามีกำไรแล้ว หลังขาดทุนต่อกัน 2 ไตรมาส","link":"https://www.blognone.com/node/135033","date":1690499986000,"content":"<div><div><div><p>อินเทลรายงานผลประกอบการประจำไตรมาสที่ 2 ปี 2023 รายได้รวม 12,949 ล้านดอลลาร์ ลดลง 15% จากช่วงเดียวกันในปีก่อน มีกำไรสุทธิตามบัญชี GAAP ที่ 1,473 ล้านดอลลาร์</p>\n<p>Pat Gelsinger ซีอีโออินเทลบอกว่า ตัวเลขที่ออกมาดีกว่าที่บริษัทประเมินก่อนหน้านี้ เป็นผลจากกลยุทธ์ปัจจุบันทั้งการปรับปรุงการผลิต แผนการออกสินค้า และธุรกิจรับผลิตชิป บริษัทยังเห็นโอกาสอีกมากจากกระแสของ AI ที่ทำให้ธุรกิจต้องการโซลูชันต่าง ๆ เพื่อให้ได้ประสิทธิภาพการใช้งาน ควบคุมต้นทุน และปกป้องข้อมูลในทุกระดับ</p>\n<p>รายได้แยกตามกลุ่มธุรกิจหลักเป็นดังนี้ Client Computing (พีซี) รายได้ลดลง 12% เป็น 6,780 ล้านดอลลาร์ ตามแนวโน้มตลาดพีซีที่ลดลงในไตรมาส กลุ่ม Data Center and AI ลดลง 15% เป็น 4,004 ล้านดอลลาร์ กลุ่ม Network and Edge ลดลง 38% เป็น 1,364 ล้านดอลลาร์ ส่วน Intel Foundry ธุรกิจรับผลิตชิป รายได้เพิ่มขึ้นเป็น 232 ล้านดอลลาร์</p>\n<p>ที่มา: <a href=\"https://www.intc.com/news-events/press-releases/detail/1637/intel-reports-second-quarter-2023-financial-results\">อินเทล</a></p>\n<p><img src=\"https://www.blognone.com/sites/default/files/externals/7e904e974755ef6b130d1db921502975.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/c21e4141fe8de09eb319aa1f65e13a5d.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d92441fceec53beeab9f55073a5dec7651a93dab428b34100aae6ee3ed5f342","category":"Thai"}