{"title":"[ลือ] ไมโครซอฟท์จะออก Surface Go 4 ซีพียู Arm, Surface Pro 10 มีรุ่นหน้าจอ 11\"","link":"https://www.blognone.com/node/133497","date":1681973120000,"content":"<div><div><div><p>เว็บไซต์ Windows Central รายงานข่าวว่าไมโครซอฟท์จะออก Surface Go 4 รุ่นราคาถูกที่ใช้ซีพียู Arm ภายในปีนี้</p>\n<p>ไมโครซอฟท์มีอุปกรณ์ Surface ที่ใช้ซีพียู Arm มาก่อนหน้านี้แล้วคือ <a href=\"https://www.blognone.com/node/112316\">Surface Pro X</a> และ <a href=\"https://www.blognone.com/node/130904\">Surface Pro 9 ที่มีทั้ง x86/Arm ให้เลือก</a> โดยทั้งสองรุ่นใช้ซีพียู Qualcomm รุ่นปรับแต่งพิเศษ กรณีของ Surface Go 4 มีข่าวว่าจะใช้ Snapdragon 7c รุ่นปรับแต่งเช่นกัน (น่าจะเป็น <a href=\"https://www.blognone.com/node/126110\">7c+ Gen 3 ที่ออกในปี 2021</a>)</p>\n<p>ตามข่าวบอกว่ารูปลักษณ์ภายนอกจะคล้ายกับ Surface Go 3 ขนาดบอดี้เท่าๆ เดิม อาจมีปรับแต่งรายละเอียดเล็กๆ น้อย สิ่งที่เพิ่มเข้ามาคือ Surface Go 4 จะรองรับ 5G ในตัวเป็นครั้งแรกของซีรีส์ Surface Go ด้วย คาดว่าเราจะได้เห็น Surface Go 4 มีทั้งซีพียู Intel และ Arm ลักษณะเดียวกับ Surface Pro 9</p>\n<p>นอกจากนี้ยังมีข่าวลือของ Surface Pro 10 ที่จะมีสองขนาดหน้าจอคือ 13 นิ้วแบบเดิม และของใหม่ 11 นิ้วที่ขนาดเล็กลงจนใกล้เคียงกับ Surface Go แต่ใช้ชิปที่แรงกว่า มีฟีเจอร์ดีกว่าอย่างหน้าจอ 120Hz</p>\n<p>ที่มา - <a href=\"https://www.windowscentral.com/hardware/surface/microsoft-is-working-on-an-arm-powered-surface-go-and-11-inch-surface-pro\">Windows Central</a></p>\n<p>ภาพ Surface Go 3</p>\n<p><img alt=\"No Description\" src=\"https://www.blognone.com/sites/default/files/externals/67fd2d5c3aa7fbe9b92f5b80ca4b88ac.jpg\" /></p>\n</div></div></div><div><div>Topics: </div><div><div><a href=\"/topics/surface-go\">Surface Go</a></div><div><a href=\"/topics/microsoft-surface\">Microsoft Surface</a></div><div><a href=\"/topics/rumors\">Rumors</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"773142e1f16ac7bcb2f0949d9843081d938b7334db439aacc608090ad2ef4b85","category":"Thai"}