{"title":"xAI บริษัทปัญญาประดิษฐ์ของ Elon Musk ซื้อกิจการ X/Twitter ด้วยมูลค่า 1.5 ล้านล้านบาท","link":"https://www.blognone.com/node/145536","date":1743201922000,"content":"<div><div><div><p>Elon Musk ประกาศว่า xAI บริษัทปัญญาประดิษฐ์ของเขาที่พัฒนาโมเดล Grok ได้ซื้อกิจการทั้งหมดของ X หรือ Twitter เดิม ที่มูลค่ากิจการ 45,000 ล้านดอลลาร์ (1.53 ล้านล้านบาท) ซึ่งรวมหนี้สินของ X มูลค่า 12,000 ล้านดอลลาร์ เข้ามาด้วย จึงคิดมูลค่าจริงที่ 33,000 ล้านดอลลาร์ ดีลนี้ใช้วิธีแลกเป็นหุ้นของ xAI ทั้งหมด</p>\n<p>Musk บอกว่าเฉพาะ xAI มีมูลค่ากิจการ 80,000 ล้านดอลลาร์</p>\n<p>Musk บอกว่าอนาคตของทั้ง xAI และ X นั้นมีความเกี่ยวข้องกัน ทั้งข้อมูล การจัดเก็บรวบรวม การประมวลผล ไปจนถึงบุคลากรที่มีความสามารถเพื่อปลดล็อกโอกาสมากมาย ผ่านปัญญาประดิษฐ์ขั้นสูงของ xAI ที่สามารถเข้าถึงข้อมูลมหาศาลบน X ได้ รองรับเป้าหมายของ xAI ในการสร้างปัญญาประดิษฐ์ค้นหาความจริงของโลก ส่งเสริมความรู้ เขายังขอบคุณทีมงานที่เกี่ยวข้องทั้งหมดที่ทำงานอย่างหนัก จนทำให้ xAI และ X มาถึงจุดนี้ ซึ่งนี่ยังเป็นเพียงการเริ่มต้น</p>\n<p>ถึงตรงนี้มาสรุปเรื่องของตัวเลขที่เกี่ยวข้องโดย Elon Musk ซื้อกิจการ Twitter ที่ต่อมาเปลี่ยนชื่อเป็น X เมื่อปี 2022 ที่<a href=\"https://www.blognone.com/node/128179\">มูลค่า 44,000 ล้านดอลลาร์</a> เมื่อว่าด้วยวงการปัญญาประดิษฐ์ เขาได้ทำคำเสนอซื้อกิจการ OpenAI เมื่อเดือนที่แล้วมูลค่า <a href=\"https://www.blognone.com/node/144595\">97,600 ล้านดอลลาร์</a> ซึ่ง OpenAI ก็<a href=\"https://www.blognone.com/node/144690\">ปฏิเสธ</a>ข้อเสนอนี้</p>\n<p>ที่มา: <a href=\"https://x.com/elonmusk/status/1905731750275510312\">Elon Musk</a></p>\n<p><img src=\"https://www.blognone.com/sites/default/files/externals/f757ea34006c8eee12589ba1714a84fa.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/xai\">xAI</a></div><div><a href=\"/topics/acquisition\">Acquisition</a></div><div><a href=\"/topics/merging\">Merging</a></div><div><a href=\"/topics/elon-musk\">Elon Musk</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ecf1612a5e4766f1b0a4949433fd6bc4f1e164bf00cf96a16708e9c9338484b1","category":"Thai"}