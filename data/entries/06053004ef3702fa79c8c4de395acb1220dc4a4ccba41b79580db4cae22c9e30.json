{"title":"Apple เปิดตัวฟีเจอร์ใหม่ แจ้งเตือนการรับส่งภาพ/วิดีโอโป๊เปลือย","link":"https://www.blognone.com/node/134183","date":1686033048000,"content":"<div><div><div><p>ใน <a href=\"https://www.blognone.com/node/134168\">iOS 17</a> ที่เปิดตัวเมื่อคืน มีส่วนหนึ่งที่ Apple ไม่ได้ประกาศคือการเพิ่มฟีเจอร์ที่เจาะจงเรื่องภาพหรือวิดีโอโป๊เปลือยโดยเฉพาะ</p>\n<ul>\n<li><strong>Communication Safety</strong><br />\nหาก iPhone เครื่องนั้นผูกอยู่กับบัญชีเด็ก (ต่ำกว่า 13 ปี ในแผนการแชร์ครอบครัว) ระบบจะเตือนและบล็อก เมื่อมีการรับและส่งภาพโป๊เปลือย ไม่ว่าจะผ่าน AirDrop, รายชื่อในโทรศัพท์, FaceTime แบบวิดีโอ หรือ Picker ที่เป็นตัวเลือกแชร์เฉพาะบางรูปให้กับแอป) โดยฟีเจอร์นี้จะถูกเปิดเป็นดีฟอลต์ ซึ่งผู้ปกครองจะสามารถปิดการใช้งานฟีเจอร์ดังกล่าวได้</li>\n</ul>\n<p>Apple ยังออก Communication Safety API สำหรับนักพัฒนาแอป ขณะที่การประมวลผลรูปภาพและวิดีโอทั้งหมดสำหรับฟีเจอร์นี้ทาง Apple และบริษัทอื่นจะไม่สามารถเข้าถึงเนื้อหาดังกล่าวได้</p>\n<p><img alt=\"No Description\" src=\"https://www.blognone.com/sites/default/files/externals/2d4f101f1b5dfeedcd8ececd0a2f5d31.jpg\" /></p>\n<ul>\n<li><strong>Sensitive Content Warning</strong><br />\nนอกจากการแจ้งเตือนภาพโป๊เปลือยสำหรับเด็กแล้ว Apple ยังอัพเดตระบบการแจ้งเตือนภาพโป๊เปลือย ในลักษณะเดียวกันกับบัญชีผู้ใหญ่ด้วย แต่จะปรากฎเป็นป๊อป และภาพจะถูกเบลอ ให้เลือกว่า ต้องการจะดูภาพหรือเนื้อหานี้หรือไม่ (ของเด็กจะเลือกไม่ได้)</li>\n</ul>\n<p>ฟีเจอร์นี้จะถูกปิดเป็นค่าเริ่มต้น และผู้ใช้จะต้องไปเปิดในตัวเลือก Privacy &amp; Security ในหน้า Settings และแน่นอนว่าการกระมวลผลทุกอย่างจะอยู่บนเครื่องเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/06de1ef107d319d9478176a2090a56c5.jpg\" /></p>\n<p>ที่มา : <a href=\"https://www.apple.com/th/newsroom/2023/06/apple-announces-powerful-new-privacy-and-security-features/\">Apple Newsroom</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06053004ef3702fa79c8c4de395acb1220dc4a4ccba41b79580db4cae22c9e30","category":"Thai"}