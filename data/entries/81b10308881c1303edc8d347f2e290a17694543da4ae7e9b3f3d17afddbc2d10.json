{"title":"เอกสารภายในเผย Facebook เคยลองปิดอัลกอริทึม News Feed พบว่า Engagement ตกลงมาก","link":"https://www.blognone.com/node/125508","date":1635337876000,"content":"<div><div><div><p>อีกหนึ่งเอกสารภายในของ Facebook ที่ถูกเผยแพร่โดยอดีตพนักงาน Frances Haugen ต่อสื่อหลายหัวในช่วงนี้ เอกสารฉบับนี้เป็นงานวิจัยภายในของ Facebook เมื่อปี 2018 ที่ทดลองปิดระบบอัลกอริทึม News Feed ในการเลือกโพสต์มาแสดง คิดเป็นสัดส่วน 0.05% ของผู้ใช้ทั้งหมด เพื่อศึกษาดูว่าจะเกิดอะไรขึ้น</p>\n<p>ผลการทดลองพบว่าอัตรา engagement ลดลงอย่างมาก ผู้ใช้กดซ่อนโพสต์เพิ่มขึ้นถึง 50% และหันไปใช้งาน Facebook Groups แทน สิ่งที่เซอร์ไพร์สคือ Facebook กลับทำเงินจากค่าโฆษณาได้มากขึ้น เพราะคนเลื่อนหาโพสต์ที่น่าสนใจใน News Feed เยอะขึ้น เห็นโฆษณาจำนวนมากขึ้นซะอย่างนั้น</p>\n<p>เมื่อผลการทดลองเป็นไปในทางลบ ทำให้ Facebook เลิกสนใจไอเดียนี้ และยังคงการใช้อัลกอริทึมเลือกโพสต์ \"ที่น่าสนใจ\" มาให้เราเห็นกันต่อไป</p>\n<p>ที่มา - <a href=\"https://bigtechnology.substack.com/p/facebook-removed-the-news-feed-algorithm\">Big Technology</a>, ภาพจาก <a href=\"https://about.fb.com/news/2020/06/prioritizing-original-news-reporting-on-facebook/\">Facebook</a></p>\n<p><img src=\"https://www.blognone.com/sites/default/files/externals/095a90708426849d577009bba585afa9.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/news-feed\">News Feed</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81b10308881c1303edc8d347f2e290a17694543da4ae7e9b3f3d17afddbc2d10","category":"Thai"}