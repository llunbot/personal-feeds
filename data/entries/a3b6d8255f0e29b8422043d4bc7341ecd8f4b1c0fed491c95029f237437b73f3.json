{"title":"เกม S.T.A.L.K.E.R. 2 ประกาศขาย NFT, โดนแฟนถล่มยับ ต้องยกเลิกแผนใน 24 ชม.","link":"https://www.blognone.com/node/126369","date":1639744584000,"content":"<div><div><div><p>S.T.A.L.K.E.R. 2 เกมยิงแนวเอาตัวรอดในยุคหลังสงครามนิวเคลียร์ จาก GSC Game World สตูดิโอเกมจากยูเครน ถือเป็นภาคต่อของเกม S.T.A.L.K.E.R. ที่ออกในช่วงปี 2007-2009 โดยเกมภาค 2 มีกำหนดออกในเดือนเมษายน 2022</p>\n<p><span>ด้วยเหตุผลอันใดก็ไม่ทราบได้</span> GSC Game World เพิ่งประกาศว่าจะขายสินค้า NFT ในเกม <strong>ด้วยเหตุผลตรงไปตรงมาว่า \"ต้องการเงิน\"</strong> แต่ยังไม่ได้บอกรายละเอียดของรูปแบบมากนัก บอกแค่ว่าจะประกาศรายละเอียดเพิ่มเติมในเดือนกุมภาพันธ์ปีหน้า</p>\n<p>ปฏิกิริยาของแฟนๆ ก็คาดเดาได้ไม่ยาก สุดท้ายเมื่อข่าวออกไปแล้ว 24 ชั่วโมง ทาง GSC ก็ต้องกลับลำ ออกมาประกาศยกเลิกทุกอย่างที่เกี่ยวข้องกับ NFT พร้อมกับขอโทษแฟนๆ ที่ตัดสินใจเรื่องนี้ผิดพลาดไป</p>\n<blockquote><p><a href=\"https://t.co/mffnmpiQiw\">pic.twitter.com/mffnmpiQiw</a></p>\n<p>— S.T.A.L.K.E.R. OFFICIAL (@stalker_thegame) <a href=\"https://twitter.com/stalker_thegame/status/1471620399997886472?ref_src=twsrc%5Etfw\">December 16, 2021</a></p></blockquote>\n<p><img src=\"https://www.blognone.com/sites/default/files/externals/77f92367e2643a49362ec08620a20b34.jpg\" /></p>\n<p>ที่มา - <a href=\"https://kotaku.com/s-t-a-l-k-e-r-2-developers-remove-nfts-after-fan-uproa-1848230588\">Kotaku</a></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/nft\">NFT</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3b6d8255f0e29b8422043d4bc7341ecd8f4b1c0fed491c95029f237437b73f3","category":"Thai"}