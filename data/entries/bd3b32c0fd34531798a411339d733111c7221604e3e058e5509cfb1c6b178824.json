{"title":"Hermès เปิดตัวเคส AirPods Pro ทำจากหนังแท้ ราคา 3 หมื่นปลายๆ","link":"https://www.blognone.com/node/133893","date":1684402720000,"content":"<div><div><div><p>Hermès แบรนด์แฟชั่นสุดหรูได้ร่วมมือกับ Apple ตั้งแต่ 2015 โดยก่อนหน้านี้มีเปิดการตัวสายรัดข้อมือ Apple Watch รุ่นพิเศษที่ออกแบบโดยแบรนด์ Hermès</p>\n<p>ล่าสุด WatchGeneration รายงานว่า Hermès ได้เปิดตัวเคส AirPods ที่ทำจากหนังวัวมีให้เลือก 5 สี คือ Gold, Navy Blue, Cricket Green, Azalea Pink และ Linen Blue โดยมีดีไซน์ที่ยูนีคตามสไตล์ Hermès และตัวเคสจะครอบคลุมตัวเครื่อง AirPods ทั้งหมด มีเว้นช่องพอร์ต Lightning สำหรับการชารจ์และเว้นไฟบอกสถานะการชารจ์ด้านหน้า</p>\n<p><img alt=\"No Description\" src=\"https://www.blognone.com/sites/default/files/externals/36f938ba0c03055ea8618aac2edef474.png\" /><img alt=\"No Description\" src=\"https://www.blognone.com/sites/default/files/externals/10354fbb3f0ad5209a832e1732c76074.png\" /></p>\n<p>ตัวเคสมาพร้อมกับสายปรับความยาวได้ทำให้สามารถใช้เป็นสายคล้องคอได้ ซึ่งเคสตัวนี้จะออกแบบมาสำหรับ AirPods Pro 2 แต่ก็สามารถใช้กับ AirPods Pro รุ่นแรกได้เพราะมีขนาดที่เท่ากัน</p>\n<p><img alt=\"No Description\" src=\"https://www.blognone.com/sites/default/files/externals/52b58d3e4b3b84832b4d88d7c7d0d310.png\" /></p>\n<p>นอกจากตัวเคสแล้ว Hermès ยังเปิดตัวคล้อง AirPods ที่ทำจากหนังวัวแท้มาพร้อมกับตัวยึดสายเคลือบด้วยโลหะขาว แต่สายคล้องตัวนี้สามารถใช้ได้กับ Airpods Pro 2 เท่านั้น เนื่องจากมีช่องผูกสายคล้อง</p>\n<p>ตัวเคสจาก Hermès สำหรับ AirPods Pro มีราคาอยู่ที่ 780 ยูโร (ในไทยขาย 38,200 บาท) ส่วนสายคล้องราคาถูกลงมาเล็กน้อยประมาณ 280 ยูโร (ในไทยขาย 14,900 บาท) สามารถสั่งซื้อจากช้อปออนไลน์ Hermès ได้ แต่ยังไม่ชัดเจนว่าจะมีการขายผ่านทางช้อปของ Apple</p>\n<p>ที่มา : <a href=\"https://www.theverge.com/2023/5/17/23725705/el-nino-weather-record-heat-climate-change-world-meteorological-organization\">TheVerge</a></p>\n</div></div></div><div><div>Topics: </div><div><div><a href=\"/topics/airpods\">AirPods</a></div><div><a href=\"/topics/apple\">Apple</a></div><div><a href=\"/topics/hermes\">Hermes</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd3b32c0fd34531798a411339d733111c7221604e3e058e5509cfb1c6b178824","category":"Thai"}