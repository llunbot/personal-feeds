{"title":"กสทช. อังกฤษขอความเห็นการปล่อยให้ใช้คลื่น Wi-Fi ร่วมกับคลื่นโทรศัพท์มือถือ อาจแบ่งในตึก/นอกตึก","link":"https://www.blognone.com/node/134792","date":1689138613000,"content":"<div><div><div><p>Ofcom หรือกสทช. อังกฤษ ประกาศรับฟังความเห็นแนวทางการจัดสรรคลื่นความถี่ย่าน 6GHz แถบบน (6425-7125 MHz)  โดยมีแนวคิดสำคัญคือ Ofcom เสนอว่าอาจจะให้ใช้งานผสมกันระหว่าง Wi-Fi ที่ใช้งานได้ฟรีไม่ต้องขออนุญาต ร่วมกับการใช้เป็นคลื่นโทรศัพท์มือถือที่ต้องประมูลคลื่นตามปกติ</p>\n<p>แนวทางการปล่อยใบอนุญาตแบบผสมนี้ มีสองแนวทางหลัก แนวทางแรกคือการกำหนดว่าต้องใช้คลื่น Wi-Fi ในอาคารเท่านั้น เพราะโดยทั่วไปคลื่นโทรศัพท์มือถือที่ทะลุอาคารได้ดีมักเป็นคลื่นความถี่ต่ำอยู่แล้ว การใช้คลื่นเพื่อรับสัญญาณโทรศัพท์มือถือจึงอาจจะใช้นอกอาคารเท่านั้น อีกแนวทางคือการปล่อยใบอนุญาตเป็นโซนๆ เพื่อใช้งานสำหรับจุดที่มีการใช้งานหนาแน่นเท่านั้น นอกพื้นที่เหล่านั้นสามารถนำคลื่นไปใช้งาน Wi-Fi ได้ แนวทางหลังอาจจะใช้ฐานข้อมูลกลางตรวจสอบพื้นที่ หรืออุปกรณ์รับสัญญาณ Wi-Fi อาจมีความสามารถในการสแกนคลื่นก่อนเปิดทำงานว่ามีเสาสัญญาณโทรศัพท์ในย่านนั้นหรือไม่</p>\n<p>แนวทางนี้เป็นเพียงการรับฟังความเห็น และคลื่น 6GHz เองก็ยังมีผู้ใช้งานอยู่ จึงอาจจะต้องใช้เวลาอีกพักใหญ่กว่าจะมีการใช้งานแบบผสมเช่นนี้จริงๆ</p>\n<p>ที่มา - <a href=\"https://www.ofcom.org.uk/news-centre/2023/sharing-6-ghz-spectrum-for-wi-fi-and-mobile\">Ofcom</a></p>\n<p><img alt=\"No Description\" src=\"https://www.blognone.com/sites/default/files/externals/be4a995979325e507f30e21b78a505d1.jpg\" /></p>\n</div></div></div><div><div>Topics: </div><div><div><a href=\"/topics/ofcom\">Ofcom</a></div><div><a href=\"/topics/united-kingdom\">United Kingdom</a></div><div><a href=\"/topics/radio\">Radio</a></div><div><a href=\"/topics/wi-fi\">Wi-Fi</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e43783072895e28d6b8d511853147425e78178746ec1b27968d78cddcc032713","category":"Thai"}