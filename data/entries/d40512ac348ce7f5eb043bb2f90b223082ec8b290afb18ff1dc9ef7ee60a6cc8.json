{"title":"Bluesky โซเชียลกระจายศูนย์ที่แยกตัวจาก Twitter เปิดให้คนทั่วไปใช้งานได้แล้ว","link":"https://www.blognone.com/node/138080","date":1707286020000,"content":"<div><div><div><p>Bluesky บริการโซเชียลแบบกระจายศูนย์ที่แยกตัวออกมาจาก Twitter เปิดให้คนทั่วไปสมัครบัญชีได้แล้ว ไม่จำกัดว่าต้องมีคำเชิญอีกต่อไป</p>\n<p>การใช้งานสามารถเข้าไปยัง<a href=\"https://bsky.app/\">หน้าเว็บแอพ Bluesky</a> แล้วสมัครโดยใช้อีเมลและยืนยันรหัส OTP ผ่าน SMS โดยจะได้บัญชีผู้ใช้เป็น <strong>username.bsky.social</strong> ส่วนไคลเอนต์มีทั้งผ่านเว็บแอพ, <a href=\"https://apps.apple.com/th/app/bluesky-social/id6444370199\">iOS</a>, <a href=\"https://play.google.com/store/apps/details?id=xyz.blueskyweb.app\">Android</a></p>\n<p>หน้าตาของ Bluesky โดยรวมไม่ต่างอะไรกับ Twitter จุดต่างสำคัญคือมันทำงานอยู่บน<a href=\"https://www.blognone.com/node/132837\">โปรโตคอลใหม่ชื่อ AT Protocol ที่มีแนวคิดกระจายศูนย์เซิร์ฟเวอร์</a> แต่เป็นคนละตัวกับ ActivityPub ที่ใช้ในโซเชียลตระกูล Mastodon/Fediverse</p>\n<p>จุดเด่นของ AT Protocol คือเราสามารถคัสตอม feed ที่นำมาแสดงตามความสนใจของผู้ใช้งานได้ เช่น แสดงเฉพาะโพสต์จากนักพัฒนาเกม, โพสต์ด้านวิทยาศาสตร์ และผู้ใช้สามารถนำอัลกอริทึมของ feed มาแชร์กันได้</p>\n<p>ที่มา - <a href=\"https://bsky.social/about/blog/02-06-2024-join-bluesky\">Bluesky</a></p>\n<p><img alt=\"No Description\" src=\"https://www.blognone.com/sites/default/files/externals/1e7601974ea88b8c35102142cf46af42.png\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/twitter\">Twitter</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d40512ac348ce7f5eb043bb2f90b223082ec8b290afb18ff1dc9ef7ee60a6cc8","category":"Thai"}