{"title":"หัวหน้าฝ่าย WhatsApp ระบุ กังวลต่อฟีเจอร์สแกนภาพของ Apple อาจถูกใช้เป็นระบบสอดแนม","link":"https://www.blognone.com/node/124109","date":1628300113000,"content":"<div><div><div><p>หลังจากข่าวเรื่อง <a href=\"https://www.blognone.com/node/124099\">Apple เตรียมเพิ่มฟีเจอร์รายงานผู้ใหญ่เมื่อเด็กรับหรือส่งภาพโป๊</a> เพิ่งประกาศออกมาก็เป็นประเด็นใหญ่ในเรื่องความเป็นส่วนตัว ล่าสุด หัวหน้าฝ่าย WhatsApp ของ Facebook ได้แสดงความกังวลต่อแผนนี้</p>\n<p>Will Cathcart หัวหน้าฝ่าย WhatsApp โพสต์ผ่าน Twitter บัญชี @wcathcart ว่า Apple สร้างและดำเนินระบบสอดแนบที่ใช้สแกนข้อมูลส่วนบุคคลเพื่อเหตุผลใดก็ได้ที่ Apple เองหรือรัฐบาลตัดสินใจว่าสิ่งนี้ต้องควบคุม พร้อมแสดงความกังวลในกรณีหากรัฐบาลจีนหรือรัฐบาลประเทศอื่นจะใช้ระบบนี้อย่างไร? หรือจะโดนบริษัทสปายแวร์นำไปใช้ในทางที่ผิดหรือไม่?</p>\n<p>โฆษกของ Apple ได้โต้ Cathcart โดยระบุว่าผู้ใช้สามารถสั่งปิด iCloud Photos ได้ โดย Apple เทรนดาต้าเซ็ทด้วยภาพจาก NCMEC และองค์กรที่เกี่ยวข้องอื่น ๆ และเนื่องจากระบบถูกฝังไว้ใน iOS จึงไม่สามารถทำงานแยกตามพื้นที่ได้อยู่แล้ว</p>\n<p>Apple กับ Facebook มีปัญหาเรื่องความเป็นส่วนตัวกันมาสักพักใหญ่แล้ว ซึ่งฝั่ง Apple เองพยายามไม่ให้ Facebook เก็บข้อมูลในหลายช่องทาง ซึ่งอาจส่งผลกับรายได้โฆษณาของ Facebook ได้</p>\n<p>ที่มา - <a href=\"https://www.engadget.com/whatsapp-head-apple-child-safety-surveillance-system-201956787.html\">Engadget</a></p>\n<p><img src=\"https://www.blognone.com/sites/default/files/externals/e46cb3734af75643f4004d87554204ec.jpg\" /></p>\n<blockquote><p>I read the information Apple put out yesterday and I'm concerned. I think this is the wrong approach and a setback for people's privacy all over the world.People have asked if we'll adopt this system for WhatsApp. The answer is no.</p>\n<p>— Will Cathcart (@wcathcart) <a href=\"https://twitter.com/wcathcart/status/1423701473624395784?ref_src=twsrc%5Etfw\">August 6, 2021</a></p></blockquote>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/apple\">Apple</a></div><div><a href=\"/topics/surveillance\">Surveillance</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"845350a21d22116e119e7b3cd49fd08ab4cb15ab69d81c62f806b4df46752996","category":"Thai"}