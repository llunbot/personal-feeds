{"title":"Blue Origin ปลดพนักงาน 10% ระบุเพื่อลดลำดับขั้นในองค์กร","link":"https://www.blognone.com/node/144685","date":1739529672000,"content":"<div><div><div><p>Blue Origin บริษัทด้านอวกาศของ Jeff Bezos ประกาศปลดพนักงาน 10% ของจำนวนพนักงานทั้งหมด โดยบริษัทมีพนักงานอยู่มากกว่า 10,000 คน ตัวเลขที่ได้รับผลกระทบจึงอยู่ประมาณ 1,000 คน</p>\n<p>David Limp ซีอีโอ Blue Origin อีเมลอธิบายสาเหตุของการปลดพนักงานครั้งนี้ว่าการเติบโตและขยายบริษัทอย่างรวดเร็วช่วงที่ผ่านมา ทำให้เกิดลำดับขั้นในการทำงานมากขึ้น และทำให้บริษัทเสียโฟกัสในสิ่งที่ต้องการ จึงต้องการลดลำดับขั้นในการบริหารงานลง ฝ่ายที่ได้รับผลกระทบมีทั้งส่วนวิศวกรรม บริหารโครงการ ตลอดจนฝ่ายวิจัยพัฒนา</p>\n<p>Limp ยืนยันว่าบริษัทยังมีสถานะที่แข็งแกร่ง มีโอกาสและภารกิจในอนาคตอีกมาก บริษัทยังเดินหน้าลงทุนและพัฒนาเทคโนโลยีที่เกี่ยวข้อง รวมทั้งพร้อมรับพนักงานเพิ่มในส่วนที่สำคัญต่อการบรรลุเป้าหมายของบริษัท</p>\n<p>ที่มา: <a href=\"https://www.theverge.com/news/612131/blue-origin-layoffs-david-limp-memo\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/583a34e37adeb97b35f8bfaeb8ae7327.png\" /></p>\n</div></div></div><div><div>Topics: </div><div><div><a href=\"/topics/blue-origin\">Blue Origin</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19de81ddb2f92182dd9004def0ad8e7c6213014c884f8d30221269d57a20e5bf","category":"Thai"}