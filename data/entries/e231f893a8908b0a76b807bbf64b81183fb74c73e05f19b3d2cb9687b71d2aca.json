{"title":"OpenAI ปิดให้บริการเครื่องมือตรวจจับข้อความว่าเขียนด้วย AI หรือไม่ เหตุผลมีความแม่นยำต่ำเกินไป","link":"https://www.blognone.com/node/135000","date":1690329429000,"content":"<div><div><div><p>เมื่อต้นปี OpenAI ได้เพิ่ม<a href=\"https://www.blognone.com/node/132450\">เครื่องมือ AI Classifier</a> สำหรับช่วยจำแนกว่าข้อความนั้น ถูกเขียนโดยมนุษย์ หรือเป็น AI สร้างเนื้อหาขึ้นมา โดยหวังว่าจะช่วยลดปัญหางานเขียนที่สร้างโดย AI แต่อ้างว่าเป็นคนเขียน ที่อาจเกิดผลกระทบต่อหลายวงการ เช่น วงการการศึกษา</p>\n<p>อย่างไรก็ตาม OpenAI ได้ตัดสินใจ<a href=\"http://platform.openai.com/ai-text-classifier\">ปิดให้บริการ AI Classifier</a> ไปเรียบร้อยแล้ว โดยให้เหตุผลว่าเพราะมีความแม่นยำในการทำงานต่ำ ซึ่ง OpenAI เอง ก็ออกตัวไว้แต่แรกตอนเปิดตัวเครื่องมือนี้แล้ว ว่าบริการยังไม่สามารถเชื่อถือได้นัก ความแม่นยำในเวลานั้นก็อยู่ที่ 26%</p>\n<p>ทั้งนี้ OpenAI <a href=\"https://openai.com/blog/new-ai-classifier-for-indicating-ai-written-text\">บอกว่า</a>จะยังหาแนวทางใหม่ในการตรวจสอบข้อความตัวหนังสือที่สร้างด้วย AI ให้มีประสิทธิภาพมากขึ้น รวมทั้งจะทำเครื่องมือตรวจสอบคอนเทนต์เสียงและภาพ ว่าใช้ AI สร้างหรือไม่ด้วย</p>\n<p>ที่มา: <a href=\"https://decrypt.co/149826/openai-quietly-shutters-its-ai-detection-tool\">Decrypt</a></p>\n<p><img src=\"https://www.blognone.com/sites/default/files/externals/7c0941090d852a50c70616ce768a8d3f.jpg\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e231f893a8908b0a76b807bbf64b81183fb74c73e05f19b3d2cb9687b71d2aca","category":"Thai"}