{"title":"Apple อัพเดต Final Cut Pro เวอร์ชันใหม่ ทั้งบน Mac และ iPad ภายในเดือนนี้","link":"https://www.blognone.com/node/136604","date":1699315724000,"content":"<div><div><div><p>นอกจาก <a href=\"https://www.blognone.com/node/136601\">Logic Pro</a> แล้ว แอปเปิลก็อัพเดต Final Cut Pro แอปตัดต่อวิดีโอทั้งเวอร์ชัน Mac และ iPad ด้วยเช่นกัน</p>\n<p>โดย Final Cut Pro บน Mac เพิ่มตัวเลื่อนไทม์ไลน์อัตโนมัติ มีการทำสีระบุแยกภาพ-เสียง ซึ่งแอปเปิลบอกว่าช่วยให้ผู้ตัดต่อจัดระเบียบและแยกแยะคลิปได้ง่ายขึ้น ในเวอร์ชันนี้ยังปรับปรุงความสามารถสำหรับ Mac ที่เป็น Apple Silicon สามารถส่งออกไฟล์เป็น H.264 และ HEVC ในแต่ละส่วนของวิดีโอไปที่มีเดียเอนจิ้นสำหรับประมวลผลไปพร้อมกันได้ รองรับผู้ตัดต่อที่ทำงานหลายโปรเจกต์พร้อมกัน</p>\n<p>ส่วน Final Cut Pro บน iPad เพิ่มฟีเจอร์การใส่เสียงบรรยายสดจากไมโครโฟนเข้าไปโดยตรงได้เลยในไทม์ไลน์ เพิ่มตัวเลือกเปิด-ปิดระบบกันสั่นในวิดีโอ และคีย์ลัดให้การตัดต่อสะดวกมากขึ้น</p>\n<p>Final Cut Pro 10.7 บน Mac ขายขาดในราคา 9,990 บาท ผู้ใช้เดิมสามารถอัพเดตได้ฟรี ส่วน Final Cut Pro 1.3 บน iPad ราคา 199 บาทต่อเดือน หรือ 1,990 บาทต่อปี รองรับ iPad ชิป M1 ขึ้นไป ทำงานร่วมกับ iPadOS 16.6 ขึ้นไป เริ่มเปิดให้อัพเดตใช้งานภายในเดือนนี้</p>\n<p>ที่มา: <a href=\"https://www.apple.com/newsroom/2023/11/final-cut-pro-for-mac-and-ipad-get-powerful-updates/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/b038dc0562da2596e4c4bd116f6e5825.jpg\" /></p>\n</div></div></div><div><div>Topics: </div><div><div><a href=\"/topics/final-cut-pro\">Final Cut Pro</a></div><div><a href=\"/topics/apple\">Apple</a></div><div><a href=\"/topics/video-editing\">Video Editing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"436a519532351229b27db7c28d2d05ca94805444d0377e5992ab65108b334f8b","category":"Thai"}