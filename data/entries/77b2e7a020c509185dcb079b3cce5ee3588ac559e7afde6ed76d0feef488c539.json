{"title":"Jensen Huang เดินทางไปปักกิ่งเพื่อหารือ หลังสหรัฐออกคำสั่งจำกัดการส่งออกชิป H20","link":"https://www.blognone.com/node/145915","date":1744901902000,"content":"<div><div><div><p>มีรายงานจาก Financial Times อ้างแหล่งข่าวที่เกี่ยวข้องบอกว่า Jensen Huang ซีอีโอ NVIDIA ได้เดินทางไปกรุงปักกิ่ง ประเทศจีน โดยมีนัดหมายเข้าพบทั้ง He Lifeng รองนายกรัฐมนตรีจีน, ผู้ก่อตั้ง DeepSeek และบุคคลสำคัญอีกหลายคน หลังจากสหรัฐออกคำสั่งจำกัดการส่งออกสินค้าเทคโนโลยีเพิ่มเติม ทำให้ชิป H20 ที่เดิม NVIDIA สามารถส่งออกขายให้จีนได้ ต้องมาขอใบอนุญาตเป็นกรณี</p>\n<p>ก่อนหน้านี้ NVIDIA บอกว่าบริษัทได้รับผลกระทบจากคำสั่งดังกล่าว โดยต้องลงบันทึกค่าใช้จ่ายพิเศษประมาณ 5,500 ล้านดอลลาร์ เนื่องจากไม่สามารถจัดส่ง H20 ได้ ซึ่งนักวิเคราะห์หลายรายก็มองว่า NVIDIA ไม่น่าจะได้ใบอนุญาตให้จัดส่ง H20 ไปจีนได้อีก</p>\n<p>สำนักข่าว CCTV ของจีนบอกว่า Huang กล่าวว่าจีนเป็นตลาดที่สำคัญของ NVIDIA และบริษัทหวังว่าจะสามารถออกแบบชิป AI ที่ทำให้จัดส่งในจีนได้</p>\n<p>ที่มา: <a href=\"https://www.investopedia.com/nvidia-ceo-huang-flies-to-beijing-for-talks-report-says-11716993\">Investopedia</a></p>\n<p><img src=\"https://www.blognone.com/sites/default/files/externals/8a9d47d016fcf1093756248fe820113b.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/china\">China</a></div><div><a href=\"/topics/nvidia\">NVIDIA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77b2e7a020c509185dcb079b3cce5ee3588ac559e7afde6ed76d0feef488c539","category":"Thai"}