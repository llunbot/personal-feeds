{"title":"Black Myth: Wukong ออกเวอร์ชัน Xbox 20 สิงหาคม 2025 หนึ่งปีหลังเวอร์ชัน PS5","link":"https://www.blognone.com/node/146829","date":1749216223000,"content":"<span>Black Myth: Wukong ออกเวอร์ชัน Xbox 20 สิงหาคม 2025 หนึ่งปีหลังเวอร์ชัน PS5</span>\n\n  <div>\n    <div>Body</div>\n              <div><p>รอกันนานจนหลายคนอาจลืมไปแล้ว Black Myth: Wukong ประกาศออกเวอร์ชัน Xbox Series X|S ในวันที่ 20 สิงหาคม 2025 หลังจากออกเวอร์ชัน PS5 และพีซีครบ 1 ปีเต็มพอดี</p>\n<p>ตอนแรกนั้น Black Myth: Wukong มีกำหนดขาย 20 สิงหาคม 2024 บน 3 แพลตฟอร์มคือ PS5, Xbox, พีซี <a href=\"https://www.blognone.com/node/140246\">แต่เวอร์ชัน Xbox ถูกเลื่อนออกไปโดยไม่ทราบสาเหตุ</a> และ<a href=\"https://www.blognone.com/node/141808\">ไมโครซอฟท์เคยออกมายืนยันว่าการเลื่อนไม่ใช่เรื่องเทคนิค</a></p>\n<p>ตอนนี้คงชัดเจนแล้วว่า Black Myth: Wukong ติดสัญญาเอ็กซ์คลูซีฟบนคอนโซลกับ PS5 นาน 1 ปีนั่นเอง พอครบปีปั๊บก็พร้อมออกเกมเวอร์ชัน Xbox ได้ทันที แม้ทางบริษัท Game Science ผู้สร้างเกมไม่เคยยอมรับเรื่องนี้ตรงๆ ก็ตาม</p>\n<p>ที่มา - <a href=\"https://twitter.com/Xbox/status/1930806857725026414\">@Xbox</a>, <a href=\"https://x.com/BlackMythGame/status/1930806855590346781\">@BlackMythGame</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Fri, 06/06/2025 - 20:23</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43a7ed4d77674f4ebc60e35b5f27a9440b95cf557a5eb83823c729a86ece8fd5","category":"Thai"}