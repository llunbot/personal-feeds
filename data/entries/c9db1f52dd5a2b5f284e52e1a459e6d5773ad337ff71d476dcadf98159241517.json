{"title":"Amazon ปรับเงื่อนไขการส่งหนังสือผ่าน KDP ต้องเปิดเผยหากใช้ Generative AI","link":"https://www.blognone.com/node/135658","date":1694316640000,"content":"<div><div><div><p>Amazon ปรับปรุงเงื่อนไขการเผยแพร่ผลงานหนังสือผ่าน Kindle Direct Publishing (KDP) หลังจากกลุ่มนักเขียนในสหรัฐร้องเรียนว่าคอนเทนต์หนังสือ ที่ใช้ AI สร้างขึ้นมาทั้งหมดมีจำนวนเพิ่มขึ้นมาก จนกระทบกับการค้นหางานเขียนที่คนแต่ง</p>\n<p>ข้อกำหนดใหม่นี้ระบุว่า นักเขียนต้องเปิดเผยกับ Amazon หากหนังสือนั้นใช้ AI สร้างเนื้อหา (AI-generated) ไม่ว่าจะเป็นตัวหนังสือ ภาพประกอบ หน้าปก หรือการแปล อย่างไรก็ตามหากหนังสือนั้นใช้ AI ช่วยปรับปรุง (AI-assisted) ผู้เขียนสามารถเลือกไม่เปิดเผยข้อมูลนี้ได้ โดยนิยาม AI ผู้ช่วยคือ หนังสือถูกเขียนขึ้นโดยคนในขั้นแรก แล้วนำ AI มาช่วยตัดต่อ แก้ไขคำ ตรวจคำสะกด เพื่อให้งานออกมาดีขึ้น ทั้งนี้ผู้เผยแพร่หนังสือยังต้องยืนยันและรับผิดชอบด้านลิขสิทธิ์เนื้อหา ถึงแม้จะเป็นงานที่สร้างด้วย AI ก็ตาม</p>\n<p>อย่างไรก็ตามข้อกำหนดนี้เป็นเรื่องของฝั่งผู้เขียนกับ Amazon แต่ทาง Amazon ยังไม่ได้บอกว่าจะเปิดเผยว่างานเขียนนั้นใช้ AI สร้างทั้งหมดสำหรับลูกค้าที่ซื้อหนังสือใน Kindle หรือไม่</p>\n<p>ที่มา: <a href=\"https://www.pcmag.com/news/amazon-starts-requiring-writers-to-disclose-ai-generated-content\">PC Mag</a> และ <a href=\"https://kdp.amazon.com/en_US/help/topic/G200672390\">Amazon</a></p>\n<p><img src=\"https://www.blognone.com/sites/default/files/externals/be33b6c60e29b04be3f40b3a571ab5f1.jpg\" alt /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/kindle\">Kindle</a></div><div><a href=\"/topics/e-book\">E-book</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9db1f52dd5a2b5f284e52e1a459e6d5773ad337ff71d476dcadf98159241517","category":"Thai"}