{"title":"Sony Music ทำหนังสือแจ้งบริษัท Tech กว่า 700 แห่ง เตือนการนำเพลงไปใช้เทรน AI ว่าผิดกฎหมาย","link":"https://www.blognone.com/node/139807","date":1715934404000,"content":"<div><div><div><p>Sony Music หนึ่งในค่ายเพลงรายใหญ่ของโลก ได้ทำหนังสือไปยังบริษัทเทคโนโลยีและบริษัทให้บริการเพลงสตรีมมิ่งมากกว่า 700 แห่ง เพื่อเตือนว่าห้ามนำเพลงที่บริษัทดูแลลิขสิทธิ์จัดจำหน่าย ไปใช้เทรน AI โดยไม่ได้รับอนุญาต</p>\n<p>ในเอกสารดังกล่าวนี้ Sony Music บอกว่าบริษัทสนับสนุนศิลปินและนักแต่งเพลง ในการนำเทคโนโลยีใหม่ ๆ มาช่วยสนับสนุนการผลิตผลงาน เพราะตลอดเวลาที่ผ่านมา เทคโนโลยีช่วยเปลี่ยนแปลงวงการความคิดสร้างสรรค์ได้ ซึ่ง AI ก็ดูเป็นกระแสที่กำลังมาในตอนนี้ อย่างไรก็ตามนวัตกรรมย่อมต้องมาพร้อมกับคุ้มครองสิทธิของศิลปินและนักแต่งเพลงด้วยเช่นกัน</p>\n<p>Sony Music ได้ร้องขอให้บริษัทเทคโนโลยีเหล่านี้ เปิดเผยรายละเอียดหากนำเพลงที่บริษัทดูแลไปใช้เทรน AI รวมทั้งให้ข้อมูลวิธีการเข้าถึงเพลงดังกล่าว โดยหากตรวจสอบพบและไม่ได้รับข้อมูล จะดำเนินการตามกฎหมายต่อไป</p>\n<p>ที่มา: <a href=\"https://techcrunch.com/2024/05/16/sony-music-warns-tech-companies-over-unauthorized-use-of-its-content-to-train-ai/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/f9ede680ce7096df93cf0a360914810c.png\" /></p>\n</div></div></div><div><div>Topics: </div><div><div><a href=\"/topics/sony-music\">Sony Music</a></div><div><a href=\"/topics/music\">Music</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/copyright-infringement\">Copyright Infringement</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccaf3dcaa299c97f32869e10e9ca36f558eeb937a2e76893773f85e6414437ec","category":"Thai"}