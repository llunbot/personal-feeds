{"title":"Airbnb ช่วยจัดหาที่พักทั่วโลกฟรี ให้ผู้อพยพออกจากอัฟกานิสถาน 20,000 คน","link":"https://www.blognone.com/node/124401","date":1629851524000,"content":"<div><div><div><p>Airbnb ประกาศช่วยสนับสนุนที่พักชั่วคราวให้แก่ผู้อพยพชาวอัฟกานิสถาน 20,000 คนทั่วโลก โดย Airbnb จะออกเงินค่าเช่าบ้านให้ผ่าน<a href=\"https://www.blognone.com/node/120015\">โครงการไม่แสวงหากำไร Airbnb.org</a> และเงินจาก Brian Chesky ผู้ร่วมก่อตั้งและซีอีโอของบริษัท</p>\n<p>Airbnb.org จะร่วมกับหน่วยงานด้านการอพยพ เพื่อดูว่าผู้อพยพชาวอัฟกันย้ายไปยังประเทศไหนบ้าง และจัดหาที่พักให้ชั่วคราวในประเทศนั้นๆ เพื่อให้มีเวลาปรับตัวก่อนเริ่มต้นชีวิตใหม่ บริษัทบอกว่าในช่วงสุดสัปดาห์ที่ผ่านมา ได้จัดหาที่พักกับผู้อพยพแล้ว 165 คนที่เดินทางเข้ามายังสหรัฐอเมริกา</p>\n<p>ก่อนหน้านี้ Airbnb.org ได้หาที่พักให้ผู้อพยพมาแล้ว 25,000 คนในช่วง 4 ปีที่ผ่านมา</p>\n<p>ที่มา - <a href=\"https://news.airbnb.com/afghan-refugees/\">Airbnb</a></p>\n<blockquote><p>Starting today, Airbnb will begin housing 20,000 Afghan refugees globally for free.</p>\n<p>— Brian Chesky (@bchesky) <a href=\"https://twitter.com/bchesky/status/1430067315228352512?ref_src=twsrc%5Etfw\">August 24, 2021</a></p></blockquote>\n<p><img src=\"https://www.blognone.com/sites/default/files/externals/d98c8bc7d2e88409a95968751449bfbd.jpg\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/afghanistan\">Afghanistan</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47643c9e922188d7570299281cd30354d188b724da494ab213cabc9e9464f06e","category":"Thai"}