{"title":"ซีอีโอ Unity ประกาศลาออกจากทุกตำแหน่งในบริษัท มีผลทันที","link":"https://www.blognone.com/node/136153","date":1696894884000,"content":"<div><div><div><p>Unity ประกาศว่า John Riccitiello จะเกษียณจากตำแหน่งซีอีโอ ประธานบริษัท ตลอดจนตำแหน่งในบอร์ดบริหาร มีผลทันที โดยแต่งตั้ง James M. Whitehurst ขึ้นเป็นซีอีโอชั่วคราว และแทนที่ตำแหน่งในบอร์ดของ Riccitiello ส่วน Roelof Botha ประธานบอร์ดอิสระ จะเป็นประธานบอร์ดคนใหม่ ทั้งนี้ Riccitiello จะยังอยู่เพื่อส่งมอบงานให้ผู้บริหารคนอื่นต่อ</p>\n<p>John Riccitiello ร่วมงานกับ Unity มาตั้งแต่ 2013 เริ่มจากเป็นกรรมการบอร์ด และขึ้นเป็นซีอีโอในปี 2014 มีผลงานเด่นทั้งการเปลี่ยนระบบขายไลเซนส์เป็น Subscription ซึ่งช่วยให้ Unity เติบโตสูงในช่วงที่ผ่านมา, นำบริษัท<a href=\"https://www.blognone.com/node/118530\">ไอพีโอ</a>เข้าตลาดหุ้น</p>\n<p>อย่างไรก็ตามเชื่อว่าสาเหตุสำคัญที่นำมาสู่การประกาศลาออกของ Riccitiello ก็คือการประกาศ<a href=\"https://www.blognone.com/node/135724\">ปรับวิธีคิดค่าใช้งาน</a>เอนจินที่ถูกวิจารณ์อย่างหนักจากชุมชนนักพัฒนาเกม จนนำมาสู่ประกาศ<a href=\"https://www.blognone.com/node/135887\">เปลี่ยนวิธีคิด</a>ราคาในเวลาต่อมา</p>\n<p>ที่มา: <a href=\"https://investors.unity.com/news/news-details/2023/Unity-Announces-Leadership-Transition/default.aspx\">Unity</a> ผ่าน <a href=\"https://www.engadget.com/unity-ceo-john-riccitiello-stepping-down-effective-immediately-231422660.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/61058aa1d2761606787dcb3c94e86393.png\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/ceo\">CEO</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"304b319a00d739bc5e5c9fda28b5f531ef7bbc0cd3ef48a6fad9d2707f747b51","category":"Thai"}