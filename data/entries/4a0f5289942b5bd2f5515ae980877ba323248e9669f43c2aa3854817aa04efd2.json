{"title":"รถไฟอังกฤษทดลองนำระบบเตือนที่ทำงานด้วย AI ป้องกันกวางเดินบนรางรถไฟ ลดการสูญเสียได้กว่า 6 พันครั้ง","link":"https://www.blognone.com/node/141549","date":1724235290000,"content":"<div><div><div><p>เรื่องนี้เป็นกรณีศึกษาการนำเทคโนโลยีมาใช้แก้ปัญหากับรถไฟในอังกฤษ โดยบริษัท LNER ซึ่งดำเนินการเดินรถไฟในอังกฤษ เปิดเผยผลการทดสอบติดตั้งระบบป้องกันอันตรายที่ Stoke Junction และได้ขยายจุดติดตั้งเพิ่มเติม โดยมีเป้าหมายเพื่อลดการเสียชีวิตของกวาง</p>\n<p>ระบบดังกล่าวใช้ AI ในการแยกแยะวัตถุที่ตรวจพบ โดยหากพบกวางเดินเข้ามาใกล้รางรถไฟก็จะส่งเสียงสัญญาณเตือน จนกว่ากวางจะเดินห่างออกไปจากรางรถไฟในระยะที่ปลอดภัย หลังจากติดตั้งอุปกรณ์มาหนึ่งปี พบว่าการแจ้งเตือนนี้ลดการสููญเสียได้เกือบ 6 พันครั้ง ทำให้การรถไฟของอังกฤษมีแผนติดตั้งอุปกรณ์นี้เพิ่มเติมในอนาคต</p>\n<p>ข้อมูลจากการรถไฟอังกฤษระบุว่า รถไฟมีอุบัติเหตุชนสัตว์ที่ตัดรางรถไฟเฉลี่ย 4 ครั้งต่อวัน ส่วนมากเกิดในพื้นที่ป่าห่างไกลชุมชน ระบบแจ้งเตือนอัตโนมัติจึงสามารถลดการสูญเสียนี้ได้ โดยกวางเป็นสัตว์ที่เกิดอุบัติเหตุมากที่สุด ในอังกฤษมีจำนวนประชากรกวางมากกว่า 2 ล้านตัว</p>\n<p>ที่มา: <a href=\"https://www.bbc.com/news/articles/ckg5l4jq231o\">BBC</a> ภาพ <a href=\"https://pixabay.com/photos/deer-fallow-deer-rocks-fall-autumn-7563934/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/50c8bb3671d7852444068fd078347feb.jpeg\" /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a0f5289942b5bd2f5515ae980877ba323248e9669f43c2aa3854817aa04efd2","category":"Thai"}