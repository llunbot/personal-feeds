{"title":"Lemon8 เป็นแอปมาแรงในสหรัฐอเมริกา จากกระแสให้ย้ายไปใช้เป็นแอปสำรอง ถ้า TikTok ถูกแบน","link":"https://www.blognone.com/node/143977","date":1736297483000,"content":"<div><div><div><p>ประเด็นการแบน TikTok ในสหรัฐอเมริกา ซึ่งตาม<a href=\"https://www.blognone.com/node/139399\">กฎหมายจะมีผลวันที่ 19 มกราคมนี้</a> ยังมีความเคลื่อนไหวน่าสนใจ เมื่อมีรายงานว่าผู้ใช้งาน TikTok ในอเมริกาพบโพสต์ที่ได้รับการสนับสนุน เป็นเนื้อหาแนะนำให้ย้ายไปใช้งานแอป Lemon8 กันแทน โดยบอกว่าเป็นแอปสำรองของ TikTok</p>\n<p>Lemon8 เป็นแพลตฟอร์มโซเชียลเน้นการโพสต์รูปและเนื้อหาซึ่งมีเจ้าของคือ ByteDance ที่เป็นเจ้าของ TikTok นั่นเอง ในการสมัครใช้งานก็สามารถใช้บัญชี TikTok เชื่อมต่อได้เลย</p>\n<p>กระแสนี้ดูจะได้ผลดีด้วยเพราะตอนนี้ใน App Store สหรัฐอเมริกา Lemon8 ขึ้นเป็นแอปยอดนิยมแซง TikTok ไปแล้ว</p>\n<p>อย่างไรก็ตามมีข้อสังเกตว่า Lemon8 จะเป็นแอปสำรองสำหรับผู้ใช้งานในอเมริกาได้หรือไม่ เพราะรายละเอียดของกฎหมายสั่งแบน TikTok นั้น ครอบคลุมไปถึงแอปและแพลตฟอร์มทั้งหมดที่มี ByteDance เป็นเจ้าของ ทำให้รวมไปถึงแอปตัดต่อวิดีโอ CapCut และ TikTok Studio ด้วย</p>\n<p>ศาลสูงสุดสหรัฐจะ<a href=\"https://www.blognone.com/node/143766\">พิจารณาคำร้องของ TikTok ที่อุทธรณ์กฎหมายนี้</a>ในวันที่ 10 มกราคม</p>\n<p>ที่มา: <a href=\"https://www.socialmediatoday.com/news/tiktok-promotes-lemon8-ahead-of-us-ban/736722/\">Social Media Today</a></p>\n<p><img alt=\"No Description\" src=\"https://www.blognone.com/sites/default/files/externals/ebe415215ebe45c94f39f8c6478a4401.png\" /></p>\n</div></div></div><div><div>Topics: </div><div><div><a href=\"/topics/lemon8\">Lemon8</a></div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86570005d35a8c0806b39c252bfd5e4c83bdc0490a7e336422cbac8b3bc16930","category":"Thai"}