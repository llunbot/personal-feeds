{"title":"Alibaba Cloud เปิดตัวปัญญาประดิษฐ์ Qwen2 ใช้งานได้เสรี พร้อมรองรับภาษาไทย","link":"https://www.blognone.com/node/140198","date":1717698240000,"content":"<div><div><div><p>ทีมวิจัย Qwen ของ Alibaba Cloud เปิดตัวโมเดล LLM ในชื่อ Qwen2 มี 5 ขนาดให้เลือกตั้งแต่ 0.5B, 1.5B, 7B, 14B, และ 72B โดยชูจุดเด่นรองรับภาษาอื่นๆ นอกจากภาษาอังกฤษ เช่นแถบเอเชียตะวันออกเฉียงใต้นั้นรองรับทั้ง ไทย, เวียดนาม, อินโดนีเซีย, เมียนมาร์, ลาว, กัมพูชา และยังรองรับ context window ถึง 128K</p>\n<p>ผลทดสอบยอดนิยมเช่น MMLU หรือ HumanEval นั้น Qwen2-72B ทำได้เหนือกว่า Llama3-70B ไปเล็กน้อย ขณะที่ Qwen2-7B ก็เอาชนะ Llama3-7B ได้หลายชุดทดสอบโดยเฉพาะชุดทดสอบ HumanEval ที่คะแนนนำค่อนข้างมาก</p>\n<p>Qwen2 ปล่อยให้ใช้งานแบบ Apache 2.0 ยกเว้นเฉพาะ Qwen2-72B เท่านั้นที่ยังจำกัดการใช้งานแบบ Qianwen License ทำให้โมเดลขนาด 7B  สามารถใช้งานได้แทบไม่มีข้อจำกัด</p>\n<p>สามารถทดลองใช้งานได้ใน HuggingFace ทั้ง<a href=\"https://huggingface.co/spaces/aixsatoshi/Qwen-7B-instruct\">รุ่น 7B</a>, และ<a href=\"https://huggingface.co/spaces/Qwen/Qwen2-72B-Instruct\">รุ่น 72B</a></p>\n<p>ที่มา - <a href=\"https://qwenlm.github.io/blog/qwen2/\">QwenLM</a></p>\n<p><img alt=\"No Description\" src=\"https://www.blognone.com/sites/default/files/externals/be9affc568168f3c279b854c4eba3b67.jpeg\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e50a45b53f1a8e8f4d935e5df0ab4b0cdcb11a44cb16222910049822ba279664","category":"Thai"}