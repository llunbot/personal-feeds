{"title":"NVIDIA โชว์ปัญญาประดิษฐ์สร้างภาพจากภาพตัวอย่าง เอาตัวละครมาผสมในภาพเดียวกันได้","link":"https://www.blognone.com/node/133672","date":1683084261000,"content":"<div><div><div><p>NVIDIA โชว์ปัญญาประดิษฐ์สร้างภาพ Perfusion ที่ความสามารถเฉพาะตัวคือการนำภาพตัวอย่างมาดัดแปลงตามคำสั่งได้ โดยใช้ภาพตัวอย่างเพียงไม่กี่ภาพเท่านั้น ทำให้สามารถสร้างภาพเรื่องราวจากตัวละครตัวอย่าง เช่น ตุ๊กตาของเราเอง สามารถเปลี่ยนเสื้อผ้าหรือสั่งเปลี่ยนท่าทางได้ตามคำสั่ง</p>\n<p>นอกจากการสั่งวัตถุตามตัวอย่างแล้ว Perfusion ยังสามารถผสมวัตถุตัวอย่างหลายชิ้นเข้าในภาพเดียวกันได้ เช่น การใส่ภาพตัวอย่างแว่นตาแล้วกำหนดให้ตุ๊กตาใส่แว่นที่เราต้องการ ตัวโมเดลยังสามารถปรับให้เชื่อฟังคำสั่งเป็นหลัก เช่น เมื่อใส่ภาพแมวแต่คำสั่งให้เป็นพ่อครัว ก็จะปรับภาพแมวให้ทำท่าเหมือนคน หรือให้เชื่อภาพต้นแบบเป็นหลัก ซึ่งผลที่ได้ก็จะทำให้แมวในภาพท่าทางคล้ายแมวในภาพต้นฉบับ</p>\n<p>ทาง NVIDIA ระบุว่าโมเดลมีขนาดเพียง 100KB เท่านั้น และจะเปิดโค้ดให้ทดสอบต่อไป</p>\n<p>ที่มา - <a href=\"https://research.nvidia.com/labs/par/Perfusion/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/f974dc0456717fcc5ad7e04d68fdc7c0.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b631ae9526547415b8ee921dbdd8c8be986ce13ebc274734eb7d33173dd3485f","category":"Thai"}