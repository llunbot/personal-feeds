{"title":"Nintendo จัดแถลงข่าว Direct เช้าวันที่ 12 พ.ย. ว่าด้วยโซนใหม่ Donkey Kong Country ในสวนสนุก USJ","link":"https://www.blognone.com/node/143043","date":1731289970000,"content":"<div><div><div><p>นินเทนโดประกาศจัดงานแถลงข่าว Direct ในวันที่ 12 พฤศจิกายน 2024 เวลา 5:00น. ตามเวลาในไทย โดยคราวนี้เป็นเนื้อหาของสวนสนุกโซนใหม่ Donkey Kong Country ที่อยู่ใน Nintendo World ของ Universal Studio Japan</p>\n<p>รายละเอียดเบื้องต้น นินเทนโดบอกว่าเป็นวิดีโอความยาว 10 นาที พาชมพื้นที่ของ Donkey Kong Country ซึ่งนอกจากบรรยากาศตามธีมของเกมแล้ว ยังมีไฮไลท์คือ<a href=\"https://www.blognone.com/node/137776\">เครื่องเล่นรถไฟ Mine Cart Madness</a> ที่มีลูกเล่นรถหลุดจากรางด้วย</p>\n<p>เดิมโซนส่วนขยาย Donkey Kong Country มี<a href=\"https://www.blognone.com/node/137090\">กำหนดเปิดช่วงต้นปี 2024</a> แต่ได้เลื่อนออกไปไม่มีกำหนด จึงคาดว่าใน Direct นี้ นินเทนโดจะประกาศกำหนดวันเปิดโซนใหม่ด้วย</p>\n<p>นินเทนโดบอกว่า Direct ครั้งนี้จะพูดถึงเฉพาะสวนสนุกเท่านั้น ไม่มีเนื้อหาเกี่ยวกับเกม</p>\n<p>ที่มา: <a href=\"https://www.youtube.com/watch?v=F8OtALOr8JI\">นินเทนโด</a></p>\n<p><img src=\"https://www.blognone.com/sites/default/files/externals/e8f83d6f4b484e63ac3d0a86ed8451f6.jpg\" /></p>\n</div></div></div><div><div>Topics: </div><div><div><a href=\"/topics/donkey-kong\">Donkey Kong</a></div><div><a href=\"/topics/nintendo\">Nintendo</a></div><div><a href=\"/topics/universal\">Universal</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e03cd9a336819df4b76ee4e22c9e8f89db4b4489320f95ed61599a9f5c9bc52","category":"Thai"}