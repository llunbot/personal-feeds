{"title":"Epic Games พรีโหลดสโตร์เกมบนมือถือ Android ที่ขายผ่านเครือข่าย Telefónica","link":"https://www.blognone.com/node/143637","date":1734081891000,"content":"<div><div><div><p>Epic Games ประกาศความร่วมมือกับ Telefónica โอเปอเรเตอร์รายใหญ่ของยุโรป เพื่อพรีโหลดแอพ Epic Games Store บนสมาร์ทโฟนแอนดรอยด์ที่ขายผ่านช่องทางของ Telefónica ในสเปน (Movistar) สหราชอาณาจักร (O2) เยอรมนี และประเทศในภูมิภาคละตินอเมริกา</p>\n<p>การพรีโหลดแอพ Epic Games Store ถือเป็นก้าวสำคัญของ Epic Games ในการบุกตลาดเกมมือถือผ่านสโตร์ของตัวเอง โดยลูกค้าของ Telefónica จะสามารถดาวน์โหลดเกมดังๆ อย่าง Fortnite, Fall Guys, Rocket League Sideswipe ได้โดยตรง ไม่จำเป็นต้องพึ่งพา Google Play Store ที่<a href=\"https://www.blognone.com/node/143381\">เป็นคดีความขึ้นโรงขึ้นศาลกันมายาวนาน</a></p>\n<p><a href=\"https://www.blognone.com/node/141468\">Epic เริ่มเปิดสโตร์บนมือถือมาตั้งแต่เดือนสิงหาคม 2024</a> โดยวิธีการติดตั้งสโตร์ค่อนข้างยุ่งยากพอสมควร การที่ Epic มีพาร์ทเนอร์เป็นโอเปอเรเตอร์ที่สามารถพรีโหลดแอพมาให้เลย จึงน่าจะช่วยเพิ่มการใช้งานสโตร์บนมือถือไม่น้อย แม้ว่าตอนนี้สโตร์ของ Epic ยังมีเกมของตัวเองแค่ไม่กี่เกม แต่<a href=\"https://www.blognone.com/node/142345\">บริษัทก็ประกาศว่าจะเปิดให้เกมของสตูดิโออื่นๆ เข้ามาขายด้วยในอนาคตอันใกล้นี้</a></p>\n<p>ที่มา - <a href=\"https://www.epicgames.com/site/en-US/news/telefonica-and-epic-games-bring-fortnite-and-the-epic-games-store-to-telefonica-devices?sessionInvalidated=true\">Epic Games</a></p>\n<p><img alt=\"No Description\" src=\"https://www.blognone.com/sites/default/files/externals/9d366a49d4270c7e06c6bd744c1f31b8.jpg\" /></p>\n</div></div></div><div><div>Topics: </div><div><div><a href=\"/topics/telefonica\">Telefonica</a></div><div><a href=\"/topics/epic-games\">Epic Games</a></div><div><a href=\"/topics/games\">Games</a></div><div><a href=\"/topics/mobile\">Mobile</a></div><div><a href=\"/topics/europe\">Europe</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb49dd3133514f553dbc68df9ea72e376a5fa27e8bbd719100d2f1b98a056510","category":"Thai"}