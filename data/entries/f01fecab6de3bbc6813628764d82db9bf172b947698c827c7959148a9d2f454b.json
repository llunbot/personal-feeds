{"title":"แก๊งแฮ็กเกอร์ขู่ปล่อยข้อมูลหลุด Reddit ขนาด 80GB แลกกับจ่ายเงิน และเลิกนโยบาย API ใหม่","link":"https://www.blognone.com/node/134448","date":1687273098000,"content":"<div><div><div><p>กลุ่มแก๊งอาชญากรรมไซเบอร์ BlackCat หรือ ALPHV ขู่ปล่อยข้อมูลภายในของ Reddit ขนาด 80GB แลกกับการจ่ายค่าไถ่ 4.5 ล้านดอลลาร์ และยกเลิก<a href=\"https://www.blognone.com/node/134418\">นโยบาย API ใหม่ที่สร้างความขัดแย้ง</a></p>\n<p>ฝั่ง Reddit ระบุว่าแก๊ง BlackCat มีความเชื่อมโยงกับ<a href=\"https://www.blognone.com/node/132603\">การที่บริษัทถูกแฮ็กระบบเมื่อเดือนกุมภาพันธ์ 2023</a> ซึ่งเริ่มมาจากพนักงานถูก phishing จนโดนหลอกเอารหัสผ่านและ token ไป</p>\n<p>ในแถลงการณ์ของ BlackCat บอกว่าตั้งใจเก็บข้อมูลชุดนี้ไว้รอตอน Reddit ขายหุ้น IPO ในอนาคต แต่ปัญหาประท้วงของ Reddit ตอนนี้กลายเป็นโอกาสอันดีเยี่ยม ซึ่ง BlackCat มองว่า Reddit ไม่ยอมจ่ายแน่ๆ จึงเตรียมปล่อยข้อมูลชุดนี้ออกสู่สาธารณะ</p>\n<p>ที่มา - <a href=\"https://techcrunch.com/2023/06/19/hackers-threaten-to-leak-80gb-of-confidential-data-stolen-from-reddit/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/b5e28e9e7f67660b96bec89e6e31af7a.jpg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/ransomware\">Ransomware</a></div><div><a href=\"/topics/security\">Security</a></div><div><a href=\"/topics/data-breach\">Data Breach</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f01fecab6de3bbc6813628764d82db9bf172b947698c827c7959148a9d2f454b","category":"Thai"}