{"title":"[ลือ] iMac รุ่นใหม่ อยู่ในขั้นตอนพัฒนา, MacBook Air 13 และ 15 นิ้ว จะมากลางปีนี้","link":"https://www.blognone.com/node/132902","date":1678065816000,"content":"<div><div><div><p>Mark Gurman แห่ง Bloomberg รายงานข่าวลือแอปเปิลล่าสุดในจดหมายข่าว Power On โดยคราวนี้เน้นที่ไลน์สินค้า Mac</p>\n<p>เริ่มที่ iMac โดยตอนนี้อยู่ในขั้นตอนตรวจสอบทางวิศวกรรม ขนาดหน้าจอ 24 นิ้ว เท่ากับรุ่นล่าสุด <a href=\"https://www.blognone.com/node/122270\">iMac M1 ที่เปิดตัวเมื่อปี 2021</a> ส่วนสีเครื่องเบื้องต้นทดสอบในสีชุดเดียวกัน แม้ภายนอกอาจเหมือนเดิม แต่มีการปรับตำแหน่งชิ้นส่วนภายใน และอัพเกรดชิปจาก M1 คาดว่าวางขายได้เร็วที่สุดครึ่งหลังของปีนี้ นอกจากนี้ Gurman ยังบอกว่ามีการทดสอบ iMac อีกรุ่นหนึ่ง โดยจะเป็น Mac ตัวแรกที่ใช้ชิป M3</p>\n<p>ส่วน Mac รุ่นอื่น เขาให้ข้อมูลว่าจะเปิดตัวประมาณ 3 รุ่น ในช่วงกลางปี ได้แก่ <a href=\"https://www.blognone.com/node/127782\">MacBook Air จอ 15 นิ้ว</a> โค้ดเนม J515, <a href=\"https://www.blognone.com/node/131939\">Mac Pro ชิป M2 Ultra</a> โค้ดเนม J180 และ MacBook Air จอ 13 นิ้วตัวใหม่ โค้ดเนม J513</p>\n<p>ที่มา: <a href=\"https://www.bloomberg.com/news/newsletters/2023-03-05/when-is-apple-aapl-releasing-new-mac-pro-15-inch-macbook-air-new-imac-m3-levgn4yc\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/6fae77acf7272b7d9522b76e9f4666a8.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/imac\">iMac</a></div><div><a href=\"/topics/macbook-air\">Macbook Air</a></div><div><a href=\"/topics/mac-pro\">Mac Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a76a8574b8840e4d9f738441b3dff9731ca786113670e03789fd8114ad0aede7","category":"Thai"}