{"title":"Huawei ประกาศขายสมาร์ทโฟนจอ 3 พับ Huawei Mate XT ทั่วโลก ราคาคาดประมาณ 1.1 แสนบาท","link":"https://www.blognone.com/node/144768","date":1739926605000,"content":"<div><div><div><p>Huawei ประกาศขาย Huawei Mate XT สมาร์ทโฟนหน้าจอ 3 พับหรือ Tri-Fold ในตลาดทั่วโลก หลังจากเปิดตัวและ<a href=\"https://www.blognone.com/node/141939\">ขายเฉพาะในจีนตั้งแต่กันยายนปีที่แล้ว</a></p>\n<p>Huawei Mate XT เป็นสมาร์ทโฟนแบบจอ 3 พับรุ่นแรกของโลก สามารถใช้งานได้ตั้งแต่โหมด 1 จอ จนถึง 3 จอ ซึ่งเป็นจอ OLED ขนาดเริ่มต้นอยู่ที่ 6.4 นิ้วแบบสมาร์ทโฟน และเมื่อกางออกมาทั้งหมดมีขนาด 10.2 นิ้ว ระดับเดียวกับการใช้แท็บเล็ต นอกจากนี้ Huawei ยังบอกว่า Mate XT เป็นสมาร์ทโฟนจอพับได้ที่บางที่สุดเมื่อกางออกมาซึ่งอยู่ที่ 3.6 มิลลิเมตร</p>\n<p>สเป็กของ Huawei Mate XT รุ่นที่เปิดตัวในมาเลเซีย มีพื้นที่ 1TB แรม 16GB ตัวเลือกสองสีดำและแดง ราคา 14,999 ริงกิต หรือประมาณ 113,000 บาท</p>\n<p>สำหรับประเทศไทย Huawei เปิดให้<a href=\"https://consumer.huawei.com/th/offer/exclusive-page/HUAWEI-Mate-XT-Pre-Experience/\">ลงทะเบียนแสดงความสนใจได้ที่ลิงก์นี้</a></p>\n<p>ที่มา: <a href=\"https://www.thestar.com.my/tech/tech-news/2025/02/18/huawei-launches-tri-folding-mate-xt-ultimate-design-smartphone-in-malaysia-pre-orders-priced-at-rm14999\">The Star</a> และ <a href=\"https://9to5google.com/2025/02/18/huawei-mate-xt-launch-global/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/38e0d4f5829caa442399be9fdaf5bb5d.jpeg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9cfd758603de061f0cd58d9d140aa30e91a7d0c4131fa293b0099ac13e6a1d25","category":"Thai"}