{"title":"ฝรั่งเศสระบุ Amazon วัดประสิทธิภาพพนักงานอย่างละเอียดจนผิดกฎหมาย สั่งปรับ 32 ล้านยูโร","link":"https://www.blognone.com/node/137825","date":1706033488000,"content":"<div><div><div><p>French Data Protection Authority (CNIL) หน่วยงานคุ้มครองข้อมูลส่วนบุคคลฝรั่งเศสสั่งปรับ Amazon France Logistique ที่ให้บริการโกดังเก็บสินค้าของ Amazon โดยระบุว่ามีการเก็บข้อมูลการทำงานเกินขนาด</p>\n<p>CNIL ชี้ถึงการเก็บข้อมูล 3 จุดว่าเกินจำเป็นและผิดกฎหมาย ได้แก่ 1) ข้อมูลการสแกนสินค้าถี่เกินไปจนเกิดความผิดพลาด 2) ข้อมูลช่วงว่างไม่ได้สแกนสินค้าเกิน 10 นาที 3) ข้อมูลการทำงานช้า โดย CNIL ระบุว่านายจ้างสามารถดูประสิทธิภาพการทำงานโดยรวมโดยไม่ต้องเก็บข้อมูลทุกจุดในระดับวินาทีเช่นนี้ และการเก็บข้อมูลขนาดนี้ทำให้ลูกข้างต้องบอกเหตุผลหยุดทำงานแม้จะเป็นการหยุดเพียงสั้นๆ</p>\n<p>นอกจากนี้ CNIL ยังระบุว่ากระบวนการประเมินพนักงานยังใช้ข้อมูลทั้งหมดย้อนหลังหนึ่งเดือนเป็นการใช้ข้อมูลเกินจำเป็น โดยหัวหน้างานก็มองเห็นการทำงานตามการทำงานหน้างานอยู่แล้ว และหากต้องการข้อมูลย้อนหลังบ้างก็น่าจะใช้เป็นรายสัปดาห์</p>\n<p>ประกาศฉบับนี้ยังระบุเหตุผลของการปรับในเรื่องอื่นอีก คือ การไม่แจ้งพนักงานและผู้มาเยี่ยมสถานที่ถึงกล้องวงจรปิด, และการจัดการกล้องวงจรปิดหละหลวม มีการแชร์รหัสผ่านระหว่างผู้ใช้หลายคน</p>\n<p>ที่มา - <a href=\"https://www.cnil.fr/en/employee-monitoring-cnil-fined-amazon-france-logistique-eu32-million\">CNIL</a></p>\n<p><img src=\"https://www.blognone.com/sites/default/files/externals/a7b74bad2ba37c1043cab86a4e2e13d1.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/france\">France</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2852fcf3b53e0d9b83f27585e5904a6a84891c61e346d6c6fc53993552a5cc27","category":"Thai"}