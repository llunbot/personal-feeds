{"title":"Starlink เริ่มให้บริการรับ-ส่งข้อความโทรศัพท์ผ่านดาวเทียม ในประเทศนิวซีแลนด์","link":"https://www.blognone.com/node/143779","date":1734760946000,"content":"<div><div><div><p>Starlink เริ่มให้บริการเชื่อมต่อสัญญาณจากดาวเทียมกับสถานีโทรศัพท์มือถือ (Cell-Tower) แบบทั่วประเทศเป็นครั้งแรกแล้วในนิวซีแลนด์ โดยเป็นความร่วมมือกับ One NZ ผู้ให้บริการเครือข่ายโทรศัพท์มือถือ</p>\n<p>บริการ One NZ ที่ใช้การเชื่อมต่อกับดาวเทียม Starlink ในช่วงแรกจะรองรับเฉพาะการรับ-ส่งข้อความผ่านโทรศัพท์มือถือก่อน ส่วนบริการอื่นจะตามมาในอนาคต ทั้งนี้ One NZ บอกว่าการรับส่งข้อความผ่านดาวเทียมจะใช้เวลานานกว่าปกติ โดยจะอยู่ภายใน 3 นาที</p>\n<p>โทรศัพท์ที่รองรับในตอนนี้จำกัดอยู่เพียง 4 รุ่นเท่านั้นคือ Samsung Galaxy Z Flip 6, Samsung Galaxy Z Fold 6, Samsung Galaxy S24 Ultra และ OPPO Find X8 Pro</p>\n<p>นิวซีแลนด์เป็นพื้นที่ซึ่งไม่มีสัญญาณโทรศัพท์มือถือครอบคลุมเป็นวงกว้าง แนวทางการนำดาวเทียม Starlink มาเชื่อมต่อสัญญาณจึงรองรับความต้องการของลูกค้าในประเทศได้ ซึ่ง Starlink มีแผนร่วมมือให้บริการรูปแบบนี้ในอีกหลายประเทศ</p>\n<p>ที่มา: <a href=\"https://www.engadget.com/mobile/starlinks-first-nationwide-satellite-texting-service-goes-live-in-new-zealand-182343142.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/00c7f2cba77802c7809e7f1bcbbceac3.png\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/satellite\">Satellite</a></div><div><a href=\"/topics/new-zealand\">New Zealand</a></div><div><a href=\"/topics/sms\">SMS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"970317b92e599b024165f7f1e49cb5e8d4926d5a81f35d0756527755d2fb534f","category":"Thai"}