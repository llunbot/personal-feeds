{"title":"Facebook สร้าง subgroups กลุ่มย่อยในกลุ่มใหญ่ เก็บเงินค่าเข้าร่วมกลุ่มเป็นรายเดือนได้","link":"https://www.blognone.com/node/125691","date":1636083040000,"content":"<div><div><div><p>Facebook เพิ่มฟีเจอร์เพื่อการสร้างรายได้ใน Facebook Groups เพิ่มโอกาสทำเงินของแอดมินกลุ่ม โดยมี 3 ฟีเจอร์หลักคือ community shops และ fundraisers ซึ่งเป็นฟีเจอร์ที่มีอยู่แล้วใน Facebook แต่ขยายขอบเขตไปยัง Facebook Group ด้วย ส่วนฟีเจอร์ที่ 3 ซึ่งเป็นของใหม่คือ paid subgroups</p>\n<p>โดย paid subgroups ถือเป็นกลุ่มย่อยใน Groups อีกที โดยสมาชิกจะต้องจ่ายรายเดือนเพื่อเข้าร่วมกลุ่มต่อ เพื่อจะเข้าถึงเนื้อหาเอ็กซคลูซีฟ อย่สงเช่นการโค้ชชิ่ง สร้างเครือข่าย หรือการพูดคุยเจาะลึกในประเด็นต่างๆ โดย subgroups จะใช้มาตรฐานการดูแลเนื้อหาแบบเดียวกับ  Facebook Groups เพื่อป้องกันการนำไปใช้ในทางที่ผิด</p>\n<p><img src=\"https://www.blognone.com/sites/default/files/externals/12f47da0f9abf332a9750b71a3bc5739.jpg\" /></p>\n<p>ฟีเจอร์ paid subgroups แสดงให้เห็นถึงทิศทางใหม่ของ Facebook ที่จะทุ่มเทและลงทุนในครีเอเตอร์มากขึ้น หลังจากเมื่อวานนี้ (4 พ.ย.) ประกาศเปิดให้ครีเอเตอร์เก็บเงินผ่านระบบ <a href=\"https://www.blognone.com/node/125666\">Subscriptions</a> ได้</p>\n<p>นอกจากนี้ยังมีฟีเจอร์ใหม่ๆ เพื่อการบริการกลุ่ม เช่น ความสามารถในการปักหมุดเนื้อหาในรูปแบบการ์ดไว้ด้านบน เป็นเซกชันใหม่ที่มีชื่อว่า Featured และ Community Chats สร้างห้องแชทสำหรับแอดมินและผู้ดูแลเนื้อหาในกลุ่มเพื่อพูดคุยแนวทางและปัญหาที่เกิดขึ้นในกลุ่มร่วมกัน</p>\n<p>ที่มา - <a href=\"https://www.engadget.com/facebook-is-adding-monetization-features-to-groups-160031356.html?src=rss\">Engadget</a>, <a href=\"https://about.fb.com/news/2021/11/new-tools-in-facebook-groups/\">Facebook</a></p>\n</div></div></div><div><div>Topics: </div><div><div><a href=\"/topics/facebook-groups\">Facebook Groups</a></div><div><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0ae3cb0666154717363b893cf5c66d8d4dacce15fcbd352913d6788b19949da","category":"Thai"}