{"title":"Shigeru Miyamoto ให้ความเห็นเรื่อง AI ว่า Nintendo อยากเดินไปทิศทางที่ต่างจากบริษัทอื่น","link":"https://www.blognone.com/node/142212","date":1727320502000,"content":"<div><div><div><p>Shigeru Miyamoto แห่งนินเทนโด ให้สัมภาษณ์กับ The New York Times โดยตอบคำถามยอดนิยมเกี่ยวกับมุมมองของ Generative AI กับการพัฒนาเกม ซึ่งเขาบอกว่าตอนนี้ AI เป็นหัวข้อที่คนพูดถึงกันมาก ทุกคนต่างก็นำ AI ไปใช้ในแบบเดียวกัน แต่นินเทนโดน่าจะอยากไปในทิศทางที่แตกต่างออกไป โดยต้องดูว่าอะไรที่ทำให้บริษัทพิเศษกว่าคนอื่น</p>\n<p>ถึงแม้ Miyamoto จะไม่ได้บอกว่าทางที่แตกต่างคืออะไร แต่ก็เห็นได้ว่าเขาไม่ได้ปฏิเสธ AI ไปเสียทีเดียว ก่อนหน้านี้ประธานนินเทนโด Shuntaro Furukawa ก็<a href=\"https://www.blognone.com/node/140727\">ให้ความเห็น</a>เรื่องการนำ Generative AI มาใช้งาน ว่าสามารถช่วยงานสร้างสรรค์ได้ แต่ก็มีประเด็นเรื่องทรัพย์สินทางปัญญาที่ตามมาด้วย</p>\n<p>ที่มา: <a href=\"https://www.ign.com/articles/shigeru-miyamoto-on-ai-nintendo-would-rather-go-in-a-different-direction\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/0ebdd497db30ba577e2a2bd971c19f26.png\" /></p>\n</div></div></div><div><div>Topics: </div><div><div><a href=\"/topics/shigeru-miyamoto\">Shigeru Miyamoto</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32f281e7e4436f01b0d1a91ad413bdce397ba62ed95e9a9ee92814f0ce3d7e91","category":"Thai"}