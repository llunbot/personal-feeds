{"title":"GitLab เข้าตลาดหุ้นวันแรก ได้ราคา IPO 77 ดอลลาร์ มูลค่าบริษัทกว่า 360,000 ล้านบาท","link":"https://www.blognone.com/node/125273","date":1634222451000,"content":"<div><div><div><p>GitLab บริษัทซอฟต์แวร์จัดการซอร์สโค้ดแบบโอเพนซอร์สเข้าตลาดหุ้น Nasdaq เป็นวันแรกในเครื่องหมาย GTLB โดยราคา IPO อยู่ที่ 77 ดอลลาร์ หุ้นที่ขายระดมทุนทั้งหมด 10,400,000 หุ้น รวมเป็นเงินระดมทุน 800.8 ล้านดอลลาร์ <a href=\"https://www.nasdaq.com/market-activity/stocks/gtlb\">มูลค่าบริษัทสูงกว่า 11,000 ล้านดอลลาร์</a> หรือประมาณ 360,000 ล้านบาท</p>\n<p>GitLab ทั้งมีทั้งบริการเก็บซอร์สโค้ดแบบคลาวด์ และแบบติดตั้งในศูนย์ข้อมูลของลูกค้าเอง รวมถึงซอฟต์แวร์แบบโอเพนซอร์สให้ใช้งานได้ฟรี ตัว GitLab มีฟีเจอร์หลายส่วนทั้งการเก็บซอร์สโค้ด การทำ CI/CD และการจัดการโครงการ</p>\n<p>ผู้อ่าน Blognone อาจจะคุ้นๆ บริษัทนี้ในฐานะบริษัทที่<a href=\"https://www.blognone.com/node/89724\">เคยลบฐานข้อมูลโปรดักชั่นไปเมื่อปี 2017</a> แม้จะกู้ข้อมูลกลับมาได้ภายหลังก็ตาม (แถม<a href=\"https://www.blognone.com/node/89734\">ถ่ายทอดสดการกู้ระบบ</a>)</p>\n<p>ที่มา - <a href=\"https://about.gitlab.com/press/releases/2021-10-13-gitlab-announces-pricing-of-initial-public-offering.html\">GitLab</a></p>\n<p><img src=\"https://www.blognone.com/sites/default/files/externals/508bd6af32a3b231792f90e17549b8da.png\" /></p>\n</div></div></div><div><div>Topics: </div><div><div><a href=\"/topics/gitlab\">GitLab</a></div><div><a href=\"/topics/ipo\">IPO</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcb20847d9d82fc76d22c32f902974f72d69fbb2f88f91d435a019519c084b00","category":"Thai"}