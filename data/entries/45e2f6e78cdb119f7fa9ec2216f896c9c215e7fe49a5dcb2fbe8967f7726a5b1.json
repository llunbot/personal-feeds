{"title":"Tesla ไตรมาส 2/2021 รายได้-กำไร ทำสถิติใหม่สูงสุด แม้มีความท้าทายจากปัญหาซัพพลายเชน","link":"https://www.blognone.com/node/123901","date":1627348112000,"content":"<div><div><div><p>Tesla รายงานผลประกอบการของไตรมาสที่ 2 ปี 2021 ทำสถิติใหม่สูงสุดในทุกรายการ <a href=\"https://www.blognone.com/node/123559\">ส่งมอบรถยนต์ได้มากกว่า 2 แสนคัน</a> รายได้รวม 11,958 ล้านดอลลาร์ เพิ่มขึ้น 98% เมื่อเทียบกับไตรมาสเดียวกันในปี 2020 และมีกำไรสุทธิตามบัญชี GAAP 1,142 ล้านดอลลาร์ ซึ่งสูงกว่า 1 พันล้านดอลลาร์เป็นครั้งแรกของบริษัท</p>\n<p>Elon Musk ซีอีโอ Tesla ให้ข้อมูลในช่วงแถลงผลประกอบการว่าสิ่งท้าทายในไตรมาสปัจจุบัน คือการจัดซื้อชิ้นส่วนจำเป็นให้มีจำนวนมากพอ โดยเฉพาะถุงลมนิรภัยและเข็มขัดนิรภัย ซึ่งปัญหานี้ส่งผลต่อการผลิตรถยนต์ในโรงงานของ Tesla ทั่วโลก ส่วนปัญหาชิปขาดแคลน Tesla ได้เข้าร่วมแก้ไขปัญหากับซัพพลายเออร์อยู่แล้ว</p>\n<p>จากปัญหาดังกล่าว Tesla บอกว่า Model Y ยังคงผลิตได้ตามแผนภายในปีนี้จากโรงงานเบอร์ลินและออสติน ส่วนหัวรถบรรทุก Semi-Truck จะเลื่อนออกไปเป็นปี 2022</p>\n<p>ที่มา: <a href=\"https://tesla-cdn.thron.com/static/ZBOUYO_TSLA_Q2_2021_Update_DJCVNJ.pdf\">Tesla</a> (pdf) และ <a href=\"https://www.cnbc.com/2021/07/26/tesla-tsla-earnings-q2-2021.html\">CNBC</a></p>\n<p><img src=\"https://www.blognone.com/sites/default/files/externals/dd987a9b1bf5a9f7f7d4e886d99e6240.jpg\" /></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45e2f6e78cdb119f7fa9ec2216f896c9c215e7fe49a5dcb2fbe8967f7726a5b1","category":"Thai"}