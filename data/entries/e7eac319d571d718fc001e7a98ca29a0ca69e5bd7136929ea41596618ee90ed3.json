{"title":"J&T Express ซื้อส่วนธุรกิจขนส่งสินค้า Best Express ในจีน เพื่อขยายโครงข่ายในประเทศ","link":"https://www.blognone.com/node/125601","date":1635772344000,"content":"<div><div><div><p>J&amp;T Express บริษัทขนส่งสินค้าจากอินโดนีเซีย ประกาศซื้อกิจการส่วนธุรกิจขนส่งสินค้า Best Express ในจีน จาก Best Inc โดย Steven Fan ซีอีโอ J&amp;T บอกว่าดีลนี้จะเสริมกลยุทธ์ด้านซัพพลายเชนในจีนให้กับบริษัท เนื่องจากได้โครงสร้างพื้นฐานการขนส่งที่ Best มีอยู่ก่อนแล้ว</p>\n<p>ทั้งนี้ Best Inc ระบุว่าดีลดังกล่าวเป็นเฉพาะบริการขนส่งสินค้าเท่านั้น ไม่รวมธุรกิจอื่นในเครือ เช่น บริหารจัดการซัพพลายเชน การขนส่งสินค้าทางไกล คาร์โก้ และธุรกิจนอกจีน</p>\n<p>J&amp;T ก่อตั้งเมื่อปี 2015 โดย Tony Chen เจ้าของสมาร์ทโฟน Oppo ร่วมกับ Jet Lee อดีตซีอีโอ Oppo อินโดนีเซีย ส่วน Best เป็นหนึ่งในบริษัทขนส่งสินค้าที่มี Alibaba เป็นผู้ถือหุ้นรายสำคัญ ซึ่ง Alibaba เอง ก็ลงทุนในบริษัทขนส่งในจีนอีกหลายแห่ง อาทิ YTO, STO, ZTO และ Yunda</p>\n<p>ที่มา: <a href=\"https://www.scmp.com/tech/big-tech/article/3154285/indonesias-jt-express-buys-chinese-rival-bests-logistics-business\">SCMP</a></p>\n<p><img src=\"https://www.blognone.com/sites/default/files/externals/6f86e52ad617366a1a38921c684dc35b.jpg\" /></p>\n</div></div></div><div><div>Topics: </div><div><div><a href=\"/topics/jt\">J&amp;T</a></div><div><a href=\"/topics/logistics\">Logistics</a></div><div><a href=\"/topics/acquisition\">Acquisition</a></div><div><a href=\"/topics/alibaba\">Alibaba</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7eac319d571d718fc001e7a98ca29a0ca69e5bd7136929ea41596618ee90ed3","category":"Thai"}