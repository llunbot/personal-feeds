{"title":"OpenAI มีแผนนำ AI สร้างวิดีโอ Sora รวมเข้ากับ ChatGPT ให้เรียกใช้งานได้ง่ายขึ้น","link":"https://www.blognone.com/node/145008","date":1740847582000,"content":"<div><div><div><p>Rohan Sahai หัวหน้าฝ่ายผลิตภัณฑ์ Sora ของ OpenAI เปิดเผยว่าบริษัทมีแผนนำเครื่องมือสร้างวิดีโอด้วย AI นี้ ไปใส่ในบริการอื่นของ OpenAI ด้วยที่สามารถทำได้</p>\n<p>ปัจจุบันการใช้งาน AI สร้างวิดีโอ Sora ลูกค้า ChatGPT แบบเสียเงิน ต้องเข้าไปที่แอปเฉพาะของ Sora โดยตรงเพื่อสร้างวิดีโอ</p>\n<p>Sahai บอกว่าในตอนนี้ OpenAI กำลังทำให้ ChatGPT สามารถเรียกใช้งาน Sora ได้เลยผ่านแชทบอต แต่ยังไม่มีกำหนดว่าจะเปิดตัวได้เมื่อใด ความสามารถที่วางไว้คือสั่งแก้ไข หรือปรับปรุงวิดีโอได้เลยผ่านแชท ส่วนสาเหตุที่ต้องการนำ Sora มาใส่ใน ChatGPT ก็เพื่อให้ผลิตภัณฑ์ของ OpenAI รวมไว้ที่เดียวไม่ซับซ้อนสำหรับลูกค้า เหมือนที่สามารถสร้างรูปภาพด้วย DALL-E 3 ได้นั่นเอง</p>\n<p>นอกจากนี้ Sahai บอกว่า OpenAI กำลังพัฒนา Sora Turbo ซึ่งเป็นโมเดล AI สร้างวิดีโอตัวใหม่อยู่ด้วย</p>\n<p>ที่มา: <a href=\"https://techcrunch.com/2025/02/28/openai-plans-to-bring-soras-video-generator-to-chatgpt/\">TechCrunch</a></p>\n<p><img src=\"https://www.blognone.com/sites/default/files/externals/db4d54425bf30537f69324b10ec01d27.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/sora\">Sora</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83ac0359fe63608066ff18bc2111c1fbfc1d596b9d41b6872bbf6e78edc7cb99","category":"Thai"}