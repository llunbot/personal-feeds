{"title":"[ลือ] Apple อาจเปิดตัว iPad Air รุ่นอัปเกรดต้นปีหน้า, iPhone SE มาต้นปีด้วย ใช้บอดี้ iPhone 14","link":"https://www.blognone.com/node/142313","date":1727825797000,"content":"<div><div><div><p>Mark Gurman แห่ง Bloomberg คนเดิม ให้ข้อมูลสินค้าใหม่ของแอปเปิลเพิ่มเติม ซึ่งรายละเอียดชุดนี้คาดว่าแอปเปิลจะเปิดตัวช่วงต้นปีหน้ามีทั้ง iPhone SE และ iPad Air</p>\n<p>เริ่มที่ iPhone SE ซึ่งมีข้อมูลก่อนหน้านี้แล้วว่าแอปเปิลจะเปิดตัวช่วงต้นปี ใช้บอดี้ของ <a href=\"https://www.blognone.com/node/130275\">iPhone 14</a> ทำให้ตัดปุ่ม Home ออกไปจาก<a href=\"https://www.blognone.com/node/127528\">รุ่นปัจจุบัน</a> มีหน้าจอแสดงผลเต็มพื้นที่เครื่อง แต่ยังมีติ่งที่ด้านบนของจอ ไม่ได้ Dynamic Island และคาดว่าจะมี Apple Intelligence ให้ใช้งาน ส่วนราคายังไม่ชัดเจนว่าจะเท่าเดิม หรืออาจต้องขายแพงขึ้น</p>\n<p>รายงานนี้ Gurman บอกว่า แอปเปิลอาจเปิดตัว iPad Air รุ่นใหม่ช่วงต้นปีด้วย ซึ่งถือว่ามาเร็วกว่าคาดเพราะ <a href=\"https://www.blognone.com/node/139618\">iPad Air เพิ่งออกรุ่นใหม่ชิป M2</a> ปีนี้ ข้อมูลบอกว่าเป็นการอัปเกรดสเป็กเท่านั้น แต่ไม่ได้ลงรายละเอียด ใช้ดีไซน์แบบเดิม, ตัวอุปกรณ์เสริม Magic Keyboard มีการปรับปรุงโดยเพิ่มฟีเจอร์บางอย่างจาก Magic Keyboard รุ่นใหม่ของ iPad Pro ตัวล่าสุด ซึ่งไม่ได้ลงรายละเอียดเช่นกัน แต่<a href=\"https://www.blognone.com/node/139630\">ฟีเจอร์ใหม่</a>ของคีย์บอร์ด iPad Pro ได้แก่ แถวฟังก์ชัน และ Trackpad ที่ใหญ่ขึ้น</p>\n<p>ข้อมูลสินค้าอื่นที่ Gurman ยืนยันรายงานก่อนหน้านี้ (ไม่มีอะไรใหม่) ได้แก่ iPad mini ใหม่ ออกมาปีนี้, MacBook Pro กับ iMac ชิป M4 มาปีนี้ ส่วน MacBook Air, Mac Studio และ Mac Pro ชิป M4 จะมาปีหน้า</p>\n<p>ที่มา: <a href=\"https://www.bloomberg.com/news/articles/2024-10-01/apple-readies-iphone-se-4-upgraded-ipad-air-for-early-2025\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/ff8689d0b53d17e980425e248770721a.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-air\">iPad Air</a></div><div><a href=\"/topics/iphone-se\">iPhone SE</a></div><div><a href=\"/topics/rumors\">Rumors</a></div><div><a href=\"/topics/ipad-mini\">iPad mini</a></div><div><a href=\"/topics/macbook-pro\">MacBook Pro</a></div><div><a href=\"/topics/imac\">iMac</a></div><div><a href=\"/topics/macbook-air\">Macbook Air</a></div><div><a href=\"/topics/mac-studio\">Mac Studio</a></div><div><a href=\"/topics/mac-pro\">Mac Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc1a0624bebf6436cf0887f0521e16949815542352734a093319ae75efb360d5","category":"Thai"}