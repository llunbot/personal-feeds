{"title":"แอปเปิลไม่ให้เครดิตนักวิจัยรายงานช่องโหว่ iOS หลังจากแก้ไขล่าช้ากว่าครึ่งปี","link":"https://www.blognone.com/node/125261","date":1634188507000,"content":"<div><div><div><p>Denis Tokarev <a href=\"https://www.blognone.com/node/124983\">เคยออกมาเปิดเผยช่องโหว่ 3 รายการของ iOS</a> ที่ทำให้แอปสามารถอ่านข้อมูลผู้ใช้ได้แม้ไม่ได้รับอนุญาต โดยเขาระบุว่าได้แจ้งแอปเปิลไปล่วงหน้าถึงครึ่งปีแต่แอปเปิลก็ไม่ยอมแพตช์ ล่าสุดใน iOS 15.0.2 นั้นแอปเปิลแพตช์ช่องโหว่ทั้งหมดแล้ว แต่กลับไม่ยอมให้เครดิต Tokarev ในรายงานอัพเดตครั้งนี้</p>\n<p>Tokarev เปิดเผยอีเมลที่ได้รับจากแอปเปิลขออภัยในความไม่สะดวกที่ไม่ได้ให้เครดิตเขาในแพตช์ล่าสุด แต่จะใส่เครดิตในอัพเดตหน้าแทน</p>\n<p>ปัญหาในการประสานงานระหว่างแอปเปิลและนักวิจัยเป็นปัญหาต่อเนื่อง ที่ผ่านมามีนักวิจัยบ่นกันเรื่อยๆ ว่าแอปเปิลไม่ตอบอีเมล, ได้รางวัลรายงานช่องโหว่ไม่ครบตามเกณฑ์ที่ประกาศไว้, หรือบางครั้งก็ตอบสนองต่อรายงานล่าช้าหลายเดือนเหมือนกรณีของ Tokarev</p>\n<p>ที่มา - <a href=\"https://www.bleepingcomputer.com/news/apple/apple-silently-fixes-ios-zero-day-asks-bug-reporter-to-keep-quiet/\">Bleeping Computer</a></p>\n<p><img src=\"https://www.blognone.com/sites/default/files/externals/ba7ce76bd4e1ffeb074eaf03a4158a6a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea567112d22730a9aafd3150dc7f6b8f25724f63d599d928010d0d4cfecdf2af","category":"Thai"}