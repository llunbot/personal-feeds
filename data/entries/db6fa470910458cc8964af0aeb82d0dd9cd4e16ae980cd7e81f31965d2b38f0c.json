{"title":"ทักษิณเผยนายกสั่งกระทรวงการคลังไปศึกษาการรับบิตคอยน์ แม้แบงค์ชาติ/ก.ล.ต. สั่งห้ามตั้งแต่ปี 2021","link":"https://www.blognone.com/node/143670","date":1734281278000,"content":"<div><div><div><p>นายทักษิณ ชินวัตร บรรยายในงานสัมมนาพรรคเพื่อไทยบรรยายบิตคอยน์ว่าเงินดิจิทัลกำลังมีความสำคัญขึ้น และแพทองธาร ชินวัตร นายกรัฐมนตรีก็ได้สั่งให้กระทรวงการคลังไปศึกษาว่าจะสามารถรับเงินคริปโตได้หรือไม่ โดยอาจจะเริ่มจากพื้นที่เฉพาะเป็น sandbox เช่นภูเก็ต เหตุผลเนื่องจากคนเหล่านี้มีแนวโน้มจะใช้จ่ายเงินสูง</p>\n<p>นอกจากนี้ยังมีการสั่งให้กระทรวงการคลังศึกษา stablecoin ที่ใช้พันธบัตรค้ำประกันมูลค่า จะเปิดให้รายย่อยซื้อทำให้เงินหมุนเวียน หากมีเงินหมุนเวียนนี้ก็น่าจะทำให้ GDP เติบโตได้ 3.5% โดยนายทักษิณระบุว่าในอนาคตหลายชาติอาจจะมีเงินมากกว่าหนึ่งสกุล</p>\n<p>แนวทางการใช้เงินคริปโตในการจับจ่าย (mean of payment) เป็นแนวทางที่<a href=\"https://www.blognone.com/node/126848\">ธนาคารแห่งประเทศไทย และก.ล.ต. สั่งห้ามตั้งแต่ปี 2021</a> แม้จะห้ามเฉพาะหน่วยงานใต้กำกับเท่านั้น แต่ในความเป็นจริง การใช้งานเงินคริปโตโดยไม่ผ่านหน่วยงานใต้กำกับทั้งสองหน่วยงานก็น่าจะแทบทำไม่ได้ในทางปฎิบัติเพราะจะยุ่งยากสำหรับผู้ซื้อและขายเกินไป</p>\n<p>การออกเงินสกุลใหม่โดยใช้เงินหนุนค่าบางส่วนแบบ stablecoin ดูจะตรงกับนโยบาย Digital Wallet ของพรรคเพื่อไทยที่ช่วงแรกยืนยันว่าไม่ต้องกู้ แต่ขัดแย้งกับธนาคารแห่งประเทศไทยที่ยืนยันว่า<a href=\"https://www.thaipbs.or.th/news/content/339350\">ต้องมีเงินบาทหนุนค่าทุกบาท</a></p>\n<p>ที่มา - <a href=\"https://www.youtube.com/live/Dw0MyiqNfXQ?si=3IrLCeNncWZNGe93&amp;t=1006\">งานสัมมนาพรรคเพื่อไทย</a></p>\n<p><img src=\"https://www.blognone.com/sites/default/files/externals/d418ec6f4f21cbf98a157a5177cad967.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/thaksin-shinawatra\">Thaksin Shinawatra</a></div><div><a href=\"/topics/pheu-thai-party\">Pheu Thai Party</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db6fa470910458cc8964af0aeb82d0dd9cd4e16ae980cd7e81f31965d2b38f0c","category":"Thai"}