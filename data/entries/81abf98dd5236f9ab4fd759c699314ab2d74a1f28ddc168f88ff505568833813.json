{"title":"Warner Bros. Games ประกาศซื้อสตูดิโอ Player First Games ผู้พัฒนาเกม MultiVersus","link":"https://www.blognone.com/node/141039","date":1721732282000,"content":"<div><div><div><p>Warner Bros. Games ประกาศซื้อกิจการบริษัท Player First Games สตูดิโอผู้พัฒนาเกมต่อสู้ MultiVersus ที่ใช้คาแรกเตอร์ของ Warner Bros. โดยดีลดังกล่าวไม่ได้เปิดเผยมูลค่า</p>\n<p>Player First Games จะยังคงดำเนินงานต่อไปภายในการบริหารของสองผู้ก่อตั้ง Tony Huynh และ Chris White ซึ่งทั้งสองคนจะขึ้นตรงกับ Carlos Barbosa หัวหน้าฝ่าย Warner Bros. Games</p>\n<p>Warner Bros. Games ให้เหตุผลของดีลซื้อกิจการนี้ว่าหลังจากร่วมงานกับ Player First Games มาหลายปีในการสร้างเกม MultiVersus ก็ตัดสินใจดึงทั้งทีมมาเป็นส่วนหนึ่งของ Warner Bros. Games เพื่อต่อยอดด้านการพัฒนาเกม</p>\n<p>ที่มา: <a href=\"https://www.businesswire.com/news/home/20240722944100/en/Warner-Bros.-Games-Acquires-Player-First-Games\">Warner Bros. Games</a></p>\n<p><img src=\"https://www.blognone.com/sites/default/files/externals/0cf18a74e14ba2a8df781e43cad99e18.jpg\" /></p>\n</div></div></div><div><div>Topics: </div><div><div><a href=\"/topics/multiversus\">MultiVersus</a></div><div><a href=\"/topics/warner-bros\">Warner Bros.</a></div><div><a href=\"/topics/games\">Games</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81abf98dd5236f9ab4fd759c699314ab2d74a1f28ddc168f88ff505568833813","category":"Thai"}