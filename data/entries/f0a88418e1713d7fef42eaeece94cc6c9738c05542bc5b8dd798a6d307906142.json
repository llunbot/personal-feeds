{"title":"ซีอีโอ Klarna ยอมรับ AI กับงานบริการลูกค้ายังแทนที่ไม่ได้ทั้งหมด ต้องกลับมารับคนช่วยทำงานร่วมกัน","link":"https://www.blognone.com/node/146364","date":1747002586000,"content":"<span>ซีอีโอ Klarna ยอมรับ AI กับงานบริการลูกค้ายังแทนที่ไม่ได้ทั้งหมด ต้องกลับมารับคนช่วยทำงานร่วมกัน</span>\n\n  <div>\n    <div>Body</div>\n              <div><p>เมื่อปีที่แล้วซีอีโอ Klarna ผู้ให้บริการซื้อของผ่อนชำระ (Buy Now Pay Later) <a href=\"https://www.blognone.com/node/143661\">ให้สัมภาษณ์</a>ว่าใช้ AI แทนพนักงานได้ทั้งหมด ลดพนักงานได้ 22% แถมไม่ต้องรับพนักงานใหม่อีก อย่างไรก็ตามเรื่องราวดูจะเปลี่ยนไป</p>\n<p>Clare Nordstrom โฆษกของ Klarna ให้สัมภาษณ์ล่าสุดบอกว่าหลังจากบริษัทได้นำ AI มาใช้กับงานบริการลูกค้า ซึ่งผลลัพธ์ที่ออกมาทำให้บริษัทปรับแผนให้ดีกว่าเดิม AI ให้ความเร็ว พนักงานเป็นคนให้ความรู้สึกเข้าอกเข้าใจลูกค้า หากนำสองสิ่งมารวมกันจะเป็นเรื่องดีที่สุดกับลูกค้า AI ควรทำงานร่วมกับคน ไม่ใช่แทนที่คน</p>\n<p>Sebastian Siemiatkowski ให้สัมภาษณ์ประเด็นนี้อีกครั้ง บอกว่าหากมองในมุมการบริหารแบรนด์ ลูกค้าต้องการคุยกับคนมากกว่าคุยกับ AI ทำให้ตอนนี้บริษัทตัดสินใจรับพนักงานที่เป็นคนเพิ่มขึ้น อย่างไรก็ตามวิธีการรับนั้นเป็นพนักงานแบบระบบทำงานยืดหยุ่น จ่ายตามจำนวนการทำงานแบบรีโมท ให้ค่าตอบแทนที่สมเหตุสมผล ซึ่งตอนนี้อยู่ในขั้นตอนทดสอบว่าผลลัพธ์จะเป็นอย่างไร ซึ่งบริษัทมีแผนรับพนักงานในรูปแบบนี้มากขึ้น</p>\n<p>ที่มา: <a href=\"https://www.customerexperiencedive.com/news/klarna-reinvests-human-talent-customer-service-AI-chatbot/747586/\">CX Dive</a></p>\n</div>\n          </div>\n<span><span>arjin</span></span>\n<span><time>Mon, 05/12/2025 - 05:29</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0a88418e1713d7fef42eaeece94cc6c9738c05542bc5b8dd798a6d307906142","category":"Thai"}