{"title":"Meta ปล่อยโมเดล Code Llama ขนาด 70B คะแนนทดสอบ HumanEval แซง GPT-4, Gemini Pro","link":"https://www.blognone.com/node/137935","date":1706550906000,"content":"<div><div><div><p>Meta ปล่อยโมเดล Code Llama ขนาด 70B หลังจากปีที่แล้วปล่อยรุ่นใหญ่สุดอยู่ที่ 34B เท่านั้น โดยตอนนี้ยังไม่บอกรายละเอียดนัก นอกจากระบุว่า<a href=\"https://paperswithcode.com/sota/code-generation-on-humaneval\">คะแนนทดสอบ HumanEval</a> อยู่ที่ 67.8 แซงหน้า GPT-4 (67.0) และ Gemini Pro (67.7) โดยระบบอื่นๆ ที่ได้คะแนนสูงกว่านี้มักใช้ GPT-4/GPT-3.5 ร่วมกับเทคนิคอื่นๆ เพื่อให้ทำคะแนนได้สูงขึ้น</p>\n<p>โมเดลที่ปล่อยออกมามี 3 รุ่นย่อย ได้แก่ รุ่นพื้นฐานสำหรับใช้งานทั่วไป, รุ่นภาษาไพธอนโดยเฉพาะ, และรุ่น Instruct สำหรับรับคำสั่งเพื่อเขียนโปรแกรมตาม รุ่นที่รายงานคะแนน HumanEval นั้นคือรุ่น Instruct</p>\n<p>โมเดลเหล่านี้ใช้งานได้ฟรีแบบมีข้อจำกัด โดยห้ามใช้งานกับองค์กรที่มีผู้ใช้เกิน 700 ล้านคนต่อเดือน</p>\n<p>ที่มา - <a href=\"https://twitter.com/AIatMeta/status/1752013879532782075\">AI at Meta</a>, <a href=\"https://huggingface.co/codellama/CodeLlama-70b-hf\">Hugging Face</a></p>\n<p><img alt=\"No Description\" src=\"https://www.blognone.com/sites/default/files/externals/d6ae5d9af80862ecf360981c84843a83.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de6e0f9c46f1d82e481a7e0eed1aef7e7a9c3a1c95cd7fbb7cb7080d8329c26f","category":"Thai"}