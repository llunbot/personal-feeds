{"title":"TikTok ขึ้นแท่นเป็นแอป Non-Game แอปแรกที่ทำเงินจาก In-App ในปี 2024 ถึง 6,000 ล้านดอลลาร์","link":"https://www.blognone.com/node/144933","date":1740549344000,"content":"<div><div><div><p>บริษัทวิจัยตลาดแอปมือถือ Sensor Tower ออก<a href=\"https://sensortower.com/q4-2024-market-index\">รายงาน</a>ภาพรวมตลาดแอปมือถือ และโฆษณาดิจิทัล ประจำไตรมาสที่ 4 ปี 2024 มีประเด็นสำคัญคือ TikTok (รวม Douyin ในจีน) เป็นแอปที่ไม่ใช่แอปเกมแอปแรก ที่สามารถทำรายได้จาก In-App ถึง 6 พันล้านดอลลาร์ภายในหนึ่งปีได้เป็นแอปแรก โดยในไตรมาสที่ 4/2024 มีรายได้ส่วนนี้ 1.9 พันล้านดอลลาร์ ตัวเลขเพิ่มสูงจากปี 2023 ซึ่งมีรายได้รวมตลอดปี 4.4 พันล้านดอลลาร์</p>\n<p>ตัวเลขนี้ยังสูงโดดเด่นกว่าแอปอื่นอย่างเห็นได้ชัด Sensor Tower บอกว่าในบรรดาแอปที่ไม่ใช่เกม มีเพียง YouTube และ Google One ที่ทำรายได้จาก In-App <strong>ตลอดทั้งปี 2024</strong> สูงกว่ารายได้ของ TikTok ในไตรมาส 4/2024 ไตรมาสเดียว</p>\n<p>อย่างไรก็ตามถ้าวัดเฉพาะจำนวนการดาวน์โหลด TikTok อยู่อันดับที่ 2 ในไตรมาส 4/2024 โดยมี Instagram ครองอันดับ 1 ส่วน WhatsApp, Facebook และ Temu อยู่ในอันดับที่ 3-5 ตามลำดับ</p>\n<p>ที่มา: <a href=\"https://techcrunch.com/2025/02/24/tiktok-with-douyin-becomes-first-app-to-reach-6b-in-annual-consumer-spending/\">TechCrunch</a></p>\n<p><img src=\"https://www.blognone.com/sites/default/files/externals/1e0da0767618af49a4117c2d0b5d5c84.jpg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/d0cfa3f940ad9fe0238bc935a82362b3.jpeg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/sensor-tower\">Sensor Tower</a></div><div><a href=\"/topics/mobile-app\">Mobile App</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6c18c99722c6bdabdf0bd71b768c9945106ff79a596b84361a1eed67f2ee86e","category":"Thai"}