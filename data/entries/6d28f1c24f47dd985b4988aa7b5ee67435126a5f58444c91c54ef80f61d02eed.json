{"title":"[ลือ] ไมโครซอฟท์จะเปิดตัว Surface จอเล็ก 11-12 นิ้ว สเปกพรีเมียมกว่า Surface Go","link":"https://www.blognone.com/node/144343","date":1737982685000,"content":"<div><div><div><p>เว็บไซต์ Windows Central รายงานข่าวลือของ Microsoft Surface รุ่นใหม่ ที่มีหน้าจอเล็กลงเหลือ 11-12 นิ้ว แต่ใช้สเปกและให้ฟีเจอร์พรีเมียมกว่า Surface Go โดยออกแบบมาเพื่อสู้กับ iPad Pro รุ่น 11 นิ้วตรงๆ</p>\n<p>ตามข่าวบอกว่า Surface รุ่นจอเล็กจะเปิดตัวช่วงเดือนเมษายน-พฤษภาคม โดยจะมีทั้งรุ่นแท็บเล็ตแบบ Surface Pro และรุ่นโน้ตบุ๊กแบบเดียวกับ Surface Laptop ตัวชิปจะใช้ <a href=\"https://www.blognone.com/node/143954\">Snapdragon X หรือ X Plus</a> เพื่อให้ถูกลงในระดับ 800-900 ดอลลาร์</p>\n<p>ส่วน Surface รุ่นจอใหญ่มาตรฐาน มีข่าวว่าเราจะได้เห็น <a href=\"https://www.blognone.com/node/140844\">Surface Pro 11 และ Surface Laptop 7</a> ที่เดิมใช้ชิป Snapdragon X Elite ออกเวอร์ชันย่อยที่ใช้ Intel Lunar Lake แต่จะเป็น<a href=\"https://www.blognone.com/node/138847\">รุ่น for Business ขายเฉพาะภาคธุรกิจเท่านั้น แบบเดียวกับตอน Surface Pro 10 และ Surface Laptop 6</a> คาดว่าจะเปิดตัวในวันที่ 30 มกราคมนี้</p>\n<p>ที่มา - <a href=\"https://www.windowscentral.com/hardware/surface/microsoft-is-working-on-a-smaller-surface-pro-and-surface-laptop-with-snapdragon-x\">Windows Central</a></p>\n<p>ภาพของ <a href=\"https://www.blognone.com/node/135871\">Surface Go 4</a> ที่ออกในปี 2023</p>\n<p><img alt=\"No Description\" src=\"https://www.blognone.com/sites/default/files/externals/f65a8f06e96310fc64021aaf42686da3.jpeg\" /></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/microsoft\">Microsoft</a></div><div><a href=\"/topics/surface-go\">Surface Go</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d28f1c24f47dd985b4988aa7b5ee67435126a5f58444c91c54ef80f61d02eed","category":"Thai"}