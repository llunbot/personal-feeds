{"title":"FBI จับกุมผู้แฮกบัญชี X ของก.ล.ต. สหรัฐฯ เมื่อต้นปีที่ผ่านมา","link":"https://www.blognone.com/node/142621","date":1729188893000,"content":"<div><div><div><p>FBI จับกุม Eric Council Jr. ชายวัย 25 ปี ฐานร่วมกับผู้สมรู้ร่วมคิดอีกราย<a href=\"https://www.blognone.com/node/137577\">ขโมยบัญชี X ของก.ล.ต. สหรัฐฯ</a> เพื่อโพสข่าวปลอม ปั่นราคาบิตคอยน์จนขึ้นลงอย่างรวดเร็วภายในไม่กี่นาที</p>\n<p>อย่างไรก็ดี Council นั้นดูจะไม่ใช่คนวางแผนเอง โดยเขาได้รับข้อมูล และเอกสารปลอมจากผู้ว่าจ้างให้ไปออกซิม, ซื้อโทรศัพท์, และสั่งรีเซ็ตรหัสผ่านทวิตเตอร์ จากนั้นก็ส่งโค้ดรีเซ็ตรหัสผ่านให้ผู้ว่าจ้าง เมื่อเสร็จงานก็ได้รับค่าจ้างเป็นบิตคอยน์</p>\n<p>หลังจากบัญชีของก.ล.ต. สหรัฐฯ ถูกแฮก Council ก็ค้นเว็บถึงข่าวเหตุการณ์นี้ รวมถึงนั่งค้นว่าจะรู้ได้อย่างไรว่าถูก FBI ตามสืบหาตัวหรือไม่ และสุดท้ายเขาก็ถูกจับกุมจริงๆ โดย FBI ตั้งข้อหาขโมยตัวตนผู้อื่น โทษสูงสุดจำคุก 5 ปี</p>\n<p>ที่มา - <a href=\"https://www.justice.gov/usao-dc/pr/fbi-arrests-alabama-man-january-2024-sec-x-hack-spiked-value-bitcoin\">Justice.gov</a></p>\n<p><img src=\"https://www.blognone.com/sites/default/files/externals/3ecee4e913c6eefbdcd32e2f46bd074d.jpg\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/crime\">Crime</a></div><div><a href=\"/topics/twitter\">Twitter</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a154784a46c8784aeb022ba7ec7d5100bab870b00a28f199db4a83ed3eaac12","category":"Thai"}