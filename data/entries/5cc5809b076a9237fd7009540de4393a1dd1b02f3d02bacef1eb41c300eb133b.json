{"title":"EU มีมติผ่านกรอบความร่วมมือ อนุญาตบริษัทเทคถ่ายโอนข้อมูลข้ามทวีประหว่างสหรัฐ-ยุโรป","link":"https://www.blognone.com/node/134777","date":1689077666000,"content":"<div><div><div><p>คณะกรรมาธิการยุโรป (European Commission) อนุมัติกรอบความร่วมมือว่าด้วยความเป็นส่วนตัวของข้อมูล (EU-U.S. Data Privacy Framework) เปิดทางให้บริษัทเทคโนโลยีสามารถถ่ายโอนข้อมูลส่วนบุคคลของชาวยุโรปไปยังเซิร์ฟเวอร์ในสหรัฐอเมริกาได้แล้ว</p>\n<p>คณะกรรมาธิการยุโรปให้เหตุผลว่า รายละเอียดของการปกป้องข้อมูลและความเป็นส่วนตัวภายใต้กรอบนี้ ถือว่ามีความปลอดภัยเพียงพอ และตอบโจทย์ข้อกังวลและข้อเสนอแนะของศาลยุติธรรมยุโรป (European Court of Justice)  เช่น จำกัดการเข้าถึงข้อมูลของหน่วยข่าวกรองสหรัฐเท่าที่จำเป็น หรือการตั้งศาล Data Protection Review Court ที่ชาวยุโรปสามารถเข้าถึงข้อมูลได้</p>\n<p>บริษัทที่ลงนามเข้าร่วมกรอบความร่วมมือนี้จะสามารถถ่ายโอนข้อมูลจากยุโรปกลับไปยังสหรัฐได้อย่างปลอดภัย โดยไม่จำเป็นต้องมีมาตรการความปลอดภัยอื่นๆ มาครอบอีกที</p>\n<p>อย่างไรก็ตาม กรอบความร่วมมือนี้มีโอกาสถูกอุทธรณ์จากกลุ่มนักเคลื่อนไหวด้านความเป็นส่วนตัว เพราะมองว่าปัญหาอยู่ที่กฎหมายด้านการสอดส่อง (surveillance law) ของสหรัฐ รวมถึงตั้งคำถามถึงท่าทีของ EU ซึ่งที่ผ่านมาต่อต้านแนวทางนี้มาตลอด อย่างกรณีปี 2020 ที่ศาลของ EU สั่งห้ามการส่งข้อมูลกลับสหรัฐ ก็เพราะกฎหมายฉบับดังกล่าว</p>\n<p>ที่มา : <a href=\"https://arstechnica.com/tech-policy/2023/07/big-tech-can-transfer-europeans-data-to-us-in-win-for-facebook-and-google/\">Ars Technica</a>,  <a href=\"https://www.politico.eu/article/eu-signs-off-on-data-transfers-deal-with-us/\">POLITICO</a></p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" alt /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/usa\">USA</a></div><div><a href=\"/topics/laws\">Laws</a></div><div><a href=\"/topics/europe\">Europe</a></div><div><a href=\"/topics/privacy\">Privacy</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cc5809b076a9237fd7009540de4393a1dd1b02f3d02bacef1eb41c300eb133b","category":"Thai"}