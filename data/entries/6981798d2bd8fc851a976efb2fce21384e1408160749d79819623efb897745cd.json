{"title":"Sundar Pichai แซะไมโครซอฟท์ไม่มีโมเดลของตัวเอง, ไม่เชื่อว่า AI จะชนกำแพง ปี 2025 มั่นใจกูเกิลได้เปรียบ","link":"https://www.blognone.com/node/143826","date":1735117345000,"content":"<div><div><div><p>เมื่อต้นเดือนนี้ Sundar Pichai ซีอีโอของกูเกิล ไปขึ้นเวทีงานสัมมนา DealBook ของ The New York Times ตอบคำถามเรื่องการแข่งขันในวงการ AI หลายข้อดังนี้</p>\n<p>คู่แข่งของกูเกิล</p>\n<ul>\n<li>พิธีกร Andrew Ross Sorkin เริ่มคำถามแรกด้วยการอ่าน<a href=\"https://in.mashable.com/tech/71354/satya-nadella-says-google-should-have-been-the-default-winner-in-the-ai-race-but\">บทสัมภาษณ์ของ Satya Nadella แห่งไมโครซอฟท์ ที่พูดไว้เมื่อต้นปีว่า กูเกิลควรเป็น \"ผู้ชนะโดยดีฟอลต์\"</a> ของวงการ AI เพราะเป็นผู้เริ่มต้นทุกสิ่ง และมีปัจจัยทุกอย่างพร้อมแล้ว (ความหมายโดยนัยคือ กูเกิลมีทุกอย่างพร้อมแต่ดันไปแพ้ OpenAI)</li>\n<li>Sundar ตอบกลับแบบเจ็บๆ ว่าอยากเอาโมเดลของกูเกิลกับไมโครซอฟท์มาเปรียบเทียบกันตัวต่อตัวว่าใครเหนือกว่า เพราะที่ผ่านมา ไมโครซอฟท์ใช้แต่โมเดลของคนอื่นมาโดยตลอด</li>\n<li>เขามองว่า Apple และ Amazon จะเปิดตัวโมเดลของตัวเองในปี 2025 เช่นกัน เพราะการพึ่งพาโมเดลของคนอื่นไม่ใช่ทางออกในระยะยาว และทั้งสองบริษัทนี้มีเงินทุนมากมายพอที่จะพัฒนาโมเดลของตัวเองได้</li>\n</ul>\n<p>\"กำแพง\" ของการเทรน AI</p>\n<ul>\n<li>จากประเด็นว่า <a href=\"https://www.blognone.com/node/143036\">วงการ AI มาถึงทางตันแล้วหรือไม่ เพราะทั้ง Gemini และ GPT รุ่นใหม่ ไม่ได้พัฒนาอย่างก้าวกระโดดอีกแล้ว</a> ซึ่งฝั่ง Sam Altman แสดงความเห็นว่า \"ไม่มีกำแพง\" ที่ว่านั้น (there is no wall)</li>\n<li>Sundar บอกว่าเขามั่นใจมากว่าจะได้เห็นพัฒนาการใหม่ๆ จากกูเกิลในปี 2025 อย่างแน่นอน (I'm very confident there'll be a lot of progress in 25) และตัวเขาเองไม่เชื่อในวาทกรรมเรื่อง \"กำแพง\" สักเท่าไร</li>\n<li>เขาบอกว่าทุกบริษัทจะเข้าถึงพลังประมวลผล (compute) ได้ไม่จำกัดตราบเท่าที่มีเงินจ่ายค่าชิปให้ NVIDIA ดังนั้นจุดชี้วัดความแตกต่างว่าบริษัทใดจะทำสำเร็จ ขึ้นกับปัจจัยอื่นๆ ที่แต่ละบริษัทมีไม่เท่ากัน เขามั่นใจว่ากูเกิลที่ลงทุนเรื่องงานวิจัยระดับฐานราก (fundamental research) และโครงสร้างพื้นฐานไว้มากจะได้เปรียบกว่าใคร</li>\n</ul>\n<p>Waymo</p>\n<ul>\n<li>Sundar ยังยกกรณีของ Waymo ว่าก่อนหน้านี้ใครๆ ก็สบประมาทว่า Waymo จะไม่ประสบความสำเร็จ แต่ตอนนี้ Waymo พิสูจน์ตัวเองแล้ว</li>\n<li>เขาเพิ่งพาพ่อมาเที่ยวซานฟรานซิสโก และพานั่งรถ Waymo ซึ่งเขาคิดว่านี่คือตัวอย่างของ AGI ที่ปัญญาประดิษฐ์ทำงาน (ขับรถ) ได้ดีกว่ามนุษย์อย่างชัดเจน</li>\n<li>ในปีหน้า 2025 จะขยายเมืองที่ให้บริการเป็น 10 เมืองในสหรัฐแล้ว</li>\n</ul>\n</div></div></div><div><div>Topics: </div><div><div><a href=\"/topics/sundar-pichai\">Sundar Pichai</a></div><div><a href=\"/topics/google\">Google</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/waymo\">Waymo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6981798d2bd8fc851a976efb2fce21384e1408160749d79819623efb897745cd","category":"Thai"}