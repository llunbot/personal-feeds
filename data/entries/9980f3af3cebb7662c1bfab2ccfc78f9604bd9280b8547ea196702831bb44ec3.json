{"title":"Amazon ออกขาตั้งมิกกี้เมาส์ให้ Echo Show, เพิ่มฟีเจอร์ Hey Disney พูดกับตัวละครในเครือดิสนีย์","link":"https://www.blognone.com/node/124995","date":1632885048000,"content":"<div><div><div><p>Amazon ประกาศออกขาตั้งลายหูมิกกี้เมาส์สำหรับ Amazon Echo Show 5 หน้าจออัจฉริยะรุ่นเล็ก พร้อมฟีเจอร์ใหม่ชื่อ 'Hey, Disney!' ที่ร่วมพัฒนากับดิสนีย์ ทำให้ผู้ช่วยอัจฉริยะ Alexa สามารถสวมบทบาทเป็นตัวละครจาก Disney, Pixar, Marvel, Star Wars พูดคุย เล่าเรื่องให้เราฟังได้</p>\n<p>นอกจากการใช้งานที่บ้านแล้ว โรงแรมในสวนสนุก Walt Disney World Resort จะเริ่มนำ Alexa เข้าไปใช้งานภายในห้องพัก และมีความสามารถพูดคุยกับแขกที่มาพักแบบเดียวกัน</p>\n<p>ตัวขาตั้งจะขายในราคา 24.99 ดอลลาร์ (เป็นขาตั้งเปล่าๆ ไม่มีฟังก์ชันอะไร) และฟีเจอร์ Hey, Disney! จะต้องซื้อเพิ่ม แต่ยังไม่บอกราคา จะเริ่มขายช่วงต้นปี 2022</p>\n<p><img src=\"https://www.blognone.com/sites/default/files/externals/25bcff15a7a1cfde363e37e9b5ae7ca2.jpg\" /></p>\n<p><img src=\"https://www.blognone.com/sites/default/files/externals/8c3f87c4600d8e79f9535cfa591e8f95.jpg\" /></p>\n<p>ที่มา - <a href=\"https://press.aboutamazon.com/news-releases/news-release-details/amazon-and-disney-introduce-hey-disney-magical-voice-assistant\">Amazon</a></p>\n</div></div></div><div><div>Topics: </div><div><div><a href=\"/topics/amazon-echo-show\">Amazon Echo Show</a></div><div><a href=\"/topics/amazon\">Amazon</a></div><div><a href=\"/topics/alexa\">Alexa</a></div><div><a href=\"/topics/disney\">Disney</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9980f3af3cebb7662c1bfab2ccfc78f9604bd9280b8547ea196702831bb44ec3","category":"Thai"}