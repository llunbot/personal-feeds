{"title":"และแล้วก็มีวันนี้ Minecraft Bedrock Edition รองรับม็อดอย่างเป็นทางการในชื่อ Add-ons","link":"https://www.blognone.com/node/138316","date":1708504486000,"content":"<div><div><div><p>Minecraft ประกาศเพิ่มระบบม็อดให้กับ Bedrock Edition ปิดฉากยุคสมัยที่ม็อดมีเฉพาะบน Java Edition เพียงอย่างเดียว และเป็นจุดต่างสำคัญของทั้งสอง Edition</p>\n<p>ระบบม็อดมีมาตั้งแต่ Minecraft ยุคแรกๆ ที่เป็น Java Edition โดยผู้ใช้ต้องติดตั้งม็อดเอง เข้าไปยุ่งกับไฟล์ติดตั้งเกม เมื่อภายหลัง Minecraft ออกไคลเอนต์ Bedrock Edition ที่ทันสมัยขึ้น กลับไม่ได้เปิดให้ติดตั้งม็อดแบบเดียวกับ Java Edition ทำให้ผู้เล่นจำนวนมากยังต้องอยู่กับ Java Edition ต่อไปหากต้องการเล่นม็อด</p>\n<p>ปัญหานี้เรื้อรังมานานและเป็นสิ่งที่ผู้เล่นเรียกร้องเข้ามามากที่สุด ล่าสุด Mojang Studios เพิ่มระบบ add-ons ที่ติดตั้งได้ง่ายผ่าน Minecraft Marketplace ไม่ต้องเข้าไปยุ่งกับไฟล์เกม แถมยังเล่นได้บนทุกแพลตฟอร์มที่เป็น Bedrock (พีซี มือถือ คอนโซล)</p>\n<p>ตอนนี้มีม็อดจากพาร์ทเนอร์ทยอยเข้ามาให้เล่นแล้ว 11 ตัว มีทั้งแบบฟรีและแบบเสียเงิน ดูรายชื่อได้จาก <a href=\"https://www.minecraft.net/en-us/catalog\">Minecraft Marketplace</a></p>\n<p>ที่มา - <a href=\"https://www.minecraft.net/en-us/article/introducing-add-ons\">Minecraft</a>, <a href=\"https://www.windowscentral.com/gaming/minecraft/minecraft-bedrock-edition-marketplace-mods-announcement\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/65f1311727a7abcb094e804efca95ea9.jpg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/mojang\">Mojang</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94d8449ab9e355bb948915ad42ad7f75bdbbbfd0bca414ccd0f9e880797c6443","category":"Thai"}