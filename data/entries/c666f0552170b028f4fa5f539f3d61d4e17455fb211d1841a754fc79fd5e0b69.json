{"title":"Hyundai ลงทุนเพิ่มเกือบ 1 พันล้านดอลลาร์ ในบริษัทพัฒนารถยนต์ไร้คนขับ Motional เพื่อให้มีเงินทุนเพียงพอ","link":"https://www.blognone.com/node/139558","date":1714696113000,"content":"<div><div><div><p>Hyundai เปิดเผยว่าบริษัทจะลงทุนเพิ่มเติมใน Motional บริษัทพัฒนาพัฒนารถยนต์ไร้คนขับ ซึ่งเป็นบริษัทร่วมทุนระหว่าง Hyundai กับ Aptiv โดย Hyundai จะซื้อหุ้นเพิ่มทุนของ Motional เพิ่มเติมมูลค่า 475 ล้านดอลลาร์ และซื้อหุ้นอีก 11% จาก Aptiv มูลค่า 448 ล้านดอลลาร์</p>\n<p>การลงทุนเพิ่มเติมทั้งหมดนี้ Hyundai บอกว่าเพื่อให้ Motional มีเงินทุนหมุนเวียนเพียงพอสำหรับการดำเนินงานต่อไป เนื่องจาก Motinal มีแผนพัฒนาแท็กซี่ไฟฟ้าอัตโนมัติเชิงพาณิชย์ (Robotaxi) ซึ่งต้องใช้เงินทุนอีกมากกว่าจะสามารถทำกำไรได้</p>\n<p>ด้าน Aptiv ที่ขายหุ้นใน Motional ออกมา บอกว่าทิศทางของบริษัทคือการลดจำนวนหุ้นใน Motional ลง โดยตามแผนนั้นจะขายหุ้นออกมาให้ Hyundai รวมกับการเพิ่มทุน จะทำให้บริษัทถือหุ้นประมาณ 15% และอีก 85% ถือโดย Hyundai</p>\n<p>Motional เป็นบริษัทด้านการพัฒนารถยนต์ไร้คนขับ ซึ่งเริ่มต้นจากบริษัทชื่อ nuTonomy และถูก Delphi ซื้อกิจการไปในปี 2017 ต่อมาจึงแยกบริษัทออกมาในชื่อ Motional ผ่านการร่วมทุนของ Hyundai กับ Aptiv โดยปัจจุบันรถไฟฟ้าอัตโนมัติของ Motional ได้รับใบอนุญาวิ่งทดสอบในหลายเมืองทั้ง บอสตัน พิตต์สเบิร์ก ลาสเวกัส ลอสแอนเจลิส และสิงคโปร์ นอกจากนี้ยังร่วมมือกับผู้ให้บริการแอปเรียกแท็กซี่เช่น Uber และ <a href=\"https://www.blognone.com/node/129904\">Lyft</a> ด้วย<a href=\"https://www.blognone.com/node/124519\">รถยนต์ไฟฟ้า IONIQ 5</a> ขับเคลื่อนอัตโนมัติระดับ 4</p>\n<p>ที่มา: <a href=\"https://techcrunch.com/2024/05/02/hyundai-is-spending-close-to-1-billion-to-keep-self-driving-startup-motional-alive/\">TechCrunch</a></p>\n<p><img src=\"https://www.blognone.com/sites/default/files/externals/649661352dc9ae5e49c180a23e2b94e4.png\" /></p>\n</div></div></div><div><div>Topics: </div><div><div><a href=\"/topics/motional\">Motional</a></div><div><a href=\"/topics/hyundai\">Hyundai</a></div><div><a href=\"/topics/self-driving-car\">Self-Driving Car</a></div><div><a href=\"/topics/electric-car\">Electric Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c666f0552170b028f4fa5f539f3d61d4e17455fb211d1841a754fc79fd5e0b69","category":"Thai"}