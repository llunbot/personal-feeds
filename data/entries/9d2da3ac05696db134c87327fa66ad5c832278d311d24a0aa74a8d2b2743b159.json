{"title":"Dragon Nest เตรียมปิดให้บริการในไทย 31 ธันวาคมนี้ วันนี้ปิดระบบเติมเงินแล้ว","link":"https://www.blognone.com/node/125451","date":1635155695000,"content":"<div><div><div><p>เกมออนไลน์ Dragon Nest ประเทศไทย ประกาศเตรียมปิดตัวอย่างเป็นทางการวันที่ 31 ธันวาคมนี้ หลังหมดสัญญากับทีมพัฒนา EYEDENTITY GAMES โดยจะปิดระบบเติมเงินและหน้า Item Shop บนเว็บไซต์ตั้งแต่วันที่ 25 ตุลาคม</p>\n<p>ส่วนผู้เล่นที่ยังมี Cash Point เหลือ ทีมงานแนะนำให้ใช้ในเกมให้หมดก่อนยุติการให้บริการในวันที่ 31 ธันวาคม 2564</p>\n<p>ผู้เล่นเก่าไม่สามารถโยกตัวละครไปเซิร์ฟเวอร์ <a href=\"https://sea.dragonnest.com/news/pages/57\">SEA</a> ได้ แต่สามารถล็อกอินเซิร์ฟเวอร์ไทยเพื่อร่วมรับคูปองโค้ดแล้วนำไปใช้เมื่อสมัครเซิร์ฟเวอร์ SEA ได้ โดยต้องเป็นไอดีที่สมัครและเคยล็อกอินก่อนวันที่ 25 ตุลาคม 2021</p>\n<p>เมื่อใส่คูปองโค้ดในเซิร์ฟเวอร์ SEA จะได้รับฉายา Thailand Only, ของรางวัลอื่นๆ เช่น Jumping Potion Lv.95, Mount 3.0 Nine Tail Lv.3 (30 วัน) และภารกิจ Thailand User Mission Box เพื่อรับรางวัลในเซิร์ฟเวอร์ SEA อีกต่อ อ่านรายละเอียดกิจกรรมแบบเต็ม<a href=\"https://dragonnest.playpark.com/th-th/news/farewell-event-dnthailand/\">ได้ที่นี่</a></p>\n<p><img src=\"https://www.blognone.com/sites/default/files/externals/f0f742b597a52ac03abf7f8fb3f1d77b.png\" /></p>\n<p>Dragon Nest เป็นเกม MMORPG ที่เปิดให้บริการในประเทศไทยตั้งแต่ 27 มีนาคม 2011 จนถึงปัจจุบัน รวมเวลาให้บริการ 10 กว่าปี และสร้างความทรงจำดีๆ ร่วมกับผู้เล่นมาไม่น้อย คงต้องติดตามต่อไปว่าผู้เล่นจะต้องย้ายไปเล่นเซิร์ฟเวอร์ SEA แบบถาวร หรือจะมีเจ้าอื่นนำลิขสิทธิ์เกมนี้เข้ามาอีกครั้งในอนาคต</p>\n<p>ที่มา - <a href=\"https://dragonnest.playpark.com/th-th/news/notice/announc-dn/\">Dragon Nest Thailand</a></p>\n</div></div></div><div><div>Topics: </div><div><div><a href=\"/topics/dragon-nest\">Dragon Nest</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d2da3ac05696db134c87327fa66ad5c832278d311d24a0aa74a8d2b2743b159","category":"Thai"}