{"title":"แอปอ่านมังงะ MANGA Plus เตรียมเผยแพ็คเกจแบบเสียเงิน หลังปล่อยให้อ่านฟรีมาหลายปี","link":"https://www.blognone.com/node/135954","date":1695808062000,"content":"<div><div><div><p><strong>MANGA Plus</strong> เป็นแอปอ่านมังงะที่พัฒนาโดยสำนักพิมพ์ Shueisha ที่มีหนังสือการ์ตูนรายสัปดาห์อย่าง Shonen Jump หรือรายเดือนอย่าง Young Jump มีการ์ตูนดัง ๆ ในเครือมากมายไม่ว่าจะเป็น Dragon Ball, Naruto, One Piece, Demon Slayer และ Jujutsu Kaisen เป็นต้น โดยจุดเด่นของแอปนี้คือมีมังงะตอนใหม่ ๆ ให้อ่านโดยระยะเวลาห่างจากญี่ปุ่นไม่กี่วัน พร้อมแปลภาษาอย่างทางการ (มีหลายภาษาตั้งแต่ ไทย, อังกฤษ, เยอรมัน, ฝรั่งเศส) ทำให้เป็นที่ชื่นชอบของคนอ่านรายสัปดาห์</p>\n<p>โมเดลหลัก ๆ ของแอปนั้นเปิดให้อ่านมังงะเรื่องต่าง ๆ ได้ฟรี 3 ตอนแรก และ 3 ตอนล่าสุด แต่จะมีตั๋วฟรีที่ใช้ได้ 1 ครั้งต่อตอนเมื่อคนอ่านอยากอ่านตอนอื่น ๆ ซึ่งแอปได้ใช้โมเดลนี้มาตั้งแต่ช่วงเปิดตัวจนกระทั่งไม่กี่วันก่อนทาง Manga Plus ได้ประกาศใน App Store ว่าจะมีการเปลี่ยนแปลงโมเดลการหาเงิน</p>\n<p><img alt=\"No Description\" src=\"https://www.blognone.com/sites/default/files/externals/0b2aa37a7006a184391564f60077e15a.png\" /></p>\n<p>ล่าสุดในหน้ารายละเอียดของแอป Manga Plus ใน App Store ได้ระบุว่าตัวจะมีแพ็คเกจเสียเงินแบบรายเดือนซึ่งแบ่งเป็น Standard Plan 79 บาท และ Deluxe Plan 199 บาท ทั้งนี้ยังไม่รายละเอียดเพิ่มเติมว่าแพ็คเกจเหล่านี้มีสิทธิพิเศษกว่าแบบอ่านฟรีอย่างไรบ้าง</p>\n<p><img alt=\"No Description\" src=\"https://www.blognone.com/sites/default/files/externals/07dac1cabd3acb9e520982c03c2a007b.png\" /></p>\n<p>ที่มา - <a href=\"https://apps.apple.com/us/app/manga-plus-by-shueisha/id1442476536\">App Store</a></p>\n</div></div></div><div><div>Topics: </div><div><div><a href=\"/topics/manga-plus\">MANGA Plus</a></div><div><a href=\"/topics/manga\">Manga</a></div><div><a href=\"/topics/app-store\">App Store</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43ef8345629332d60a55081de0e1a702f005b831792ce2d5de632219c1f6fa32","category":"Thai"}