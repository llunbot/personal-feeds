{"title":"เอกสารชั้นศาลเผย กูเกิลเคยคิดซื้อ Epic Games แก้ปัญหา Fortnite เลี่ยงไม่ลง Play Store","link":"https://www.blognone.com/node/124120","date":1628396404000,"content":"<div><div><div><p><a href=\"https://www.blognone.com/node/118196\">คดีฟ้องร้องระหว่าง Epic Games กับกูเกิล ในประเด็น Google Play ผูกขาด</a> มีเอกสารใหม่เพิ่มมาในชั้นศาล</p>\n<p>เอกสารใหม่จากฝั่ง Epic ระบุว่าได้รับคำขู่จากกูเกิลในกรณี<a href=\"https://www.blognone.com/node/104320\">ให้ลงเกม Fortnite Android แบบ sideloading</a> ไม่ต้องผ่าน Google Play เพื่อเลี่ยงการหักส่วนแบ่ง 30% โดยกูเกิลมองว่าวิธีการของ Epic เป็น \"โรคติดต่อ\" (contagion) ที่บริษัทอื่นจะอยากทำตามบ้าง จึงหาวิธีต่างๆ มาสกัดกั้นแนวทางนี้ของ Epic โดยถึงขั้นมีไอเดียว่าจะเข้ามาซื้อหุ้นบางส่วน/ทั้งหมดของ Epic เลยด้วยซ้ำ</p>\n<p>Tim Sweeney ซีอีโอของ Epic โพสต์ในทวิตเตอร์ว่า เขาไม่ทราบแผนการเรื่องซื้อหุ้นของกูเกิลมาก่อน จนมาเห็นเอกสารในชั้นศาลหลังฟ้องกันแล้ว เพราะสุดท้ายกูเกิลไม่ได้ตัดสินใจซื้อ และไม่เคยติดต่อมายัง Epic</p>\n<p>นอกจากนี้ Epic ยังระบุว่าได้รับ \"ข้อเสนอพิเศษ\" จากกูเกิลให้เลิก sideload เกม Fortnite Android เพราะมองว่าเป็นประสบการณ์ที่ไม่ดีของผู้ใช้งาน โดยเอกสารภายในของกูเกิลยอมรับว่าการ sideload มีขั้นตอนที่ยุ่งยากมากด้วย</p>\n<p>ที่มา - <a href=\"https://www.theverge.com/2021/8/6/22612921/google-epic-antitrust-case-court-filings-unsealed\">the Verge</a></p>\n<p><img src=\"https://www.blognone.com/sites/default/files/externals/178782b621206d300962f04be3021d15.jpg\" /></p>\n<blockquote><p>This was unbeknownst to us at the time, and because of the court’s protective order we’re just finding out now about Google’s consideration of buying Epic to shut down our efforts to compete with Google Play.<a href=\"https://t.co/HSS1edUrQm\">https://t.co/HSS1edUrQm</a></p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1423677740851531781?ref_src=twsrc%5Etfw\">August 6, 2021</a></p></blockquote>\n<blockquote><p>Whether this would have been a negotiation to buy Epic or some sort of hostile takeover attempt is unclear.Here Google also talks about the “frankly abysmal” sideloading experience they created, all while touting Android publicly as an “open platform”.</p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1423678759627116546?ref_src=twsrc%5Etfw\">August 6, 2021</a></p></blockquote>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/google\">Google</a></div><div><a href=\"/topics/lawsuit\">Lawsuit</a></div><div><a href=\"/topics/fortnite\">Fortnite</a></div><div><a href=\"/topics/google-play\">Google Play</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5560aeffa650157f7f22b35a00f8fe2497d2b009f4e36554f9c45ec235b41d14","category":"Thai"}