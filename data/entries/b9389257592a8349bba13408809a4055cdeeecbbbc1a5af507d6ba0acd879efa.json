{"title":"AlmaLinux ออกเวอร์ชัน 10.0 รองรับซีพียูรุ่นเก่าเยอะกว่า RHEL 10","link":"https://www.blognone.com/node/146651","date":1748396309000,"content":"<span>AlmaLinux ออกเวอร์ชัน 10.0 รองรับซีพียูรุ่นเก่าเยอะกว่า RHEL 10</span>\n\n  <div>\n    <div>Body</div>\n              <div><p>AlmaLinux ดิสโทรลินุกซ์ทดแทน RHEL ประกาศออกเวอร์ชัน 10.0 <a href=\"https://www.blognone.com/node/146512\">ตามหลัง RHEL 10</a> ประมาณหนึ่งสัปดาห์</p>\n<p><a href=\"https://www.blognone.com/node/134830\">AlmaLinux เคยประกาศแนวทางว่าจะไม่รักษาความเข้ากันได้กับ RHEL ทั้งหมด 100%</a> แต่จะยังรักษาความเข้ากันได้ในระดับ Application Binary Interface (ABI) และในเวอร์ชัน 10.0 มันก็เกิดขึ้นแล้ว แต่กลับข้างกันคือ <strong>AlmaLinux 10 รองรับสถาปัตยกรรมซีพียูเยอะกว่า RHEL 10</strong></p>\n<p>สถาปัตยกรรมซีพียูนี้คือ x86-64-v2 ซึ่งเป็นเวอร์ชันย่อยของ x86-64 โดย RHEL 10 ประกาศตัดการซัพพอร์ต x86-64-v2 รองรับเฉพาะ x86-64-v3 ทำให้มีเครื่องรุ่นเก่าจำนวนหนึ่งไม่สามารถใช้ RHEL 10 ต่อได้แล้ว (เช่น Intel Nehalem, AMD Bulldozer/Jaguar) แต่ AlmaLinux 10 ประกาศว่าจะยังรองรับ x86-64-v2 ต่อไปอีกอย่างน้อย 10 ปี</p>\n<p>การเปลี่ยนแปลงอื่นๆ คือ AlmaLinux ประกาศรองรับ <a href=\"https://en.wikipedia.org/wiki/Simple_Protocol_for_Independent_Computing_Environments\">Simple Protocol for Independent Computing Environments (SPICE)</a> โปรโตคอลสำหรับแสดงผลภาพขึ้นหน้าจอที่อยู่รีโมท ซึ่งถูก Red Hat ตัดออกไปตอน RHEL 9 แต่ AlmaLinux กลับมาซัพพอร์ตอีกครั้ง</p>\n<p>ที่มา - <a href=\"https://almalinux.org/blog/2025-05-27-welcoming-almalinux-10/\">AlmaLinux</a>, <a href=\"https://www.phoronix.com/news/AlmaLinux-10.0-Released\">Phoronix</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 28/05/2025 - 08:38</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9389257592a8349bba13408809a4055cdeeecbbbc1a5af507d6ba0acd879efa","category":"Thai"}