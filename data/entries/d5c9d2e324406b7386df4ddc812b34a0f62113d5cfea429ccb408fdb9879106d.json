{"title":"Alibaba ปฏิเสธข่าวปลดพนักงานธุรกิจคลาวด์ บอกเตรียมรับพนักงานเพิ่มด้วย","link":"https://www.blognone.com/node/134020","date":1685060797000,"content":"<div><div><div><p>Alibaba ออกมาชี้แจงปฏิเสธรายงานข่าวก่อนหน้านี้ ที่ระบุว่าบริษัท<a href=\"https://www.blognone.com/node/134002\">ปลดพนักงานส่วนของธุรกิจคลาวด์</a> และบอกว่าบริษัทมีแผนจะรับพนักงานเพิ่มเติมใน 6 กลุ่มธุรกิจหลักรวม 15,000 ตำแหน่ง ภายในปีนี้ ซึ่งจะเป็นนักศึกษาจบใหม่ 3,000 ตำแหน่ง</p>\n<p>อย่างไรก็ตามมีตัวเลขว่าจำนวนพนักงานของ Alibaba รวมในช่วง 12 เดือนที่ผ่านมา ลดลงไปประมาณ 19,000 คน จากรายงานผลประกอบการประจำไตรมาส</p>\n<p>ตามแผนการแยกธุรกิจของ Alibaba นั้น จะเริ่มที่ธุรกิจคลาวด์ภายในปีหน้า จากนั้นเป็นซูเปอร์มาร์เก็ต Freshippo และธุรกิจลอจิสติก Cainiao</p>\n<p>ที่มา: <a href=\"https://www.scmp.com/tech/article/3221859/alibaba-moves-quash-job-cuts-speculation-pledging-hire-15000-across-its-business-2023\">South China Morning Post</a></p>\n<p><img src=\"https://www.blognone.com/sites/default/files/externals/b353227c9b91059422f09818c10a8d1e.jpg\" alt /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5c9d2e324406b7386df4ddc812b34a0f62113d5cfea429ccb408fdb9879106d","category":"Thai"}