{"title":"Elon Musk \"ผมต้องโฟกัสกับ X, xAI และ Tesla เป็นพิเศษ\"","link":"https://www.blognone.com/node/146603","date":1748137822000,"content":"<span>Elon Musk \"ผมต้องโฟกัสกับ X, xAI และ Tesla เป็นพิเศษ\"</span>\n\n  <div>\n    <div>Body</div>\n              <div><p>Elon Musk <a href=\"https://x.com/elonmusk/status/1926289580623380780\">โพสต์ข้อความ</a>บน X หลังจากเกิด<a href=\"https://www.blognone.com/node/146602\">ปัญหา X ล่ม</a> ไม่สามารถใช้งานได้ ซึ่งอาจเป็นผลจากที่ศูนย์ข้อมูลในรัฐออริกอนขัดข้อง โดย Musk บอกว่า</p>\n<blockquote><p>กลับมาใช้เวลา 24/7 ในที่ทำงานและนอนหลับในห้องประชุม ห้องเซิร์ฟเวอร์ และห้องในโรงงาน ผมต้องโฟกัสกับ X, xAI และ Tesla เป็นพิเศษ รวมทั้งการปล่อยยาน Starship สัปดาห์หน้า เนื่องจากมีเทคโนโลยีสำคัญที่เตรียมเปิดตัว ปัญหาของ X ที่เกิดขึ้น สะท้อนว่าต้องมีการปรับปรุงการทำงานที่สำคัญ เพราะการสลับไปใช้ศูนย์ข้อมูลสำรองควรทำงานได้ แต่กลับไม่เป็นแบบนั้น</p>\n</blockquote>\n<p>โพสต์นี้เป็นการย้ำแนวทางว่า Musk จะกลับมาดูแลธุรกิจของเขาเต็มเวลามากขึ้น เมื่อ<a href=\"https://www.blognone.com/node/146000\">เดือนที่แล้ว</a> Musk เปิดเผยว่าเขาได้ลดบทบาทในหน่วยงาน DOGE ที่ต้องการปฏิรูปราชการสหรัฐ โดยจะให้เวลาสัปดาห์ละ 1-2 วันกับ DOGE ในเรื่องที่จำเป็น และในสัปดาห์ที่ผ่านมาเขา<a href=\"https://www.blognone.com/node/146513\">ยังยืนยัน</a>ว่าต้องการเป็นซีอีโอ Tesla ต่อไปในอีก 5 ปีข้างหน้า</p>\n<p>ที่มา: <a href=\"https://www.businessinsider.com/elon-musk-tesla-x-starship-business-doge-2025-5\">Business Insider</a></p>\n<p><img src=\"https://i.postimg.cc/SxQFFQkK/Screenshot-2025-05-25-085211.png\" alt=\"\" /></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sun, 25/05/2025 - 08:50</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7432e488fce185727fd4f685f0403e2dd154154709654dd0461dd7da1de5172","category":"Thai"}