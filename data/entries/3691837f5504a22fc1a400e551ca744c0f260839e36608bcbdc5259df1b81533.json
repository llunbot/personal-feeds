{"title":"Super Nintendo World แห่งที่ 3 ของโลก Universal Orlando เตรียมเปิด 22 พฤษภาคม 2025","link":"https://www.blognone.com/node/142654","date":1729312307000,"content":"<div><div><div><p>นินเทนโดประกาศวันเปิดให้บริการสวนสนุก Super Nintendo World แห่งใหม่ ที่ Universal Epic Universe ภายใน Universal Orlando Resort เมืองออร์แลนโด รัฐฟลอริดา สหรัฐอเมริกา วันที่ 22 พฤษภาคม 2025 นี้</p>\n<p>Epic Universe เป็นพื้นที่สวนสนุกแห่งใหม่ซึ่งกำหนดเปิดให้บริการวันแรก 22 พฤษภาคม เช่นกัน เน้นการให้ประสบการณ์ผู้เข้าชมแบบ Immersive ซึ่งนอกจากส่วนของนินเทนโดแล้ว ยังมีพื้นที่ของ Harry Potter, How to Train Your Dragon, Dark Universe และ Celestial Park ด้วย</p>\n<p>Super Nintendo World ที่ออร์แลนโดจะมีทั้งโซน Super Mario Land ที่มีเครื่องเล่น Mario Kart และโซน Donkey Kong Country พร้อมรถไฟรางขาด <a href=\"https://www.blognone.com/node/137776\">Mine-Cart Madness</a> และระบบสะสมแต้ม Power-Up Band เหมือนกับสวนสนุก Super Nintendo World ที่อื่น</p>\n<p>Super Nintendo World ปัจจุบันเปิดให้บริการ 2 แห่งที่<a href=\"https://www.blognone.com/node/121587\">โอซาก้า ประเทศญี่ปุ่น</a> และ <a href=\"https://www.blognone.com/node/131878\">Hollywood สหรัฐอเมริกา</a> โดยออร์แลนโด เป็นแห่งที่ 3 และแห่งที่ 4 <a href=\"https://www.blognone.com/node/109005\">ประเทศสิงคโปร์</a> กำหนดเปิดคาดเป็นปี 2025 เช่นกัน</p>\n<p>ที่มา: <a href=\"https://gameranx.com/updates/id/513693/article/super-nintendo-world-gets-opening-date-for-orlando-location/\">Gameranx</a></p>\n<p><img alt=\"No Description\" src=\"https://www.blognone.com/sites/default/files/externals/5b8343f504a86a027edb4f35aded98c5.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/universal\">Universal</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3691837f5504a22fc1a400e551ca744c0f260839e36608bcbdc5259df1b81533","category":"Thai"}