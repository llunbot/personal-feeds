{"title":"โรงเรียนในรัฐไอโอวากำลังใช้ ChatGPT ช่วงตัดสินใจว่าจะแบนหนังสือเล่มไหน","link":"https://www.blognone.com/node/135350","date":1692360740000,"content":"<div><div><div><p>เจ้าหน้าที่ห้องสมุดของโรงเรียน Mason City รัฐไอโอวา จำเป็นต้องคัดหนังสือที่ผิดกฎหมายออกจากคลังห้องสมุด โดยมีรายงานว่าเจ้าหน้าที่กำลังใช้ ChatGPT ช่วยคัดกรองหนังสือ หลังรัฐไอโอวาเพิ่งผ่านกฎหมายฉบับใหม่ ที่ระบุว่า หนังสือในห้องสมุดของโรงเรียน ห้ามมีเนื้อหาไม่ว่าจะเป็นภาพหรือคำอธิบาย ที่ส่อทางลามกอนาจาร รวมถึงจะต้องเหมาะสมกับอายุของนักเรียน</p>\n<p>สาเหตุหลักที่ต้องใช้ ChatGPT นั้นมาจากข้อกำหนดของกฎหมายที่บังคับให้แต่ละโรงเรียนคัดหนังสือให้แล้วเสร็จภายใน 3 เดือน ซึ่งผู้ช่วยผู้อำนวยการเขตการศึกษาของไอโอวา ระบุว่า “เป็นไปไม่ได้เลยที่จะคัดกรองหนังสือทุกเล่มตามข้อกฎหมาย”</p>\n<p><em>รูปภาพจากการลองถาม ChatGPT ว่านิยาย The Witcher มีคำอธิบายหรือการแสดงกิจกรรมทางเพศหรือไม่ ?</em><br />\n<img alt=\"No Description\" src=\"https://www.blognone.com/sites/default/files/externals/6dbd5b980630751945273299d3bcc36d.png\" /></p>\n<p>ส่วน prompt ที่ใช้ก็เช่น  “Does [book] contain a description or depiction of a sex act ?” (หนังสือเล่มนี้มีคำอธิบายหรือการแสดงกิจกรรมทางเพศหรือไม่) หาก ChatGPT ตอบว่าใช่หนังสือจะถูกถอดจากชั้นทันที โดยถึงแม้ ChatGPT จะไม่ได้สามารถเชื่อถือได้ 100% แต่เจ้าหน้าที่ก็เชื่อว่า เครื่องมือนี้เป็นวิธีที่ง่ายที่สุดในการปฏิบัติตามกฎหมายใหม่ของรัฐไอโอวา</p>\n<p>ที่มา - <a href=\"https://www.popsci.com/technology/iowa-chatgpt-book-ban/\">Popsci</a> via <a href=\"https://arstechnica.com/information-technology/2023/08/an-iowa-school-district-is-using-chatgpt-to-decide-which-books-to-ban/\">Arstechnica</a></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/public-policy\">Public Policy</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bce943920d74f1585d541464370e1de9fb4d00c452e704911db30946c162900f","category":"Thai"}