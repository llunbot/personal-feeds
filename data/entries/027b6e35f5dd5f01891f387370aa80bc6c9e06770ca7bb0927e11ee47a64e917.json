{"title":"เปิดตัว OnePlus 13 ได้ชิป Snapdragon 8 Elite, กล้องอัปเกรด, แบตเตอรี 6,000 mAh","link":"https://www.blognone.com/node/142919","date":1730605271000,"content":"<div><div><div><p>OnePlus เปิดตัวสมาร์ทโฟนรุ่นเรือธงประจำปี OnePlus 13 ชิป Snapdragon 8 Elite รุ่นล่าสุด, ตัวเลือกแรมเริ่มต้น 12GB สูงสุด 24GB หน่วยความจำเริ่มต้น 256GB สูงสุด 1TB ระบบปฏิบัติการ Android 15 แบบปรับแต่ง OxygenOS 15</p>\n<p>ดีไซน์เครื่องมีการเปลี่ยนแปลงทั้งการวางตำแหน่งกล้องหลัง, จอแฟลต 6.82 นิ้ว ตัดขอบโค้ง 2.5D มีตัวอ่านลายนิ้วมือใต้จอ ส่วนแบตเตอรีใส่มาถึง 6,000 mAh รองรับชาร์จเร็วสูงสุด 100W และชาร์จไร้สาย 50W กันน้ำมาตรฐาน IP69</p>\n<p>กล้องยังเป็นความร่วมมือกับ Hasselblad โดยมีกล้องหลัง 3 ตัว 50MP กล้องหลักเซ็นเซอร์ Sony LYT-808, กล้องเทเล ซูมออปติคัล 3x, กล้องอัลตร้าไวด์ 120 องศา รองรับโหมดมาโคร 3.5 ซม. และกล้องหน้า 32MP</p>\n<p>OnePlus 13 เริ่มขายในจีนก่อน ราคาเริ่มต้น 4,799 หยวน (ประมาณ 23,000 บาท) แพงขึ้นจากรุ่น <a href=\"https://www.blognone.com/node/137104\">OnePlus 12</a> ยังไม่มีกำหนดวันเริ่มขายในต่างประเทศ</p>\n<p>ที่มา: <a href=\"https://9to5google.com/2024/10/31/oneplus-13-flat-display-price-specs-china/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/76b63fb715f93a6537c309702c42acee.png\" /></p>\n</div></div></div><div><div>Topics: </div><div><div><a href=\"/topics/oneplus\">OnePlus</a></div><div><a href=\"/topics/mobile\">Mobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"027b6e35f5dd5f01891f387370aa80bc6c9e06770ca7bb0927e11ee47a64e917","category":"Thai"}