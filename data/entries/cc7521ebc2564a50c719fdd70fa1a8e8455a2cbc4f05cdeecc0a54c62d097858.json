{"title":"EU ปฏิเสธคำร้อง Amazon ทำให้ต้องเปิดเผยข้อมูลผู้ลงโฆษณา ตามกฎหมาย DSA","link":"https://www.blognone.com/node/138952","date":1711635094000,"content":"<div><div><div><p>สหภาพยุโรปหรือ EU มีกฎหมายดิจิทัลใหม่ที่เพิ่งมีผลบังคับใช้ 2 ฉบับ ตัวที่เห็นเป็นข่าวบ่อยในช่วงที่ผ่านมาคือ <a href=\"https://www.blognone.com/node/126020\">Digital Markets Act (DMA)</a> เน้นควบคุมไม่ให้แพลตฟอร์มขนาดใหญ่มีอิทธิหรือผูกขาด แต่มีกฎหมายอีกฉบับคือ <a href=\"https://www.blognone.com/node/126857\">Digital Services Act (DSA)</a> ซึ่งมีผลมาตั้งแต่สิงหาคมปีที่แล้ว เน้นการกำกับดูแลแพลตฟอร์มออนไลน์ ให้มีความรับผิดชอบอย่างชัดเจน รวมไปถึงการควบคุมโฆษณาแบบเจาะจง ซึ่งเป็นประเด็นของข่าวนี้</p>\n<p>โดยเมื่อปีที่แล้ว Amazon ได้ยื่นคำร้องต่อศาลยุติธรรมแห่งสหภาพยุโรป (CJEU) คัดค้านกฎหมายนี้ ในส่วนการจัดทำระบบข้อมูลผู้ลงโฆษณาแบบเปิดเผยต่อสาธารณะ ซึ่งศาลได้อนุมัติและระงับการบังคับใช้กับ Amazon ชั่วคราว แต่ล่าสุดศาลได้ยกคำอนุมัติดังกล่าว ให้เหตุผลว่ากระบวนการสอบสวนจะกินเวลานาน หาก Amazon มีสถานะไม่ต้องปฏิบัติตามกฎหมายจะส่งผลเสียมากกว่า</p>\n<p>ตัวแทนของ Amazon ออกแถลงการณ์ว่ารู้สึกผิดหวังต่อการตัดสินใจของศาล ยืนยันว่าบริษัทไม่เข้าเกณฑ์การเป็นแพลตฟอร์มออนไลน์ขนาดใหญ่มาก (Very Large Online Platform - VLOP) ที่ต้องปฏิบัติตามกฎหมาย DSA พร้อมยืนยันว่าบริษัทให้ความสำคัญกับความปลอดภัยผู้ใช้งานสูงสุด โดยจากนี้จะร่วมมือกับกรรมาธิการยุโรป เพื่อหาแนวทางปฏิบัติตามกฎหมาย DSA ต่อไป</p>\n<p>ที่มา: <a href=\"https://www.euronews.com/next/2024/03/27/amazon-needs-to-comply-with-ad-database-under-eu-platform-rules-court-says\">Euronews</a></p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" /></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/amazon\">Amazon</a></div><div><a href=\"/topics/lawsuits\">Lawsuits</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc7521ebc2564a50c719fdd70fa1a8e8455a2cbc4f05cdeecc0a54c62d097858","category":"Thai"}