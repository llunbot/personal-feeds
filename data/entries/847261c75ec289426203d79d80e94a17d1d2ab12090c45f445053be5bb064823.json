{"title":"OpenAI ประกาศจัดงานแถลงข่าวคืนวันที่ 13 พฤษภาคมนี้ - บอกไม่ใช่ Search Engine ไม่ใช่ GPT-5","link":"https://www.blognone.com/node/139694","date":1715377558000,"content":"<div><div><div><p>OpenAI ประกาศจัดงานแถลงข่าว ในเวลาเที่ยงคืนเข้าสู่วันอังคารที่ 14 พฤษภาคมนี้ (คืนวันที่ 13 พฤษภาคม) ตามเวลาในประเทศไทย โดยถ่ายทอดสดผ่านทาง <a href=\"https://openai.com/\">openai.com</a> ตรงตาม<a href=\"https://www.blognone.com/node/139674\">ข่าวที่ออกมาก่อนหน้านี้</a></p>\n<p>หัวข้องานชื่อว่า Spring Updates โดย OpenAI บอกว่าจะมีการสาธิตอัปเดตของ ChatGPT และ GPT-4 จึงเป็นไปได้ว่าจะเปิดตัว Search Engine ตามข่าวลือที่ออกมา อย่างไรก็ตามมี Sam Altman ซีอีโอ OpenAI ก็<a href=\"https://twitter.com/sama/status/1788989777452408943\">โพสต์ข้อความ</a>สยบข่าวลือก่อนเลยว่า ไม่ใช่ GPT-5 ไม่ใช่ Search Engine แต่จะเป็นสิ่งที่ทุกคนจะรัก</p>\n<p>การเลือกวันแถลงข่าวดูเป็นสิ่งน่าสนใจในงานนี้ เพราะ OpenAI จะแถลงข่าวเพียงหนึ่งวันก่อนถึง<a href=\"https://www.blognone.com/node/138713\">งานใหญ่ประจำปีของกูเกิล Google I/O</a> ที่คาดว่ากูเกิลจะประกาศความสามารถใหม่หลายอย่างเกี่ยวกับระบบค้นหาและ AI นั่นเอง</p>\n<p>ที่มา: <a href=\"https://twitter.com/openai/status/1788987793613725786\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/837542d304baaea89ffa9b5a81b469e3.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"847261c75ec289426203d79d80e94a17d1d2ab12090c45f445053be5bb064823","category":"Thai"}