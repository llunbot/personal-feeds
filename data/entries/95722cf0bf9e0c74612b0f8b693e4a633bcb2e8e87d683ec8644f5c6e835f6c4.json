{"title":"พบข้อมูล CarPlay 2.0 ใน iOS 17.4 Beta อาจพร้อมให้ใช้งานในปีนี้ตามสัญญาหลังเปิดตัวตั้งแต่ปี 2022","link":"https://www.blognone.com/node/137889","date":1706253130000,"content":"<div><div><div><p>หากยังจำกันได้ Apple เคยเปิดตัว Apple CarPlay ที่ปรับเปลี่ยนหน้าตาใหม่ทั้งหมดไปในงาน WWDC 2022 และบอกว่าจะพร้อมให้ใช้งานในปี 2024</p>\n<p>ล่าสุดข้อมูลจาก iOS 17.4 เวอร์ชันเบต้ามีผู้ใช้งานพบภาพไอคอนแอป และการตั้งค่าใหม่ ๆ ของ CarPlay ที่อาจเป็นการใบ้ว่า CarPlay 2.0 อาจปล่อยให้ใช้งานภายในปีนี้ตามที่ Apple บอกไว้</p>\n<p><img alt=\"No Description\" src=\"https://www.blognone.com/sites/default/files/externals/36dcec83b2a22ee6a742fb99017e831c.png\" /></p>\n<p>จากข้อมูลของผู้ใช้งาน X ชื่อ aaronp613 และ Steve Moser (นักเขียนอิสระของ MacRumors) ระบุว่าแอปพลิเคชันใหม่ของ CarPlay ประกอบไปด้วย</p>\n<ul>\n<li><strong>Auto Settings</strong> : จัดการ iPhone ที่เชื่อมต่อ และปรับแต่งค่าต่างๆ ของรถยนต์</li>\n<li><strong>Car Camera</strong> : แสดงภาพจากกล้องมองหลังของรถยนต์</li>\n<li><strong>Charge</strong> : สำหรับรถยนต์ไฟฟ้า แอปนี้จะแสดงระดับแบตเตอรี่ สถานะการชาร์จ และอื่น ๆ</li>\n<li><strong>Climate</strong> : ปรับอุณหภูมิเครื่องปรับอากาศหรือระบบทำความร้อน ความแรงพัดลม เบาะร้อน พวงมาลัย และอื่น ๆ</li>\n<li><strong>Closures</strong> : แสดงสถานะประตูรถว่าเปิดหรือปิด และอาจแสดงสัญญาณเตือนต่าง ๆ ของรถยนต์ด้วย</li>\n<li><strong>Media</strong> : ควบคุมวิทยุ FM และ AM รวมถึงตัวเลือกสื่ออื่น ๆ</li>\n<li><strong>Tire Pressure</strong> : แสดงความดันลมของยางแต่ละเส้น และแจ้งเตือนเมื่อลมยางต่ำ หรือ สูงเกินไป รวมถึงการแจ้งเตือนยางแบน</li>\n<li><strong>Trips</strong> : แสดงข้อมูลต่าง ๆ เกี่ยวกับการขับขี่ เช่น ความเร็วเฉลี่ยของรถยนต์ อัตราการสิ้นเปลืองน้ำมันหรือพลังงาน เวลาที่ใช้ไประยะทางที่เดินทางในทริป และอื่น ๆ</li>\n</ul>\n<blockquote><p>ClimateMediaTrip(2/) <a href=\"https://t.co/mTpCjFrkrs\">pic.twitter.com/mTpCjFrkrs</a></p>\n<p>— Aaron (@aaronp613) <a href=\"https://twitter.com/aaronp613/status/1750666694639370288?ref_src=twsrc%5Etfw\">January 25, 2024</a></p></blockquote>\n<p>นอกจากนี้ยังพบข้อมูลว่ารถยนต์ที่เชื่อมต่อกับ CarPlay จะแสดงภาพตัวหนังสือคำว่า Goodbye หลังดับเครื่องยนต์ด้วย</p>\n<p><img alt=\"No Description\" src=\"https://www.blognone.com/sites/default/files/externals/57788b916a1f3339248364256ebcd1fd.jpeg\" /></p>\n<p>ข้อมูลช่วงเปิดตัวกล่าวว่า CarPlay 2.0 จะแสดงผลแทนทุกหน้าจอในรถยนต์ที่เป็นจอภาพแบบดิจิทัลที่รวมไปถึงหน้าปัดหลักที่ผู้ใช้งานใช้ดูอัตราเร่ง และข้อมูลคร่าว ๆ ของรถยนต์ และสามารถในการควบคุมรถได้มากขึ้น โดยร่วมมือกับผู้ผลิตรถยนต์มากมายอย่าง Acura, Audi, Ford, Honda, Infiniti, Jaguar, Land Rover, Lincoln, Mercedes-Benz, Nissan, Polestar, Porsche, Renault, Volvo และ Aston Martin</p>\n<p><em>CarPlay เวอร์ชันใหม่ที่เปิดตัวในงาน WWDC 2022 จาก CNBC ที่ตัดเฉพาะช่วงเปิดตัวมา</em></p>\n<p>ที่มา - <a href=\"https://www.macrumors.com/2024/01/25/ios-17-4-next-generation-carplay/\">MacRumors</a></p>\n</div></div></div><div><div>Topics: </div><div><div><a href=\"/topics/carplay\">CarPlay</a></div><div><a href=\"/topics/ios-17\">iOS 17</a></div><div><a href=\"/topics/apple\">Apple</a></div><div><a href=\"/topics/electric-car\">Electric Car</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95722cf0bf9e0c74612b0f8b693e4a633bcb2e8e87d683ec8644f5c6e835f6c4","category":"Thai"}