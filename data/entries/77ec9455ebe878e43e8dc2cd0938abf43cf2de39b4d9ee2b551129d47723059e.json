{"title":"Amazon แตะเบรกให้พนักงานกลับเข้าออฟฟิศ 5 วันต่อสัปดาห์ในหลายพื้นที่ เพราะโต๊ะทำงานมีไม่พอ","link":"https://www.blognone.com/node/143695","date":1734404920000,"content":"<div><div><div><p>ก่อนหน้านี้ Amazon ออกคำสั่งให้พนักงานทุกคน<a href=\"https://www.blognone.com/node/142027\">กลับเข้ามาทำงานในสำนักงาน 5 วันต่อสัปดาห์</a> มีผลตั้งแต่ 2 มกราคมปีหน้า แต่คำสั่งดังกล่าวถูกเบรกแล้วในสำนักงานหลายแห่ง เนื่องจากไม่มีโต๊ะนั่งรองรับกับพนักงาน</p>\n<p>รายงานบอกว่าพนักงานในสำนักงาน Amazon ที่แอตแลนตา, ฮิวสตัน, แนชวิลล์ และนิวยอร์ก ได้รับการแจ้งจากบริษัทว่าพวกเขาสามารถทำงานแบบไฮบริดได้ต่อไป จนกว่าพื้นที่สำนักงานจะถูกจัดการเรียบร้อย ซึ่งอาจขยายไปถึงเดือนพฤษภาคม</p>\n<p>การให้พนักงานกลับเข้ามาทำงานสำนักงานเต็มรูปแบบของ Amazon นั้น กลายเป็นประเด็นเมื่อเดือนก่อน เพราะซีอีโอ AWS ออกมาบอกเองว่าถ้าพนักงานไม่ต้องการรูปแบบทำงานนี้ ก็แนะนำให้ไปทำงานที่บริษัทอื่นแทน ทำให้ต่อมา Andy Jassy ซีอีโอ Amazon ต้องออกมาย้ำว่าคำสั่งนี้ออกมาเพื่อส่งเสริมวัฒนธรรมองค์กรและช่วยสร้างนวัตกรรมใหม่</p>\n<p>ที่มา: <a href=\"https://qz.com/amazon-rto-plans-delayed-space-shortages-retail-aws-1851722471\">Quartz</a></p>\n<p><img alt=\"No Description\" src=\"https://www.blognone.com/sites/default/files/externals/c4cce0d32d70750ac541d6896ad3a6e6.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77ec9455ebe878e43e8dc2cd0938abf43cf2de39b4d9ee2b551129d47723059e","category":"Thai"}