{"title":"เผย Reddit เตรียม IPO เข้าตลาดหุ้นนิวยอร์ก ที่มูลค่ากิจการราว 15,000 ล้านดอลลาร์","link":"https://www.blognone.com/node/124583","date":1630712361000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้อง ระบุว่า Reddit ได้เริ่มเตรียมการนำหุ้นของบริษัทเข้าซื้อขายที่ตลาดหลักทรัพย์นิวยอร์กแล้ว โดยบริษัทต้องการมูลค่ากิจการจากการไอพีโอราว 15,000 ล้านดอลลาร์ แต่ยังไม่มีข้อมูลว่าบริษัทจะเข้าตลาดหุ้นในช่วงใด</p>\n<p>เมื่อเดือนที่แล้ว Reddit เพิ่ง<a href=\"https://www.blognone.com/node/124201\">รับเงินทุนซีรี่ส์ F</a> ไป ทำให้บริษัทมีมูลค่ากิจการล่าสุดอยู่ที่ 10,000 ล้านดอลลาร์</p>\n<p>Reddit มีรายได้หลักจากโฆษณา ในไตรมาสที่ผ่านมาบริษัทมีรายได้ส่วนนี้ราว 100 ล้านดอลลาร์ จำนวนผู้ใช้งานรายวัน (DAUs) ประมาณ 52 ล้านคน มีห้องย่อยหัวข้อต่าง ๆ หรือที่เรียกว่า Sub-Reddit มากกว่า 1 แสนห้อง ผู้ลงทุนรายสำคัญได้แก่ Fidelity Investments, Andreessen Horowitz, Sequoia Capital และ Tencent</p>\n<p>ที่มา: <a href=\"https://www.reuters.com/technology/exclusive-reddit-seeks-hire-advisers-us-ipo-sources-2021-09-02/\">Reuters</a></p>\n<p><img src=\"https://www.blognone.com/sites/default/files/externals/7023447f0dbeb17d9c21125ef0ade200.jpg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/financial-report\">Financial Report</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11fe2339f289ab27d8a8c3df240263ca741f9e1cfde0ae64477b20a24bf2d4e4","category":"Thai"}