{"title":"Google DeepMind เปิดตัวโมเดล AI สำหรับใช้งานกับหุ่นยนต์ผู้ช่วย ที่มีพื้นฐานเป็น Gemini 2.0","link":"https://www.blognone.com/node/145232","date":1741828029000,"content":"<div><div><div><p>Google DeepMind เปิดตัวโมเดลปัญญาประดิษฐ์ที่มีพื้นฐานจาก Gemini 2.0 สำหรับใช้งานกับหุ่นยนต์ผู้ช่วย ได้แก่ <code>Gemini Robotics</code> และ <code>Gemini Robotics-ER</code> (Extended Reasoning) ที่เพิ่มความสามารถเชื่อมต่อกับซอฟต์แวร์หุ่นยนต์ที่มี เป้าหมายให้เป็น AI ที่สร้างผลลัพธ์ออกมาเป็นคำสั่งให้ทำสิ่งต่าง ๆ (Action) ซึ่งเป็นพื้นฐานของหุ่นยนต์</p>\n<p>กูเกิลบอกว่าได้ร่วมมือกับ Apptronik ในการพัฒนาหุ่นยนต์เหมือนมนุษย์ (Humanoid) เพื่อทดสอบการใช้โมเดล AI ของหุ่นยนต์บน Gemini 2.0 นี้</p>\n<p>หุ่นยนต์เหล่านี้ทำงานบนหลักการสามอย่าง ได้แก่ สามารถปรับตัวกับสถานการณ์ขณะนั้นได้, ตอบสนองต่อคำสั่งบนสภาพแวดล้อมที่เปลี่ยนไปได้รวดเร็ว และมีความคล่องตัว ทำงานที่มนุษย์สามารถทำได้ผ่านมือและนิ้ว เช่น การถือสิ่งของด้วยความระมัดระวัง</p>\n<p>ที่มา: <a href=\"https://deepmind.google/discover/blog/gemini-robotics-brings-ai-into-the-physical-world/\">Google DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/3b4eab3e3b8bbd9c527ca794f4cab474.jpeg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/robotics\">Robotics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"385aa94374a81caf19bb89cdfa0faa309115411c97df07b1acb1920a4c552294","category":"Thai"}