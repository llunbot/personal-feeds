{"title":"Elon Musk เปิดตัว xAI บริษัทที่มีเป้าหมายสร้าง AI เพื่อเข้าใจธรรมชาติของจักรวาล","link":"https://www.blognone.com/node/134806","date":1689209603000,"content":"<div><div><div><p>Elon Musk ซีอีโอ Tesla, SpaceX และเจ้าของ Twitter (ตอนนี้เป็นซีทีโอ) ประกาศตั้งบริษัทใหม่ด้าน AI ชื่อว่า <strong>xAI</strong> ตรงตาม<a href=\"https://www.blognone.com/node/133435\">ข้อมูลที่ออกมา</a>ก่อนหน้านี้ มีเป้าหมายคือ \"เข้าใจธรรมชาติของจักรวาลอย่างแท้จริง\" (understand the true nature of the universe)</p>\n<p>xAI บอกว่าบริษัทมีทีมงานซึ่งรวมอดีตพนักงานจากหลายบริษัททั้ง DeepMind, OpenAI, Google Research, Microsoft Research, Twitter และ Tesla ซึ่งหลายคนเคยร่วมงานในโครงการสำคัญด้าน AI เช่น AlphaCode, GPT-3.5 และ GPT-4</p>\n<p>ก่อนหน้านี้ Elon Musk เคย<a href=\"https://www.blognone.com/node/133466\">บอกว่า</a>เขาต้องการสร้างบริษัทด้าน AI เพื่อแข่งกับ OpenAI ที่เขาร่วมก่อตั้ง แต่ตัดสินใจ<a href=\"https://www.blognone.com/node/100036\">แตกหัก</a>ในปี 2018 เนื่องจากมี<a href=\"https://www.blognone.com/node/133170\">มุมมองที่ไม่ตรงกัน</a> ในตอนนั้นเขาบอกว่าจะสร้างแชตบอทชื่อ TruthGPT</p>\n<p>ที่มา: <a href=\"https://x.ai/\">xAI</a> และ <a href=\"https://www.cnbc.com/2023/07/12/elon-musk-launches-his-new-company-xai.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/f7cde04d237104e39c5db544da852f1e.png\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/xai\">xAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"430ae98543a39d10c11935820405547b611e68a4c29644fe290d83a55358f3fb","category":"Thai"}