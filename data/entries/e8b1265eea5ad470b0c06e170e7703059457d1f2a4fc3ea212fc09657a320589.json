{"title":"OpenAI เพิ่มฟีเจอร์ใส่ฟังก์ชั่นให้ AI เรียกใช้ เปิดทางพัฒนา AI ร่วมกับระบบภายในได้ง่ายขึ้น, ลดราคาหลายโมเดล","link":"https://www.blognone.com/node/134333","date":1686677681000,"content":"<div><div><div><p>OpenAI เปิดโมเดล GPT-3.5 (ChatGPT) และ GPT-4 เวอร์ชั่น 0613 ของเดือนนี้ โดยมีฟีเจอร์สำคัญคือการเปิดให้โมเดลสามารถร้องของข้อมูลภายนอกจากฟังก์ชั่นที่เรากำหนดให้ได้ ผ่านทาง Chat Completion API</p>\n<p>นักพัฒนาต้องกำหนดข้อมูลฟังก์ชั่นที่ต้องการเรียกส่งไปพร้อมกับคำถามของผู้ใช้ เช่น กำหนดฟังก์ชั่นคิวรีสภาพอากาศปัจจุบัน เมื่อผู้ใช้ถามถึงสภาพอากาศ ค่าตอบกลับจาก Chat Completion API จะระบุว่า AI ต้องการเรียกฟังก์ชั่น แล้วนำอาร์กิวเมนต์ต่างๆ มารันฟังก์ชั่นแล้วส่งข้อมูลกลับไปให้ AI ตอบคำถามอีกทีหนึ่ง</p>\n<p>แนวทางนี้คล้ายกับการพัฒนาด้วย LangChain ก่อนหน้านี้ แต่นักพัฒนาต้องร้อยเรียงฟีเจอร์ต่างๆ ด้วยโค้ดภายนอก การที่ API ของ OpenAI รองรับโดยตรงทำให้นักพัฒนาสามารถใช้ไลบรารีของ OpenAI อย่างเดียว</p>\n<p>นอกจากการอัพเกรดโมเดลแล้ว OpenAI ยังเปิดโมเดลใหม่ คือ <code>gpt-3.5-turbo-16k</code> รองรับ context ใหญ่ขึ้นกว่าเดิม 4 เท่าตัวแต่ราคาเพิ่มขึ้นสองเท่าเป็น 0.003 ดอลลาร์ต่อ 1,000 token  สำหรับอินพุตและ 0.004 ดอลลาร์ต่อ 1,000 token สำหรับเอาท์พุตซึ่งก็ยังถูกกว่า GPT-4 มาก สำหรับโมเดล <code>text-embedding-ada-002</code> ลดราคาลง 75% เหลือ 0.0001 ดอลลาร์ต่อ 1,000 token</p>\n<p>ที่มา - <a href=\"https://openai.com/blog/function-calling-and-other-api-updates\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/9dc45e1efa3095fcbff53eb7464552c7.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8b1265eea5ad470b0c06e170e7703059457d1f2a4fc3ea212fc09657a320589","category":"Thai"}