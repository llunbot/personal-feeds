{"title":"Apple มียอดขายในอินเดียเติบโตถึง 33% ผลจากการผลักดัน iPhone ในหลายด้าน","link":"https://www.blognone.com/node/140900","date":1721090878000,"content":"<div><div><div><p>สำนักข่าว Bloomberg อ้างแหล่งข่าวที่เกี่ยวข้อง ระบุว่าแอปเปิลมีรายได้ในประเทศอินเดียช่วง 12 เดือนที่ผ่านมาจนถึงเดือนมีนาคม เพิ่มขึ้นถึง 33% รายได้รวมประมาณ 8 พันล้านดอลลาร์ เทียบกับก่อนหน้านี้อยู่ที่ 6 พันล้านดอลลาร์ โดย iPhone คิดเป็นรายได้มากกว่าครึ่งหนึ่ง</p>\n<p>รายงานนี้สะท้อนทิศทางที่ดีของแอปเปิล ในการทำตลาดที่อินเดีย ซึ่งสมาร์ทโฟนหลักในประเทศเป็น Android รุ่นราคาไม่สูง แอปเปิล<a href=\"https://www.blognone.com/node/103866\">พยายาม</a>มานานที่จะทำตลาดที่นี่ แต่<a href=\"https://www.blognone.com/node/107085\">หลายปี</a>ที่ผ่านมาส่วนแบ่งตลาดก็ยังน้อยกว่า 1% อย่างไรก็ตามตัวเลขล่าสุดส่วนแบ่งตลาดของ iPhone เพิ่มมาเป็น 3.5% แล้ว</p>\n<p>ในช่วงที่ผ่านมา แอปเปิลผลักดันตลาดอินเดียมากทั้งการเปิด Apple Store ซึ่งตอนนี้มีสองสาขา และยังเพิ่มกำลังการผลิต iPhone ในอินเดียมากขึ้น ตอนนี้คิดเป็น 14% ที่ผลิตออกมาทั้งหมด โดยเมื่อเทียบกับ<a href=\"https://www.blognone.com/node/139555\">ยอดขายในจีน</a>ซึ่งอยู่ที่ 68,000 ล้านดอลลาร์ ใน 12 เดือนย้อนหลัง อินเดียอาจดูเป็นตลาดที่เล็กในตอนนี้ แต่แอปเปิลมองโอกาสเติบโตสูงในอนาคต</p>\n<p>ที่มา: <a href=\"https://www.bloomberg.com/news/articles/2024-07-15/apple-sales-in-india-surge-33-to-8-billion-as-chinese-market-slows\">Bloomberg</a></p>\n<p><img src=\"https://www.blognone.com/sites/default/files/externals/ef024f7d7c870bbdfda4dfa1df06f094.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/india\">India</a></div><div><a href=\"/topics/iphone\">iPhone</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1aee62ece4789f8440eb69fd5d4abf8b9795d3eea6d82cef65648e15939fa2c","category":"Thai"}