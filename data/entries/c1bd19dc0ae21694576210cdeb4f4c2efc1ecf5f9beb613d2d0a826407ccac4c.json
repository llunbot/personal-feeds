{"title":"เกม Total War: Pharoah ลดราคาขายจาก 60 เหลือ 40 ดอลลาร์ หลังถูกวิจารณ์หนัก, คืนเงินส่วนต่างให้","link":"https://www.blognone.com/node/137268","date":1702733698000,"content":"<div><div><div><p>Creative Assembly สตูดิโอในเครือ Sega ผู้สร้างเกมวางแผนการรบซีรีส์ Total War ออกมาขอโทษลูกค้าและแฟนๆ ที่เกมใหม่ทั้ง 2 เกมคือ Total War: Warhammer III และ <a href=\"https://www.blognone.com/node/133990\">Total War: Pharoah</a> มีคุณภาพต่ำกว่ามาตรฐานที่ควรจะเป็น</p>\n<p><strong>Total War: Warhammer III</strong> ที่ออกภาคหลักในปี 2022 มีปัญหากับ DLC ตัวล่าสุดชื่อ Shadows of Change ที่มีคอนเทนต์ใหม่น้อยเกินไป และคุณภาพเกมแย่ไม่สมราคา 29.99 ดอลลาร์ แนวทางแก้คือจะออกอัพเดตใหม่ เพิ่มคอนเทนต์ให้ฟรี ออกในช่วงเดือนกุมภาพันธ์ 2024, ส่วน DLC ตัวถัดไป Thrones of Decay เลื่อนกำหนดออกจากปลายปี 2023 เป็นเมษายน 2024 ให้มีเวลาพัฒนามากเพียงพอ</p>\n<p><strong>Total War: Pharoah</strong> ถูกวิจารณ์ว่าเกมมีคุณภาพไม่สมราคา 59.99 ดอลลาร์ สตูดิโอจึงปรับราคาใหม่เป็น 39.99 ดอลลาร์ โดยผู้ที่ซื้อไปแล้วจะได้รับเงินส่วนต่างคืนจาก Steam, เกมเวอร์ชันราคาแพงกว่านั้นอย่าง Deluxe Edition  และ Dynasty Edition จะถูกเลิกขาย เหลือเพียงเวอร์ชันมาตรฐานอย่างเดียว, DLC ตัวแรกที่จะออกช่วงต้นปี 2024 เปลี่ยนจากขายมาเป็นแจกฟรี</p>\n<p>ปีนี้ไม่ใช่ปีที่ดีนักของ Creative Assembly เพราะ<a href=\"https://www.blognone.com/node/135984\">สตูดิโอเพิ่งยกเลิกโครงการพัฒนาเกม Hyenas ที่เป็นเกมยิงในสภาวะไร้น้ำหนัก พร้อมกับปลดพนักงานออกอีกจำนวนหนึ่ง</a></p>\n<p>ที่มา - <a href=\"https://www.totalwar.com/blog/message-from-total-war-leadership-dec-2023/\">Creative Assembly</a> via <a href=\"https://www.polygon.com/24001872/total-war-warhammer-3-thrones-of-decay-delay-pharaoh-refund\">Polygon</a></p>\n<p><img alt=\"No Description\" src=\"https://www.blognone.com/sites/default/files/externals/7a9c7d55a0f62e65980bb37dfd29c24b.jpg\" /></p>\n</div></div></div><div><div>Topics: </div><div><div><a href=\"/topics/total-war\">Total War</a></div><div><a href=\"/topics/games\">Games</a></div><div><a href=\"/topics/creative-assembly\">Creative Assembly</a></div><div><a href=\"/topics/sega\">Sega</a></div><div><a href=\"/topics/warhammer\">Warhammer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1bd19dc0ae21694576210cdeb4f4c2efc1ecf5f9beb613d2d0a826407ccac4c","category":"Thai"}