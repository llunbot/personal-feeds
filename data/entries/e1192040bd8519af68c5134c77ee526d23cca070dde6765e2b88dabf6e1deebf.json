{"title":"Avowed เกมใหม่ของ Obsidian Entertainment ประกาศวางขายช่วงฤดูใบไม้ร่วง 2024","link":"https://www.blognone.com/node/137747","date":1705633343000,"content":"<div><div><div><p>Avowed เกมใหม่ของสตูดิโอ Obsidian Entertainment ในเครือไมโครซอฟท์ ประกาศวันวางขายช่วงฤดูใบไม้ร่วงปลายปี 2024 ทั้งบนพีซีและ Xbox</p>\n<p><a href=\"https://www.blognone.com/node/117639\">โครงการ Avowed เปิดตัวครั้งแรกตั้งแต่ปี 2020</a> มีเนื้อเรื่องอยู่ในจักรวาลเดียวกับเกมซีรีส์ Pillars of Eternity ของ Obsidian โดยโครงเรื่องคือตัวเอกเป็นนักรบที่รับบัญชาจักรพรรดิมาสำรวจสถานการณ์โรคระบาดบนเกาะ Living Lands รูปแบบเกมเพลย์เป็น action RPG ที่มีอาวุธหลากหลาย ทั้งดาบ ปืน เวทย์มนตร์ มีอิสระและทางเลือกในการต่อสู้มากมาย</p>\n<p>ทีมงาน Obsidian นั้นเชี่ยวชาญเกมแนว RPG อยู่แล้ว ผู้ก่อตั้งและซีอีโอของบริษัทคือ Feargus Urquhart เป็นอดีตหัวหน้าทีม Black Isle Studios ผู้สร้างเกม RPG ในตำนานคือ Fallout และ Baldur's Gate สองภาคแรก หลังจาก Black Island ปิดกิจการ เขามาก่อตั้ง Obsidian ในปี 2003 มีผลงานทั้ง RPG แฟนตาซี  Pillars of Eternity และ RPG อวกาศ The Outer Worlds</p>\n<p>ที่มา - <a href=\"https://news.xbox.com/en-us/2024/01/18/xbox-developer-direct-2024-recap/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/918608d5c39334b77614574272bdff8e.jpg\" /></p>\n<p>เทรลเลอร์เกมเพลย์ก่อนหน้านี้</p>\n</div></div></div><div><div>Topics: </div><div><div><a href=\"/topics/avowed\">Avowed</a></div><div><a href=\"/topics/games\">Games</a></div><div><a href=\"/topics/obsidian-entertainment\">Obsidian Entertainment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1192040bd8519af68c5134c77ee526d23cca070dde6765e2b88dabf6e1deebf","category":"Thai"}