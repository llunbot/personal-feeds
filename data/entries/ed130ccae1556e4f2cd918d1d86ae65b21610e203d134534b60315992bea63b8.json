{"title":"Hybe ค่ายเพลงที่วง BTS สังกัด ลงทุนแพลตฟอร์มคริปโต เตรียมออกผลงาน NFT ของศิลปิน","link":"https://www.blognone.com/node/125696","date":1636099269000,"content":"<div><div><div><p>Hybe (ชื่อเก่าคือ Big Hit) ค่ายเพลงที่วงบอยแบนด์ BTS สังกัดอยู่ ประกาศลงทุนใน Dunamu แพลตฟอร์ม cryptocurrency รายใหญ่ในเกาหลี นอกจากนี้ทั้งสองยังร่วมมือกันเพื่อจะเปิดตัว NFT หรือผลงานศิลปะบนบล็อกเชนที่มีเนื้อหาเกี่ยวกับศิลปินในเครือ รวมถึง BTS ด้วย</p>\n<p>ในงานแถลงการณ์ของบริษัท Hybe ยังเปิดตัวเว็บตูนใหม่สามเรื่อง ซึ่งได้แรงบันดาลใจตัวละครมาจากบอยแบนด์ในเครือสามวงคือ BTS (ชื่อเรื่อง 7Fates: Chakho), TXT (ชื่อเรื่อง The Star Seekers) และ Enhypen (ชื่อเรื่อง Dark Moon) โดยเนื้อเรื่องออกแนวแฟนตาซี โดยจะปล่อยผลงานให้อ่านในช่องทาง Webtoon และ Watpad</p>\n<p><img src=\"https://www.blognone.com/sites/default/files/externals/6254ee39131f197b2a42c25cf83bc440.jpg\" /><br />\nภาพจาก <a href=\"https://www.facebook.com/photo/?fbid=4191045077577389&amp;set=a.4191063487575548\">BTS Official</a></p>\n<p>ทาง Hybe ระบุด้วยว่า จะรวบแอปพลิเคชัน V Live ช่องทางสื่อสารกันระหว่างศิลปินและแฟนคลับ และ Weverse แพลตฟอร์มอีคอมเมิร์ซเข้าไว้ด้วยกัน รวมถึงจะเปิดตัวเกมใหม่เกี่ยวกับวง BTS ด้วย</p>\n<p>มีการโต้เถียงกันบนโลกออนไลน์ด้วยว่า จริงๆ แล้วการสร้างผลงาน NFT นั้นไม่เป็นมิตรต่อสิ่งแวดล้อม เนื่องจากใช้พลังไฟฟ้าเป็นจำนวนมาก แต่ในขณะเดียวกัน อุตสาหกรรม K-POP ก็ผลิตสินค้ามาในปริมาณมาก ส่งผลกระทบเช่นเดียวกัน</p>\n<p>ที่มา - <a href=\"https://www.scmp.com/lifestyle/k-pop/news/article/3154780/bts-agency-hybe-prepares-joint-nft-venture-largest-south\">SCMP</a></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/nft\">NFT</a></div><div><a href=\"/topics/cryptocurrency\">Cryptocurrency</a></div><div><a href=\"/topics/kpop\">Kpop</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed130ccae1556e4f2cd918d1d86ae65b21610e203d134534b60315992bea63b8","category":"Thai"}