{"title":"Hasbro เผย มีเกมใหม่ Dungeons & Dragons กำลังพัฒนาอีก มีโครงการทั้งหมด 5 เกมแล้ว","link":"https://www.blognone.com/node/143267","date":1732202623000,"content":"<div><div><div><p>Chris Cocks ซีอีโอของบริษัทของเล่น Hasbro เจ้าของแฟรนไชส์ Dungeons &amp; Dragons ยืนยันกับ Bloomberg แล้วว่ามีเกม Dungeons &amp; Dragons เกมใหม่กำลังอยู่ระหว่างการพัฒนา หลังจากเกม Baldur's Gate 3 ในจักรวาล  Dungeons &amp; Dragons ประสบความสำเร็จอย่างสูงมากเมื่อปี 2023</p>\n<p>เรื่องนี้เป็นประเด็นเพราะ <a href=\"https://www.blognone.com/node/138848\">Larian Studios ผู้พัฒนาเกม Baldur's Gate 3 ยืนยันว่าจะไม่ทำเกมภาคต่อแล้ว</a> (แม้เกมขายดีถล่มทลาย) และ<a href=\"https://www.blognone.com/node/139309\">เกมใหม่ของค่ายเป็นเกมออริจินัลของตัวเอง</a> ไม่อิงกับแฟรนไชส์ความบันเทิงของคนอื่น</p>\n<p><a href=\"https://www.blognone.com/node/139262\">ฝั่งของ Hasbro ในฐานะเจ้าของแฟรนไชส์ จึงต้องหาสตูดิโอเกมรายอื่นมาทำเกม Dungeons &amp; Dragons แทน</a> ข่าวนี้คือ Hasbro บอกว่าหาได้แล้ว กำลังเริ่มทำเกมอยู่ แต่ยังไม่เปิดเผยว่าเป็นสตูดิโอรายใด และมีรายละเอียดของเกมเป็นอย่างไรบ้าง</p>\n<p>Hasbro มีโปรเจคเกม Dungeons &amp; Dragons ที่เคยประกาศข่าวไว้แล้วทั้งหมด 4 เกม ได้แก่</p>\n<ul>\n<li>เกมใหม่ของ Invoke Studios ผู้สร้าง Dungeons &amp; Dragons: Dark Alliance</li>\n<li>เกมแนวซิมจำลองชีวิต-เอาตัวรอด สร้างโดย Gameloft Montreal ผู้สร้างเกม Disney Dreamlight Valley</li>\n<li>เกม VR โดย Resolution Games ผู้สร้างเกมกระดานดิจิทัล Demeo</li>\n<li>เกมแนว co-op ชื่อว่า Project Baxter โดย Starbreeze ผู้สร้างเกม Payday</li>\n</ul>\n<p>ที่มา - <a href=\"https://www.ign.com/articles/another-dungeons-dragons-video-game-in-production-at-hasbro\">IGN</a></p>\n<p><img src=\"https://www.blognone.com/sites/default/files/externals/f09c91ae6a9982f5f2c73887e2c6ae67.jpg\" /></p>\n</div></div></div><div><div>Topics: </div><div><div><a href=\"/topics/dungeons-dragons\">Dungeons &amp; Dragons</a></div><div><a href=\"/topics/hasbro\">Hasbro</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d5c05331796fb879501d472e9fdcb44ea6b3e3ab88e6f2a3048d8cbf68d2e91","category":"Thai"}