{"title":"เป็นไหม? คนใช้ iPhone 16 Pro รายงานปัญหาจอทัชตอบสนองดีเลย์ คาดเป็นปัญหาที่ซอฟต์แวร์ iOS","link":"https://www.blognone.com/node/142146","date":1727139999000,"content":"<div><div><div><p>มีรายงานจากคนใช้ iPhone 16 Pro จำนวนหนึ่ง พบปัญหาการไม่ตอบสนองของจอสัมผัส หรือมีความหน่วง หรือกระตุกเป็นบางครั้ง มักพบเมื่อแตะหรือปัดส่วนต่าง ๆ รวมทั้งการพิมพ์ในคีย์บอร์ดด้วย</p>\n<p>ปัญหานี้มีผู้ใช้งานหลายคน<a href=\"https://www.reddit.com/r/iphone/comments/1fmkws1/iphone_16_touch_unresponsive_issue/\">ยืนยันใน Reddit</a> ตั้งแต่ iPhone 16 Pro เริ่มส่งมอบให้ลูกค้า และมีรายงานใน iPhone รุ่นเก่าด้วย</p>\n<p>อย่างไรก็ตามจากการทดสอบของ 9to5Mac พบว่าอาการนั้นเป็นลักษณะการตัดสินใจไม่ตอบสนองเมื่อเกิดการสลับไปมา จึงน่าจะเป็นปัญหาที่ซอฟต์แวร์ ไม่เกี่ยวกับฮาร์ดแวร์ ซึ่งแอปเปิลน่าจะแก้ไขได้ในอัปเดตถัดไปของ iOS แต่ปัญหานี้ก็พบทั้ง iOS 18 และ iOS 18.1 ที่มีสถานะเบต้า อย่างไรก็ตามแอปเปิลยังไม่ได้ออกมาให้ความเห็นเรื่องนี้</p>\n<p>ที่มา: <a href=\"https://9to5mac.com/2024/09/22/iphone-16-pro-users-experiencing-touchscreen-issues-some-taps-and-swipes-ignored/\">9to5Mac</a></p>\n<p><img src=\"https://www.blognone.com/sites/default/files/externals/938634aa2eb3112a2bf0e32c0b513397.jpeg\" /></p>\n</div></div></div><div><div>Topics: </div><div><div><a href=\"/topics/iphone-16-pro\">iPhone 16 Pro</a></div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a51f8358a24902616dc34cd785b1734acceeda88b89e8d4344b592f19dfa924","category":"Thai"}