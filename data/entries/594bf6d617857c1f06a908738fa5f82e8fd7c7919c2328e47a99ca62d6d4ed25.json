{"title":"Bluesky ปิดรับผู้ใช้งานใหม่ชั่วคราว, Mastodon คนสมัครใหม่เพิ่มขึ้น หลัง Twitter ประกาศลิมิตใช้งาน","link":"https://www.blognone.com/node/134640","date":1688264046000,"content":"<div><div><div><p>Bluesky <a href=\"https://www.blognone.com/node/132837\">แพลตฟอร์มโซเชียลกระจายศูนย์</a>ของ Jack Dorsey ผู้ก่อตั้ง Twitter ประกาศปิดระบบสมัครผู้ใช้งานใหม่<strong>ชั่วคราว</strong> เนื่องจากพบปัญหาประสิทธิภาพการใช้งานโดยรวม ทั้งนี้ Bluesky ยังเป็นแพลตฟอร์มที่สมัครใช้ได้เฉพาะผู้ได้รับคำเชิญเท่านั้น ก่อนหน้านี้ Bluesky ก็บอกว่ามี<a href=\"https://www.blognone.com/node/133730\">คนเข้าคิวรอลงทะเบียนรับคำเชิญ</a>ถึง 1.9 ล้านคน</p>\n<p>Bluesky รายงานใน<a href=\"https://status.bsky.app/\">หน้าสถานะบริการ</a> โดยพบปัญหาประสิทธิภาพการใช้งานลดลง ทราฟิกที่เพิ่มสูงขึ้น และจำนวนผู้ใช้งานที่เข้ามามาก ตั้งแต่เวลา 00:47น. ตามเวลาในไทย สอดคล้องกับเวลาที่ <a href=\"https://www.blognone.com/node/134635\">Twitter มีปัญหา</a>ใช้งาน และประกาศ<a href=\"https://www.blognone.com/node/134636\">ลิมิตจำนวนทวีตที่อ่านได้</a>ต่อวัน</p>\n<p>แพลตฟอร์มโซเชียล Mastodon ก็มีจำนวนผู้สมัครใช้งานเพิ่มขึ้นสูงจากเหตุการณ์นี้เช่นกัน บัญชี <a href=\"https://mastodon.social/@mastodonusercount\">@mastodonusercount</a> รายงานตัวเลขล่าสุดมีผู้สมัครใหม่มากกว่า 4 หมื่นบัญชี ในช่วง 1 วันที่ผ่านมา</p>\n<p>ที่มา: <a href=\"https://www.theverge.com/2023/7/1/23781417/bluesky-halted-sign-ups-joining-twitter\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/99e6bfb13b2ca66374d6619e7a68c7c9.png\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/mastodon\">Mastodon</a></div><div><a href=\"/topics/microblogging\">Microblogging</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"594bf6d617857c1f06a908738fa5f82e8fd7c7919c2328e47a99ca62d6d4ed25","category":"Thai"}