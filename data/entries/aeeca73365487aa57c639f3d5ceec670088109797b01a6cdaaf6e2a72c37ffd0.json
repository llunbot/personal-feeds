{"title":"Ubisoft บอกว่า ตัวละครและอาวุธที่เลือก จะส่งผลต่อระบบการต่อสู้ใน Assassin's Creed Shadows อย่างมาก","link":"https://www.blognone.com/node/143579","date":1733908308000,"content":"<div><div><div><p><strong>Ubisoft</strong> ปล่อยตัวอย่างระบบการต่อสู่ในเกม <a href=\"https://www.blognone.com/node/139772\">Assassin’s Creed: Shadows</a> ที่ผู้เล่นจะสามารถเปลี่ยนอาวุธและตัวละครที่เลือกเล่นได้ตามต้องการ โดยไม่ต้องใช้แต่อาวุธหลักของตัวละครนั้นๆ โดย Ubisoft บอกเองว่าอาวุธและตัวละครที่เราเลือกจะส่งผลต่อระบบการต่อสู้มหาศาล</p>\n<p>ตัวละครหลักของภาคนี้มี 2 คน คือ <strong>Naoe</strong> นินจาหญิงที่จุดเด่นด้านความเร็วและแม่นยำ เหมาะแก่การลอบทำภารกิจ มาพร้อมอาวุธหลากหลาย เช่น ดาบคาตานะ คุซาริกามะ (อาวุธโซ่ลูกตุ้มพร้อมเคียว) และมีดสั้นทันโตะ</p>\n<p>ส่วน <strong>Yasuke</strong> จะมีอาวุธหลากหลาย เช่น คาตานะ นางินาตะ (หอกปลายใบมีด) คานาโบะ คันธนูยูมิ และปืนคาบศิลาเท็ปโปะ เหมาะแก่การต่อสู้แบบซึ่งหน้า มาพร้อมความสามารถในการสลับใช้อาวุธระหว่างการโจมตี ช่วยให้โจมตีได้อย่างรุนแรงและต่อเนื่อง</p>\n<p>Ubisoft <a href=\"https://www.blognone.com/node/142209\">จะเลื่อนการวางขายเกม</a> Assassin’s Creed: Shadows วันที่ 14 กุมภาพันธ์ 2025 จากเดิม 15 พฤศจิกายน 2024 เนื่องจากต้องการปรับปรุงฟีเจอร์และเนื้อเรื่องเพิ่มเติม</p>\n<p>ที่มา: <a href=\"https://www.ubisoft.com/en-us/game/assassins-creed/news/1zutGco21KjZ5PUe6EYnpf\">Ubisoft</a> via <a href=\"https://www.gamespot.com/articles/assassins-creed-shadows-will-dramatically-alter-how-it-plays-based-on-your-character-and-weapons/1100-6528362/?ftag=CAD-01-10abi2f\">Gamespot</a></p>\n<p><img alt=\"alt=&quot; Shadows&quot;\" src=\"https://www.blognone.com/sites/default/files/externals/09deef34af2f9da1d4fc72132c8b8977.jpg\" /></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aeeca73365487aa57c639f3d5ceec670088109797b01a6cdaaf6e2a72c37ffd0","category":"Thai"}