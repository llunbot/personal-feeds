{"title":"[ลือ] Apple เจรจากับสตูดิโอฮอลลีวูดเพื่อซื้อหนังมาลง Apple TV+ ให้มากขึ้น","link":"https://www.blognone.com/node/140959","date":1721372764000,"content":"<div><div><div><p>Bloomberg รายงานโดยอ้างแหล่งข่าวที่เกี่ยวข้อง เปิดเผยว่าแอปเปิลได้หารือกับสตูดิโอฮอลลีวูดหลายแห่ง เพื่อขอซื้อลิขสิทธิ์ภาพยนตร์เพิ่มเติมมาลง Apple TV+ แพลตฟอร์มสตรีมมิ่งของแอปเปิล</p>\n<p>ที่ผ่านมากลยุทธ์ของ Apple TV+ เน้นไปที่การพัฒนาคอนเทนต์ออริจินัลขึ้นมาเอง ไม่ได้เน้นการซื้อคอนเทนต์จากผู้ผลิตภายนอก อย่างไรก็ตามเมื่อต้นปี Apple TV+ ได้เริ่มนำภาพยนตร์จากสตูดิโอใหญ่มาลงแพลตฟอร์มประมาณ 50 เรื่อง ซึ่งได้เสียงตอบรับที่ดี จึงน่าจะเป็นที่มาให้บริษัทสนใจซื้อภาพยนตร์มาลงมากขึ้น</p>\n<p>ทิศทางนี้น่าจะสอดคล้องกับที่สตูดิโอฮอลลีวูดหลายแห่ง เริ่มปรับทิศทางจากที่คอนเทนต์จะต้องมีเฉพาะในแพลตฟอร์มสตรีมมิ่งของตนเอง ก็เปลี่ยนเป็นมาขายให้แพลตฟอร์มอื่นด้วย</p>\n<p>ที่มา: <a href=\"https://www.bloomberg.com/news/articles/2024-07-18/apple-is-in-talks-to-license-more-films-from-hollywood\">Bloomberg</a></p>\n<p><img src=\"https://www.blognone.com/sites/default/files/externals/a9a67a00355823578751c5e36cb6d8f1.jpg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/apple\">Apple</a></div><div><a href=\"/topics/video-streaming\">Video Streaming</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abaa7f21c09b923a990b328463959d1775786e903d63fe565af5e1f1c121c09c","category":"Thai"}