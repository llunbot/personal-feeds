{"title":"ASUS ยอมถอย รับประกันเมนบอร์ด หลังปัญหาเฟิร์มแวร์ BIOS อาจทำซีพียู Ryzen ไหม้","link":"https://www.blognone.com/node/133846","date":1684203593000,"content":"<div><div><div><p>ช่วงก่อนหน้านี้ไม่นาน วงการฮาร์ดแวร์พีซีพบปัญหาซีพียู AMD Ryzen 7000 ร้อนจนไหม้กันไปหลายเครื่อง หลังสอบสวนหาสาเหตุกันไปมาพบว่าศักย์ไฟฟ้าของซีพียูตอนโหลดสูงๆ พุ่งไปถึง 1.4V ทำให้เกิดปัญหาความร้อนจนไหม้ ทำให้ AMD ต้องออกแพตช์ควบคุมปริมาณศักย์ไฟฟ้าของชิปไม่ให้เกิน 1.3V และทยอยอัพเดตผ่านเฟิร์มแวร์ของผู้ผลิตเมนบอร์ดยี่ห้อต่างๆ ซึ่งดูเหมือนเคลียร์กันจบแล้ว</p>\n<p>อย่างไรก็ตาม ปัญหากลับซับซ้อนขึ้นไปอีก เพราะมีคนพบว่า ASUS ออกเฟิร์มแวร์ BIOS รุ่นใหม่ที่ยังมีสถานะเป็น Beta กลับไม่ทำหน้าที่อย่างที่ควรจะเป็น ไม่จำกัดศักย์ไฟฟ้าชิปที่ 1.3V และเมื่อซีพียูโหลดสูงๆ วัดค่าศักย์ไฟฟ้าได้ 1.34V แถมการใช้เฟิร์มแวร์ Beta ยังมีผลต่อการรับประกันสินค้าด้วย</p>\n<p>ปัญหานี้ทำให้ลูกค้า ASUS มีทางเลือกแค่ 2 ทางคือ ใช้เฟิร์มแวร์เวอร์ชันเก่าที่มีเงื่อนไขประกันครบ แต่มีโอกาสไหม้สูง (1.4V) หรือใช้เฟิร์มแวร์ Beta ที่ทำให้ประกันขาด และลดโอกาสไหม้ลงมานิดนึง (1.34V) จึงเกิดเสียงวิจารณ์ถล่ม ASUS ตามมา</p>\n<p>ล่าสุด ASUS กลับลำและออกมาชี้แจงแล้วว่าจะ \"รับประกัน\" ให้กับลูกค้าทั่วโลกที่พบปัญหานี้ ไม่ว่าใช้เฟิร์มแวร์ BIOS เวอร์ชันใดก็ตาม ส่วนรายละเอียดคงต้องรอจาก ASUS อีกทีหนึ่ง</p>\n<p>ที่มา - <a href=\"https://www.xda-developers.com/asus-ryzen-7000-motherboard-malfunction-warranty/\">XDA</a>, <a href=\"https://www.tomshardware.com/news/amd-ryzen-7000-burning-out-root-cause-identified-expo-and-soc-voltages-to-blame\">Tom's Hardware</a>, <a href=\"https://www.windowscentral.com/hardware/computers-desktops/shady-business-allegations-embroil-asus-at-the-worst-possible-time\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/118f3d124f9cd60285e75c56b4e389cf.jpg\" /></p>\n<p>ภาพเมนบอร์ดของ ASUS</p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/motherboard\">Motherboard</a></div><div><a href=\"/topics/mainboard\">Mainboard</a></div><div><a href=\"/topics/ryzen\">Ryzen</a></div><div><a href=\"/topics/cpu\">CPU</a></div><div><a href=\"/topics/warranty\">Warranty</a></div><div><a href=\"/topics/bios\">BIOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb24ef4f871ec652f8327544f737285669f9d8de7de93351fdbc993d7457d85b","category":"Thai"}