{"title":"XRP ราคาพุ่งกว่า 70% หลังศาลสหรัฐตัดสิน XRP ไม่ใช่หลักทรัพย์ หากไม่ได้ขายให้นักลงทุนสถาบัน","link":"https://www.blognone.com/node/134826","date":1689292922000,"content":"<div><div><div><p>ศาลประจำภูมิภาคนิวยอร์กใต้ของสหรัฐ ออกคำตัดสินในคดีที่ ก.ล.ต. สหรัฐ (SEC) <a href=\"https://www.blognone.com/node/120252\">ฟ้องบริษัท</a> Ripple Labs ผู้ออกเหรียญคริปโต XRP ว่าผิดกฎหมายการระดมทุนเนื่องจาก XRP ถือเป็นหลักทรัพย์ (security) ที่ต้องดำเนินการตามกระบวนการกำกับดูแล</p>\n<p>โดยศาลตัดสินว่า XRP ไม่ใช่หลักทรัพย์ ในกรณีที่เป็นการซื้อขายบนแพลตฟอร์มซื้อขายสินทรัพย์ดิจิทัล แต่จะเข้าข่ายหลักทรัพย์ตามเกณฑ์ Howey Test หากการขายนั้นทำกับนักลงทุนสถาบัน คำตัดสินดังกล่าวจึงมองได้ว่า XRP เป็นฝ่ายที่ชนะคดีเนื่องจาก XRP ไม่ถือเป็นหลักทรัพย์ยกเว้นบางกรณีเท่านั้น</p>\n<p>ราคา XRP ปรับเพิ่มขึ้นทันทีหลังมีคำตัดสินดังกล่าว โดยล่าสุดราคาเพิ่มขึ้นมากกว่า 70% ราคาอยู่ที่ 0.82 ดอลลาร์ต่อ XRP</p>\n<p>ก่อนหน้านี้ ผลจากการฟ้องร้องในคดีดังกล่าว ทำให้แพลตฟอร์มซื้อขายคริปโตในอเมริการะงับการซื้อขาย XRP ในแพลตฟอร์มทั้ง <a href=\"https://www.blognone.com/node/120300\">Coinbase</a> และ <a href=\"https://www.blognone.com/node/120323\">Binance</a></p>\n<p>ที่มา: <a href=\"https://cointelegraph.com/news/ripple-wins-case-against-sec-as-judge-rules-xrp-is-not-a-security\">CoinTelegraph</a></p>\n<p><img alt=\"No Description\" src=\"https://www.blognone.com/sites/default/files/externals/84e527d03df946ef1548118426e85504.png\" /></p>\n</div></div></div><div><div>Topics: </div><div><div><a href=\"/topics/ripple\">Ripple</a></div><div><a href=\"/topics/cryptocurrency\">Cryptocurrency</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a89438c1683230646b2a9852bb24daa8c50d7c465753628e808f03d6a3789d07","category":"Thai"}