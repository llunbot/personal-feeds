{"title":"Gartner คาดดาต้าเซ็นเตอร์ 40% จะเจอข้อจำกัดด้านพลังงาน กระทบค่าใช้จ่ายเพิ่ม 10 ถึง 100 เท่าในปี 2027","link":"https://www.blognone.com/node/144811","date":1740051440000,"content":"<div><div><div><p>รายงานจาก Gartner คาดว่าภายในปี 2027 40% ของ ดาต้าเซ็นเตอร์ AI จะเจอกับข้อจำกัดด้านพลังงาน เนื่องจากอุตสาหกรรมดาต้าเซ็นเตอร์อาจเติบโตสูงถึง 160% ทำให้มีการใช้ไฟฟ้าจำนวนมหาศาล ถึงขั้นอาจขาดแคลนไฟฟ้าได้ และกระทบถึงค่าใช้จ่ายเพิ่มขึ้น 10 ถึง 100 เท่า</p>\n<p>บางประเทศจึงเริ่มระงับการก่อสร้างดาต้าเซ็นเตอร์แล้ว เพราะความต้องการพลังงานเกินกว่ากำลังการผลิตไฟฟ้าในท้องถิ่นบางพื้นที่ เช่น ไอร์แลนด์ และสิงคโปร์</p>\n<p>Gartner แนะนำว่าให้องค์กรวางแผนดี ๆ เพื่อหลีกเลี่ยงการหยุดชะงักของธุรกิจ รวมทั้งมองหาพลังงานทางเลือก เพื่อรองรับความต้องการที่มากขึ้น และรักษาความมั่นคงในระยะยาว เช่น พลังงานนิวเคลียร์</p>\n<p>แม้ประเทศไทยยังไม่มีโรงไฟฟ้านิวเคลียร์ แต่ไทยกำลังอยู่ในขั้นของการทบทวนร่างแผนพัฒนากำลังผลิตไฟฟ้าของประเทศ (Power Development Plan 2024 - PDP) ที่จะมีการพัฒนาโรงไฟฟ้านิวเคลียร์ขนาดเล็ก (Small Modular Nuclear Reactors - SMR) ซึ่งมีกำลังผลิตสูงสุด 300 เมกกะวัตต์ต่อหน่วย</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;Gartner&quot;\" src=\"https://www.blognone.com/sites/default/files/externals/ae57be2241eaea5ed95fd992a3fbc7c1.jpeg\" /></p>\n</div></div></div><div><div>Topics: </div><div><div><a href=\"/topics/gartner\">Gartner</a></div><div><a href=\"/topics/data-center\">Data Center</a></div><div><a href=\"/topics/energy\">Energy</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab90de665fb96c5f2f3b63a28ce3c0d76ea06977454e553c14494fe254d3e192","category":"Thai"}