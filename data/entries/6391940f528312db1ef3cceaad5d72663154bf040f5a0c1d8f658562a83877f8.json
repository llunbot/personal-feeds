{"title":"Alphabet ไตรมาส 3/2021 รายได้รวมโต 41% ธุรกิจคลาวด์รายได้แตะ 5 พันล้านดอลลาร์","link":"https://www.blognone.com/node/125496","date":1635314415000,"content":"<div><div><div><p>Alphabet บริษัทแม่ของกูเกิล รายงานผลประกอบการของไตรมาสที่ 3 ปี 2021 รายได้รวม 65,118 ล้านดอลลาร์ เพิ่มขึ้น 41% เทียบกับไตรมาสเดียวกันในปีก่อน และมีกำไรสุทธิ 18,936 ล้านดอลลาร์</p>\n<p>Sundar Pichai ซีอีโอ Alphabet และกูเกิลกล่าวว่า 5 ปีที่แล้ว เขาได้วางวิสัยทัศน์ว่าจะเป็นบริษัทที่มี AI นำหน้า (AI-first) ผลที่ออกมาในไตรมาสนี้สะท้อนว่าการลงทุนที่ผ่านมา ทำให้กูเกิลสร้างผลิตภัณฑ์ที่มีประโยชน์ต่อผู้คนและพาร์ทเนอร์ ตัวอย่างเช่น เสิร์ช ที่มีการพัฒนาตลอด หรือ Pixel 6</p>\n<p>รายได้หลักของ Alphabet มาจากธุรกิจโฆษณาของกูเกิล ซึ่งมีรายได้ส่วนนี้รวม 53,130 ล้านดอลลาร์ เพิ่มขึ้น 43% เฉพาะโฆษณาใน YouTube เพิ่มขึ้น 43% เช่นกันเป็น 7,205 ล้านดอลลาร์ ส่วนรายได้จากธุรกิจคลาวด์เพิ่มขึ้นเป็น 4,990 ล้านดอลลาร์ และ Other Bets รายได้ใกล้เคียงปีก่อน 182 ล้านดอลลาร์</p>\n<p>ซีเอฟโอ Ruth Porat ให้ข้อมูลในช่วงแถลงผลประกอบการว่าผลกระทบจากนโยบายความเป็นส่วนตัวของ iOS 14.5 มีผลกระทบปานกลางสำหรับโฆษณา YouTube</p>\n<p>ที่มา: <a href=\"https://abc.xyz/investor/static/pdf/2021Q3_alphabet_earnings_release.pdf?cache=f1ba3f6\">Alphabet</a> และ <a href=\"https://www.cnbc.com/2021/10/26/alphabet-goog-earnings-q3-2021.html\">CNBC</a></p>\n<p><img src=\"https://www.blognone.com/sites/default/files/externals/d04cb4fe084a54aa32cee31f928f4f36.jpg\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/google\">Google</a></div><div><a href=\"/topics/financial-report\">Financial Report</a></div><div><a href=\"/topics/google-cloud\">Google Cloud</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6391940f528312db1ef3cceaad5d72663154bf040f5a0c1d8f658562a83877f8","category":"Thai"}