{"title":"Stability AI เปิดตัวโมเดลภาษาขนาดเล็ก Stable LM 2 ผลทดสอบชนะโมเดล SLM ตัวอื่นๆ","link":"https://www.blognone.com/node/137783","date":1705888070000,"content":"<div><div><div><p>Stability AI บริษัทเจ้าของโมเดลสร้างภาพ Stable Diffusion เปิดตัวโมเดลภาษาเวอร์ชันใหม่ Stable LM 2 ซึ่งเป็นเวอร์ชันปรับปรุงจาก <a href=\"https://www.blognone.com/node/133493\">Stable LM เวอร์ชันแรกที่เปิดตัวในเดือนเมษายน 2023</a></p>\n<p>ความน่าสนใจของ Stable LM 2 คือตัวโมเดลมีขนาดเล็กลงเหลือเพียง 1.6 พันล้านพารามิเตอร์ (เวอร์ชันแรกเริ่มต้น 3 ล้านพารามิเตอร์) ถือเป็นโมเดลภาษาขนาดเล็ก small language model (SLM) ที่นำไปรันบนฮาร์ดแวร์สเปกต่ำได้กว้างขวางกว่าโมเดลภาษาขนาดใหญ่ (LLM)</p>\n<p>Stability AI บอกว่าประสิทธิภาพของ Stable LM 2 ดีกว่าโมเดลภาษาขนาดเล็กตัวอื่นๆ ในท้องตลาด เช่น <a href=\"https://www.blognone.com/node/137206\">Microsoft Phi-1.5 (1.3B) และ Phi-2 (2.7B)</a>, TinyLlama 1.1B, Falcon 1B โดยเอาชนะโมเดลขนาดต่ำกว่า 2 พันล้านพารามิเตอร์ได้หมด และสามารถเอาชนะ Phi-2 ได้ด้วยในบางชุดทดสอบ</p>\n<p>Stable LM 2 เปิดให้ใช้งานฟรี หากไม่ใช้งานในเชิงพาณิชย์ ส่วนการใช้งานเชิงพาณิชย์จำเป็นต้องสมัคร Stability AI Membership ในราคา 20 ดอลลาร์ต่อเดือน</p>\n<p>ที่มา - <a href=\"https://stability.ai/news/introducing-stable-lm-2\">Stability AI</a></p>\n<p><img alt=\"No Description\" src=\"https://www.blognone.com/sites/default/files/externals/633df392b39d86ab3c17483950c4200e.png\" /><img alt=\"No Description\" src=\"https://www.blognone.com/sites/default/files/externals/3ff13574acbb6368c22c2517c0b6e8af.png\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d25d828aa5082f0634645b03a0c37e2d42337499a2e8cfa8e9244839c9aedeb","category":"Thai"}