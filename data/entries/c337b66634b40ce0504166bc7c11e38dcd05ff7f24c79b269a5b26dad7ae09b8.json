{"title":"Binance สั่งหยุดถอนเหรียญ Bitcoin ชั่วคราว หลังปริมาณธุรกรรมเพิ่มสูงจนจัดการไม่ทัน","link":"https://www.blognone.com/node/133741","date":1683600287000,"content":"<div><div><div><p>ปริมาณธุรกรรม Bitcoin ที่พุ่งสูงในรอบ 24 ชั่วโมงที่ผ่านมา ทำให้ตลาดซื้อขายรายใหญ่อย่าง Binance ต้องประกาศหยุดการถอนเหรียญ $BTC ชั่วคราวเป็นเวลาหลายชั่วโมงเมื่อคืนนี้ตามเวลาประกาศไทย ก่อนกลับมาเปิดระบบและเคลียร์คำสั่งถอนที่ค้างอยู่ในภายหลัง</p>\n<p>ตอนนี้ยังไม่ชัดเจนว่าสาเหตุที่เกิดการถอนเหรียญ Bitcoin จำนวนมากบน Binance มาจากอะไร และ Binance บอกว่าจะสอบสวนข้อมูลเพิ่มเติม</p>\n<p>ถึงแม้ตัวโครงข่ายของ Bitcoin เป็นแบบกระจายศูนย์ แต่ผู้ใช้งานจำนวนมากเลือกใช้ผ่านศูนย์กลางแลกเปลี่ยน (exchange) อย่าง Binance เนื่องจากสะดวกกว่าในการทำธุรกรรม ซึ่งก็มีข้อเสียเรื่องคอขวดในระบบแบบรวมศูนย์ตามข่าวนี้</p>\n<p>ที่มา - <a href=\"https://www.reuters.com/technology/binance-again-temporarily-closes-bitcoin-withdrawals-2023-05-08/\">Reuters</a></p>\n<blockquote><p>All pending <a href=\"https://twitter.com/search?q=%24BTC&amp;src=ctag&amp;ref_src=twsrc%5Etfw\">$BTC</a> withdrawal transactions have now been processed.Once again, thank you for your patience and our team is already implementing solutions to make sure this doesn't happen again. <a href=\"https://t.co/tY7S8R3U9d\">https://t.co/tY7S8R3U9d</a></p>\n<p>— Binance (@binance) <a href=\"https://twitter.com/binance/status/1655551836127105024?ref_src=twsrc%5Etfw\">May 8, 2023</a></p></blockquote>\n<p><img src=\"https://www.blognone.com/sites/default/files/externals/3ac650565361fa013ee1e0d62a99ad60.jpg\" alt /></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c337b66634b40ce0504166bc7c11e38dcd05ff7f24c79b269a5b26dad7ae09b8","category":"Thai"}