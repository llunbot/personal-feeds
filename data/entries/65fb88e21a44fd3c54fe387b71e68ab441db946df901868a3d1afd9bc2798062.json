{"title":"Deepmind โชว์ปัญญาประดิษฐ์เติมเสียงใส่วิดีโอ","link":"https://www.blognone.com/node/140438","date":1718644322000,"content":"<div><div><div><p>Deepmind โชว์ความสามารถของปัญญาประดิษฐ์ video-to-audio (V2A) ที่สามารถเติมเสียงเข้าไปยังวิดีโอได้ตามคำสั่ง เปิดแนวทางการใช้งานที่หลากหลาย ทั้งการเติมเสียงใส่วิดีโอที่สร้างจากปัญญาประดิษฐ์ หรือจะเป็นการเติมเสียงใส่วิดีโอเก่าที่ไม่มีเสียงแล้ว</p>\n<p>เนื่องจาก V2A รองรับพรอมพ์จากผู้ใช้ด้วย ทำให้สามารถปรับแต่งโทนของเสียงได้หลากหลายแม้จะเป็นวิดีโอเดียวกัน เช่น ต้องการใส่เพลงประกับซีนนั้นๆ หรือต้องการเพียงเสียงประกอบเฉยๆ</p>\n<p>ปัญญาประดิษฐ์สร้างเสียงจากข้อความหรือภาพนั้นมีการนำเสนอมาก่อนหน้านี้แล้ว แต่ความได้เปรียบของ V2A คือมันเข้าใจวิดีโอมากพอที่จะสร้างเสียงที่ลงจังหวะกับวิดีโอพอดีได้ในตัว ฟีเจอร์สำคัญ เช่น การสร้างเสียงจากบทพูดแล้วซิงก์กับใบหน้าของตัวละครในวิดีโอ</p>\n<p>Deepmind ยังคงแนวทางจำกัดการใช้งานปัญญาประดิษฐ์เหล่านี้ไว้กับชุมชนครีเอเตอร์ในช่วงแรก <a href=\"https://www.blognone.com/node/139748\">เช่นเดียวกับโมเดลอื่นๆ ที่เปิดตัวไปตั้งแต่งาน Google I/O</a> โดยระบุว่าหากแน่ใจว่าปลอดภัยจึงเปิดออกสู่วงกว้าง</p>\n<p>ที่มา - <a href=\"https://www.blognone.com/node/139748\">Deepmind</a></p>\n<p><img alt=\"No Description\" src=\"https://www.blognone.com/sites/default/files/externals/1b0e5dc0c9d0483ecf0b3f94a7fb2f5e.jpg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65fb88e21a44fd3c54fe387b71e68ab441db946df901868a3d1afd9bc2798062","category":"Thai"}