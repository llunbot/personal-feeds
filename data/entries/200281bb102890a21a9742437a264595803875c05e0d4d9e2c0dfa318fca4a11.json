{"title":"Pieces Interactive สตูดิโอผู้สร้าง Alone in the Dark Remake โดนบริษัทแม่ Embracer สั่งปิด","link":"https://www.blognone.com/node/140436","date":1718634082000,"content":"<div><div><div><p>Pieces Interactive สตูดิโอเกมที่รับผิดชอบ <a href=\"https://www.blognone.com/node/129806\">Alone in the Dark ฉบับรีเมค</a> (ออกขายเดือนมีนาคม 2024) ถูกบริษัทแม่ Embracer Group ปิดกิจการเรียบร้อย</p>\n<p>ประวัติของ Pieces Interactive ก่อตั้งในปี 2007 มีผลงานเกมทั้งหมด 10 เกม ทั้งเกมของตัวเอง และเกมที่รับจ้างสตูดิโออื่นพัฒนาอีกที สตูดิโอถูก Embracer ซื้อกิจการในปี 2017 หลังงานพัฒนาภาคเสริมให้เกมซีรีส์ Titan Quest</p>\n<p>IGN รายงานว่าเหตุผลที่ Embracer สั่งปิด Pieces Interactive เป็นเพราะเกม Alone in the Dark ฉบับปี 2024 ผลงานไม่เข้าเป้า ได้คะแนนรีวิวเฉลี่ยเพียง 66/100 และยอดขายต่ำกว่าที่คาด</p>\n<p>Embracer เองก็<a href=\"https://www.blognone.com/node/138252\">ประสบปัญหาการเงินและต้องปิดสตูดิโอหลายแห่ง</a> รวมถึงขายสตูดิโอบางส่วนออกไป เช่น <a href=\"https://www.blognone.com/node/138946\">Gearbox</a> และ <a href=\"https://www.blognone.com/node/138707\">Saber</a> ล่าสุดเพิ่งประกาศ<a href=\"https://www.blognone.com/node/139349\">แยกธุรกิจออกเป็น 3 ส่วนเมื่อเดือนเมษายนที่ผ่านมา</a></p>\n<p>ที่มา - <a href=\"https://www.ign.com/articles/embracer-shuts-down-alone-in-the-dark-developer-pieces-interactive\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/5ca39f6d491456193306ab450bc5ea7a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/724322d0ea6a0e27a4c1d1cec6160d0a.png\" /></p>\n</div></div></div><div><div>Topics: </div><div><div><a href=\"/topics/embracer-group\">Embracer Group</a></div><div><a href=\"/topics/alone-in-the-dark\">Alone in the Dark</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"200281bb102890a21a9742437a264595803875c05e0d4d9e2c0dfa318fca4a11","category":"Thai"}