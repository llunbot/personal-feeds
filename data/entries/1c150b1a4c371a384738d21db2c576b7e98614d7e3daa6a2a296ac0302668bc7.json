{"title":"AV1 ยังไม่ทันได้ใช้ กลุ่มบริษัท AOMedia เริ่มพัฒนา Codec AV2 แล้ว","link":"https://www.blognone.com/node/133734","date":1683559369000,"content":"<div><div><div><p>กลุ่มบริษัทไอที <a href=\"https://www.blognone.com/node/71996\">Alliance for Open Media (AOMedia)</a> ผู้พัฒนา codec AV1 เริ่มเดินหน้าพัฒนา codec AV2 รุ่นถัดไปแล้ว</p>\n<p>ถึงแม้ตอนนี้ AOMedia ยังไม่ประกาศเรื่องนี้อย่างเป็นทางการ แต่ทีมนักพัฒนาได้ทดลองสร้าง AV2 และมีข้อมูลปรากฏใน <a href=\"https://github.com/AOMediaCodec/libavif/pull/1361/commits/4ab0eade81837e6c5709fff8829316c5e273de82\">GitHub ของ AOMedia</a> แล้วว่ากำลังพัฒนาให้ไลบรารีภาพ libavif รองรับการเข้ารหัสแบบ AV2</p>\n<p><a href=\"https://www.blognone.com/node/101058\">AV1 เปิดตัวครั้งแรกในปี 2018</a> และต้องค่อยๆ ใช้เวลานานพอสมควรกว่าอุตสาหกรรมจะเริ่มรองรับ โดยเฉพาะฝั่งฮาร์ดแวร์ที่ต้องใช้เวลาพัฒนาสินค้านานกว่าซอฟต์แวร์ และ<a href=\"https://www.blognone.com/node/131611\">จีพียู 3 ค่ายใหญ่เพิ่งรองรับ AV1 ครบเมื่อปลายปี 2022</a> นั่นแปลว่าเราต้องใช้เวลาอีกนานหลายปีกว่า AV2 จะพัฒนาเสร็จและถูกใช้กันแพร่หลายต่อไป</p>\n<p>ที่มา - <a href=\"https://www.phoronix.com/news/AVIF-Experimental-AV2\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/9e561bf8f8df0e58cffec353a635327b.png\" /></p>\n</div></div></div><div><div>Topics: </div><div><div><a href=\"/topics/aomedia\">AOMedia</a></div><div><a href=\"/topics/av1\">AV1</a></div><div><a href=\"/topics/codec\">Codec</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c150b1a4c371a384738d21db2c576b7e98614d7e3daa6a2a296ac0302668bc7","category":"Thai"}