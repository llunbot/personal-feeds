{"title":"ชาวเน็ตหงุดหงิด อยู่ๆ แอคเคาท์ IG, FB ก็ไปกดติดตาม Trump และ Vance","link":"https://www.blognone.com/node/144273","date":1737640987000,"content":"<div><div><div><p>ชาวเน็ตหงุดหงิด อยู่ๆ แอคเคาท์ Instagram และ Facebook ของตัวเอง ก็ไปตามแอคเคาท์ของ Trump และ JD Vance เฉย จะลบก็ทำไม่ได้อีก!</p>\n<p>ทำไมมันเป็นอย่างนั้น?</p>\n<p>หลังจากที่ Donald Trump ขึ้นเป็นประธานาธิบดีสหรัฐอเมริกาสมัยที่ 2 และทำพิธีสาบานตนเมื่อวันที่ 20 มกราคมที่ผ่านมา ขณะเดียวกัน JD Vance มือขวาของเขาก็ได้เป็นรองประธานาธิบดีด้วย</p>\n<p>แต่อยู่ๆ ชาวเน็ตก็ต้องเซอร์ไพรส์เมื่อพบว่าแอคเคาท์โซเชียลมีเดียของตัวเอง อยู่ๆ ก็ไปกดติดตาม Trump และ Vance แบบไม่ได้ตั้งใจ แถมพยายามจะกดเลิกติดตามหลายต่อหลายครั้งก็ทำไม่ได้อีก</p>\n<p>ทางสำนักข่าวเยอรมัน DW News ก็ได้อ้างถึงแถลงการณ์จากทาง Threads เมื่อวันก่อนว่า ฝ่ายตัวแทนของ Meta ได้พยายามสื่อสารแล้วว่า แอคเคาท์ @POTUS หรือที่ย่อมาจาก President of the United States และแอคเคาท์ทำเนียบขาว หรือ Whitehouse นั้น จะถูกจัดการโดยทำเนียบขาวเองและจะถูกเปลี่ยนมือไปยังรัฐบาลชุดใหม่</p>\n<p>แน่นอนว่าแอคเคาท์เดิมจะถูกเก็บรักษาไว้ ส่วนผู้ติดตามก็จะถูกถ่ายโอนไปบัญชีใหม่ของผู้นำคนใหม่ด้วย </p>\n<p>แต่ปัญหาที่ชาวเน็ตกำลังไม่พอใจก็คือ พวกเขาาพยายามกดเลิกติดตามบัญชีใหม่ที่ว่า ไม่ว่าจะเป็น <a href=\"https://www.instagram.com/potus?igsh=MW5qZmhsaG5zeXd0cQ==\">@POTUS</a> และ <a href=\"https://www.instagram.com/jdvance?igsh=NHFiaWloeXlyM2tw\">@VP</a> (รองประธานาธิบดี JD Vance) ทำแล้วซ้ำๆ หลายครั้ง แต่ก็ทำไม่สำเร็จสักที</p>\n<p>บ้างก็ออกมาให้ความเห็นว่า เขาพยายามบล็อคบัญชีดังกล่าวแล้ว แถมยังมีการติดแฮชแท็ก #Democrat ถูกบล็อคแล้ว บ้างก็โพสต์แจ้งเตือนเหล่ายูเซอร์ด้วยกันว่า ให้เลิกติดตามแอคเคาท์เหล่านี้ @potus @vp ถ้าคุณไม่ได้ต้องการสนับสนุนรัฐบาลทรัมป์จริงๆ</p>\n<p>ด้าน Andy Stone ผู้อำนวยการฝ่ายสื่อสารของ Meta ออกมาบอกว่า เหล่าบรรดาผู้ติดตามแอคเคาท์ก่อนหน้านี้จะไม่ได้ถูกบังคับให้ติดตามบัญชีใหม่โดยอัตโนมัติ บัญชีเหล่านี้กำลังถูกจัดการโดยคณะบริหารชุดใหม่ของทำเนียบขาว เป็นช่วงเปลี่ยนผ่านประธานาธิบดี อาจจะต้องใช้เวลาในการขอให้ติดตามและยกเลิกการติดตามจากบัญชีดังกล่าวสักระยะหนึ่งนะ พวกเขากำลังแก้ปัญหาอยู่</p>\n<p>ที่มา - <a href=\"https://www.facebook.com/deutschewellenews/posts/pfbid0LoQbHsshCgC5raVH69ndLjDSpjwJst1Udb2qcU1yVgCe4vJM6xHheGPQfmSEtBdVl\">DW News</a>, <a href=\"https://edition.cnn.com/2025/01/22/business/instagram-trump-vance-follow-meta/index.html\">CNN</a></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/jd-vance\">JD Vance</a></div><div><a href=\"/topics/social-media\">Social Media</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1c170cb79c065ce247d73033e0951bfad6cccfa9eb76cf18648f30edec8467c","category":"Thai"}