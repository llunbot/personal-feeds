{"title":"Waymo ลงทุนตั้งโรงงานประกอบรถยนต์ไร้คนขับในอเมริกา เตรียมพร้อมขยายเมืองให้บริการ","link":"https://www.blognone.com/node/146273","date":1746520620000,"content":"<div><div><div><p>บริษัทรถยนต์ไร้คนขับ Waymo ประกาศสร้างโรงงานประกอบรถยนต์ในสหรัฐอเมริกา ที่เมือง Mesa ในรัฐ Arizona โดยใช้วิธีพาร์ทเนอร์กับบริษัทผู้ผลิตชิ้นส่วนรถยนต์ Magna จากแคนาดา</p>\n<p>โรงงานแห่งนี้มีขนาด 2.39 แสนตารางฟุต จะนำรถยนต์ของแบรนด์พาร์ทเนอร์มาประกอบเข้ากับอุปกรณ์ขับขี่อัตโนมัติของ Waymo โดยเริ่มจากรถยนต์รุ่น Jaguar I-PACE ที่ใช้อยู่ในปัจจุบัน ตอนนี้ได้รถมาเพิ่มอีกกว่า 2,000 คัน และขยายไปยังรถยนต์รุ่นอื่นๆ อย่าง <a href=\"https://www.blognone.com/node/141513\">Zeekr RT ตามที่เคยประกาศไว้</a></p>\n<p>Waymo ให้ข้อมูลว่าตอนนี้มีรถยนต์ให้บริการแล้ว 1,500 คันใน 4 เมืองคือ San Francisco, Los Angeles, Phoenix, Austin <a href=\"https://www.blognone.com/node/146064\">มีผู้ใช้บริการ 250,000 เที่ยวต่อสัปดาห์</a> แต่เมื่อ<a href=\"https://www.blognone.com/node/144421\">บริษัทมีแผนขยายพื้นที่บริการเพิ่มอีกหลายเมือง</a> ก็จำเป็นต้องขยายจำนวนรถยนต์อย่างเป็นระบบ จึงเป็นที่มาของการลงทุนสร้างโรงงานแห่งนี้</p>\n<p>การที่โรงงานแห่งนี้อยู่ในบริเวณใกล้กับเมือง Phoenix ยังมีประโยชน์อีกด้านคือ เมื่อประกอบอุปกรณ์เสร็จเรียบร้อยแล้ว สามารถทดสอบการใช้งานและพร้อมรับผู้โดยสารรายแรกได้ภายใน 30 นาทีหลังประกอบเสร็จและปล่อยรถวิ่งออกจากโรงงานเลย</p>\n<p>ที่มา - <a href=\"https://waymo.com/blog/2025/05/scaling-our-fleet-through-us-manufacturing\">Waymo</a></p>\n<p><img alt=\"No Description\" src=\"https://www.blognone.com/sites/default/files/externals/486fa23b6494470bdd1f20a84b81cdcb.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/96076b3a39eb921d574d7ba166a81639.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/self-driving-car\">Self-Driving Car</a></div><div><a href=\"/topics/manufacturing\">Manufacturing</a></div><div><a href=\"/topics/usa\">USA</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b193fda766c990b6bc68d88be77be643e78642318959da3b550301fdf013ab2f","category":"Thai"}