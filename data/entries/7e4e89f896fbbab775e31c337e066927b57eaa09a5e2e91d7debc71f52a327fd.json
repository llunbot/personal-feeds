{"title":"GoPro เปิดตัว Hero 12 Black ปรับปรุงระบบจัดการพลังงาน ถ่ายได้นานขึ้นสูงสุด 2 เท่า","link":"https://www.blognone.com/node/135615","date":1694079201000,"content":"<div><div><div><p>GoPro เปิดตัวกล้องใหม่ประจำปี Hero 12 Black มีของใหม่ที่สำคัญคือการออกแบบระบบจัดการพลังงานใหม่ ทำให้ถ่ายได้นานกว่าเดิมสูงสุด 2 เท่า (up to 2x longer runtimes) ตีออกมาเป็นตัวเลขคือ 70 นาทีสำหรับความละเอียด 5.3K60, 95 นาทีสำหรับ 5.3K30, 155 นาทีสำหรับ 1080p30</p>\n<p>ในแง่ความละเอียดสูงสุดรองรับการถ่าย 5.3K แบบ HDR, ถ่ายสโลว์โมชั่นได้สูงสุด 8x ที่ความละเอียด 2.7K, รองรับการบันทึกวิดีโอจากอุปกรณ์ Bluetooth (เช่น AirPods หรือไมโครโฟนไร้สาย)</p>\n<p>ของใหม่ที่สำคัญอีกอย่างคืออุปกรณ์เสริม Max Lens Mod 2.0 เพิ่มมุมมองกว้างขึ้นเป็น 177 องศา ได้มุมมองด้านกว้างเพิ่ม 36%, ด้านตั้งเพิ่ม 48% เทียบกับเลนส์ปกติของ Hero 12</p>\n<p>GoPro Hero 12 Black วางขายราคา 399.99 ดอลลาร์ ส่วนเลนส์  Max Lens Mod 2.0 ราคา 99.99 ดอลลาร์ เปิดให้สั่งผ่านหน้าเว็บแล้ววันนี้</p>\n<p><img alt=\"No Description\" src=\"https://www.blognone.com/sites/default/files/externals/4e32ef690709d1b0a94d49a1c5aa4c88.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8f744c1dc180c0addab17e9b65a07793.jpg\" /></p>\n<p>ที่มา - <a href=\"https://gopro.com/en/th/news/hero12-black-camera-max-lens-mod-2-launch\">GoPro</a></p>\n</div></div></div><div><div>Topics: </div><div><div><a href=\"/topics/gopro\">GoPro</a></div><div><a href=\"/topics/action-camera\">Action Camera</a></div><div><a href=\"/topics/camera\">Camera</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e4e89f896fbbab775e31c337e066927b57eaa09a5e2e91d7debc71f52a327fd","category":"Thai"}