{"title":"Tim Cook ตอบนักข่าวจีน Vision Pro จะขายในจีนภายในปีนี้","link":"https://www.blognone.com/node/138884","date":1711326172000,"content":"<div><div><div><p>มีรายงานจากช่วงพบสื่อมวลชนในงาน China Development Forum ที่ปักกิ่ง ประเทศจีน ซึ่ง Tim Cook ซีอีโอแอปเปิลที่<a href=\"https://www.blognone.com/node/138823\">เดินทางไปจีน</a>ในสัปดาห์ที่ผ่านมา เข้าร่วมงานนี้ด้วย โดยเขาตอบคำถามว่าเฮดเซต Apple Vision Pro จะขายในจีนเมื่อใด?</p>\n<p>คำตอบของ Cook คือ Vision Pro จะเริ่มขายในจีนภายในปีนี้ นอกจากนี้เขายังให้ข้อมูลเพิ่มเติมว่า แอปเปิลจะขยายการลงทุนวิจัยและพัฒนาในจีนเพิ่มเติมอีกด้วย</p>\n<p>คำตอบของ Tim Cook นี้ เป็นการบอกชัด ๆ ครั้งแรกและเป็นประเทศแรกนอกอเมริกา ที่แอปเปิลระบุว่าจะมี Vision Pro ขายในปีนี้ จากก่อนหน้านี้มี<a href=\"https://www.blognone.com/node/138692\">รายชื่อประเทศ</a>ที่ \"น่าจะ\" มี Vision Pro ขายเร็ว ๆ นี้ ออกมา</p>\n<p>ที่มา: <a href=\"https://www.reuters.com/technology/apple-vision-pro-hit-mainland-china-this-year-state-media-says-2024-03-24/\">Reuters</a></p>\n<p><img src=\"https://www.blognone.com/sites/default/files/externals/1eaba18d09d09d16e460f4917129202f.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/tim-cook\">Tim Cook</a></div><div><a href=\"/topics/china\">China</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efb2c580cdcb6e8064a34d49a71bf8952208620490b11cc3617f27391433de41","category":"Thai"}