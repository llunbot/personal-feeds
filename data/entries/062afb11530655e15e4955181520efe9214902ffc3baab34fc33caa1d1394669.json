{"title":"กลาโหมสหรัฐเปิดตัวโครงการคลาวด์ใหม่ JWCC แทน JEDI เชิญ 4 บริษัทคลาวด์ร่วมประมูล","link":"https://www.blognone.com/node/125922","date":1637375155000,"content":"<div><div><div><p>เป็นอีกมหากาพย์ของวงการคลาวด์สหรัฐมาตั้งแต่ปี 2019 หลัง<a href=\"https://www.blognone.com/node/112761\">ไมโครซอฟท์ชนะโครงการ JEDI Cloud มูลค่า 1 หมื่นล้านดอลลาร์ของกระทรวงกลาโหมสหรัฐ</a> ทำให้<a href=\"https://www.blognone.com/node/118298\">ผู้แพ้ AWS ต้องฟ้องศาลว่ากระบวนการคัดเลือกไม่เป็นธรรม</a> และสุดท้าย <a href=\"https://www.blognone.com/node/123597\">กระทรวงกลาโหมต้องยกเลิกโครงการ JEDI ไปเมื่อกลางปีนี้</a></p>\n<p>โครงการใหม่ที่มาแทน JEDI มีชื่อว่า <a href=\"https://sam.gov/opp/dbc25be4a53746a19ecf7ed14863ffdd/view\">Joint Warfighter Cloud Capability (JWCC)</a> โดยแก้จุดอ่อนของโครงการ JEDI ที่มี \"ผู้ชนะกินรวบ\" เพียงรายเดียว เป็นการกระจายงานให้บริษัทคลาวด์หลายๆ เจ้าแทน อย่างไรก็ตาม JWCC ยังไม่ประกาศมูลค่ารวมของโครงการว่าเท่าไร</p>\n<p>ล่าสุดกระทรวงกลาโหมได้ประกาศเชิญบริษัทคลาวด์ 4 รายใหญ่คือ AWS, Microsoft, Google Cloud, Oracle มายื่นข้อเสนอแล้ว ซึ่ง <a href=\"https://cloud.google.com/blog/topics/inside-google-cloud/update-on-google-clouds-work-with-the-us-government\">Thomas Kurian ซีอีโอของ Google Cloud ก็ประกาศไว้ล่วงหน้า</a> ว่าจะเข้าร่วมยื่นข้อเสนอ หากได้รับคำเชิญ ส่วน <a href=\"https://www.oracle.com/industries/government/federal/jwcc/\">Oracle ก็มีหน้าเว็บระบุถึงข้อดีที่ Oracle จะเข้าร่วม JWCC</a> ด้วยเช่นกัน</p>\n<p><img src=\"https://www.blognone.com/sites/default/files/externals/b7c5b7269206774ac559d563ac96124f.jpg\" /></p>\n<p>ที่มา - <a href=\"https://www.zdnet.com/article/pentagon-asks-aws-microsoft-google-and-oracle-to-bid-for-new-cloud-contract/\">ZDNet</a>, ภาพจาก <a href=\"https://www.facebook.com/photo.php?fbid=248474700652136&amp;set=pb.100064688230749.-2207520000..&amp;type=3\">Facebook Department of Defense</a></p>\n</div></div></div><div><div>Topics: </div><div><div><a href=\"/topics/dod\">DoD</a></div><div><a href=\"/topics/military\">Military</a></div><div><a href=\"/topics/cloud-computing\">Cloud Computing</a></div><div><a href=\"/topics/aws\">AWS</a></div><div><a href=\"/topics/oracle\">Oracle</a></div><div><a href=\"/topics/google-cloud\">Google Cloud</a></div><div><a href=\"/topics/microsoft-azure\">Microsoft Azure</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"062afb11530655e15e4955181520efe9214902ffc3baab34fc33caa1d1394669","category":"Thai"}