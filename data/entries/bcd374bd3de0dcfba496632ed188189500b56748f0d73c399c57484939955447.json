{"title":"iFixit แกะ iPad mini 7 พบปัญหาหน้าจอเด้งสั่นลดลง แต่ฮาร์ดแวร์ไม่ได้เปลี่ยนแปลงอะไร","link":"https://www.blognone.com/node/142808","date":1730112426000,"content":"<div><div><div><p>iFixit เผยแพร่คลิปแกะ iPad mini 7 รุ่นใหม่ โดยประเด็นสำคัญในการตรวจสอบคือ แอปเปิลได้ปรับปรุงปัญหาหน้าจอเด้งสั่นเวลาเลื่อนจอ หรือ<a href=\"https://www.blognone.com/node/125002\">ปัญหา Jelly scrolling ที่พบใน iPad mini 6</a> ไปหรือไม่ เพราะแอปเปิลไม่ได้อัปเกรดสเป็กของหน้าจอ ยังใช้ Liquid Retina ความละเอียด 2266x1488 เท่าเดิม</p>\n<p>ก่อนหน้านี้มีรีวิวจากคนที่ได้ทดสอบใช้งาน iPad mini 7 ก่อน ซึ่งความเห็นค่อนข้างหลากหลาย แต่โดยรวมบอกว่าปัญหาจอเด้งสั่น ลดน้อยลงหรืออาจสังเกตเห็นยากขึ้น</p>\n<p>เดิม iFixit คาดว่าแอปเปิลอาจแก้ไขบางอย่างในคอนโทรลเลอร์ของหน้าจอ เช่น หมุนวางตำแหน่งใหม่ให้เกิดเหตุการณ์จอเด้งเมื่อใช้งานแนวตั้งน้อยลง แต่พบว่าคอนโทรลเลอร์ยังคงวางในตำแหน่งเดิม iFixit จึงมองว่าแอปเปิลน่าจะแก้ไข<em>บางอย่างที่ตรวจสอบไม่ได้</em>ที่ฮาร์ดแวร์เพื่อลดปัญหานี้</p>\n<p>ดูคลิปแกะ iPad mini 7 ท้ายข่าว</p>\n<p>ที่มา: <a href=\"https://www.macrumors.com/2024/10/27/ifixit-ipad-mini-7-teardown/\">MacRumors</a></p>\n</div></div></div><div><div>Topics: </div><div><div><a href=\"/topics/ipad-mini\">iPad mini</a></div><div><a href=\"/topics/apple\">Apple</a></div><div><a href=\"/topics/ifixit\">iFixit</a></div><div><a href=\"/topics/display\">Display</a></div><div><a href=\"/topics/lcd\">LCD</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bcd374bd3de0dcfba496632ed188189500b56748f0d73c399c57484939955447","category":"Thai"}