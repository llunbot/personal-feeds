{"title":"แฮกเกอร์ปล่อยรหัสผ่านของ Fortinet VPN เกือบห้าแสนรายการ หน่วยงานรัฐและบริษัทไทยอยู่ในรายการด้วย","link":"https://www.blognone.com/node/124652","date":1631151802000,"content":"<div><div><div><p>เมื่อปีที่แล้วมีรายงานถึงกลุ่มแฮกเกอร์ที่ไล่แฮกช่องโหว่ CVE-2018-13379 ของ Fortinet VPN ที่แพตช์ไปตั้งแต่ปี 2019 แต่องค์กรจำนวนมากไม่ได้ติดตั้งแพตช์ ตอนนี้กลุ่มแฮกเกอร์เบื้องหลังมัลแวร์ Groove ก็ออกมาโพสรายชื่อบัญชีผู้ใช้ 498,908 รายของเซิร์ฟเวอร์ที่เคยถูกแฮกมา</p>\n<p>เซิร์ฟเวอร์ VPN เหล่านี้ถูกแฮกก่อนที่จะแพตช์เพื่อขโมยเอาชื่อผู้ใช้และรหัสผ่าน แม้ว่าตอนนี้เซิร์ฟเวอร์อาจจะแพตช์ไปแล้วแต่รหัสผ่านก็อาจจะใช้งานได้ โดยรวมแล้วข้อมูลที่ปล่อยมีจำนวน 498,908 บัญชี จากเซิร์ฟเวอร์ 12,856 ไอพี</p>\n<p><a href=\"https://gist.github.com/crypto-cypher/f216d6fa4816ffa93c5270b001dc4bdc\">ฐานข้อมูลที่ถูกปล่อยออกมา</a> เมื่อตรวจสอบว่าไอพีเหล่านี้เป็นของใครบ้างจากชื่อโดเมน พบว่าหน่วยงานรัฐบาลเป็นเซิร์ฟเวอร์ของกระทรวงสาธารณสุขไทยอยู่ 10 หมายเลขไอพี และมีบริษัทไทยจำนวนหนึ่ง (ชื่อโดเมนอาจจะไม่ตรงกับเจ้าของนัก เช่น โดเมนจำนวนหนึ่งเป็นของผู้ให้บริการอินเทอร์เน็ตที่ไม่ใช่ผู้ดูแลเซิร์ฟเวอร์หมายเลขไอพีนั้นๆ โดยตรง)</p>\n<p>ไม่มีข้อมูลยืนยันว่าบัญชีเหล่านี้ยังคงใช้งานได้หรือไม่ แต่ตอนนี้ยืนยันได้ว่าหมายเลขไอพีจำนวนมากในฐานข้อมูลนั้นเป็นเซิร์ฟเวอร์ Fortinet จริง ผู้ดูแลเซิร์ฟเวอร์ Fortinet VPN ที่เข้าข่ายควรรีเซ็ตรหัสผ่านหลังแพตช์อีกครั้งเพื่อความปลอดภัย</p>\n<p>ที่มา - <a href=\"https://www.bleepingcomputer.com/news/security/hackers-leak-passwords-for-500-000-fortinet-vpn-accounts/\">Bleeping Computer</a></p>\n<p><img src=\"https://www.blognone.com/sites/default/files/externals/8544e6c777fa4b87e6abcebc348b87c4.png\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/security\">Security</a></div><div><a href=\"/topics/fortinet\">Fortinet</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5527e76a7a361a7592033e208b962996874c932cafcb2251ca259121449f46b6","category":"Thai"}