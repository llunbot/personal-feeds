{"title":"รวมข่าวลือล่าสุด iPhone 15: รุ่นบนสุดชื่อ Ultra, กล้องซูม Optical 10x, ให้สายชาร์จแบบถัก","link":"https://www.blognone.com/node/135389","date":1692683184000,"content":"<div><div><div><p>ถ้าเป็นไปตามข่าวลือก่อนหน้านี้ อีกประมาณ 3 สัปดาห์ แอปเปิลก็จะ<a href=\"https://www.blognone.com/node/135150\">จัดงาน</a>เปิดตัว iPhone รุ่นใหม่ของปีนี้ หรือ iPhone 15 เมื่อใกล้วันเปิดตัว ข่าวลือเกี่ยวกับรายละเอียดของสินค้าก็จะมีเพิ่มขึ้นตาม รวบรวมข้อมูลล่าสุดที่มีออกมาไว้ตรงนี้แล้ว</p>\n<p>ข่าวแรกมาจาก Andrew O’Hara ระบุว่าชื่อ iPhone 15 Pro Max จะแทนที่ด้วยคำว่า Ultra เป็น iPhone 15 Ultra โดยปกติแอปเปิลจะออก iPhone แบ่งเป็น 4 รุ่นย่อย มี Pro Max เป็นรุ่นสเป็กสูงเท่ากับ Pro แต่เพิ่มเติมคือมีหน้าจอใหญ่กว่า คราวนี้เปลี่ยนเป็น Ultra เพราะจะมีสเป็กสูงกว่ารุ่น Pro ขึ้นไปอีก</p>\n<p>Andrew บอกว่าสเป็กหนึ่งของ Ultra ที่พิเศษกว่ากล้องส่วนเลนส์ซูม Periscope ที่อาจซูมออปติคัลได้ถึง 10x ซึ่งมี<a href=\"https://www.blognone.com/node/121604\">รายงาน</a>ก่อนหน้านี้แล้วว่าแอปเปิลจะนำเทคโนโลยีนี้มาใส่ใน iPhone</p>\n<p>ถัดมาเป็นประเด็น USB-C ซึ่งตอนนี้ลือจนไม่น่าพลิกแล้วว่า iPhone 15 จะเป็น iPhone รุ่นแรกที่ใช้พอร์ต USB-C ล่าสุดมีภาพหลุดออกมาเป็นสายชาร์จที่แถมมาให้ในกล่อง มีความน่าสนใจสองอย่างคือ เป็นสายแบบถัก และมีหลายสี ซึ่งน่าจะทำมาเพื่อจับคู่ให้เข้ากับสีของ iPhone นั้น ๆ</p>\n<p>ข้อมูลอื่นเกี่ยวกับสเป็กทั่วไป เริ่มที่โค้ดใน tvOS 17 ระบุว่า รุ่น Pro ใช้ชิป A17 ส่วนรุ่นปกติใช้ A16, เมื่อใช้ USB-C ทำให้รองรับการชาร์จไวสูงสุด 35W (เดิม 27W) ส่วนสเป็กที่มีในข่าวก่อนหน้านี้ได้แก่ รุ่น Pro ขอบเครื่องเป็นไทเทเนียม, มีปุ่ม Action มาแทนที่สวิตช์ปิดเปิด Mute เดิม</p>\n<p>ที่มา: <a href=\"https://9to5mac.com/2023/08/21/iphone-15-braided-usb-c-cable/\">9to5Mac</a>, <a href=\"https://www.macrumors.com/2023/08/09/tvos-code-a17-chip-iphone-15/\">MacRumors</a> และ <a href=\"https://www.phonearena.com/news/iPhone-15-Ultra---not-Pro-Max---might-have-a-Galaxy-S23-Ultra-level-zoom-camera_id149902\">PhoneArena</a></p>\n<p><img src=\"https://www.blognone.com/sites/default/files/externals/2367848cfd4c60f28d9f1a3e222c4071.png\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-15\">iPhone 15</a></div><div><a href=\"/topics/iphone-15-pro\">iPhone 15 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e75d9dcb7555b041f9ad86e98a32d1eecd90fd4b2d139a15940dded76ebd9249","category":"Thai"}