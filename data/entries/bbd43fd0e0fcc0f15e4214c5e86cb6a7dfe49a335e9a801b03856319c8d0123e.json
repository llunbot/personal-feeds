{"title":"เปิดตัว Lenovo Legion Go S, ชิป Z2 Go, มีทั้งรุ่น Windows 11 และ SteamOS","link":"https://www.blognone.com/node/143975","date":1736295542000,"content":"<div><div><div><p>Lenovo เปิดตัวเครื่องเล่นเกมพกพา Legion Go S <a href=\"https://www.blognone.com/node/143754\">ตามนัดหมาย</a> โดยจะมีทั้งเวอร์ชันใช้ระบบปฏิบัติการ Windows วางขายในเดือนมกราคม 2025 และระบบปฏิบัติการ SteamOS วางขายในเดือนพฤษภาคม 2025</p>\n<p>สเปกของ Legion Go S มีดังนี้</p>\n<ul>\n<li>หน้าจอ 8\" WUXGA สัดส่วน 16:10 อัตรารีเฟรช 120Hz</li>\n<li>ซีพียู <a href=\"https://www.blognone.com/node/143945\">AMD Ryzen Z2 Go</a> (Zen 3) ซึ่งเป็นรุ่นพิเศษเอ็กซ์คลูซีฟสำหรับ Legion Go S และมีรุ่นที่ใช้ชิปตัวเก่า Z1 Extreme ด้วย</li>\n<li>จีพียู Radeon 700M</li>\n<li>แรม 16GB/32GB LPDDR5X</li>\n<li>สตอเรจ 512GB/1TB</li>\n<li>แบตเตอรี่ขนาด 3-cell 55.5 Whr มีระบบชาร์จเร็ว Rapid Charge Express ใช้ได้ประมาณ 2-2.5 ชั่วโมง</li>\n<li>น้ำหนัก 730 กรัม</li>\n<li>Wi-Fi 6E, พอร์ต USB4 x2 พอร์ต, ช่องเสียบ microSD</li>\n</ul>\n<p>Lenovo Legion Go S จะแบ่งเป็นรุ่นระบบปฏิบัติการ Windows 11 ใช้เครื่องสีขาว และรุ่น SteamOS ใช้เครื่องสีดำ</p>\n<ul>\n<li>รุ่น Windows 11 แรม 32GB/สตอเรจ 1TB วางขายก่อนในเดือนมกราคม 2025 ราคา 729.99 ดอลลาร์</li>\n<li>รุ่น SteamOS แรม 16GB/สตอเรจ 512GB ขายเดือนพฤษภาคม ราคา 499.99 ดอลลาร์</li>\n<li>รุ่น Windows 11 แรม 16GB/สตอเรจ 1TB ขายเดือนพฤษภาคม ราคา 599.99 ดอลลาร์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/7d12873803fde1f10eb8454e4543e01f.png\" /></p>\n<p><img alt=\"No Description\" src=\"https://www.blognone.com/sites/default/files/externals/c08c8aef96e79c0cba49e6545047d7fe.png\" /></p>\n<p>Lawrence Yang และ Pierre-Loup Griffais ทีมงานจากบ้าน Valve ให้สัมภาษณ์กับ The Verge ถึงการเปิดระบบปฏิบัติการ SteamOS ให้บริษัทอื่นใช้งาน ดังนี้</p>\n<ul>\n<li>ตอนนี้ยังมี Lenovo เป็นพาร์ทเนอร์ฮาร์ดแวร์เพียงรายเดียว</li>\n<li>ทีมงาน Valve เพิ่งลงมือทำงานร่วมกับ Lenovo ได้ไม่กี่เดือน จึงต้องใช้เวลาอีกสักพักในการปรับแต่ง SteamOS เป็นเหตุผลว่าทำไมต้องวางขายเดือนพฤษภาคม</li>\n<li>จะมี SteamOS เวอร์ชันเดียวใช้กับฮาร์ดแวร์ทุกรุ่น ฮาร์ดแวร์ของบริษัทอื่นจะได้ฟีเจอร์และอัพเดตเทียบเท่า Steam Deck</li>\n<li>Valve เตรียมจะออกไฟล์ SteamOS เวอร์ชัน public beta ที่ \"อาจ\" รันบนฮาร์ดแวร์ตัวอื่นๆ ได้ด้วย ช่วงหลังเดือนมีนาคมเป็นต้นไป</li>\n</ul>\n<blockquote><p>We're excited to share that SteamOS is expanding beyond Steam Deck, with the newly announced Lenovo Legion Go S - Powered by SteamOS. This is the first officially licensed device to ship with our operating system, and we're continuing to add compatibility for more devices.… <a href=\"https://t.co/LGRUn2mAMb\">pic.twitter.com/LGRUn2mAMb</a></p>\n<p>— Steam Deck (@OnDeck) <a href=\"https://twitter.com/OnDeck/status/1876705548693094607?ref_src=twsrc%5Etfw\">January 7, 2025</a></p></blockquote>\n<p>Lenovo ให้ข้อมูลเพิ่มเติมว่า Legion Go S เวอร์ชัน SteamOS ยังถือเป็นการทดลอง (experiment) ของบริษัท และในอีกทาง บริษัทก็เปิดตัวฮาร์ดแวร์ต้นแบบ Lenovo Legion Go 2 Prototype รุ่นถอดจอยแยกได้เหมือนกับ Legion Go รุ่นแรก ใช้หน้าจอขนาด 8.8\", ชิป Z2, ระบบปฏิบัติการ Windows 11 มาให้ดูหน้าตากันก่อนแล้ว แต่ยังไม่มีข้อมูลวันวางขายจริง</p>\n<p><img alt=\"No Description\" src=\"https://www.blognone.com/sites/default/files/externals/ca9fa3fbb643d3fdb84fac91431d37c7.png\" /></p>\n<blockquote><p>Your challengers picked the wrong gamer to mess with. With the Lenovo Legion Go Gen 2 powered by <a href=\"https://twitter.com/AMD?ref_src=twsrc%5Etfw\">@AMD</a> Ryzen™ \"Z2 Go\" and Legion Go S powered by AMD Ryzen™ \"Z2 Go\" and Z1 Extreme processors, you’re always ahead of the game. <a href=\"https://t.co/j6N4ADMJlt\">pic.twitter.com/j6N4ADMJlt</a></p>\n<p>— Lenovo Legion (@LenovoLegion) <a href=\"https://twitter.com/LenovoLegion/status/1876739346386043056?ref_src=twsrc%5Etfw\">January 7, 2025</a></p></blockquote>\n<p>ที่มา - <a href=\"https://news.lenovo.com/pressroom/press-releases/lenovo-legion-unleashes-next-gen-gaming-power-at-ces-2025/\">Lenovo</a>, <a href=\"https://news.lenovo.com/pressroom/press-releases/pioneering-future-ai-powered-innovation-for-business-gaming-creative-users-ces2025/\">Lenovo</a>, <a href=\"https://store.steampowered.com/news/app/593110/view/529834914570306831\">Steam</a>, <a href=\"https://www.theverge.com/2025/1/7/24338028/lenovo-legion-go-s-steam-windows\">The Verge</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/legion\">Legion</a></div><div><a href=\"/topics/steamos\">SteamOS</a></div><div><a href=\"/topics/handheld\">Handheld</a></div><div><a href=\"/topics/valve\">Valve</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbd43fd0e0fcc0f15e4214c5e86cb6a7dfe49a335e9a801b03856319c8d0123e","category":"Thai"}