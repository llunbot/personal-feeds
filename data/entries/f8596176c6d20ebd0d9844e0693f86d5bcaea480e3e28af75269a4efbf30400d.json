{"title":"DeepMind เผยแพร่งานวิจัยโมเดล AI LLM ใหม่ ที่คิดนอกกรอบแก้ไขปัญหาคณิตศาสตร์ซับซ้อนได้","link":"https://www.blognone.com/node/137257","date":1702651538000,"content":"<div><div><div><p>Google DeepMind เผยแพร่งานวิจัยในวารสาร Nature ถึงขั้นตอนการค้นหาวิธีแก้ปัญหาด้านคณิตศาสตร์และวิทยาการคอมพิวเตอร์แบบใหม่ เรียกชื่อว่า <strong>FunSearch</strong> ซึ่งมาจากคำว่า Function+Search มีจุดเด่นคือพื้นฐานทำงานเป็น AI แบบ LLM ที่ถูกเทรนมาก่อน แล้วหาวิธีแก้ปัญหาร่วมกับโค้ดคอมพิวเตอร์ ที่ทำหน้าที่ตรวจสอบความถูกต้องอีกหนึ่งชั้น เพื่อป้องกันการให้คำตอบที่ผิด</p>\n<p>ผลลัพธ์ที่ได้คือฟังก์ชัน ในรูปแบบโค้ดคอมพิวเตอร์ แต่มาพร้อมกับวิธีคิดรูปแบบใหม่ ๆ จากกระบวนการของ LLM</p>\n<p>ตัวอย่างที่งานวิจัยนี้นำเสนอคือใช้ FunSearch หาอัลกอริทึมของปัญหาการบรรจุกล่องสินค้าในปริมาตรที่กำหนดหรือ <a href=\"https://en.wikipedia.org/wiki/Bin_packing_problem\">Bin Packing Problem</a></p>\n<p>DeepMind บอกว่าจุดเด่นของโมเดล AI นี้ คือเป็น LLM ที่สามารถแก้ไขปัญหาคณิตศาสตร์ได้อย่างถูกต้องแน่นอน ซึ่งเป็นปัญหาของ AI LLM ที่เห็นกันมาก่อนหน้านี้ ขณะเดียวกันการคิดนอกกรอบของ LLM ก็ทำให้สร้างโอกาสค้นพบวิธีใหม่ ๆ ในการแก้ไขปัญหาคณิตศาสตร์ ที่อาจมีรูปแบบเดิมมานาน หรือใช้แก้ปัญหาที่ยังไม่มีวิธีการได้</p>\n<p>ที่มา: <a href=\"https://deepmind.google/discover/blog/funsearch-making-new-discoveries-in-mathematical-sciences-using-large-language-models/\">DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/708cc911a5cb4bf94bec23c6c7f9712e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6c299e7f5e7d11cd0ad863f42e4ba0ef.jpg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/mathematics\">Mathematics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8596176c6d20ebd0d9844e0693f86d5bcaea480e3e28af75269a4efbf30400d","category":"Thai"}