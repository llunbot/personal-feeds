{"title":"ผู้ใช้ ChatGPT แบบฟรี สามารถใช้ Image Generation ตัวใหม่ได้แล้ว แบบจำกัดโควต้าต่อวัน","link":"https://www.blognone.com/node/145591","date":1743497729000,"content":"<div><div><div><p>Sam Altman ซีอีโอ OpenAI <a href=\"https://x.com/sama/status/1906867488320843823\">ประกาศ</a>ว่าเครื่องมือสร้างรูปภาพตัวใหม่ Image Generation บน ChatGPT ตอนนี้เปิดให้ผู้ใช้งานทุกคนสามารถใช้ได้แล้วรวมทั้งแบบฟรี หลังจาก<a href=\"https://www.blognone.com/node/145471\">เปิดตัว</a>ไปเมื่อสัปดาห์ที่แล้ว โดยจำกัดให้เฉพาะลูกค้า ChatGPT แบบเสียเงิน</p>\n<p>Altman ไม่ได้บอกว่าผู้ใช้งาน ChatGPT แบบฟรีจะถูกจำกัดการใช้งานเท่าใด แต่ก่อนหน้านี้<a href=\"https://www.blognone.com/node/145521\">เขาบอกตัวเลข</a>ว่า 3 รูปต่อวัน เนื่องจากผลตอบรับที่ดีมากเป็นกระแสจนจีพียูที่มีไม่พอใช้งาน</p>\n<p>Image Generation บน ChatGPT เป็นกระแสไวรัลในโลกออนไลน์ช่วงสัปดาห์ที่ผ่านมา โดยเฉพาะคำสั่งสร้างรูปภาพในสไตล์จิบลิ ซึ่งถึงตอนนี้ทาง Studio Ghibli ยังไม่ได้ออกมาให้ความเห็นอย่างเป็นทางการ แต่มีการอ้างอิงคำพูดในอดีตของ Hayao Miyazaki ผู้ร่วมก่อตั้ง Studio Ghibli ซึ่งไม่สนับสนุนและรังเกียจการนำ AI มาใช้สร้างสรรค์ผลงาน</p>\n<p>ที่มา: <a href=\"https://www.theverge.com/news/640359/chat-gpt-4o-image-generator-ghibli-free-users\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/19a555866843641e8c629e1fc56e7bb1.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/chatgpt\">ChatGPT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9d293662a2b876deabf5852ee6eefd809edc7cf32ecadc08a9bafd73ffa9686","category":"Thai"}