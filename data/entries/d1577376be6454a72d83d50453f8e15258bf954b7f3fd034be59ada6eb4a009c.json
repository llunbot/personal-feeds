{"title":"เกม Baldur’s Gate 3 แบบแผ่นบน Xbox Series X อาจต้องใช้ถึง 4 แผ่นถึงจะใส่เนื้อหาได้ครบ","link":"https://www.blognone.com/node/138527","date":1709554339000,"content":"<div><div><div><p>เกม Baldur's Gate 3 Deluxe Edition ที่เตรียมวางจำหน่ายแบบแผ่นสำหรับ PC, PS5 และ Xbox Series X ภายในปีนี้อาจกำลังประสบปัญหาบางอย่าง เนื่องจาก Michael Douse ผู้อำนวยการฝ่ายขายของ Larian Studio โพสต์ผ่าน X ว่า เกมเวอร์ชัน Xbox Series X อาจต้องใช้แผ่นดิสก์ 3 หรือ 4 แผ่นถึงจะใส่เนื้อหาของเกมได้หมด ในขณะที่เกมเวอร์ชัน PS5 ใช้ 2 แผ่น</p>\n<p>Douse กล่าวเพิ่มเติมกับว่า Kotaku ว่าสตูดิโอวางแผนที่จะให้เกมเวอร์ชันคอนโซลแบบแผ่นสามารถเล่นได้โดยไม่จำเป็นต้องดาวน์โหลดเนื้อหาใด ๆ เพิ่ม แต่ก็อย่างที่โพสต์ไปบน X ว่าทีมงานกำลังเจอปัญหาเรื่องความจุของแผ่นอยู่ แถมยังพูดติดตลกถึงทีมงานตัวเองด้วยว่า “งี่เง่าจังนะพวกเรา”</p>\n<p>แม้ Xbox Series X จะอ่านแผ่น Ultra HD Blu-ray ได้ก็จริง แต่เกมแบบแผ่นที่วางขายบน Xbox Series X นั้นกลับมีความจุสูงสุดแค่แผ่นละ 50 GB เท่านั้น เนื่องจากมีคนพบว่าแผ่น Ultra HD Blu-ray ของ Xbox Series X จะมีเพียง 2 เลเยอร์เท่านั้น ในขณะที่ PS5 นั้นมี 3 เลเยอร์ (เช่น FFVII Rebirth) ทำให้ใส่เนื้อหาได้สูงสุด 100GB ต่อแผ่น</p>\n<p>สำหรับเกม Baldur’s Gate 3 แบบดาวน์โหลดใน Xbox Series X ใช้เนื้อที่ 137.55 GB ส่วน PlayStation 5 ใช้เนื้อที่ 122 GB</p>\n<p><img alt=\"No Description\" src=\"https://www.blognone.com/sites/default/files/externals/0dd38318838e262a953ba80ae0c07429.png\" /></p>\n<p>ที่มา - <a href=\"https://twitter.com/Cromwelp/status/1763546457104101670\">Michael Douse</a> via <a href=\"https://kotaku.com/baldurs-gate-3-deluxe-edition-xbox-series-x-s-4-discs-1851300561\">Kotaku</a></p>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/games\">Games</a></div><div><a href=\"/topics/xbox-series-x\">Xbox Series X</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1577376be6454a72d83d50453f8e15258bf954b7f3fd034be59ada6eb4a009c","category":"Thai"}