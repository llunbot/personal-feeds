{"title":"บริษัทไอทียุโรปรวมตัว เสนอ EuroStack รัฐบาลยุโรปซื้อของยุโรป ลดการพึ่งพาอเมริกา","link":"https://www.blognone.com/node/145303","date":1742203131000,"content":"<div><div><div><p>กลุ่มบริษัทเทคโนโลยีฝั่งยุโรปกว่า 100 องค์กร รวมตัวกันในชื่อ <a href=\"https://euro-stack.eu/\">EuroStack</a> เขียนจดหมายเปิดผนึกเรียกร้องให้รัฐบาลยุโรป เข้ามาลงทุนในเทคโนโลยีของยุโรปเอง เพื่อลดการพึ่งพาเทคโนโลยีของต่างชาติ โดยเฉพาะสหรัฐ</p>\n<p>EuroStack เป็นชื่อเรียกกว้างๆ ที่มีความหมายครอบคลุมตั้งแต่ระดับฮาร์ดแวร์ (ลงไปถึงระดับชิป) ซอฟต์แวร์ และบริการออนไลน์ต่างๆ ว่ายุโรปควรทำได้เอง ถึงแม้ในเอกสารข้อเสนอไม่ได้ระบุชื่อแบรนด์มากนัก แต่กรณีตัวอย่างคือรัฐบาลยุโรปควรหาโมเดลแหล่งทุนสนับสนุนเบราว์เซอร์ในยุโรป เพื่อไม่ให้ต้องพึ่งพารายได้จากโฆษณาของกูเกิล เป็นต้น</p>\n<p>ข้อเสนอ EuroStack มีทั้งเรียกร้องให้รัฐบาลประเทศต่างๆ ของยุโรป ควรหันมาจัดซื้อระบบไอทีที่สร้างจากในยุโรป (Buy European) รวมถึงพัฒนามาตรฐานกลางในเรื่องต่างๆ เพื่อให้เกิดการแข่งขันจากผู้เล่นรายเล็กนอกสหรัฐอเมริกา</p>\n<p>ท่าทีของยุโรปที่ต้องการลดความพึ่งพาเทคโนโลยีจากสหรัฐอเมริกาเริ่มชัดเจนมากขึ้นเรื่อยๆ โดยเฉพาะหลังรัฐบาล Donald Trump รอบที่สอง ที่แสดงตัวอย่างชัดเจนว่าจะถอยห่างจากยุโรปมากขึ้นเช่นกัน</p>\n<p>ที่มา - <a href=\"https://euro-stack.eu/wp-content/uploads/2025/01/EuroStack_Pitch_10-January-2025.pdf\">EuroStack</a>, <a href=\"https://techcrunch.com/2025/03/16/european-tech-industry-coalition-calls-for-radical-action-on-digital-sovereignty-starting-with-buying-local/?guccounter=1\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/a4e795bc6d5e65f38774b71d3fc40e29.jpeg\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18cd4317bea27452606480d84d9aa5a534d623f1009d8dacee31c95c87e98cf2","category":"Thai"}