{"title":"Uncharted: Legacy of Thieves ลง PS5 วันที่ 28 ม.ค. นี้ราคา 49.99 เหรียญ ส่วน PC มาภายในปีหน้า","link":"https://www.blognone.com/node/126195","date":1638890797000,"content":"<div><div><div><p>หลังจาก<a href=\"https://www.blognone.com/node/124688\">ประกาศตั้งแต่ปีที่แล้ว</a> ล่าสุด Sony ประกาศวันวางจำหน่าย Uncharted: Legacy of Thieves เกมบันเดิลรีมาสเตอร์ Uncharted 4: A Thief’s End และภาคเสริม Uncharted: The Lost Legacy บน PS5 วันที่ 28 มกราคมนี้</p>\n<p>ราคาของภาคเสริมทั้งดิจิทัลและแผ่นอยู่ที่ 49.99 เหรียญ ส่วนผู้ที่เป็นเจ้าของ Uncharted 4: A Thief's End หรือ Uncharted: The Lost Legacy หรือเวอร์ชันบันเดิลของทั้ง 2 เกมบน PS4 สามารถจ่ายเพิ่ม 10 เหรียญเพื่ออัพเกรดเป็นเกมเวอร์ชัน PS5 ได้ แต่หากเป็นเจ้าของเวอร์ชันแผ่น ต้องใส่แผ่นของ PS4 เพื่อดาวน์โหลดและเล่นตลอดเวลา ส่วนเจ้าของเกมที่รับเกมฟรีผ่าน PlayStation Plus จะไม่สามารถอัพเกรดได้</p>\n<p>โหมดกราฟิคคือสิ่งที่เพิ่มเข้ามามีตัวเลือกดังนี้</p>\n<ul>\n<li>Fidelity Mode แสดงผล 4k 30fps</li>\n<li>Performance Mode แสดงผล 60fps (น่าจะ 1080p)</li>\n<li>Performance+ Mode แสดงผล 1080p 120fps (จอต้องรองรับ 120Hz)</li>\n</ul>\n<p>ขณะที่เวอร์ชัน PC ทาง Sony บอกว่าจะวางขายทั้งบน Steam และ Epic แต่จะระบุวันเวลาอีกครั้งในปีหน้า</p>\n<p>ที่มา - <a href=\"https://blog.playstation.com/2021/12/07/uncharted-legacy-of-thieves-collection-details-on-the-remastered-bundle/\">PlayStation Blog</a></p>\n</div></div></div><div><div>Topics: </div><div><div><a href=\"/topics/uncharted\">Uncharted</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d6221122d3dce5ab2bbf4e1fe35f698429e5132da9e176c469f5b1951d6c609","category":"Thai"}