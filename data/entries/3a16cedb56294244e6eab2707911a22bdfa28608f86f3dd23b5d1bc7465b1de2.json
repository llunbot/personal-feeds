{"title":"God, King and Country","link":"https://markpeak.net/god-king-and-country/","date":1628347504000,"content":"<p>สนใจเรื่องที่มาของคำว่า “ชาติ ศาสน์ กษัตริย์” ซึ่งนักวิชาการไทยหลายคนชี้ว่า มาจากประโยคของอังกฤษว่า “God, King and Country” เลยลองมาค้นข้อมูลเพิ่มดู</p>\n<p>เบื้องต้นพบว่ามันไม่ตรงนัก ในอังกฤษมีใช้คำว่า “King and Country” กันมากกว่า (ไม่ค่อยมี God สักเท่าไร) โดยเป็นประโยคที่ใช้ปลุกใจทหารในช่วงสงคราม โดยเฉพาะสงครามโลกครั้งที่หนึ่ง</p>\n<h2>เชคสเปียร์</h2>\n<p>ใน <a href=\"https://www.quora.com/What-does-for-Queen-and-Country-mean-Where-did-that-come-from\">Quora</a> บอกว่าประโยคนี้มาจากบทละคร Henry IV ของเชคสเปียร์ แต่ยังไม่ได้ลองไปไล่ดูในต้นฉบับจริงๆ อย่างไรก็ตาม มีการแสดงจากละครหลายเรื่องของเชคสเปียร์ และนำประโยคนี้มาใช้ตั้งชื่อ</p>\n<p></p>\n<h2>สงครามโลกครั้งที่หนึ่ง</h2>\n<p>ในสงครามโลกครั้งที่หนึ่ง อังกฤษ (ที่ตอนนั้นยังเป็น British Empire) ได้ใช้คำว่า King and Country ในการเชิญชวนให้คนมาสมัครเป็นทหาร ดังภาพตัวอย่าง และเข้าใจว่าน่าจะใช้ตะโกนปลุกใจตอนรบด้วย</p>\n<p><img src=\"https://markpeak.net/wp-content/uploads/2021/08/king-country-1.jpg\" /></p>\n<p><img src=\"https://markpeak.net/wp-content/uploads/2021/08/king-country-2.jpg\" /></p>\n<p>มีหนังสือประวัติศาสตร์หลายเล่มที่เขียนถึงทหารอังกฤษในสงครามโลกครั้งที่หนึ่ง ก็นำคำว่า King and Country มาใช้ตั้งเป็นชื่อหนังสือด้วย (<a href=\"https://www.amazon.com/King-Country-Airborne-Uniforms-Equipment/dp/0764307940\">ตัวอย่าง 1</a>, <a href=\"https://www.cambridge.org/core/books/for-king-and-country/E7A4A2B28CDF7D091A05E69B367552EF\">ตัวอย่าง 2</a>, <a href=\"https://www.amazon.com/King-Country-Service-Sacrifice-Military/dp/0981292100\">ตัวอย่าง 3</a>) รวมถึงภาพยนตร์สงครามบางเรื่อง</p>\n<p>King ในยุคสงครามโลกครั้งที่หนึ่งคือ พระเจ้าจอร์จที่ห้า (George V) ซึ่งเป็นปู่ของพระราชินีอลิซาเบธที่สอง</p>\n<p>คำว่า King and Country ในยุคหลัง ก็ปรับมาใช้คำว่า Queen and Country แทนในยุคของพระราชินีอลิซาเบธที่สอง (เช่นเดียวกับเพลงชาติ God Save the King/Queen)</p>\n<h2>God, King, and Country</h2>\n<p>คำถามต่อมาคือ คำว่า God โผล่มาได้อย่างไร เท่าที่ลองหาดู มีเรื่องศาสนจักรเข้ามาเกี่ยวข้องบ้างนิดหน่อย ตามความเชื่อของทหารบางคน เช่น <a href=\"https://www.awm.gov.au/collection/RC06543\">ตัวอย่างบัตรอวยพรในยุคสงครามโลกครั้งที่ 1 ในพิพิธภัณฑ์ ก็มีคำว่า For God, King, and Country</a></p>\n<p><img src=\"https://markpeak.net/wp-content/uploads/2021/08/god-king-country.jpg\" /></p>\n<p>หรือมีหนังสือที่พูดถึงบทบาทของศาสนาในยุคสงครามโลก ก็ใช้ชื่อนี้คือ <a href=\"https://www.amazon.com/God-King-Country-Anglican-Community/dp/0994264585\">For God, King, and Country</a></p>\n<p>นอกจากนี้ยังพบบทความบางชิ้น (ไม่กี่ชิ้น) ที่อ้างถึง <a href=\"https://nationalinterest.org/article/for-god-king-and-country-2845\">God, King, and Country ในสงครามโลกครั้งที่หนึ่ง</a> แต่อ่านดูแล้วก็น่าจะเป็นความทรงจำของผู้เขียนเองมากกว่า เป็นหลักฐานแบบจับต้องได้ว่าสมัยนั้นใช้คำนี้แบบเป๊ะๆ</p>\n<h2>Oxford Union</h2>\n<p>ในยุคหลังสงครามโลกครั้งที่หนึ่ง ปัญญาชนอังกฤษก็เหนื่อยหน่ายสงคราม และมีการถกเถียงกันว่า คนอังกฤษควรไปรบเพื่อ “king and country” อีกหรือไม่ ในการถกเถียงกันที่อ๊อกซฟอร์ดปี 1933 ซึ่งภายหลังถูกเรียกว่า <a href=\"https://en.wikipedia.org/wiki/King_and_Country_debate\">King and Country debate</a> ก็คุยกันเรื่องนี้ (พูดถึงเรื่องการรบ ไม่ใช่เรื่องกษัตริย์ตรงๆ)</p>\n<h2>คำขวัญของประเทศอื่นๆ</h2>\n<p>นอกจากอังกฤษแล้ว มีอีกหลายประเทศที่ใช้แนวคิดเรื่อง God, King, and Country ถึงขั้นเป็นคำขวัญประจำชาติ (ซึ่งเป็นแนวปฏิบัติของชาติยุคใหม่ด้วยเช่นกัน คือชาติสมัยเก่าไม่มีคำขวัญ)</p>\n<p>ใน Wikipedia <a href=\"https://en.wikipedia.org/wiki/List_of_national_mottos\">มีรวมคำขวัญประจำชาติของประเทศต่างๆ</a> เอาไว้ ซึ่งคำยอดนิยมในคำขวัญทั่วโลกคือคำว่า god และ unity</p>\n<p>ประเทศในยุโรปที่ยังมีกษัตริย์อยู่ ก็มีบางประเทศที่ใช้คำขวัญแนวนี้</p>\n<ul>\n<li><strong>Denmark:</strong> Gud, konge og fædreland (God, King and Fatherland)</li>\n<li><strong>Liechtenstein:</strong> Für Gott, Fürst und Vaterland (For God, Prince and Fatherland)</li>\n</ul>\n<p>ที่น่าสนใจคือ ประเทศมุสลิมที่มีกษัตริย์ ก็นิยมใช้แนวเดียวกัน (แม้พระเจ้าคนละองค์)</p>\n<ul>\n<li><strong>Jordan:</strong> God, Homeland, King</li>\n<li><strong>Kuwait:</strong> God, The Nation, The Emir</li>\n<li><strong>Morocco:</strong> God, the Country, the King</li>\n</ul>\n<p>โดยสรุปคือ ยังหาข้อมูลไม่เจอแบบเป๊ะๆ ว่าตกลงแล้วประวัติของคำนี้มาจากไหนกันแน่</p>The post <a href=\"https://markpeak.net/god-king-and-country/\">God, King and Country</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"3a16cedb56294244e6eab2707911a22bdfa28608f86f3dd23b5d1bc7465b1de2","category":"Thai"}