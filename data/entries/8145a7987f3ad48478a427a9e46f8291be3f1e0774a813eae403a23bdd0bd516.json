{"title":"Pixar ปลดพนักงาน 175 คน เปลี่ยนมาโฟกัสการทำแอนิเมชันให้ทำเงินจากโรงหนัง ไม่เน้น Disney+","link":"https://www.blognone.com/node/139890","date":1716343276000,"content":"<div><div><div><p>สตูดิโอแอนิเมชัน Pixar ประกาศปลดพนักงานประมาณ 175 คน คิดเป็น 14% ของจำนวนพนักงานทั้งหมด ซึ่งไม่ได้เป็นข่าวใหม่เพราะ Pixar เคย<a href=\"https://www.blognone.com/node/137640\">ยืนยันแผนการปลดพนักงาน</a>เมื่อเดือนมกราคม แต่จำนวนพนักงานน้อยกว่าที่คาดกันก่อนหน้าว่า 20%</p>\n<p>Pixar ประสบปัญหาตั้งแต่ช่วงการระบาดโควิด ที่มีการปรับแผนนำภาพยนตร์แอนิเมชันเรื่องยาวตั้งแต่ Soul, Luca และ Turning Red ลงแพลตฟอร์ม Disney+ ทันทีเพื่อดึงผู้ชม แต่ผลคือเมื่อบริษัทกลับมานำภาพยนตร์แอนิเมชันฉายที่โรงภาพยนตร์ก่อนเหมือนเดิมอย่าง Lightyear ก็ไม่ประสบความสำเร็จ ส่วน Elemental แม้จะทำเงินถึง 495 ล้านดอลลาร์ แต่ก็น้อยกว่าผลงานในอดีตของ Pixar</p>\n<p>แผนการจากนี้ของ Pixar คือนำภาพยนตร์แอนิเมชันฉายในโรงหนังก่อนให้ประสบความสำเร็จ พยายามจูงใจไม่ให้คนดูเลือกรอเป็นเวลาหลายเดือนแล้วรับชมใน Disney+</p>\n<p>ภาพยนตร์เรื่องถัดไปของ Pixar คือ Inside Out 2 (กำหนดฉายในไทย 12 มิถุนายน) ส่วนเรื่องที่อยู่ในแผนอนาคตคือ Elio ปี 2025 และ Toy Story 5 ปี 2026</p>\n<p>ที่มา: <a href=\"https://variety.com/2024/film/news/pixar-layoffs-175-staffers-cut-1236011766/\">Variety</a></p>\n<p><img alt=\"No Description\" src=\"https://www.blognone.com/sites/default/files/externals/6dae0101f1410605fb599d60bbe17226.jpeg\" /></p>\n</div></div></div><div><div>Topics: </div><div><div><a href=\"/topics/pixar\">Pixar</a></div><div><a href=\"/topics/disney\">Disney</a></div><div><a href=\"/topics/disney-plus\">Disney+</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8145a7987f3ad48478a427a9e46f8291be3f1e0774a813eae403a23bdd0bd516","category":"Thai"}