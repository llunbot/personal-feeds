{"title":"Patreon เตรียมส่งอัพเดตแอพขึ้น App Store เปิดทางจ่ายเงินนอกระบบแอปเปิล","link":"https://www.blognone.com/node/146196","date":1746154040000,"content":"<div><div><div><p>Petreon เป็นเจ้ากรรมนายเวรของแอปเปิลอีกราย (นอกเหนือจาก <a href=\"https://www.blognone.com/node/146194\">Spotify</a> และ <a href=\"https://www.blognone.com/node/146178\">Epic Games</a>) ที่ออกมาเคลื่อนไหวหลัง<a href=\"https://www.blognone.com/node/146177\">คำสั่งศาลล่าสุด</a></p>\n<p>โฆษกของ Patreon ให้สัมภาษณ์กับ The Verge ว่าบริษัทเตรียมส่งแอพเวอร์ชันอัพเดตขึ้น App Store เปิดทางให้จ่ายเงินผ่านช่องทางอื่นที่ไม่ใช่แอปเปิลได้เช่นกัน ข้อดีคือกลุ่มครีเอเตอร์บน Patreon จะได้เงินแบบเต็มๆ ไม่ต้องมาโดนแอปเปิลหักส่วนแบ่ง 30% อีก</p>\n<p>ปีที่แล้ว <a href=\"https://www.blognone.com/node/141375\">Patreon โดนแอปเปิลบีบให้ต้องจ่ายเงินผ่าน in-app ด้วยระบบของแอปเปิลเท่านั้น</a> จนต้องแนะนำให้ครีเอเตอร์ขึ้นราคา 30% เป็นการชดเชย (ไม่มีทางเลือกอื่น) ความอัดอั้นตลอดหนึ่งปีที่ผ่านมาคงได้รับการปลดปล่อยแล้ว</p>\n<p>ที่มา - <a href=\"https://www.theverge.com/news/659754/patreon-update-iphone-ios-app-apple-payment-system-ruling\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/19f652b86a89793ac5531860c6c9a80d.png\" /></p>\n</div></div></div><div><div>Topics: </div><div><div><a href=\"/topics/patreon\">Patreon</a></div><div><a href=\"/topics/app-purchase\">In-app Purchase</a></div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99c23a45cb288f03ba023f540f907ea131161d9a683bb9734a519428d42676b0","category":"Thai"}