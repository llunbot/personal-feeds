{"title":"อดีตทีมงาน id Software ตั้งสตูดิโอเกมใหม่ emptyvessel เกมแรกเป็นเกมยิงไซไฟ","link":"https://www.blognone.com/node/138676","date":1710332229000,"content":"<div><div><div><p>อดีตทีมงาน id Software สองคนคือ Emanuel Palalic และ Garrett Young ประกาศตั้งสตูดิโอพัฒนาเกมแห่งใหม่ชื่อ emptyvessel พร้อมให้ข้อมูลเกมแรกว่าเป็นเกม... ยิง shooter สไตล์ไซไฟ คุณภาพระดับ AAA โดยใช้เอนจิน Unreal Engine 5</p>\n<p>สตูดิโอ emptyvessel มีสำนักงานใหญ่ที่เมืองออสติน รัฐเท็กซัส แต่ก็จ้างพนักงานแบบรีโมทจากทั่วโลก ทีมงานร่วมก่อตั้งคนอื่นๆ ย้ายมาจาก Naughty Dog และ Activision โดยทีมงานเหล่านี้มีประสบการณ์ทำเกมฟอร์มยักษ์หลากหลาย เช่น DOOM, Quake, Call of Duty, Last of Us, Borderlands, Tomb Raider, Uncharted, Callisto Protocol เป็นต้น</p>\n<p>Emanuel Palalic ที่รับบทเป็นซีอีโอและผู้อำนวยการฝ่ายเกม ระบุว่าต้องการสร้างเกมระดับ AAA แต่ใช้ทีมงานจำนวนน้อยกว่าที่ค่ายใหญ่ๆ ใช้กัน แนวทางของสตูดิโอจะเน้นที่คุณภาพของนักพัฒนาเกมเป็นอย่างมาก และเลือกใช้แนวทาง Developer-First ในการพัฒนาเกม</p>\n<p>ที่มา - <a href=\"https://www.gamespress.com/en-US/emptyvessel-TM-Announced-as-New-AAA-Development-Studio-Rooted-in-Creat\">Empyvessel</a>, <a href=\"https://venturebeat.com/gaming-business/emptyvessel-debuts-as-triple-a-game-studio-in-austin/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/dbbbab8fde76993ca9660af7d8afcd8b.jpg\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/id-software\">id Software</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af9f3814a8a82b04eca8856e60c84400b1c44d5fd5ead2e4e244ee272bbebeda","category":"Thai"}