{"title":"SAP ลงทุนในสตาร์ตอัพ Generative AI ทีเดียว 3 บริษัท Aleph Alpha, Anthropic, Cohere","link":"https://www.blognone.com/node/134906","date":1689758701000,"content":"<div><div><div><p>SAP ประกาศลงทุนในสตาร์ตอัพสาย Generative AI ทีเดียว 3 บริษัท โดยไม่ได้เปิดเผยมูลค่า</p>\n<ul>\n<li><a href=\"https://www.aleph-alpha.com/\">Aleph Alpha</a> สตาร์ตอัพเพื่อนร่วมชาติเยอรมัน ทำโมเดลภาษาขนาดใหญ่ LLM เน้นใช้ในองค์กร จุดเด่นคือยุโรปทำยุโรปใช้ ผ่านเกณฑ์เงื่อนไขเข้มงวดของยุโรปอย่าง GDPR</li>\n<li><a href=\"https://www.blognone.com/topics/anthropic\">Anthropic AI</a> สตาร์ตอัพชื่อดังจากซานฟรานซิสโก ที่ก่อตั้งโดยอดีตทีมงาน OpenAI ส่วนหนึ่ง และ<a href=\"https://www.blognone.com/node/132497\">ได้รับเงินลงทุนจากกูเกิล</a>ไปก่อนแล้ว</li>\n<li><a href=\"https://cohere.com/\">Cohere</a> สตาร์ตอัพจากซานฟรานซิสโกอีกราย ทำโมเดลภาษาที่ใช้ได้ทั้งการสรุป สร้าง ค้นหา ฯลฯ เน้นลูกค้าตลาดองค์กร</li>\n</ul>\n<p>เป้าหมายของ SAP คือนำเทคโนโลยีสาย AI มาใช้กับฐานลูกค้าธุรกิจจำนวนมหาศาลทั่วโลก โดยบริษัทบอกว่าตอนนี้มีลูกค้าที่ใช้บริการ SAP Business AI แล้ว 26,000 องค์กร นอกจากนี้ SAP ยังมีบริษัทลูกด้านลงทุนชื่อ Sapphire Ventures LLC ซึ่งประกาศแยกกันว่าเตรียมเงินไว้ 1 พันล้านดอลลาร์สำหรับลงทุนด้าน AI เช่นกัน</p>\n<p>ที่มา - <a href=\"https://news.sap.com/2023/07/generative-ai-investments-aleph-alpha-anthropic-cohere/\">SAP</a>, ภาพจาก <a href=\"https://news.sap.com/2023/06/information-about-upcoming-merger-of-sap-portals-europe-gmbh-into-sap-se/\">SAP</a></p>\n<p><img alt=\"No Description\" src=\"https://www.blognone.com/sites/default/files/externals/bc5ff854dafdf9e11c23111862dd8815.jpg\" /></p>\n</div></div></div><div><div>Topics: </div><div><div><a href=\"/topics/sap\">SAP</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c088409b60253b6cc3654703d1b77e62329389b7d00d4127abc7a35a54c3285","category":"Thai"}