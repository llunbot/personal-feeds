{"title":"Apple เปิดให้นักพัฒนาทดสอบ Apple Intelligence แล้ว แต่ยังใช้ ChatGPT ไม่ได้","link":"https://www.blognone.com/node/141130","date":1722289409000,"content":"<div><div><div><p>แอปเปิลปล่อยอัปเดตซอฟต์แวร์ระบบปฏิบัติการเวอร์ชันทดสอบสำหรับนักพัฒนา ได้แก่ iOS 18.1, iPadOS 18.1 และ ‌macOS Sequoia‌ 15 เบต้า 1 ในวันนี้ โดยมีอัปเดตสำคัญคือความสามารถปัญญาประดิษฐ์ Apple Intelligence ซึ่งเริ่มเปิดให้ใช้งานได้แล้ว</p>\n<p>ฟังก์ชัน Apple Intelligence ต้องเปิดใช้งานเอง (opt-in) ใน Settings และต้องรอการอนุมัติใน Waitlist ก่อน แต่ใช้เวลาไม่กี่ชั่วโมง รวมทั้งรองรับจำกัดอุปกรณ์ได้แก่ iPhone 15 Pro, iPhone 15 Pro Max, iPad หรือ Mac ที่ใช้ชิป Apple Silicon เท่านั้น</p>\n<p>รายการความสามารถใน Apple Intelligence ที่อัปเดตรอบนี้ยังจำกัดบางอย่าง เช่น Writing Tools เครื่องมือช่วยเขียน, Siri หน้าตาใหม่, ระบบจัดการอีเมลใหม่, Photos แบบใหม่ โดยบางความสามารถยังไม่สามารถใช้งานได้ เช่น Image Playground, Genmoji และการเชื่อมต่อกับ ChatGPT</p>\n<p>ที่มา: <a href=\"https://www.macrumors.com/2024/07/29/apple-releases-ios-18-1-apple-intelligence/\">MacRumors</a></p>\n<p><img src=\"https://www.blognone.com/sites/default/files/externals/a6f644758f8de2df5ce0bd65b130c97c.jpg\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div><div><a href=\"/topics/chatgpt\">ChatGPT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ffe2af8bb253d5630ce431a772e2de0af91b7630ec9cf2b0b7c5561588fb4d5","category":"Thai"}