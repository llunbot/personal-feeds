{"title":"เผย Pico ยกเลิกแผนเปิดตัว Pico 5 แต่ใช้วิธีออกรุ่นอัพเดตของ Pico 4 แทน","link":"https://www.blognone.com/node/137217","date":1702515737000,"content":"<div><div><div><p>มีรายงานจาก <a href=\"https://www.theinformation.com/articles/bytedance-axes-next-vr-headset-in-pullback-from-meta-battle\">The Information</a> ว่า Pico ได้ยกเลิกแผนการเปิดตัว Pico 5 เฮดเซต VR รุ่นใหม่ เนื่องจากยอดขาย <a href=\"https://www.blognone.com/node/130566\">Pico 4</a> ออกมาน้อยกว่าที่ ByteDance <a href=\"https://www.blognone.com/node/124500\">เจ้าของ Pico</a> ปัจจุบันคาดการณ์ไว้</p>\n<p>โดย Pico จะใช้วิธีออก Pico 4 รุ่นอัพเดตออกมาแทน แต่ยังไม่มีรายละเอียดว่าจะเพิ่มเติมอะไรบ้าง</p>\n<p>รายงานบอกว่า ByteDance ตอนนี้สั่งให้ Pico โฟกัสการพัฒนาเฮดเซตที่มีเทคโนโลยีใหม่เน้นตลาดบน ในระดับเดียวกับ Vision Pro ของแอปเปิล ซึ่งโครงการนี้เริ่มต้นภายในแล้วด้วยโค้ดเนม Swan ซึ่งอาจสะท้อนการปรับกลยุทธ์จากการออกรุ่นใหม่ เน้นทำราคา แข่งกับ Quest ของ Meta ตามช่วงเวลา มาเป็นเน้นสินค้าที่โดดเด่นเพื่อสู้กับแอปเปิลไปเลยดีกว่า</p>\n<p>ก่อนหน้านี้ Pico ได้<a href=\"https://www.blognone.com/node/136627\">ปลดพนักงาน</a>จำนวนประมาณ 1,000 คน คิดเป็น 60% ของพนักงานทั้งหมด โดยส่วนหนึ่งถูกโอนย้ายไปทำงานที่ ByteDance แทน</p>\n<p>ที่มา: <a href=\"https://www.uploadvr.com/pico-5-canceled/\">UploadVR</a></p>\n<p><img src=\"https://www.blognone.com/sites/default/files/externals/df735d55cf54a39e7b90f9871e679394.jpg\" /></p>\n</div></div></div><div><div>Topics: </div><div><div><a href=\"/topics/pico\">Pico</a></div><div><a href=\"/topics/virtual-reality\">Virtual Reality</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2797031c2aa28747f216676f84471aa48ccb6f52d270ffeb3d7701558f17c632","category":"Thai"}