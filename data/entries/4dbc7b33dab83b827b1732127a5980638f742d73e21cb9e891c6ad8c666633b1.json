{"title":"iOS 17.4 มาแล้ว - อีโมจิใหม่, Podcasts ถอดข้อความได้ - ใน EU โหลดแอปจากสโตร์ภายนอกได้","link":"https://www.blognone.com/node/138552","date":1709683691000,"content":"<div><div><div><p>แอปเปิลออกอัพเดตระบบปฏิบัติการ iOS 17.4 สำหรับคนใช้ iPhone และ iPadOS 17.4 สำหรับคนใช้ iPad วันนี้ โดยเป็นอัพเดตใหญ่<a href=\"https://www.blognone.com/node/137803\">หลังจาก iOS 17.3</a> เมื่อปลายเดือนมกราคม สามารถอัพเดตแบบ OTA โดยไปที่ Settings &gt; General &gt; Software Update</p>\n<p>ในอัพเดตนี้มีของใหม่หลายรายการดังนี้</p>\n<ul>\n<li><a href=\"https://www.blognone.com/node/135753\">อีโมจิใหม่</a> เช่น เห็ด, นกฟีนิกซ์, โซ่ขาด, ส่ายหน้า</li>\n<li>Apple Podcasts มี<a href=\"https://www.blognone.com/node/137903\">ฟีเจอร์ถอดข้อความ</a> รองรับภาษาอังกฤษ ฝรั่งเศส เยอรมนี และสเปน</li>\n<li>ฟีเจอร์ Stolen Device Protection เพิ่มความปลอดภัยหากอุปกรณ์ถูกขโมย ตั้งค่าให้ควบคุมทุกพื้นที่ได้</li>\n<li>Battery Health แสดงค่ารอบการชาร์จ, วันที่ผลิต และวันที่ใช้งานครั้งแรก มีผลกับ iPhone 15 และ iPhone 15 Pro</li>\n</ul>\n<p>อัพเดตนี้แอปเปิลยังแก้ไขช่องโหว่ความปลอดภัยและบั๊กหลายรายการ โดยมีช่องโหว่ร้ายแรงที่ระดับเคอร์เนลและ RTKit ซึ่งมีรายงานการเผยแพร่ช่องโหว่และโจมตีแล้ว</p>\n<p>iOS 17.4 ยังมีการอัพเดตที่สำคัญ<strong>แต่มีผลเฉพาะผู้ใช้ในกลุ่มประเทศสหภาพยุโรป</strong>หรือ EU ตามที่<a href=\"https://www.blognone.com/node/137876\">มีข่าวออกมาก่อนหน้านี้</a> โดยสามารถลงแอปผ่านสโตร์ภายนอกได้, ใช้เบราว์เซอร์ที่ทำงานบนเอ็นจินอื่นที่ไม่ใช่ WebKit ได้, เลือกใช้การจ่ายเงินช่องทางอื่นได้ผ่าน App Store</p>\n<p>ที่มา: <a href=\"https://www.macrumors.com/2024/03/05/apple-releases-ios-17-4/\">MacRumors</a> และ <a href=\"https://9to5mac.com/2024/03/05/ios-17-4-fixes-4-security-flaws/\">9to5Mac</a></p>\n<p><img src=\"https://www.blognone.com/sites/default/files/externals/e2d9a45366ac2679ab97c0518ec6b6d6.png\" /></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/apple\">Apple</a></div><div><a href=\"/topics/ipados-17\">iPadOS 17</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dbc7b33dab83b827b1732127a5980638f742d73e21cb9e891c6ad8c666633b1","category":"Thai"}