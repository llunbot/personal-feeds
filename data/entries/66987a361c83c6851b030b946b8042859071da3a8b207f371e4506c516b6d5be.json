{"title":"[ลือ] iPad Air รุ่นใหม่ มาต้นปีหน้าพร้อม Magic Keyboard ใหม่, Vision Pro 2 ใช้ดีไซน์เดิม","link":"https://www.blognone.com/node/143041","date":1731285584000,"content":"<div><div><div><p>Mark Gurman แห่ง Bloomberg รายงานข้อมูลสินค้าใหม่แอปเปิลในจดหมายข่าว Power On สัปดาห์นี้ว่าด้วย iPad Air และ Apple Vision Pro</p>\n<p>เริ่มที่เฮดเซต Apple Vision Pro ซึ่ง Gurman บอกว่า Vision Pro รุ่นที่สองนั้น มีแนวทางพัฒนาออกมาหลายรูปแบบซึ่งแอปเปิลยังไม่ได้สรุป แต่มีโอกาสสูงที่จะใช้ดีไซน์แบบเดิม แล้วอัปเกรดชิปกับฮาร์ดแวร์ด้านในแทน ข้อมูลนี้สอดคล้องกับรายงานของ Ming-Chi Kuo นักวิเคราะห์ขาประจำอีกคน ที่บอกว่า Vision Pro รุ่นที่สอง <a href=\"https://www.blognone.com/node/142922\">จะใช้ชิป M5</a> กำหนดขายในปีหน้า</p>\n<p>อย่างไรก็ตาม Gurman ไม่ได้พูดถึงแผนการออก <a href=\"https://www.blognone.com/node/142538\">Vision Pro รุ่นราคาถูก</a> ซึ่ง Kuo ให้ข้อมูลล่าสุดว่าแอปเปิลหยุดแผนพัฒนาไปชั่วคราวแล้ว</p>\n<p>Gurman ยังรายงานข้อมูลเพิ่มเติมเกี่ยวกับ iPad Air รุ่นใหม่ ที่<a href=\"https://www.blognone.com/node/142313\">เขาบอกว่าจะออกมาในต้นปีหน้า</a> โดยบอกเพียงเป็นการปรับปรุงฮาร์ดแวร์ภายในเท่านั้น แต่ไม่ได้ให้รายละเอียดว่าจะเป็นชิป M2 ต่อไป หรือเป็น M3 หรือจัดเต็มให้ M4 ไปเลย หากไม่ใช้ชิปก็อาจเป็นสเป็กหน้าจอหรืออื่น ๆ</p>\n<p>ข้อมูลของ Gurman บอกว่าสิ่งที่น่าจะมาพร้อมกับ iPad Air ใหม่คือ Magic Keyboard สำหรับ iPad Air รุ่นใหม่ โดยเพิ่มแถวปุ่ม Function ให้เหมือนกับ <a href=\"https://www.blognone.com/node/139630\">Magic Keyboard ใหม่ของ iPad Pro</a></p>\n<p>ที่มา: <a href=\"https://www.bloomberg.com/news/newsletters/2024-11-10/apple-s-expansion-plan-glasses-home-devices-mixed-reality-headsets-airpods-m3bncxeo\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/913f7d01c196c4b5f7215d3d068a5ab5.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-air\">iPad Air</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/keyboard\">Keyboard</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66987a361c83c6851b030b946b8042859071da3a8b207f371e4506c516b6d5be","category":"Thai"}