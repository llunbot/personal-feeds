{"title":"นักพัฒนาจีนเริ่มกังวล หาก GitHub ต้องถอนตัวออกจากจีนตาม LinkedIn","link":"https://www.blognone.com/node/125657","date":1635946153000,"content":"<div><div><div><p>จากข่าวบริษัทเทคโนโลยีชาติตะวันตกหลายราย ทยอยถอนตัวจากจีน ได้แก่ <a href=\"https://www.blognone.com/node/125275\">LinkedIn</a>, <a href=\"https://www.blognone.com/node/125595\">Fortnite</a> และล่าสุดคือ <a href=\"https://www.blognone.com/node/125639\">Yahoo</a> ทำให้นักพัฒนาซอฟต์แวร์ในจีนเริ่มกังวลกันว่า GitHub (ซึ่งปัจจุบันเป็นของไมโครซอฟท์ เหมือนกับ LinkedIn) จะต้องปิดบริการในจีนตามไปด้วย</p>\n<p>ปัจจุบัน นักพัฒนาในจีนมีสัดส่วนประมาณ 10% ของนักพัฒนาทั้งหมด 56 ล้านคนบน GitHub และคนจีนเป็นผู้ดูแลโครงการโอเพนซอร์สสำคัญๆ หลายโครงการ แม้ในจีนเองมี<a href=\"https://www.blognone.com/node/118076\">แพลตฟอร์ม Gitee</a> แบบเดียวกันเป็นคู่แข่ง แต่ก็มีแค่คนจีนใช้เท่านั้น</p>\n<p>ความสำคัญของ GitHub ในแง่เทคโนโลยีทำให้รัฐบาลจีนไม่บล็อคหรือเซ็นเซอร์เนื้อหามากนัก จนนักพัฒนาจีนหลายคนนิยามว่าเป็น \"พื้นที่เสรีแห่งสุดท้าย\" ในประเทศจีน และเคยถูกใช้เป็น<a href=\"https://www.blognone.com/node/108922\">พื้นที่โพสต์เนื้อหาบางอย่างที่ถูกบล็อคในจีน</a></p>\n<p>ตอนนี้ ท่าทีของไมโครซอฟท์ยังไม่ชัดเจนว่าจะทำอย่างไรต่อกับ GitHub ในจีน และตัวแทนของไมโครซอฟท์ปฏิเสธการแสดงความเห็นในประเด็นนี้</p>\n<p><img src=\"https://www.blognone.com/sites/default/files/externals/713891dfafd14767868f050c52fc2912.jpg\" /></p>\n<p>ที่มา - <a href=\"https://restofworld.org/2021/github-microsoft-in-china-how-long/\">Rest of World</a>, ภาพจาก <a href=\"https://thegithubshop.com/collections/stickers/products/die-cut-github-stickers\">GitHub</a></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/developer\">Developer</a></div><div><a href=\"/topics/china\">China</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"497fca41cf079deb01f0b8fe81ea7d27b37cdc342350eab5da57c51a85e2c799","category":"Thai"}