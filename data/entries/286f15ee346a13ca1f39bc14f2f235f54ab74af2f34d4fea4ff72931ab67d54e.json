{"title":"Arm รายงานผลประกอบการไตรมาส รายได้รวมโต 5% ความต้องการ Armv9 เพิ่มสูง","link":"https://www.blognone.com/node/142974","date":1730938717000,"content":"<div><div><div><p>Arm รายงานผลประกอบการประจำไตรมาสเดือนกันยายน 2024 รายได้รวมเพิ่มขึ้น 5% จากช่วงเดียวกันในปีก่อนเป็น 844 ล้านดอลลาร์ มีกำไรสุทธิตามบัญชี GAAP 107 ล้านดอลลาร์</p>\n<p>Rene Haas ซีอีโอ Arm กล่าวว่าความต้องการทั้งสถาปัตยกรรม Armv9 และแพลตฟอร์ม CSS ยังคงสูงกว่าที่บริษัทประเมิน ทำให้ภาพรวมรายได้เติบโต จึงมองว่ากระแสของ AI เป็นโอกาสให้กับ Arm ทั้งระดับคลาวด์จนถึง Edge</p>\n<p>รายได้ส่วนรอยัลตี้เพิ่มขึ้น 23% เป็น 514 ล้านดอลลาร์ โดย Armv9 คิดเป็น 25% ของรายได้รอยัลตี้ทั้งหมด, รายได้จากไลเซนส์ลดลง 15% เป็น 330 ล้านดอลลาร์ ซึ่งเป็นตัวเลขตามที่ Arm ประเมินไว้ตามแบ็คล็อก และปัจจัยตามฤดูกาล</p>\n<p>ที่มา: <a href=\"https://investors.arm.com/static-files/973ad21a-3efd-43ed-8d6b-39734e4db461\">Arm</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/aee5b43351b49226ad04f68346e3fff5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7f681e80a0ef3964c31ec65103a82ce9.png\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"286f15ee346a13ca1f39bc14f2f235f54ab74af2f34d4fea4ff72931ab67d54e","category":"Thai"}