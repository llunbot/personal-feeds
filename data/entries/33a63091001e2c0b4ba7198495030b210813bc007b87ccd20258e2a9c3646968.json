{"title":"ผู้ก่อตั้ง Insomniac เล่า เคยเสนอทำ Resistance 4 แต่โซนี่ไม่อนุมัติ","link":"https://www.blognone.com/node/144560","date":1738979175000,"content":"<div><div><div><p><a href=\"https://www.blognone.com/node/144258\">Ted Price ซีอีโอและผู้ก่อตั้ง Insomniac Games ที่เพิ่งประกาศเกษียณจากตำแหน่ง</a> พอหมดหน้าที่แล้วก็ไปออกรายการช่องเกม Kinda Funny แทบจะทันที</p>\n<p>คำถามที่ Price ได้รับคือทำไม Insomniac ไม่ทำภาคต่อของซีรีส์ Resistance: Fall of Man ที่เคยออกบน PS3 ช่วงปี 2006-2011 แม้ได้รับเสียงเรียกร้องจากแฟนๆ มากมาย</p>\n<p>ข้อมูลใหม่ที่ Price เปิดเผยเป็นครั้งแรกคือ Insomniac เสนอแผนการทำ Resistance 4 ซึ่งเขามองว่าเป็นคอนเซปต์ที่ยอดเยี่ยมมาก ทีมงานทำงานหนักเพื่อพัฒนาเนื้อเรื่องต่อจากภาค 3 ให้ลุ่มลึกมากขึ้น แต่สุดท้ายโซนี่ไม่อนุมัติ ด้วยเหตุผลที่ Price บอกว่าเป็นเรื่องจังหวะเวลาและโอกาสทางการตลาด (timing and market opportunity) ในตอนนั้น สุดท้ายสตูดิโอ Insomniac จึงตัดสินใจว่าจะไม่ทำเกมซีรีส์ Resistance ต่ออีก</p>\n<p>Price บอกว่ายังรักซีรีส์ Resistance อยู่เสมอ แต่เมื่อทำเกมซีรีส์ไหนไปนานๆ แล้ว ก็ควรเว้นไปทำอย่างอื่นบ้าง เขาบอกว่าโซนี่เป็นเจ้าของสิทธิในเกม Resistance และการที่ Insomniac ถูกโซนี่ซื้อกิจการในตอนหลัง ทำให้สตูดิโอยังมีโอกาสกลับมาทำ Resistance ได้เสมอในอนาคต</p>\n<p>ที่มา - <a href=\"https://www.eurogamer.net/insomniac-games-pitched-a-wonderful-concept-for-resistance-4-but-sony-said-no\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/37fee5656f0fc2797f4e3d279f601a20.jpeg\" /></p>\n</div></div></div><div><div>Topics: </div><div><div><a href=\"/topics/insomniac\">Insomniac</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33a63091001e2c0b4ba7198495030b210813bc007b87ccd20258e2a9c3646968","category":"Thai"}