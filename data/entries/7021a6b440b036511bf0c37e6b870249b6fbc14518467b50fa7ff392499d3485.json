{"title":"Apple อัปเดต Logic Pro ใหม่ทั้งบน Mac และ iPad เพิ่มความสามารถด้าน AI","link":"https://www.blognone.com/node/139627","date":1715120876000,"content":"<div><div><div><p>แอปเปิลเปิดตัว Logic Pro เครื่องมือสำหรับการวิศวกรรมเสียงเวอร์ชันใหม่ แบ่งเป็น Logic Pro for iPad 2 และ Logic Pro for Mac 11 ที่ได้รับการพัฒนาใหม่ทั้งหมด มาพร้อมกับ Studio Assistant คุณสมบัติด้าน AI ซึ่งแอปเปิลบอกว่าช่วยยกระดับการทำเพลงและช่วยเหลือ แต่ศิลปินยังควบคุมงานสร้างสรรค์ได้เต็มที่</p>\n<p>ฟีเจอร์ใหม่ได้แก่ Session Players เสียงวงแบ็กอัปที่สร้างด้วย AI, Stem Splitter นำผลงานเพลงเก่ามาแยกเสียงเป็น 4 ส่วน (กลอง เบส เสียงร้อง อื่น ๆ), ChromaGlow เครื่องมือปรับหาโทนเสียงที่ดีที่สุด</p>\n<p>Logic Pro for Mac 11 อัปเดตฟรีสำหรับผู้ใช้งานเดิม ส่วนลูกค้าใหม่ขายขาดในราคา 6,990 บาท ต้องเป็น macOS Ventura 13.5 ขึ้นไป ส่วน Logic Pro for iPad 2 ราคารายเดือน 199 บาทต่อเดือน หรือ 1,990 บาทต่อปี รองรับ iPadOS 17.4 หรือใหม่กว่า</p>\n<p>ที่มา:<a href=\"https://www.apple.com/newsroom/2024/05/logic-pro-takes-music-making-to-the-next-level-with-new-ai-features/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/f039d108f811b4a435715b92b8eae448.jpg\" /></p>\n</div></div></div><div><div>Topics: </div><div><div><a href=\"/topics/logic-pro\">Logic Pro</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7021a6b440b036511bf0c37e6b870249b6fbc14518467b50fa7ff392499d3485","category":"Thai"}