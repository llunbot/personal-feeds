{"title":"Zoox อัปเดตซอฟต์แวร์ให้รถอัตโนมัติ หลังเกิดอุบัติเหตุเมื่อเดือนที่แล้ว","link":"https://www.blognone.com/node/146309","date":1746627150000,"content":"<div><div><div><p>Zoox บริษัทรถยนต์ไร้คนขับซึ่งมี Amazon เป็นเจ้าของ ประกาศเรียกคืนเปลี่ยนซอฟต์แวร์รถทั้ง 270 คัน หลังจากเกิดอุบัติเหตุที่ลาสเวกัสเมื่อเดือนที่แล้ว โดยรถของ Zoox ชนกับรถยนต์อีกคันที่มีผู้โดยสาร แต่ไม่มีคนได้รับบาดเจ็บ และรถทั้งสองคันได้รับความเสียหายเล็กน้อย</p>\n<p>Zoox บอกว่าบริษัทได้สั่งหยุดให้บริการรถทันที แล้ววิเคราะห์กับทำการทดสอบซ้ำจนพบสาเหตุของปัญหา จึงทำการเรียกรถให้มาเปลี่ยนซอฟต์แวร์ ซึ่งตอนนี้รถที่กลับมาวิ่งให้บริการบนถนนอีกครั้งได้อัปเดตซอฟต์แวร์ที่แก้ไขแล้ว</p>\n<p>ปัจจุบัน Zoox ทดสอบให้บริการในเมืองลาสเวกัส และฟอสเตอร์ ซิตี้ นอกจากนี้กำลังขอทดสอบในลอสแอนเจลิสเพิ่มเติม</p>\n<p>ที่มา: <a href=\"https://www.cnbc.com/2025/05/06/amazon-zoox-recall.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/26ba32d81370847f1558952950e90a88.jpg\" /></p>\n</div></div></div><div><div>Topics: </div><div><div><a href=\"/topics/zoox\">Zoox</a></div><div><a href=\"/topics/self-driving-car\">Self-Driving Car</a></div><div><a href=\"/topics/robotaxi\">Robotaxi</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b35e3d9bd928a7c1ec7b0961613c2d98126ab14d24d46444eefe54078d41c4b","category":"Thai"}