{"title":"INET ประกาศตั้งศูนย์ข้อมูลแห่งที่ 4 รองรับการเติบโตอีก 3-6 แสน VMI","link":"https://www.blognone.com/node/145393","date":1742550870000,"content":"<div><div><div><p>บริษัท อินเทอร์เน็ตประเทศไทย หรือ INET ประกาศแผนการลงทุนศูนย์ข้อมูล INET-IDC แห่งที่สี่ เพื่อรองรับการเติบโตของธุรกิจในอนาคต</p>\n<p>ปัจจุบัน INET <a href=\"https://www.inet.co.th/th/services/inet-idc\">มีศูนย์ข้อมูล 3 แห่ง</a> ประกอบด้วย กรุงเทพฯ 2 แห่ง (INET-IDC1, INET-IDC2) และสระบุรี 1 แห่ง (INET-IDC3) รองรับลูกค้าใช้งาน (นับตามจำนวน VMI) ประมาณ 140,000 VMI บริษัทจึงเตรียมลงทุนศูนย์ข้อมูลแห่งที่ 4 (INET-IDC4) เพื่อขยายบริการอีกราว 300,000-600,000 VMI ในระยะถัดไป แต่ยังไม่ได้ระบุว่าจะตั้งที่จังหวัดใด บอกแค่ว่าไม่ได้อยู่ในกรุงเทพ ซึ่งมีข้อจำกัดเรื่องไฟฟ้า</p>\n<p>ส่วนแหล่งที่มาของเงิน บริษัทจะใช้วิธีเสนอขายหุ้นกู้ 2 ชุดในปี 2568 โดยเริ่มจองซื้อในวันที่ 1-3 เมษายน 2568</p>\n<p>ที่มา - อีเมลประชาสัมพันธ์ INET</p>\n<p><img alt=\"No Description\" src=\"https://www.blognone.com/sites/default/files/externals/0c8ee46c117b5bd928110ac59f967d0b.png\" /></p>\n</div></div></div><div><div>Topics: </div><div><div><a href=\"/topics/inet\">INET</a></div><div><a href=\"/topics/data-center\">Data Center</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d407d8f21bafb4f689eb7a35b66f4b6922084fdf97391c0a9d56261c4c50d8f4","category":"Thai"}