{"title":"ชิป A15 Bionic ตัวใหม่ โครงสร้างเหมือนเดิม เพิ่มรุ่นจีพียู 5 คอร์เฉพาะ iPhone 13 Pro","link":"https://www.blognone.com/node/124758","date":1631677346000,"content":"<div><div><div><p>เก็บตกรายละเอียดของชิป A15 Bionic ตัวใหม่ที่ใช้ใน <a href=\"https://www.blognone.com/node/124750\">iPhone 13</a>, <a href=\"https://www.blognone.com/node/124752\">iPhone 13 Pro</a> และ <a href=\"https://www.blognone.com/node/124747\">iPad Mini ที่เปิดตัวเมื่อคืนนี้</a></p>\n<p>โครงสร้างหลักของชิปยังเหมือนเดิมกับของ A14 Bionic รุ่นที่แล้วคือ ซีพียู 6 คอร์ (4+2), จีพียู 4 คอร์, Neural Engine 16 คอร์ และยังใช้กระบวนการผลิต 5nm TSMC เหมือนเดิม จุดต่างเดียวคือกรณีที่เป็น iPhone 13 Pro จะได้จีพียู 5 คอร์ที่ถือเป็นรุ่นท็อปของ A15</p>\n<p>สิ่งที่เพิ่มมาคือปริมาณทรานซิสเตอร์ ที่เพิ่มจาก 11.8 พันล้านตัวใน A14 มาเป็นเกือบ 15 พันล้านตัวใน A15 ทำให้ประสิทธิภาพโดยรวมของชิปเพิ่มขึ้น แอปเปิลให้ตัวเลขแบบคร่าวๆ ว่าซีพียูแรงกว่าคู่แข่ง 50% และจีพียูแรงกว่า 30% แต่ก็เป็นการเปรียบเทียบสไตล์แอปเปิล คือไม่บอกว่าเทียบกับคู่แข่งรุ่นใด</p>\n<p>ตัวเลขเดียวที่แอปเปิลให้มาด้วยคือประสิทธิภาพของ Neural Engine ที่ 15.8 trillion ops (operations per second) ทำให้การคำนวณ machine learning เร็วขึ้น รองรับฟีเจอร์ใหม่ของ iOS 15 อย่าง Live Text ตอนถ่ายภาพ และช่วยให้ประมวลผลภาพถ่าย (computational photography) ได้ดีขึ้น</p>\n<p><img src=\"https://www.blognone.com/sites/default/files/externals/b56105788e9dd7730e26b14167764b0e.jpg\" /></p>\n<p>ที่มา - <a href=\"https://www.apple.com/newsroom/2021/09/apple-introduces-iphone-13-and-iphone-13-mini/\">Apple</a>, <a href=\"https://www.cnet.com/tech/mobile/apples-a15-bionic-chip-powers-iphone-13-with-15-billion-transistors-new-graphics-and-ai/\">CNET</a></p>\n</div></div></div><div><div>Topics: </div><div><div><a href=\"/topics/iphone-13-pro\">iPhone 13 Pro</a></div><div><a href=\"/topics/apple\">Apple</a></div><div><a href=\"/topics/soc\">SoC</a></div><div><a href=\"/topics/cpu\">CPU</a></div><div><a href=\"/topics/iphone-13\">iPhone 13</a></div><div><a href=\"/topics/apple-ax\">Apple AX</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32b15340a834ebe8a12a7e44ae0c55e6b8ce197082659323200cf01201cb2fe9","category":"Thai"}