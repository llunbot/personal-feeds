{"title":"Uzum แพลตฟอร์มอีคอมเมิร์ซ เป็นสตาร์ทอัพยูนิคอร์นรายแรกของอุซเบกิสถาน","link":"https://www.blognone.com/node/138914","date":1711460177000,"content":"<div><div><div><p>Uzum สตาร์ทอัพอีคอมเมิร์ซที่ให้บริการครบวงจรทั้ง แพลตฟอร์มช้อปปิ้งออนไลน์, บริการส่งอาหารเดลิเวอรี และบริการทางการเงินฟินเทค ในประเทศอุซเบกิสถาน เป็นสตาร์ทอัพรายแรกของประเทศที่มีสถานะยูนิคอร์น หรือมีมูลค่ากิจการมากกว่า 1 พันล้านดอลลาร์ โดยบริษัทรับเงินทุน 114 ล้านดอลลาร์ จากการเพิ่มทุนรอบล่าสุด มูลค่ากิจการเพิ่มขึ้นเป็น 1,160 ล้านดอลลาร์</p>\n<p>Uzum บอกว่าแพลตฟอร์มทั้งหมดมีผู้ใช้งานรวมเฉลี่ย 10 ล้านคนต่อเดือน (อุซเบกิสถานมีประชากรประมาณ 36 ล้านคน) และมีแผนการระดมทุนเพิ่มเติมอีกในปีนี้ รวมในซีรีส์ B ประมาณ 200 ล้านดอลลาร์</p>\n<p>แผนงานในปี 2024 ของ Uzum คือการลงทุนในธุรกิจขนส่งสินค้า เพื่อรองรับการเติบโตของอีคอมเมิร์ซ ขณะเดียวก็ขยายธุรกิจฟินเทคเพื่อเชื่อมต่อธุรกิจและลูกค้าเข้าด้วยกัน</p>\n<p>ที่มา: <a href=\"https://uzum.com/tpost/zg05js4ks1-uzum-becomes-first-tech-unicorn-in-uzbek\">Uzum</a> ผ่าน <a href=\"https://techcrunch.com/2024/03/25/uzbekistan-unicorn-uzum-series-a-funding/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/6a55bee7e15dedf5928453f8cf5bf0fd.jpg\" /></p>\n</div></div></div><div><div>Topics: </div><div><div><a href=\"/topics/e-commerce\">E-commerce</a></div><div><a href=\"/topics/startup\">Startup</a></div><div><a href=\"/topics/uzbekistan\">Uzbekistan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a634f493426c273e930978556ec1fa88ef046cc753405d347bf3496357414efa","category":"Thai"}