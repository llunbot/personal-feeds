{"title":"Consumer Reports ทดสอบกระจกหลังของ iPhone 15 Pro Max ระบุไม่ได้แตกง่ายอย่างที่คิด","link":"https://www.blognone.com/node/136046","date":1696306290000,"content":"<div><div><div><p>เมื่อสัปดาห์ที่แล้ว YouTuber ชื่อดัง JerryRigEverything พบว่ากระจกด้านหลังของ iPhone 15 Pro Max สามารถแตกได้ด้วยการงอด้วยมือเปล่า ส่งผลให้หลายคนเริ่มสงสัยว่า iPhone รุ่นใหม่นี้มีความทนทานน้อยกว่ารุ่นก่อนรึเปล่า ล่าสุด Consumer Reports เป็นอีกหนึ่งสื่อที่เข้ามาร่วมทดสอบความทนทานโดยใช้วิธีการที่ดูเป็นวิทยาศาสตร์ที่มากขึ้นเล็กน้อย และพบว่า iPhone 15 Pro Max ไม่ได้แตกร้าวภายใต้แรงกดของเครื่องที่นำมาทดสอบ</p>\n<p>ดีไซน์ของ iPhone 15 Pro และ Pro Max นั้นประกบจอแสดงผล และกระจกหลังแบบฝ้าพร้อมกรอบไทเทเนียมรอบด้านข้าง โดยไทเทเนียมถูกหลอมรวมกับโครงอะลูมิเนียมภายใน แต่จุดที่คนสงสัยคือ ขอบโค้งมนที่นำไทเทเนียมมาบรรจบกับกระจก ทำให้มีแนวโน้มที่จะแตกหัก หรือร้าวง่ายกว่าดีไซน์ขอบแบนของ iPhone 14 Pro หรือไม่</p>\n<p><em>รูปประกอบจาก Consumer Reports</em><br />\n<img alt=\"No Description\" src=\"https://www.blognone.com/sites/default/files/externals/d9fcccd62242fc6b6fa3acf1d36646c9.jpg\" /></p>\n<p>Consumer Reports  ทดสอบโดยใช้เครื่องทดสอบแรงอัดซึ่งใช้แรงกด 100 ปอนด์ (แบบเดียวกับที่เคยใช้ทดสอบ iPhone 6 ในปี 2014) ซึ่ง iPhone 15 Pro Max งอ และฟื้นตัวได้หลังจากปล่อย แต่ก็ไม่เห็นรอยแตกร้าวแต่อย่างใด</p>\n<p><img alt=\"No Description\" src=\"https://www.blognone.com/sites/default/files/externals/fc424fb39328ec4b301e81e2e8dac45c.jpg\" /></p>\n<p>Consumer Reports ยังได้ทดสอบในเครื่องทดสอบการตกกระแทก โดยทำให้ iPhone 15 Pro Max หล่นลงบนฐานหิน 100 ครั้งติดต่อกัน ซึ่ง iPhone 15 Pro Max ก็รอดชีวิตมาได้โดยไม่มีความเสียหาย</p>\n<p>การทดสอบของ Consemer Reports นี้แสดงให้เห็นว่าการทดสอบเพียงอย่างเดียวอาจไม่ใช่ข้อสรุปของความทนทานของ iPhone เพราะอาจต้องใช้การทดสอบแบบอื่นด้วย แต่ทั้งหมดทั้งมวลนี้ ก็ไม่ได้หมายความว่าวิดีโอของ JerryRigEverything เป็นของปลอมหรือผิดแต่อย่างใด</p>\n<p>ที่มา - <a href=\"https://9to5mac.com/2023/10/01/does-iphone-15-pro-max-crack-easily/\">9to5Mac</a> via <a href=\"https://www.consumerreports.org/electronics-computers/cell-phones/iphone-15-pro-max-passes-drop-test-a9052597453/?EXTKEY=YSOCIAL_TK\">Consumer Reports</a></p>\n</div></div></div><div><div>Topics: </div><div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple\">Apple</a></div><div><a href=\"/topics/consumer-reports\">Consumer Reports</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d41c3aa22986bb7a2d1420ad3858c35e04b344a56de2b626533db644c4461ff2","category":"Thai"}