{"title":"[ลือ] Apple อาจขายกล้องวงจรปิดอัจฉริยะ สำหรับใช้งานในบ้าน กำหนดขาย 2026","link":"https://www.blognone.com/node/143076","date":1731457516000,"content":"<div><div><div><p>นอกจาก<a href=\"https://www.blognone.com/node/143074\">ข่าวลือเรื่องหน้าจอสั่งงานอุปกรณ์สมาร์ทโฮม</a>ในบ้านแล้ว Ming-Chi Kuo นักวิเคราะห์สินค้าใหม่แอปเปิลขาประจำ ก็มาพร้อมรายงานล่าสุดเกี่ยวกับสินค้าสมาร์ทโฮมอีกตัวของแอปเปิลเช่นกัน ซึ่งเขาบอกว่าเป็นกล้องสำหรับสมาร์ทโฮม</p>\n<p>Kuo บอกว่าแอปเปิลมีแผนออกกล้องวงจรปิด สำหรับอุปกรณ์สมาร์ทโฮม กำหนดขายปี 2026 รองรับ Siri และ Apple Intelligence อย่างไรก็ตาม Kuo อ้างข้อมูลจากฝั่งซัพพลายเชนเรื่องคำสั่งผลิต จึงไม่มีรายละเอียดสเป็กและการทำงานเพิ่มเติม</p>\n<p>นอกจากนี้ Kuo ยังรายงานข้อมูลเพิ่มเติมเกี่ยวกับ AirPods ที่เพิ่มฟีเจอร์ด้านสุขภาพมากขึ้น จากปัจจุบันได้เพิ่มความสามารถการเป็น<a href=\"https://www.blognone.com/node/141975\">เครื่องช่วยฟังใน AirPods Pro 2</a></p>\n<p>ที่มา: <a href=\"https://medium.com/@mingchikuo/goertek-secures-npi-supplier-for-two-new-apple-products-in-2026-apple-business-set-to-resume-80f31db1dd4e\">Ming-Chi Kuo</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/camera\">Camera</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0f970e9bf5d2114339e8b0e2c9cdb1216dc1155e6dbf47553ff3820a15fc400","category":"Thai"}