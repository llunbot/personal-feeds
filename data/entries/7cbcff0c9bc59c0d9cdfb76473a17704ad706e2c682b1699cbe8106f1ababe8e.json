{"title":"eFishery สตาร์ทอัปยูนิคอร์นระบบประมงจากอินโดนีเซีย ประสบปัญหาการเงิน ปลดพนักงานเกือบ 90%","link":"https://www.blognone.com/node/144708","date":1739773737000,"content":"<div><div><div><p>eFishery สตาร์ทอัปสายเทคโนโลยี ที่เน้นเรื่องระบบจัดการประมงจากอินโดนีเซีย ซึ่งมีสถานะเป็นยูนิคอร์นหรือมีมูลค่ากิจการมากกว่า 1 พันล้านดอลลาร์ เมื่อปี 2023 หลัง<a href=\"https://www.blognone.com/node/134030\">รับเงินเพิ่มทุนซีรีส์ D</a> โดยมีทั้งกองทุน 42XFund จาก UAE, Temasek และกองทุน Vision Fund 2 ของ SoftBank ร่วมลงทุนด้วย ผ่านไปเพียง 2 ปี สถานการณ์ดูจะลำบากมากขึ้น</p>\n<p>มีรายงานว่า eFishery ได้ประกาศปลดพนักงานมากกว่า 1,000 ตำแหน่ง จากจำนวนพนักงานประมาณ 1,600 คน โดยคิดเป็นเกือบ 90% ของพนักงานทั้งหมด ซึ่งเกิดขึ้นหลังจากบอร์ดของ eFishery พบเหตุการณ์น่าสงสัยของสองผู้ก่อตั้ง Gibran Huzaifah และ Chrisna Aditya ทำให้ทั้งสองคนถูกปลดออกจากบอร์ด แล้วแต่งตั้งซีอีโอชั่วคราวมาแทน แต่ซีอีโอคนนั้นก็ลาออกในเวลาไม่กี่สัปดาห์</p>\n<p>บอร์ดของ eFishery ตรวจพบการตกแต่งบัญชีของงบการเงิน 9 เดือนแรกปี 2024 โดยมีรายได้สูงเกินจริงถึง 600 ล้านดอลลาร์ จากตัวเลข 750 ล้านดอลลาร์ ที่รายงานในงบการเงิน จึงทำให้สถานะการเงินที่รายงานว่ามีกำไรนั้น แท้จริงยังขาดทุนสูง</p>\n<p>เมื่อธุรกิจโซลูชันบริหารจัดการประมงทั้งฟาร์มเลี้ยงปลาและกุ้งยังไม่ทำเงินอย่างที่รายงาน ทำให้บอร์ดได้หารือกับที่ปรึกษาทางการเงิน โดยทางเลือกหนึ่งอาจขายสินทรัพย์ทั้งหมดเพื่อชำระเงินกับเจ้าหนี้</p>\n<p>ที่มา: <a href=\"https://thediplomat.com/2025/02/the-financial-scandal-at-indonesian-tech-unicorn-efishery-explained/\">The Diplomat</a> และ <a href=\"https://www.bloomberg.com/news/articles/2025-02-13/efishery-cuts-about-90-of-jobs-as-potential-liquidation-looms\">Bloomberg</a></p>\n<p><img src=\"https://www.blognone.com/sites/default/files/externals/60cbedee13e822f401032eb60fde8254.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/agritech\">AgriTech</a></div><div><a href=\"/topics/layoff\">Layoff</a></div><div><a href=\"/topics/agriculture\">Agriculture</a></div><div><a href=\"/topics/indonesia\">Indonesia</a></div><div><a href=\"/topics/startup\">Startup</a></div><div><a href=\"/topics/unicorn\">Unicorn</a></div><div><a href=\"/topics/softbank\">SoftBank</a></div><div><a href=\"/topics/temasek\">Temasek</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7cbcff0c9bc59c0d9cdfb76473a17704ad706e2c682b1699cbe8106f1ababe8e","category":"Thai"}