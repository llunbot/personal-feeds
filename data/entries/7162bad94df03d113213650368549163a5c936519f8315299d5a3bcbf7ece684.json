{"title":"กูเกิลออก Nearby Share for Windows ตัวจริง แอพรับส่งไฟล์กับอุปกรณ์ Android","link":"https://www.blognone.com/node/134917","date":1689818702000,"content":"<div><div><div><p>กูเกิลประกาศออกแอพ Nearby Share for Windows ตัวจริง หลัง<a href=\"https://www.blognone.com/node/133267\">ทดสอบแบบ Beta มาตั้งแต่เดือนเมษายน 2023</a> และมีผู้ใช้งานแล้ว 1.7 ล้านราย มีการแชร์ไฟล์ไปแล้ว 50 ล้านไฟล์</p>\n<p>Nearby Share เวอร์ชันสมบูรณ์ยังเพิ่มฟีเจอร์อีก 2 อย่างจากเวอร์ชัน Beta ได้แก่</p>\n<ul>\n<li>แสดงระยะเวลาคาดการณ์ที่ใช้รับส่งไฟล์เสร็จจนเสร็จ (estimated time for file transfers)</li>\n<li>พรีวิวภาพที่ส่งเข้ามาใน notification ของ Windows ให้เห็นทันทีว่าเป็นภาพอะไร</li>\n</ul>\n<p>กูเกิลยังประกาศขยายฐานผู้ใช้ Nearby Share โดยผู้ผลิตพีซีบางราย เช่น HP จะพรีโหลดแอพตัวนี้มาให้กับเครื่องของตัวเองบางรุ่น เช่น HP Dragonfly ส่วนคนที่ต้องการดาวน์โหลดโดยตรงก็ทำได้เลยผ่าน<a href=\"https://www.android.com/better-together/nearby-share-app/\">หน้าเว็บ Nearby Share</a></p>\n<p><img alt=\"No Description\" src=\"https://www.blognone.com/sites/default/files/externals/8ce65850f28abecfcd0ddb14ff9094ba.png\" /></p>\n<p><img alt=\"No Description\" src=\"https://www.blognone.com/sites/default/files/externals/5f79b10873b2caa28ef98b63b8e3a282.jpg\" /></p>\n<p>ที่มา - <a href=\"https://blog.google/products/android/nearby-share-windows-android/\">Google Blog</a></p>\n</div></div></div><div><div>Topics: </div><div><div><a href=\"/topics/nearby-share\">Nearby Share</a></div><div><a href=\"/topics/google\">Google</a></div><div><a href=\"/topics/windows\">Windows</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7162bad94df03d113213650368549163a5c936519f8315299d5a3bcbf7ece684","category":"Thai"}