{"title":"Apple ออกอัพเดต iOS 14.7.1 แก้ไขช่องโหว่ Zero-Day","link":"https://www.blognone.com/node/123900","date":1627346819000,"content":"<div><div><div><p>แอปเปิลออกอัพเดตระบบปฏิบัติการ iOS 14.7.1 และ iPadOS 14.7.1 หนึ่งสัปดาห์หลังจากมี<a href=\"https://www.blognone.com/node/123793\">อัพเดตเวอร์ชัน 14.7</a> ออกมา โดยเป็นการแก้ไขช่องโหว่ร้ายแรงที่มีการรายงานออกมาแล้ว ผู้ใช้งานจึงควรอัพเดต โดยไปที่ Settings แล้วเลือก General &gt; Software Update</p>\n<p>ช่องโหว่ดังกล่าวคือ CVE-2021-30807 เป็นช่องโหว่ IOMobileFrameBuffer ที่ผู้โจมตีสามารถส่งคำสั่งได้ที่ระดับเคอร์เนล มีผลกระทบต่อการทำงานของหน่วยความจำ</p>\n<p>แอปเปิลยังออกอัพเดต macOS Big Sur 11.5.1 ที่แก้ไขช่องโหว่เดียวกัน</p>\n<p>นอกจากนี้ใน iOS 14.7.1 ยังแก้ไขปัญหา iPhone รุ่นที่ใช้ Touch ID ไม่สามารถปลดล็อกเมื่อจับคู่กับ Apple Watch ด้วยฟีเจอร์ Unlock with iPhone อีกด้วย</p>\n<p>ที่มา: <a href=\"https://www.macrumors.com/2021/07/26/ios-14-7-patches-actively-exploited-vulnerability/\">MacRumors</a></p>\n<p><img src=\"https://www.blognone.com/sites/default/files/externals/e9b6001e33fb3675cedd83e065639982.png\" /></p>\n</div></div></div><div><div>Topics: </div><div><div><a href=\"/topics/ios-14\">iOS 14</a></div><div><a href=\"/topics/ipados-14\">iPadOS 14</a></div><div><a href=\"/topics/apple\">Apple</a></div><div><a href=\"/topics/security\">Security</a></div><div><a href=\"/topics/macos\">macOS</a></div><div><a href=\"/topics/big-sur\">Big Sur</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d984780f6241d8a8fdf4a0450028af3c9600c3bc6297d46d7b8be5e54a1253af","category":"Thai"}