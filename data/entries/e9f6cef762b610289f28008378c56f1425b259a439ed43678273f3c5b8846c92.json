{"title":"แอปดาวน์โหลดวอลล์เปเปอร์ Panels ของ MKBHD ปรับปรุงใหม่ โหลดภาพ HD ได้แบบไม่ต้องดูโฆษณาแล้ว","link":"https://www.blognone.com/node/142403","date":1728118427000,"content":"<div><div><div><p>หลังจาก MKBHD นักรีวิวและ YouTuber ชื่อดังได้เปิดตัวแอปดาวน์โหลดวอลล์เปเปอร์มือถือ Panels ที่<a href=\"https://www.blognone.com/node/142186\">ถูกโจมตีอย่างหนัก</a>ว่าแพงและคุณภาพไม่ได้ดีสมกับราคา ล่าสุดแอปได้ออกอัปเดตแล้ว โดยมีรายละเอียดการเปลี่ยนแปลงดังนี้</p>\n<ul>\n<li>ภาพความละเอียดสูง (HD) สามารถดาวน์โหลดได้เลยโดยไม่ต้องดูโฆษณา จากเดิมการดูโฆษณาสองตัว จะได้แค่ภาพความละเอียดมาตรฐาน (SD)</li>\n<li>ภาพความละเอียดเต็ม (Full Resolution) ดาวน์โหลดได้โดยต้องดูโฆษณาหนึ่งตัว</li>\n<li>หน้าค้นหาวอลล์เปเปอร์ ไม่มีการแสดงโฆษณาแทรกแล้ว</li>\n</ul>\n<p>อย่างไรก็ตามโมเดลค่าสมัครสมาชิกรายปี 49.99 ดอลลาร์ หรือ 1,990 บาท ในราคาไทย ที่เป็นประเด็นเนื่องจากมีการอ้างคำพูดเดิมของ MKBHD ว่า <a href=\"https://x.com/MKBHD/status/1626932884320792577?lang=en\">\"Never charge for something that was previously free\"</a> ยังคงมีอยู่ต่อไป และ Panels ก็ไม่ได้อธิบายส่วนนี้ว่าจะเปลี่ยนแปลงหรือไม่</p>\n<p>ที่มา: <a href=\"https://www.theverge.com/2024/10/4/24262350/mkbhd-panels-wallpaper-app-fewer-ads-update\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/9dff931a720156e818fc30d304575912.png\" /></p>\n</div></div></div><div><div>Topics: </div><div><div><a href=\"/topics/mkbhd\">MKBHD</a></div><div><a href=\"/topics/mobile-app\">Mobile App</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9f6cef762b610289f28008378c56f1425b259a439ed43678273f3c5b8846c92","category":"Thai"}