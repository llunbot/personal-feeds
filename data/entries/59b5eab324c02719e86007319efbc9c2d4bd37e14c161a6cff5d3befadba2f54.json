{"title":"Meta เพิ่มความสามารถแปลภาษาเรียลไทม์ให้แว่นตา Ray-Ban Meta Glasses สำหรับผู้ใช้งานทุกคน","link":"https://www.blognone.com/node/146026","date":1745473613000,"content":"<div><div><div><p>Meta ประกาศปล่อยฟีเจอร์ใหม่แปลภาษาแบบเรียลไทม์ใน Live AI ให้ผู้ใช้งานแว่นตาอัจฉริยะ Ray-Ban Meta Glasses ทุกคน ตามที่เคย<a href=\"https://www.blognone.com/node/142220\">ประกาศ</a>ในงาน Meta Connect เมื่อปีที่แล้ว และ<a href=\"https://www.blognone.com/node/143705\">เปิดทดสอบ</a>ให้กลุ่ม Early Access เมื่อธันวาคมที่ผ่านมา</p>\n<p>ความสามารถแปลภาษาเรียลไทม์นี้ ทำให้ผู้ใช้งานได้ยินเสียงคู่สนทนาที่แปลเป็นภาษาที่กำหนด รองรับภาษาอังกฤษ ฝรั่งเศส อิตาลี และสเปน นอกจากนี้ยังสามารถดาวน์โหลดแพ็คเกจภาษา ทำให้ใช้งานได้โดยไม่ต้องเชื่อมต่อ Wi-Fi หรือเครือข่าย</p>\n<p>ฟีเจอร์อื่นที่จะทยอยปล่อยเร็ว ๆ นี้ ได้แก่ การรับ-ส่งข้อความ DM ทั้งรูปแบบตัวหนังสือ, รูปภาพ, สนทนาเสียง, วิดีโอคอล จาก Instagram ซึ่งฟีเจอร์นี้รองรับ WhatsApp และ Messenger อยู่ก่อนหน้าแล้ว รวมทั้งจะเพิ่มความสามารถสั่งเล่นเพลงผ่านแอปฟังเพลงสตรีมมิ่งอีกด้วย</p>\n<p>ที่มา: <a href=\"https://www.meta.com/blog/ray-ban-ai-glasses-skyler-wayfarers-live-translation-instagram-direct/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/3819469eadd92e4a6c0e8ff6ee28ce07.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/ray-ban\">Ray-Ban</a></div><div><a href=\"/topics/smart-glass\">Smart Glass</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59b5eab324c02719e86007319efbc9c2d4bd37e14c161a6cff5d3befadba2f54","category":"Thai"}