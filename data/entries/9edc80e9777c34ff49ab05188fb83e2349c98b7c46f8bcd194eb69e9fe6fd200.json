{"title":"เผย Apple สั่งจองชิป 2 นาโนเมตรกับ TSMC ไว้แล้ว จะได้ส่งมอบเป็นรายแรกในปี 2025","link":"https://www.blognone.com/node/137873","date":1706196900000,"content":"<div><div><div><p>เว็บไซต์ ‌DigiTimes‌ ที่รายงานข้อมูลด้านซัพพลายเชนเปิดเผยว่า แอปเปิลจะเป็นบริษัทแรกที่ได้รับส่งมอบชิปเทคโนโลยี 2 นาโนเมตร จาก TSMC ซึ่งเป็นลูกค้ารายแรกที่ทำคำสั่งซื้อชิปเทคโนโลยีใหม่นี้</p>\n<p>TSMC คาดว่าจะเริ่มสายการผลิตชิป 2 นาโนเมตรได้ตั้งแต่ครึ่งหลังของปี 2025 ก่อนหน้านี้แอปเปิลก็เป็นลูกค้ารายแรกที่ได้ชิปเทคโนโลยีล่าสุด 3 นาโนเมตร ของ TSMC ซึ่งมีใช้งานแล้วใน iPhone 15 Pro (A17 Pro) และชิปตระกูล M3 ใน Mac</p>\n<p>ตอนนี้ TSMC เริ่มก่อสร้างโรงงานสำหรับรองรับการผลิตชิป 2 นาโนเมตรแล้ว 2 แห่ง และอยู่ในขั้นตอนการอนุมัติเพื่อสร้างแห่งที่ 3 การผลิตใช้เทคนิคที่เรียกว่า GAAFET (<a href=\"https://www.blognone.com/node/109843\">ดูรายละเอียดจากข่าวซัมซุง</a>) เพื่อรองรับทรานซิสเตอร์ที่ขนาดเล็กลงมาก</p>\n<p>ก่อนหน้านี้ TSMC <a href=\"https://www.blognone.com/node/137241\">เพิ่งพูดถึง</a>เทคโนโลยีชิป 1.4 นาโนเมตร ที่ใหม่กว่า โดยคาดผลิตออกมาได้เร็วที่สุดในปี 2027</p>\n<p>ที่มา: <a href=\"https://www.macrumors.com/2024/01/24/apple-tsmc-first-2nm-chips/\">MacRumors</a></p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/tsmc\">TSMC</a></div><div><a href=\"/topics/rumors\">Rumors</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9edc80e9777c34ff49ab05188fb83e2349c98b7c46f8bcd194eb69e9fe6fd200","category":"Thai"}