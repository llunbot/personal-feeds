{"title":"Facebook ปิดบริการคอนเทนต์ข่าว Facebook News ในยุโรป แต่ยังอ่านผ่าน Feed ปกติได้","link":"https://www.blognone.com/node/135591","date":1693973378000,"content":"<div><div><div><p>Facebook ประกาศปิดบริการ Facebook News ในยุโรป 3 ประเทศคือ สหราชอาณาจักร ฝรั่งเศส เยอรมนี <a href=\"https://www.blognone.com/node/120809\">หลังเริ่มเปิดบริการในยุโรปเมื่อปี 2021</a></p>\n<p>Facebook News เป็นแท็บแยกของ News Feed เอาไว้อ่านข่าวโดยเฉพาะ <a href=\"https://www.blognone.com/node/112755\">เปิดตัวครั้งแรกในสหรัฐปี 2019</a> และขยายไปยังบางประเทศ (ไม่มีไทย) แต่ภายหลัง Facebook ก็ทยอยถอนตัวจากคอนเทนต์สายข่าว โดย<a href=\"https://www.blognone.com/node/125204\">ให้เหตุผลว่าคนไม่ได้สนใจเข้ามาอ่านข่าว โดยเฉพาะข่าวการเมืองจาก Facebook จึงหันมาปรับอัลกอริทึมให้เห็นโพสต์จากเพื่อนเพิ่มขึ้นแทน</a></p>\n<p>แท็บ Facebook News จะถูกนำออกไปในช่วงต้นเดือนธันวาคม ผู้ใช้ในประเทศเหล่านี้ยังสามารถอ่านข่าวได้จาก Feed ปกติได้ (ไปตบตีกับอัลกอริทึมกันเอง) ไม่เหมือน<a href=\"https://www.blognone.com/node/135100\">กรณีของแคนาดา ที่ปิดกั้นการมองเห็นข่าวไปทั้งหมด</a></p>\n<p>ที่มา - <a href=\"https://about.fb.com/news/2023/09/an-update-on-facebook-news-in-europe/\">Meta</a></p>\n<p><img src=\"https://www.blognone.com/sites/default/files/externals/c3a5fceaaf219a71e8d6508da58afc4c.jpg\" alt /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/news\">News</a></div><div><a href=\"/topics/europe\">Europe</a></div><div><a href=\"/topics/meta\">Meta</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96c71a44717a3985e282791eef55a0c47300912193a98fb4495b5157774cf081","category":"Thai"}