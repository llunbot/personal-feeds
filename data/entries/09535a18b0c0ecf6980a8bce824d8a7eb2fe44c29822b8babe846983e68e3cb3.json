{"title":"GMM Music ปิดดีลให้ Tencent Music มาถือหุ้น 10% ส่วน GMM Music ได้หุ้น 30% ใน Joox Thailand","link":"https://www.blognone.com/node/140086","date":1717236640000,"content":"<div><div><div><p>บริษัท จีเอ็มเอ็ม แกรมมี่ จำกัด (มหาชน) รายงานต่อตลาดหลักทรัพย์ฯ เรื่องการทำข้อตกลง จำหน่ายหุ้นของ จีเอ็มเอ็ม มิวสิค (GMM Music) ให้กับนักลงทุน และการได้มาของหุ้น  Joox Thailand</p>\n<p>โดยจีเอ็มเอ็ม แกรมมี่ ได้ทำข้อตกลงกับกลุ่มบริษัทของ Tencent Music Entertainment Group ซึ่งเป็นบริษัทที่ดูแลธุรกิจเพลงของ Tencent ให้เข้ามาถือหุ้น 10% ของ GMM Music คิดเป็นมูลค่า 70 ล้านดอลลาร์สหรัฐ หรือประมาณ 2.57 พันล้านบาท โดย Tencent Music จะจ่ายค่าตอบแทนในรูปแบบเงินสด และหุ้น 30% ของ Joox Thailand ที่ให้บริการแพลตฟอร์มฟังเพลง JOOX ในประเทศไทย ซึ่งเฉพาะส่วนของหุ้นคิดเป็นมูลค่า 25 ล้านดอลลาร์สหรัฐ</p>\n<p>GMM Music มองประโยชน์ที่ได้รับจากดีลนี้ว่าจะช่วยเพิ่มโอกาสให้บริษัท ในการขยายตลาดสู่ต่างประเทศผ่านช่องทางของ Tencent Music Entertainment ตลอดจนเข้าถึงเทคโนโลยีต่าง ๆ ส่วนการถือหุ้น JOOX จะนำมาต่อยอดกับ<a href=\"https://www.blognone.com/node/125840\">แพลตฟอร์มฟังเพลง Plern</a> ซึ่งเป็นประโยชน์ร่วมกันและประหยัดต่อขนาดของสองแพลตฟอร์ม</p>\n<p>ที่มา: <a href=\"https://grammy.listedcompany.com/newsroom/310520241814130102T.pdf\">จีเอ็มเอ็ม แกรมมี่</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/6ba70b8675a58055b2046e165b520368.png\" /></p>\n</div></div></div><div><div>Topics: </div><div><div><a href=\"/topics/gmm-grammy\">GMM Grammy</a></div><div><a href=\"/topics/tencent\">Tencent</a></div><div><a href=\"/topics/music\">Music</a></div><div><a href=\"/topics/music-streaming\">Music Streaming</a></div><div><a href=\"/topics/joox\">JOOX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09535a18b0c0ecf6980a8bce824d8a7eb2fe44c29822b8babe846983e68e3cb3","category":"Thai"}