{"title":"Microsoft Teams เวอร์ชันใหม่ เร็วขึ้น กินแรมน้อยลง เปิดให้อัพเดตสำหรับผู้ใช้งานทุกคนแล้ว","link":"https://www.blognone.com/node/136105","date":1696548551000,"content":"<div><div><div><p>ไมโครซอฟท์ประกาศว่า Microsoft Teams เวอร์ชันใหม่ ที่ยกเครื่องสถาปัตยกรรมให้ทำงานเร็วขึ้น ใช้ทรัพยากรน้อยลง ตอนนี้เปิดให้ใช้งานทั่วไปแล้วทั้ง Windows และ Mac หลังจากออก<a href=\"https://www.blognone.com/node/133183\">เวอร์ชันพรีวิวมาเมื่อต้นปี</a></p>\n<p>ใน Teams เวอร์ชันใหม่นี้ ไมโครซอฟท์บอกว่าความเร็วเพิ่มขึ้นสองเท่า ใช้แรมน้อยลง 50% และพื้นที่ดิสก์ลดลง 70% เทียบกับเวอร์ชันก่อนหน้านี้ ซึ่งเป็นผลจากการ<a href=\"https://www.blognone.com/node/133195\">เปลี่ยนมาใช้พื้นฐานบน WebView2</a> แทน Electron เดิม</p>\n<p>ผู้ใช้งาน Teams เวอร์ชันเดิมจะทยอยได้รับอัพเดตเป็นเวอร์ชันใหม่อัตโนมัติภายในระยะเวลาไม่กี่เดือนข้างหน้า แต่หากต้องการอัพเดตเป็น Teams ใหม่ทันที สามารถเลือกเปิดปุ่มใช้งาน Teams แบบใหม่ได้ที่มุมบนซ้ายของแอป</p>\n<p>ที่มา: <a href=\"https://techcommunity.microsoft.com/t5/microsoft-teams-blog/announcing-general-availability-of-the-new-microsoft-teams-app/ba-p/3934603\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/6ad0ca450598e78a4ffb3c9aa26d1eb0.png\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3c382f2b572b59d9b22f378d4b1aa4f2c14b1f154f70ab95dbe2e31fc2ef227","category":"Thai"}