{"title":"Xiaomi รายงานผลประกอบการไตรมาส ซึ่งมีตัวเลขยอดขายรถยนต์ไฟฟ้าเป็นครั้งแรก","link":"https://www.blognone.com/node/141552","date":1724246212000,"content":"<div><div><div><p>Xiaomi รายงานผลประกอบการประจำไตรมาสที่ 2 ของปี 2024 ซึ่งเป็นไตรมาสแรกที่บริษัท<a href=\"https://www.blognone.com/node/139002\">เริ่มขายรถยนต์ไฟฟ้า SU7</a> ภาพรวมรายได้เพิ่มขึ้น 32.0% เทียบกับไตรมาสเดียวกันในปีก่อนเป็น 88,887.8 ล้านหยวน และมีกำไรสุทธิแบบ Non-IFRS 6,175.4 ล้านหยวน</p>\n<p>รายได้จากการขายรถยนต์ไฟฟ้า Xiaomi SU7 ในไตรมาสที่ผ่านมาอยู่ที่ประมาณ 6.2 พันล้านหยวน โดย Xiaomi รายงานรวมกับกลุ่มธุรกิจริเริ่มใหม่ (New Initiatives) ซึ่งมีรายได้รวมทั้งหมด 6,368.8 ล้านหยวน มีกำไรขั้นต้นเฉพาะส่วนธุรกิจ 979.8 ล้านหยวน คิดเป็นอัตรา 15.4%</p>\n<p>Xiaomi บอกว่าส่งมอบรถยนต์ Xiaomi SU7 ในไตรมาสไป 27,307 คัน โดยมีกำลังการผลิตที่เพิ่มสูงขึ้นทุกเดือน คาดว่าจะสามารถส่งมอบรถคันที่ 100,000 ภายในเดือนพฤศจิกายน และสุทธิในปีนี้ที่ 120,000 คัน</p>\n<p>ธุรกิจสมาร์ทโฟนของ Xiaomi มีรายได้ 46,516.4 ล้านหยวน ใกล้เคียงกับปีก่อน จำนวนเครื่องส่งมอบเพิ่มเป็น 42.3 ล้านเครื่อง ส่วนแบ่งตลาดเป็นอันดับ 3 ของโลกที่ 14.8% ตาม<a href=\"https://www.blognone.com/node/140892\">รายงานของ IDC</a> ส่วนธุรกิจ IoT และไลฟ์สไตล์ มีรายได้ 26,760.3 ล้านหยวน</p>\n<p>ที่มา: <a href=\"https://ir.mi.com/system/files-encrypted/nasdaq_kms/assets/2024/08/21/5-44-48/Announcement.pdf\">Xiaomi</a> (pdf) และ <a href=\"https://www.reuters.com/technology/xiaomi-q2-revenue-jumps-32-auto-business-smartphone-sales-2024-08-21\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/0892ca37cd329676db0bfd3ccd1ba85a.png\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa5c8a6a772e184df76e644b540f7fc018c24e033692bc5bc7422f969d468bf3","category":"Thai"}