{"title":"Threads เพิ่มตัวเลือกปิดไม่ให้นำโพสต์ไปแสดงที่ Facebook, Instagram แล้ว","link":"https://www.blognone.com/node/136707","date":1699830725000,"content":"<div><div><div><p>ช่วงที่ผ่านมา Threads แพลตฟอร์มโซเชียลเน้นตัวหนังสือของ Meta ได้พยายามหาวิธีเพิ่มผู้ใช้งาน ด้วยการแสดงข้อความของโพสต์ที่น่าสนใจใน Threads <a href=\"https://www.blognone.com/node/136333\">บนหน้าฟีด</a>ของ Facebook และ Instagram อย่างไรก็ตามแนวทางดังกล่าวทำให้ผู้ใช้งานหลายคนไม่ชอบ ซึ่ง Meta ก็บอกว่า<a href=\"https://www.blognone.com/node/136365\">รับฟังปัญหา</a>นี้</p>\n<p>ล่าสุดเริ่มมีผู้ใช้งาน Threads พบตัวเลือกในการตั้งค่า สามารถปิดการนำโพสต์ไปแสดงบนโซเชียลอื่นแล้ว ซึ่งตัวเลือกมี Facebook และ Instagram สามารถเลือกเปิด-ปิดบางตัวได้</p>\n<p>หัวข้อดังกล่าวอยู่ในส่วน Privacy หมวด Suggesting posts on other apps การเปิด-ปิดตั้งค่านี้ ทำให้โพสต์ Threads ของผู้ใช้งานไม่ไปปรากฏที่โซเชียลอื่น แต่ผู้ใช้ Facebook และ Instagram ก็ยังคงเห็นโพสต์แนะนำได้จากคนอื่นเหมือนเดิมนั่นเอง</p>\n<p>ที่มา: <a href=\"https://9to5mac.com/2023/11/12/threads-posts-on-facebook-and-instagram/\">9to5Mac</a></p>\n<p><img src=\"https://www.blognone.com/sites/default/files/externals/84469be66ac8dbf224441cd30e90620f.jpg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bb530a35322a0a47a01bccae559e4a8e93a192dcf17fa6e3c65b297c7feafdf","category":"Thai"}