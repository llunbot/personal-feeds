{"title":"[Counterpoint] ไทยยังครองที่ 1 ส่วนแบ่งยอดขายรถ EV ในเอเชียตะวันออกเฉียงใต้ ปี 2022","link":"https://www.blognone.com/node/133287","date":1680568223000,"content":"<div><div><div><p>บริษัทวิจัยตลาด Counterpoint รายงานข้อมูลยอดขายรถยนต์ไฟฟ้าส่วนบุคคล (EV) ในภูมิภาคเอเชียตะวันออกเฉียงใต้ ของปี 2022 โดยภาพรวมรถยนต์กลุ่ม EV มียอดขายคิดเป็น 2% ของรถยนต์ทั้งหมดที่ขายได้ ซึ่งมีคิดส่วนแบ่งรายประเทศ พบว่าไทยมีการซื้อรถยนต์ EV มากที่สุดถึง 58% ของรถยนต์ EV ทั้งหมด ตามด้วยอินโดนีเซียที่ 19.5% และเวียดนาม 15.8% ตัวเลขเป็นทิศทางเดียวกับรายงานก่อนหน้านี้ของ<a href=\"https://www.blognone.com/node/132007\">ไตรมาส 3/2022</a></p>\n<p>ทั้งนี้นิยามรถยนต์ EV ของ Counterpoint ในการสำรวจนี้นับเฉพาะ Battery EV และ Plug-in Hybrid EV ไม่รวม Hybrid EV และรถ Fuel Cell</p>\n<p>Abhilash Gupta นักวิเคราะห์ของ Counterpoint บอกว่าแม้ความต้องการรถยนต์ EV จะเพิ่มขึ้นในภูมิภาคนี้ แต่ยอดขายก็ยังเป็นอัตราส่วนที่เล็กมากคือ 0.5% เทียบยอดขายรถ EV ทั่วโลก อย่างไรก็ตามภูมิภาคนี้เป็นเป้าหมายสำคัญของรถยนต์จากจีนในการทำตลาด และคาดว่าจะมีการตั้งโรงงานผลิตเพิ่มมากขึ้น ประเมินจากจุดแข็งทั้งไทย ที่มีโรงงานผลิตรถยนต์จำนวนมาก พร้อมอินโดนีเซียและเวียดนาม ที่มีเหมืองแร่ของวัตถุดิบที่จำเป็นในการผลิตรถ EV</p>\n<p><strong>เพิ่มเติม:</strong> Counterpoint อธิบายว่ายอดขายนับจากจำนวนรถยนต์ที่ส่งมอบ ออกมาจากโรงงานของแต่ละแบรนด์/รุ่น</p>\n<p>ที่มา: <a href=\"https://www.counterpointresearch.com/sea-ev-sales-q4-2022/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/313e671400c3ae28e4b34e848d6916ad.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4be05261d6ccbf63a853e25f427d119b.jpg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/counterpoint-research\">Counterpoint Research</a></div><div><a href=\"/topics/electric-vehicles\">Electric Vehicles</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec675463703f31b27d40381c079a975e2e9d92909a34561b449e743f4942255a","category":"Thai"}