{"title":"ระบบข้อมูลโรงพยาบาลในโรมาเนียถูก Ransomeware โจมตี ต้องปิดระบบกระทบ 100 โรงพยาบาล","link":"https://www.blognone.com/node/138186","date":1707840449000,"content":"<div><div><div><p>ระบบข้อมูลโรงพยาบาล Hipocrate Information System (HIS) ในโรมาเนียถูกมัลแวร์เรียกค่าไถ่ Backmydata โจมตี ส่งผลให้โรงพยาบาลจำนวนมากต้องปิดระบบจนกระทบการให้บริการ</p>\n<p>คนร้ายสามารถเข้ารหัสข้อมูลได้แล้ว 25 โรงพยาบาล ทำให้ผู้ดูแลระบบต้องปิดระบบของอีก 75 โรงพยาบาลเพื่อป้องกันเหตุ โดยรวมตอนนี้มีโรงพยาบาลร้อยแห่งที่ต้องทำงานโดยไม่มีระบบไอที ในกลุ่มโรงพยาบาลที่ถูกเข้ารหัสแล้วส่วนใหญ่มีข้อมูลสำรองค่อนข้างใหม่ ไม่เกิน 3 วัน มีหนึ่งแห่งที่มีข้อมูลสำรองย้อนหลังไปถึง 12 วัน</p>\n<p>เซิร์ฟเวอร์และคอมพิวเตอร์ที่ถูกปิดไปมีทั้งหมด 400 เครื่อง ตอนนี้เจ้าหน้าที่ทุกโรงพยาบาลต้องให้บริการด้วยกระดาษทั้งหมด ตอนนี้ยังไม่มีการยืนยันว่าคนร้ายดาวน์โหลดข้อมูลออกไปหรือไม่</p>\n<p>ที่มา - <a href=\"https://www.bleepingcomputer.com/news/security/ransomware-attack-forces-100-romanian-hospitals-to-go-offline/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/28d4531999561c1424a30331fcce7565.jpg\" /></p>\n<p>ภาพโดย <a href=\"https://pixabay.com/photos/stethoscope-hospital-doctor-health-840125/\">Parentingupstream</a></p>\n</div></div></div><div><div>Topics: </div><div><div><a href=\"/topics/ransomware\">Ransomware</a></div><div><a href=\"/topics/hospital\">Hospital</a></div><div><a href=\"/topics/romania\">Romania</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50ad159b46b89faee9cabdcf59ce2b8bfc3e219dd3a3dd244e49903804d9f6ec","category":"Thai"}