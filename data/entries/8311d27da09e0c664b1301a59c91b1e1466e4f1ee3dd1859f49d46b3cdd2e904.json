{"title":"ทนายความสหรัฐถูกลงโทษ หลังใช้หลักฐานและตัวอย่างคดีปลอมจาก ChatGPT ในชั้นศาล","link":"https://www.blognone.com/node/134071","date":1685430893000,"content":"<div><div><div><p>เราเห็นกรณีการนำเสนอข้อมูลปลอมจาก ChatGPT อยู่บ่อยครั้ง แต่ครั้งนี้น่าจะเป็นครั้งแรกๆ ถึงผลกระทบจากข้อมูลปลอมจาก ChatGPT ในอาชีพการงาน เมื่อ Steven Schwartz ทนายความสหรัฐ ใช้ข้อมูลคดีปลอมและโควทปลอม เป็นข้อมูลในชั้นศาล</p>\n<p>Steven Schwartz ว่าความให้ Roberto Mata ฟ้องร้องเรียกค่าเสียหายกับสายการบิน Avianca ของโคลอมเบีย จากอาการบาดเจ็บบนเครื่องที่เกิดเมื่อปี 2019 โดยทนายใช้ข้อมูลคดีและคำตัดสินจาก ChatGPT ทั้งหมด 6 คดี รวมถึงโควทและข้อมูลอ้างอิงจากการสืบสวนคดีดังกล่าว เป็นคดีอ้างอิงในชั้นศาล ก่อนที่ผู้พิพากษาจะพบว่า ข้อมูลดังกล่าวเป็นของปลอม</p>\n<p>Schwartz อ้างว่าไม่รู้ว่าข้อมูลจาก ChatGPT จะเป็นของปลอม ตอนนี้เขาถูก sanction ไปแล้วและต้องรอคำตัดสินจากสภาทนายความอีกครั้งว่าจะถูกลงโทษอย่างไร</p>\n<p>ที่มา - <a href=\"https://qz.com/a-us-attorney-in-trouble-over-fake-chatgpt-citations-1850484409\">QZ</a></p>\n<p><img alt=\"No Description\" src=\"https://www.blognone.com/sites/default/files/externals/d32b227799f0742e4a88d675a4325917.jpg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/lawsuit\">Lawsuit</a></div><div><a href=\"/topics/usa\">USA</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8311d27da09e0c664b1301a59c91b1e1466e4f1ee3dd1859f49d46b3cdd2e904","category":"Thai"}