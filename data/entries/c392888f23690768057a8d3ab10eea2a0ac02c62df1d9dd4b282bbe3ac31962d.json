{"title":"Facebook, Instagram กลับมาใช้งานได้แล้ว","link":"https://www.blognone.com/node/125095","date":1633390950000,"content":"<div><div><div><p>Facebook และบริการในเครือทั้ง Instagram, WhatsApp, Facebook Messenger กลับมาใช้งานได้ตามปกติแล้ว หลังจาก<a href=\"https://www.blognone.com/node/125088\">ล่มไปตั้งแต่ 22.44น.</a> เมื่อคืนนี้ตามเวลาในประเทศไทย โดยข้อมูลจาก Downdetector พบว่าระบบเริ่มกลับมาใช้งานได้ตั้งแต่เวลา 05.30น. รวมเวลาเกือบ 7 ชั่วโมง</p>\n<p>Mike Schroepfer ซีทีโอ Facebook ชี้แจงผ่าน Twitter ก่อนหน้านี้ ว่าเกิดจากปัญหาเน็ตเวิร์ค และทีมงานกำลังแก้ไขและพยายามนำระบบกลับคืนโดยเร็วที่สุด ในเวลาต่อมาจึงแจ้งว่าระบบกำลังกลับมาเป็นปกติแล้ว โดยต้องใช้เวลาระยะหนึ่งถึงจะกลับมา 100% พร้อมบอกว่าขอโทษกับทั้งธุรกิจขนาดเล็ก ขนาดใหญ่ ครอบครัว และทุกคน ที่ต้องพึ่งพาระบบของ Facebook ในการใช้ชีวิต</p>\n<p>ซีอีโอ Mark Zuckerberg ก็โพสต์สเตตัสแจ้งว่าระบบกลับมาใช้งานได้แล้วเช่นกัน พร้อมกล่าวคำขอโทษว่า เขาทราบดีว่าทุกคนพึ่งพาบริการของ Facebook มากแค่ไหน เพื่อการเชื่อมต่อกับทุกคนที่คุณให้ความสำคัญ</p>\n<p>ที่มา: <a href=\"https://www.speedtest.net/insights/blog/massive-facebook-instagram-whatsapp-outage-october-2021/\">Downdetector</a></p>\n<p><img src=\"https://www.blognone.com/sites/default/files/externals/dd8f168d1bb5a28f5caf9b161b45aa84.png\" /></p>\n<blockquote><p>*Sincere* apologies to everyone impacted by outages of Facebook powered services right now. We are experiencing networking issues and teams are working as fast as possible to debug and restore as fast as possible</p>\n<p>— Mike Schroepfer (@schrep) <a href=\"https://twitter.com/schrep/status/1445114730151043073?ref_src=twsrc%5Etfw\">October 4, 2021</a></p></blockquote>\n<p><img src=\"https://www.blognone.com/sites/default/files/externals/f6ded67c97ad266b38c588803257deeb.png\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/whatsapp\">WhatsApp</a></div><div><a href=\"/topics/facebook-messenger\">Facebook Messenger</a></div><div><a href=\"/topics/service-outage\">Service Outage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c392888f23690768057a8d3ab10eea2a0ac02c62df1d9dd4b282bbe3ac31962d","category":"Thai"}