{"title":"ซัมซุงประกาศนโยบาย สมาร์ททีวี Tizen จะได้อัพเดตนาน 7 ปี","link":"https://www.blognone.com/node/141646","date":1724724391000,"content":"<div><div><div><p>Yoon Seok-woo ประธานฝ่ายธุรกิจหน้าจอของซัมซุง ประกาศในงานแถลงข่าวที่เกาหลีใต้ ว่าสมาร์ททีวีของซัมซุงจะได้การันตีอัพเดตระบบปฏิบัติการ Tizen เป็นเวลานาน 7 ปี</p>\n<p>นโยบายนี้จะมีผลกับทีวีที่ออกขายในปี 2024 ทั้งหมด และรุ่นของปี 2023 เป็นบางรุ่น ในงานนี้ซัมซุงยังโชว์ความสามารถใหม่ๆ ของระบบปฏิบัติการ Tizen เช่น การขึ้นซับไตเติลเป็นภาษาเกาหลีให้อัตโนมัติ เมื่อดูรายการจากต่างประเทศ, Generative Wallpaper สร้างภาพพื้นหลังจาก AI ตามคำสั่ง, การใช้ AI ช่วยปรับภาพให้มีคอนทราสต์สูงขึ้นสำหรับผู้ที่มีปัญหาด้านการมองเห็น เป็นต้น</p>\n<p>ซัมซุงระบุว่าปัจจุบันมีสมาร์ททีวี Tizen อยู่ในตลาด 270 ล้านเครื่อง ถือเป็นแพลตฟอร์มสมาร์ททีวีที่ใหญ่ที่สุดในตลาด และซัมซุงยังครองแชมป์ส่วนแบ่งตลาดทีวีโลก ด้วยส่วนแบ่ง 28.8%</p>\n<p>ที่มา - <a href=\"https://www.businesskorea.co.kr/news/articleView.html?idxno=223535\">Business Korea</a></p>\n<p><img alt=\"No Description\" src=\"https://www.blognone.com/sites/default/files/externals/aed0e01f0bdc2e0765bcf615477d2219.jpeg\" /></p>\n</div></div></div><div><div>Topics: </div><div><div><a href=\"/topics/tizen\">Tizen</a></div><div><a href=\"/topics/samsung\">Samsung</a></div><div><a href=\"/topics/smart-tv\">Smart TV</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17177bd6a5d733c32bea02850f5c89610dfb7f447a47611d8d49041548665c2f","category":"Thai"}