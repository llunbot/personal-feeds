{"title":"Firefox ผนวกบริการอีเมลใช้ครั้งเดียว Firefox Relay เข้ามาในเบราว์เซอร์","link":"https://www.blognone.com/node/135506","date":1693365391000,"content":"<div><div><div><p>Mozilla ประกาศผนวกเอา <a href=\"https://www.blognone.com/node/116148\">Firefox Relay บริการอีเมลแบบใช้ครั้งเดียวเพื่อความเป็นส่วนตัว</a> เข้ามาอยู่ในตัวเบราว์เซอร์ Firefox โดยตรง</p>\n<p>แนวคิดของ Relay คือการสร้างอีเมลแบบสุ่มสำหรับใช้ครั้งเดียว (random email mask) ให้สมัครบริการบนเว็บไซต์ต่างๆ เพื่อเลี่ยงการให้อีเมลจริง (ที่อาจถูกสแปมถล่มหรือข้อมูลรั่วไหลหากเว็บนั้นถูกแฮ็ก) จากนั้นข้อมูลการสมัครบริการจะถูกส่งต่อ (relay ตามชื่อบริการ) มายังอีเมลจริงของเราอีกที</p>\n<p>Firefox Relay เปิดตัวครั้งแรกในปี 2020 ตอนแรกอยู่ในสถานะบริการแยก (เข้าผ่านหน้าเว็บ relay.firefox.com) จากนั้นพัฒนามาเป็น add-on ใน Firefox และล่าสุดกำลังจะเข้ามาอยู่ในตัวเบราว์เซอร์ เป็นปุ่มในทูลบาร์ และตอนลงทะเบียนเข้าใช้งานเว็บไซต์ จะมีไอคอนขึ้นมาถามในช่องกรอกอีเมลว่าต้องการสร้างอีเมลใหม่เพื่อสมัครเว็บนี้หรือไม่</p>\n<p><img alt=\"No Description\" src=\"https://www.blognone.com/sites/default/files/externals/d126ca6482d854388adecbd3f7d0e128.png\" /></p>\n<p>Firefox Relay เป็นบริการฟรี จำกัดอีเมลให้ 5 อัน หากต้องการเพิ่มต้องจ่ายพรีเมียมเพิ่ม การใช้งานในเบราว์เซอร์ Firefox จำเป็นต้องสมัครและล็อกอินบัญชี Firefox Account ก่อนจึงใช้งานได้</p>\n<p>Mozilla บอกว่าทยอยเปิดฟีเจอร์ Relay ให้ผู้ใช้งานทีละส่วน จากการลองใน Firefox ของตัวเองก็พบว่าใช้งานได้แล้วกับบางเว็บไซต์ครับ</p>\n<p><img alt=\"No Description\" src=\"https://www.blognone.com/sites/default/files/externals/ea421cb203317c98e04d6c853ec565ec.png\" /></p>\n<p>ที่มา - <a href=\"https://blog.mozilla.org/en/mozilla/protect-your-information-with-email-masks-now-available-in-firefox/\">Mozilla</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/e-mail\">E-mail</a></div><div><a href=\"/topics/browser\">Browser</a></div><div><a href=\"/topics/privacy\">Privacy</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6dbaca10b616ee2e7e2d507f085a5f98eb8527f3dc255bd2fa1285992be7f55b","category":"Thai"}