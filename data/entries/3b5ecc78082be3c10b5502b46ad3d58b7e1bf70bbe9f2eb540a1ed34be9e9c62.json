{"title":"[ไม่ยืนยัน] Apple ปลดพนักงานรอบใหม่ประมาณ 100 คน กระทบ Apple News และ Apple Books","link":"https://www.blognone.com/node/141691","date":1724822831000,"content":"<div><div><div><p>Mark Gurman แห่ง Bloomberg รายงานว่าแอปเปิลได้แจ้งปลดพนักงานประมาณ 100 ตำแหน่ง ในส่วนธุรกิจบริการหรือ Services ซึ่งรวมทั้งฝ่ายวิศวกรรมด้วย บริการที่ได้รับผลกระทบคือ Apple News และ Apple Books</p>\n<p>ผลจากการปลดพนักงานครั้งนี้ แอปเปิลยังปรับยุทธศาสตร์ในส่วนธุรกิจ Services โดย Apple News จะยังคงให้ความสำคัญต่อไป แต่ Apple Books จะถูกลดความสำคัญลง เรื่องนี้อาจอธิบายได้จากตัวเลือกการสมัครใช้งานแบบ Subscription ซึ่ง Apple News ได้เพิ่ม <a href=\"https://www.blognone.com/node/108835\">Apple News+</a> เข้ามา ขณะที่ Apple Books ซึ่งมีให้บริการนานแล้ว ก็ยังไม่มีแผนเพิ่มตัวเลือก Subscription</p>\n<p>การปลดพนักงานของแอปเปิลครั้งนี้เป็นรอบที่ 4 ของปีที่มีรายงานออกมา โดยก่อนหน้านี้มี<a href=\"https://www.blognone.com/node/137661\">ฝ่ายที่ดูแล Siri</a>, <a href=\"https://www.blognone.com/node/138872\">ฮาร์ดแวร์ microLED</a> และ<a href=\"https://www.blognone.com/node/139082\">รถยนต์ไร้คนขับ</a></p>\n<p>ที่มา: <a href=\"https://www.bloomberg.com/news/articles/2024-08-28/apple-cuts-about-100-services-jobs-as-part-of-priority-shift\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/5d8c01bc291ba97349f634423076635f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/layoff\">Layoff</a></div><div><a href=\"/topics/apple-news\">Apple News</a></div><div><a href=\"/topics/apple-books\">Apple Books</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b5ecc78082be3c10b5502b46ad3d58b7e1bf70bbe9f2eb540a1ed34be9e9c62","category":"Thai"}