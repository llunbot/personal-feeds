{"title":"Tinder เตรียมเปิดยืนยันตัวตนและอายุด้วยหมายเลข ID ผู้ใช้สมัครใจใช้งาน ยกเว้นประเทศที่กฎหมายกำหนด","link":"https://www.blognone.com/node/124255","date":1629168394000,"content":"<div><div><div><p>ในไตรมาสถัดไป Tinder จะเปิดระบบยืนยันตัวตน ID Verification หรือการยืนยันตัวด้วยหมายเลขบัตรประชาชน ใบขับขี่ พาสปอร์ตผ่านแอปว่ามีอายุเกิน 18 ปี โดยจะเริ่มทำในรูปแบบสมัครใจ ยกเว้นในพื้นที่ที่กฎหมายกำหนดหรือได้รับคำสั่งตามกฎหมาย โดย ID Verification เปิดใช้งานที่ญี่ปุ่นมาก่อนแล้วในปี 2019 ซึ่งเป็นพื้นที่ที่กฎหมายกำหนดว่าผู้ใช้งานแอปหาคู่ต้องมีอายุ 18 ปีขึ้นไป</p>\n<p>Tinder ได้ให้คำมั่นสัญญาว่าจะลงทุนหลัก 100 ล้านเหรียญเพื่อความปลอดภัยในการใช้งาน หลังถูกวิจารณ์ว่ามีเหยื่อจากการถูกล่วงละเมิดทางเพศ และเหยื่อยังไม่บรรลุนิติภาวะ ที่ผ่านมา Tinder เพิ่มฟีเจอร์ยืนยันตัวตนในหลายรูปแบบ ทั้งเครื่องหมายสีฟ้าแบบ Twitter, วิดีโอคอลเห็นหน้า เป็นต้น แต่การยืนยันตัวตนด้วยหมายเลขประจำตัว จะทำให้สามารถตรวจสอบได้ว่า คนที่เราคุยด้วยมีประวัติอาชญากรรมทางเพศหรือไม่</p>\n<p>ตามเงื่อนไขการใช้งาน Tinder กำหนดให้ผู้ใช้ต้องไม่เคยถูกตัดสินว่ากระทำผิดในความผิดทางอาญา อาชญากรรมทางเพศ หรืออาชญากรรมใดๆ ที่เกี่ยวข้องกับความรุนแรง</p>\n<p>ก่อนหน้านี้ Tinder ยังร่วมมือกับ Garbo บริษัทไม่แสวงหากำไรทำเกี่ยวกับการตรวจสอบประวัติ โดยเฉพาะประวัติอาชญากรรม การคุกคามละเมิดทางเพศ ในการตรวจสอบประวัติผู้ใช้งานด้วย</p>\n<p><img src=\"https://www.blognone.com/sites/default/files/externals/4ecd4333ac3adf5081164611fc00584c.png\" /><br />\nภาพจาก <a href=\"https://www.help.tinder.com/hc/en-us/articles/360041821872-Age-verify-to-chat-with-matches\">Tinder</a></p>\n<p>ที่มา - <a href=\"https://www.tinderpressroom.com/2021-08-16-Tinder-Commits-to-ID-Verification-for-Members-Globally,-a-First-in-the-Dating-Category\">Tinder</a>, <a href=\"https://techcrunch.com/2021/08/16/tinder-will-soon-make-voluntary-id-verification-available-globally/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/tinder\">Tinder</a></div><div><a href=\"/topics/security\">Security</a></div><div><a href=\"/topics/sexual-abuse\">Sexual Abuse</a></div><div><a href=\"/topics/crime\">Crime</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5b1dee9138be00d7904a1741f286b65ff2f95728800f4eb2163f3033cd8aa11","category":"Thai"}