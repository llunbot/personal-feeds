{"title":"Microsoft หยุดการผลิต HoloLens 2 แล้ว ไม่มีแผนออกรุ่นถัดไป","link":"https://www.blognone.com/node/142314","date":1727820309000,"content":"<div><div><div><p>ไมโครซอฟท์แจ้งพาร์ตเนอร์และลูกค้าว่า HoloLens 2 ได้หยุดการผลิตแล้ว สินค้าจะสามารถซื้อได้ต่อไปจนกว่าจะหมดสต็อก</p>\n<p>HoloLens 2 จะได้อัปเดตความปลอดภัยและการปรับปรุงซอฟต์แวร์ต่อไปจนถึงวันที่ 31 ธันวาคม 2027 หลังจากนั้นจะหยุดการสนับสนุนด้านซอฟต์แวร์ทั้งหมด ส่วน HoloLens รุ่นแรก จะได้อัปเดตไปจนถึงวันที่ 10 ธันวาคมปีนี้ หรืออีก 2 เดือนข้างหน้า</p>\n<p>ทิศทางของ HoloLens มีความไม่ชัดเจนมาระยะหนึ่งแล้ว ตั้งแต่ข่าว<a href=\"https://www.blognone.com/node/126996\">อาจไม่ออกรุ่น 3</a>, <a href=\"https://www.blognone.com/node/128887\">ผู้สร้างลาออกจากไมโครซอฟท์</a> ตามด้วยการ<a href=\"https://www.blognone.com/node/140123\">ปลด</a>พนักงาน<a href=\"https://www.blognone.com/node/132592\">ในฝ่าย</a>จำนวนมาก</p>\n<p>ไมโครซอฟท์บอกว่า<a href=\"https://www.blognone.com/node/130201\">โครงการ HoloLens สำหรับการทหาร</a>ที่พัฒนาให้กองทัพสหรัฐ ยังคงเดินหน้าต่อไปในชื่อ HoloLens IVAS</p>\n<p>ที่มา: <a href=\"https://www.uploadvr.com/microsoft-discontinuing-hololens-2/\">UploadVR</a></p>\n<p><img src=\"https://www.blognone.com/sites/default/files/externals/fd1565fbf1ac883d74dcef8fc1a80065.jpg\" /></p>\n</div></div></div><div><div>Topics: </div><div><div><a href=\"/topics/hololens\">HoloLens</a></div><div><a href=\"/topics/microsoft\">Microsoft</a></div><div><a href=\"/topics/augmented-reality\">Augmented Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cecf042153f25796a30a4807acfa783aba68de0b5a933b27fa71d6ae0468702e","category":"Thai"}