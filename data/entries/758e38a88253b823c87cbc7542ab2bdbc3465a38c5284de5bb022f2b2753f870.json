{"title":"Salesforce ซื้อกิจการ Zoomin ผู้พัฒนาเครื่องมือจัดการ Unstructured Data","link":"https://www.blognone.com/node/142197","date":1727265801000,"content":"<div><div><div><p>Salesforce ประกาศทำข้อตกลงเพื่อซื้อกิจการ Zoomin บริษัทผู้พัฒนาเครื่องมือจัดการข้อมูลจากอิสราเอล โดยดีลนี้ไม่มีการเปิดเผยมูลค่า คาดว่าจะแล้วเสร็จภายในไตรมาสที่ 4 ของปีการเงิน 2025</p>\n<p>Zoomin มีจุดเด่นเรื่องระบบจัดการข้อมูลที่ไม่มีโครงสร้าง (Unstructured Data) ซึ่ง Salesforce ต้องการนำมาเสริมในการเรียนรู้ข้อมูลของลูกค้าองค์กรสำหรับปัญญาประดิษฐ์ Agentforce รองรับความต้องการใช้งานที่ครบทุกด้าน</p>\n<p>Zoomin เป็นพาร์ตเนอร์ของ Salesforce AppExchange มาตั้งแต่ปี 2018 และกองทุน Salesforce Ventures ก็ร่วมลงทุนใน Zoomin มาตั้งแต่ปี 2019 บริการนี้จึงมีเป็นส่วนเสริมให้ลูกค้า Salesforce มาหลายปีแล้ว</p>\n<p>ที่มา: <a href=\"https://www.salesforce.com/news/stories/salesforce-signs-definitive-agreement-to-acquire-zoomin/\">Salesforce</a></p>\n<p><img alt=\"No Description\" src=\"https://www.blognone.com/sites/default/files/externals/81af6fe78b1aa50c8429805233c5ebba.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"758e38a88253b823c87cbc7542ab2bdbc3465a38c5284de5bb022f2b2753f870","category":"Thai"}