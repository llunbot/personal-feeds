{"title":"แบบเดียวกับ NDID ออสเตรเลียเปิดใช้ ConnectID ยืนยันตัวตนผ่านธนาคาร","link":"https://www.blognone.com/node/136274","date":1697565747000,"content":"<div><div><div><p>บริการยืนยันตัวตน ConnectID ของออสเตรเลียเริ่มเปิดใช้งานแล้ว หลังจากเปิดตัวบริการเมื่อปีที่ผ่านมา โดยการเปิดบริการครั้งนี้จะมีธนาคารให้บริการยืนยันตัวตน คือ Commonwealth Bank (CBA) และ National Australia Bank (NAB)</p>\n<p>บริการ ConnectID มีรูปแบบบริการคล้ายกับ NDID ของประเทศไทย ที่ให้บริการยืนยันตัวตนระหว่างบริษัทเอกชนด้วยกันเอง โดยผู้ให้บริการยืนยันตัวตนมักเป็นธนาคาร ขณะที่ผู้ใช้บริการ (relying party - RP) นั้นอาจจะเป็นธนาคารอื่นหรือบริษัทต่างๆ ที่ต้องการยืนยันตัวตนผู้ใช้ สำหรับช่วงแรกมีบริการที่เป็น RP ของ ConnectID เช่น Referoo, Credenxia, ServiceSeeking, OnePassport, RentBetter, Shaype มักเป็นแพลตฟอร์มออนไลน์ที่จำเป็นต้องยืนยันตัวตนผู้ใช้</p>\n<p>ConnectID เป็นบริการภายใต้การกำกับดูแล Trusted Digital Identity Framework (TDIF) ในฐานะผู้ให้บริการแลกเปลี่ยนข้อมูลตัวตน (exchange) ก่อนหน้านี้บริษัทที่ได้รับรองให้บริการแบบเดียวกันในออสเตรเลียคือ Mastercard ส่วนบริการภาครัฐนั้นออสเตรเลียมีบริการ myGovID สำหรับการล็อกอินภาครัฐ แบบเดียวกับ SingPass ของสิงคโปร์</p>\n<p>ที่มา - <a href=\"https://connectid.com.au/millions-of-verifications-no-document-sharing-connectid-launches-secure-digital-identity-network-for-australia/\">ConnectID</a></p>\n<p><img alt=\"No Description\" src=\"https://www.blognone.com/sites/default/files/externals/229ab6e266965a5db56ab6f3c32a23b9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0147524a98dc8ac5abf88e517babd461.jpg\" /></p>\n</div></div></div><div><div>Topics: </div><div><div><a href=\"/topics/banking\">Banking</a></div><div><a href=\"/topics/australia\">Australia</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da2d0d9ce66ea4de4a59778ac63a532130ec18c69629f7791d6feee3ae49b0e3","category":"Thai"}