{"title":"Valve ยืนยันอีกรอบ Steam Deck 2 ต้องรออีก 2-3 ปี, มั่นใจรุ่น OLED ไม่มีปัญหาสต๊อก","link":"https://www.blognone.com/node/136687","date":1699625414000,"content":"<div><div><div><p>Lawrence Yang พนักงานฝ่ายดีไซน์ผลิตภัณฑ์ของ Valve ให้สัมภาษณ์กับ Bloomberg เนื่องใน<a href=\"https://www.blognone.com/node/136670\">โอกาสเปิดตัว Steam Deck OLED</a> แต่ประเด็นที่น่าสนใจคือ Yang พูดถึง Steam Deck 2 ว่าทำแน่นอน สเปกแรงขึ้นแน่นอน แต่ต้องรออีกอย่างน้อย 2-3 ปีถึงจะได้เห็นกัน</p>\n<p>ข้อมูลนี้สอดคล้องกับ <a href=\"https://www.blognone.com/node/135894\">ท่าทีของผู้บริหาร Valve คนอื่นที่ออกมาให้สัมภาษณ์ก่อนหน้านี้ ว่า Steam Deck รุ่นอัพเกรดสเปกจะต้องรออีก 2-3 ปี</a> ด้วยเหตุผลว่าต้องการให้สเปกฮาร์ดแวร์นิ่งและเป็นจุดอ้างอิงให้นักพัฒนาเกมทำงานได้ง่ายกว่า</p>\n<p>Yang ยังบอกว่ารอบนี้ Steam Deck OLED จะไม่มีปัญหาเรื่องสต๊อกขาดเหมือนกับ Steam Deck รุ่นแรกอีกแล้ว และการปรับปรุงต่างๆ ในรุ่นนี้เป็นสิ่งที่ทีมพัฒนาอยากทำตั้งแต่รุ่นแรก แต่เพิ่งมาทำได้ในรุ่นนี้</p>\n<p>ที่มา - <a href=\"https://www.bloomberg.com/news/articles/2023-11-09/new-steam-deck-with-oled-screen-more-storage-coming-from-valve\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/829d60745ee43cf6a6eb757f25847e27.jpg\" /></p>\n</div></div></div><div><div>Topics: </div><div><div><a href=\"/topics/steam-deck\">Steam Deck</a></div><div><a href=\"/topics/games\">Games</a></div><div><a href=\"/topics/valve\">Valve</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b73c2587538f542e646d5b2f988e47297c46d30c153f12b23e71b8013048f88","category":"Thai"}