{"title":"Take-Two ไตรมาส 2/2024 รายได้โต 1%, GTA 6 ยังไม่เลื่อน ออกปลายปี 2025","link":"https://www.blognone.com/node/141344","date":1723209529000,"content":"<div><div><div><p>Take-Two Interactive บริษัทแม่ของ 2K Games, Rockstar และ Zynga เผยผลประกอบการไตรมาส 2/2024 รายได้รวม 1.22 พันล้านดอลลาร์ เติบโตขึ้น 1% จากไตรมาสเดียวกันของปีก่อน</p>\n<p>เหตุผลที่รายได้ของ Take-Two แทบไม่เติบโต เป็นเพราะไม่มีเกมใหญ่ๆ ออกในไตรมาสที่ผ่านมา แหล่งที่มาของรายได้จึงมาจาก \"เดอะแบก\" หน้าเดิมๆ อย่าง NBA 2K24, GTA Online, GTA V, Red Dead Redemption 2/Online และเกมมือถือของ Zynga หลายเกม</p>\n<p>ในไตรมาส 3/2024 มีเกมกีฬาสำคัญของค่ายคือ NBA 2K25 ออกขายในเดือนกันยายน 2024 ซึ่งน่าจะช่วยดันรายได้ในไตรมาสนี้ได้อีกพอสมควร</p>\n<p>แต่สิ่งที่ทุกคนอยากรู้คงหนีไม่พ้น GTA 6 ว่ามีอัพเดตอะไรหรือไม่ ซึ่งเอกสารที่ Take-Two แจ้งต่อตลาดหลักทรัพย์ ยังคงกำหนดการเดิมว่า <a href=\"https://www.blognone.com/node/139798\">GTA 6 จะวางขายช่วงฤดูใบไม้ร่วงปี 2025</a> แปลว่ายังไม่เลื่อน (อย่างน้อยก็ ณ ตอนนี้)</p>\n<p>ในเอกสารของ Take-Two ยังให้ข้อมูลวันวางขายของ<a href=\"https://www.blognone.com/node/140223\">เกม Civilization VII</a> เพิ่มขึ้นอีกนิด คือจะออกในไตรมาส 2 ของปี 2025 โดยตัวอย่างแรกของเกมจะเผยโฉมในงาน Gamescom 2024 ช่วงปลายเดือนสิงหาคมนี้</p>\n<p>ที่มา - <a href=\"https://www.take2games.com/ir/news/take-two-interactive-software-inc-reports-results-fiscal-first-4\">Take Two</a>, <a href=\"https://ir.take2games.com/static-files/606b4f51-58cd-4838-a9e2-55138ff5d8eb\">Take-Two (PDF)</a></p>\n<p><img alt=\"No Description\" src=\"https://www.blognone.com/sites/default/files/externals/41a5fb134499283ac223e4cb368b0571.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f62d3bfef6954f7aa5430ec1fae4acbe.png\" /></p>\n</div></div></div><div><div>Topics: </div><div><div><a href=\"/topics/take-two-interactive\">Take-Two Interactive</a></div><div><a href=\"/topics/games\">Games</a></div><div><a href=\"/topics/gta\">GTA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f9814edc99c6df2b4babb454013cfb82985bb74c17f4cd5f7d197696ca99733","category":"Thai"}