{"title":"เผยภาพแรกแอปใหม่จาก Instagram โซเชียลตัวหนังสือ แบบเดียวกับ Twitter","link":"https://www.blognone.com/node/133915","date":1684537321000,"content":"<div><div><div><p>ก่อนหน้านี้มีรายงานว่า Instagram กำลังพัฒนาแพลตฟอร์มโซเชียลตัวใหม่ ที่เน้นการสนทนาผ่านตัวหนังสือคล้ายกับ Twitter ล่าสุดมีข้อมูลจาก Lia Haberman ที่ปรึกษาการตลาด ระบุว่าเป็นสไลด์ที่ Meta ใช้นำเสนอกับฝ่ายการตลาด ซึ่งอธิบายรายละเอียดของแพลตฟอร์มใหม่นี้</p>\n<p>ในสไลด์ไม่ได้ระบุชื่อแอปใหม่ แต่บอกว่าเป็น Instagram เวอร์ชันตัวหนังสือสำหรับการสนทนา มีโค้ดเนมพัฒนาภายในว่า P92 ครีเอเตอร์สามารถ<s>ทวีต</s>โพสต์ข้อความ พร้อมรูปภาพ วิดีโอ ลิงก์ และสนทนากับผู้ติดตามได้</p>\n<p>Haberman ให้รายละเอียดเพิ่มเติมดังนี้</p>\n<ul>\n<li>ล็อกอินด้วยบัญชี Instagram จึงซิงก์ข้อมูลผู้ติดตาม, Bio, การยืนยันตัวตน ตามมาด้วย</li>\n<li>เป็นโซเชียลทำงานแบบกระจายศูนย์ จึงรองรับการเชื่อมต่อกับโซเชียลประเภทเดียวกันรวมทั้ง Mastodon (Meta ไม่ได้ให้รายละเอียด แต่คาดว่าใช้โปรโตคอล ActivityPub ซึ่งเป็นที่นิยม)</li>\n<li>โพสต์รองรับ 500 ตัวอักษร แนบภาพ วิดีโอ (สูงสุด 5 นาที) และลิงก์ได้</li>\n<li>มีระบบ Like, Reply, Repost</li>\n<li>ระบบความปลอดภัย ความเป็นส่วนตัว เหมือนกับ Instagram</li>\n</ul>\n<p>ยังไม่มีข้อมูลว่า Instagram จะเปิดตัวแพลตฟอร์มใหม่นี้เมื่อใด ขณะที่ตัวแทน Instagram ปฏิเสธที่จะให้ความเห็นต่อรายงานนี้</p>\n<p>ที่มา: <a href=\"https://www.theverge.com/2023/5/19/23730070/instagram-twitter-app-competitor-leak\">The Verge</a> และ <a href=\"https://liahaberman.substack.com/p/icymi-instagrams-new-app-could-be\">ICYMI</a></p>\n<p><img alt=\"No Description\" src=\"https://www.blognone.com/sites/default/files/externals/d84282e9be83072872bfb4a6ea537b6c.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/social-network\">Social Network</a></div><div><a href=\"/topics/rumors\">Rumors</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e61d36455f0d88660acc2ab3ce61a86f7484617b50ee491bc50e9dc847f53f4","category":"Thai"}