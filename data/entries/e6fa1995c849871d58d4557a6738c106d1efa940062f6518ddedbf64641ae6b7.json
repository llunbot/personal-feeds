{"title":"Miss AI มาแล้ว การประกวดนางงามที่สร้างจาก AI ครั้งแรกในโลก","link":"https://www.blognone.com/node/139268","date":1713401891000,"content":"<div><div><div><p>Blognone เคยมีข่าวการสร้างอินฟลูเอนเซอร์จาก AI ที่นำมาต่อยอดสร้างรายได้ในแบบเดียวกับอินฟลูเอนเซอร์ที่เป็นคนจริง ทั้ง <a href=\"https://www.blognone.com/node/124740\">Rozy</a> ของเกาหลี, <a href=\"https://www.blognone.com/node/124954\">ไอรีน</a> ของไทย หรือกรณีที่โด่งดังมากอย่าง <a href=\"https://www.blognone.com/node/136945\">Aitana Lopez</a> ของสเปน ฉะนั้นเรื่องราวนี้ก็ย่อมเกิดขึ้นได้ไม่เกินคาดคิด</p>\n<p>กลุ่ม World AI Creator Awards (WAICA) ประกาศจัดการประกวดนางงาม AI <strong>\"Miss AI\"</strong> ขึ้นเป็นครั้งแรกในโลก โดยร่วมมือกับ Fanvue แพลตฟอร์มรวมคอนเทนต์ที่สร้างจาก AI</p>\n<p>WAICA ผู้จัดการประกวดบอกว่าเป้าหมายองค์กรเพื่อยกย่องความสำเร็จ ของนักสร้างผลงานจาก AI ทั่วโลก การประกวด Miss AI จะพิจารณาทั้งความสวยงาม ทักษะความสามารถในแบบการประกวดนางงามของคน เพิ่มเติมคือให้คะแนนจากเทคโนโลยีที่พัฒนา, Engagement บนโซเชียล โดยมีมงกุฎและเงิน 20,000 ดอลลาร์ เป็นรางวัล</p>\n<p>ที่น่าสนใจคือคณะกรรมการตัดสิน Miss AI ก็มี Aitana Lopez และ Emily Pellegrini ซึ่งทั้งสองคนเป็นอินฟลูเอนเซอร์ที่สร้าง AI มาร่วมด้วย นอกจากนี้ยังมี Sally Ann Fawcett ซึ่งอยู่ในแวดวงนางงาม และนักการตลาด Andrew Bloch ร่วมตัดสิน</p>\n<p>ผลการตัดสินจะประกาศในวันที่ 10 พฤษภาคมนี้ <a href=\"https://www.waicas.com/\">ดูรายละเอียดเพิ่มเติมได้ที่นี่</a></p>\n<p>ที่มา: <a href=\"https://people.com/miss-ai-will-be-the-worlds-first-ai-beauty-pageant-details-8634566\">People</a></p>\n<p><img alt=\"No Description\" src=\"https://www.blognone.com/sites/default/files/externals/577be36e3500f175619376a18bc2958a.png\" /></p>\n</div></div></div><div><div>Topics: </div><div><div><a href=\"/topics/virtual-influencers\">Virtual Influencers</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6fa1995c849871d58d4557a6738c106d1efa940062f6518ddedbf64641ae6b7","category":"Thai"}