{"title":"Lenovo เปิดตัว ThinkPad X1 Carbon Gen 13 โน้ตบุ๊คตระกูล Aura ได้ Lunar Lake มี Copilot+ PC","link":"https://www.blognone.com/node/141886","date":1725759276000,"content":"<div><div><div><p>Lenovo เปิดตัวสินค้าใหม่ตระกูล Aura Edition ซึ่งเป็นความร่วมมือกับอินเทลเพื่อให้ได้โน้ตบุ๊คหรืออุปกรณ์ที่ตอบโจทย์ผู้ใช้งาน โดยมี Smart Mode ที่ปรับการทำงานรวมทั้ง AI ให้เหมาะสมกับความต้องการใช้งานไม่ว่าจะเป็นตอนทำงาน เล่น หรืองานครีเอทีฟ ทั้งโหมดเพิ่มความปลอดภัยเวลาต่อ Wi-Fi สาธารณะ, โหมดตัดการเตือนรบกวน, โหมดปรับวิดีโอให้เหมาะกับเวลาประชุมออนไลน์ หรือโหมดเตือนให้พักสายตาเมื่อทำงานต่อเนื่องนาน เป็นต้น</p>\n<p>โน้ตบุ๊คตระกูล Aura ที่เปิดตัวคือ <strong>ThinkPad X1 Carbon Gen 13</strong> ซีพียู Intel Core Ultra (Series 2) ประสิทธิภาพประมวลผลงาน AI ดีขึ้น 3 เท่าทั้งเอ็นพียูมากกว่า 45 TOPS และจีพียู หน้าจอ 14 นิ้ว 2.8K OLED Dolby Vision รีเฟรชเรต 120Hz, รองรับ Copilot+ PC, แบตเตอรี 57 วัตต์ชั่วโมง ใช้งานได้นาน 18 ชั่วโมง, รุ่นเบาที่สุดน้ำหนัก 1 กิโลกรัม, Wi-Fi 7</p>\n<p>ThinkPad X1 Carbon Gen 13 Aura Edition เริ่มขายพฤศจิกายน 2024 เริ่มต้นที่ 2,699 ยูโร (ประมาณ 1 แสนบาท) ขายจำกัดเฉพาะบางประเทศ</p>\n<p>ที่มา: <a href=\"https://news.lenovo.com/pressroom/press-releases/lenovo-unveils-groundbreaking-ai-pc-innovations-at-lenovo-innovation-world-2024-to-power-business-users-in-the-ai-era/\">Lenovo</a></p>\n<p><img alt=\"No Description\" src=\"https://www.blognone.com/sites/default/files/externals/97b30378713e1f1773eab80c7fcc0b40.png\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/thinkpad\">ThinkPad</a></div><div><a href=\"/topics/notebook\">Notebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2146df25dd2f8afabfd684b6ed5902e0ea66efd92bdb1729e4954be38cdb8758","category":"Thai"}