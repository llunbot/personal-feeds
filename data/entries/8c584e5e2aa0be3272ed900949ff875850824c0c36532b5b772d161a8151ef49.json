{"title":"Firefox เพิ่มฟีเจอร์ใช้ AI รันในเครื่อง สรุปเนื้อหาสำคัญของเพจ แล้วนำมาพรีวิวก่อนกดลิงก์","link":"https://www.blognone.com/node/146008","date":1745413890000,"content":"<div><div><div><p>ค่าย Mozilla มีแนวทางชัดเจนว่าต้องการใช้ฟีเจอร์ AI แบบประมวลผลในเครื่อง (on-device) ด้วยเหตุผลเรื่องความเป็นส่วนตัวของผู้ใช้งาน ข้อมูลไม่ถูกส่งกลับไปยังเซิร์ฟเวอร์ ตัวอย่างที่ชัดเจนคือ <a href=\"https://www.blognone.com/node/135235\">ระบบการแปลภาษาหน้าเว็บ ที่ใช้ซอฟต์แวร์แปลรันในเครื่องตัวเอง</a></p>\n<p>ล่าสุด Firefox เพิ่มฟีเจอร์ใหม่แนวคิดคล้ายๆ กันคือ Link Preview ย่อเนื้อหาในลิงก์ปลายทางแล้วนำมาแสดงผลเวลาเราเอาเคอร์เซอร์ไปพรีวิวก่อนกด (วิธีใช้คือ เอาเคอร์เซอร์ชี้ลิงก์แล้วกด Shift+Alt)</p>\n<p>กระบวนการทำงานเบื้องหลังคือ Firefox จะโหลดหน้าเว็บเฉพาะส่วนเนื้อหา HTML มา parse โดยไม่ต้องโหลดทั้งเพจ ดึงข้อมูลสำคัญอย่างแท็ก meta และเนื้อหาหลักของเพจ (ด้วยฟีเจอร์ของ Reader View ที่มีอยู่แล้ว) มาสรุปด้วยโมเดล <a href=\"https://github.com/ngxson/wllama\">wllama</a> (เป็น llama.cpp เวอร์ชัน Wasm) และ <a href=\"https://github.com/huggingface/smollm/tree/main/text\">SmolLM2 โมเดลขนาดเล็ก 360 ล้านพารามิเตอร์</a> แล้วนำมาแสดงผลอีกที</p>\n<p>Mozilla บอกว่าเลือกโมเดลชุดนี้จากประสิทธิภาพ และความเร็วในการทำงาน โดยจะแสดงสรุปส่วนแรกภายใน 4 วินาที และหัวข้อถัดๆ ไปภายใน 1 วินาทีต่อหัวข้อ</p>\n<p>ฟีเจอร์นี้ยังเป็นฟีเจอร์ทดลอง (experimental) ผ่าน Firefox Labs และจำเป็นต้องดาวน์โหลดโมเดลขนาด 369MB มาติดตั้งเพื่อใช้งานในครั้งแรกด้วย</p>\n<p>ที่มา - <a href=\"https://blog.mozilla.org/en/mozilla/ai/ai-tech/ai-link-previews-firefox/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/5bfe652009010fa5543b66cfcbf5ea0d.jpeg\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/mozilla\">Mozilla</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c584e5e2aa0be3272ed900949ff875850824c0c36532b5b772d161a8151ef49","category":"Thai"}