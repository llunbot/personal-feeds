{"title":"IBM เปิดตัวเซิร์ฟเวอร์ Power E1080 ตัวแรกที่ใช้ซีพียู Power10 ระดับ 7 นาโนเมตร","link":"https://www.blognone.com/node/124725","date":1631541302000,"content":"<div><div><div><p>IBM เปิดตัวเซิร์ฟเวอร์ Power E1080 เซิร์ฟเวอร์ตัวแรกที่ใช้<a href=\"https://www.blognone.com/node/117993\">ซีพียูสถาปัตยกรรม Power10 ที่เปิดตัวครั้งแรกในช่วงกลางปี 2020</a> และเป็นรุ่นอัพเกรดโดยตรงของ Power E980 ของซีรีส์ Power9 เดิม</p>\n<p>ซีพียู IBM Power10 ใช้กระบวนการผลิตที่ 7nm EUV ของซัมซุง, เพิ่มจำนวนคอร์เป็น 15 คอร์ (เดิม 12 คอร์) โดยผลิตที่ 16 คอร์และปิด 1 คอร์เพื่อเพิ่มอัตรา yield, มาพร้อมฟีเจอร์ symmetric multiprocessing (SMT) ที่สามารถสเกลทั้งระบบได้ถึง 240 คอร์</p>\n<p>ฟีเจอร์อื่นคือมี matrix accelerator จำนวน 4 ตัวต่อคอร์ ช่วยให้ประสิทธิภาพของการประมวลผล inference สูงขึ้น 5 เท่าเมื่อเทียบกับ E980 รุ่นเดิม, ประสิทธิภาพการรันคอนเทนเนอร์ OpenShift (นับเป็น throughput ต่อคอร์) สูงกว่าซีพียู x86 (Xeon Gold 6248) ถึง 4.1 เท่า</p>\n<p>กลุ่มลูกค้าของ IBM Power10 คือฐานลูกค้าที่ใช้เซิร์ฟเวอร์ตระกูล Power เดิมเป็นหลัก ระบบปฏิบัติการรองรับทั้ง AIX, IBM i และลินุกซ์ ตอนนี้พาร์ทเนอร์ที่เป็นซอฟต์แวร์องค์กรอย่าง SAP ประกาศรองรับแล้ว และ IBM ก็เปิดรับคำสั่งซื้อเครื่องจากลูกค้าแล้ว</p>\n<p><img src=\"https://www.blognone.com/sites/default/files/externals/8ab9916af9db129abd2475e893ffbf2b.jpg\" /></p>\n<p><img src=\"https://www.blognone.com/sites/default/files/externals/41ae6c88792996ccedd28f5b72a6e4c7.jpg\" /></p>\n<p>ที่มา - <a href=\"https://newsroom.ibm.com/2021-09-08-IBM-unveils-new-generation-of-IBM-Power-servers-for-frictionless,-scalable-hybrid-cloud\">IBM</a></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/power\">Power</a></div><div><a href=\"/topics/server\">Server</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e838a44bebe05a39a7bb36f021b8959d33acd5d3d34d93611645e26104996e7","category":"Thai"}