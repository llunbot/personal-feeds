{"title":"FTC โหวตเอกฉันท์บังคับใช้  Right-to-Repair ห้ามผู้ผลิตกีดกันการซ่อมแซมอุปกรณ์ไอที","link":"https://www.blognone.com/node/123832","date":1626926911000,"content":"<div><div><div><p>จากประเด็น <a href=\"https://www.blognone.com/node/123614\">โจ ไบเดน ประธานาธิบดีสหรัฐฯ สั่ง FTC หรือ คณะกรรมการด้านการค้าของสหรัฐร่างกฎ Right-to-Repair</a> ล่าสุดคณะกรรมการทำการโหวตเป็นเอกฉันท์ 5-0 บังคับใช้กฎ Right-to-Repair</p>\n<p>โดย FTC จะหาแนวทางแก้ปัญหา รวบรวมความคิดเห็นและข้อร้องเรียนจากสาธารณะ ตลอดจนทำงานอย่างใกล้ชิดกับหน่วยงานบังคับใช้กฎหมายของรัฐและผู้กำหนดนโยบาย เพื่อออกแบบกฎ Right-to-Repair</p>\n<p>Chair Lina Khan ประธาน FTC กล่าวเมื่อเร็วๆ นี้ว่า การจำกัดสิทธิ์ซ่อมอุปกรณ์ เป็นการเพิ่มต้นทุนให้แก่ผู้บริโภคมหาศาล ปิดโอกาสทางธุรกิจสำหรับร้านซ่อมอิสระ สร้างขยะอิเล็กทรอนิกส์ที่ไม่จำเป็น</p>\n<p><img src=\"https://www.blognone.com/sites/default/files/externals/7f7af1322547ec9881411ca42592f6c2.jpg\" /><a href=\"https://pixabay.com/photos/mobile-phone-phone-cellphone-2510529/\">Image by Bruno /Germany from Pixabay</a></p>\n<p>ด้าน iFixit เว็บแนะนำและจัดอันดับความยากง่ายของการซ่อมแซมอุปกรณ์ ออกแถลงการณ์สนับสนุนมติของ FTC ระบุว่า FTC เป็นตัวกำหนดทิศทางการค้าของประเทศ และเป็นเวลานานเกินไปแล้วที่ผู้ผลิตกลั่นแกล้งผู้บริโภคและกีดกันร้านซ่อมรายเล็กให้เลิกกิจการ นโยบายใหม่ของ FTC จะสามารถทำให้เกิดการเปลี่ยนแปลงได้</p>\n<p>ที่มา - <a href=\"https://www.engadget.com/ftc-right-to-repair-policy-statement-203721173.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/ftc\">FTC</a></div><div><a href=\"/topics/usa\">USA</a></div><div><a href=\"/topics/ifixit\">iFixit</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c69eb6e7662eb28adf8a9c5e27f093bf553846aab4c2cb016aaa8ed620019a48","category":"Thai"}