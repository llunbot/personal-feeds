{"title":"รู้จัก WatsonX : Generative AI Platform จาก IBM สำหรับองค์กรธุรกิจ","link":"https://www.blognone.com/node/140461","date":1718766020000,"content":"<div><div><div><p>ในปี 2023, IBM ได้เปิดตัว watsonx ซึ่งเป็นแพลตฟอร์ม AI ที่ช่วยให้ผู้ใช้งานองค์กรสามารถเทรนและปรับแต่งโมเดลต่างๆ เพื่อสร้าง generative AI ให้กับองค์กรและสอดคล้องกับธุรกิจ โดยแพลตฟอร์มนี้ออกแบบมาเพื่อช่วยให้การพัฒนาและการนำโมเดลไปใช้งานเป็นเรื่องที่ง่ายขึ้นทำให้ผู้ใช้สามารถสร้างและปรับแต่งโมเดลตามความต้องการเพื่อให้สอดคล้องและทันสถานการณ์ในการแข่งขันทางธุรกิจได้</p>\n<p><img alt=\"No Description\" src=\"https://www.blognone.com/sites/default/files/externals/5798d0ec9362ecd32b5640958966fe94.png\" /></p>\n<p><strong>IBM Watsonx</strong> คือแพลตฟอร์มสำหรับการพัฒนา generative AI โดยมีความพิเศษกว่า AI ทั่วไปด้วยการผสมผสานเทคนิคสองแบบเข้าด้วยกัน:</p>\n<p><strong>1.  Generative AI</strong> : เปรียบเสมือนศิลปิน AI ที่สามารถสร้างสรรค์สิ่งใหม่ๆ ขึ้นมาได้เอง เช่น เขียนข้อความ แต่งเพลง วาดรูป หรือแม้แต่เขียนโค้ด</p>\n<p><strong>2.  Machine Learning</strong> : เปรียบเสมือนนักเรียน AI ที่เรียนรู้จากข้อมูลจำนวนมหาศาล ค่อยๆ พัฒนาทักษะและความสามารถของตัวเองให้เก่งขึ้น</p>\n<p>ถ้าเราจินตนาการว่า Watsonx เป็นเสมือนสมองกลที่มีทั้งความคิดสร้างสรรค์และความรู้มหาศาล โดยสามารถเรียนรู้จากข้อมูลต่างๆ และนำความรู้เหล่านั้นมาสร้างสรรค์ผลงานใหม่ๆ ขึ้นมาได้เพื่อช่วยให้องค์กรสามารถปรับวิธีการดำเนินงาน เพิ่มความแม่นยำ และสร้างสรรค์แนวทางการดำเนินงานธุรกิจ ที่ตอบโจทย์ความต้องการทางธุรกิจได้อย่างตรงจุด โดยการทำงานผสมผสานกันจากทุก Module ของ Watsonx</p>\n<p>Watsonx จะเข้ามาเปลี่ยนมุมมองของผู้ใช้งานต่อ generative AI ในภาคขององค์กรทางธุรกิจ โดยมี Watsonx แพลตฟอร์มสำหรับการสร้าง Generative AI โดยทาง IBM มีการพัฒนาในเรื่อง AI อย่างต่อเนื่อง  ซึ่งเป็นเทคโนโลยีหลักที่ทาง IBM ให้ความสำคัญรวมถึงพัฒนาเครื่องมือต่างๆ  ที่ออกแบบมาเพื่อช่วยให้องค์กรสามารถขยายขีดความสามารถในการแข่งขันในภาคธุรกิจรวมถึงสามารถเร่งผลลัพธ์ของ generative AI ด้วยข้อมูลที่เชื่อถือได้<br />\n<img alt=\"alt=&quot;https://i.imgur.com/gOk6Sbi.png&quot;\" src=\"https://www.blognone.com/sites/default/files/externals/4bb7fc7eb2e16ca7baf2b072a403b2cd.png\" /></p>\n<p>3 แพลตฟอร์มสำหรับ AI และ Data โดย IBM Watsonx</p>\n<p><strong>1. Watsonx.AI</strong> เป็นแพลตฟอร์ม AI ที่ช่วยให้องค์กรสามารถสร้างและปรับแต่ง Generative AI ให้เหมาะสมกับความต้องการในแต่ละธุรกิจ ผ่านการผสมผสานเทคนิค machine learning แบบดั้งเดิมเข้ากับความสามารถใหม่ของ generative AI มีความยืดหยุ่นและหลากหลายในการใช้งานโมเดลต่างๆ เช่น มี Foundation Model Library ให้เลือกหลากหลาย, สามารถปรับแต่งโมเดล(fine-tune) และนำไปใช้งานบน platform ของ Watsonx ที่ช่วยให้องค์กรได้ใช้ model ที่เหมาะสมกับธุรกิจของตัวเอง (Bring your own model) เป็นต้น</p>\n<p><strong>2. Watsonx.Data</strong>  เป็นส่วนประกอบหลักของแพลตฟอร์ม IBM watsonx ซึ่งเป็นที่เก็บข้อมูลที่สร้างขึ้นบนสถาปัตยกรรมแบบ Data Lakehouse ช่วยให้องค์กรสามารถเก็บและใช้งานข้อมูลได้แบบ hybrid ทั้งในรูปแบบ structured data และ unstructured data ซึ่งข้อมูลที่ถูกจัดเก็บนั้นจะถูกจัดเก็บในรูปแบบของ object storage ทำให้ลดค่าจ่ายสำหรับการเก็บข้อมูลจำนวณมาก และมีการประมวณผลสำหรับการสือค้นข้อมูลในรูปแบบต่างๆ อย่างรวดเร็วโดยใช้เอ็นจิ้นประมวณผลด้วย Presto และ Spark รองรับการจัดการและการเตรียมข้อมูลสำหรับองค์กรโดยเฉพาะ (Vector Embeddings) ช่วยให้ generative AI เพิ่มความรวดเร็วและความแม่นยำในการเรียกใช้งานข้อมูลมากยิ่งขึ้น</p>\n<p><strong>3. Watsonx.Governance</strong>  เป็นเครื่องมือช่วยจัดการและควบคุมการทำงานของ Generative AI ภายในองค์กรให้มีความโปร่งใสและมีความน่าเชื่อถือ ช่วยประเมินและติดตามผลการทำงานของโมเดล ว่าแม่นยำแค่ไหน (Accuracy) มีการเปลี่ยนแปลง (drift) หรือมีความเอนเอียง (bias) ไปทางไหนบ้าง  มีระบบบริหารจัดการความเสี่ยงและการปฏิบัติตามกฎระเบียบของ AI ตามเงื่อนไขแต่ละองค์กรที่กำหนดขึ้น โดยมี dashboard รายงานความเสี่ยงและรายงานผลสรุปการทำงานของโมเดลต่างๆ ช่วยให้องค์กรสามารถควบความโปร่งใสและความน่าเชื่อถือของ generative AI ได้ดียิ่งขึ้น</p>\n<p><img alt=\"alt=&quot;https://i.imgur.com/W0wzLIr.png&quot;\" src=\"https://www.blognone.com/sites/default/files/externals/53ea68bfdf524113b42614a6e12aa210.png\" /></p>\n<p>ด้วยแพลตฟอร์มจาก IBM Watsonx ช่วยให้องค์กรสามารถสร้างและใช้งาน Generative AI ที่เหมาะสมกับความต้องการของธุรกิจ รองรับการใช้งานในรูปแบบ cloud และ on-premises โดยมีเครื่องมือในการจัดการข้อมูลที่เน้นความปลอดภัย ความเป็นส่วนตัว และการควบคุมจริยธรรมของ AI ทำให้การตัดสินใจของระบบมีความโปร่งใสและน่าเชื่อถือ ซึ่งจะช่วยใช้องค์กรบรรลุเป้าหมายทางธุรกิจได้อย่างมีประสิทธิภาพ</p>\n<p><img alt=\"No Description\" src=\"https://www.blognone.com/sites/default/files/externals/d5080c5a9f60248ad63f53fdf8e7e286.jpeg\" /></p>\n<p><strong>สอบถามข้อมูลเพิ่มเติมได้ที่ บริษัท คอมพิวเตอร์ยูเนี่ยน จำกัด</strong></p>\n<p><strong>โทร</strong> 02 311 6881 #7156,7158 หรือ <strong>email</strong> : <a href=\"mailto:cu_mkt@cu.co.th\">cu_mkt@cu.co.th</a></p>\n<p><img alt=\"No Description\" src=\"https://www.blognone.com/sites/default/files/externals/e913b3863401f1d308dd965f2a29808f.png\" /></p>\n<p>เขียนบทความโดย คุณอนุวรรตน์ ชำนาญเวช<br />\nPresales Software Specialist<br />\nบริษัท คอมพิวเตอร์ยูเนี่ยน จำกัด<br />\n<img alt=\"No Description\" src=\"https://www.blognone.com/sites/default/files/externals/a5ed0d9b5b05da4c1a372dee0a366c07.jpg\" /></p>\n</div></div></div><div><div>Topics: </div><div><div><a href=\"/topics/watsonx\">WatsonX</a></div><div><a href=\"/topics/ibm\">IBM</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74208d5ef5f681bf4542e502553c4122567312a1efcfb03024951c8ebc006d00","category":"Thai"}