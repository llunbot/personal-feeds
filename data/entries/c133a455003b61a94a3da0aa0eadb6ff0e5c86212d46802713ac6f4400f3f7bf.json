{"title":"กรมแรงงานของสหรัฐฯ กล่าวหา SpaceX ไล่พนักงานที่วิจารณ์ Elon Musk ออกอย่างผิดกฎหมาย","link":"https://www.blognone.com/node/137491","date":1704362599000,"content":"<div><div><div><p>บริษัท SpaceX ผู้ผลิตจรวดและดาวเทียมของ Elon Musk ถูกกรมแรงงานของสหรัฐฯ กล่าวหาว่าไล่พนักงาน 8 คนออกอย่างผิดกฎหมาย เนื่องจากส่งจดหมายวิจารณ์ผู้ก่อตั้งและผู้บริหารระดับสูงอย่าง Elon Musk ว่าเป็นอุปสรรคและเป็นที่น่าอับอาย (distraction and embarrassment) ต่อองค์กร</p>\n<p>เจ้าหน้าที่ระดับภูมิภาคร่วมกับคณะกรรมการแรงงานสัมพันธ์แห่งชาติ หรือ National Labour Relations Board (NLRB) ได้ยื่นเรื่องร้องเรียนโดยอ้างว่า SpaceX ละเมิดสิทธิของคนงานภายใต้กฎหมายแรงงานของรัฐบาลกลางในการรวมตัวกัน และสนับสนุนสภาพการทำงานที่ดีขึ้น</p>\n<p>จดหมายที่ส่งถึงผู้บริหารของ SpaceX ในเดือนมิถุนายน 2022 เน้นไปที่การวิจารณ์โพสต์ของ Elon Musk ใน X หลายโพสต์ตั้งแต่ปี 2020 ซึ่งหลายโพสต์ของ Elon มีการชี้นำทางเพศ พนักงานอ้างว่าข้อความของ Elon ใน X ไม่สอดคล้องกับนโยบายของบริษัทเกี่ยวกับความหลากหลายและการประพฤติมิชอบในที่ทำงาน และเรียกร้องให้ SpaceX ประณามเขา</p>\n<p>คำร้องเรียนจากอดีตพนักงานยังกล่าวหา SpaceX ว่าสอบปากคำพนักงานเกี่ยวกับจดหมายดังกล่าว, ดูหมิ่นพนักงานที่เกี่ยวข้อง และขู่ว่าจะไล่พนักงานที่ทำกิจกรรมคล้ายกับกิจกรรมนี้ออก</p>\n<p>Deborah Lawrence หนึ่งในพนักงานที่ถูกไล่ออก กล่าวในแถลงการณ์ที่จัดทำโดยทนายความของเธอว่า SpaceX มีวัฒนธรรมองค์กรที่เป็นพิษสนับสนุนล่วงละเมิดโดยเฉพาะกับผู้หญิง พร้อมกล่าวว่าที่ตนเขียนจดหมายถึงผู้บริหารเพราะเป็นห่วงงานที่ทำและผู้คนรอบข้าง</p>\n<p><img alt=\"No Description\" src=\"https://www.blognone.com/sites/default/files/externals/99defa7238938d72f6c11f024031df80.jpg\" /></p>\n<p>สำหรับคดีนี้หาก SpaceX ไม่ออกมาตอบโต้ คดีจะถูกพิจารณาโดยผู้พิพากษาฝ่ายบริหาร ซึ่ง SpaceX สามารถยื่นอุทธรณ์คำตัดสินต่อคณะกรรมการและศาลอุทธรณ์ของรัฐบาลกลางได้ โดยมีกำหนดพิจารณาคดีในวันที่ 5 มีนาคมนี้</p>\n<p>หาก NLRB พบว่าการไล่ออกครั้งนี้ฝ่าฝืนกฎหมายแรงงานจริง ก็สามารถสั่งให้อดีตพนักงงานกลับเข้าทำงานและรับค่าจ้างคืนได้ และหากพบว่า SpaceX ละเมิดคำสั่งศาล บริษัทก็อาจได้รับโทษที่สูงขึ้นในกรณีต่อ ๆ ไป</p>\n<p>ที่มา - <a href=\"https://www.straitstimes.com/business/spacex-illegally-fired-workers-critical-of-elon-musk-us-labour-agency-says\">The Straits Times</a></p>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/elon-musk\">Elon Musk</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c133a455003b61a94a3da0aa0eadb6ff0e5c86212d46802713ac6f4400f3f7bf","category":"Thai"}