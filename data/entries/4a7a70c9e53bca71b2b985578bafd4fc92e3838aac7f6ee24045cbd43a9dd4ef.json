{"title":"ยืนยันแล้ว Call of Duty: Black Ops 6 จะลง Xbox Game Pass ตั้งแต่วันแรก","link":"https://www.blognone.com/node/140008","date":1716909653000,"content":"<div><div><div><p>ค่อยๆ ปล่อยข้อมูลออกมาวันละนิดวันละหน่อย หลังจาก<a href=\"https://www.blognone.com/node/139965\">ประกาศชื่อ Call of Duty ภาคใหม่ Black Ops 6</a> มาเพียงไม่กี่วัน วันนี้ไมโครซอฟท์ก็ประกาศข้อมูลสำคัญที่แฟนๆ ถามกันมายาวนาน (ตั้งแต่เริ่มประกาศข่าวซื้อ Activision Blizzard) ยืนยันแล้วว่า Call of Duty: Black Ops 6 จะมีให้เล่นบน Xbox Game Pass ตั้งแต่วันแรกที่วางขาย ซึ่งจะถือเป็นครั้งแรกที่เกมในซีรีส์ Call of Duty มาลง Game Pass ด้วย (ดีลซื้อเกมมูลค่า 69 พันล้านดอลลาร์)</p>\n<p>รายละเอียดอื่นๆ ต้องรองานแถลงข่าววันที่ 9 มิถุนายนนี้ เป็นงาน Call of Duty: Black Ops 6 Direct ที่จัดต่อจาก  Xbox Games Showcase ที่โชว์เกมอื่นๆ ของไมโครซอฟท์</p>\n<p>ที่มา - <a href=\"https://news.xbox.com/en-us/2024/05/28/play-call-of-duty-black-ops-6-day-one-game-pass/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/0686aeb771853283274555fdb2ffe29c.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a7a70c9e53bca71b2b985578bafd4fc92e3838aac7f6ee24045cbd43a9dd4ef","category":"Thai"}