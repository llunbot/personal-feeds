{"title":"PlayStation Store ลบหนังและรายการเก่าของค่าย Discovery แม้ลูกค้าจ่ายเงินซื้อไปแล้ว","link":"https://www.blognone.com/node/137068","date":1701645262000,"content":"<div><div><div><p>นอกจากการขายเกมแบบดิจิทัลแล้ว PlayStation Store ยังมีขายภาพยนตร์และซีรีส์แบบดิจิทัลเพื่อให้เกมเมอร์ได้ดูบน PlayStation อยู่สักระยะหนึ่ง <a href=\"https://blog.playstation.com/2021/03/02/playstation-store-to-discontinue-movie-and-tv-purchases-and-rentals/\">ก่อนเลิกไปในปี 2021</a> โดยให้เหตุผลว่าพฤติกรรมลูกค้าเปลี่ยนไปสมัครบริการสตรีมมิ่งแทน</p>\n<p>อย่างไรก็ตาม โซนี่เพิ่งออกประกาศว่าซีรีส์และรายการทีวีของค่าย Discovery จะถูกลบออกจากระบบในวันที่ 31 ธันวาคม 2023 แม้เป็นรายการที่ลูกค้าจ่ายเงินซื้อไปแล้วก็ตาม ด้วยเหตุผลแบบสั้นๆ ว่าเป็นข้อตกลงระหว่างโซนี่กับ Discovery</p>\n<p>กลุ่มลูกค้าที่เคยซื้อหนังไปแล้วได้<a href=\"https://www.reddit.com/r/playstation/comments/1889av8/purchased_discovery_video_content_being_removed/\">ตั้งกระทู้วิจารณ์ใน Reddit</a> โดยบอกว่ามีความเข้าใจมาตลอดว่าจ่ายเงินซื้อไปแล้วถือเป็นเจ้าของหนังนั้นถาวร ซึ่งไม่จริงในโลกยุคดาวน์โหลดที่ความเป็นเจ้าของคอนเทนต์ต้องพึ่งพาทั้งเซิร์ฟเวอร์ของผู้ให้บริการ และการจำกัดสิทธิผ่าน DRM</p>\n<p>ที่มา - <a href=\"https://www.playstation.com/en-us/legal/psvideocontent/\">PlayStation</a>, <a href=\"https://www.businessinsider.com/playstation-removes-hundreds-of-purchased-discovery-shows-from-library-2023-12\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/d9be892109b2e3892c6bd53be283a05c.jpg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/discovery\">Discovery</a></div><div><a href=\"/topics/movies\">Movies</a></div><div><a href=\"/topics/digital-media\">Digital Media</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fabf9acbc2621ffb14fce9e3ff5da60d325bd66cf1c8a4ee79379909c038c2b","category":"Thai"}