{"title":"PayPal ไตรมาส 3/2021 การใช้จ่ายผ่าน Venmo เพิ่มขึ้น 36% - ประกาศความร่วมมือกับ Amazon","link":"https://www.blognone.com/node/125739","date":1636418233000,"content":"<div><div><div><p>PayPal รายงานผลประกอบการของไตรมาสที่ 3 ปี 2021 มีปริมาณการใช้จ่ายเงินในระบบ (TPV - Total Payment Volume) 309,910 ล้านดอลลาร์ เพิ่มขึ้น 26% จากช่วงเดียวกันในปีก่อน คิดเป็นรายได้ 6,182 ล้านดอลลาร์ เพิ่มขึ้น 13% และเป็นกำไรสุทธิตามบัญชี GAAP 1,087 ล้านดอลลาร์</p>\n<p>จำนวนผู้ใช้งานใหม่เพิ่มขึ้น 13.3 ล้านบัญชี มีจำนวนลูกค้ารวม 416 ล้านบัญชี จำนวนธุรกรรม 4.9 พันล้านครั้ง ข้อมูลในตัวเลข TPV นั้น PayPal บอกว่ามาจากส่วน Merchant เพิ่มขึ้น 31% ซึ่งคิดเป็น 97% ของ TPV รวม ส่วน eBay ซึ่งเป็นเจ้าของ PayPal เดิมนั้น TPV ลดลง 45% จึงคิดเป็นเพียง 3% ของ TPV รวม ขณะที่ TPV ที่เกิดจากการจ่ายผ่านแอป Venmo เพิ่มขึ้น 36% เป็นราว 60 พันล้านดอลลาร์</p>\n<p>Dan Schulman ซีอีโอ PayPal กล่าวว่าผลการดำเนินงานสะท้อนความแข็งแกร่งของ PayPal ทั้งสองฝั่งคือร้านค้าและผู้ใช้จ่าย นอกจากนี้ PayPal ยังประกาศความร่วมมือกับ Amazon โดยลูกค้า Venmo จะสามารถใช้เป็นตัวเลือกในการจ่ายเงินผ่านการซื้อสินค้าบน Amazon ได้ตั้งแต่ปีหน้าเป็นต้นไป</p>\n<p>ที่มา: <a href=\"https://s1.q4cdn.com/633035571/files/doc_financials/2021/q3/Q3-21-PayPal-Earnings-Release.pdf\">PayPal</a> (pdf)</p>\n<p><img src=\"https://www.blognone.com/sites/default/files/externals/09839c9bce03fb00800cd059d8af0d1c.png\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/financial-report\">Financial Report</a></div><div><a href=\"/topics/amazon\">Amazon</a></div><div><a href=\"/topics/venmo\">Venmo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ead88000c9d1d79e4b68b55d03af5bcacb3c3999c039ffce8b373254e18aae89","category":"Thai"}