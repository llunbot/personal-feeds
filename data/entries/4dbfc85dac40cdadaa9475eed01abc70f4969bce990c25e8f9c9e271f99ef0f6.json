{"title":"อยู่มุมไหนในโลกก็ไร้ปัญหา ด้วย 11th Gen Intel vPro® ประสิทธิภาพ ระบบจัดการระยะไกล ความปลอดภัย และความเสถียรที่เหนือกว่า","link":"https://www.blognone.com/node/125176","date":1633683059000,"content":"<div><div><div><p>ในโลกยุคใหม่ การทำงานนอกออฟฟิศ กลายเป็นเรื่องปกติที่แทบทุกธุรกิจต้องทำ แต่การจัดการปัญหาคอมพิวเตอร์ให้ผู้ใช้ในองค์กร หรือการจัดการความเสี่ยงด้านความปลอดภัยก็เป็นความท้าทายขององค์กรจำนวนมากที่ต้องจัดการคอมพิวเตอร์จำนวนมากโดยที่พนักงานไม่ได้อยู่ในสำนักงาน</p>\n<p>หากทีมไอทีไม่สามารถเข้าไปช่วยเหลือ และแก้ปัญหาคอมพิวเตอร์ให้พนักงานที่ทำงานจากบ้านได้ อาจทำให้งานต้องหยุดชะงักเป็นเวลานาน แถมความเสี่ยงข้อมูลหลุดยังมีสูงขึ้น เมื่อพนักงานต้องพกคอมพิวเตอร์กลับไปทำงานในสถานที่อื่น เช่นบ้านหรือร้านกาแฟ และโคเวิร์คกิ้งสเปซ</p>\n<p>11th Gen Intel vPro® แพลตฟอร์มโปรเซสเซอร์สำหรับธุรกิจรุ่นล่าสุดของ Intel เป็นอีกตัวเลือกที่สามารถเข้ามาช่วยแก้ปัญหาในส่วนนี้ได้ เพราะนอกจากประสิทธิภาพ ความปลอดภัย และเสถียรภาพของแพลตฟอร์มเหนือกว่า ยังมีระบบช่วยในการจัดการจากระยะไกลที่ล้ำหน้าไปอีกระดับ ช่วยให้การทำงานเป็นไปได้อย่างต่อเนื่อง ลดภาระ ประหยัดเวลาและค่าใช้จ่ายขององค์กรได้เป็นอย่างดี</p>\n<p><img src=\"https://www.blognone.com/sites/default/files/externals/0808b6164fbb028ddf9136e0ce9ce6d6.png\" /></p>\n<p><strong>ประสิทธิภาพ และเสถียรภาพที่เหนือกว่า</strong></p>\n<p>11th Gen Intel vPro® มาพร้อมกับ Intel Iris Xe Graphics เทคโนโลยี Intel Thunderbolt 4, Intel Optane Memory H20 บน SSD แถมยังมาพร้อมกับ Intel WiFi 6/6E (Gig+) รองรับเทคโนโลยี Wi-Fi รุ่นล่าสุด ชูทั้งประสิทธิภาพที่เหนือกว่าในการทำงาน และการเชื่อมต่อที่ไม่สะดุด จะส่งไฟล์ วิดีโอคอล หรือทำงานผ่านระบบจัดการระยะไกล ก็ทำได้อย่างลื่นไหล ไร้รอยต่อ</p>\n<p>นอกจากนี้ยังมี Intel Stable IT Platform Program หรือ Intel SIPP อีกหนึ่งฟีเจอร์ของ Intel vPro ที่รับรองว่าผู้ผลิตพีซีจะไม่เปลี่ยนฮาร์ดแวร์ภายในบ่อยจนสร้างความยุ่งยากให้กับฝ่ายไอทีของบริษัท องค์กรจะมั่นใจได้ว่าพีซีแต่ละรุ่นที่ซื้อมาจะมีฮาร์ดแวร์แบบเดียวกัน ลดระยะเวลาในการติดตั้งซอฟต์แวร์หรือสร้างอิมเมจดิสก์เพื่อการจัดการเครื่องทีละมากๆ</p>\n<p><strong>อยู่ที่ไหนก็ไร้ปัญหา ด้วยระบบการจัดการระยะไกล Intel AMT และ Intel EMA</strong></p>\n<p>11th Gen Intel vPro® มาพร้อมเทคโนโลยี Intel Active Management (Intel AMT) และ Intel Endpoint Management Assistant (Intel EMA) ที่สามารถช่วยในการควบคุมคอมพิวเตอร์จากระยะไกลผ่านระบบคลาวด์ ทั้งภายในและภายนอก Corporate firewall ขององค์กร รวมถึงยังรองรับการเชื่อมต่อทั้งผ่านสายและไร้สาย เพื่อให้ผู้เชี่ยวชาญหรือไอที สามารถเข้ามาตรวจสอบและแก้ไขปัญหาได้ไม่ว่าจะอยู่ที่ใดก็ตาม และยังสามารถเข้ามาจัดการ แก้ไขปัญหาได้ แม้ระบบปฏิบัติการของเครื่องจะล่มอยู่</p>\n<p>ความสามารถในการจัดการจากระยะไกลของ Intel AMT และ Intel EMA ยังรวมถึงความสามารถในการจัดการพลังงาน การเข้าถึงไฟล์ และมาตรการรักษาความปลอดภัยขั้นสุดท้าย Intel Remote Secure Erase ที่ทำให้ฝ่ายไอทีสามารถเข้ามาลบข้อมูลใน SSD ของเครื่องได้จากระยะไกล ในกรณีที่คอมพิวเตอร์สูญหายอีกด้วย เรียกได้ว่าปลอดภัย หายห่วง</p>\n<p><img src=\"https://www.blognone.com/sites/default/files/externals/224b6b76f194973ba470a542c71987e6.jpg\" /></p>\n<p><strong>ระบบรักษาความปลอดภัยอีกระดับ ที่สอดคล้องกับทั้งอดีต ปัจจุบัน และอนาคต</strong></p>\n<p>แพลตฟอร์ม Intel vPro 11th Gen ยังมาพร้อมกับฟีเจอร์รักษาความปลอดภัยขั้นสูงแบบ Hardware-Based ด้วย Intel Hardware Shiled ที่มีการรักษาความปลอดภัยในระดับลึกกว่าระบบปฏิบัติการ เช่นการโจมตีที่ระดับไบออส หรือเฟิร์มแวร์ของเครื่อง ช่วยการรักษาความปลอดภัยในแอปและข้อมูล รวมถึงมีระบบตรวจจับและแจ้งเตือนการคุกคามที่ล้ำสมัย ซึ่งสามารถทำงานประสานกับ Intel AMT ที่กล่าวไปข้างต้น เพื่อให้ฝ่ายไอทีเข้ามาดูแลความปลอดภัยจากระยะไกลได้</p>\n<p>โมบายล์โปรเซสเซอร์ 11th Gen Intel® Core™ vPro® ยังมาพร้อมกับระบบความปลอดภัยล้ำสมัย Intel Control-Flow Enforcement Technology (Intel CET) ระบบป้องกันการโจมตีระดับฮาร์ดแวร์ อาทิการโจมตีหน่วยความจำและ Intel Threat Detection Technology (Intel TDT) ระบบตรวจจับการทำงานผิดปกติโดย AI ที่มีการติดตั้งมาในระดับซิลิคอน</p>\n<p>Intel TDT จะทำงานร่วมกับชุดโปรแกรมรักษาความปลอดภัยเพื่อป้องกันการโจมตีจาก Ransomware และการขโมยทรัพยากรเครื่องไปใช้เพื่อ Cryptomining หรือการนำไปใช้งานในการขุดคริปโต เหมือนมีผู้ช่วยที่คอยดูแลอยู่ทุกที่ และยังช่วยให้ฝ่ายไอทีสามารถตรวจสอบความปลอดภัยได้แบบเรียลไทม์อีกด้วย</p>\n<p><strong>อุ่นใจ ปลอดภัย ประหยัดเวลาและค่าใช้จ่าย</strong></p>\n<p>ประสิทธิภาพ เสถียรภาพ ความปลอดภัย และความสามารถในการจัดการจากระยะไกลของ Intel vPro 11th Gen ที่เหนือกว่า น่าจะเป็นอีกตัวเลือกที่เข้ามาช่วยขจัดปัญหาจุกจิกกวนใจในการทำงานนอกสถานที่ในยุคนี้ได้ พร้อมยังสามารถช่วยประหยัดเวลา ค่าใช้จ่าย และทรัพยากรขององค์กรที่ต้องเสียไปกับการแก้ไขปัญหาไอที และเพิ่มความอุ่นใจว่าข้อมูลสำคัญขององค์กรจะไม่สูญหายอีกด้วย</p>\n<p>ถือได้ว่าเป็นอีกแพลตฟอร์มสำหรับองค์กร และสไตล์การทำงานของปี 2021 รวมถึงในอนาคต ที่กำลังเปลี่ยนแปลงไปอย่างรวดเร็ว ซึ่งไม่ว่าสไตล์การทำงานเปลี่ยนไป และเกิดปัญหาใหม่มากแค่ไหน ก็วางใจได้ว่าแพลตฟอร์ม Intel vPro 11th Gen จะช่วยให้การตรวจสอบและแก้ไขปัญหา ทำได้อย่างสะดวก รวดเร็ว อุ่นใจ จากทุกมุมโลกแน่นอน</p>\n<p><img src=\"https://www.blognone.com/sites/default/files/externals/fa99ed9fa594d14e0426f97ddbfaee9f.png\" /></p>\n<p>ศึกษาข้อมูล Intel vPro เพิ่มเติมได้ที่ <a href=\"https://intel.ly/39JVvEc\">https://intel.ly/39JVvEc</a></p>\n<p>สนใจสั่งซื้อสินค้าพร้อมแพลตฟอร์ม Intel vPro สามารถติดต่อตัวแทนจำหน่ายได้ดังนี้</p>\n<p><strong>Ingram</strong><br />\n<a href=\"https://intel.ly/3zK9PXB\">https://intel.ly/3zK9PXB</a><br />\nกรุงเทพ : th-allbkksales@ingrammicro.com<br />\nต่างจังหวัด : th-upcountry@ingrammicro.com</p>\n<p><strong>SiS</strong><br />\n<a href=\"https://intel.ly/3ufsMAq\">https://intel.ly/3ufsMAq</a><br />\nemail : sis@sisthai.com<br />\nTel : 0-2020-3000</p>\n<p><strong>Synnex</strong><br />\n<a href=\"https://intel.ly/39IbgeF\">https://intel.ly/39IbgeF</a><br />\nAdd Line : @SynnexThailand<br />\nหรือคลิก : <a href=\"https://intel.ly/3kK7c3L\">https://intel.ly/3kK7c3L</a></p>\n<p><strong>VST ECS</strong><br />\n<a href=\"https://intel.ly/3ueoTMc\">https://intel.ly/3ueoTMc</a><br />\ne-mail : pr@vstecs.co.th<br />\nTel : 02-032-9999</p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/processor\">Processor</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dbfc85dac40cdadaa9475eed01abc70f4969bce990c25e8f9c9e271f99ef0f6","category":"Thai"}