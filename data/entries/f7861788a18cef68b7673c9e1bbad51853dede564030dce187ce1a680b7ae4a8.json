{"title":"Waymo หยุดขายเทคโนโลยี Lidar ให้บริษัทอื่น เพื่อโฟกัสการทำรถยนต์ไร้คนขับอย่างเดียว","link":"https://www.blognone.com/node/124465","date":1630110856000,"content":"<div><div><div><p>Waymo ออกมายืนยันตามที่มีรายงาน ว่าบริษัทได้หยุดโครงการขายเทคโนโลยี Lidar ให้กับบริษัทอื่นเพื่อนำไปใช้งานต่อแล้ว ซึ่งโครงการนี้ Waymo <a href=\"https://www.blognone.com/node/108495\">เพิ่งประกาศไปเมื่อปี 2019</a> เนื่องจากบริษัทต้องการโฟกัสที่การนำเทคโนโลยีรถยนต์ไร้คนขับ Waymo Driver ไปใช้งานกับ Waymo One รถแท็กซี่ไร้คนขับ และ Waymo Via รถขนส่งสินค้าไร้คนขับ</p>\n<p>การตัดสินใจยุติโครงการขาย Lidar ให้บริษัทอื่นนี้ เกิดขึ้นหลังจาก Waymo เปลี่ยนตัวซีอีโอจาก John Krafcik ที่ขอลาออก มาเป็นซีอีโอร่วม Tekedra Mawakana และ Dmitri Dolgov แทน</p>\n<p>สินค้า Lidar ที่ Waymo ทำออกมาขายในช่วงแรกคือ Laser Bear Honeycomb เซ็นเซอร์มุมมองระยะสั้น สำหรับงานด้านที่ไม่ใช่รถยนต์ไร้คนขับ เช่น หุ่นยนต์ เกษตรกรรม ความปลอดภัย</p>\n<p>ข้อมูลจาก Reuters บอกว่า Waymo ได้พัฒนาเทคโนโลยี Driver เป็นรุ่นที่ 5 แล้ว ซึ่งมีการใช้เซ็นเซอร์หลายอย่างรวมกัน ทำให้รถมีมุมมอง 360 องศา ทั้งในเวลากลางวัน-กลางคืน หรือแม้กระทั่งเวลาที่ทัศนวิสัยไม่ดีเช่นมีฝนตก หรือมีหมอก โดยใช้ทั้งเทคโนโลยีที่พัฒนาขึ้นเอง และจากบริษัทภายนอก</p>\n<p>ที่มา: <a href=\"https://www.engadget.com/waymo-self-driving-car-lidar-103642444.html\">Engadget</a></p>\n<p><img src=\"https://www.blognone.com/sites/default/files/externals/431d4f0391fbdccd46ff70cb295bf373.jpg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/self-driving-car\">Self-Driving Car</a></div><div><a href=\"/topics/lidar\">LIDAR</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7861788a18cef68b7673c9e1bbad51853dede564030dce187ce1a680b7ae4a8","category":"Thai"}