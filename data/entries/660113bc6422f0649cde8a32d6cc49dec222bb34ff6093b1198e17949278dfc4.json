{"title":"[ไม่ยืนยัน] NVIDIA กำลังพัฒนาซีพียูบนสถาปัตยกรรม ARM สำหรับใช้ในพีซี Windows","link":"https://www.blognone.com/node/136360","date":1698103199000,"content":"<div><div><div><p>มีรายงานว่า NVIDIA กำลังพัฒนาซีพียูบนสถาปัตยกรรม ARM สำหรับใช้กับพีซีระบบปฏิบัติการ Windows ของไมโครซอฟท์ ทำให้บริษัทมีความครอบคลุมในไลน์สินค้าทั้งซีพียูควบคู่กับชิปกราฟิกในแบบ AMD และแอปเปิล</p>\n<p>แผนงานนี้ของ NVIDIA มีความสำคัญเนื่องจาก<a href=\"https://www.blognone.com/node/88003\">ข้อตกลงพิเศษ</a>ของไมโครซอฟท์กับ Qualcomm ให้เป็นผู้ผลิตซีพียู ARM สำหรับ Windows โดยเฉพาะจะหมดลงในปี 2024 ซึ่งแนวทางของไมโครซอฟท์ตอนนี้เป็นการ<a href=\"https://www.blognone.com/node/120189\">พัฒนาซีพียู</a>บนสถาปัตยกรรม ARM ขึ้นมาเอง ขณะเดียวกัน AMD และ NVIDIAI ก็มีแผนออกซีพียูบน ARM ด้วย คาดว่าภายในปี 2025</p>\n<p>ผู้ได้รับผลกระทบตรงจากข่าวนี้ก็คืออินเทลเจ้าแห่งสถาปัตยกรรม x86 โดยการเปลี่ยนแปลงที่เด่นชัดช่วงที่ผ่านมาคือ Mac ของแอปเปิลที่เปลี่ยนมาใช้ชิปตระกูล M สถาปัตยกรรม ARM อย่างไรก็ตามทั้ง ARM, NVIDIA, AMD และอินเทล ปฏิเสธที่จะให้ความเห็นต่อรายงานข่าวนี้</p>\n<p>ที่มา: <a href=\"https://themessenger.com/tech/nvidia-amd-arm-cpu-apple-qualcomm-microsoft-windows-processors-chips-custom-in-house\">The Messenger</a> และ <a href=\"https://www.cnbc.com/2023/10/23/intel-stock-drops-on-report-nvidia-is-working-on-an-arm-based-pc-chip.html\">CNBC</a></p>\n<p><img src=\"https://www.blognone.com/sites/default/files/externals/f86c165bf5926b5a1def4f6525791fdd.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/arm\">Arm</a></div><div><a href=\"/topics/cpu\">CPU</a></div><div><a href=\"/topics/rumors\">Rumors</a></div><div><a href=\"/topics/windows\">Windows</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"660113bc6422f0649cde8a32d6cc49dec222bb34ff6093b1198e17949278dfc4","category":"Thai"}