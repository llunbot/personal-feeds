{"title":"ภาพหลุดดีไซน์กล้องหลัง iPhone 17 รุ่น Pro เพิ่มแถบสี่เหลี่ยมผืนผ้า","link":"https://www.blognone.com/node/144889","date":1740412330000,"content":"<div><div><div><p>มีข่าวเกี่ยวกับดีไซน์ใหม่ของกล้องหลัง iPhone 17 ออกมาแล้วระยะหนึ่ง โดยเฉพาะรุ่นเครื่องบาง iPhone 17 Air ล่าสุด Majin Bu นักปล่อยข้อมูลหลุุดขาประจำ ซึ่งได้ภาพด้านหลังของ iPhone 17 และดีไซน์ตำแหน่งกล้องหลัง คราวนี้เขาใช้ CAD เรนเดอร์ภาพด้านหลัง iPhone 17 ทั้งสี่รุ่นออกมาเลย</p>\n<p>ในภาพนั้นแสดงให้เห็น iPhone 17 Pro และ iPhone 17 Pro Max (สองอันขวา) ยังคงตำแหน่งกล้องสามตัวเป็นสามเหลี่ยมเหมือนเดิม แต่เพิ่มแถบสี่เหลี่ยมพื้นผ้าแนวยาวด้านหลัง อย่างไรก็ตามเรนเดอร์นี้แตกต่างไปจากข้อมูลของนักปล่อยข้อมูลบางราย ที่บอกว่ากล้องสามตัวจะเรียงในแนวนอน</p>\n<p>iPhone 17 Air (ซ้ายสุด) มีกล้องหลัง 1 ตัว ก็ใช้ดีไซน์เป็นแถบสี่เหลี่ยมผืนผ้าเช่นกัน ส่วน iPhone 17 ปกติ (ลำดับที่ 2) ใช้กล้องสองตัวเหมือนเดิม แต่พื้นที่แนวกล้องเป็นแนวตั้งแทน</p>\n<p>ก่อนหน้านี้ Majin Bu ปล่อยภาพด้านหลัง iPhone 17 Air ที่มีลักษณะคล้ายกับรูปเรนเดอร์นี้ อย่างไรก็ตามข้อมูลนี้อาจเปลี่ยนแปลงได้</p>\n<p>ที่มา: <a href=\"https://www.theverge.com/news/618190/apple-iphone-17-camera-module-leaks-renders\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/3b3af6b3531e3ca216cd8f3eeafdbd1c.jpg\" /></p>\n<blockquote><p>iPhone 17 Lineup CAD <a href=\"https://t.co/IXylAxaQqU\">pic.twitter.com/IXylAxaQqU</a></p>\n<p>— Majin Bu (@MajinBuOfficial) <a href=\"https://twitter.com/MajinBuOfficial/status/1894030933759541626?ref_src=twsrc%5Etfw\">February 24, 2025</a></p></blockquote>\n<blockquote><p>iPhone 17, the design seems confirmed. <a href=\"https://t.co/5Wh6alUiMr\">pic.twitter.com/5Wh6alUiMr</a></p>\n<p>— Majin Bu (@MajinBuOfficial) <a href=\"https://twitter.com/MajinBuOfficial/status/1881695823618301990?ref_src=twsrc%5Etfw\">January 21, 2025</a></p></blockquote>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-17\">iPhone 17</a></div><div><a href=\"/topics/iphone-17-pro\">iPhone 17 Pro</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ed3b098f7aa49a21e14a930538e9a9d5fa23ffd18a9eb416f25f98057cfe9be","category":"Thai"}