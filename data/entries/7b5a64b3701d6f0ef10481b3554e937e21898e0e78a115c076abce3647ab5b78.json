{"title":"[ลือ] ไมโครซอฟท์เตรียมขยายฟีเจอร์ Copilot มาให้ Windows 10 ใช้งานด้วย","link":"https://www.blognone.com/node/136649","date":1699494124000,"content":"<div><div><div><p>เว็บไซต์ Windows Central รายงานข่าวลือว่าไมโครซอฟท์จะขยายฟีเจอร์ Copilot ของ Windows 11 ไปยัง Windows 10 ด้วย เพื่อเพิ่มฐานผู้ใช้งาน Copilot ให้มากที่สุดเท่าที่เป็นไปได้</p>\n<p><a href=\"https://www.blognone.com/node/133603\">Windows 10 ไม่ได้อัพเดตฟีเจอร์ใหม่ๆ มานานแล้ว และจะหมดระยะซัพพอร์ตในปี 2025</a> (ครบ 10 ปีหลังออก Windows 10 เวอร์ชันแรก) แต่ก็ยังมีฐานผู้ใช้งานจำนวนมากถึง 1 พันล้านเครื่อง (เทียบกับ Windows 11 มีราว 400 ล้านเครื่อง) ด้วยเหตุผลสำคัญคือฮาร์ดแวร์เก่าไม่สามารถอัพเกรดไปเป็น Windows 11 ได้</p>\n<p>แหล่งข่าวของ Windows Central บอกว่าฐานผู้ใช้ 1 พันล้านเครื่องถือเป็นโอกาสทองของ Copilot ในการขยายผู้ใช้งาน เพราะตัวเลขรวมของ Windows 10/11 คือ 1.4 พันล้านเครื่อง แทนที่จะจับตลาดแค่ 400 ล้านเครื่องเท่านั้น ทำให้ไมโครซอฟท์กำลังพัฒนาฟีเจอร์ Copilot ให้ใช้งานกับ Windows 10 ได้ด้วย แต่ยังไม่ชัดเจนว่าจะเปิดตัวเมื่อไร</p>\n<p>ที่มา - <a href=\"https://www.windowscentral.com/software-apps/windows-10/exclusive-microsoft-plans-to-bring-its-ai-copilot-to-1-billion-windows-10-users\">Windows Central</a></p>\n<p><img src=\"https://www.blognone.com/sites/default/files/externals/3d551f6fafa896ca0c8f6520b6dd4557.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/windows-10\">Windows 10</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b5a64b3701d6f0ef10481b3554e937e21898e0e78a115c076abce3647ab5b78","category":"Thai"}