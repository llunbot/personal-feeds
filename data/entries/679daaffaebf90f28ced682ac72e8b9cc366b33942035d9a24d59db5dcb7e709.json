{"title":"Zomato แพลตฟอร์มเดลิเวอรีรายใหญ่อินเดีย ซื้อกิจการธุรกิจขายบัตรจาก Paytm","link":"https://www.blognone.com/node/141564","date":1724306780000,"content":"<div><div><div><p>Zomato แพลตฟอร์มเดลิเวอรีรายใหญ่ของอินเดีย ประกาศซื้อกิจการธุรกิจขายบัตรจากบริษัทฟินเทค Paytm ด้วยมูลค่า 244.1 ล้านดอลลาร์ ซึ่ง Zomato บอกว่าเป็นการขยายธุรกิจจากเดลิเวอรีมาสู่การทำธุรกิจอื่นให้กับลูกค้า รวมทั้งเพิ่มโอกาสของแอปใหม่ District ที่จะต่อยอดไปสู่บริการใหม่ ๆ</p>\n<p>ธุรกิจขายบัตรของ Paytm นั้นมีทั้งส่วนของบัตรชมภาพยนตร์, บัตรชมการแข่งขันกีฬา และบัตรชมการแสดงสดต่าง ๆ พนักงานของ Paytm ที่อยู่ส่วนนี้จะย้ายไปอยู่กับ Zomato โดย Paytm ให้เหตุผลของการขายธุรกิจนี้ว่าเพื่อโฟกัสที่ธุรกิจหลักคือบริการด้านการเงิน</p>\n<p>ปัจจุบันธุรกิจขายบัตรชมภาพยนตร์และการแสดงสดในอินเดียมี BookMyShow ของกลุ่มทุน Reliance ครองส่วนแบ่งการตลาดมากที่สุดถึง 3 ใน 4 โดยอันดับสองคือ Paytm</p>\n<p>ที่มา: <a href=\"https://techcrunch.com/2024/08/21/zomato-buys-paytms-entertainment-ticket-business-for-244-million/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/f5bc4c7f44d233a88c25e2ecc24cf3b9.png\" /></p>\n</div></div></div><div><div>Topics: </div><div><div><a href=\"/topics/zomato\">Zomato</a></div><div><a href=\"/topics/paytm\">Paytm</a></div><div><a href=\"/topics/acquisition\">Acquisition</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"679daaffaebf90f28ced682ac72e8b9cc366b33942035d9a24d59db5dcb7e709","category":"Thai"}