{"title":"เปิดตัว Surface Laptop SE สำหรับตลาดการศึกษา ราคาถูก 249 ดอลลาร์ (8,200 บาท)","link":"https://www.blognone.com/node/125757","date":1636508585000,"content":"<div><div><div><p>ไมโครซอฟท์เปิดตัว Surface Laptop SE ตรงตาม<a href=\"https://www.blognone.com/node/125487\">ข่าวลือ</a> เป็นโน้ตบุ๊กราคาถูกสำหรับตลาดภาคการศึกษา ออกมาเพื่อแข่งกับ Chromebook โดยเฉพาะ ใช้<a href=\"https://www.blognone.com/node/125756\">ระบบปฏิบัติการ Windows 11 SE ที่ปรับแต่งมาเพื่อการใช้งานในโรงเรียน</a></p>\n<p>สเปกของ Surface Laptop SE มีดังนี้</p>\n<ul>\n<li>หน้าจอ 11.6\" TFT LCD 1366 x 768 (135 PPI)</li>\n<li>ซีพียู Celeron N4020 หรือ N4120</li>\n<li>จีพียู Intel UHD 600</li>\n<li>แรม 4GB / 8GB</li>\n<li>สตอเรจ 64GB / 128GB eMMC</li>\n<li>กล้องหน้า 1MP รองรับวิดีโอ 720p 30 fps</li>\n<li>พอร์ต USB-C, USB-A, ช่องเสียบหูฟัง 3.5 mm</li>\n<li>แบตเตอรี่ใช้งานได้สุงสุด 16 ชั่วโมง</li>\n<li>น้ำหนัก 1.11 กิโลกรัม</li>\n</ul>\n<p>ราคาเริ่มต้นที่ 249 ดอลลาร์ (ประมาณ 8,200 บาท) ถือเป็นสินค้ากลุ่ม Surface ที่ราคาถูกที่สุดในตอนนี้ (เดิมคือ Surface Go 3 ราคา 449 ดอลลาร์) ไม่มีวางขายปลีกทั่วไป ต้องสั่งซื้อเป็นล็อตสำหรับโรงเรียนเท่านั้น</p>\n<p>ในแง่ฟีเจอร์ Surface Laptop SE คงไม่มีอะไรโดดเด่นเป็นพิเศษ เป้าหมายของไมโครซอฟท์คือเน้นขายเป็นโซลูชันพร้อม Microsoft 365 for Education เพื่อเข้ามาแข่งกับ Chromebook ในตลาดการศึกษาเป็นหลัก ต้องรอดูกันว่าหลังไมโครซอฟท์ล้มเหลวกับตลาดนี้มาหลายรอบ คราวนี้จะเจาะฐานของ Chromebook ได้สำเร็จหรือไม่</p>\n<p><img src=\"https://www.blognone.com/sites/default/files/externals/d5f9342f0213539e7ebd3dedcd0cbe2b.jpg\" /></p>\n<p><img src=\"https://www.blognone.com/sites/default/files/externals/1350d56db9b501361bea01ccf849c25b.jpg\" /></p>\n<p><img src=\"https://www.blognone.com/sites/default/files/externals/c4d9dc368afa703ead59b5c8198ed657.jpg\" /></p>\n<p>ที่มา - <a href=\"https://educationblog.microsoft.com/en-us/2021/11/imagining-a-new-era-of-education\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/surface-laptop\">Surface Laptop</a></div><div><a href=\"/topics/notebook\">Notebook</a></div><div><a href=\"/topics/microsoft\">Microsoft</a></div><div><a href=\"/topics/education\">Education</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2fd1274c0849b0d0e6c6a1c70a23ab0fb11a439daa00189e1fed21412f568ef6","category":"Thai"}