{"title":"ศาลเกาหลีใต้อนุมัติหมายจับ Kim Beom-soo ผู้ก่อตั้ง Kakao จากคดีปั่นหุ้น SM Entertainment","link":"https://www.blognone.com/node/141030","date":1721705500000,"content":"<div><div><div><p>ศาลเกาหลีใต้อนุมัติคำสั่งจับกุม Brian Kim หรือ Kim Beom-soo ผู้ก่อตั้งบริษัท Kakao ในข้อหาปั่นหุ้น</p>\n<p>คดีนี้เกิดจาก Kakao เข้าไปซื้อหุ้นของบริษัทบันเทิง SM Entertainment เมื่อปี 2023 เพื่อกันท่าไม่ให้บริษัท Hybe (เอเยนซี่ของวง BTS) ที่เป็นคู่แข่งของ SM เข้ามาซื้อหุ้นแข่ง ปัจจุบัน Kakao เป็นเจ้าของหุ้น SM คิดเป็นสัดส่วน 40.3% ส่วน Hybe เป็นเจ้าของหุ้น SM สัดส่วน 12.6%</p>\n<p>Kim Beom-soo ถูกกล่าวหาว่าจงใจปั่นราคาหุ้นของ SM ให้สูงขึ้นเพื่อกีดกัน Hybe ไม่ให้เข้ามาซื้อหุ้นแข่ง ซึ่งเขาปฏิเสธข้อหานี้มาโดยตลอด จนหน่วยงานสอบสวนได้ยื่นขออนุมัติหมายจับต่อศาล เพื่อป้องกันไม่ให้เขาทำลายหลักฐาน</p>\n<p>ก่อนหน้านี้ หน่วยงานสอบสวนของเกาหลีใต้ได้ตั้งข้อหา Bae Jae-hyun หัวหน้าฝ่ายลงทุนของ Kakao และตั้งข้อหากับตัวบริษัทแล้ว คราวนี้เป็นคิวของ Kim Beom-soo</p>\n<p>ที่มา - <a href=\"https://www.cnbc.com/2024/07/23/south-korean-court-approves-arrest-warrant-for-kakao-founder.html\">CNBC</a>, <a href=\"https://asia.nikkei.com/Business/Technology/Kakao-founder-Kim-Beom-su-arrested-for-alleged-stock-manipulation\">Nikkei</a>, <a href=\"https://finance.yahoo.com/news/arrest-warrant-issued-kakao-founder-163137295.html?guccounter=1\">Yahoo Finance</a>, <a href=\"https://en.yna.co.kr/view/AEN20240722002253315?section=national/national\">Yonhap</a></p>\n<p><img alt=\"No Description\" src=\"https://www.blognone.com/sites/default/files/externals/8b3dc35840827b017aef9c1ebace659b.png\" /></p>\n</div></div></div><div><div>Topics: </div><div><div><a href=\"/topics/kakao-corp\">Kakao Corp</a></div><div><a href=\"/topics/south-korea\">South Korea</a></div><div><a href=\"/topics/crime\">Crime</a></div><div><a href=\"/topics/stock\">Stock</a></div><div><a href=\"/topics/sm-entertainment\">SM Entertainment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7d9e3475222d7055686516671be216cdf7d0e62ef913e2a345b19a0b969f5be","category":"Thai"}