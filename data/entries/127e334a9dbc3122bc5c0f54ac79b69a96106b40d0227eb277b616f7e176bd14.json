{"title":"Call of Duty เพิ่มฟีเจอร์ต้านโกง คนโกงจะเห็นตัวละคร \"หลอน\" ที่ผู้เล่นอื่นมองไม่เห็น","link":"https://www.blognone.com/node/134623","date":1688181818000,"content":"<div><div><div><p>Activision ประกาศอัพเดตฟีเจอร์ใหม่ของ<a href=\"https://www.blognone.com/node/125269\">ระบบต้านโกง Ricochet ที่ใช้กับเกม Call of Duty</a> เมื่อตรวจเจอคนโกงเกมแล้ว ผู้เล่นรายนั้นจะเห็น \"ภาพหลอน\" (Hallucinations) เป็นตัวละครหลอกในเกมที่ผู้เล่นคนอื่นมองไม่เห็น</p>\n<p>ตัวละครหลอกนี้เป็นการโคลนผู้เล่นคนอื่นในแมตช์นั้นขึ้นมา (ไม่ได้ควบคุมด้วย AI) เพื่อให้คนโกงเข้าใจผิดว่าเป็นผู้เล่นจริงๆ แยกไม่ออกแม้ใช้โปรแกรมช่วยเล่น ส่งผลให้คนโกงไม่ประสบความสำเร็จในเกมแมตช์นั้น</p>\n<p>ตัวละครหลอกยังสามารถใช้ตรวจสอบ \"ผู้เล่นที่น่าจะโกง\" แต่ระบบยังไม่แน่ใจนัก จึงใช้วิธีวางตัวละครหลอกไว้ใกล้ๆ ผู้เล่นต้องสงสัย เพื่อดูพฤติกรรมว่าผู้เล่นรายนี้จะมีปฏิสัมพันธ์อย่างไร</p>\n<p>ภาพตัวละครจริงยืนคู่กับตัวละครหลอกในเกม ซึ่งแยกไม่ออก</p>\n<p><img alt=\"No Description\" src=\"https://www.blognone.com/sites/default/files/externals/b7b500c3722496eed5531d1e792a09b7.jpg\" /></p>\n<p>ทีมพัฒนา Ricochet ยังเล่าถึงมาตรการต้านโกงอีกอันที่พัฒนาแล้ว แต่ตัดสินใจไม่ใช้งานจริง เรียกว่า Quicksand เป็นการทำให้ผู้เล่นที่โกงเคลื่อนที่ช้าหรือหยุดนิ่ง (เหมือนติดทรายดูด) และกลายเป็นเป้าการโจมตีของผู้เล่นคนอื่นๆ อย่างไรก็ตาม ทีมงานให้เหตุผลที่ไม่นำมาใช้จริง เพราะผู้เล่นที่ติด Quicksand จะกลายเป็นเป้าความสนใจของผู้เล่นคนอื่นในเกมมากเกินไป จนพลอยไม่สนใจตัวเกมหลัก</p>\n<p>ที่มา - <a href=\"https://www.callofduty.com/blog/2023/06/call-of-duty-ricochet-anti-cheat-season-04-update\">Call of Duty</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/anti-cheat\">Anti-Cheat</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"127e334a9dbc3122bc5c0f54ac79b69a96106b40d0227eb277b616f7e176bd14","category":"Thai"}