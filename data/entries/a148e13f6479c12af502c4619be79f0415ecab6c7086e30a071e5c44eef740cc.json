{"title":"Xiaomi รายงานผลประกอบการไตรมาส - เติบโตดีจากสมาร์ทโฟน - ตั้งเป้าส่งมอบรถ EV SU7 ให้ได้แสนคันปีนี้","link":"https://www.blognone.com/node/139929","date":1716476206000,"content":"<div><div><div><p>Xiaomi รายงานผลประกอบการของไตรมาสที่ 1 ปี 2024 มีรายได้รวม 75,506.8 ล้านหยวน เพิ่มขึ้น 27.0% จากไตรมาสเดียวกันในปีก่อน และมีกำไรสุทธิตามบัญชี Non-IFRS 6,490.9 ล้านหยวน</p>\n<p>รายได้จากธุรกิจสมาร์ทโฟนของ Xiaomi เพิ่มขึ้น 32.9% เป็น 46,479.7 ล้านหยวน จากจำนวนเครื่องส่งมอบที่เพิ่มเป็น 40.6 ล้านเครื่อง ส่วนธุรกิจ IoT และไลฟ์สไตล์ มีรายได้เพิ่มขึ้น 21.0% เป็น 20,373.5 ล้านหยวน ส่วนใหญ่มาจากแท็บเล็ต เครื่องใช้ไฟฟ้าขนาดใหญ่ และอุปกรณ์สวมใส่</p>\n<p>Xiaomi รายงานความก้าวหน้าของธุรกิจรถยนต์ไฟฟ้า SU7 ที่<a href=\"https://www.blognone.com/node/139002\">เริ่มส่งมอบรถเมื่อเดือนเมษายน</a> โดย ณ สิ้นเดือนเมษายน มีคำสั่งซื้อสะสม 88,063 คัน และเมื่อวันที่ 15 พฤษภาคมที่ผ่านมา Xiaomi ส่งมอบรถยนต์ไปแล้วครบ 10,000 คัน มีเป้าหมายเฉพาะเดือนมิถุนายนจะส่งมอบรถได้ 10,000 คันภายในเดือนเดียว ส่วนตลอดปีนี้ต้องการทำให้ได้อย่างน้อย 100,000 คัน</p>\n<p>ที่มา: <a href=\"https://ir.mi.com/system/files-encrypted/nasdaq_kms/assets/2024/05/23/5-37-51/24Q1_EN_Announcement.pdf\">Xiaomi</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/f7a5d56b55c61a959527a8b8b6b20d20.png\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a148e13f6479c12af502c4619be79f0415ecab6c7086e30a071e5c44eef740cc","category":"Thai"}