{"title":"Instagram ทำ Sensitive Content Control เลือกระดับการแสดงเนื้อหาละเอียดอ่อนบนเมนู Explore ได้","link":"https://www.blognone.com/node/123809","date":1626834565000,"content":"<div><div><div><p>Instagram เปิดช่องทาง Sensitive Content Control ผู้ใช้งานสามารถเลือกระดับของการแสดงเนื้อหาละเอียดอ่อนได้ว่าอยากให้ปรากฏบนหน้า Explore มากขนาดไหน</p>\n<p>วิธีการคือเข้าเมนูตั้งค่า &gt; กดเมนู Account &gt; กดเมนู Sensitive Content Control จะมองเห็นการตั้งค่าเนื้อหาเซนซิทีฟสามแบบคือ อนุญาตให้แสดงเนื้อหาเซนซิทีฟได้ (เมนูจะไม่แสดงในผู้ใช้ที่อายุไม่ถึง 18 ปี), จำกัดการแสดงเนื้อหาเซนซิทีฟ และ จำกัดการแสดงเนื้อหาขั้นสูงสุด</p>\n<p><img src=\"https://www.blognone.com/sites/default/files/externals/14b74d27a002442ba9301353da3733e0.jpg\" /></p>\n<p>เนื้อหาที่ผิดกฎชัดเจนอย่างภาพนู้ด เนื้อหาส่งเสริมการฆ่าตัวตาย การก่อการร้ายนั้นจะถูกลบออกจากแพลตฟอร์มอยู่แล้ว แต่ยังมีเนื้อหาบางจำพวกที่ถูกจัดอยู่ในหมวดหมู่เนื้อหาละเอียดอ่อน ยกตังอย่างโพสต์ที่มีการบรรยายชี้นำทางเพศ, บรรยายความรุนแรง หรือโพสต์ที่ออกไปในเชิงส่งเสริมสิ่งของบางอย่าง เช่น ยาสูบ เป็นต้น ซึ่งขึ้นอยู่กับประสบการณ์ของแต่ละคนว่าเรื่องไหนเป็นเรื่องละเอียดอ่อนและเราไม่อยากมองเห็น</p>\n<p>การตั้งค่า Sensitive Content Control นั้นอิงกับมาตรฐานใน <a href=\"https://www.facebook.com/help/instagram/313829416281232\">Recommendation Guidelines</a> หรือเนื้อหาที่ทั้ง Facebook และ Instagram แนะนำให้ผู้ใช้ ซึ่งจะเป็นเนื้อหาที่อยู่นอกเหนือจากโพสต์บุคคลที่เราติตดาม</p>\n<p>อย่างไรก็ตาม ยังไม่เป็นที่ชัดเจนว่า การแสดงผลเนื้อหาระหว่างการตั้งค่าทั้งสามแบบ จะแตกต่างกันมากแค่ไหน</p>\n<p>ที่มา - <a href=\"https://www.theverge.com/2021/7/20/22585623/instagram-sensitive-content-control-setting-explore-tab-limit-offensive-posts\">The Verge</a>, <a href=\"https://about.fb.com/news/2021/07/introducing-sensitive-content-control/\">Facebook</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"057d6e41763b16dcbaa40457b3509d71f7a96d2bed9e4a022d883f8cdd95aa7d","category":"Thai"}