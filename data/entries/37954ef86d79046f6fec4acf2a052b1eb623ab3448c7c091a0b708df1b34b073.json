{"title":"แบงค์ชาติสิงคโปร์คุมการซื้อขายคริปโตมากขึ้น ห้ามออกโปรโมชั่น, ห้ามรับบัตรเครดิตในประเทศ, ห้ามกู้เงินซื้อขาย","link":"https://www.blognone.com/node/136927","date":1700811565000,"content":"<div><div><div><p>Monetary Authority of Singapore (MAS) เผยแพร่มาตรการคุ้มครองนักลงทุนสินทรัพย์ดิจิทัลหรือ Digital Payment Token (DPT) โดยมีการควบบริษัทซื้อขายเพิ่มเติมหลายประการ เช่น ต้องมีมาตรการตรวจสอบและป้องกันการขัดแย้งกันของผลประโยชน์, ต้องมีกระบวนการคัดเลือกโทเค็นมาให้บริการ, ตลอดจนการกำหนดมาตรการรับเรื่องร้องเรียน</p>\n<p>แต่จุดสำคัญของประกาศนี้อยู่ที่มาตรการคุ้มคองผู้บริโภคที่มีมาตรการหนาแน่นขึ้นมาก โดยบังคับไม่ให้กระดานซื้อขายให้แรงจูงใจใดๆ เพื่อให้คนมาซื้อขายคริปโต, ห้ามรับบัตรเครดิตที่ออกจากสิงคโปร์, ห้ามปล่อยกู้เพื่อซื้อขายรวมถึงรูปแบบการซื้อขายแบบมาร์จิน นอกจากนี้ยังจำกัดการนำมูลค่าเงินคริปโตมาคิดมูลค่าทรัพย์สินรวมของลูกค้า</p>\n<p>แนวทางกำกับดูแลเงินคริปโตของ MAS แข็งกร้าวขึ้นเรื่อยๆ ในช่วงหลัง เมื่อต้นปี 2022 ก็ออกประกาศ<a href=\"https://www.blognone.com/node/126742\">ห้ามโฆษณามาก่อนแล้ว</a> และ<a href=\"https://www.blognone.com/node/129164\">เคยออกมาแสดงท่าทีว่าต้องควบคุมให้แน่นขึ้น</a></p>\n<p>กฎใหม่นี้มีผลกลางปี 2024</p>\n<p>ที่มา - <a href=\"https://www.mas.gov.sg/news/media-releases/2023/mas-strengthens-regulatory-measures-for-digital-payment-token-services\">MAS</a></p>\n<p><img src=\"https://www.blognone.com/sites/default/files/externals/b4ba98ef27bba21b37eb48267b403f59.jpeg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37954ef86d79046f6fec4acf2a052b1eb623ab3448c7c091a0b708df1b34b073","category":"Thai"}