{"title":"JetBrains แจกเอกสารคอร์ส Programming in Kotlin ฟรี ครูนำไปสอนต่อได้ ไม่ต้องทำเองทั้งหมด","link":"https://www.blognone.com/node/134719","date":1688696426000,"content":"<div><div><div><p>ข่าวนี้เหมาะสำหรับครูบาอาจารย์ที่สอนวิชาโปรแกรมมิ่ง และกำลังสนใจสอนภาษา Kotlin ในฐานะภาษาใหม่ที่กำลังมาแรง</p>\n<p>JetBrains ในฐานะบริษัทผู้สร้าง Kotlin เปิดเอกสารทั้งหมดในคอร์ส <a href=\"https://kotlinlang.org/education/\">Programming in Kotlin</a> ให้ใช้งานได้ฟรี ครอบคลุมถึงสไลด์ประกอบการบรรยาย ควิซ การบ้าน และคลิปวิดีโอการบรรยายของ Anastasia Birillo ผู้สอนวิชานี้ เอกสารสามารถดาวน์โหลดได้จาก <a href=\"https://kotlinlang.org/education/\">หน้าเว็บ Kotlin Educator</a></p>\n<p>JetBrains บอกว่าเปิดเอกสารเหล่านี้ออกมาเพื่อให้ครูโปรแกรมมิ่งทั่วโลกมีเอกสารคุณภาพสูงสำหรับใช้สอน โดยไม่ต้องออกแรงทำขึ้นมาใหม่ทั้งหมด เอกสารเหล่านี้พัฒนาขึ้นโดยครู ดีไซเนอร์ นักเขียน ใช้เวลาสร้างเกือบหนึ่งปี และใช้สอนจริงในมหาวิทยาลัย 2 แห่งแล้ว</p>\n<p><img alt=\"No Description\" src=\"https://www.blognone.com/sites/default/files/externals/85ca7e7ebb59f6144708669cb317cd08.png\" /></p>\n<p>ที่มา - <a href=\"https://blog.jetbrains.com/kotlin/2023/07/teach-kotlin-with-our-new-course/\">JetBrains</a></p>\n</div></div></div><div><div>Topics: </div><div><div><a href=\"/topics/kotlin\">Kotlin</a></div><div><a href=\"/topics/programming\">Programming</a></div><div><a href=\"/topics/jetbrains\">JetBrains</a></div><div><a href=\"/topics/education\">Education</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1d7848e784a19f26854b915a847906f5aea1f657e3914086d7fb6ea4d8aaf2f","category":"Thai"}