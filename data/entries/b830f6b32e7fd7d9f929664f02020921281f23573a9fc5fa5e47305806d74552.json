{"title":"โดนอีก ก.ล.ต.สหรัฐ สอบสวน Activision Blizzard จากคดีคุกคามทางเพศพนักงาน","link":"https://www.blognone.com/node/124857","date":1632214077000,"content":"<div><div><div><p>สำนักงาน ก.ล.ต. สหรัฐ (SEC) เข้าสอบสวนบริษัทเกม Activision Blizzard จากปัญหาการคุกคามทางเพศในที่ทำงาน <a href=\"https://www.blognone.com/node/123837\">ที่ถูกหน่วยงานด้านการจ้างงานในแคลิฟอร์เนียฟ้องเมื่อเดือนกรกฎาคม</a></p>\n<p>SEC ยังส่งจดหมายเรียก Bobby Kotick ซีอีโอของ Activision Blizzard ไปให้การด้วย รวมถึงขอเอกสารอื่นๆ ที่เกี่ยวข้องกับปัญหานี้</p>\n<p>อำนาจของ SEC ไม่ได้เกี่ยวข้องกับคดีเรื่องการคุกคามทางเพศโดยตรง แต่เป็นเรื่องการเปิดเผยข้อมูลว่า Activision Blizzard เจอคดีหรือข้อกฎหมายอะไรบ้างให้นักลงทุนรับทราบ</p>\n<p>หลังมีข่าว Activision Blizzard โดนฟ้อง บริษัทก็มีมาตรการออกมาหลายอย่าง เช่น <a href=\"https://www.blognone.com/node/123932\">ซีอีโอออกมาขอโทษ</a>, ปลดพนักงานระดับสูงหลายราย และ<a href=\"https://www.blognone.com/node/124767\">จ้างผู้บริหารฝ่าย HR ใหม่เข้ามา</a></p>\n<p><img src=\"https://www.blognone.com/sites/default/files/externals/1a4f7f97a0e83c07712964af55ba8e29.jpg\" /></p>\n<p>ที่มา - <a href=\"https://kotaku.com/u-s-government-now-investigating-activision-blizzard-1847710889\">Kotaku</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/sec\">SEC</a></div><div><a href=\"/topics/sexual-abuse\">Sexual Abuse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b830f6b32e7fd7d9f929664f02020921281f23573a9fc5fa5e47305806d74552","category":"Thai"}