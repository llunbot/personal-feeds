{"title":"Apple ตัดตัวเลือกสร้างรูปภาพแบบ Sketch ออกไปจากโปรแกรม AI สร้างรูปภาพ Image Playground","link":"https://www.blognone.com/node/143015","date":1731121756000,"content":"<div><div><div><p>แอปเปิลได้อัปเดต iOS 18.2, iPadOS 18.2 และ macOS Sequoia 15.2 สถานะเบต้าสำหรับให้นักพัฒนาทดสอบมาได้สองสัปดาห์แล้ว ซึ่งฟีเจอร์ใหม่อันหนึ่งคือเครื่องมือสร้างรูปภาพ Image Playground ด้วย Apple Intelligence</p>\n<p>มีข้อสังเกตจาก MacRumors ว่า ในตอนเปิดตัวความสามารถ Image Playground <a href=\"https://www.blognone.com/node/140282\">ในงาน WWDC</a> แอปเปิลบอกว่ารูปภาพที่ถูกสร้างขึ้นมา สามารถกำหนดสไตล์ของภาพได้ 3 แบบคือ Animation, Illustration และ Sketch แต่ใน iOS 18.2 เบต้าที่ออกมานั้น ไม่มีตัวเลือก Sketch หรือรูปแนวภาพวาด</p>\n<p>ในตอนนี้แอปเปิลได้ลบคำอธิบายความสามารถ Image Playground ส่วนการสร้างรูปภาพแบบ Sketch ออกไปด้วยในหลายส่วนของเว็บไซต์ จึงยังไม่ชัดเจนว่า Sketch จะถูกตัดออกไปเลยถาวรหรือไม่ และทำไมแอปเปิลจึงเลือกตัดความสามารถนี้</p>\n<p>ที่มา: <a href=\"https://www.macrumors.com/2024/11/07/apple-removes-sketch-from-image-playground/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/0e97bcbcdc1bbdae63541e0a4dda889a.jpeg\" /></p>\n<p>คลิปใน WWDC ที่แสดงตัวเลือก Sketch เมื่อใช้งาน Image Playground</p>\n<p><img alt=\"No Description\" src=\"https://www.blognone.com/sites/default/files/externals/b28700faacb6c476f9dd3837cbe4a8f6.jpeg\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edbf66ea2ac9b80b108ad5a234b87814ee6e1edc8bb4ba8c937bc20617568abb","category":"Thai"}