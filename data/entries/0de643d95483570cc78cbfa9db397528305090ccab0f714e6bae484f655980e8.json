{"title":"Elon Musk ชี้แจงประเด็นอีเมลให้ข้าราชการสหรัฐสรุปงานที่ทำ แค่ดูว่ายังมีชีวิตอยู่ไหม ไม่ใช่การประเมินผลงาน","link":"https://www.blognone.com/node/144953","date":1740619017000,"content":"<div><div><div><p>ข่าว Elon Musk ประจำวันนี้ เขาได้เข้าร่วมการประชุมคณะรัฐมนตรีของประธานาธิบดี Donald Trump ซึ่งจัดขึ้นเป็นครั้งแรก พร้อมกับนำเสนอความก้าวหน้าของ <a href=\"https://www.blognone.com/node/143078\">DOGE</a> หรือ Department of Government Efficiency หน่วยงานปฏิรูปและเพิ่มประสิทธิภาพหน่วยงานภาครัฐของอเมริกา รวมทั้งชี้แจงดราม่าเรื่องอีเมลสรุปงาน</p>\n<p>Musk บอกว่างานหลักของแผนก DOGE คือการแก้ไขปัญหาเกี่ยวกับระบบคอมพิวเตอร์ของรัฐบาลสหรัฐซึ่งเก่าคร่ำครึมาก (extremely old) และยังมีข้อผิดพลาดจำนวนมากในนั้น ซึ่งเป็นไป<a href=\"https://www.blognone.com/node/144585\">ตาม Bio บน X</a> ที่บอกว่าเขาคือ Tech Support ของทำเนียบขาว</p>\n<p>เรื่องนี้จึงเป็นที่มาของ<a href=\"https://www.blognone.com/node/144903\">อีเมลที่ส่งหาข้าราชการอเมริกาทุกคน</a>ที่ขึ้นกับรัฐบาลกลาง ให้ตอบภายใน 48 ชั่วโมงว่าสัปดาห์ที่ผ่านมาทำอะไรสำเร็จไปบ้าง? จนเกิดการประท้วงและแสดงความไม่พอใจจากหลายหน่วยงาน โดย Musk อธิบายว่าอีเมลนี้มีวัตถุประสงค์แค่ต้องการตรวจสอบว่าข้าราชการคนนั้นยังมีชีวิตอยู่หรือไม่ ไม่ใช่การให้ประเมินผลงานอย่างที่เข้าใจกันไปเอง ถ้าหากคน ๆ นั้นยังมีชีวิตอยู่และระบบประสาทสมองทำงานได้ ก็ต้องตอบอีเมลนี้มาได้ไม่ยาก</p>\n<p>Musk บอกเขาคิดว่ามีข้าราชการจำนวนมากในระบบเงินเดือนของรัฐบาลที่เสียชีวิตไปแล้ว คนเหล่านี้ก็จะไม่สามารถตอบอีเมลได้ บางกรณีพบว่าเป็นบุคคลสมมติที่สร้างขึ้นมาไว้รับเงินเดือนด้วยซ้ำ การตรวจสอบค้นหาคนเหล่านี้จึงเป็นที่มาของอีเมลดังกล่าว เขามองว่าก็สมเหตุสมผลดี เพราะหน้าที่ของ DOGE คือการชี้ปัญหาที่ทำให้ค่าใช้จ่ายของรัฐบาลสูงมาก ซึ่งจะทำให้สถานะการเงินของอเมริกาล้มละลายได้ โดยต้องการลดค่าใช้จ่ายให้ได้ 1 ล้านล้านดอลลาร์ หรือ 15% ของงบประมาณภายในปี 2026</p>\n<p>ที่มา: <a href=\"https://www.foxnews.com/politics/musk-tells-cabinet-doge-email-pulse-check-workers-warns-us-go-bankrupt-without-action\">Fox News</a> ภาพ <a href=\"https://www.youtube.com/watch?v=M5PMeDOCdyE\">C-SPAN</a></p>\n<p><img alt=\"No Description\" src=\"https://www.blognone.com/sites/default/files/externals/e2acb6d8aad2723fbb8e8d9ff76495d5.png\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/doge\">DOGE</a></div><div><a href=\"/topics/government\">Government</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0de643d95483570cc78cbfa9db397528305090ccab0f714e6bae484f655980e8","category":"Thai"}