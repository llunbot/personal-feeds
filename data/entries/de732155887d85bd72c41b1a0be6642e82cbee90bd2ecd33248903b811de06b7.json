{"title":"Yandex ขายธุรกิจหลักในรัสเซียให้กลุ่มนักลงทุนเสร็จสิ้นแล้ว บริษัทแม่ที่เนเธอร์แลนด์เปลี่ยนชื่อบริษัท","link":"https://www.blognone.com/node/140895","date":1721054617000,"content":"<div><div><div><p>ก่อนหน้านี้ Yandex NV (YNV) บริษัทแม่ของ Yandex ผู้ให้บริการออนไลน์รายใหญ่ในรัสเซีย ซึ่งมีสำนักงานใหญ่อยู่ที่เนเธอร์แลนด์ ได้ประกาศ<a href=\"https://www.blognone.com/node/138047\">ทำข้อตกลง</a>ขายส่วนธุรกิจในรัสเซียทั้งหมดให้กลุ่มนักลงทุนในรัสเซีย ล่าสุด Yandex NV ประกาศว่าดีลทั้งหมดดำเนินการเสร็จสิ้นแล้ว</p>\n<p>โดยมูลค่าของดีลทั้งหมดอยู่ที่ประมาณ 5,400 ล้านดอลลาร์ ได้ผลตอบแทนทั้งเงินสดที่จ่ายเป็นสกุลเงินหยวนของจีน และหุ้นคลาส A ของ YNV อีกจำนวนหนึ่ง ทำให้ตอนนี้ YNV ไม่มีส่วนธุรกิจที่ดำเนินงานในรัสเซียแล้ว</p>\n<p>เพื่อให้สะท้อนการขายธุรกิจ Yandex ทั้งหมด บริษัท Yandex NV ในเนเธอร์แลนด์ ซึ่งยังมีธุรกิจเทคโนโลยีในยุโรปทั้ง AI บนคลาวด์, รถไร้คนขับ, งานจัดการข้อมูล และเทคโนโลยีการศึกษา จะเปลี่ยนชื่อเป็น Nebius Group โดยหยุดใช้ชื่อ Yandex ทั้งหมดตั้งแต่ 31 กรกฎาคม เป็นต้นไป</p>\n<p>ที่มา: <a href=\"https://www.reuters.com/markets/deals/yandex-nv-finalises-54-bln-deal-sell-russian-businesses-2024-07-15/\">Reuters</a></p>\n<p><img src=\"https://www.blognone.com/sites/default/files/externals/2d0a8ebb1f90ac2379e6300e94230a55.png\" /></p>\n</div></div></div><div><div>Topics: </div><div><div><a href=\"/topics/yandex\">Yandex</a></div><div><a href=\"/topics/stock\">Stock</a></div><div><a href=\"/topics/russia\">Russia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de732155887d85bd72c41b1a0be6642e82cbee90bd2ecd33248903b811de06b7","category":"Thai"}