{"title":"Hugging Face ซื้อกิจการ XetHub สตาร์ทอัปสตอเรจสำหรับงาน AI","link":"https://www.blognone.com/node/141338","date":1723181805000,"content":"<div><div><div><p>Hugging Face ประกาศซื้อกิจการ XetHub สตาร์ทอัปที่พัฒนาสตอเรจสำหรับงานแอพพลิเคชัน Machine Learning และ AI ซึ่งสามารถรองรับความต้องการของ Hugging Face ได้</p>\n<p>Yucheng Low ซีอีโอ XetHub กล่าวว่าวิสัยทัศน์ของ Hugging Face คือการนำโมเดล AI มาเผยแพร่ให้กับทุกคน ซึ่งต้องการพื้นที่รองรับการเก็บข้อมูลและการเข้าถึง การที่ XetHub เข้ามาเป็นส่วนหนึ่งของ Hugging Face จึงช่วยเติมเต็มวิสัยทัศน์นี้สำหรับอนาคตของ AI ได้ ส่วน Julien Chaumond ซีทีโอ Hugging Face บอกว่าความท้าทายจากนี้คือขนาด Repository ที่ใหญ่มากขึ้น ปัจจุบัน Hugging Face มี Repo ถึง 1.3 ล้านโมเดล, ข้อมูล 450k datasets, รีเควสวันละ 1B และแบนด์วิธที่ Cloudfront วันละ 6PB</p>\n<p>Hugging Face ไม่ได้เปิดเผยมูลค่าของดีลดังกล่าว แต่บอกว่าพนักงาน XetHub ทั้ง 14 คน จะเข้ามาร่วมงานกับ Hugging Face</p>\n<p>XetHub ก่อตั้งในปี 2021 โดย Yucheng Low และ Rajat Arya ซึ่งทั้งสองคนเคยทำงานที่ Turi สตาร์ทอัปด้าน AI ที่<a href=\"https://www.blognone.com/node/84233\">แอปเปิลซื้อกิจการ</a>ในปี 2016 ต่อมาทั้งสองคนลาออกจากแอปเปิลและมาก่อตั้ง XetHub</p>\n<p>ที่มา: <a href=\"https://www.geekwire.com/2024/hugging-face-acquires-seattle-data-storage-startup-xethub/\">GeekWire</a></p>\n<p><img alt=\"No Description\" src=\"https://www.blognone.com/sites/default/files/externals/46253efebe0d8b1973fdc1b512cff1dc.jpg\" /></p>\n</div></div></div><div><div>Topics: </div><div><div><a href=\"/topics/hugging-face\">Hugging Face</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/acquisition\">Acquisition</a></div><div><a href=\"/topics/storage\">Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3352ff77dde3857c59c8fdc91232ad78e185ff276be654e04e085fc54cefaa02","category":"Thai"}