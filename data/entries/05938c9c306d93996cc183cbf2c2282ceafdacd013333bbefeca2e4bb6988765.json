{"title":"LINE เพิ่มฟีเจอร์ AI Selfie สร้างรูปโปรไฟล์ด้วย Generative AI","link":"https://www.blognone.com/node/134069","date":1685423840000,"content":"<div><div><div><p>LINE ประกาศฟีเจอร์ใหม่ที่ใช้ความสามารถของ AI สร้างเนื้อหาหรือ Generative AI โดยผู้ใช้งานสามารถสร้างรูปโปรไฟล์ขึ้นมาด้วย <strong>AI Selfie</strong> ซึ่งใช้งานได้ผ่านส่วนการแก้ไขรูปโปรไฟล์</p>\n<p>AI Selfie เป็นส่วนหนึ่งของแพลตฟอร์ม LINE Profile Studio ที่สามารถสร้างรูปโปรไฟล์หลากหลายรูปแบบด้วย AI โดยอาศัยข้อมูลพื้นฐานเล็กน้อย ซึ่งผู้ใช้งานต้องอัปโหลดรูปเซลฟี่หรือรูปที่เห็นใบหน้าชัดเจน ประมาณ 10-20 รูป แล้วเลือกแพ็คเกจสร้างรูปภาพจาก AI โดยรูปที่ได้จะมีหลากหลายธีม ทั้งภาพปกติ ภาพธีมแฟนตาซี หรือภาพวาด</p>\n<p>การใช้งานฟีเจอร์ AI Selfie ต้องอัปเดต LINE เป็นเวอร์ชัน 13.7.0 ขึ้นไป มีให้เลือกสองแพ็คเกจ คือ ได้ 100 รูปภาพ โดยใช้เวลาประมวลผล 24 ชั่วโมง ราคา 130 LINE coins และแบบได้ 100 รูปภาพ ใช้เวลาสั้น ๆ ราคา 260 Coins</p>\n<p>ที่มา: <a href=\"https://linecorp.com/ja/pr/news/ja/2023/4580\">LINE</a></p>\n<p><img alt=\"No Description\" src=\"https://www.blognone.com/sites/default/files/externals/7f3f4eef135e317b63b8f19aa473b086.png\" /></p>\n<p><img alt=\"No Description\" src=\"https://www.blognone.com/sites/default/files/externals/c39cc1253d354ffe9308c3db065c1e97.png\" /></p>\n</div></div></div><div><div>Topics: </div><div><div><a href=\"/topics/line\">LINE</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05938c9c306d93996cc183cbf2c2282ceafdacd013333bbefeca2e4bb6988765","category":"Thai"}