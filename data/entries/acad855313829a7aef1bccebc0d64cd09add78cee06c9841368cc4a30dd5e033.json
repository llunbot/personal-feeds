{"title":"เผย Apple ใช้เงินระดับหลายล้านดอลลาร์ต่อวัน ในการพัฒนาแชตบอท AI ระดับ 2 แสนล้านพารามิเตอร์","link":"https://www.blognone.com/node/135604","date":1694044930000,"content":"<div><div><div><p>The Information มีรายงานล่าสุดเกี่ยวกับโครงการ<a href=\"https://www.blognone.com/node/134911\">พัฒนาแชตบอท AI</a> ของแอปเปิล ที่ใช้งานกันภายในบริษัท ซึ่งมีชื่อเล่นว่า Ajax GPT บอกว่าตอนนี้โครงการใช้เงินระดับ<strong>หลายล้านดอลลาร์</strong>ต่อวัน ในการพัฒนาและเทรนโมเดล ขนาดมากกว่า 2 แสนล้านพารามิเตอร์</p>\n<p>โมเดลที่พัฒนาตอนนี้มีคำเรียกภายในว่า Foundational Models มีทีมงานประมาณ 16 คน บางคนเป็นอดีตวิศวกรของกูเกิล โดย <a href=\"https://www.blognone.com/node/107146\">John Giannandrea</a> รองประธานอาวุโสดูแลด้าน AI เป็นผู้ดูแลทีมนี้ (ซึ่งเขาก็เคยทำงานกูเกิล)</p>\n<p>รายงานยังบอกว่าในแอปเปิลมีทีมอื่นที่พัฒนา AI เฉพาะทางด้วย เช่น ทีมที่พัฒนา AI สำหรับสร้างรูปภาพ, อีกทีมพัฒนา AI แบบ multimodal สามารถรับข้อมูลได้ทั้งภาพ-วิดีโอ-ข้อความ ส่วนแผนนำมาใช้งานนั้น อาจใช้กับส่วนดูแลลูกค้าของ AppleCare, นำมาเพิ่มเป็นฟีเจอร์ของ Siri เป็นต้น</p>\n<p>ที่มา: <a href=\"https://www.theverge.com/2023/9/6/23861763/apple-ai-language-models-ajax-gpt-training-spending\">The Verge</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/rumors\">Rumors</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acad855313829a7aef1bccebc0d64cd09add78cee06c9841368cc4a30dd5e033","category":"Thai"}