{"title":"Linux Foundation ตั้งกลุ่ม OPEA ผลักดันแพลตฟอร์ม RAG แบบเปิด มีอินเทลเป็นแกนหลัก","link":"https://www.blognone.com/node/139251","date":1713322762000,"content":"<div><div><div><p>Linux Foundation ประกาศตั้งกลุ่ม <a href=\"https://opea.dev/\">Open Platform for Enterprise AI (OPEA)</a> ทำมาตรฐานกลางสำหรับการประมวลผล Generative AI ในตลาดองค์กร</p>\n<p>กลุ่ม OPEA เป็น<a href=\"https://www.blognone.com/node/139162\">กลุ่มเดียวกับที่อินเทลประกาศข่าวไว้เมื่อสัปดาห์ที่แล้ว</a> เป้าหมายคือการสร้างแอพพลิเคชันแบบ retrieval-augmented generation หรือ RAG (เป็นเทคนิคการนำโมเดล LLM มาอ่านแหล่งข้อมูลภายนอก) ที่เป็นโอเพนซอร์ส ทำงานบนหน่วยประมวลผลค่ายใดๆ ก็ได้ ไม่จำกัดเฉพาะจีพียู NVIDIA ที่เป็นเจ้าตลาดอยู่เพียงค่ายเดียว</p>\n<p>การมีอินเทลเป็นหัวหอก ย่อมทำให้ OPEA โฟกัสกับซีพียู Xeon และหน่วยเร่งประมวลผล Gaudi เป็นอย่างแรกๆ แม้ในตอนนี้ยังไม่มีผู้ผลิตฮาร์ดแวร์รายอื่นๆ เข้าร่วมก็ตาม</p>\n<p>แต่พันธมิตร OPEA ก็มีผู้พัฒนาซอฟต์แวร์ชื่อดังเข้าร่วมด้วยหลายราย เช่น Cloudera, Datastax, Hugging Face, MariaDB Foundation, MinIO, SAS, Red Hat, VMware ก็น่าจะช่วยการันตีเรื่องซอฟต์แวร์ที่รองรับแพลตฟอร์ม OPEA ได้ในระดับหนึ่ง คงต้องรอดูกันในระยะยาวว่าอินเทลจะสามารถผลักดัน OPEA ไปได้ไกลแค่ไหน</p>\n<p><img alt=\"No Description\" src=\"https://www.blognone.com/sites/default/files/externals/6bc16a4bbfbabe3b4a62200cf06b10ef.png\" /></p>\n<p><img alt=\"No Description\" src=\"https://www.blognone.com/sites/default/files/externals/ad0695770923f1484ef60a96a1d48cf9.jpg\" /></p>\n<p>ที่มา - <a href=\"https://www.prnewswire.com/news-releases/lf-ai--data-foundation-launches-open-platform-for-enterprise-ai-opea-for-groundbreaking-enterprise-ai-collaboration-302117979.html\">Linux Foundation</a>, <a href=\"https://www.intel.com/content/www/us/en/developer/articles/news/introducing-the-open-platform-for-enterprise-ai.html\">Intel</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/linux-foundation\">Linux Foundation</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab043b12bf9a313a3292f345ebeb9bac1cb3dbb02f27954a41492c1cdcb5a90c","category":"Thai"}