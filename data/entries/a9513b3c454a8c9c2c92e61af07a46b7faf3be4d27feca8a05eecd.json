{"title":"Roku, Roblox, Vimeo ส่งรายงานว่าบริษัทมีเงินฝากใน SVB แต่ไม่กระทบการดำเนินงาน","link":"https://www.blognone.com/node/132976","date":1678584550000,"content":"<div><div><div><p>จากเหตุการณ์ธนาคาร <a href=\"https://www.blognone.com/node/132966\">Silicon Valley Bank หรือ SVB ถูกสั่งปิด</a> ลูกค้าไม่สามารถถอนเงินออกมาได้ชั่วคราว ที่<a href=\"https://www.blognone.com/node/132968\">ประเมินว่าอาจกระทบต่อสินทรัพย์และกระแสเงินสดของบริษัท Tech และสตาร์ทอัพ</a>หลายแห่งที่เป็นลูกค้า ล่าสุดมีบริษัทที่จดทะเบียนในตลาดหุ้น ที่มีเงินฝากใน SVB เริ่มทยอยรายงานข้อมูลเพิ่มเติมต่อ SEC หรือสำนักงาน กลต. สหรัฐ แล้ว</p>\n<p>Roku เป็นรายแรกที่<a href=\"https://www.sec.gov/ix?doc=/Archives/edgar/data/1428439/000142843923000010/wk-20230310.htm\">รายงาน</a> โดยมีเงินฝากใน SVB 487 ล้านดอลลาร์ คิดเป็น 26% ของรายการเงินสดและเทียบเท่าของบริษัท ส่วนสินทรัพย์ที่แล้ว 1.4 พันล้านดอลลาร์ อยู่ในสถาบันการเงินอื่น และเชื่อมั่นว่าเงินจำนวนยังเพียงต่อการดำเนินงานตามปกติอย่างน้อย 12 เดือนหรือมากกว่า</p>\n<p>Roblox ก็ส่ง<a href=\"https://d18rn0p25nwr6d.cloudfront.net/CIK-0001315098/05c0fe85-052c-4786-980c-7bdf467f8258.pdf\">รายงาน</a>เช่นกัน โดยบอกว่าบริษัทมีรายการเงินสดและเทียบเท่าประมาณ 3 พันล้านดอลลาร์ ณ สิ้นเดือนกุมภาพันธ์ และ 5% ในนั้น เป็นเงินฝากใน SVB ซึ่งยังไม่เห็นผลกระทบต่อการดำเนินงานบริษัทตอนนี้</p>\n<p>Quotient บริษัทการตลาดดิจิทัลและเจ้าของเว็บ Coupons.com <a href=\"https://d18rn0p25nwr6d.cloudfront.net/CIK-0001115128/0a96347a-ee72-4d88-8ea3-811a22551e10.pdf\">รายงาน</a>ว่าบริษัทมีเงินฝากใน SVB สาขาประเทศอังกฤษ คิดเป็นมูลค่า 4 แสนดอลลาร์ ส่วนสตาร์ทอัพด้านอวกาศ Rocket Lab <a href=\"https://d18rn0p25nwr6d.cloudfront.net/CIK-0001819994/b644cf38-1413-43b7-bdb7-a0292b3ac1b3.pdf\">รายงาน</a>ว่า บริษัทมีเงินฝากใน SVB 38 ล้านดอลลาร์ คิดเป็น 7.9% ของรายการเงินสดและเทียบเท่าทั้งหมดของบริษัท และแพลตฟอร์มวิดีโอ Vimeo <a href=\"https://investors.vimeo.com/static-files/e2ef741c-1688-48a3-8b4e-1c12e87d2a91\">บอกว่า</a>บริษัทมีเงินฝากใน SVB น้อยกว่า 250,000 ดอลลาร์ ฉะนั้นเงินส่วนนี้จึงได้รับการคุ้มครองทั้งหมด ทั้งบอกว่าบริษัทมีการกระจายเงินฝากเป็นอย่างดี ไม่มีการฝากเงินในธนาคารใดมากกว่า 25% ของทั้งหมด</p>\n<p>ที่มา: <a href=\"https://techcrunch.com/2023/03/11/roku-roblox-and-others-disclose-their-exposure-to-svb-in-sec-filings/\">TechCrunch</a></p>\n<p><img src=\"https://www.blognone.com/sites/default/files/externals/4f78fd40b4ac5179f9082356886eee14.jpg\" alt /></p>\n</div></div></div><div><div>Topics: </div><div><div><a href=\"/topics/bank\">Bank</a></div><div><a href=\"/topics/silicon-valley\">Silicon Valley</a></div><div><a href=\"/topics/roku\">Roku</a></div><div><a href=\"/topics/roblox\">Roblox</a></div><div><a href=\"/topics/vimeo\">Vimeo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"a9513b3c454a8c9c2c92e61af07a46b7faf3be4d27feca8a05eecd","category":"Thai"}