{"title":"Apple อาจเลิกขาย SuperDrive อุปกรณ์ที่ใช้ต่อกับ MacBook เพื่อเล่น CD/DVD","link":"https://www.blognone.com/node/141312","date":1723097132000,"content":"<div><div><div><p>เรื่องนี้ไม่มีประกาศอย่างเป็นทางการโดย 9to5Mac พบว่า Apple USB SuperDrive อุปกรณ์อ่านเขียน CD และ DVD แบบเชื่อมต่อภายนอก ได้ขึ้นสถานะสินค้าใน Apple Store ออนไลน์ว่าสินค้าหมด (Sold Out) และไม่ได้ระบุว่าจะมีสินค้ามาขายอีกในอนาคตหรือไม่ ทั้งนี้สโตร์ในอเมริกาและไทยขึ้นสถานะของหมดแล้ว แต่ในสหราชอาณาจักรยังมีขายอยู่</p>\n<p>Apple USB SuperDrive เป็นอุปกรณ์เสริมสำหรับอ่านเขียน CD/DVD ที่เปิดตัวพร้อมกับ <a href=\"https://www.blognone.com/node/7018/\">MacBook Air รุ่นแรกในปี 2008</a> ซึ่งเป็น MacBook รุ่นแรกที่ตัดช่องซีดีออกไป เชื่อมต่อด้วย USB-A ทำให้ต้องใช้อะแดปเตอร์แปลงกับ USB-C หากต้องการใช้งานกับ MacBook รุ่นใหม่ ๆ ราคาขายในไทย 2,290 บาท</p>\n<p>ที่มา: <a href=\"https://9to5mac.com/2024/08/05/apple-superdrive-discontinued/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/7b78b1e1eebca497f028029b977f7dac.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macbook-air\">Macbook Air</a></div><div><a href=\"/topics/cd\">CD</a></div><div><a href=\"/topics/dvd\">DVD</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1b8815aa1e1481b8332b80ad41d059ad6d3781b540b24f8298133d4557a9046","category":"Thai"}