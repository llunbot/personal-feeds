{"title":"Sony ขาย PS5 รุ่นใส่แผ่น ราคา 499 ดอลลาร์ ได้แบบไม่ขาดทุนแล้ว","link":"https://www.blognone.com/node/124081","date":1628140865000,"content":"<div><div><div><p>หลัง Sony ประกาศข่าว <a href=\"https://www.blognone.com/node/123937\">PS5 ขายได้ 10 ล้านเครื่อง</a> ล่าสุด Bloomberg ระบุว่า Hiroki Totoki ซีเอฟโอของ Sony ให้ข้อมูลว่าเครื่อง PS5 รุ่นใส่แผ่น ราคา 499 ดอลลาร์ เป็นราคาที่ขายได้แบบไม่ขาดทุนแล้ว (จากต้นทุนการผลิตที่เริ่มถูกลงด้วยสเกลการผลิตและอื่นๆ)</p>\n<p>ส่วน PS5 รุ่นดิจิทัล ราคา 399 ดอลลาร์ แม้จะยังขาดทุนอยู่ แต่อยู่ในแผนที่ Sony จะใช้กำไรจากการขาย อุปกรณ์เสริมอื่นและ PS4 ที่ยังขายได้ถึง 500,000 เครื่องในไตรมาสที่ผ่านมา เพื่อมาทดแทนได้</p>\n<p>PS5 ใช้เวลาราว 9 เดือน หลังเริ่มวางจำหน่ายในเดือนพฤศจิกายน ปี 2020 เพื่อขายไม่ขาดทุน ส่วน PS4 ใช้เวลาราว 6 เดือน และ PS3 ใช้เวลานานหลายปี ก่อนจะขายแล้วไม่ขาดทุนได้ ถือว่า PS5 ที่แม้จะมีข่าวว่าใช้ชิ้นส่วนต่างๆ ที่มีราคาแพง แต่ก็ใช้เวลามากกว่า PS4 ไม่นานในการลดต้นทุนจนราคาไม่ขาดทุน</p>\n<p>ที่มา - <a href=\"https://www.bloomberg.com/news/articles/2021-08-04/sony-raises-profit-outlook-as-gaming-demand-stays-resilient\">Bloomberg</a></p>\n<p><img src=\"https://www.blognone.com/sites/default/files/externals/1d7603f72b1ca5a57681592779fd5af7.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e90e18e8c4ceaa3458f28a669db7308d7f39ad64efac605fb91b3c64603acc9","category":"Thai"}