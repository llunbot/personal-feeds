{"title":"Satya Nadella ให้สัมภาษณ์บอกการกำกับดูแลใน OpenAI ต้องเปลี่ยนแปลง ไม่ว่าเรื่องนี้จะจบแบบไหน","link":"https://www.blognone.com/node/136855","date":1700526726000,"content":"<div><div><div><p>Satya Nadella ซีอีโอไมโครซอฟท์ ให้สัมภาษณ์กับ CNBC ซึ่งเป็นการให้ความเห็นผ่านสื่อเป็นครั้งแรกหลังเกิด<a href=\"https://www.blognone.com/node/136804\">เรื่องราว</a>ที่ OpenAI ตลอด<a href=\"https://www.blognone.com/node/136841\">สุดสัปดาห์</a>ที่ผ่านมา โดยล่าสุดเขาประกาศว่า Sam Altman อดีตซีอีโอ OpenAI จะมา<a href=\"https://www.blognone.com/node/136842\">ร่วมงานกับไมโครซอฟท์</a></p>\n<p>Satya บอกว่าในตอนนี้เห็นได้ชัดแล้วว่า OpenAI ต้องเปลี่ยนการกำกับดูแลบริษัทของบอร์ดบริหาร ไม่ว่าสุดท้ายประเด็นของ Sam จะจบลงแบบไหน และไมโครซอฟท์ก็ยินดีช่วยหารือกับบอร์ดในแนวทางที่ควรเกิดขึ้น</p>\n<p>ส่วนประเด็นที่พนักงาน OpenAI จำนวนมากอาจ<a href=\"https://www.blognone.com/node/136848\">ลาออก</a>เพื่อย้ายมาที่ไมโครซอฟท์ตาม Sam นั้น เขาบอกว่าเขาเปิดรับทุกทางเลือก พนักงานจะอยู่ที่ OpenAI ซึ่งไมโครซอฟท์ยังคงความร่วมมือต่อไปก็ได้ หรือจะย้ายมาที่ไมโครซอฟท์ก็ได้ เขายังบอกเพิ่มว่าไมโครซอฟท์เองก็มีทรัพยากรบุคลากรอยู่แล้วสำหรับการพัฒนานวัตกรรมเอง ซึ่งเป็นสิ่งที่เขาให้ความสำคัญเรื่องความต่อเนื่องของงาน</p>\n<p>สุดท้ายเขาบอกว่าไมโครซอฟท์ยังเคารพในแนวทาง OpenAI ที่เป็นบริษัท Non-Profit เพื่อการสร้าง AI ที่ปลอดภัยสำหรับโลก</p>\n<p>ที่มา: <a href=\"https://www.cnbc.com/2023/11/20/microsoft-ceo-nadella-says-openai-governance-needs-to-change-no-matter-where-altman-ends-up.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/558cb73ccf7ac93c79f2a01293c8db6d.jpg\" /></p>\n</div></div></div><div><div>Topics: </div><div><div><a href=\"/topics/satya-nadella\">Satya Nadella</a></div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"019ffc460ad85e46970fbf323d5bb648fbf9b932e7c16c2b6089b2ef27c1d6af","category":"Thai"}