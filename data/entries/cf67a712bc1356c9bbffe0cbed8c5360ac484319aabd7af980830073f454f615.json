{"title":"Amazon โชว์การแพ็กของด้วยกระดาษ 100% ไม่ต้องใช้พลาสติกเลย รีไซเคิลได้ง่ายกว่า","link":"https://www.blognone.com/node/136318","date":1697727236000,"content":"<div><div><div><p>Amazon โชว์ระบบการแพ็กของแบบใหม่ที่ใช้กระดาษล้วน 100% แทนการใช้กระดาษผสมพลาสติก แก้ปัญหาเรื่องการรีไซเคิลได้มาก ตอนนี้เริ่มใช้แล้วในศูนย์กระจายสินค้าที่เมือง Euclid รัฐโอไฮโอ โดยจะขยายผลไปยังศูนย์กระจายสินค้าอื่นๆ ต่อไป</p>\n<p>Amazon บอกว่าพยายามแก้ปัญหานี้มาหลายปีแล้ว โดยมีตำแหน่งวิศวกรแพ็กเกจจิ้ง (packaging engineer) มาทำเรื่องนี้โดยเฉพาะ วิธีการมีหลายอย่างประกอบกัน ทั้งการปรับเครื่องจักรแพ็กเกจจิ้งใหม่ให้รองรับวัสดุกระดาษแทนพลาสติก การออกแบบแพ็กเกจจิ้งให้ฟิตพอดีกับสินค้า การใช้วัสดุกระดาษแบบใหม่ที่มีคุณสมบัติคงทน-กันน้ำ แต่ยังรีไซเคิลได้ และการใช้กระดาษเป็นตัวกันกระแทกในกล่องแทนหมอนลมพลาสติกแบบเดิม</p>\n<p>เทคนิคใหม่ของ Amazon คือใช้เครื่องสแกนขนาดของสินค้าให้ละเอียด แล้วใช้ machine learning ออกแบบแพ็กเกจจิ้งให้ฟิตพอดีกับสินค้านั้น แล้วรีดกระดาษให้ติดกันด้วยความร้อน (heat sealing) ช่วยลดปริมาณกระดาษที่ต้องใช้งานลงได้สูงสุด 90% เทียบกับกล่องกระดาษแบบดั้งเดิม (ดูคลิปประกอบ)</p>\n<p>ส่วนเรื่องหมอนพลาสติก มีปัญหาตรงที่นำไปรีไซเคิลได้ยาก ลูกค้าต้องทำให้แฟบก่อนแล้วนำไปส๋งศูนย์รีไซเคิลพลาสติกซึ่งยุ่งยาก Amazon จึงเปลี่ยนมาใช้กระดาษยัดลงมาในกล่องแทน ซึ่งเป็นกระดาษรีไซเคิลอยู่แล้ว และนำไปรีไซเคิลอีกรอบได้ง่ายกว่า</p>\n<p><img src=\"https://assets.aboutamazon.com/dims4/default/3e5bcb4/2147483647/strip/true/crop/2000x1124+0+0/resize/2640x1484!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2F53%2Fee%2F97a7bb7a478a86c0d46f70039ca6%2Finline-006-amazon-sustainability-paper-img-7999-copy.JPG\" alt /></p>\n<p><img src=\"https://assets.aboutamazon.com/dims4/default/278c1e5/2147483647/strip/true/crop/2539x1434+6+0/resize/5000x2824!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2F54%2F96%2F7d5c9c194857907a6d607f28138c%2Fhero-002-amazon-sustainability-paper-still003-copy.JPG\" alt /></p>\n<p><img src=\"https://assets.aboutamazon.com/dims4/default/9dc9ade/2147483647/strip/true/crop/2000x1124+0+0/resize/2640x1484!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2Ff5%2F7f%2Fc70060484c6b82d22f9f1e004b56%2Finline-008-amazon-sustainability-paper-deliveringthefuture-img-8091-copy.JPG\" alt /></p>\n<p>ที่มา - <a href=\"https://www.aboutamazon.com/news/sustainability/amazon-fulfillment-center-eliminates-plastic-packaging\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/environment\">Environment</a></div><div><a href=\"/topics/sustainability\">Sustainability</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf67a712bc1356c9bbffe0cbed8c5360ac484319aabd7af980830073f454f615","category":"Thai"}