{"title":"Oracle เปิดให้คนทั่วไปโหลด Java 8 Enterprise Performance Pack มาใช้ส่วนตัวได้ฟรี","link":"https://www.blognone.com/node/133491","date":1681955589000,"content":"<div><div><div><p>เมื่อปีที่แล้ว <a href=\"https://www.blognone.com/node/131084\">Oracle ออก Java Enterprise Performance Pack</a> ที่เป็นการพอร์ตฟีเจอร์ของ Java 17 (LTS ตัวล่าสุด) กลับไปให้ Java 8 เวอร์ชันยอดนิยมตลอดกาล (ออกปี 2014 ปีหน้าครบสิบปีแล้ว) เพื่อให้ Java 8 มีประสิทธิภาพดีขึ้น</p>\n<p>ตอนแรก Java Enterprise Performance Pack เปิดให้ใช้งานเฉพาะลูกค้าที่จ่ายค่า subscription เท่านั้น แต่ล่าสุด Oracle เปิดให้คนทั่วไปสามารถ<a href=\"https://www.oracle.com/java/technologies/downloads/#jepp\">ดาวน์โหลด</a>มาใช้กันได้แล้ว</p>\n<p>การใช้งาน Java Enterprise Performance Pack ยังจำกัดเฉพาะการใช้ส่วนตัว หรือใช้เฉพาะช่วงพัฒนาแอพพลิเคชันเท่านั้น การใช้งานในโปรดักชันหรือใช้เชิงพาณิชย์ยังจำเป็นต้องมีไลเซนส์ Java SE Universal Subscription หรือรันบน Oracle Cloud</p>\n<p><img src=\"https://www.blognone.com/sites/default/files/externals/7860f91a13a8b739b77e2e6664569802.png\" alt /></p>\n<p>ที่มา - <a href=\"https://blogs.oracle.com/java/post/java-se-subscription-enterprise-performance-pack-now-widely-available\">Oracle</a> via <a href=\"https://www.infoworld.com/article/3694070/oracle-expands-availability-of-java-8-performance-pack.html#tk.rss_all\">InfoWorld</a></p>\n</div></div></div><div><div>Topics: </div><div><div><a href=\"/topics/java\">Java</a></div><div><a href=\"/topics/oracle\">Oracle</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94da272248b16011f0ec105f29397f1ff5cb16bdf39382f2cb468061988882cf","category":"Thai"}