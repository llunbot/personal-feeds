{"title":"เปิดตัว PS5 โมเดลใหม่ เครื่องเล็กลง 30% ความจุเพิ่มขึ้นเป็น 1TB ถอด หรือใส่ไดร์ฟบลูเรย์ได้","link":"https://www.blognone.com/node/136171","date":1696966322000,"content":"<div><div><div><p>อยู่ ๆ ก็เปิดตัวกันแบบไม่ทันตั้งตัวกับ PlayStation 5 โมเดลใหม่ที่คราวตัวเครื่องจะเล็กลง 30% และมีน้ำหนักเบาขึ้น 18% และ 24% เมื่อเทียบกับรุ่นก่อนหน้า ประสิทธิภาพชิปยังเท่าเดิม ไม่ได้แรงขึ้นแต่อย่างใด แต่ความจุสตอเรจ SSD เพิ่มขึ้นจากเดิมที่ให้มาแค่ 825GB เพิ่มขึ้นเป็น 1TB</p>\n<p>ดีไซน์เปลี่ยนจากของเดิมที่มีกรอบเครื่องแบ่งเป็น 2 ชิ้นด้านซ้ายขวา โมเดลใหม่แบ่งเป็น 4 ชิ้น โดยมีจุดตัดที่ครึ่งบนและครึ่งล่างของเครื่อง กรอบครึ่งบนเป็นผิวมัน (glossy) ส่วนกรอบครึ่งล่างเป็นผิวด้าน (matte)</p>\n<p><img alt=\"No Description\" src=\"https://www.blognone.com/sites/default/files/externals/6cfb1a457a9131b42d365c826f797ea9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2103bc81e744336b97120d249effc736.jpg\" /></p>\n<p>PlayStation 5 โมเดลใหม่มี 2 แบบให้เลือก ได้แก่ แบบ Digital และแบบที่มี Ultra HD Blu-ray Disc Drive</p>\n<p>PS5 รุ่น Digital สามารถซื้อ Ultra HD Blu-ray Disc Drive มาใส่เพิ่มทีหลังได้ ส่วนรุ่นที่มีไดร์ฟอยู่แล้วก็สามารถถอดไดร์ฟออกมาได้เช่นกัน โดยไดร์ฟแยกขายในราคา 79.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/9e5ce87e00319777f001e4419ddd915e.jpg\" /></p>\n<p>เมื่อมีส่วนที่เพิ่มก็ต้องมีส่วนที่หายไป PS5 โมเดลใหม่ตัดฐานสำหรับวางเครื่องเป็นแนวตั้งออก (โมเดลเดิมแถมมาให้ในกล่อง) หากต้องการวางเครื่องในแนวตั้ง ต้องซื้อเพิ่มในราคา 29.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/3c724073a7c382b79361c4137f8b1354.jpg\" /></p>\n<p>PS5 แบบที่มี Ultra HD Blu-ray Disc Drive จะขายในราคาเดิม 499.99 ดอลลาร์ และแบบ Digital ขายในราคา 449.99 ดอลลาร์ โดยจะวางขายในอเมริกาก่อนช่วงเดือนพฤศจิกายน ส่วนภูมิภาคอื่นจะตามมาทีหลัง</p>\n<p>ที่มา - <a href=\"https://blog.playstation.com/2023/10/10/new-look-for-ps5-console-this-holiday-season/\">PlayStation Blog</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1dbfaa98d3db0a5dfdf21773b3e75fe02aecba57d09575ac13b9b8fd1c78243","category":"Thai"}