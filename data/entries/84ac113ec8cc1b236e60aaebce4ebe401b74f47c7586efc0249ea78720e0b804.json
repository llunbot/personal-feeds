{"title":"Apple รายงานผลประกอบการ ธุรกิจ Services เติบโตเด่น เพิ่มขึ้น 8%","link":"https://www.blognone.com/node/135119","date":1691102302000,"content":"<div><div><div><p>แอปเปิลรายงานผลประกอบการประจำไตรมาส สิ้นสุดวันที่ 1 กรกฎาคม 2023 รายได้รวมลดลง 1% เทียบกับช่วงเวลาเดียวกันในปีก่อนที่ 81,797 ล้านดอลลาร์ และมีกำไรสุทธิ 19,881 ล้านดอลลาร์</p>\n<p>ซีอีโอ Tim Cook กล่าวว่าธุรกิจ Services ของแอปเปิล ทำสถิติรายได้สูงสุดใหม่อีกไตรมาส มีจำนวนการสมัคร Subscription แบบจ่ายเงินมากกว่า 1 พันล้านรายการ ขณะที่ตลาดประเทศ Emerging ยังเติบโตอย่างแข็งแกร่ง ซี่งเป็นผลสืบเนื่องจากยอดขายที่มากขึ้นของ iPhone</p>\n<p>ธุรกิจ Services มีรายได้เพิ่มขึ้น 8% เป็น 21,213 ล้านดอลลาร์ ส่วนกลุ่มฮาร์ดแวร์หลักมีรายได้ลดลง โดย iPhone อยู่ที่ 39,669 ล้านดอลลาร์ Mac 6,840 ล้านดอลลาร์ iPad 5,791 ล้านดอลลาร์ ขณะที่กลุ่ม Wearables, Home, Accessories เพิ่มขึ้นเล็กน้อยเป็น 8,284 ล้านดอลลาร์</p>\n<p>ประเด็นเพิ่มเติมในช่วงแถลงผลประกอบการมีดังนี้</p>\n<ul>\n<li>บริษัทมีเงินสดและรายการเทียบเท่า 1.67 แสนล้านดอลลาร์</li>\n<li>ยอดขาย iPad ลดลงมาก เนื่องจากไตรมาสเดียวกันในปีที่แล้วมี iPad Air เปิดตัว และทำยอดขายไว้สูง</li>\n<li>ผู้ซื้อ Mac มากกว่าครึ่งในไตรมาสเป็นผู้ใช้งานใหม่</li>\n<li>Apple Watch ที่ขายไป 2 ใน 3 เป็นลูกค้าใหม่</li>\n<li>Tim Cook ยืนยันว่าแอปเปิลมีการศึกษาการประยุกต์ใช้ AI มาหลายปีแล้ว</li>\n<li>ค่าใช้จ่าย R&amp;D ที่ลดลง มาจากการควบคุมโครงการต่าง ๆ เนื่องจากสถานการณ์เศรษฐกิจที่ไม่แน่นอน แต่ยืนยันว่าค่าใช้จ่ายส่วนนี้ยังเติบโตสูงกว่าส่วนอื่นของบริษัท</li>\n</ul>\n<p>ที่มา: <a href=\"https://www.apple.com/newsroom/2023/08/apple-reports-third-quarter-results/\">แอปเปิล</a>, <a href=\"https://www.macrumors.com/2023/08/03/apple-q3-2023-earnings-call-takeaways/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/633cb8a4facba5489ae0078d131edab7.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84ac113ec8cc1b236e60aaebce4ebe401b74f47c7586efc0249ea78720e0b804","category":"Thai"}