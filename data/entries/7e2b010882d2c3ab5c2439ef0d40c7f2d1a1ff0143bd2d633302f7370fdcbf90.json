{"title":"Intel ประกาศแยกธุรกิจชิป FPGA ออกเป็นบริษัทอิสระ เพื่อโฟกัสธุรกิจ IFS รับผลิตชิปมากขึ้น","link":"https://www.blognone.com/node/136060","date":1696382133000,"content":"<div><div><div><p>อินเทลประกาศแผนแยกธุรกิจกลุ่ม PSG หรือ Programmable Solutions Group ออกไปเป็นบริษัทอิสระ เพื่อให้มีความคล่องตัวและสามารถขยายฐานลูกค้าใหม่ได้มากขึ้น โดยให้ Sandra Rivera รองประธานของอินเทลเป็นซีอีโอใหม่ของธุรกิจนี้ คาดว่าจะมีผลตั้งแต่ 1 มกราคม 2024 เป็นต้นไป จากนั้นบริษัทใหม่นี้จะไอพีโอเข้าตลาดหุ้นภายใน 2-3 ปี</p>\n<p>ก่อนหน้านี้อินเทลก็แยกบริษัทส่วนธุรกิจพัฒนารถยนต์ไร้คนขับ Mobileye ออกเป็นบริษัทอิสระ และ<a href=\"https://www.blognone.com/node/131163\">ไอพีโอ</a>เข้าตลาดหุ้นเมื่อปีที่แล้ว จึงคาดว่าส่วนธุรกิจ PSG จะเป็นไปในลักษณะเดียวกัน</p>\n<p>กลุ่มธุรกิจ PSG มีสินค้าหลักคือชิป FPGA ที่อินเทล<a href=\"https://www.blognone.com/node/76264\">ซื้อกิจการ Altera</a> มาเมื่อปี 2015 ซึ่งมีฐานลูกค้าในหลายอุตสาหกรรมทั้งศูนย์ข้อมูล โทรคมนาคม ยานยนต์ อวกาศยาน และความมั่นคง ตลอดจนสินค้ากลุ่ม CPLD และ ASIC โดย Pat Gelsinger ซีอีโออินเทลบอกว่าการแยกธุรกิจ FPGA ออกไป จะทำให้อินเทลมีความชัดเจนใน<a href=\"https://www.blognone.com/node/121850\">ธุรกิจ IFS</a> ที่รับผลิตชิปให้กับลูกค้าภายนอกมากยิ่งขึ้น ซึ่งเป็นยุทธศาสตร์หลักของบริษัท</p>\n<p>ที่มา: <a href=\"https://www.intel.com/content/www/us/en/newsroom/news/intel-oct-2023-news.html\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/28cc166081f56f1136f7f62bc705042d.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/fpga\">FPGA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e2b010882d2c3ab5c2439ef0d40c7f2d1a1ff0143bd2d633302f7370fdcbf90","category":"Thai"}