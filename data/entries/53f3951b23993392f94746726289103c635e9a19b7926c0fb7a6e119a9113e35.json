{"title":"Adobe จะเรียกเก็บค่าบริการ Firefly ตามจำนวนเครดิตการใช้งาน Generative AI","link":"https://www.blognone.com/node/135754","date":1694744000000,"content":"<div><div><div><p>ก่อนหน้านี้ Adobe เปิดให้ใช้งาน Firefly โมเดล AI สร้างสรรค์ภาพแบบเบต้า ล่าสุดทาง Adobe ประกาศว่า Firefly เปิดให้ใช้งานทั่วไปและเชิงพาณิชย์ใน Creative Cloud, Adobe Express และ Adobe Experience Cloud ดังนั้นฟีเจอร์ของ Firefly เช่น Generative fill และ Generative expand ใน Photoshop ตอนนี้สามารถใช้งานได้โดยไม่ต้องติดตั้งเวอร์ชันเบต้าแล้ว</p>\n<p>Adobe ยังประกาศว่าจะเรียกเก็บค่าใช้บริการ Firefly ในอนาคต โดยเรียกว่า “Generative Credits” หรือเครดิตสร้างสรรค์ เพื่อวัดความถี่ในการใช้งานโมเดลเหล่านี้ เมื่อกดใช้ Firefly สร้างภาพเท่ากับว่าใช้ไปหนึ่งเครดิต</p>\n<p>สำหรับสมาชิก Adobe แบบชำระเงินอยู่แล้วสามารถใช้จำนวนเครดิตได้ตามรายการดังนี้</p>\n<ul>\n<li>Creative Cloud แอปทั้งหมด: 1,000</li>\n<li>แอป Creative Cloud Single (รวมถึง Illustrator, InDesign, Photoshop, Premiere Pro, After Effects, Audition, Animate, Dreamweaver, Stock, การถ่ายภาพ 1TB): 500</li>\n<li>สมาชิก Adobe Stock แบบชำระเงิน: 500</li>\n<li>Adobe Express Premium: 250</li>\n<li>Adobe Firefly พรีเมี่ยม: 100</li>\n<li>Creative Cloud สำหรับแอปทั้งหมดสำหรับองค์กร: 1,000</li>\n<li>Creative Cloud Pro Plus แอปทั้งหมด: 3,000</li>\n<li>ผู้ใช้ฟรีพร้อม Adobe ID; Adobe Express, Adobe Firefly, Creative Cloud: 25</li>\n</ul>\n<p>สำหรับบางแผน เมื่อใช้เครดิตเหล่านี้หมดจะยังสามารถใช้ Firefly ต่อได้ แต่จะทำงานช้าลง ยกเว้นผู้ใช้ที่สมัครสมาชิก Adobe Firefly และ Adobe Express Premium ซึ่งจะเข้าถึงต่อวันจนกว่าจะรีเซ็ตใหม่ตอนสิ้นเดือนและทาง Adobe ยังไม่มีการเปิดเผยราคาสำหรับแผนเหล่านี้ ผู้ใช้งานจะยังไม่ถูกจำกัดเครดิตการใช้ Creative Cloud, Adobe Firefly, Adobe Express และ Adobe Stock จนถึงวันที่ 1 พฤศจิกายน</p>\n<p>Alexandru Costin รองประธานฝ่าย Generative AI และ Sensei ของ Adobe บอกว่าส่วนใหญ่บริษัทเทรนโมเดลด้วยรูปภาพจาก Adobe Stock จึงสามารถใช้เชิงพาณิชย์สำหรับธุรกิจได้ บริษัทจะชดใช้ค่าเสียหายให้กับลูกค้าระดับองค์กรจากการถูกฟ้องร้องเมื่อลูกค้าใช้รูปภาพที่สร้างโดย Firefly</p>\n<p><img alt=\"No Description\" src=\"https://www.blognone.com/sites/default/files/externals/0bbccafec837849d967dcaa4950ab753.png\" /></p>\n<p>ที่มา: <a href=\"https://techcrunch.com/2023/09/13/adobes-firefly-generative-ai-models-are-now-generally-available-get-pricing-plans/\">Techcrunch</a></p>\n</div></div></div><div><div>Topics: </div><div><div><a href=\"/topics/adobe-firefly\">Adobe Firefly</a></div><div><a href=\"/topics/adobe\">Adobe</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53f3951b23993392f94746726289103c635e9a19b7926c0fb7a6e119a9113e35","category":"Thai"}