{"title":"เผย Ray-Ban Meta Glasses ขายไปได้แล้วกว่า 2 ล้านอัน - เตรียมเพิ่มกำลังผลิตมากขึ้น และออกแบรนด์ Oakley","link":"https://www.blognone.com/node/144710","date":1739611980000,"content":"<div><div><div><p>ที่ผ่านมา Meta ไม่เคยเปิดเผยยอดขายแว่นตาอัจฉริยะ Ray-Ban Meta Glasses อย่างเป็นทางการ มีเพียงข้อมูลจากการประชุมพนักงานที่ซีอีโอ Mark Zuckerberg บอกว่าปี 2024 ขายได้มากกว่า 1 ล้านอัน</p>\n<p>อย่างไรก็ตามตัวเลขที่น่าจะใกล้เคียงของจริงมากขึ้นมาจาก EssilorLuxottica บริษัทผู้ผลิตแว่นตาหลายแบรนด์ รวมทั้ง Ray-Ban Meta Glasses โดยซีอีโอ Francesco Milleri เปิดเผยในช่วงแถลงผลประกอบการบริษัทประจำไตรมาสว่า Ray-Ban Meta Glasses เป็นสินค้าที่ประสบความสำเร็จสูง ถึงตอนนี้ขายไปได้แล้วมากกว่า 2 ล้านอัน นับตั้งแต่<a href=\"https://www.blognone.com/node/135975\">เปิดตัวเมื่อปลายปี 2023</a></p>\n<p>Milleri บอกว่าตอนนี้แว่นตายังขายจำกัดอยู่ในไม่กี่ประเทศ และจะขยายตลาดเพิ่มเติมเร็ว ๆ นี้ บริษัทประเมินว่าจะต้องขยายกำลังการผลิตสูงถึงระดับ 10 ล้านอันต่อปี ภายในปี 2026</p>\n<p>มีรายงานก่อนหน้านี้ว่า EssilorLuxottica และ Meta มีแผนนำฟีเจอร์ AI มาใส่กับแว่นตาแบรนด์อื่นในเครือด้วยโดยเล็งที่ Oakley เป็นลำดับถัดไป</p>\n<p>ที่มา: <a href=\"https://www.uploadvr.com/ray-ban-meta-glasses-sold-2-units-production-to-be-vastly-increased/\">UploadVR</a></p>\n<p><img src=\"https://www.blognone.com/sites/default/files/externals/d0ccf524355e6fbd8cb53426475d882a.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/ray-ban\">Ray-Ban</a></div><div><a href=\"/topics/meta\">Meta</a></div><div><a href=\"/topics/smart-glass\">Smart Glass</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"771b2cf101dc8da373c0979e67f033ca0da6e57bf630be5a16f82fe5943bf3c8","category":"Thai"}