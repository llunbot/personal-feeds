{"title":"NVIDIA เปิดตัวจีพียูสำหรับโน้ตบุ๊กรุ่นล่าง GeForce RTX 2050, MX570, MX550","link":"https://www.blognone.com/node/126376","date":1639794681000,"content":"<div><div><div><p>NVIDIA เปิดตัวจีพียูรุ่นเล็กสำหรับโน้ตบุ๊ก 3 รุ่นคือ GeForce RTX 2050 (อ่านไม่ผิดครับ เป็นซีรีส์ 20 ไม่ใช่ 30) และ GeForce MX570/MX550</p>\n<p>จีพียูตัวเด่นที่สุดของชุดนี้คือ GeForce RTX 2050 มี CUDA core จำนวน 2048 คอร์, แรม GDDR6 4GB คาดว่ามันคือการนำเอาชิป Turing TU106 เดิมมาวนขายใหม่ กระบวนการผลิตยังเป็น 12 นาโนเมตรของเก่า เพื่อจับตลาดล่างลงมาจาก <a href=\"https://www.blognone.com/node/122631\">GeForce RTX 3050 สำหรับโน้ตบุ๊กราคาประมาณ 25,000 บาท</a> แต่ยังได้ฟีเจอร์กลุ่ม RTX อย่างการทำ ray tracing และ DLSS อยู่ด้วย</p>\n<p>ส่วนจีพียูอีกสองตัวคือ MX570/MX550 จับกลุ่มตลาดล่างลงมาอีก ตอนนี้ยังไม่มีสเปกละเอียดออกมา แต่คาดว่าใช้ชิป TU117 ตัวเดียวกับใน MX450 ที่ออกเมื่อกลางปี 2020 โดยอัพเกรดจำนวนคอร์ และความเร็วของแรมเพิ่มอีกเล็กน้อย</p>\n<p>โน้ตบุ๊กที่ใช้จีพียูทั้งสามรุ่น จะออกวางขายในช่วงฤดูใบไม้ผลิ 2022</p>\n<p><img src=\"https://www.blognone.com/sites/default/files/externals/d72cb4dcf58a526581b1b62e66912e85.jpg\" /></p>\n<p><img src=\"https://www.blognone.com/sites/default/files/externals/03bfb1b57ee0dffddf1656b308b4714e.jpg\" /></p>\n<p>ที่มา - <a href=\"https://www.nvidia.com/en-us/geforce/news/geforce-rtx-laptop-new-options/\">NVIDIA</a>, <a href=\"https://www.anandtech.com/show/17124/nvidia-announces-geforce-rtx-2050-mx570-and-mx550-for-laptops-2022s-entry-level-geforce\">AnandTech</a></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/nvidia-turing\">NVIDIA Turing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13547f7c33eded6406801d4d5a7cbf713f298242df42c1d40bf1b64c8407da23","category":"Thai"}