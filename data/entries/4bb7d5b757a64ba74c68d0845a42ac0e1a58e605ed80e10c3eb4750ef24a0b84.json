{"title":"มูลค่ากิจการ NVIDIA ทะลุ 2 ล้านล้านดอลลาร์ เป็นครั้งแรก ระหว่างการซื้อขายตลาดหุ้นสหรัฐเมื่อคืนนี้","link":"https://www.blognone.com/node/138372","date":1708727468000,"content":"<div><div><div><p>ความร้อนแรงของหุ้น NVIDIA ยังคงมีต่อเนื่อง หลังจากบริษัท<a href=\"https://www.blognone.com/node/138326\">รายงานผลประกอบการ</a>ไตรมาสที่ผ่านมา และให้แนวโน้มการเติบโตสูง ทำให้ราคา<a href=\"https://www.blognone.com/node/138344\">หุ้นเพิ่มขึ้น 16%</a> ในวันเดียว</p>\n<p>ล่าสุดเมื่อคืนนี้ (23 กุมภาพันธ์) ราคาหุ้น NVIDIA ยังปรับเพิ่มขึ้นต่อเนื่อง ทำให้บริษัทมีมูลค่ากิจการตามราคาหุ้นหรือ Market Cap. มากกว่า 2 ล้านล้านดอลลาร์ เป็นครั้งแรก โดยเป็นมูลค่าที่เกิดขึ้นระหว่างช่วงการซื้อขาย ขณะที่ราคาเมื่อปิดตลาดหุ้นก็ลดลงมา ปรับเพิ่มขึ้น 0.36% ที่ 788.17 ดอลลาร์ต่อหุ้น มูลค่ากิจการเป็น 1.97 ล้านล้านดอลลาร์</p>\n<p>นักวิเคราะห์มองกรณีการขึ้นราคาของหุ้น NVIDIA โดยเทียบเหตุการณ์ตื่นทองในยุคปี 1800 ที่ทุกคนต่างหาเครื่องมือขุดทอง แต่ตอนนี้เป็นกระแสของ AI และชิปของ NVIDIA ก็คือเครื่องมือที่จำเป็นนั่นเอง</p>\n<p>มูลค่ากิจการ 2 ล้านล้านดอลลาร์ของ NVIDIA ก็เป็นสถิติใหม่อีกเช่นเคย โดยบริษัทใช้เวลาเพียง 9 เดือน จาก <a href=\"https://www.blognone.com/node/134077\">1 ล้านล้าน</a>สู่ 2 ล้านล้าน เร็วที่สุดในบริษัทจดทะเบียนของสหรัฐอเมริกา โดยมีอีก 2 บริษัทที่มีมูลค่าเกิน 2 ล้านล้านดอลลาร์ นั่นคือ แอปเปิล ใช้เวลา 2 ปี จาก <a href=\"https://www.blognone.com/node/104298\">1 ล้านล้าน</a>สู่ <a href=\"https://www.blognone.com/node/118035\">2 ล้านล้าน</a> (ปัจจุบันมูลค่า 2.818 ล้านล้านดอลลาร์) และ ไมโครซอฟท์ <a href=\"https://www.blognone.com/node/109384\">ใช้เวลา</a> <a href=\"https://www.blognone.com/node/123338\">2 ปี 2 เดือน</a> (ปัจจุบัน 3.049 ล้านล้านดอลลาร์)</p>\n<p>ที่มา: <a href=\"https://www.reuters.com/technology/nvidia-hits-2-trillion-valuation-ai-frenzy-grips-wall-street-2024-02-23/\">Reuters</a></p>\n<p><img src=\"https://www.blognone.com/sites/default/files/externals/2be1fc661efc00bf47a7f799d60ee532.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/stock\">Stock</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bb7d5b757a64ba74c68d0845a42ac0e1a58e605ed80e10c3eb4750ef24a0b84","category":"Thai"}