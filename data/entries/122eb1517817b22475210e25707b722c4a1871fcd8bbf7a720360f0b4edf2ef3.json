{"title":"สหรัฐฯ ฟ้อง Binance ข้อหาให้บริการซื้อขายฟิวเจอร์สโดยไม่ได้รับอนุญาต","link":"https://www.blognone.com/node/133182","date":1679932015000,"content":"<div><div><div><p>หน่วยงานกำกับการซื้อขายฟิวเจอร์สสหรัฐฯ (Commodity Futures Trading Commission - CFTC) ยื่นฟ้อง Binance ทั้งตัวบริษัทเองและ Changpeng Zhao ซีอีโอบริษัทข้อหาให้บริการซื้อขายฟิวเจอร์สในสหรัฐฯ โดยไม่ได้รับอนุญาต</p>\n<p>คำฟ้องระบุว่า Binance มุ่งเป้าลูกค้าสหรัฐฯ อย่างชัดเจน บัญชีเป็นบุคคลที่อยู่ในสหรัฐฯ ถึง 16% และมีรายได้จากค่าธรรมเนียมจากบัญชีที่ใช้งานจากสหรัฐฯ เป็นเงินจำนวนมาก แต่บริษัทในเครือ Binance กลับจดทะเบียนส่วนต่างๆ กระจายไปตามประเทศต่างๆ แต่ไม่ยอมบอกว่าสำนักงานใหญ่อยู่ที่ใด เป็นการแสดงเจตนาเลี่ยงกฎหมายกำกับดูแล ขณะเดียวกันก็ส่งตัวแทนบริษัทไปสอนลูกค้าให้ใช้ VPN เพื่อใช้งานแอป หรือแม้กระทั่งแนะนำให้ลูกค้าสร้างบริษัทบังหน้าเพื่อหลบเลี่ยงกระบวนการตรวจสอบของบริษัทเองที่พยายามแสดง</p>\n<p>คำฟ้องขอให้ศาลลงโทษปรับ และสั่งแบนจำเลยที่เกี่ยวข้องจากธุรกิจฟิวเจอร์ส และสั่งห้ามการกระทำฝ่าฝืนกฎหมายต่างๆ และยังฟ้อง Samuel Lim  COO ของบริษัทในฐานะผู้ช่วยเหลือการกระทำผิดกฎหมายอีกด้วย</p>\n<p>ที่มา - <a href=\"https://www.cftc.gov/PressRoom/PressReleases/8680-23\">CTFC</a></p>\n<p><img src=\"https://www.blognone.com/sites/default/files/externals/25f6139a0fc4012e1d47780d947154c0.png\" alt /></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/usa\">USA</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"122eb1517817b22475210e25707b722c4a1871fcd8bbf7a720360f0b4edf2ef3","category":"Thai"}