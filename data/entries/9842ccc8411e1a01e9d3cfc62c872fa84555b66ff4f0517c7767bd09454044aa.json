{"title":"Signal ยอดดาวน์โหลดทั่วโลกพุ่ง 28%, อเมริกาโต 45% หลังมีข่าวกลุ่มลับรัฐบาลสหรัฐ","link":"https://www.blognone.com/node/145522","date":1743134631000,"content":"<div><div><div><p>Appfigures บริการเก็บสถิติการใช้งานแอพ เปิดเผยว่าหลังจาก <a href=\"https://www.blognone.com/node/145458\">เหตุการณ์ \"Signalgate\"</a> ที่ผู้นำระดับสูงของรัฐบาลสหรัฐ ไล่ตั้งแต่รองประธานาธิบดี JD Vance และรัฐมนตรีหลายกระทรวง ตั้งกลุ่มลับ Signal เพื่อคุยเรื่องการโจมตีกบฎในเยเมน แล้วเผลอดึงนักข่าวจาก The Atlantic เข้าไปด้วย</p>\n<p>ผลจากการที่กลุ่ม Signal เป็นข่าวใหญ่ตลอดสัปดาห์ในสหรัฐอเมริกา เลยกลายเป็นการช่วยประชาสัมพันธ์ Signal ให้คนส่วนมากรู้จัก ยอดดาวน์โหลดทั่วโลกเพิ่ม 28%, ยอดดาวน์โหลดในสหรัฐอเมริกาเพิ่ม 45% ส่วนยอดดาวน์โหลดในประเทศเยเมนก็เพิ่ม 42% ทำให้แอพทะยานขึ้นจากยอดดาวน์โหลดอันดับ 50 ของเยเมนมาอยู่อันดับ 9 ทันที</p>\n<p>บางทีคนดาวน์โหลด Signal อาจหวังอยู่ลึกๆ ว่าจะถูกดึงเข้ากลุ่มลับที่มีข่าวกรองสงครามสำคัญ อยู่ในแวดวงของผู้นำรัฐบาลก็เป็นได้</p>\n<p>ที่มา - <a href=\"https://techcrunch.com/2025/03/27/signal-downloads-spike-in-the-u-s-and-yemen-amid-government-scandal/\">TechCrunch</a>, ภาพจาก <a href=\"https://x.com/WhiteHouse/status/1895597006384742685\">@whitehouse</a></p>\n<p><img alt=\"No Description\" src=\"https://www.blognone.com/sites/default/files/externals/bbc99026771066f7feffb554c5e9708a.jpeg\" /></p>\n</div></div></div><div><div>Topics: </div><div><div><a href=\"/topics/signal\">Signal</a></div><div><a href=\"/topics/usa\">USA</a></div><div><a href=\"/topics/instant-messaging\">Instant Messaging</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9842ccc8411e1a01e9d3cfc62c872fa84555b66ff4f0517c7767bd09454044aa","category":"Thai"}