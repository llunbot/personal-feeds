{"title":"OpenAI ประกาศโครงสร้างบอร์ดใหม่ - Microsoft ได้ที่นั่งบอร์ดในฐานะผู้สังเกตการณ์ ไม่มีสิทธิโหวต","link":"https://www.blognone.com/node/137012","date":1701314208000,"content":"<div><div><div><p>Sam Altman ซีอีโอ OpenAI ที่กลับมารับตำแหน่งอีกครั้ง หลัง<a href=\"https://www.blognone.com/node/136804\">ถูกไล่ออก</a>จนเกิดเรื่องราวตามมามากมายและ<a href=\"https://www.blognone.com/node/136887\">จบลงในเวลาไม่กี่วัน</a> ประกาศอัพเดตสถานการณ์ในบริษัท รวมถึงโครงสร้างบอร์ดบริษัทใหม่</p>\n<p>เริ่มที่ Mira Murati ซึ่งตอนแรกถูกตั้งเป็นซีอีโอชั่วคราว จะกลับไปรับตำแหน่งเดิมซีทีโอ ขณะที่โครงสร้างบอร์ดบริษัทใหม่ ในเบื้องต้นมีคณะกรรมการ 3 คน ตามที่เคย<a href=\"https://www.blognone.com/node/136898\">ประกาศ</a>ก่อนหน้านี้ ได้แก่ Bret Taylor อดีตซีอีโอ Salesforce เป็นประธานบอร์ด, Larry Summers อดีตรัฐมนตรีกระทรวงการคลังสหรัฐฯ และ Adam D'Angelo ซีอีโอ Quora ซึ่งคนสุดท้ายเป็น 1 ใน 4 บอร์ดที่ร่วมลงมติไล่ Sam ออกในตอนนั้น</p>\n<p>ส่วนอดีตบอร์ดอีก 3 คนคือ  Ilya Sutskever หัวหน้าฝ่าย Scientist ของ OpenAI, Tasha McCauley และ Helen Toner ทั้งหมดจะไม่ได้กลับมารับตำแหน่งในบอร์ด</p>\n<p>อีกปัญหาที่เกิดขึ้น คือไมโครซอฟท์ที่เป็นผู้ลงทุนหลักในธุรกิจ For-Profit แต่<a href=\"https://www.blognone.com/node/136807\">ไม่มีส่วนรับรู้การตัดสินใจ</a>ของบอร์ดนั้น OpenAI จะเพิ่มกรรมการบอร์ด 1 คน ที่เป็นตัวแทนจากไมโครซอฟท์ ในฐานะผู้สังเกตการณ์ และไม่มีสิทธิโหวต โดยยังไม่ได้ระบุชื่อว่าเป็นใคร</p>\n<p>Sam ยังใช้โอกาสนี้พูดถึง Ilya ซึ่งเป็นหนึ่งในบอร์ดที่ไล่เขาด้วย ว่า Ilya คืออัญมณีเม็ดงามของมนุษยชาติ เขาเองไม่มีความคิดลบใด ๆ กับ Illya ถึงแม้ตอนนี้เขาจะไม่มีตำแหน่งในบอร์ดแล้วก็ตาม แต่เขาหวังว่าจะยังรักษาความสัมพันธ์ และหารือว่าบทบาทใน OpenAI ของ Ilya จะเป็นอย่างไรต่อไป</p>\n<p>สุดท้าย Sam บอกกับพนักงานทุกคนว่า ข่าวดีคือ OpenAI ไม่เสียลูกค้าไปแม้แต่รายเดียวจากเรื่องที่เกิดขึ้น ซึ่งทำให้พวกเราที่นี่ทั้งหมดต้องทำงานกันหนักขึ้นเพื่อลูกค้า จึงได้เวลากลับไปทำงานกันแล้ว</p>\n<p>ที่มา: <a href=\"https://openai.com/blog/sam-altman-returns-as-ceo-openai-has-a-new-initial-board\">OpenAI</a></p>\n<p><img src=\"https://www.blognone.com/sites/default/files/externals/17cd0532ffe20b41cc985b71160806e7.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/microsoft\">Microsoft</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0906c3bc7fbd9bbd07b786cff09e5ac9c708c24570d54472647172201ff989ec","category":"Thai"}