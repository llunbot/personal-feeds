{"title":"Gmail เพิ่มฟีเจอร์ Gemini ตรวจจับวันที่ในเนื้ออีเมล เพิ่มนัดหมายลงปฏิทินได้","link":"https://www.blognone.com/node/146052","date":1745542824000,"content":"<div><div><div><p>กูเกิลเพิ่มฟีเจอร์ใหม่ให้ Gmail ใน Google Workspace นำเอา Gemini มาอ่านเนื้ออีเมล หากมีข้อความเกี่ยวข้องกับวันที่ (เช่น 9am this Tuesday) จะขึ้นปุ่ม Add to Calendar ให้ปักนัดหมายลงปฏิทินได้ ตอนนี้ยังมีเฉพาะ Gmail เวอร์ชันเว็บอย่างเดียว</p>\n<p>ฟีเจอร์นี้ต่างจากระบบเดิมของ Gmail ที่แกะข้อมูลวันที่จากเนื้ออีเมลอัตโนมัติ เช่น อีเมลตั๋วเครื่องบิน จองร้านอาหาร นัดวันส่งสินค้า ที่มีฟอร์แมตตายตัวอยู่ก่อน โดยรอบนี้เป็นการใช้ Gemini อ่านและทำความเข้าใจการเขียนวันที่ของมนุษย์ ที่ไม่ได้มีฟอร์แมตตายตัวเหมือนกับเมลอัตโนมัติ</p>\n<p>นอกจากนี้ Gmail ใน Google Workspace ยังได้ฟีเจอร์ <a href=\"https://www.blognone.com/node/142263\">Contextual Smart Reply</a> ให้ Gemini อ่านเนื้ออีเมลแล้วร่างคำตอบไว้รออัตโนมัติ เรามีหน้าที่ตรวจแก้แล้วค่อยกดส่ง ตามที่เคยประกาศไว้ก่อนหน้านี้</p>\n<p>ที่มา - <a href=\"https://workspace.google.com/blog/product-announcements/april-workspace-feature-drop-new-ai-features-across-gemini-chat-gmail-and-slides\">Google Workspace</a></p>\n<p><img alt=\"No Description\" src=\"https://www.blognone.com/sites/default/files/externals/2e0df5f8e469e679e625a09290908dac.png\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/gemini\">Gemini</a></div><div><a href=\"/topics/e-mail\">E-mail</a></div><div><a href=\"/topics/google-workspace\">Google Workspace</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7018cc146175135f9416c1977a3adf5573a9973e66715f4bc5ef5b988644d02a","category":"Thai"}