{"title":"ไม่ได้ใช้แอปหาคู่เท่านั้น ผลสำรวจพบคนโสด 52% หาแฟนผ่านแพลตฟอร์มหางาน เช่น LinkedIn","link":"https://www.blognone.com/node/144672","date":1739506206000,"content":"<div><div><div><p>ผลสำรวจโดย DatingNews รายงานว่า 52% ของคนโสดในสหรัฐอเมริกาอายุ 20-40 ปี พบคู่ชีวิตผ่านแพลตฟอร์มหางานและสร้างเครือข่าย เช่น LinkedIn โดยเฉพาะในกลุ่มคนอายุ 35-40 ปี ซึ่ง 61% ประสบความสำเร็จในการหาคู่ผ่านช่องทางเหล่านี้</p>\n<p>ผู้เชี่ยวชาญบอกว่า สาเหตุที่ LinkedIn ได้รับความนิยมในการหาคู่ เป็นเพราะแพลตฟอร์มช่วยให้ผู้ใช้งานค้นพบผู้คนผ่านความสนใจที่มีร่วมกัน เช่น อุตสาหกรรม การศึกษา หรือองค์กรการกุศล รวมทั้งยังมีความโปร่งใสผ่านเครือข่ายมืออาชีพ และลดข้อกังวลด้าน HR เกี่ยวกับความสัมพันธ์ในที่ทำงาน</p>\n<p>นอกจากนี้ Society for Human Resource Management พบว่า 25% ของคนทำงานในสหรัฐฯ เปิดกว้างต่อความสัมพันธ์ในที่ทำงาน ส่วนข้อมูลจาก Gitnux พบว่า 22% ของคู่รักคนอเมริกันที่แต่งงานแล้ว พบรักผ่านงาน และ 52% พบรักในที่ทำงาน</p>\n<p>ขณะที่การศึกษาของ Forbes Advisor รายงานว่า ผู้ใหญ่มากกว่า 60% เคยมีประสบการณ์เรื่องความรักในที่ทำงาน โดย 43% แต่งงานกับเพื่อนร่วมงาน</p>\n<p>ที่มา: <a href=\"https://www.foxbusiness.com/lifestyle/looking-love-linkedin-data-points-new-trend\">Fox Business</a></p>\n<p><img src=\"https://www.blognone.com/sites/default/files/externals/ef799f641bf77a7bffe79bc96ac0a453.jpg\" alt=\"LinkedIn\" /></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/dating\">Dating</a></div><div><a href=\"/topics/facebook\">Facebook</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66b6d2a89a2a22e6e02339d143e1a942e63992804448498cb9b38531a9588e0c","category":"Thai"}