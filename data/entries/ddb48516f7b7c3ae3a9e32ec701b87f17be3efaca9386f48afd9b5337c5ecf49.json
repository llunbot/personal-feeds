{"title":"เข้าสู่ยุควงจรเฉพาะทาง Renesas เปิดตัวชิป FPGA ราคาถูกสำหรับงาน IoT เริ่มต้นชิปละ 16 บาท","link":"https://www.blognone.com/node/125899","date":1637215686000,"content":"<div><div><div><p>Renesas ผู้ผลิตชิปเฉพาะทางจากญี่ปุ่นเปิดตัว ForgeFPGA ชิป FPGA เน้นราคาประหยัดสำหรับงานที่ความซับซ้อนไม่สูงนัก แต่ต้องการวงจรเฉพาะทาง สำหรับงานที่ต้องการประหยัดพลังงานหรือต้องการเวลาตอบสนองการทำงานที่แม่นยำมากๆ</p>\n<p>ชิปตระกูล ForgeFPGA จะเน้นกลุ่มที่ต้องการวงจรซับซ้อนน้อยกว่า 5,000 เกต สองรุ่นแรกมีขนาด 1,000 และ 2,000  Look Up Tables (LUTs) รุ่นเล็กสุดมีอัตราการกินพลังงานขณะที่วงจรไม่ได้ทำงานจะกินกระแสเพียง 20 ไมโครแอมป์</p>\n<p>ทาง Renesas จะให้ซอฟต์แวร์ออกแบบ FPGA สำหรับ ForgeFPGA ฟรี โดยซอฟต์แวร์ทำงานได้ทั้งแบบวาดวงจร และคอมไพล์วงจรจากภาษา Verilog รุ่น 1,000 LUT จะเริ่มส่งมอบไตรมาสที่สองของปี 2022 ราคาเริ่มต้น 0.5 ดอลลาร์ต่อชิปเมื่อซื้อจำนวนมาก หรือประมาณ 16 บาทต่อชิป</p>\n<p>ที่มา - <a href=\"https://www.renesas.com/us/en/about/press-room/renesas-enters-fpga-market-first-ultra-low-power-low-cost-family-addressing-low-density-high-volume\">Renesas</a></p>\n<p><img src=\"https://www.blognone.com/sites/default/files/externals/e093912fba279e41d877b685e0734c97.jpg\" /></p>\n</div></div></div><div><div>Topics: </div><div><div><a href=\"/topics/renesas\">Renesas</a></div><div><a href=\"/topics/fpga\">FPGA</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddb48516f7b7c3ae3a9e32ec701b87f17be3efaca9386f48afd9b5337c5ecf49","category":"Thai"}