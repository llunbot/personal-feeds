{"title":"Apple เพิ่มบันทึกคอนเสิร์ต Metallica ให้ชมแบบ Immersive ผ่าน Vision Pro","link":"https://www.blognone.com/node/145211","date":1741759320000,"content":"<div><div><div><p>แอปเปิลประกาศเพิ่มคอนเทนต์แบบ Immersive ได้บรรยากาศเสมือนอยู่ในเหตุการณ์สำหรับการชมผ่าน Apple Vision Pro คราวนี้เป็นบันทึกการแสดงคอนเสิร์ต Metallica ซึ่งบันทึกจากการแสดงใน M72 World Tour ที่ Mexico City</p>\n<p>แอปเปิลบอกว่าได้ใช้กล้อง 14 ตัว ติดตั้งตามตำแหน่งต่าง ๆ ทั้งกล้องนิ่ง กล้องเคลื่อนที่ตามแนวสายเคเบิ้ล จนถึงกล้องที่ควบคุมระยะไกล ในการบันทึกภาพคอนเสิร์ตเพื่อให้ได้บรรยากาศที่เหมือนคนดูนั่งอยู่ที่นั่งพิเศษแบบติดขอบเวที สัมผัสบรรยากาศของคนดูกว่า 65,000 คน</p>\n<p>นอกจากคอนเสิร์ต Metallica แล้ว แอปเปิลยังประกาศคอนเทนต์ใหม่ได้แก่ ซีรีส์ Adventure ตอนใหม่ Deep Water Solo, Boundless ตอนใหม่ Arctic Surfing, สารคดี VIP: Yankee Stadium และสารคดี Bono: Stories of Surrender</p>\n<p>แอปเปิลบอกว่าลูกค้าสามารถขอชมพรีวิวคอนเทนต์เหล่านี้ได้ผ่านการนัดหมายที่ Apple Store ในสาขาที่ขาย Vision Pro (ไม่มีไทย)</p>\n<p>ที่มา: <a href=\"https://www.apple.com/newsroom/2025/03/apple-unveils-immersive-concert-experience-with-metallica-for-apple-vision-pro/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/f77d2b522eda6695e1a9faa38cdad4f7.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4408c1e1ed1ee3d2970c88bd7773d3af12613664333cec24c5f17588bd70664","category":"Thai"}