{"title":"เกม Tell Me Why แจกฟรีบน Steam และ Xbox ฉลองเดือน Pride Month","link":"https://www.blognone.com/node/146735","date":1748787504000,"content":"<span>เกม Tell Me Why แจกฟรีบน Steam และ Xbox ฉลองเดือน Pride Month</span>\n\n  <div>\n    <div>Body</div>\n              <div><p>Tell Me Why เกมผจญภัยแนวเล่าเรื่องของ Don't Nod Entertainment แจกฟรีบน <a href=\"https://www.xbox.com/th-TH/games/store/tell-me-why/9nbl0xkvcn5l\">แพลตฟอร์ม Xbox</a> และ <a href=\"https://store.steampowered.com/app/1180660/Tell_Me_Why/\">พีซี Steam</a> ฉลองวาระ Pride Month ตลอดเดือนมิถุนายน</p>\n<p>ถ้าข่าวนี้คุ้นๆ ก็เป็นเพราะ<a href=\"https://www.blognone.com/node/140355\">ปีที่แล้ว Tell Me Why ก็แจกฟรีในเดือนมิถุนายนเช่นกัน</a> ถ้าปีที่แล้วใครยังไม่ได้กดรับสิทธิมาก่อน ก็มากดรับกันได้ในปีนี้ เกมมี 3 พาร์ท ราคาเต็ม 20 ดอลลาร์ หรือ 289 บาท</p>\n<p>เกม Tell Me Why วางขายเมื่อปี 2020 เรื่องราวเกี่ยวกับฝาแฝดชายหญิง ที่ต้องกลับไปเยี่ยมบ้านเกิดในรัฐอะแลสกา เผชิญกับความทรงจำเก่าๆ ที่แม่เสียชีวิตไป โดยฝาแฝดทั้งสองมีพลังพิเศษที่สื่อสารกันทางจิตได้ มองเห็นความทรงจำในอดีตได้บางส่วน</p>\n<p>ที่มา - <a href=\"https://gamerant.com/xbox-free-games-right-now-tell-me-why/\">GameRant</a>, <a href=\"https://www.notebookcheck.net/From-19-99-to-0-Multi-award-winning-adventure-game-becomes-free-for-limited-time.1027984.0.html\">Notebookcheck</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sun, 01/06/2025 - 21:18</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4594688242c99a36f3cd62822882b8c7f70f53f62834cc6812fa99de2a0845b1","category":"Thai"}