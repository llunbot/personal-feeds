{"title":"สหราชอาณาจักรเสนอใช้ AI/บัตรประชาชนดิจิทัล สำหรับการตรวจอายุซื้อสุรา","link":"https://www.blognone.com/node/137886","date":1706239835000,"content":"<div><div><div><p>รัฐบาลสหราชอาณาจักรเสนอแก้ไขกฎหมายควบคุมการขายสุราหรือ Licensing Act จากเดิมหากผู้ขายสงสัยว่าผู้ซื้ออายุครบ 18 ปีหรือไม่จะต้องตรวจบัตรประชาชนทางการเท่านั้น แนวทางใหม่เสนอให้สามารถใช้เทคโนโลยีช่วยยืนยันได้ด้วย 2 แนวทาง</p>\n<p>แนวทางแรกคือการใช้บัตรประชาชนดิจิทัลที่กำลังอยู่ระหว่างการพัฒนา ทำให้ผู้ซื้อสุราสามารถยืนยันตัวตนด้วยทางอื่นแทนการยื่นเอกสารโดยตรง</p>\n<p>แนวทางที่สอง คือการใช้เทคโนโลยีประมาณอายุมาช่วยตัดสินใจขาย ซึ่งทุกวันนี้ระบบซอฟต์แวร์จดจำใบหน้าจำนวนมากมีระบบนี้อยู่แล้ว</p>\n<p>เอกสารขอความการแก้กฎหมายถามหลายประเด็น เช่น ควรตั้งให้ AI ยินยอมให้ขายหากประมาณอายุไว้เท่าใด หรือไม่ควรกำหนดไว้ในกฎหมายเลย, หากมีระบบประมาณอายุแล้วผู้ขายต้องเป็นผู้ตัดสินใจขายหรือไม่ หรือปล่อยให้เครื่องตัดสินใจได้เลย</p>\n<p>ที่มา - <a href=\"https://www.gov.uk/government/consultations/alcohol-licensing-age-verification\">Gov.uk</a></p>\n<p><img src=\"https://www.blognone.com/sites/default/files/externals/b85ba6361f3162914672ef56363c8667.jpg\" /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd2d3feb9505948eb73059b3bea49fc3f04f9de2a001d746c96810b7767ac45c","category":"Thai"}