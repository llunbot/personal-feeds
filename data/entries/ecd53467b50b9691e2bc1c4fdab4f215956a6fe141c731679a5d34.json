{"title":"Discord ประกาศเพิ่มฟีเจอร์ด้าน AI - ตัวช่วยค้นข้อมูล, ตรวจจับข้อความไม่เหมาะสม, สรุปแชตก่อนหน้า","link":"https://www.blognone.com/node/132952","date":1678407131000,"content":"<div><div><div><p>Discord เปิดตัวฟีเจอร์ AI พื้นฐานใหม่ในแอป โดยบอกว่า AI กับชุมชน Discord เป็นเรื่องที่คุ้นเคยกันอยู่แล้ว เพราะผู้ใช้งานต่างนำ AI มาเป็นเครื่องมือ ที่เด่นที่สุดก็คือเซิร์ฟเวอร์ของ Midjourney ที่มีสมาชิกมากกว่า 13 ล้านคน หรือเครื่องมือต่าง ๆ ที่ใช้ AI ช่วยจัดการงานเบื้องหลัง</p>\n<p>ฟีเจอร์ใหม่ที่ประกาศได้แก่ <strong>Clyde</strong> บอตแนะนำคำสั่งและแจ้งข้อผิดพลาด เพิ่มคุณสมบัติใหม่ด้าน AI ช่วยค้นหาหรือแนะนำข้อมูลที่ต้องการทั่วไปได้ด้วย สามารถเรียกถามได้โดยพิมพ์ @Clyde ในแชต, <strong>AutoMod AI</strong> ฟีเจอร์ตรวจจับข้อความไม่เหมาะสมอัตโนมัติ ที่<a href=\"https://www.blognone.com/node/129014\">เปิดใช้งานตั้งแต่ปีที่แล้ว</a> เพิ่มความสามารถด้าน LLM ด้วยเทคโนโลยีของ OpenAI สามารถค้นหาข้อความไม่เหมาะสมในรูปแบบที่หลากหลายมากขึ้น ซึ่งผู้ดูแลเซิร์ฟเวอร์สามารถตรวจสอบปรับแก้ไขได้</p>\n<p>สุดท้ายคือคุณสมบัติ <strong>Conversation Summaries</strong> ช่วยสรุปเนื้อหาในแชตก่อนหน้านี้ ซึ่งเหมาะในกรณีเข้ามาอ่านตอนที่บทสนทนาก่อนหน้ายาวมาก และไม่ต้องการกดไล่ย้อนไปดู คุณสมบัตินี้จะทยอยเปิดให้กับเซิร์ฟเวอร์ได้ทดสอบแบบจำกัดก่อน</p>\n<p>ที่มา: <a href=\"https://discord.com/blog/ai-on-discord-your-place-for-ai-with-friends\">Discord</a></p>\n<p><img alt=\"No Description\" src=\"https://www.blognone.com/sites/default/files/externals/7f63c83e35d24541d6bacbd70e55ee04.png\" /></p>\n<p><strong>Conversation Summaries</strong></p>\n<p><img alt=\"No Description\" src=\"https://www.blognone.com/sites/default/files/externals/4cac2821acae03c044f488d14657dfd2.png\" /></p>\n</div></div></div><div><div>Topics: </div><div><div><a href=\"/topics/discord\">Discord</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"ecd53467b50b9691e2bc1c4fdab4f215956a6fe141c731679a5d34","category":"Thai"}