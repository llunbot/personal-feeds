{"title":"Mafia: The Old Country ประกาศวันขาย 8 สิงหาคม 2025, ราคา 50 ดอลลาร์","link":"https://www.blognone.com/node/146333","date":1746720885000,"content":"<div><div><div><p>Take-Two Interactive ประกาศวันวางขายเกม <a href=\"https://www.blognone.com/node/141541\">Mafia: The Old Country ภาคใหม่ของเกมตระกูล Mafia</a> วันที่ 8 สิงหาคม 2025</p>\n<p>Mafia: The Old Country เป็นภาคก่อน (prequel) ของไตรภาค Mafia โดยพาย้อนไปยุคมาเฟียบนเกาะซิซิลีของอิตาลีในช่วงปี 1900s ตัวเอกคือ Enzo Favara ที่ต้องพิสูจน์ตัวเองในแก๊งอาชญากรรมตระกูล Torrisi รูปแบบเกมเพลย์เป็นแอคชั่นที่ใช้อาวุธทั้งมีดและปืน เดินทางด้วยการขับรถและขี่ม้าในสภาพแวดล้อมสมจริงของเกาะซิซิลี</p>\n<p>เกมยังประกาศราคาขาย 49.99 ดอลลาร์​ โดย Take-Two บอกว่าตั้งราคาให้เหมาะกับความยาวของเกม ที่เน้นเนื้อเรื่องเข้มขันอัดแน่น ผู้เล่นเสพเนื้อเรื่องของเกมที่เล่าเป็นเส้นตรง แต่คุณภาพสูงแบบเน้นๆ โดยไม่ต้องเสียเวลากับเกมมากนัก ถือเป็นแนวทางเกมสมัยใหม่ (อีกแบบ)​ ที่เริ่มเห็นกันในช่วงหลังมากขึ้น</p>\n<p>ที่มา - <a href=\"https://www.eurogamer.net/mafia-the-old-country-is-a-focused-experience-that-doesnt-require-massive-time-commitments-for-45\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/b15d031938af072ff9daf7a370b147c2.jpg\" /></p>\n<blockquote><p>Uncover the origins of organized crime in Mafia: The Old Country on Aug 8, 2025.Pre-order <a href=\"https://twitter.com/hashtag/MafiaTheOldCountry?src=hash&amp;ref_src=twsrc%5Etfw\">#MafiaTheOldCountry</a> now - <a href=\"https://t.co/xcqW47BENq\">https://t.co/xcqW47BENq</a> <a href=\"https://t.co/kfd6XqARtU\">pic.twitter.com/kfd6XqARtU</a></p>\n<p>— Mafia Game (@mafiagame) <a href=\"https://twitter.com/mafiagame/status/1920493928085692501?ref_src=twsrc%5Etfw\">May 8, 2025</a></p></blockquote>\n</div></div></div><div><div>Topics: </div><div><div><a href=\"/topics/mafia\">Mafia</a></div><div><a href=\"/topics/games\">Games</a></div><div><a href=\"/topics/take-two-interactive\">Take-Two Interactive</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5517e892cbc9336062a60d0862e200986306c9ee5fb4b5b60eb87a24266b6795","category":"Thai"}