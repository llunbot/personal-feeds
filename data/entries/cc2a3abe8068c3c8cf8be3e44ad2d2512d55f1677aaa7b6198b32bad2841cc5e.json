{"title":"[ไม่ยืนยัน] Spotify อาจเพิ่มระบบชม MV แบบเต็ม ภายในแอป","link":"https://www.blognone.com/node/134628","date":1688188321000,"content":"<div><div><div><p>มีรายงานว่า Spotify กำลังศึกษาแนวทางเพิ่มการชมมิวสิควิดีโอแบบเต็มภายในแอป จากปัจจุบันระบบวิดีโอที่แสดงใน Spotify จะมีเฉพาะรายการพอดคาสต์ หรือคลิปสั้นจากศิลปินพูดถึงผลงานความยาวไม่เกิน 30 วินาที หรือวิดีโอลูปสั้น ๆ ที่แสดงระหว่างฟังเพลง</p>\n<p>การเพิ่มมิวสิควิดีโอเข้ามาในแอปฟังเพลงไม่ใช่เรื่องใหม่ เพราะ Apple Music มีฟีเจอร์ดูมิวสิควิดีโอมาหลายปีแล้ว ซึ่งช่วยดึงคนดูส่วนหนึ่งมาจาก YouTube ได้ นอกจากนี้ Spotify อาจเพิ่มคุณสมบัติแบบโพสต์ในหน้าฟีดคล้ายกับ Instagram และ TikTok เพิ่มเข้ามาด้วย</p>\n<p>คาดว่าสาเหตุที่ Spotify ศึกษาแนวทางนี้ก็เพื่อหารายได้เพิ่มเติมในทางใหม่ ที่นอกจากระบบฟังเพลงดั้งเดิมนั่นเอง</p>\n<p>ที่มา: <a href=\"https://www.engadget.com/spotify-reportedly-wants-to-add-full-length-music-videos-to-its-app-210427926.html\">Engadget</a></p>\n<p><img src=\"https://www.blognone.com/sites/default/files/externals/36d8d9dd06d07f9d3ce5e6ea0c467856.png\" alt /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc2a3abe8068c3c8cf8be3e44ad2d2512d55f1677aaa7b6198b32bad2841cc5e","category":"Thai"}