{"title":"IDC ประเมินตลาดสมาร์ทโฟนโลกปี 2021 จำนวนส่งมอบเพิ่มขึ้น 7.4% มี 5G เป็นปัจจัยหนุน","link":"https://www.blognone.com/node/124501","date":1630362596000,"content":"<div><div><div><p>บริษัทวิจัยตลาด IDC รายงานภาพรวมตลาดสมาร์ทโฟน โดยประเมินว่าตลาดรวมในปี 2021 นี้ เพิ่มขึ้น 7.4% มีจำนวนส่งมอบรวมราว 1.37 พันล้านเครื่อง และปี 2022 จะเติบโตราว 3.4%</p>\n<p>ในรายละเอียดของการเติบโตปีนี้ที่ 7.4% นั้น แบ่งเป็นสมาร์ทโฟนระบบปฏิบัติการ iOS เพิ่มขึ้น 13.8% และ Android 6.2% เมื่อแยกตามภูมิภาคแล้ว ในตลาดอย่างจีน อเมริกา ยุโรปตะวันตก การเติบโตกลับไปอยู่ในระดับช่วงก่อนโควิด (ปี 2019) แต่หลายพื้นที่เช่น อินเดีย ญี่ปุ่น ตะวันออกกลาง แอฟริกา การเติบโตยังสูงมาก</p>\n<p>อีกปัจจัยที่ส่งผลต่อการเติบโตของตลาดสมาร์ทโฟนคือ 5G โดยอุปกรณ์ 5G นอกจากจำนวนอุปกรณ์ที่เพิ่มขึ้นเป็น 570 ล้านเครื่องแล้ว ราคาเฉลี่ยต่ออุปกรณ์ (ASP) ก็เพิ่มขึ้นด้วยจากปี 2020 อยู่ที่ 634 ดอลลาร์ ขณะที่อุปกรณ์ 4G มีราคาเฉลี่ยที่ลดลงเป็น 206 ดอลลาร์ ตลาดที่สำคัญของ 5G คือจีน ตามด้วยอเมริกา อินเดีย และญี่ปุ่น คาดว่าในปี 2022 สมาร์ทโฟนใหม่ในตลาด 54.1% จะเป็นสมาร์ทโฟน 5G</p>\n<p>ที่มา: <a href=\"https://www.idc.com/getdoc.jsp?containerId=prUS48194821\">IDC</a></p>\n<p><img src=\"https://www.blognone.com/sites/default/files/externals/bed4dc7c78639375cf6ae2a136f1ce83.png\" /></p>\n<p><img src=\"https://www.blognone.com/sites/default/files/externals/7e8c6108bc5345e72bd53fafc452ff54.jpg\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/smartphone\">Smartphone</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6159a0a1b4dd4c2c26ab1c7dcb1aa93383cd33cf27bb641d05952dafa0a9f70","category":"Thai"}