{"title":"Duolingo ยกเลิกพนักงาน Contractor ทั้งหมด ให้ใช้ AI แทน - ตำแหน่งงานใหม่ต้องเป็นงานที่ AI ทำไม่ได้","link":"https://www.blognone.com/node/146116","date":1745906043000,"content":"<div><div><div><p>Luis von Ahn ซีอีโอและผู้ร่วมก่อตั้ง Duolingo ประกาศว่าบริษัทจะดำเนินกลยุทธ์เป็นบริษัท AI-First ใช้ปัญญาประดิษฐ์นำหน้า โดยบอกว่าการเดิมพันเลือกแนวทางนี้ เหมือนกับที่บริษัทเลือกเป็น Mobile-First ในปี 2012 ซึ่งทุกอย่างรอบตัวก็เปลี่ยนไปนับจากนั้น คราวนี้แพลตฟอร์มจะย้ายมาโฟกัสที่ AI เช่นกัน</p>\n<p>Ahn บอกว่าที่ผ่านมา AI เข้ามาช่วยเพิ่มประสิทธิภาพทำงานให้ Duolingo ในส่วนที่เคยช้ามาก เช่น การสร้างสรรค์เนื้อหา บริษัทยังมีเป้าหมายสร้างสิ่งที่เดิมเป็นไปไม่ได้เลย เพราะต้องใช้คน เช่น ระบบวิดีโอคอลติวเตอร์ ที่จะนำ AI มาใช้งานให้ได้เทียบเท่าคน เป็นต้น</p>\n<p>ส่วนการจ้างงานนั้น Duolingo บอกว่าบริษัทจะไม่นำ AI มาแทนที่ตำแหน่งพนักงานประจำ แต่มีแนวทางดังนี้</p>\n<ul>\n<li>งานที่เดิมใช้พนักงานสัญญาจ้างจะถูกแทนที่ด้วย AI</li>\n<li>AI จะเป็นหัวข้อหนึ่งในการพิจารณาจ้างงาน</li>\n<li>AI จะนำมาเป็นหัวข้อหนึ่งในการประเมินผลงาน</li>\n<li>การตัดสินใจรับพนักงานเพิ่มเติม ต้องเป็นงานที่ไม่สามารถทำงานแบบอัตโนมัติได้เท่านั้น</li>\n<li>ส่วนงานต่าง ๆ จะต้องปรับรูปแบบการทำงานให้รองรับ AI</li>\n</ul>\n<p>ประกาศของ Duolingo นี้ คล้ายกับ <a href=\"https://www.blognone.com/node/145724\">Shopify ที่ออกมาก่อนหน้านี้</a> ซึ่งกำหนดแนวทางการจ้างพนักงานใหม่ต้องเป็นงานที่ AI ทำไม่ได้</p>\n<p>ที่มา: <a href=\"https://www.linkedin.com/feed/update/urn:li:activity:7322560534824865792/\">Duolingo</a></p>\n<p><img alt=\"No Description\" src=\"https://www.blognone.com/sites/default/files/externals/9ccf1db6d451e9fec76d4ef545950a95.jpg\" /></p>\n</div></div></div><div><div>Topics: </div><div><div><a href=\"/topics/duolingo\">Duolingo</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/employment\">Employment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35841465c03245e0ea66f0a0b610145b8d5214d2d5d0b55f8f698355aaa508b7","category":"Thai"}