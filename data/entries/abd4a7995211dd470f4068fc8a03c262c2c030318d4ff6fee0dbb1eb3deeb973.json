{"title":"Master & Dynamic เปิดตัว MW08 Sport หูฟัง True Wireless ใหม่ ปรับดีไซน์เล็กน้อย พร้อมเคสชาร์จไร้สาย","link":"https://www.blognone.com/node/123933","date":1627443417000,"content":"<div><div><div><p>Master &amp; Dynamic เปิดตัวหูฟัง True Wireless รุ่นใหม่ MW08 Sport รุ่นต่อยอดจาก MW08 โดยรวมดีไซน์ยังคงคล้ายเดิมแต่ปรับแต่งชิ้นส่วนบางอย่างเพื่อให้เข้ากับการใช้งานออกกำลังกาย</p>\n<p>สำหรับตัว MW08 Sport ทาง Master &amp; Dynamic เลือกใช้กระจกแซฟไฟร์แทนที่เซรามิกเดิม ซึ่งจะช่วยป้องกันรอยขีดข่วนได้ดีขึ้น และยังป้องกันการแตกละเอียดได้ดี ตัวหูฟังกันน้ำและเหงื่อตามมาตรฐาน IPX5 เหมาะสำหรับการออกกำลังกายแบบสมบุกสมบัน ซึ่ง Master &amp; Dynamic ใส่ ear tips เป็นโฟมมาให้ 2 คู่ และแบบซิลิโคนอีก 5 คู่</p>\n<p>ส่วนเคส Master &amp; Dynamic ออกแบบใหม่ เปลี่ยนจากสแตนเลสสตีลแบบเงามาเป็น Kevlar แทน ซึ่งตัวเคสสามารถกันน้ำและเงื่อได้ตามมาตรฐาน IPX4 และรองรับระบบชาร์จไร้สาย</p>\n<p>ในด้านของสเปคของตัวหูฟังยังคงคล้ายเดิม ได้แก่ ใช้งานฟังเพลงต่อเนื่องได้ 10 ชั่วโมงเมื่อเปิด ANC หรือ 12 ชั่วโมงเมื่อปิด ANC ส่วนเคสชาร์จขยายได้ระยะเวลาใช้งานได้อีก 30 ชั่วโมง มีโหมดตัดเสียงรบกวนและโหมดฟังเสียงรอบข้าง มีอะคูสติคไดรเวอร์เป็น 11mm Beryllium เชื่อมต่อด้วย Bluetooth 5.2</p>\n<p>Master &amp; Dynamic วางจำหน่าย MW08 Sport ในราคา 349 ดอลลาร์ หรือราว 11,500 บาท มีให้เลือก 4 สี คือดำ, ขาว, น้ำเงิน หรือเขียว และมีแท่นชาร์จไร้สาย 10 วัตต์จำหน่ายที่ราคา 69 ดอลลาร์ หรือราว 2,300 บาท มีให้เลือก 2 สี คือเทาและดำ</p>\n<p>ที่มา - <a href=\"https://blog.masterdynamic.com/article/category/news/\">Master &amp; Dynamic</a> <a href=\"https://www.theverge.com/2021/7/27/22595944/master-dynamics-mw08-sport-earbuds-announced-features-specs-price\">The Verge</a></p>\n<p><img src=\"https://www.blognone.com/sites/default/files/externals/f6ca5a719e54ca8de2a2eb5e7bc87928.jpg\" /></p>\n<p><img src=\"https://www.blognone.com/sites/default/files/externals/d30f40886d4040860e0c6c93eb8f383d.jpg\" /></p>\n<p><img src=\"https://www.blognone.com/sites/default/files/externals/ebf1bda2d04cec95dfca422427f3461d.jpg\" /></p>\n</div></div></div><div><div>Topics: </div><div><div><a href=\"/topics/master-dynamic\">Master &amp; Dynamic</a></div><div><a href=\"/topics/headphones\">Headphones</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abd4a7995211dd470f4068fc8a03c262c2c030318d4ff6fee0dbb1eb3deeb973","category":"Thai"}