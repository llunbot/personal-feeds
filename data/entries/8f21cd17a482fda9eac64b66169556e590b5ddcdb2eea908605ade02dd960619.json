{"title":"Cloudflare ปรับบริการ Workers AI เข้าเป็น GA เริ่มคิดเงินบางส่วน, นำโมเดลที่ fine-tune เองมาใช้งานได้","link":"https://www.blognone.com/node/139028","date":1712074662000,"content":"<div><div><div><p>Cloudflare ปรับบริการ Workers AI สำหรับการรันโมเดลปัญญาประดิษฐ์เข้าสู่สถานะให้บริการทั่วไป (generally available - GA) โดยจะเริ่มคิดเงินกับ 10 โมเดลที่เข้าสู่สถานะ GA เช่นกัน แต่ไม่คิดเงินสำหรับโมเดลที่ยังอยู่ในสถานะเบต้า</p>\n<p>ความแตกต่างของ Workers AI จากบริการอื่นๆ คือ Cloudflare มีศูนย์ข้อมูลพร้อมชิปกราฟิกติดตั้งอยู่ทั่วโลก รวมภึงกรุงเทพมหานครด้วย การปรับสถานะ GA ครั้งนี้ทางบริษัทกระจายโหลดข้ามเมืองให้โดยอัตโนมัติในกรณีที่ชิปกราฟิกบางเมืองเต็ม ทำให้โดยรวมสามารถเปิดโควต้าให้นักพัฒนาใช้งานได้อิสระขึ้น</p>\n<p>แนวทางการคิดราคาของ Cloudflare นั้นคิดเป็นหน่วยกลางเรียกว่า Neurons เป็นการคิดการใช้งานชิปกราฟิกจริง โดยให้โควต้าฟรีวันละ 10,000 Neurons ในโควค้านี้สามารถถามคำถาม LLM ได้ 100-200 คำถาม, แปลภาษาได้ 500 ข้อความ, แปลงเสียงเป็นข้อความได้ 500 วินาที, จัดหมวดหมู่ข้อความได้ 10,000 ครั้ง <a href=\"https://ai.cloudflare.com/#pricing-calculator\">สามารถดูปริมาณ Neurons ที่ใช้งานได้ในเว็บคำนวณ</a></p>\n<p>ฟีเจอร์สำคัญอีกอย่างคือการใช้งาน LoRA adapter เพื่อแปลงโมเดลเป็นโมเดลที่ fine-tune มาแล้่ว รองรับ Gemma 2B/7B, LLaMA 2 7B, และ Mistral 7B ตัวไฟล์ LoRA ต้องไม่เกิน 100MB, LoRA สูงสุด rank 8, และใช้งานได้ไม่เกิน 30 โมเดลต่อบัญชี ในอนาคตจะรองรับการทำ fine-tune ใน Cloudflare เองโดยตรง</p>\n<p>ที่มา - <a href=\"https://blog.cloudflare.com/workers-ai-ga-huggingface-loras-python-support/\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/aa2c27cecd300479ca5cc46a52ad7d75.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f21cd17a482fda9eac64b66169556e590b5ddcdb2eea908605ade02dd960619","category":"Thai"}