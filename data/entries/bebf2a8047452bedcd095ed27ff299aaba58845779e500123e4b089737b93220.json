{"title":"Alibaba ไตรมาสล่าสุด รายได้รวมโต 29% ฐานลูกค้าเพิ่มเป็น 1.24 พันล้านคน","link":"https://www.blognone.com/node/125907","date":1637280227000,"content":"<div><div><div><p>Alibaba รายงานผลประกอบการของไตรมาสที่ 2 ตามปีการเงินบริษัท 2021 สิ้นสุดเดือนกันยายน รายได้รวมเพิ่มขึ้น 29% เทียบกับช่วงเดียวกันในปีก่อนเป็น 31,147 ล้านดอลลาร์ มีกำไรสุทธิตามบัญชี GAAP 524 ล้านดอลลาร์ มีจำนวนลูกค้าที่ใช้งานภายในช่วงหนึ่งปี (Annual Active Customer) เพิ่มขึ้นเป็น 1.24 พันล้านคน</p>\n<p>Daniel Zhang ซีอีโอกลุ่ม Alibaba กล่าวว่าบริษัทยังคงดำเนินงานตามแผนระยะยาว ที่จะรองรับลูกค้าให้ได้ 2 พันล้านคนทั่วโลก</p>\n<p>ธุรกิจอีคอมเมิร์ซนอกประเทศจีนยังคงเติบโตสูง โดยมีการลงทุนหลักคือ Lazada ในภูมิภาคเอเชียตะวันออกเฉียงใต้ Trendyol ในตุรกี และ Daraz ในเอเชียใต้ จำนวนลูกค้านอกจีนรวม 285 ล้านคน</p>\n<p>ส่วนกลุ่มลอจิสติก Cainiao Network รายได้เพิ่มขึ้นเป็น 20%, ธุรกิจคลาวด์รายได้เพิ่มขึ้น 33%</p>\n<p>ที่มา: <a href=\"https://www.alizila.com/alibaba-q2-revenue-up-29-yoy-invests-in-future-growth/\">Alibaba</a></p>\n<p><img src=\"https://www.blognone.com/sites/default/files/externals/72f27fddad2400c0d9bde00ce852c503.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bebf2a8047452bedcd095ed27ff299aaba58845779e500123e4b089737b93220","category":"Thai"}