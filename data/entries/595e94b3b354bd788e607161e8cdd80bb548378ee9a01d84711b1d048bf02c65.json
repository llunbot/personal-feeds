{"title":"[ลือ] Xbox Live Gold เตรียมเปลี่ยนชื่อเป็น Xbox Game Pass Core เริ่ม 1 กันยายนนี้","link":"https://www.blognone.com/node/134863","date":1689566531000,"content":"<div><div><div><p>Microsoft เตรียมเปลี่ยนชื่อบริการสมาชิกออนไลน์รายเดือนอย่าง <strong>Xbox Live Gold</strong> ที่ใช้มานานกว่า 20 ปีเป็น <strong>Xbox Game Pass Core</strong> ในวันที่ 1 กันยายนนี้</p>\n<p>Xbox Game Pass Core จะมีราคาเท่ากับ Xbox Live Gold เดิมที่ 9.99 ดอลล่าร์แบบรายเดือน และ 59.99 ดอลล่าร์แบบรายปี โดยจะยกเลิกการแจกเกมรายเดือนอย่าง Games with Gold ออกไป แต่จะได้เกมมากกว่า 25 เกมที่มีอยู่แล้วใน Xbox Game Pass นอกจากนี้สมาชิก Core ยังจะได้รับสิทธิ์เล่นแบบออนไลน์มัลติเพลเยอร์, ดีลพิเศษ, เกมลดราคา และ Game with Gold ที่เคยได้รับในอดีตในกรณีที่เคยใช้ Xbox Live Gold เข้าไปรับเกมมาก่อนหน้านี้</p>\n<p>ตัวอย่างเกมที่แจกใน Xbox Game Pass Core จะประกอบไปด้วย Among Us, Descenders, Dishonored 2, DOOM Eternal, Fable Anniversary, Fallout 4, Fallout 76, Forza Horizon 4, Gears 5, Grounded, Halo 5: Guardians, Halo Wars 2, Hellblade: Senua's Sacrifice, Human Fall Flat, INSIDE, Ori and the Will of the Wisps, Psychonauts 2, State of Decay 2, และ Elder Scrolls Online: Tamriel Unlimited ซึ่งคาดว่าจะมีเกมเพิ่มเติมเข้ามาอีกในอนาคต</p>\n<p><img alt=\"No Description\" src=\"https://www.blognone.com/sites/default/files/externals/4ec90ee9b476d0a94abf24b7410df9aa.jpg\" /></p>\n<p>เท่ากับว่า Xbox Game Pass จะมีระดับสมาชิกทั้งหมด 4 ระดับได้แก่ Core, Console, PC และ Ultimate ส่วนในประเทศไทย จะมีเพียง PC Game Pass ในราคา 99 บาทต่อเดือนเท่านั้น เนื่องจากยังไม่มีการขายเครื่องเกมคอนโซล Xbox อย่างเป็นทางการ</p>\n<p>ที่มา - <a href=\"https://www.vgchartz.com/article/457847/rumor-xbox-live-gold-being-renamed-to-xbox-game-pass-core-on-september-1/\">VGChartz</a></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/xbox-live\">Xbox LIVE</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"595e94b3b354bd788e607161e8cdd80bb548378ee9a01d84711b1d048bf02c65","category":"Thai"}