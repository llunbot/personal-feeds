{"title":"งานเข้า Elon Musk ถูก​ WSJ แฉว่าไม่ขึ้นเงินเดือนพนักงานที่ปฏิเสธไม่ยอมมีสัมพันธ์เชิงชู้สาว","link":"https://www.blognone.com/node/140353","date":1718255397000,"content":"<div><div><div><p>Elon Musk โดนเรื่องพฤติกรรมไม่เหมาะสมอีกแล้ว เมื่อ Wall Streel Journal ออกมาแฉว่า Musk เคยไปมีสัมพันธ์เชิงชู้สาวกับพนักงานในบริษัทของตัวเองอย่าง SpaceX ถึง 3 คน</p>\n<p>WSJ ระบุว่า 1 คนเป็นนักศึกษาฝึกงาน และอีก 2 คนเป็นพนักงานใน SpaceX ที่ 1 ในนั้นถูก Musk ขอมีลูกด้วยอยู่หลายครั้ง แต่เธอปฏิเสธ ทำให้ภายหลัง Musk ไม่ขึ้นเงินเดือนให้และยังประเมินผลงานเธอไม่ดีด้วย</p>\n<p>WSJ ยังได้มีการรวบรวมหลักฐานจากการสัมภาษณ์พยานบุคคล 48 คนที่มีความเกี่ยวข้องกับหนึ่งผู้หญิงที่มีสัมพันธ์ชู้สาวกับ Musk รวมถึงอดีตพนักงาน นอกจากนี้ยังมีหลักฐานจากอีเมล ข้อความ และเอกสารอื่น ๆ</p>\n<p>Musk ยังไม่ได้ออกมาตอบโต้อะไร แต่ทาง Gwen Shortwell ประธานบริษัท SpaceX ได้ออกมาโต้แย้งว่าสิ่งที่ WSJ เปิดเผยออกมาว่ากำลังทำให้คนเข้าใจวัฒนธรรมของ SpaceX ผิด ๆ และ SpaceX เองก็มีการสืบสวนข้อร้องเรียนเรื่องการล่วงละเมิดทางเพศที่เกิดขึ้นในบริษัทอย่างเหมาะสมเสมอมา</p>\n<p>แต่ในขณะเดียวกัน การแฉของ WSJ ในครั้งนี้ก็ยิ่งตอกย้ำพฤติกรรมของ Musk เรื่องที่อดีตพนักงาน SpaceX ถูกไล่ออกหลังวิจารณ์พฤติกรรมที่ไม่เหมาะสมของ Musk ต่อนโยบายบริษัทจน<a href=\"https://www.blognone.com/node/137491\">กรมแรงงานสหรัฐออกมายื่นร้องเรียน</a> SpaceX เมื่อมกราคมที่ผ่านมา</p>\n<p>ที่มา: <a href=\"https://www.theverge.com/2024/6/12/24176705/spacex-elon-musk-gwynne-shotwell-sexual-relationships\">TheVerge</a><br />\n<img alt=\"No Description\" src=\"https://www.blognone.com/sites/default/files/externals/af3ee5e826b5c7b03fadf3849c4b0c76.jpeg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/spacex\">SpaceX</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3c53eff155fe0a27d5466b0e4dba17e4f62ad4a8b32413b72271c38a0560917","category":"Thai"}