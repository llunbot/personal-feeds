{"title":"FirstCry อีคอมเมิร์ซสินค้าแม่และเด็กในอินเดียที่ SoftBank ลงทุน เตรียมไอพีโอเข้าตลาดหุ้น","link":"https://www.blognone.com/node/137422","date":1703813345000,"content":"<div><div><div><p>Brainbees Solutions บริษัทแม่ของ <a href=\"https://www.firstcry.com/\">FirstCry</a> แพลตฟอร์มอีคอมเมิร์ซที่เน้นสินค้าแม่และเด็กรายใหญ่ที่สุดในอินเดีย ยื่นเอกสารเตรียมไอพีโอเข้าตลาดหุ้นในอินเดียแล้ว โดยต้องการขายหุ้นเพิ่มทุนราว 218 ล้านดอลลาร์ ที่มูลค่ากิจการ 4 พันล้านดอลลาร์</p>\n<p>FirstCry มีผู้ลงทุนรายสำคัญทั้ง SoftBank, NewQuest และ TPG ซึ่งนักลงทุนกลุ่มนี้ระบุว่าจะขายหุ้นบางส่วนออกมาผ่านขั้นตอนไอพีโอด้วยเช่นกัน</p>\n<p>แพลตฟอร์ม FirstCry ก่อตั้งในปี 2010 มีสินค้าขายปัจจุบันมากกว่า 1 ล้านรายการ (SKUs) จาก 6,800 แบรนด์ บริษัทยังผลิตสินค้าเฮาส์แบรนด์ของตนเองเช่น BabyHug หรือ Babyoye อีกด้วย นอกจากอีคอมเมิร์ซแล้ว FirstCry ยังมีธุรกิจโรงเรียนระดับชั้นเตรียมอนุบาล (Pre-School)  FirstCry Intellitots มากกว่า 180 แห่งในอินเดีย ตามแผนหลังไอพีโอบริษัทจะขยายธุรกิจไปยัง UAE และซาอุดีอาระเบียมากขึ้น</p>\n<p>ที่มา: <a href=\"https://techcrunch.com/2023/12/27/softbank-backed-firstcry-seeks-to-raise-nearly-220-million-in-india-ipo/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/82e5aab59574f7373ad518b7d4ef92fa.jpg\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/e-commerce\">E-commerce</a></div><div><a href=\"/topics/ipo\">IPO</a></div><div><a href=\"/topics/softbank\">SoftBank</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca197bf81a56d1b4bd9158c77d7c866b0e07d0f5cd8d78074fd5227edef47559","category":"Thai"}