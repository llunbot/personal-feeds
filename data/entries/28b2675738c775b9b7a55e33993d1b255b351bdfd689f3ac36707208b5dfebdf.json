{"title":"Rocky Linux/AlmaLinux ยืนยันอัพเดตต่อไป แม้ Red Hat ไม่ให้โหลดซอร์สโค้ด","link":"https://www.blognone.com/node/134627","date":1688188308000,"content":"<div><div><div><p>หลังจาก <a href=\"https://www.blognone.com/node/134477\">Red Hat ไม่ปล่อยซอร์สโค้ด RHEL</a> ก็ส่งผลกระทบต่อดิสโทรปลายน้ำที่นำโค้ดไปคอมไพล์ต่อ โดยตัวสำคัญสองตัว คือ AlmaLinux และ Rocky Linux ก็ออกมายืนยันว่าจะมีอัพเดตต่อไป</p>\n<p>ทางฝั่ง AlmaLinux นั้นระบุว่าจะนำแพตช์มาจากหลายแหล่ง เช่น CentOS Stream และ Oracle Linux (ซึ่งเดิมใช้แพตช์จาก RHEL เหมือนกัน) นอกจากนี้แถลงของ AlmaLinux ยังตอบโต้แถลงของ Red Hat ที่ระบุว่าดิสโทร rebuild ไม่ได้สร้างคุณค่า โดยระบุว่าชุมชน AlmaLinux ช่วยดูแลแพลตฟอร์ม อย่าง Respberry Pi ส่งโค้ดกลับโครงการต้นน้ำหลายโครงกร และดูแลโครงการใน EPEL ที่เป็นแพ็กเกจนอกเหนือจากที่  Red Hat ดูแลอยู่จำนวนมาก</p>\n<p>ด้าน Rocky Linux ระบุว่าข้อตกลงการใช้งานของ RHEL ห้ามไม่ให้นำโค้ดมาทำดิสโทรต่อ และทาง Rocky จะไม่ยอมรับข้อตกลงนี้ จึงอาศัยการใช้ RHEL โดยไม่สร้างบัญชีกับ Red Hat ทั้งการใช้ผ่าน<a href=\"https://www.blognone.com/node/109639\">อิมเมจ UBI</a> หรือเปิดเครื่องที่รัน RHEL บนคลาวด์เพื่อดึงซอร์สโค้ดออกมาอีกที</p>\n<p>ที่มา - <a href=\"https://almalinux.org/blog/our-value-is-our-values/\">AlmaLinux</a>, <a href=\"https://rockylinux.org/news/keeping-open-source-open/\">Rocky Linux</a></p>\n<p><img src=\"https://www.blognone.com/sites/default/files/externals/7f87cdfe7becce5c59829756ad7f6514.png\" alt /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/almalinux\">AlmaLinux</a></div><div><a href=\"/topics/rocky-linux\">Rocky Linux</a></div><div><a href=\"/topics/rhel\">RHEL</a></div><div><a href=\"/topics/red-hat\">Red Hat</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28b2675738c775b9b7a55e33993d1b255b351bdfd689f3ac36707208b5dfebdf","category":"Thai"}