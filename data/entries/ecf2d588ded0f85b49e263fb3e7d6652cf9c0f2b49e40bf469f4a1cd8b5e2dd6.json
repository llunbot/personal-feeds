{"title":"ไมโครซอฟท์เริ่มกระจายความเสี่ยงจาก OpenAI ตั้งทีมใหม่พัฒนาโมเดล AI เป็นทางเลือก","link":"https://www.blognone.com/node/140399","date":1718368319000,"content":"<div><div><div><p>ถึงแม้พันธมิตร OpenAI กับไมโครซอฟท์ กลายเป็นกรณีศึกษาที่ช่วยให้ทั้งสองบริษัทประสบความสำเร็จในวงการ AI แต่พันธมิตรคู่นี้อาจไม่ได้อยู่ยั้งยืนยงยาวนาน</p>\n<p>Wall Street Journal มีบทความวิเคราะห์ว่า Satya Nadella ซีอีโอไมโครซอฟท์ พยายามกระจายความเสี่ยงออกจากการพึ่งพา OpenAI เพียงรายเดียว ตัวอย่างมีทั้ง <a href=\"https://www.blognone.com/node/139240\">การลงทุนในบริษัท G42 ของอาบูดาบี มูลค่า 1.5 พันล้านดอลลาร์</a> และดีลที่สำคัญคือ <a href=\"https://www.blognone.com/node/138795\">การตั้งทีม Microsoft AI โดยดึง Mustafa Suleyman ผู้ร่วมก่อตั้ง DeepMind มาเป็นซีอีโอ</a></p>\n<p>ตามรายงานของ WSJ บอกว่า Suleyman ดึงทีมส่วนใหญ่จาก Inflection AI สตาร์ตอัพของเขาก่อนหน้านี้มาทำงานที่ไมโครซอฟท์ด้วย และทีมนี้กำลังพัฒนาโมเดลปัญญาประดิษฐ์ตัวใหม่ที่ทัดเทียมกับ OpenAI ซึ่งก็เป็นไปได้ว่าในอนาคต ไมโครซอฟท์อาจ \"สลับ\" โมเดลของ OpenAI มาเป็นโมเดลจากทีมใหม่นี้แทน</p>\n<p><img alt=\"No Description\" src=\"https://www.blognone.com/sites/default/files/externals/f151753249d7f6275b55a2e90faefe96.jpeg\" /></p>\n<p>ฝั่งของ OpenAI เองก็พยายามฉีกตัวออกจากไมโครซอฟท์เช่นกัน ความเคลื่อนไหวล่าสุดในช่วงสัปดาห์ที่ผ่านมาคือ <a href=\"https://www.blognone.com/node/140291\">ดีลกับแอปเปิล</a> และ <a href=\"https://www.blognone.com/node/140317\">ดีลกับ Oracle ในการเลือกใช้คลาวด์ประมวลผล AI นอกเหนือจาก Azure</a></p>\n<p>WSJ ระบุว่า Nadella เริ่มวางแผนไม่พึ่งพา OpenAI หลังเหตุการณ์ปลด Sam Altman ออกจากซีอีโอในช่วงปลายปี 2023 และเมื่อไมโครซอฟท์เข้าไปลงทุนใน Inflection AI ของ Suleyman ก็ประทับใจในความสามารถของเขา ในขณะที่บริการ AI ของ Inflection AI ไม่ประสบความสำเร็จมากนัก จึงเกิดเป็นดีลดึงตัว Suleyman เข้ามาอยู่กับไมโครซอฟท์แทน</p>\n<p>แหล่งข่าวของ WSJ ยังบอกว่า Nadella นั้นไม่พอใจที่ส่วนแบ่งตลาด Bing ไม่เพิ่มขึ้นแม้ติดเทอร์โบ AI เข้ามา และการดึง Suleyman เป็นส่วนหนึ่งของการแก้ปัญหานี้ อย่างไรก็ตาม ทีมของ Suleyman ยังถูกพนักงานไมโครซอฟท์มองว่าเป็นคนนอก และมีปัญหาเรื่องวัฒนธรรมองค์กรระหว่างกันอยู่ ตัวอย่างที่ชัดเจนคือทีม Suleyman คุยกันผ่าน Slack และไม่ใช้ Microsoft Teams</p>\n<p><img alt=\"No Description\" src=\"https://www.blognone.com/sites/default/files/externals/635049c86f1b8766410d56245e6ee1c3.jpeg\" /></p>\n<p>Mustafa Suleyman ผู้ร่วมก่อตั้ง DeepMind และซีอีโอของ Microsoft AI</p>\n<p>ที่มา - <a href=\"https://www.wsj.com/tech/ai/microsoft-nadella-openai-inflection-9727e77a\">Wall Street Journal</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ecf2d588ded0f85b49e263fb3e7d6652cf9c0f2b49e40bf469f4a1cd8b5e2dd6","category":"Thai"}