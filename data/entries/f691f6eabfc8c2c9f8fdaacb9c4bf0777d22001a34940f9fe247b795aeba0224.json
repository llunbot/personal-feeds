{"title":"Sam Altman กลับมาสำนักงาน OpenAI แล้ว คาดเจรจาเงื่อนไขกลับมาเป็นซีอีโอ","link":"https://www.blognone.com/node/136829","date":1700435886000,"content":"<div><div><div><p>เรื่องชุลมุนใน OpenAI ยังดำเนินต่อไป โดยล่าสุด Sam Altman อดีตซีอีโอและหนึ่งในผู้ร่วมก่อตั้ง OpenAI ที่ถูกบอร์ดลงมติไล่ออก ได้โพสต์รูปลง X ว่าตอนนี้เขากลับมาเยือนสำนักงานใหญ่ OpenAI แล้ว พร้อมห้อยบัตร Guest เป็นครั้งแรกและครั้งสุดท้าย</p>\n<p>ก่อนหน้านี้มี<a href=\"https://www.blognone.com/node/136822\">ข่าวลือ</a>ว่ามีการเจรจาเพื่อให้ Sam กลับมาเป็นซีอีโออีกครั้ง บนเงื่อนไขว่าบอร์ดปัจจุบันต้องลาออกทั้งหมด และ OpenAI จะต้องมีการปรับโครงสร้างองค์กรใหม่เพื่อไม่ให้เกิดปัญหาแบบนี้อีก</p>\n<p>จนถึงตอนนี้ยังมีหลายข้อมูลถึงแรงจูงใจให้บอร์ดบริหารตัดสินใจไล่ Sam ออก เช่น ประเด็น Sam ไม่โฟกัสเรื่องการพัฒนา AI ที่ปลอดภัยสำหรับมนุษยชาติ (AGI) แต่เน้นไปที่ AI เชิงพาณิชย์มากขึ้น ซึ่งบอร์ดมีหน้าที่ผลักดัน AGI นี้ บางกระแสบอกว่าเป็นการเมืองระหว่าง Sam กับผู้ร่วมก่อตั้งอีกคน Ilya Sutskever ซึ่งเป็นหนึ่งในบอร์ดที่ไล่เขาออก หรืออีกกระแสบอกว่า Sam เริ่มสนใจตั้งธุรกิจใหม่แทนที่อาจเป็นข้อขัดแย้งกับ OpenAI แต่ถึงตอนนี้บอร์ดก็ยังไม่ออกมาให้ความเห็น<a href=\"https://www.blognone.com/node/136804\">มากกว่าแถลงการณ์</a> ที่ระบุว่าบอร์ดกับเขามีปัญหาด้านการสื่อสาร และไม่สามารถสร้างความเชื่อมั่นได้</p>\n<p>มีรายงานเพิ่มเติมระบุว่าบอร์ดบริหารยังไม่มีข้อสรุปเงื่อนไขที่ต้องลาออก เนื่องจากมีประเด็นว่าใครจะมาแทนที่ตำแหน่งที่ว่างลงบ้าง ขณะที่ไมโครซอฟท์ซึ่งเป็นผู้ผลักดันการเจรจา ต้องการให้มีข้อสรุปออกมาให้ได้ก่อนตลาดหุ้นเปิดในเช้าวันจันทร์ตามเวลาของสหรัฐ</p>\n<p>ที่มา: <a href=\"https://www.wsj.com/tech/ai/openai-leadership-hangs-in-balance-as-sam-altmans-counte-rebellion-gains-steam-47276fa8\">The Wall Street Journal</a>, <a href=\"https://www.cnbc.com/2023/11/19/former-openai-ceo-sam-altman-returns-to-headquarters-for-talks-following-his-abrupt-ouster.html\">CNBC</a> และ <a href=\"https://www.theverge.com/2023/11/19/23968162/its-the-endgame-for-sam-altmans-potential-return-to-openai\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/e14b4d67f0a3a9863377eda8a8caa5a2.png\" /></p>\n<blockquote><p>first and last time i ever wear one of these <a href=\"https://t.co/u3iKwyWj0a\">pic.twitter.com/u3iKwyWj0a</a></p>\n<p>— Sam Altman (@sama) <a href=\"https://twitter.com/sama/status/1726345564059832609?ref_src=twsrc%5Etfw\">November 19, 2023</a></p></blockquote>\n<blockquote><p> <a href=\"https://t.co/KqEZXnQWBo\">pic.twitter.com/KqEZXnQWBo</a></p>\n<p>— Jason Kwon (@jasonkwon) <a href=\"https://twitter.com/jasonkwon/status/1726348678116548979?ref_src=twsrc%5Etfw\">November 19, 2023</a></p></blockquote>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/openai\">OpenAI</a></div><div><a href=\"/topics/ceo\">CEO</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f691f6eabfc8c2c9f8fdaacb9c4bf0777d22001a34940f9fe247b795aeba0224","category":"Thai"}