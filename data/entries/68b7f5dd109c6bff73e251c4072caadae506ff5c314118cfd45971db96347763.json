{"title":"Instagram ปรับปรุงอัลกอริทึม - ลดคะแนนคอนเทนต์รีโพสต์ เพิ่มคะแนนให้ออริจินัล","link":"https://www.blognone.com/node/139524","date":1714616103000,"content":"<div><div><div><p>Instagram ประกาศปรับปรุงอัลกอริทึมการแนะนำโพสต์ โดยอธิบายว่าปัจจุบันครีเอเตอร์ที่มีผู้ติดตามจำนวนมาก และบัญชีใน IG ที่นำคอนเทนต์คนอื่นมารีโพสต์จำนวนมาก จะถูกแนะนำโพสต์มากกว่าบัญชีที่เล็กกว่า ซึ่งหลายกรณีบัญชีเล็กเหล่านี้คือต้นฉบับของคอนเทนต์ (original) ปัญหานี้จึงควรทำให้ถูกต้อง เพื่อให้ทุกคนมีโอกาสเท่าเทียมกันในการถูกแนะนำโพสต์</p>\n<p>การเปลี่ยนแปลงในระบบแนะนำโพสต์ของ Instagram เพื่อแก้ไขปัญหานี้ได้แก่</p>\n<ul>\n<li>ใช้ระบบจัดอันดับ (Ranking) แบบใหม่ ให้โพสต์ของครีเอเตอร์รายเล็กถูกเผยแพร่มากขึ้น</li>\n<li>ส่วนแนะนำโพสต์ (Recommendation) แทนที่คอนเทนต์รีโพสต์ ด้วยคอนเทนต์ต้นฉบับ</li>\n<li>เพิ่มป้ายกำกับคอนเทนต์รีโพสต์ ด้วยลิงก์ไปยังต้นฉบับ</li>\n<li>บัญชีประเภทรวมคอนเทนต์ซึ่งรีโพสต์จากคนอื่น จะถูกถอดจากส่วนแนะนำโพสต์</li>\n</ul>\n<p>Instagram อธิบายปัญหาที่ผ่านมาว่าระบบแนะนำโพสต์ จะอิงจากพฤติกรรมผู้ติดตามบัญชีว่ามีการโต้ตอบ (Engagement) กับโพสต์มากแค่ไหน ทำให้บัญชีที่ผู้ติดตามเยอะได้รีชที่ดีกว่า แนวทางใหม่นี้จะทำให้คอนเทนต์ต้นฉบับถูกมองเห็นมากขึ้นนั่นเอง</p>\n<p>ที่มา: <a href=\"https://creators.instagram.com/recommendations-and-originality\">Instagram</a></p>\n<p><img alt=\"No Description\" src=\"https://www.blognone.com/sites/default/files/externals/71e572656ae8cfed7edd008cc0aa9c68.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/reels\">Reels</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68b7f5dd109c6bff73e251c4072caadae506ff5c314118cfd45971db96347763","category":"Thai"}