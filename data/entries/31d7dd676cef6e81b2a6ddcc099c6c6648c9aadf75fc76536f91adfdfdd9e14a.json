{"title":"รัสเซียออกคำสั่งแบนเจ้าหน้าที่รัฐใช้ iPhone และสินค้าแอปเปิล เพราะกลัวสหรัฐสอดแนม","link":"https://www.blognone.com/node/134861","date":1689558368000,"content":"<div><div><div><p>Financial Times รายงานข่าวว่ารัฐบาลรัสเซีย ออกคำสั่งห้ามเจ้าหน้าที่ของรัฐจำนวนมากใช้งาน iPhone, iPad และสินค้าของแอปเปิล ด้วยเหตุผลว่ากลัวการสอดแนมจากสหรัฐอเมริกา คำสั่งนี้มีผลเฉพาะการใช้เรื่องงาน แต่ไม่ห้ามแบนในการใช้ส่วนตัว</p>\n<p>แหล่งข่าวของ Financial Times บอกว่าที่มาของนโยบายนี้มาจาก FSB หน่วยข่าวกรองของรัสเซีย ที่มองว่าสินค้าของแอปเปิลไม่ปลอดภัยอีกต่อไปแล้ว (<a href=\"https://www.blognone.com/node/134136\">ข่าวก่อนหน้านี้ของ FSB</a>) ส่งผลให้หน่วยงานรัฐต่างๆ ขานรับและเริ่มออกคำสั่งห้ามใช้งานกับบุคลากรของตน</p>\n<p>ตามแผนของรัสเซียคือต้องการสร้างระบบปฏิบัติการขึ้นมาเอง ใช้ชื่อว่า <a href=\"https://en.wikipedia.org/wiki/Aurora_OS_(Russian_Open_mobile_platform)\">Aurora</a> โดยพัฒนาต่อมาจาก <a href=\"https://www.blognone.com/node/75996\">Sailfish OS ของบริษัท Jolla ที่หันมาใช้วิธีขายไลเซนส์การใช้งาน OS</a> โดยแกนหลักที่พัฒนาคือบริษัทโทรคมนาคมรัสเซีย Rostelecom  และมีสมาร์ทโฟน-แท็บเล็ตแบรนด์รัสเซียนำไปใช้งานอยู่จำนวนหนึ่ง แต่ก็ยังไม่ชัดเจนว่าหลังมีคำสั่งแบน iPhone แล้ว การเปลี่ยนผ่านไปสู่อุปกรณ์ที่ใช้ Aurora จะเกิดขึ้นได้จริงแค่ไหน</p>\n<p>ที่มา - <a href=\"https://www.ft.com/content/6567e7f2-c5fb-4da4-bd95-bf7ceef54038\">Financial Times</a></p>\n<p><img alt=\"No Description\" src=\"https://www.blognone.com/sites/default/files/externals/3feab696d565851b30b572e660dff75e.jpg\" /></p>\n</div></div></div><div><div>Topics: </div><div><div><a href=\"/topics/russia\">Russia</a></div><div><a href=\"/topics/apple\">Apple</a></div><div><a href=\"/topics/iphone\">iPhone</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31d7dd676cef6e81b2a6ddcc099c6c6648c9aadf75fc76536f91adfdfdd9e14a","category":"Thai"}