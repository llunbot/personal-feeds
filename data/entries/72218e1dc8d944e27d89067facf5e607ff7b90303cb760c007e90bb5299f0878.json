{"title":"ศาลอุทธรณ์สหรัฐระงับคำสั่งแบน Apple Watch ในอเมริกาชั่วคราว - แต่เป็นเวลาสั้น ๆ","link":"https://www.blognone.com/node/137412","date":1703699665000,"content":"<div><div><div><p>ตามที่ ITC ออกคำสั่งแบนการนำเข้า Apple Watch Series 9 และ Apple Watch Ultra 2 มาขายในสหรัฐอเมริกา เนื่องจากประเด็น<a href=\"https://www.blognone.com/node/137295\">ละเมิดสิทธิบัตร</a>ระบบวัดออกซิเจนในเลือดของ Masimo ทำให้แอปเปิลตัดสินใจหยุดขาย Apple Watch สองรุ่นนี้<a href=\"https://www.blognone.com/node/137394\">ก่อนคำสั่งมีผล</a>ในวันที่ 26 ธันวาคม</p>\n<p>อย่างไรก็ตามแอปเปิลก็ได้ยื่นอุทธรณ์ขอให้ระงับคำสั่งนี้ชั่วคราวอีกครั้ง ซึ่งคราวนี้ได้ผล เพราะล่าสุดศาลอุทธรณ์<a href=\"https://storage.courtlistener.com/recap/gov.uscourts.cafc.21094/gov.uscourts.cafc.21094.19.0_1.pdf\">ออกคำสั่ง</a>หยุดการแบนสินค้านี้ชั่วคราว โดยให้ ITC ชี้แจงข้อมูลสนับสนุนการออกคำสั่งแบนภายในวันที่ 10 มกราคม 2024 ซึ่งเท่ากับว่าแอปเปิลสามารถขาย Apple Watch สองรุ่นที่มีปัญหานี้ในอเมริกาได้ต่อไปเกือบ 2 สัปดาห์</p>\n<p>ผลจากคำสั่งนี้แอปเปิลยังไม่ได้ออกมาบอกว่าจะกลับมาขาย Apple Watch ต่อหรือไม่</p>\n<p>ที่มา: <a href=\"https://www.cnbc.com/2023/12/27/apple-watch-import-ban-temporarily-stopped-by-us-appeals-court-.html\">CNBC</a> ภาพ <a href=\"https://www.apple.com/newsroom/2022/09/iphone-14-lineup-apple-watch-series-8-and-new-apple-watch-se-arrive-worldwide/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/9bca014a5d7922e594a8f7c2171e757b.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/itc\">ITC</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/lawsuits\">Lawsuits</a></div><div><a href=\"/topics/patent\">Patent</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72218e1dc8d944e27d89067facf5e607ff7b90303cb760c007e90bb5299f0878","category":"Thai"}