{"title":"[ไม่ยืนยัน] ByteDance มีมูลค่ากิจการล่าสุด 3 แสนล้านดอลลาร์ จากการซื้อหุ้นคืนรอบล่าสุด","link":"https://www.blognone.com/node/143166","date":1731815277000,"content":"<div><div><div><p>The Wall Street Journal อ้างแหล่งข่าวภายใน ByteDance รายงานว่ามูลค่ากิจการล่าสุดของ ByteDance เพิ่มขึ้นเป็น 3 แสนล้านดอลลาร์ สูงที่สุดของบริษัท จากการที่บริษัทรับซื้อหุ้นคืนจากผู้ถือหุ้นเดิมรอบล่าสุด</p>\n<p>ช่วงที่ผ่านมา ByteDance มีมูลค่ากิจการที่เพิ่มขึ้นผ่านการซื้อหุ้นคืน โดยก่อนหน้านี้ในเดือนตุลาคม 2023 ได้ซื้อหุ้นคืนจากพนักงานที่มูลค่ากิจการ 2.25 แสนล้านดอลลาร์ และซื้อหุ้นคืนอีกรอบในเดือนธันวาคมที่ 2.68 แสนล้านดอลลาร์ การซื้อหุ้นคืนเป็นวิธีการจัดการสภาพคล่องให้กับผู้ถือหุ้น ที่ต้องการขายหุ้นเป็นเงินสดในสภาะที่บริษัทยังไม่ชัดเจนว่าจะไอพีโอเข้าตลาดหุ้นได้เมื่อใดแบบในกรณีของ ByteDance นี้</p>\n<p>ByteDance นอกจากเป็นเจ้าของ TikTok ยังเป็นเจ้าของแพลตฟอร์มอินเทอร์เน็ตอีกหลายตัวในประเทศจีน อย่างไรก็ตามธุรกิจหลักอย่าง TikTok ก็มีแรงกดดันโดยเฉพาะ<a href=\"https://www.blognone.com/node/139399\">คำสั่งแบนแอป</a>ของสหรัฐอเมริกา ที่สั่งให้ ByteDance ขายธุรกิจออกมาหรือแอปจะถูกแบน ซึ่งจะมีผลในปีหน้าและ<a href=\"https://www.blognone.com/node/143097\">ยังไม่ชัดเจน</a>ว่าว่าที่ประธานาธิบดี Donald Trump จะคงคำสั่งนี้หรือไม่</p>\n<p>ByteDance ยังเป็นสตาร์ทอัปยังไม่เข้าตลาดหุ้นที่มีมูลค่ากิจการมากที่สุดในโลก ตามข้อมูลล่าสุดจาก <a href=\"https://news.crunchbase.com/unicorn-company-list/\">Crunchbase</a></p>\n<p>ที่มา: <a href=\"https://www.wsj.com/tech/tik-tok-byte-dance-value-9796a8d4\">The Wall Street Journal</a></p>\n<p><img src=\"https://www.blognone.com/sites/default/files/externals/66e4eb3e8828577c7e87aa1010d48b0f.jpeg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/startup\">Startup</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ba208b6d165618ddaabcb6afe57dc9521a9168a574b70821dd194344c87ad84","category":"Thai"}