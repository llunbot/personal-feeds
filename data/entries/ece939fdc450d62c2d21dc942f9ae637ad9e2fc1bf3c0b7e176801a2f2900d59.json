{"title":"Instagram สามารถใส่สติกเกอร์-ข้อความ ในโพสต์แบบรูปภาพได้แล้ว","link":"https://www.blognone.com/node/141676","date":1724804627000,"content":"<div><div><div><p>Instagram ประกาศเพิ่มฟีเจอร์แปะสติกเกอร์ หรือใส่ข้อความ หรือใส่รูปซ้อนเพิ่มเข้าไป มีผลกับโพสต์แบบรูปภาพ และโพสต์แบบรูปภาพเป็นชุด Carousel จากเดิมฟีเจอร์แบบนี้จะมีเฉพาะในสตอรีกับ Reels ซึ่งผู้ใช้งานหลายคนอาจเห็นฟีเจอร์นี้มาก่อนหน้านี้แล้ว</p>\n<p>นอกจากนี้ Instagram ยังเพิ่มเครื่องมือจัดการรูปแบบตัวอักษรในสตอรีกับ Reels ให้สามารถเลือกแบบฟอนต์ รูปแบบอนิเมชัน เอฟเฟกต์ ได้ง่ายมากขึ้น โดยแสดงเป็นแถบกล่องเครื่องมือ</p>\n<p>สุดท้ายเป็นการประกาศอย่างเป็นทางการอีกครั้งว่าโพสต์แบบ Carousel สามารถใส่ได้สูงสุด 20 รูปแล้ว จากเดิมอยู่ที่ 10 รูป</p>\n<p>ที่มา: <a href=\"https://creators.instagram.com/blog/new-text-tools-to-help-you-personalize-your-content\">Instagram</a></p>\n<p><img alt=\"No Description\" src=\"https://www.blognone.com/sites/default/files/externals/c3b37fa703b68080bc22cb1116f6a791.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ece939fdc450d62c2d21dc942f9ae637ad9e2fc1bf3c0b7e176801a2f2900d59","category":"Thai"}