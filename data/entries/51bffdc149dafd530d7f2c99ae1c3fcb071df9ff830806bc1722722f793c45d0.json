{"title":"เซียนเกม Tetris วัย 13 ปี เป็นมนุษย์คนแรกที่เล่นเกม Tetris เวอร์ชัน NES ถึงฉากจบ","link":"https://www.blognone.com/node/137461","date":1704248285000,"content":"<div><div><div><p>เป็นที่รู้กันว่าเกม Tetris นั้นไม่มีฉากจบ เล่นไปเรื่อยๆ บล็อคจะตกเร็วขึ้นเรื่อยๆ จนเราแพ้ไปเอง (<a href=\"https://www.youtube.com/watch?v=k_O3Oaz2bos\">เกมบางเวอร์ชันอาจมีฉากจบเมื่อทำคะแนนไปถึงระดับหนึ่ง</a>)</p>\n<p>แต่ล่าสุดมีผู้เล่นหนึ่งรายสามารถเล่นเกม Tetris เวอร์ชัน Famicom/NES ให้ถึง \"ฉากจบ\" คือเกมแครชและค้างไปได้แล้ว (ในวงการเรียกว่า kill screen ซึ่งที่ผ่านมาสามารถทำได้ด้วยบ็อต แต่ยังไม่มีมนุษย์สามารถเล่นได้ถึง) เขาเป็นผู้เล่นอายุเพียง 13 ปีชื่อ Blue Scuti ที่เข้าร่วมแข่งขัน Tetris ในรายการต่างๆ มาสักพักแล้ว</p>\n<p>Blue โชว์คลิปการเล่น Tetris ของเขาในช่อง YouTube โดยจังหวะสำคัญที่เขาสามารถทำ kill screen ได้ (โดยอาศัยโชคด้วยส่วนหนึ่ง) อยู่ประมาณนาทีที่ 38 ซึ่งตัวเขาเองก็ถึงกับช็อคไปเลยเช่นกันว่าเล่นจบได้จริงๆ</p>\n<p>เมื่อเล่นไปเรื่อยๆ จังหวะบล็อคตกในเกม Tetris จะเร็วมากจนมนุษย์ควบคุมไม่ทัน เทคนิคที่บรรดาเซียนๆ ใช้กันคือการ \"คลึงปุ่ม\" (rolling ดูคลิปประกอบด้านล่าง) เพื่อให้กดปุ่มได้เร็วกว่าการกดปุ่มรัวๆ (hypertapping) แบบที่ใช้กันในอดีต ซึ่ง Blue ใช้เทคนิคนี้ประกอบกับโชคช่วยด้วย ทำให้เป็นมนุษย์คนแรกที่เอาชนะ Tetris เวอร์ชัน NES ได้สำเร็จ</p>\n<p>ที่มา - <a href=\"https://kotaku.com/twitch-youtube-blue-scuti-tetris-kill-screen-nes-1851134043\">Kotaku</a></p>\n</div></div></div><div><div>Topics: </div><div><div><a href=\"/topics/tetris\">Tetris</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51bffdc149dafd530d7f2c99ae1c3fcb071df9ff830806bc1722722f793c45d0","category":"Thai"}