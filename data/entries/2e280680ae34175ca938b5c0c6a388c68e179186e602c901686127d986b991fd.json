{"title":"Meta ประกาศโครงการสร้างเครือข่ายเคเบิ้ลใต้น้ำ ความยาวกว่า 50,000 กิโลเมตร เชื่อมต่อ 5 ทวีป","link":"https://www.blognone.com/node/144704","date":1739598551000,"content":"<div><div><div><p>Meta ประกาศโครงการสร้างเครือข่ายเคเบิ้ลใต้น้ำในชื่อ <strong>Project Waterworth</strong> ตามที่<a href=\"https://www.blognone.com/node/143397\">มีข่าวก่อนหน้านี้</a> เมื่อโครงการแล้วเสร็จ โครงข่ายเคเบิ้ลใต้น้ำนี้จะเชื่อมต่อ 5 ทวีป ด้วยความยาวรวมมากกว่า 50,000 กิโลเมตร ซึ่ง Meta บอกว่ายาวกว่าเส้นรอบวงของโลกเสียอีก โดยเป็นโครงการเคเบิ้ลใต้น้ำที่มีความยาวมากที่สุด รองรับปริมาณการใช้งานสูงสุดที่เคยมีมา</p>\n<p>Project Waterworth จะเชื่อมต่อพื้นที่อุตสาหกรรมสำคัญของโลกทั้ง สหรัฐอเมริกา อินเดีย บราซิล แอฟริกาใต้ และพื้นที่สำคัญทั่วโลก ส่งเสริมเศรษฐกิจดิจิทัลและขยายโครงสร้างพื้นฐานรองรับในแต่ละภูมิภาค</p>\n<p>Meta บอกว่าโครงการนี้จะใช้เงินลงทุนหลายพันล้านดอลลาร์ และใช้เวลาหลายปี สายเคเบิ้ลที่ใช้เป็นไฟเบอร์แบบ 24 คู่ สูงกว่าเทคโนโลยีทั่วไปที่ใช้งานกันซึ่งมี 8 หรือ 16 คู่ ความลึกของสายเคเบิ้ลสูงสุดที่ระดับ 7,000 เมตร ใช้เทคโนโลยีที่เกี่ยวข้องเพื่อประเมินลดความเสี่ยง เลี่ยงผลกระทบจากสมอเรือและสิ่งรบกวนอื่น</p>\n<p>ที่มา: <a href=\"https://engineering.fb.com/2025/02/14/connectivity/project-waterworth-ai-subsea-infrastructure/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/7272d1111b6fdf3ba0d96cd8ddc75103.png\" /></p>\n<p><img alt=\"No Description\" src=\"https://www.blognone.com/sites/default/files/externals/890c60a97f325401883df46640a2b121.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/submarine-cable\">Submarine cable</a></div><div><a href=\"/topics/internet\">Internet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e280680ae34175ca938b5c0c6a388c68e179186e602c901686127d986b991fd","category":"Thai"}