{"title":"ไปกันต่อยาวๆ NASA ซ่อมไอพ่นหลัก Voyager 1 สำเร็จหลังใช้งานไม่ได้ 21 ปี","link":"https://www.blognone.com/node/146418","date":1747309132000,"content":"<span>ไปกันต่อยาวๆ NASA ซ่อมไอพ่นหลัก Voyager 1 สำเร็จหลังใช้งานไม่ได้ 21 ปี</span>\n\n  <div>\n    <div>Body</div>\n              <div><p>นาซ่ารายงานถึงความสำเร็จในการเปิดใช้งานไอพ่นหลักของยาน Voyager 1 หลังจากใช้งานได้ครั้งสุดท้ายเมื่อปี 2004 หรือ 21 ปีที่แล้ว เนื่องจากไม่สามารถเปิดใช้งานฮีตเตอร์ที่ตัวไอพ่น โดยทีมงานตอนนั้นยอมรับความเสี่ยงว่าใช้ไอพ่นสำรองไปเรื่อยๆ ได้ แต่ตอนนี้ไอพ่นสำรองก็ใช้งานมานานแล้ว การมีไอพ่นสองชุดจึงเป็นเรื่องสำคัญ</p>\n<p>ยาน Voyager 1 ไม่ต้องการไอพ่นเพื่อขับดัน แต่ต้องการควบคุมทิศทางของยานให้หันเข้าสู่โลกเพื่อจะสื่อสารกับโลกได้ หากไม่สามารถควบคุมได้ก็อาจจะสื่อสารกับยานไม่ได้อีกเลย</p>\n<p>ทีมงานนาซ่ากลับไปดูเหตุไอพ่นเสียเมื่อปี 2004 และคิดว่าที่จริงแล้วสวิตช์อาจจะสลับผิดด้วยอุบัติเหตุบางอย่าง ทีมงานส่งคำสั่งแก้ไขสวิตช์เมื่อวันที่ 20 มีนาคมที่ผ่านมา ระยะเวลาสั่งใช้ 23 ชั่วโมงและหลังคำสั่งถึง เมื่อรอไป 20 นาทีก็พบว่าอุณหภูมิของไอพ่นหลักสูงขึ้นแสดงว่าฮีตเตอร์กลับมาทำงานแล้ว</p>\n<p>Voyager 1 ห่างจากโลก 25,000 ล้านกิโลเมตร และเดินทางด้วยความเร็ว 17 กิโลเมตรต่อวินาที</p>\n<p>ที่มา - <a href=\"https://science.nasa.gov/blogs/voyager/2025/05/14/nasas-voyager-1-revives-backup-thrusters-before-command-pause/\">NASA</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Thu, 05/15/2025 - 18:38</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"531c8f3fb32e2bed38ecd14059fb3b34f7b1f881ef68b492018bf3a1a8358bb1","category":"Thai"}