{"title":"Apple ปรับสถานะ iPhone 5S เข้าสู่สถานะ Obsolete หยุดการซัพพอร์ตฮาร์ดแวร์ทั้งหมด","link":"https://www.blognone.com/node/140084","date":1717230815000,"content":"<div><div><div><p>แอปเปิลอัปเดต<a href=\"https://support.apple.com/en-us/102772\">รายการสินค้า</a>ที่เข้าสู่สถานะรุ่นเก่าหรือยกเลิกการผลิต (Vintage and obsolete) โดยสินค้าที่เข้าสถานะรุ่นเก่า หมายความว่าแอปเปิลได้หยุดขาย 5 ปีขึ้นไป ส่วนสินค้าที่ยกเลิกการผลิต แอปเปิลจะหยุดการสนับสนุนซ่อมแซมฮาร์ดแวร์ทั้งหมด</p>\n<p>โดย iPhone 5S ได้ถูกปรับเข้าสถานะสินค้ายกเลิกการผลิตแล้ว ขณะที่ iPhone 5 ที่ออกมาก่อน ยังอยู่ในสถานะสินค้ารุ่นเก่า ส่วน <a href=\"https://www.blognone.com/node/48465\">iPhone 5C</a> เข้าสถานะสินค้ายกเลิกไปก่อนแล้ว</p>\n<p>iPhone 5S <a href=\"https://www.blognone.com/node/48469\">เปิดตัว</a>ในเดือนกันยายนปี 2013 มีฟีเจอร์เด่นในเวลานั้นอย่างตัวสแกนลายนิ้วมือ Touch ID แต่ใช้ชิป A7 ที่เป็น 64 บิตตัวแรก</p>\n<p>นอกจากนี้แอปเปิลยังเพิ่ม <a href=\"https://www.blognone.com/node/70394\">iPod touch 6th Gen</a> (ปี 2015) และ <a href=\"https://www.blognone.com/node/73594\">iMac จอ Retina 4K 21.5 นิ้ว</a> (ปี 2015) เข้าสู่สถานะรุ่นเก่า</p>\n<p>ที่มา: <a href=\"https://www.macrumors.com/2024/05/31/apple-says-iphone-5s-now-obsolete/\">MacRumors</a></p>\n<p><img src=\"https://www.blognone.com/sites/default/files/externals/5cdc7bcdd2f39a9910caee034fa93bfe.jpg\" /></p>\n</div></div></div><div><div>Topics: </div><div><div><a href=\"/topics/iphone-5s\">iPhone 5s</a></div><div><a href=\"/topics/apple\">Apple</a></div><div><a href=\"/topics/ipod-touch\">iPod touch</a></div><div><a href=\"/topics/imac\">iMac</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c870372e4a25863497a75b9bd1590e223313557821ae2586b8f7b53d66886a7","category":"Thai"}