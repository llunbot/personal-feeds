{"title":"3 อาชีพที่ Bill Gates คาดการณ์ว่า AI แย่งงานไม่ได้แน่ๆ","link":"https://www.blognone.com/node/145576","date":1743432953000,"content":"<div><div><div><p>หลังจากที่โลกกำลังเข้าสู่ยุคที่ AI กำลังเข้ามาปฏิวัติวงการแทบจะทุกด้าน จนทำให้ผู้คนเริ่มกังวลว่าจะเป็นส่วนหนึ่งของการถูกเลย์ออฟ เห็นตัวอย่างได้จากรายงานโดย IPPR ที่พบว่า คนอังกฤษประมาณ 8 ล้านตำแหน่งเสี่ยงที่จะตกงานเพราะ AI</p>\n<p>นอกจากนี้ ยังมีการศึกษาพบว่า งานธนาคารก็จะหันมาใช้ AI ราว 54% ซึ่งก็สอดคล้องกับธนาคาร DBS สิงคโปร์ที่เพิ่งจะประกาศว่าอาจปลดพนักงานออกราว 4,000 ตำแหน่งในอีก 3 ปีข้างหน้า และจะหันมาใช้ AI ทำหน้าที่ดังกล่าวแทน ความรู้สึกที่ว่ามนุษย์จะถูกหุ่นยนต์หรือ AI แย่งงานจะเริ่มกลายเป็นความกังวลเพิ่มขึ้นเรื่อยๆ</p>\n<p>ล่าสุด มหาเศรษฐีโลกผู้ร่วมก่อตั้ง Microsoft อย่าง <a href=\"https://www.blognone.com/node/145062\">Bill Gates</a> ก็ออกมาแสดงความคิดเห็นด้วย เขาบอกว่า AI จะมาแทนที่มนุษย์แทบทุกเรื่อง แต่ไม่ได้ทำให้มนุษย์ไร้อำนาจลงแต่อย่างใด มันขึ้นอยู่กับการใช้งานด้วย</p>\n<p>เขาเชื่อว่า อย่างน้อยมี 3 อาชีพที่จะไม่ถูก AI แย่งงานแน่ๆ คือ นักเขียนโค้ด นักชีววิทยา และผู้เชี่ยวชาญด้านพลังงงาน</p>\n<p>เขาบอกว่าโลกยังต้องการการเขียนโค้ดด้วยฝีมือมนุษย์อยู่ ความเชี่ยวชาญของมนุษย์ยังจำเป็นต่อการแก้ไขสิ่งที่ผิดพลาดและช่วยพัฒนา AI อยู่</p>\n<p>ส่วนตำแหน่งนักชีววิทยานั้น AI ทำได้ดี ทั้งในส่วนของการวินิจฉัยโรคและการวิเคราะห์ DNA แต่เทคโนโลยียังขาดความคิดสร้างสรรค์อยู่ โลกยังต้องการงานวิจัยเชิงชีววิทยาและการค้นพบใหม่ๆ ทางวิทยาศาสตร์</p>\n<p>ขณะที่ตำแหน่งเรื่องผู้เชี่ยวชาญด้านพลังงานนั้น AI จะเข้ามาช่วยแก้ปัญหาเรื่องสภาพอากาศที่เปลี่ยนแปลงได้ แต่จะไม่สามารถแทนที่ผู้เชี่ยวชาญด้านพลังงานได้ เพราะมันซับซ้อนเกินไป</p>\n<p><img alt=\"No Description\" src=\"https://www.blognone.com/sites/default/files/externals/e183101a63fd0396b750d10bc8a125c8.jpeg\" /></p>\n<p>ที่มา - <a href=\"https://www.uniladtech.com/news/bill-gates-three-jobs-will-survive-ai-revolution-050169-20250325\">Unilad Tech</a>, <a href=\"https://www.ippr.org/media-office/up-to-8-million-uk-jobs-at-risk-from-ai-unless-government-acts-finds-ippr\">IPR</a></p>\n</div></div></div><div><div>Topics: </div><div><div><a href=\"/topics/bill-gates\">Bill Gates</a></div><div><a href=\"/topics/ai\">AI</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fff89598f20b6b2ff746d766a074e4672fd8941c7c43f2a8ef7f2696d98475fe","category":"Thai"}