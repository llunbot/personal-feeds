{"title":"สหรัฐอนุมัติเงินอุดหนุนก้อนแรกภายใต้ CHIPS Act ให้ BAE Systems อัพเกรดโรงงานชิป","link":"https://www.blognone.com/node/137199","date":1702434026000,"content":"<div><div><div><p>ถ้ายังจำกันได้ ปีที่แล้ว 2022 <a href=\"https://www.blognone.com/node/129747\">สหรัฐอเมริกาผ่านกฎหมาย CHIPS Act</a> ที่มี<a href=\"https://www.blognone.com/node/129527\">เป้าหมายส่งเสริมการผลิตชิปบนแผ่นดินอเมริกา</a> เนื้อหาของกฎหมายฉบับนี้คือรัฐบาลส่งเสริมการลงทุนผลิตชิปให้แก่บริษัทเอกชน ทั้งในรูปแบบเครดิตภาษี และการจ่ายเงินให้โดยตรง</p>\n<p>ล่าสุด รัฐบาลสหรัฐประกาศอนุมัติเงินอุดหนุนก้อนแรกภายใต้ CHIPS Act แล้ว โดยให้เงิน BAE Systems บริษัทผู้ผลิตอาวุธสัญชาติอังกฤษ (British Aerospace เดิม) เพื่อปรับปรุงศูนย์ Microelectronics Center (MEC) ในรัฐนิวแฮมป์เชียร์ เป็นมูลค่า 35 ล้านดอลลาร์</p>\n<p>โรงงาน MEC ทำหน้าที่ผลิตชิปเซมิคอนดักเตอร์ด้านการทหารให้กับกระทรวงกลาโหมสหรัฐ (ตัวอย่างคือชิปที่ใช้ในเครื่องบินรบ F-35) โรงงานแห่งนี้ก่อตั้งมานานและเทคโนโลยีเริ่มล้าสมัย ดังนั้นเงินก้อนนี้จ่ายให้ BAE Systems เพื่อไปอัพเกรดเครื่องมือให้ทันสมัยขึ้น</p>\n<p>รัฐบาลสหรัฐยังประกาศว่าจะอนุมัติเงินภายใต้ CHIPS Act เพิ่มเติมอีกราว 10-12 โครงการในปี 2024 โดยบางโครงการมีมูลค่าหลายพันล้านดอลลาร์ ตัวอย่างบริษัทที่ยื่นขอเงินสนับสนุนมีทั้ง Intel, Micron, GlobalFoundries ส่วนเป้าหมายระยะยาวของ CHIPS Act คือผลักดันสัดส่วนการผลิตชิปในสหรัฐจากเดิม 12% ของตลาดโลก ขึ้นไปเป็น 20% ให้ได้</p>\n<p>ที่มา - <a href=\"https://www.whitehouse.gov/briefing-room/statements-releases/2023/12/11/statement-from-president-joe-biden-on-chips-and-science-act-preliminary-agreement/\">Whitehouse</a>, <a href=\"https://www.baesystems.com/en-us/article/bae-systems-inc-and-us-department-of-commerce-announce-first-chips-and-science-act-funding-to-modernize-microelectronics-facility\">BAE Systems</a>, <a href=\"https://www.reuters.com/technology/us-expects-make-multi-billion-chips-awards-within-next-year-2023-12-11/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/bc9595b0c22907abd49d536eab67d602.jpg\" /></p>\n<blockquote><p>My Administration has announced the first CHIPS preliminary agreement with BAE Systems for a $35 million award made possible by our investment in chip manufacturing.It will support national security priorities and spur local investment.And it's only the first of many to come.</p>\n<p>— President Biden (@POTUS) <a href=\"https://twitter.com/POTUS/status/1734322379323560027?ref_src=twsrc%5Etfw\">December 11, 2023</a></p></blockquote>\n<blockquote><p>This morning, <a href=\"https://twitter.com/CommerceGov?ref_src=twsrc%5Etfw\">@CommerceGov</a> <a href=\"https://twitter.com/SecRaimondo?ref_src=twsrc%5Etfw\">@SecRaimondo</a> announced $35 million in initial funding to modernize BAE Systems’ Microelectronics Center (MEC) in Nashua, NH. The funding was made possible through our strong partnership with <a href=\"https://twitter.com/ChrisSununu?ref_src=twsrc%5Etfw\">@ChrisSununu</a>, <a href=\"https://twitter.com/SenatorShaheen?ref_src=twsrc%5Etfw\">@SenatorShaheen</a>, <a href=\"https://twitter.com/SenatorHassan?ref_src=twsrc%5Etfw\">@SenatorHassan</a>,… <a href=\"https://t.co/wRwFOj2TRs\">pic.twitter.com/wRwFOj2TRs</a></p>\n<p>— BAE Systems, Inc. (@BAESystemsInc) <a href=\"https://twitter.com/BAESystemsInc/status/1734334159160582376?ref_src=twsrc%5Etfw\">December 11, 2023</a></p></blockquote>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div><div><a href=\"/topics/bae-systems\">BAE Systems</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea9c8109282a04fc592690fb9c33e1cc669451a6c821f19b74df9c03a4c14a1e","category":"Thai"}