{"title":"Warren Buffett รายงานการขายหุ้น Apple ออกไป จำนวนเกือบครึ่งหนึ่งของที่ถืออยู่","link":"https://www.blognone.com/node/141234","date":1722694880000,"content":"<div><div><div><p>Berkshire Hathaway บริษัทการลงทุนของมหาเศรษฐี Warren Buffett รายงานผลการดำเนินงานประจำไตรมาส และรายงานข้อมูลการลงทุนล่าสุด โดยมีไฮไลท์สำคัญคือจำนวนหุ้นแอปเปิลที่ Berkshire ถืออยู่ลดลงไปเกือบครึ่งหนึ่งของที่เคยรายงานล่าสุด</p>\n<p>ในไตรมาสที่ผ่านมา Berkshire ขายหุ้นแอปเปิลออกมาประมาณครึ่งหนึ่งของที่ถือครองเป็นจำนวน 390 ล้านหุ้น ทำให้ตอนนี้บริษัทยังมีหุ้นแอปเปิลอยู่ประมาณ 400 ล้านหุ้น และยังเป็นการลงทุนมูลค่าสูงที่สุดในพอร์ตการลงทุนบริษัท</p>\n<p>เมื่อไตรมาส 1/2024 Berkshire ได้<a href=\"https://www.blognone.com/node/139582\">แจ้งขายหุ้น</a>แอปเปิลประมาณ 115 ล้านหุ้น คิดเป็น 13% ของที่ถืออยู่เวลานั้น ซึ่ง Buffett บอกว่าสาเหตุที่ขายหุ้นตอนนั้นเป็นเรื่องของการจัดการภาษีเท่านั้น รวมทั้งมองว่าแอปเปิลจะยังเป็นการลงทุนขนาดใหญ่ที่สุดไปอย่างน้อยถึงสิ้นปีนี้</p>\n<p>การขายหุ้นแอปเปิลครั้งนี้ทำให้ Berkshire มีเงินสดและรายการเทียบเท่าเพิ่มขึ้นเป็น 2.77 แสนล้านดอลลาร์ เพิ่มจากไตรมาสก่อนหน้านี้ที่ 1.89 แสนล้านดอลลาร์</p>\n<p>Warren Buffett ยังไม่ได้ให้เหตุผลของการขายหุ้นแอปเปิลในจำนวนที่สูงมากครั้งนี้ โดยเขา<a href=\"https://www.blognone.com/node/81041\">เริ่มซื้อหุ้นแอปเปิล</a>มาตั้งแต่ 8 ปีที่แล้ว จนกระทั่งเป็นการลงทุนขนาดใหญ่ที่สุดของบริษัท และ Berkshire ก็เป็นผู้ถือหุ้นรายสำคัญของแอปเปิลด้วย</p>\n<p>ที่มา: <a href=\"https://www.cnbc.com/2024/08/03/warren-buffetts-berkshire-hathaway-sold-nearly-half-its-stake-in-apple.html\">CNBC</a></p>\n<p><img src=\"https://www.blognone.com/sites/default/files/externals/a1710a0cca75ec06410a91f800045d67.jpg\" /></p>\n</div></div></div><div><div>Topics: </div><div><div><a href=\"/topics/warren-buffett\">Warren Buffett</a></div><div><a href=\"/topics/apple\">Apple</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe8a44a4c5b3ef6ddcb18436dcfee3fc09820c47d8b5762e8a7d232d1dd0eb57","category":"Thai"}