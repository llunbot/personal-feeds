{"title":"เผยอาคารสำนักงานใหม่ของ Google ที่ Mountain View มีปัญหา Wi-Fi มาหลายเดือนแล้ว ยังแก้ไขไม่ได้","link":"https://www.blognone.com/node/138612","date":1710037010000,"content":"<div><div><div><p>สำนักข่าว Reuters รายงานปัญหาที่เกิดขึ้นในสำนักงานใหญ่กูเกิลที่ Mountain View ซึ่งมีอาคารใหม่ Bay View ที่เพิ่งเปิดใช้งาน โดยพนักงานจำนวนมากพบปัญหา Wi-Fi ไม่สามารถใช้งานได้ดี ในหลายกรณีพนักงานต้องลากสายแลน หรือใช้โทรศัพท์เป็นฮอตสปอตแทนเลย</p>\n<p>ตัวแทนของกูเกิลยืนยันปัญหานี้ โดยบอกว่าบริษัทกำลังปรับปรุงแก้ไขปัญหาดังกล่าว โดยคาดว่าจะดีขึ้นในอีกไม่กี่สัปดาห์ข้างหน้า</p>\n<p>มีรายงานว่าในบางกรณี ผู้จัดการทีมได้แนะนำให้พนักงานออกไปนั่งทำงานด้านนอกพื้นที่อาคาร หรือไปนั่งทำงานบริเวณคาเฟ่ เนื่องจากมีสัญญาณ Wi-Fi แรงกว่า หรือบางรายก็ได้แล็ปท็อปเครื่องใหม่ที่มีชิป Wi-Fi รุ่นใหม่กว่าเพื่อแก้ปัญหาดังกล่าวไปเลย</p>\n<p>อาคาร Bay View นี้ เป็นอาคารที่ก่อสร้างขึ้นใหม่ และออกแบบโดยกูเกิลเอง มีการออกแบบที่ใช้แรงบันดาลใจหลายอย่างเพื่อส่งเสริมความคิดสร้างสรรค์ของพนักงาน (ดูคลิปอธิบายการก่อสร้างได้ท้ายข่าว) ซึ่งเพดานและหลังคาที่ออกแบบนี้ เชื่อกันในกลุ่มพนักงานว่าเป็นสาเหตุหนึ่งที่ทำให้สัญญาณ Wi-Fi มีปัญหา</p>\n<p>ที่มา: <a href=\"https://www.reuters.com/technology/googles-newest-office-has-ai-designers-toiling-wi-fi-desert-2024-03-07/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/56b93b90c59a403923e8c5d4d84bcd81.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/1cb58f45d7f2783fd591bf5638b4ab37.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/hybrid-working\">Hybrid Working</a></div><div><a href=\"/topics/wi-fi\">Wi-Fi</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"097ec7430944709c1a024154acccf571db88ac0fbb13a5f10d2df80d3ec34a92","category":"Thai"}