{"title":"Ookla ออกรายงานความเร็วเน็ตโลกปี 2023, ไทยติดอันดับ 5 บรอดแบนด์โลก ลดจากอันดับ 3","link":"https://www.blognone.com/node/137326","date":1703081031000,"content":"<div><div><div><p>Ookla ออกรายงานสรุปภาพรวมความเร็วเน็ตทั่วโลกประจำปี 2023 (อิงจากข้อมูลไตรมาส 3/2023)</p>\n<p><strong>เน็ตมือถือ 5G</strong></p>\n<ul>\n<li>มีความเร็วเฉลี่ยฝั่งดาวน์โหลด 203.04 Mbps เพิ่มขึ้น 20% จากไตรมาสเดียวกันของปี 2022, ความเร็วฝั่งอัพโหลด 18.93 Mbps เพิ่มขึ้นเพียง 1%</li>\n<li>ประเทศที่ความเร็วเน็ต 5G สูงที่สุดในโลกคือ สหรัฐอาหรับเอมิเรตส์ ที่แซงหน้าแชมป์เก่าเกาหลีใต้ได้สำเร็จ แต่ปีนี้ประเทศที่มาแรงมากคือมาเลเซีย ที่ปีที่แล้วไม่ติด Top 10 แต่ปีนี้กระโดดมาที่อันดับสามเลย</li>\n<li>ความพึงพอใจในบริการ 5G ถึงขนาดแนะนำเพื่อน (net promoter score หรือ NPS) ตัวเลขของปี 2023 กลับลดลงทั่วโลก โดยประเทศส่วนใหญ่มีค่าติดลบ (พอใจลดลง) รวมถึงไทยด้วย เมื่อเทียบกับปี 2022 ที่มีบางประเทศให้คะแนนเป็นบวกอยู่บ้าง ตรงนี้ Ookla ประเมินว่าน่าจะเป็นเพราะคนเริ่มคุ้นกับ 5G และมีความตื่นเต้นน้อยลง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/8341cbf9c1acae16bffa20c293a4c412.png\" /></p>\n<p><img alt=\"No Description\" src=\"https://www.blognone.com/sites/default/files/externals/2a1025d44f8801d86d83b6708b5b8d49.png\" /></p>\n<p><strong>เน็ตบ้าน Fixed Broadband</strong></p>\n<ul>\n<li>ความเร็วเฉลี่ยฝั่งดาวน์โหลด 83.95 Mbps เพิ่มขึ้น 19%, ฝั่งอัพโหลด 38.32 Mbps เพิ่มขึ้น 28%</li>\n<li>แชมป์ปีนี้คือ สหรัฐอาหรับเอมิเรตส์ (ปีที่แล้วอยู่อันดับสิบ) แซงหน้าแชมป์เก่าสิงคโปร์ ที่ตกลงไปอันดับสอง</li>\n<li>ประเทศไทยอยู่อันดับห้าของโลก ลดลงจากปี 2022 ที่อยู่อันดับสาม โดย Ookla ชมว่าไทยมีอัตราการใช้งาน Fiber to the Home (FTTH) สูงถึง 95% ของลูกค้า fixed broadband ทั้งหมด และครอบคลุม 58.96% ของครัวเรือนไทย</li>\n</ul>\n<p><img alt=\"No Description\" src=\"https://www.blognone.com/sites/default/files/externals/c1f039e6e76905b9d8b52639e96c710c.png\" /></p>\n<p>หมายเหตุ: Ookla ไม่ได้ระบุอันดับนอก Top 10 ในรายงานประจำปี แต่<a href=\"https://www.speedtest.net/global-index\">สามารถดูอันดับประจำเดือน</a>ได้ โดยอันดับของเดือนพฤศจิกายน 2023 ไทยอยู่อันดับ 63 ของโลกในตลาดเน็ตมือถือ 5G, อันดับ 9 ในตลาดเน็ตบ้าน</p>\n<p>ที่มา - <a href=\"https://www.ookla.com/articles/worldwide-connectivity-mobile-fixed-networks-digital-divide-2023\">Ookla</a></p>\n</div></div></div><div><div>Topics: </div><div><div><a href=\"/topics/ookla\">Ookla</a></div><div><a href=\"/topics/telecom\">Telecom</a></div><div><a href=\"/topics/5g\">5G</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8504d1c88a1d1daad4f2bb59048a12a181b44fab304b1f03d6fe7f10d9fc2bba","category":"Thai"}