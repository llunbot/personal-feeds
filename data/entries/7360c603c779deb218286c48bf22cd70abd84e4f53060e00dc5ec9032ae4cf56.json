{"title":"วันปลดแอก Kindle for iOS เพิ่มปุ่ม Get Book ซื้อหนังสือจากในแอพได้แล้ว","link":"https://www.blognone.com/node/146297","date":1746584866000,"content":"<div><div><div><p>แอพ Kindle for iOS เพิ่มลิงก์ \"ซื้อหนังสือ\" (Get Book) เข้ามาในแอพ หลังจาก<a href=\"https://www.blognone.com/node/146201\">แอปเปิลยอมปรับเงื่อนไข App Store ยอมให้มีช่องทางจ่ายเงิน-ลิงก์ไปจ่ายเงินนอกแอพ</a> ตาม<a href=\"https://www.blognone.com/node/146177\">คำสั่งของศาลสูงสุดสหรัฐ</a></p>\n<p>ก่อนหน้านี้ Kindle for iOS สามารถอ่านหนังสือที่มีอยู่แล้วได้อย่างเดียวเท่านั้น ผู้ใช้ต้องไปหาวิธีกดซื้อหนังสือจากช่องทางอื่นแทน เพราะ Amazon ไม่ต้องการเสียส่วนแบ่ง 30% ในแอปเปิล การเปลี่ยนแปลงครั้งนี้จึงถือเป็นจุดเปลี่ยนสำคัญของ Kindle (รวมถึงแอพอีกจำนวนมาก) ที่เปิดให้ผู้ใช้ซื้อหนังสือหรือสินค้าดิจิทัลโดยตรงได้ โดยการกดปุ่ม Get Book จะพาไปจ่ายเงินผ่านหน้าเว็บของ Amazon ในเว็บเบราว์เซอร์</p>\n<p>ที่มา - <a href=\"https://www.macrumors.com/2025/05/06/kindle-app-gets-biggest-ios-change-in-a-decade/\">MacRumors</a></p>\n<p>ภาพจาก MacRumors ที่เลือกหนังสือมาเป็นตัวอย่างได้ดีมาก</p>\n<p><img alt=\"No Description\" src=\"https://www.blognone.com/sites/default/files/externals/ca4fea7f86d15dd5f235d0e4a401fcc9.jpg\" /></p>\n<p>Influencer คนสำคัญก็โพสต์ถึงสิ่งนี้</p>\n<blockquote><p>You can know buy Kindle books in the Kindle app! The digital world is finally healing from Apple’s self-inflicted wounds.<a href=\"https://t.co/ArbiqYMIrt\">https://t.co/ArbiqYMIrt</a></p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1919759321107239210?ref_src=twsrc%5Etfw\">May 6, 2025</a></p></blockquote>\n</div></div></div><div><div>Topics: </div><div><div><a href=\"/topics/kindle\">Kindle</a></div><div><a href=\"/topics/amazon\">Amazon</a></div><div><a href=\"/topics/e-book\">E-book</a></div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/app-purchase\">In-app Purchase</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7360c603c779deb218286c48bf22cd70abd84e4f53060e00dc5ec9032ae4cf56","category":"Thai"}