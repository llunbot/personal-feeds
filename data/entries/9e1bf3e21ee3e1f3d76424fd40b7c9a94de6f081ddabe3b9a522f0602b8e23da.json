{"title":"ยูทูเบอร์รายหนึ่ง พบ Face ID บน iPhone 13  ไม่ทำงาน หากเปลี่ยนจอเอง หรือเปลี่ยนที่ศูนย์ซ่อมภายนอก","link":"https://www.blognone.com/node/124953","date":1632702643000,"content":"<div><div><div><p>ช่อง YouTube ช่องหนึ่งชื่อว่า Phone Repair Guru  มีผู้ติดตาม 1.78 ล้าน ทำการทดลองบางอย่างกับ iPhone 13 ด้วยการเปลี่ยนส่วนประกอบภายในเพื่อสมมติสถานการณ์ว่าต้องซ่อมแซม พบว่า มื่อเปลี่ยนไมโครโฟน, เซนเซอร์วัดแสงของ iPhone 13 ผลคือการทำงานยังปกติ แต่ถ้าเปลี่ยนจอจะไม่สามารถใช้ Face ID ได้</p>\n<p>Phone Repair Guru ทำการเปลี่ยนจอให้ดู และพบว่าโทรศัพท์ขึ้นข้อความเตือนว่า Unable to verify this iPhone has a genuine Apple display หรือไม่สามารถตรวจสอบได้ว่า iPhone เครื่องนี้ใช้จอแสดงผล Apple ของแท้ และยังพบด้วยว่า Face ID ใช้งานไม่ได้ แม้จะทำการตั้งค่าใหม่ภายหลัง</p>\n<p>Apple ถูกวิจารณ์เรื่องไม่เปิดโอกาสให้ลูกค้านำโทรศัพท์ไปซ่อมเองที่ศูนย์ซ่อมภายนอกได้ และไม่นานมานี้ โจ ไบเดน <a href=\"https://www.blognone.com/node/123614\">ได้สั่ง FTC ร่างกฎ Right-to-Repair</a> เพื่อแก้ปัญหานี้</p>\n<p>เดือนที่แล้วนี้เองที่ Joanna Stern นักข่าวจาก WSJ เผยว่าเธอต้องการซ่อมแซม MacBook สองเครื่องที่เสียหายจากการโดนน้ำ แต่ Apple แนะนำให้เธอซื้อใหม่เนื่องจากค่าซ่อมแพงเกินไป เธอจึงลองนำไปซ่อมที่ร้านซ่อมอิสระ พบว่าสามารถซ่อมเครื่องหนึ่งให้ได้ในราคาที่เหมาะสม</p>\n<p>ที่มา - <a href=\"https://9to5mac.com/2021/09/26/face-id-stops-working-if-you-replace-the-iphone-13-screen-with-third-party-repair-video/\">9to5Mac</a></p>\n</div></div></div><div><div>Topics: </div><div><div><a href=\"/topics/iphone-13\">iPhone 13</a></div><div><a href=\"/topics/face-id\">Face ID</a></div><div><a href=\"/topics/repair\">Repair</a></div><div><a href=\"/topics/right-to-repair-0\">Right to Repair</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e1bf3e21ee3e1f3d76424fd40b7c9a94de6f081ddabe3b9a522f0602b8e23da","category":"Thai"}