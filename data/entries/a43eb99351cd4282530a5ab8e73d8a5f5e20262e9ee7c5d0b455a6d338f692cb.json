{"title":"Figure เปิดตัว Helix โมเดล AI ที่ทำให้หุ่นยนต์หยิบวัตถุ จัดเก็บของในบ้าน ด้วยการตอบสนองที่รวดเร็ว","link":"https://www.blognone.com/node/144837","date":1740147075000,"content":"<div><div><div><p>Figure สตาร์ทอัปที่พัฒนาหุ่นยนต์รูปร่างเหมือนมนุษย์หรือ Humanoid เปิดตัว <strong>Helix</strong> โมเดลปัญญาประดิษฐ์ที่ทำงานร่วมกันทั้งภาพและการเคลื่อนไหว (Vision-Language-Action, VLA) ซึ่งทำให้หุ่นยนต์สามารถหยิบจับวัตถุ และเคลื่อนไหวร่างกายเพื่อทำงานตามกำหนดได้</p>\n<p>Helix มีจุดเด่นทั้งการให้เอาท์พุทที่เร็ว หุ่นยนต์จึงสามารถเคลื่อนไหวในส่วนบนของร่างกายได้อย่างเป็นธรรมชาติ, สามารถควบคุมหุ่นยนต์พร้อมกันหลายตัว ให้แบ่งงานกันทำ รวมถึงติดต่อสื่อสารกันได้, สามารถหยิบจับวัตถุในบ้านได้ทุกชนิด แม้มีขนาดเล็ก หรือไม่เคยเห็นมาก่อน, ใช้ Neural Network ชุดเดียวในการตัดสินใจ และการประมวลผลไม่ต้องใช้พลังงานสูงกับจีพียู จึงพร้อมใช้กับหุ่นยนต์ในเชิงพาณิชย์ได้</p>\n<p>ด้วยแนวทางพัฒนาโมเดล Helix จึงสามารถนำไปดีพลอยกับหุ่นยนต์และสามารถทำงานได้ทันที โดยไม่ต้องเรียนรู้หรือฝึกฝนกับสภาพแวดล้อมนั้นก่อน โดย Figure บอกว่า Helix มีความพร้อมสำหรับการหยิบ จัดเก็บสิ่งของทั่วไปภายในบ้าน (ดูตัวอย่างจากคลิปด้านล่าง)</p>\n<p>ที่มา: <a href=\"https://www.figure.ai/news/helix\">Figure</a></p>\n<p><img alt=\"No Description\" src=\"https://www.blognone.com/sites/default/files/externals/64db96891c0e70e169e9d97724b36b2a.jpg\" /></p>\n</div></div></div><div><div>Topics: </div><div><div><a href=\"/topics/figure\">Figure</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/robotics\">Robotics</a></div><div><a href=\"/topics/robot\">Robot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a43eb99351cd4282530a5ab8e73d8a5f5e20262e9ee7c5d0b455a6d338f692cb","category":"Thai"}