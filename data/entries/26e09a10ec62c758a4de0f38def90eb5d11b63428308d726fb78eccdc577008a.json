{"title":"ข้างในก็กังวล พนักงานแอปเปิลแสดงความกังวลนโยบายสแกนภาพในโทรศัพท์เป็นจำนวนมากใน Slack","link":"https://www.blognone.com/node/124215","date":1628830440000,"content":"<div><div><div><p>สำนักข่าวรอยเตอร์อ้างแหล่งข่าวไม่เปิดเผยตัวตนระบุว่าห้อง Slack ภายในของแอปเปิลเองมีการพูดคุยกันอย่างหนักถึงแนวทางการสแกนภาพในอุปกรณ์ของผู้ใช้ว่าอาจจะทำให้แอปเปิลเสียชื่อเสียงด้านความเป็นส่วนตัวที่สร้างมา</p>\n<p>เธรดใน Slack ยาวกว่า 800 ข้อความแสดงความกังวลต่างๆ กันไปและไม่ได้แสดงท่าทีต่อต้านแนวทางของบริษัทไปเสียหมด บางคนระบุว่าหากมีระบบสแกนนี้แล้วแอปเปิลก็ควรเปิด iCloud ให้เข้ารหัสแบบปลายทางถึงปลายทางได้ บางคนก็กังวลว่ารัฐบาลต่างๆ จะหาทางขอสแกนข้อมูลอื่นๆ ตามต้องการในที่สุด อีกกลุ่มยืนยันว่าแนวทางนี้ลดแรงกดดันจากรัฐบาลอย่างสมเหตุสมผลแล้ว</p>\n<p>ความกังวลของพนักงานเช่นนี้ไม่ใช่เรื่องน่าแปลกใจนัก เพราะก่อนหน้านี้ผู้บริหารของแอปเปิลก็<a href=\"https://www.blognone.com/node/124108\">ส่งอีเมลถึงพนักงานระบุว่ารับทราบถึงความกังวลเหล่านี้แล้ว</a> และยัง<a href=\"https://www.blognone.com/node/124139\">พยายามเพิ่มเอกสารชี้แจงต่อท้ายการประกาศเข้ามา</a></p>\n<p>ที่มา - <a href=\"https://www.reuters.com/technology/exclusive-apples-child-protection-features-spark-concern-within-its-own-ranks-2021-08-12/\">Reuters</a></p>\n<p><img src=\"https://www.blognone.com/sites/default/files/externals/ba7ce76bd4e1ffeb074eaf03a4158a6a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26e09a10ec62c758a4de0f38def90eb5d11b63428308d726fb78eccdc577008a","category":"Thai"}