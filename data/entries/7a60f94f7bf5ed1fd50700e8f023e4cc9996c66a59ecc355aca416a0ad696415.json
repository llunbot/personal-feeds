{"title":"LG เตรียมเปิดตัวโซลูชันเสาอากาศโปร่งใสแบบฟิล์ม สำหรับใช้กับกระจกรถยนต์","link":"https://www.blognone.com/node/137285","date":1702876421000,"content":"<div><div><div><p>LG Electronics ประกาศเตรียมเปิดตัวเสาอากาศแบบโปร่งใสสำหรับใช้กับยานยนต์ ในงาน CES 2024 ต้นปีหน้า โดยเสาอากาศนี้เป็นแบบฟิล์มสามารถติดไว้กับกระจกของยานพาหนะได้ ซึ่งเป็นการออกแบบร่วมมือกับบริษัทกระจกจากฝรั่งเศส Saint-Gobain Sekurit</p>\n<p>การติดตั้งเสาอากาศแบบใหม่นี้ช่วยรองรับยานยนต์ที่ต้องการเชื่อมต่อกับระบบต่าง ๆ แบบเรียลไทม์ ซึ่งปัจจุบันมีความต้องการมากขึ้น เทคโนโลยีนี้ LG บอกว่ารองรับทั้งการติดไปกับกระจก (on-glass) จนถึงรองรับการฝังไว้ในกระจก (in-glass) สนับสนุนการเชื่อมต่อได้ทั้งกับ 5G, GNNS เครือข่ายดาวเทียม และ Wi-Fi</p>\n<p>เสาอากาศโปร่งใสแบบฟิล์มนี้รองรับทั้งกระจกหน้ารถ และกระจกซันรูฟ ซึ่ง LG บอกว่าทำให้บริษัทผู้ผลิตรถยนต์ ไม่จำเป็นต้องออกแบบรถใหม่เพื่อให้รองรับการทำงานร่วมกับเสาอากาศนี้</p>\n<p>ที่มา: <a href=\"https://www.lgnewsroom.com/2023/12/lg-unveils-transparent-antenna-for-vehicles-with-saint-gobain-sekurit-at-ces-2024/\">LG</a></p>\n<p><img alt=\"No Description\" src=\"https://www.blognone.com/sites/default/files/externals/85ab0c9a76b5b344c51c3b0ca14835ac.png\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/automotive\">Automotive</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a60f94f7bf5ed1fd50700e8f023e4cc9996c66a59ecc355aca416a0ad696415","category":"Thai"}