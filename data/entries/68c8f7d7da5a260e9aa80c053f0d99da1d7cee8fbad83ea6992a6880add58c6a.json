{"title":"Amazon ไตรมาส 3/2023 เติบโตเด่นในธุรกิจโฆษณา ส่วนธุรกิจคลาวด์รายได้โต 12%","link":"https://www.blognone.com/node/136427","date":1698365333000,"content":"<div><div><div><p>Amazon รายงานผลประกอบการของไตรมาสที่ 3 ปี 2023 ยอดขายเพิ่มขึ้น 13% จากช่วงเดียวกันในปีก่อนเป็น 143,083 ล้านดอลลาร์ กำไรสุทธิเพิ่มขึ้นเป็น 9,879 ล้านดอลลาร์ มีกระแสเงินสดจากการดำเนินงานย้อนหลัง 12 เดือน เพิ่มขึ้นเป็น 71,654 ล้านดอลลาร์</p>\n<p>ผลการดำเนินงานของ 2 ธุรกิจที่โดดเด่นของ Amazon ในช่วงหลายปีที่ผ่านมาได้แก่ AWS รายได้ 23,059 ล้านดอลลาร์ เพิ่มขึ้น 12% มีกำไรจากการดำเนินงานเฉพาะส่วนนี้ 6,976 ล้านดอลลาร์ และธุรกิจโฆษณามีรายได้ 12,060 ล้านดอลลาร์ เพิ่มขึ้น 26%</p>\n<p>Brian Olsavsky ซีเอฟโอ Amazon ให้ข้อมูลช่วงแถลงผลประกอบการว่า AWS มีการเติบโตที่ลดลงในหลายไตรมาสที่ผ่านมา เป็นผลจากลูกค้ามีการปรับควบคุมค่าใช้จ่ายมากขึ้น แต่ตอนนี้เริ่มเห็นแนวโน้มการใช้เวิร์กโหลดที่มากขึ้นบ้างแล้ว ส่วนซีอีโอ Andy Jassy บอกว่า AWS ได้ปิดดีลใหญ่หลายสัญญาในเดือนกันยายน และจะสะท้อนในผลประกอบการไตรมาสปัจจุบัน</p>\n<p>ที่มา: <a href=\"https://ir.aboutamazon.com/news-release/news-release-details/2023/Amazon.com-Announces-Third-Quarter-Results/default.aspx\">Amazon</a> และ <a href=\"https://www.cnbc.com/2023/10/26/amazon-amzn-q3-earnings-report-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/50fccf62583088194f0a15c3fb3d629d.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68c8f7d7da5a260e9aa80c053f0d99da1d7cee8fbad83ea6992a6880add58c6a","category":"Thai"}