{"title":"Sword of the Sea ขี่ดาบร่อนในทะเลทราย เกมใหม่จากผู้สร้าง Journey ประกาศวันขาย 19 ส.ค.","link":"https://www.blognone.com/node/146819","date":1749182543000,"content":"<span>Sword of the Sea ขี่ดาบร่อนในทะเลทราย เกมใหม่จากผู้สร้าง Journey ประกาศวันขาย 19 ส.ค.</span>\n\n  <div>\n    <div>Body</div>\n              <div><p>Giant Squid สตูดิโอที่แยกตัวมาจาก Thatgamecompany (ผู้สร้างเกม Journey ในปี 2012) ประกาศวันขายเกมใหม่ Sword of the Sea (ที่ดูยังไงก็เป็นผู้สืบทอดของเกม Journey) วันที่ 19 สิงหาคม</p>\n<p>ประวัติของ Giant Squid ก่อตั้งโดย <a href=\"https://mattnava.com/\">Matt Nava</a> ผู้กำกับศิลป์ของเกม Journey ซึ่งหลังจากเกม Journey วางขายแล้ว เขาก็ออกมาตั้งสตูดิโอ Giant Squid ของตัวเองร่วมกับทีมงานอีกหลายคน เช่น ผู้ประพันธ์เพลง Austin Wintory</p>\n<p>Giant Squid มีผลงานเกมออกมาแล้วสองเกมคือ <a href=\"https://www.blognone.com/node/82348\">Abzû เกมสำรวจโลกใต้น้ำในปี 2016</a> และ The Pathless เกมแอคชั่นผจญภัยในปี 2020 ส่วน Sword of the Sea เป็นผลงานลำดับที่สามของสตูดิโอ</p>\n<p>Sword of the Sea เป็นเกมที่ตัวเอกขี่ \"ดาบบิน\"​ (hoversword) ร่อน (surfing) ไปตามโลกที่กว้างใหญ่ มีทะเล ทะเลทรายและอารยธรรมโบราณ เพื่อฟื้นฟูชีวิตกลับคืนมา (พล็อตคุ้นมาก)​ เกมเพลย์ได้แรงบันดาลใจจากเกมแนวสเกต เซิร์ฟบอร์ด และสโนว์บอร์ด มีท่าการใช้ทริค หมุนตัว กลับตัวแบบต่างๆ เมื่อบวกกับโลกที่กว้างใหญ่สวยงามตามที่ค่าย Giant Squid ถนัด จึงออกมาเป็นประสบการณ์แปลกใหม่ที่ไม่มีเกมไหนเหมือน</p>\n<p>เกมประกาศลง PS5 และพีซี โดยจะเปิดให้สมาชิก PlayStation Plus เล่นตั้งแต่วันแรก (Day 1) ด้วย</p>\n<p>ที่มา - <a href=\"https://blog.playstation.com/2025/06/04/sword-of-the-sea-launches-august-19-on-ps5-as-part-of-playstation-plus-game-catalog/\">PlayStation Blog</a></p>\n<p><img src=\"https://www.blognone.com/sites/default/files/files-2025/2025-06/sword-sea-3.jpg\" alt=\"\" /></p>\n<p><img src=\"https://www.blognone.com/sites/default/files/files-2025/2025-06/sword-sea-2.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Fri, 06/06/2025 - 11:02</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1075fe60a6d3f426137b4b5dce495786081a9bda702386aa8826522203897ab","category":"Thai"}