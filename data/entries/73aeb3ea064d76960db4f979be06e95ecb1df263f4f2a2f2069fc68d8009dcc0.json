{"title":"เผยตัวอย่างซีรี่ส์ SILENT HILL: Ascension พร้อมเปิดให้ชม 31 ตุลาคมนี้","link":"https://www.blognone.com/node/136285","date":1697621968000,"content":"<div><div><div><p>SILENT HILL: Ascension <a href=\"https://www.blognone.com/node/131024\">เคยเปิดตัวเมื่อเดือนตุลาคมปีที่แล้ว</a> ปล่อยตัวอย่างใหม่พร้อมระบุวันปล่อยตอนแรกใน วันที่ 31 ตุลาคมนี้เวลา 8.00น. ตามเวลาประเทศไทย สามารถเข้าไปเตรียมดาวน์โหลดได้ใน App Store และ Play Store หรือรอรับชมในแอป Sony Picture Core และเว็บไซต์ของตัวเกม ตัวซีรี่ส์นำเสนอเรื่องราวของ 2 ครอบครัวที่ถูกเชื่อมโยงกันด้วยนิมิตที่ชวนเสียขวัญ และความชั่วรายอันน่าสะพรึงกลัวที่ตามไล่ล่าพวกเขา</p>\n<p>Jacob Navok ซีอีโอของ Genvid ผู้พัฒนาซีรี่ส์กล่าวว่า SILENT HILL: Ascension นั้นไม่ใช่เกมแต่เป็นซีรี่ส์สตรีมมิ่งเชิงโต้ตอบที่การดำเนินเรื่องจะเปลี่ยนแปลงไปตามสิ่งที่ผู้ชมในแชทตัดสินใจร่วมกัน และไม่ว่าเรื่องราวในซีรี่ส์นี้จะจบอย่างไร แต่การเข้าไปชม SILENT HILL: Ascension จะทำให้คนดูเป็นส่วนหนึ่งของประสบการณ์ที่มีเพียงครั้งเดียว และไม่มีการฉายซ้ำ</p>\n<p>SILENT HILL: Ascension เป็นโปรเจ็กซ์ทดลองที่ถูกสร้างขึ้นโดย Genvid และ Bad Robot ซึ่งเป็นสตูดิโอผลิตภาพยนตร์ และโทรทัศน์ของ J.J. Abrams ผู้กำกับภาพายนตร์ชื่อดังที่เคยมีผลงานอย่าง Star Trek และ Star Wars</p>\n<p><img alt=\"No Description\" src=\"https://www.blognone.com/sites/default/files/externals/0339f79d7e21747b610bf68202d32a02.png\" /></p>\n<p>ที่มา - <a href=\"https://www.ign.com/articles/sony-picks-up-silent-hill-ascension-for-weekly-episodes-on-ps5-ps4-and-bravia-core-app\">IGN</a></p>\n</div></div></div><div><div>Topics: </div><div><div><a href=\"/topics/silent-hill\">Silent Hill</a></div><div><a href=\"/topics/konami\">Konami</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73aeb3ea064d76960db4f979be06e95ecb1df263f4f2a2f2069fc68d8009dcc0","category":"Thai"}