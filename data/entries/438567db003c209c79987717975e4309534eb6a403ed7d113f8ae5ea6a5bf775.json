{"title":"คนแคนาดาแชร์ข่าวไฟป่าครั้งใหญ่ใน Facebook ไม่ได้ เพราะกฎหมายข่าวออนไลน์ฉบับใหม่","link":"https://www.blognone.com/node/135374","date":1692585315000,"content":"<div><div><div><p>จากกรณี<a href=\"https://www.blognone.com/node/131088\">กฎหมายข่าวออนไลน์ของแคนาดา ที่บังคับแพลตฟอร์มต้องจ่ายส่วนแบ่งรายได้ให้สำนักข่าว</a> จนเป็นผลให้ <a href=\"https://www.blognone.com/node/134613\">Google</a> และ <a href=\"https://www.blognone.com/node/135100\">Meta</a> ตัดสินใจปิดกั้นการมองเห็นข่าวของผู้ใช้ในแคนาดา เพื่อไม่ให้ผิดกฎหมาย</p>\n<p>สัปดาห์ที่แล้ว แคนาดาเกิดเหตุไฟป่าใหญ่ในเขต Northwest Territories ทางตอนเหนือของประเทศ ส่งผลให้คนจำนวนมากต้องอพยพ อย่างไรก็ตาม ชาวแคนาดาที่ต้องการแชร์ข้อมูลข่าวสารเกี่ยวกับไฟป่ากลับไม่สามารถทำได้ เพราะระบบตรวจจับข่าวของ Meta ไม่อนุญาตให้โพสต์ ผู้ใช้หลายคนจึงต้องเลี่ยงไปใช้วิธีแคปหน้าจอข่าวแล้วโพสต์แทน ซึ่งทำให้ไม่สามารถเผยแพร่ข้อมูลละเอียดได้</p>\n<p>ในอีกด้าน หากมีคนอยู่นอกแคนาดาโพสต์ข่าวเกี่ยวกับไฟป่าแคนาดา ผู้ใช้ Facebook/Instagram จะไม่สามารถกดลิงก์ได้ โดยจะเห็นข้อความ \"This content isn't available in Canada.\" แทน</p>\n<p>Pablo Rodriguez รัฐมนตรีกระทรวงคมนาคมของแคนาดา ได้ออกมาเรียกร้องให้ Meta ยกเลิกระบบการแบนข่าวนี้ เพราะมองว่าส่งผลกระทบต่อชีวิตของผู้คน</p>\n<p>ตัวแทนของ Meta บอกเพียงว่าเปิดฟีเจอร์ Safety Check ให้ชาวแคนาดาแจ้งว่าตัวเองปลอดภัยแล้ว และบอกว่าสามารถเช็คข้อมูลข่าวสารจากเพจหน่วยงานภาครัฐ หน่วยงาน NGO ต่างๆ ได้ตามปกติ (ตัวอย่างคือ <a href=\"https://www.facebook.com/NWTFireinfo/\">เพจ NWT Fire</a>)</p>\n<p><img alt=\"No Description\" src=\"https://www.blognone.com/sites/default/files/externals/c483c9e810ca7a089a135b5639ed8768.jpg\" /></p>\n<p>ที่มา - <a href=\"https://www.bbc.com/news/world-us-canada-66535401\">BBC</a>, <a href=\"https://www.cbc.ca/news/business/nwt-wildfire-evacuation-meta-blocking-news-1.6939286\">CBC</a></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/meta\">Meta</a></div><div><a href=\"/topics/news\">News</a></div><div><a href=\"/topics/laws\">Laws</a></div><div><a href=\"/topics/facebook\">Facebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"438567db003c209c79987717975e4309534eb6a403ed7d113f8ae5ea6a5bf775","category":"Thai"}