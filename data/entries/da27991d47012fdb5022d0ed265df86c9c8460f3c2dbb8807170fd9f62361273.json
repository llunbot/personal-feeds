{"title":"YouTube เริ่มทดสอบบล็อก Ad Blocker","link":"https://www.blognone.com/node/133798","date":1683798662000,"content":"<div><div><div><p>เมื่อวานนี้มีผู้ใช้ Reddit โพสต์ภาพสกรีนช็อตจาก YouTube ที่เด้งแจ้งเตือน ไม่อนุญาตให้ใช้งานระบบ Ad Blocker บน YouTube ไม่เช่นนั้นจะไม่สามารถดูคลิปได้ พร้อมตัวเลือกปิด Ad Blocker หรือไปใช้ YouTube Premium ซึ่งก็ชี้ว่า YouTube น่าจะเริ่มจริงจังกับเรื่องนี้มากยิ่งขึ้น</p>\n<p>ทาง IGN สอบถามไปยัง YouTube ก่อนได้คำตอบว่าเหตุการณ์ดังกล่าวเป็นการทดสอบเล็กๆ เท่านั้น โดยเปิดทดสอบทั่วโลก ไม่ได้จำกัดเฉพาะที่ใดที่หนึ่ง</p>\n<p>ไม่ใช่เรื่องแปลกหาก YouTube จะพยายามหาทางเพิ่มรายได้ให้มากขึ้นเรื่อยๆ อย่างปีที่แล้วมีรายงานว่า มีผู้ใช้ YouTube บางรายเจอโฆษณาแบบ<a href=\"https://www.blognone.com/node/130444\">มาถี่ มาเยอะ ถึงขั้น 10 ตัวข้ามไม่ได้</a> ซึ่งก็เป็นการบีบผู้ใช้ให้ไป Premium อ้อมๆ หรือไม่ก็ต้องทนดูโฆษณาที่มากขึ้น</p>\n<p>ที่มา - <a href=\"https://www.ign.com/articles/google-responds-to-reports-of-ad-blockers-being-banned-on-youtube\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/667a96c50aebda1f1674a52219da6c24.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da27991d47012fdb5022d0ed265df86c9c8460f3c2dbb8807170fd9f62361273","category":"Thai"}