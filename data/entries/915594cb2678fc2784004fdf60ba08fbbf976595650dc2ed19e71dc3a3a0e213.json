{"title":"คาดงานแถลงข่าวเปิดตัว iPad รุ่นใหม่ Let Loose วันพรุ่งนี้ ใช้เวลา 35 นาทีเท่านั้น","link":"https://www.blognone.com/node/139589","date":1714951530000,"content":"<div><div><div><p>แอปเปิลเตรียมจัดงานแถลงข่าวเปิดตัวสินค้าใหม่ \"Let Loose\" ในคืนวันอังคารที่ 7 พฤษภาคมนี้ ซึ่งคาดว่าสินค้าหลักคือ iPad Pro และ iPad Air รุ่นใหม่ ข้อมูลล่าสุดจาก Mark Gurman แห่ง Bloomberg คนเดิม บอกว่างานแถลงข่าวนี้ ซึ่งบันทึกไว้ล่วงหน้า จะมีความยาวประมาณ 35 นาที</p>\n<p>งานเปิดตัวสินค้าครั้งนี้มีความสำคัญเพราะแอปเปิลไม่มีการเปิดตัว iPad ใหม่เลย <a href=\"https://www.blognone.com/node/137454\">นานถึง 18 เดือน</a> ไลน์สินค้าหากเป็นไปตามข่าวที่ออกมาก่อนหน้านี้ จะทำให้ภาพการเลือกซื้อ iPad ที่เหมาะกับแต่ละคนง่ายขึ้น โดยแบ่งเป็น iPad Pro <a href=\"https://www.blognone.com/node/139459\">ที่อาจใช้ชิป M4 ก่อนใคร</a> และ iPad Air ชิป M2 ซึ่งต่างมีตัวเลือก 2 ขนาดหน้าจอ เป็นวิธีเดียวกับที่แอปเปิลใช้ใน MacBook Pro กับ MacBook Air ตอนนี้</p>\n<p>งานแถลงข่าว Let Loose จะเริ่มในเวลา 21:00น. วันอังคารที่ 7 พฤษภาคม 2024 ตามเวลาในไทย สามารถรับชมได้ทาง <a href=\"https://www.youtube.com/watch?v=f1J38FlDKxo\">YouTube ของ Apple</a> หรือ<a href=\"https://www.apple.com/apple-events/\">เว็บไซต์ Apple.com</a></p>\n<p>ที่มา: <a href=\"https://www.bloomberg.com/news/newsletters/2024-05-05/apple-may-7-let-loose-ipad-event-apple-should-turn-ipad-into-laptop-replacement-lvtj00n9\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/e356e220c79d4637cf1b5c2cea0fce5f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-pro\">iPad Pro</a></div><div><a href=\"/topics/ipad-air\">iPad Air</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"915594cb2678fc2784004fdf60ba08fbbf976595650dc2ed19e71dc3a3a0e213","category":"Thai"}