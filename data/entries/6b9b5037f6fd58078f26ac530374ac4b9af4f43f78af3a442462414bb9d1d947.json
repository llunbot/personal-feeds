{"title":"Scroll บริการลบโฆษณาจากเว็บข่าวที่ Twitter ซื้อกิจการ เตรียมปิดตัว มาเป็นฟีเจอร์ใน Twitter Blue","link":"https://www.blognone.com/node/125125","date":1633482716000,"content":"<div><div><div><p>Scroll บริการ subscription สำหรับลบโฆษณาออกจากเว็บไซต์ ซึ่ง <a href=\"https://www.blognone.com/node/122507\">Twitter ได้ซื้อกิจการ</a>มาเมื่อเดือนพฤษภาคม แต่ยังให้บริการแยกอยู่ไปก่อนระยะหนึ่งนั้น ได้ส่งอีเมลหาลูกค้า แจ้งว่าจะปิดให้บริการในเวลาประมาณ 30 วันจากนี้</p>\n<p>Twitter บอกว่าฟีเจอร์ต่าง ๆ ใน Scroll รวมทั้งเว็บไซต์ข่าวที่เป็นพาร์ทเนอร์เดิม จะเข้ามาเป็นส่วนหนึ่งของบริการ subscription <a href=\"https://www.blognone.com/node/122997\">Twitter Blue</a> ในส่วนฟีเจอร์การอ่านข่าวได้แบบไม่มีแทรกโฆษณา</p>\n<p>Twitter Blue เป็นบริการแบบ subscription ของ Twitter ตัวแรก ราคา 99 บาทต่อเดือน ที่ให้เข้าถึงฟีเจอร์อื่นเพิ่มเติม โดยนอกจากฟีเจอร์อ่านข่าวดังกล่าวนี้ ยังมีฟีเจอร๋ Undo Tweet, จัดโฟลเดอร์เซฟทวีต และ Reader Mode ในการอ่านเธร็ดยาว ๆ ให้สะดวกมากขึ้น</p>\n<p>ที่มา: <a href=\"https://www.theverge.com/2021/10/5/22711233/scroll-shutting-down-twitter-blue-standalone-subscription-ad-free-article-service\">The Verge</a></p>\n<p><img src=\"https://www.blognone.com/sites/default/files/externals/cfb3f2a85731d05b122c86ac27b61bc5.png\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b9b5037f6fd58078f26ac530374ac4b9af4f43f78af3a442462414bb9d1d947","category":"Thai"}