{"title":"Gemini 2.0 Flash-Lite เข้าสถานะ GA, มาแทน Gemini 1.5 Flash คิดราคาเท่าเดิม","link":"https://www.blognone.com/node/144930","date":1740545941000,"content":"<div><div><div><p>กูเกิลประกาศว่าโมเดล <a href=\"https://www.blognone.com/node/144520\">Gemini 2.0 Flash-Lite น้องเล็กสุดในซีรีส์ Gemini 2.0 ที่เพิ่งเปิดตัวเมื่อต้นเดือน</a> เข้าสถานะ generally available (GA) เรียกใช้ผ่าน Gemini API ได้โดยตรง</p>\n<p>ความสำคัญของเรื่องนี้คือ Gemini 2.0 Flash-Lite มาแทนโมเดล Gemini 1.5 Flash เดิม โดยคงโครงสร้างราคาเท่ากันคือค่าอินพุต 0.075 ดอลลาร์ต่อ 1 ล้านโทเคน ซึ่งถือว่าถูกเป็นอันดับต้นๆ ของอุตสาหกรรมในตอนนี้ (เทียบกับ GPT-4o mini ที่คิดค่าอินพุต 0.15 ดอลลาร์ต่อ 1 ล้านโทเคน แพงกว่ากันเท่าตัว) มันจึงจะกลายเป็นโมเดลที่องค์กรต่างๆ นำไปเรียกใช้ผ่าน API เป็นหลัก ด้วยเหตุผลเรื่องคุณภาพต่อราคาที่เหนือกว่าใคร</p>\n<p>กูเกิลยังปลดล็อคข้อจำกัดขนาด context window ที่ 128k โทเคน แยกราคากันใน Gemini 1.5 Flash เดิม เปลี่ยนมาเป็นราคาเดียวกันกับทุกขนาด context window ทำให้การใช้งานที่ต้องใส่อินพุตยาวๆ ราคาถูกลงอีก</p>\n<p>ที่มา - <a href=\"https://developers.googleblog.com/en/start-building-with-the-gemini-2-0-flash-family/\">Google</a></p>\n<p><img src=\"https://www.blognone.com/sites/default/files/externals/48d1d77c02e71e0b12c4a8a577137db8.png\" alt=\"\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/llm\">LLM</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b490068edfb5bba6268312f92ddeda34bd076ec107816eaf18b39bde3aa291d","category":"Thai"}