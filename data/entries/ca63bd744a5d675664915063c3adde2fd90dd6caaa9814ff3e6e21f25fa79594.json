{"title":"Apple ประกาศโครงการซ่อม iPhone 12 และ iPhone 12 Pro ที่พบปัญหาไม่มีเสียงให้ฟรี","link":"https://www.blognone.com/node/124467","date":1630113121000,"content":"<div><div><div><p>แอปเปิลประกาศ<a href=\"https://support.apple.com/th-th/iphone-12-and-iphone-12-pro-service-program-for-no-sound-issues\">โครงการซ่อม iPhone 12 และ iPhone 12 Pro</a> ที่พบปัญหาไม่มีเสียงออกมา โดยระบุว่าพบปัญหาเป็นเปอร์เซ็นต์ที่น้อยมาก สาเหตุมาจากชิ้นส่วน Receiver Module</p>\n<p>iPhone 12 และ iPhone 12 Pro เครื่องที่พบปัญหานั้น แอปเปิลบอกว่าเป็นรุ่นที่มีการผลิตในช่วงเดือนตุลาคม 2020 ถึงเมษายน 2021 ไม่มีการรายงานปัญหานี้ใน iPhone 12 mini และ iPhone 12 Pro Max</p>\n<p>ผู้ใช้งาน iPhone ทั้งสองรุ่นที่เจอปัญหานี้ สามารถติดต่อเพื่อซ่อมแซมได้ฟรี ที่<a href=\"https://getsupport.apple.com/?caller=erep&amp;SG=SG003&amp;category_id=SC0999&amp;symptom_id=99934&amp;solution=CIN\">ศูนย์บริการ AASP</a> หรือที่ Apple Store ทั้งนี้ iPhone ต้องอยู่ในสภาพที่สามารถซ่อมแซมได้ หากมีปัญหา เช่น หน้าจอแตกอยู่ก่อนแล้ว จะต้องแก้ไขปัญหานี้ก่อนรับการซ่อมฟรีดังกล่าว</p>\n<p>ที่มา: <a href=\"https://www.macrumors.com/2021/08/27/apple-repair-program-no-sound/\">MacRumors</a></p>\n<p><img src=\"https://www.blognone.com/sites/default/files/externals/a05cee287a5eb304555bf62d699b2e73.png\" /></p>\n</div></div></div><div><div>Topics: </div><div><div><a href=\"/topics/iphone-12\">iPhone 12</a></div><div><a href=\"/topics/apple\">Apple</a></div><div><a href=\"/topics/iphone-12-pro\">iPhone 12 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca63bd744a5d675664915063c3adde2fd90dd6caaa9814ff3e6e21f25fa79594","category":"Thai"}