{"title":"[Canalys] Vivo ขึ้นเป็นแชมป์สมาร์ทโฟนในจีนปี 2024, แอปเปิลร่วงมาอยู่อันดับ 3","link":"https://www.blognone.com/node/144161","date":1737082801000,"content":"<div><div><div><p>Canalys ออกสถิติยอดขายสมาร์ทโฟนในประเทศจีน ประจำไตรมาส 4/2024 ยอดขายรวม 77.4 ล้านเครื่อง เพิ่มขึ้น 5% จากไตรมาสเดียวกันของปีก่อน และถ้ารวมตัวเลขทั้งปี 2024 ตลาดโตถึง 5%</p>\n<p>แชมป์ยอดขายในไตรมาส 4/2024 คือแอปเปิล ซึ่งเป็นปกติที่ยอดขาย iPhone ของปีนั้นๆ พุ่งแรงในไตรมาส 4 อยู่แล้ว ขายได้ 13.1 ล้านเครื่อง แต่เป็นการชนะแบบเฉียดฉิวมากๆ (Vivo ขายได้ 12.9 ล้านเครื่อง) ต่างจากปีก่อนที่ชนะขาด (17.5 ล้านเครื่อง vs 11.3 ล้านเครื่อง) และถ้านับรวมตัวเลขทั้งปี 2024 แอปเปิลร่วงไปอยู่อันดับสาม โดย Vivo ขึ้นมาครองแชมป์ตลาดจีนด้วยส่วนแบ่ง 17%, ตามติดๆ ด้วย Huawei 16%</p>\n<p>อันดับ 3-5 ไล่ๆ กันคือ แอปเปิล 42.9 ล้านเครื่อง (15%), Oppo 42.7 ล้านเครื่อง (15%), Honor 42.2 ล้านเครื่อง (15%) หากนับจำนวนเครื่องที่ขายปี 2024 เทียบกับปี 2023 แอปเปิลมียอดขายลดลงถึง 17% ถือว่าลดหนักที่สุดในบรรดา Top 5 ในขณะที่ Huawei เติบโตสูงสุด 37%</p>\n<p>ที่มา - <a href=\"https://canalys.com/newsroom/china-smartphone-market-q4-2024\">Canalys</a></p>\n<p><img alt=\"No Description\" src=\"https://www.blognone.com/sites/default/files/externals/dc8e50675b4f374238c5ea9c86df9397.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/066d729beea589d656380d348561f6c3.jpg\" /></p>\n</div></div></div><div><div>Topics: </div><div><div><a href=\"/topics/vivo\">Vivo</a></div><div><a href=\"/topics/canalys\">Canalys</a></div><div><a href=\"/topics/market-share\">Market Share</a></div><div><a href=\"/topics/china\">China</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2fc26b0558988bb6775822b6436c946e12b09144c9afbf981c4760d2d2fa150b","category":"Thai"}