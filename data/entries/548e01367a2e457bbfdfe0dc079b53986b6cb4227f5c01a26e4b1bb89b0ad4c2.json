{"title":"แอปเปิลระบุอาจเปิดให้แอปอื่นใช้บริการตรวจภาพโป๊ได้ในอนาคต","link":"https://www.blognone.com/node/124152","date":1628593986000,"content":"<div><div><div><p>ก่อนที่แอปเปิลจะเพิ่มเอกสารชี้แจงกระบวนการสแกนภาพโป๊เด็กบน iPhone และ iPad ทาง Mac Rumors ระบุว่าได้เข้าฟังช่วงถามตอบปัญหากับทางแอปเปิล โดยตัวแทนของแอปเปิลยืนยันว่าฟีเจอร์สแกนภาพโป๊ทั้งสองแบบจะเปิดให้ผู้ให้บริการอื่นใช้งานได้ในอนาคต</p>\n<p>บริการสแกนภาพโป๊เพื่อแจ้งเตือนผู้ปกครอง (Communication Safety) อาจเปิดให้ผู้ให้บริการสื่อสารอื่นๆ ใช้สแกนภาพก่อนรับและส่งได้ โดยแอป เช่น Snapchat, Instagram, หรือ WhatsApp สามารถเพิ่มฟีเจอร์นี้เพื่อช่วยผูกปกครองดูแลการใช้งานของเด็กได้แบบเดียวกับแอป Message ขณะที่ฟีเจอร์สแกนภาพโป๊เด็ก หรือ CSAM นั้นจะเปิดให้ผู้ให้บริการเก็บภาพอื่นๆ เข้าใช้งานได้ในอนาคต</p>\n<p>แอปเปิลไม่ระบุว่าจะเปิดฟีเจอร์เหล่านี้เป็นทางการเมื่อใด โดยตอนนี้เป็นช่วงทดสอบฟีเจอร์เท่านั้นและบริษัทจะตรวจสอบให้แน่ใจว่าการเปิดฟีเจอร์นี้ให้บริษัทภายนอกใช้งานจะไม่กระทบความเป็นส่วนตัวผู้ใช้</p>\n<p>ที่มา - <a href=\"https://www.macrumors.com/2021/08/09/apple-child-safety-features-third-party-apps/\">Mac Rumors</a></p>\n<p><img src=\"https://www.blognone.com/sites/default/files/externals/e46cb3734af75643f4004d87554204ec.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"548e01367a2e457bbfdfe0dc079b53986b6cb4227f5c01a26e4b1bb89b0ad4c2","category":"Thai"}