{"title":"Todd Howard บอก Fallout ฉบับทีวีซีรีส์ไม่ใช่ Fallout 5, บางไอเดียถูกเก็บไว้ใช้กับเกม Fallout 5","link":"https://www.blognone.com/node/138627","date":1710145000000,"content":"<div><div><div><p>เมื่อสัปดาห์ที่แล้ว Jonathan Nolan โปรดิวเซอร์ และผู้กำกับของ Fallout ฉบับทีวีซีรี่ส์ของ Prime Video ให้สัมภาษณ์กับสื่อว่าซีรี่ส์เรื่องนี้<a href=\"https://www.blognone.com/node/138528\">เปรียบดั่ง Fallout 5 ที่เล่นเองไม่ได้</a> ล่าสุด Todd Howard ผู้กำกับเกม Fallout มาตั้งแต่ภาค 3 ออกมาให้สัมภาษณ์กับ Den of Geek ว่า Fallout ฉบับทีวีซีรี่ส์ไม่ใช่ Fallout 5 ที่อย่างที่ Jonathan บอกแต่อย่างใด เนื่องจากตัวเกมก็มีทิศทางของตัวเองในขณะที่บางไอเดียที่ทีมสร้างซีรี่ส์อยากทำก็โดน Todd และทีมงานห้ามไว้เพราะจะเก็บไปใช้กับเกม Fallout 5</p>\n<p>ด้าน Graham Wagner ผู้เขียนบทซีรี่ส์กล่าวแบบติดตลกถึง Fallout ฉบับทีวีซีรี่ส์ว่าเหมือนทีมงานได้สร้าง Fallout 6 และรู้ทุกอย่างเกี่ยวกับ Fallout 5 แต่จะไม่บอกอะไรมากกว่านี้</p>\n<p>เกม Fallout 5 ยังไม่ได้เปิดตัวอย่างเป็นทางการแต่อย่างใดมีเพียง Todd Howard เคยให้สัมภาษณ์กับสื่อ;ว่า<a href=\"https://www.blognone.com/node/128985\">คงอีกนานกว่าแฟน ๆ จะได้เห็น</a>เพราะตอนนั้นทีมงานกำลังสร้างเกม Starfield และเกมต่อไปที่ Bethesda จะสร้างคือ The Elder Scrolls VI โดย Todd บอกว่า Fallout 5 อาจเป็นเกมสุดท้ายที่เขาจะกำกับ ส่วนเกมอื่น ๆ ในซีรี่ส์ Fallout ตอนนี้มีเกม Fallout 4 เวอร์ชัน Next Gen กำลังพัฒนาที่เพิ่งประกาศ<a href=\"https://www.blognone.com/node/137230\">เลื่อนการอัปเดตไปเมื่อปลายปีที่ผ่านมา</a></p>\n<p>ที่มา - <a href=\"https://www.denofgeek.com/tv/fallout-tv-series-todd-howard-fallout-5/\">Den of Geek</a> via <a href=\"https://www.windowscentral.com/gaming/dont-do-this-because-were-going-to-do-this-in-fallout-5-todd-howard-talks-fallout-tv-show-in-this-exclusive-interview\">Windows Central</a></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d738fb0f461bd364f7d30bbe12fcc19471129eba0d94a17d3812335d2101415","category":"Thai"}