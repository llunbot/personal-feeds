{"title":"ไมโครซอฟท์ออก Windows App SDK รุ่นเสถียรเวอร์ชัน 1.0 สำหรับพัฒนาแอพ Windows 11","link":"https://www.blognone.com/node/125886","date":1637153074000,"content":"<div><div><div><p>ไมโครซอฟท์ออก Windows App SDK รุ่นเสถียรเวอร์ชัน 1.0 ซึ่งเป็นชุดเครื่องมือสำหรับการเขียนแอพยุคใหม่บน Windows 11 (และรวมถึง Windows 10 รุ่นหลังๆ ด้วย)</p>\n<p>Windows App SDK คือชื่ออย่างเป็นทางการของ <a href=\"https://www.blognone.com/node/116455\">Project Reunion</a> ที่ต้องการรวมโมเดลการเขียนแอพแบบ Win32 และ UWP เข้าด้วยกัน (<a href=\"https://www.blognone.com/node/123426\">ข่าวเก่า</a>) ตอนนี้รองรับการเขียน UI 2 แบบคือ เนทีฟ (<a href=\"https://www.blognone.com/node/112991\">WinUI 3</a>) และเว็บ (<a href=\"https://www.blognone.com/node/119980\">Webview2</a>) ส่วนในอนาคตจะรองรับ UI ของสาย .NET (WPF, WinForms) ตามมา</p>\n<p>การออกเวอร์ชัน 1.0 ถือเป็นสัญญาณว่า Windows App SDK พร้อมสำหรับงานโปรดักชั่นแล้ว แต่การที่แอพ Win32 แบบดั้งเดิมยังสามารถรันบน Windows 11 ได้ตามปกติ (แต่อาจไม่รองรับฟีเจอร์สมัยใหม่ของตัว OS) ก็ต้องรอดูกันว่าไมโครซอฟท์จะสามารถจูงใจให้นักพัฒนสายวินโดวส์เดิม หันมาอัพเกรดแอพตัวเองด้วย Windows App SDK กันได้มากแค่ไหน เพราะหลายคนก็หลังหักมาแล้วตอนไมโครซอฟท์ดัน UWP สุดตัว</p>\n<p><img src=\"https://www.blognone.com/sites/default/files/externals/0a5f1bc8cbee14bc2e8c110218f6f799.jpg\" /></p>\n<p>ที่มา - <a href=\"https://docs.microsoft.com/en-us/windows/apps/windows-app-sdk/stable-channel#version-10\">Microsoft</a>, <a href=\"https://mspoweruser.com/microsoft-release-windows-app-sdk-1-0-stable-released-available-to-download/\">MSpoweruser</a>, <a href=\"https://www.zdnet.com/article/microsofts-windows-app-sdk-1-0-is-generally-available/\">ZDNet</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/development\">Development</a></div><div><a href=\"/topics/microsoft\">Microsoft</a></div><div><a href=\"/topics/uwp\">UWP</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d871db373a0b2b771ba1bcec7275421e55b646b29ecafe8b1b3a34f50053f037","category":"Thai"}