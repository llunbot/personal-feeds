{"title":"พบฟีเจอร์ AI Overviews ของ Google ให้คำตอบแปลกหลายครั้ง เช่น ให้ผสมกาวเพื่อให้ชีสติดกับแป้งพิซซ่า","link":"https://www.blognone.com/node/139944","date":1716532447000,"content":"<div><div><div><p>กูเกิลทดสอบฟีเจอร์ใช้ Generative AI ช่วยตอบคำถามของผู้ใช้งานผ่านหน้าผลการค้นหามา<a href=\"https://www.blognone.com/node/133790\">ตั้งแต่ปีที่แล้ว</a> ซึ่งปัจจุบันเรียกชื่อฟีเจอร์นี้ว่า <strong>AI Overviews</strong> และมีแผนขยายบริการนี้<a href=\"https://www.blognone.com/node/139757\">ไปยังผู้ใช้งานทุกคน</a> โดยเริ่มที่สหรัฐอเมริกาในสัปดาห์ที่ผ่านมา จึงทำให้มีรายงานการตอบคำถามของกูเกิลที่ดูไม่ค่อยดีเท่าใดนักออกมา</p>\n<p>ผู้ใช้งานคนหนึ่งแชร์คำตอบของคำถามว่า ทำพิซซ่าอย่างไรให้ชีสไม่ไหลหลุดจากแป้ง ซึ่ง AI Overviews ตอบว่าให้ผสมกาวไป 1/8 ถ้วย จะช่วยได้ คำตอบนี้ย่อมไม่ถูกต้องและทำจริงไม่ได้ ที่น่าสนใจคือใน Reddit มีคนค้นพบว่า เคย<a href=\"https://www.reddit.com/r/Pizza/comments/1a19s0/my_cheese_slides_off_the_pizza_too_easily/\">มีคนตอบแบบนี้เมื่อ 11 ปีที่แล้ว</a> ซึ่งน่าจะเป็นแหล่งข้อมูลที่กูเกิลนำมาใช้ตอบนั่นเอง</p>\n<p>ยังมีกรณีคำตอบอื่นที่ผิดปกติไปมาก เช่น <a href=\"https://www.threads.net/@egaal/post/C7SJKGlyg8o\">John Adams อดีตประธานาธิบดีสหรัฐ เรียนจบ University of Wisconsin-Madison 21 ครั้ง</a>, <a href=\"https://x.com/veryimportant/status/1793297660574576698\">สุนัขสามารถลงแข่งบาสเกตบอล NBA ได้</a>, <a href=\"https://www.threads.net/@azalben/post/C7SkfEXxYPU\">Batman เป็นตำรวจ</a></p>\n<p>Meghann Farnsworth ตัวแทนของกูเกิลชี้แจงปัญหาที่เกิดขึ้นว่าส่วนใหญ่เกิดจาก การตั้งคำถามที่ไม่ปกติ และผู้ใช้งานส่วนใหญ่ไม่ได้เจอปัญหาการให้คำตอบแบบนี้ โดยกูเกิลจะนำปัญหาที่เกิดขึ้นนี้มาปรับแก้ไขการทำงานต่อไป</p>\n<p>ที่มา: <a href=\"https://www.theverge.com/2024/5/23/24162896/google-ai-overview-hallucinations-glue-in-pizza\">The Verge</a> ภาพ <a href=\"https://pixabay.com/photos/pizza-food-italy-3000274/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/9f50707fb2e2815ccc4882e34adf5d17.jpeg\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f55a8e552e45de8b01056e0dd540988e3b5cdced4af12f362cc741d542c4c2c","category":"Thai"}