{"title":"[ลือ] Databricks เจรจาซื้อกิจการ Neon สตาร์ทอัปฐานข้อมูล serverless มูลค่าดีล 1 พันล้านดอลลาร์","link":"https://www.blognone.com/node/146280","date":1746536796000,"content":"<div><div><div><p>มีรายงานว่า Databricks กำลังเจรจาเพื่อซื้อกิจการ Neon สตาร์ทอัปที่ให้บริการฐานข้อมูล PostgreSQL เชิงพาณิชย์สำหรับลูกค้าองค์กร โดยมูลค่าดีลอาจสูงถึง 1 พันล้านดอลลาร์ หากทั้งสองฝ่ายตกลงกันได้</p>\n<p>Neon ให้บริการ PostgreSQL แบบ serverless ทำให้ลูกค้าสามารถปรับเปลี่ยนโครงสร้างพื้นฐานได้ตามเวิร์กโหลด โดย Neon บอกว่าจุดขายของบริการคือการสเกลทรัพยากรเพิ่มได้อย่างรวดเร็วเมื่อต้องการในทันที บริษัทได้รับเงินจากนักลงทุนรวมแล้วกว่า 130 ล้านดอลลาร์ นำโดยกองทุน M12 ของไมโครซอฟท์ และนักลงทุนรายอื่น</p>\n<p>คาดว่า Databricks ต้องการซื้อกิจการ Neon เพื่อนำมาเสริมบริการฐานข้อมูลแบบ relational สำหรับงานประมวลผล AI</p>\n<p>ที่มา: <a href=\"https://siliconangle.com/2025/05/05/databricks-reportedly-acquire-serverless-database-startup-neon-1b/\">Silicon Angle</a></p>\n<p><img alt=\"No Description\" src=\"https://www.blognone.com/sites/default/files/externals/f985ed3246f134bae84313090e2b1aaf.jpeg\" /></p>\n</div></div></div><div><div>Topics: </div><div><div><a href=\"/topics/databricks\">Databricks</a></div><div><a href=\"/topics/rumors\">Rumors</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dee572d7aa0bc0cde8618c42e2ae31e3c43d966b6171d2b83341db15f1128de","category":"Thai"}