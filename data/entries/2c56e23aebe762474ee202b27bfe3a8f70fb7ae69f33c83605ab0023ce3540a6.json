{"title":"Teamviewer ซื้อกิจการ 1E ผู้พัฒนาโซลูชันสำหรับฝ่ายไอทีดูแลคอมพิวเตอร์พนักงานในองค์กร","link":"https://www.blognone.com/node/143558","date":1733823499000,"content":"<div><div><div><p>Teamviewer ประกาศบรรลุข้อตกลงเพื่อซื้อกิจการ <strong>1E</strong> บริษัทพัฒนาโซลูชันสำหรับงานดูแล End-User ของฝ่ายไอทีในองค์กร ที่มูลค่ากิจการ 720 ล้านดอลลาร์ โดยเป็นการซื้อกิจการจาก Carlyle Europe Technology Partners บริษัทการลงทุนที่เป็นเจ้าของ 1E คาดว่าดีลทั้งหมดจะเสร็จสิ้นภายในปี 2025</p>\n<p>1E พัฒนาเครื่องมือสำหรับดูแลระบบไอทีของพนักงานในองค์กร (DEX - Digital Employee Experience) ตัวธุรกิจมีกำไรสุทธิเพิ่มขึ้นทุกปี โดยรายได้ 12 เดือนย้อนหลังล่าสุดอยู่ที่ 77 ล้านดอลลาร์</p>\n<p>TeamViewer ผู้พัฒนาซอฟต์แวร์สำหรับการรีโมทและเชื่อมต่อในองค์กร บอกว่าดีลซื้อกิจการ 1E นี้ จะนำมาเสริมกลยุทธ์รองรับสถานที่ทำงานดิจิทัลของลูกค้าองค์กร เป็นการขยายสู่ตลาดใหม่ Operational Technology และทำให้บริษัทมีพื้นที่ในตลาดลูกค้าองค์กรที่มากขึ้น</p>\n<p>ที่มา: <a href=\"https://www.teamviewer.com/apac/global/company/press/2024/teamviewer-to-acquire-1e/\">Teamviewer</a></p>\n<p><img alt=\"No Description\" src=\"https://www.blognone.com/sites/default/files/externals/2b9b8e0a62a0f4c9e03fade825c1532c.png\" /></p>\n</div></div></div><div><div>Topics: </div><div><div><a href=\"/topics/teamviewer\">TeamViewer</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c56e23aebe762474ee202b27bfe3a8f70fb7ae69f33c83605ab0023ce3540a6","category":"Thai"}