{"title":"NVIDIA ออก H200 NVL รุ่นเชื่อมต่อผ่านพอร์ต PCIe สำหรับเซิร์ฟเวอร์องค์กรทั่วไป","link":"https://www.blognone.com/node/143195","date":1731981685000,"content":"<div><div><div><p>ถึงแม้เราเห็นข่าว NVIDIA มุ่งสู่ Blackwell เต็มสูบ แต่จีพียูรุ่นเก่าอย่าง Hopper (แหล่งทำเงินชั้นดี) ก็ยังมีอัพเดตออกรุ่นย่อยเพิ่ม โดยล่าสุด NVIDIA ออกจีพียู <a href=\"https://www.blognone.com/node/136718\">Hopper H200</a> NVL PCIe สำหรับเชื่อมต่อแร็คเซิร์ฟเวอร์แบบดั้งเดิม เหมาะสำหรับองค์กรทั่วไปที่ไม่ใช่บริษัทเทคโนโลยีขนาดใหญ่</p>\n<p>NVIDIA บอกว่าเซิร์ฟเวอร์องค์กรขนาดใหญ่กว่า 70% มักเป็นแร็คขนาดกำลังไฟไม่เกิน 20kW และระบายความร้อนด้วยอากาศ จึงไม่เหมาะกับ H200 รุ่นดั้งเดิมที่ใช้ซ็อคเก็ต SXM ของ NVIDIA เอง และการระบายความร้อนด้วยของเหลว บริษัทจึงออก H200 รุ่นสล็อต PCIe มาจับตลาดนี้ โดยใช้โปรโตคอลเชื่อมต่อความเร็วสูงระหว่างจีพียู NVLink (สูงสุด 4 จีพียู) เพื่อยังคงสมรรถนะในการส่งข้อมูลเอาไว้ (แม้ตัวเลขสมรรถนะของรุ่น NVL จะด้อยลงจากรุ่น SXM เล็กน้อย)</p>\n<p>ลูกค้า NVIDIA H200 NVL ยังจะได้สิทธิใช้งานซอฟต์แวร์ NVIDIA AI Enterprise นาน 5 ปี ซึ่งไม่แถมมาให้ในเวอร์ชัน SXM ด้วย</p>\n<p>ที่มา - <a href=\"https://blogs.nvidia.com/blog/hopper-h200-nvl/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/39adcd288457aa0e88da9decc2570206.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/nvidia-hopper\">NVIDIA Hopper</a></div><div><a href=\"/topics/gpu\">GPU</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91d68abf9f6596453d438306f50f557525931ec552895603a03184396e2db819","category":"Thai"}