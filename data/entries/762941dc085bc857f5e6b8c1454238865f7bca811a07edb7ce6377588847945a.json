{"title":"กูเกิล-ซัมซุงเริ่มปล่อยอัพเดต Quick Share ตัวใหม่, เวอร์ชันพีซีรวมกันไตรมาส 3/2024","link":"https://www.blognone.com/node/137978","date":1706742252000,"content":"<div><div><div><p>หลังจาก <a href=\"https://www.blognone.com/node/137572\">กูเกิลและซัมซุงประกาศรวม Nearby Share เข้ากับ Quick Share</a> ตอนนี้เริ่มมีความเคลื่อนไหวจากทั้งสองฝั่งแล้ว</p>\n<p>Mishaal Rahman บล็อกเกอร์สาย Android รายงานว่ากูเกิลเริ่มปล่อยอัพเดต Nearby Share เป็นชื่อใหม่ Quick Share แล้ว กระบวนการปล่อยอัพเดตจะผ่าน Google Mobile Services ไม่ได้ผ่านสโตร์, ทยอยปล่อยอย่างช้าๆ ตามสไตล์กูเกิล และอัพเดตให้เฉพาะอุปกรณ์ที่ไม่ใช่ Galaxy (เพราะซัมซุงแยกอัพเดตเองต่างหาก) เท่านั้น</p>\n<p>ฝั่งของซัมซุงก็ประกาศข่าวใน<a href=\"https://r1.community.samsung.com/t5/%EA%B0%A4%EB%9F%AD%EC%8B%9C-s/quick-share-%EA%B3%B5%EC%A7%80-15-quick-share-x-nearby-share-%EC%95%B1-%ED%86%B5%ED%95%A9-%EC%97%85%EB%8D%B0%EC%9D%B4%ED%8A%B8-%EC%95%8C%EB%A6%BC/m-p/25378893\">ฟอรั่มภาษาเกาหลี</a> ให้รายละเอียดว่าแอพ Quick Share เวอร์ชันใหม่ที่เชื่อมกับ Nearby Share ได้แล้ว จะปล่อยอัพเดตผ่าน Galaxy Store ในวันนี้ 1 กุมภาพันธ์ และเมื่อกระบวนการอัพเดตฝั่งกูเกิลเสร็จสิ้นในช่วงกลางเดือนกุมภาพันธ์ ปุ่ม Nearby Share อันเดิมจะถูกลบออก เหลือเพียงไอคอน Quick Share เพียงอย่างเดียว</p>\n<p>อัพเดตตัวนี้จะทำให้ Galaxy Quick Share ของมือถือซัมซุง เชื่อมต่อส่งไฟล์กับแอพ Nearby Share เวอร์ชันพีซีของกูเกิลได้ด้วย</p>\n<p>ซัมซุงยังให้ข้อมูลว่าแอพ Quick Share กับ Nearby Share เวอร์ชันพีซีมีกำหนดควบรวมกันในไตรมาส 3 ปี 2024 ดังนั้นช่วยรอกันอีกหน่อยกว่ากระบวนการควบรวมทั้งหมดจะเสร็จสมบูรณ์</p>\n<p>ที่มา - <a href=\"https://www.androidpolice.com/quick-share-targets-in-share-sheet/\">Android Police</a>, <a href=\"https://r1.community.samsung.com/t5/%EA%B0%A4%EB%9F%AD%EC%8B%9C-s/quick-share-%EA%B3%B5%EC%A7%80-15-quick-share-x-nearby-share-%EC%95%B1-%ED%86%B5%ED%95%A9-%EC%97%85%EB%8D%B0%EC%9D%B4%ED%8A%B8-%EC%95%8C%EB%A6%BC/m-p/25378893\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/02070b362257ef867a5723b14f091c4a.jpeg\" /></p>\n<blockquote><p>The PC apps for Samsung's Quick Share and Google's Nearby Share are reportedly going to be \"integrated\" by Q3 of 2024, according to a Samsung Quick Share platform manager.Also:* Samsung says their rollout of the latest version of Quick Share to Galaxy devices will be… <a href=\"https://t.co/s8JrgKdYvi\">pic.twitter.com/s8JrgKdYvi</a></p>\n<p>— Mishaal Rahman (@MishaalRahman) <a href=\"https://twitter.com/MishaalRahman/status/1752727126229361089?ref_src=twsrc%5Etfw\">January 31, 2024</a></p></blockquote>\n</div></div></div><div><div>Topics: </div><div><div><a href=\"/topics/nearby-share\">Nearby Share</a></div><div><a href=\"/topics/google\">Google</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"762941dc085bc857f5e6b8c1454238865f7bca811a07edb7ce6377588847945a","category":"Thai"}