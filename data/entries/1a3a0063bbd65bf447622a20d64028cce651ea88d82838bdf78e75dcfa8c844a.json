{"title":"Mayo Clinic พัฒนาผู้ช่วยแพทย์รักษามะเร็ง finetune จาก Llama 2 ข้อมูลไม่ออกจากโรงพยาบาลเลย","link":"https://www.blognone.com/node/139704","date":1715502653000,"content":"<div><div><div><p>Mayo Clinic รายงานถึงการพัฒนา RadOnc-GPT ผู้ช่วยวิเคราะห์โรคมะเร็งที่อาศัยข้อมูลการรักษามะเร็งในโรงพยาบาล Mayo Clinic เอง นำมา finetune โมเดล Llama 2 ของ Meta กระบวนการฝึกและการใช้งานทั้งหมดอยู่ในเน็คเวิิร์คของโรงพยาบาลเอง</p>\n<p>RadOnc-GPT ถูกฝึกเพื่อทำงาน 3 รูปแบบเฉพาะ ได้แก่ วางแผนการรักษาทางรังสี, แนะนำวิธีการรักษา (radiation modalities), และอธิบายคำวินิจฉัยพร้อมให้เลขกำกับโรค ICD-10 งานชุดใหญ่ของทีมพัฒนาคือการเตรียมข้อมูลที่ฐานข้อมูลคนไข้เดิมนั้นมีเพียงหมายเลข ICD-10 เท่านั้นที่แยกไว้ชัดเจน แต่โน้ตอื่นๆ ระหว่างการวินิจฉัย, สถานะคนไข้, และแผนการรักษากลับไม่ได้แยกไว้ชัดเจน ทีมงานต้องดึงข้อมูลเหล่านี้ออกจากกันด้วยตัวเอง รวมข้อมูลการรักษา 3,282 เคส จากนั้นใส่ข้อมูลเพิ่ม เช่น การรักษาใช้รังสีประเภทใด กระบวนการฝึกใช้เทคนิค LoRA</p>\n<p>การใช้งานเบื้องต้นคือการช่วยตอบคำถามคนไข้เมื่อคนไข้กลับมาพบแพทย์ คาดว่าจะสร้างแชตบอตเพื่อให้บริการคนไข้ได้ในอนาคต</p>\n<p>ที่มา - <a href=\"https://ai.meta.com/blog/radonc-gpt-meta-llama-2-mayo-clinic/\">Meta</a></p>\n<p><img src=\"https://scontent.fbkk12-4.fna.fbcdn.net/v/t39.2365-6/441290934_747751034183002_7104814203038119221_n.png?_nc_cat=103&amp;ccb=1-7&amp;_nc_sid=e280be&amp;_nc_ohc=ZqPf1UN8IkgQ7kNvgHdRXlv&amp;_nc_ht=scontent.fbkk12-4.fna&amp;oh=00_AYAmY0_2ZnZVHH5t37-2FDSdwfjY6iKqpZZuuQT9kqn_MQ&amp;oe=6658A5F3\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/llm\">LLM</a></div><div><a href=\"/topics/medical\">Medical</a></div><div><a href=\"/topics/research\">Research</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a3a0063bbd65bf447622a20d64028cce651ea88d82838bdf78e75dcfa8c844a","category":"Thai"}