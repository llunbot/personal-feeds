{"title":"GOG ปรับลดพื้นที่เก็บ Cloud Saves ลงเหลือ 200MB ต่อเกม หากใช้เกินจะถูกลบทิ้ง","link":"https://www.blognone.com/node/140212","date":1717740237000,"content":"<div><div><div><p>แพลตฟอร์มขายเกมดิจิทัล GOG ประกาศเปลี่ยนนโยบาย Cloud Saves ว่าลดพื้นที่การเก็บไฟล์เซฟเกมของผู้เล่นเหลือ 200MB <strong>ต่อเกม</strong></p>\n<p>GOG ให้เหตุผลว่าปริมาณไฟล์เซฟมีจำนวนมากขึ้นเรื่อยๆ จึงเริ่มจัดการต้นทุนไม่ไหว จึงต้องปรับลดพื้นที่ลงเหลือ 200MB โดยแนะนำให้ผู้เล่นเข้าไปดาวน์โหลดไฟล์เซฟจากไคลเอนต์ GOG Galaxy มาแบ็คอัพไว้ในเครื่อง แล้วเข้าไปยังหน้า Cloud Saves Management เพื่อลบไฟล์ที่ไม่ต้องการออก</p>\n<p>GOG ให้เส้นตายถึงวันที่ 31 สิงหาคม 2024 โดยเกมที่มีไฟล์เซฟขนาดรวมเกิน 200MB จะถูกลบไฟล์ออก (ลบไฟล์เก่าก่อน) จนกว่าจะเหลือพื้นที่รวมต่ำกว่า 200MB</p>\n<p>ที่มา - <a href=\"https://support.gog.com/hc/en-us/articles/18730340487709-Review-your-Cloud-Saves-to-avoid-loss-of-files\">GOG</a> via <a href=\"https://www.extremetech.com/gaming/gog-will-start-deleting-cloud-saves-this-summer\">ExtremeTech</a></p>\n<p><img alt=\"No Description\" src=\"https://www.blognone.com/sites/default/files/externals/a4aa7aaf2fe64c67364591a9c75a0cf2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/3cb4c114e2202ba411fb2772e124cbaf.png\" /></p>\n</div></div></div><div><div>Topics: </div><div><div><a href=\"/topics/gog\">GOG</a></div><div><a href=\"/topics/games\">Games</a></div><div><a href=\"/topics/cloud-storage\">Cloud Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5f6a6f2810b0490b9f8459cafa4bb47b436ad1ddf2a874ce0338586c696e9c2","category":"Thai"}