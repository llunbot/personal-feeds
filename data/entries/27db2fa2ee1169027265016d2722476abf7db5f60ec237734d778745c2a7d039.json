{"title":"[ลือ] Nintendo Switch 2 เลื่อนวันเปิดตัวเป็นไตรมาส 1/2025 เพราะต้องการให้เกมพร้อม","link":"https://www.blognone.com/node/138246","date":1708130601000,"content":"<div><div><div><p>Video Games Chronicle อ้างแหล่งข่าวในวงการเกมหลายราย ว่านินเทนโดเตรียมเปิดตัว Nintendo Switch 2 (หรือชื่อแล้วแต่จะเรียก) ในช่วงไตรมาส 1 ปี 2025 ซึ่งล่าช้ากว่า<a href=\"https://www.blognone.com/node/135070\">ข่าวลือรอบก่อนหน้านี้ที่บอกว่าปลายปี 2024</a> เล็กน้อย</p>\n<p>ข่าวลือเหล่านี้มาจากสตูดิโอเกมภายนอกที่ได้รับแจ้งเป็นการภายในจากนินเทนโดเอง ว่า Switch 2 เลื่อนเป็นต้นปี 2025 เพื่อให้สตูดิโอคาดการณ์ระยะเวลาพัฒนาเกมของตัวเองให้พอดีกัน แหล่งข่าวรายหนึ่งยังบอกว่านินเทนโดเลื่อนการออก Switch 2 เพื่อรอให้เกม 1st party ของตัวเองมีความพร้อมมากพอ</p>\n<p>เว็บไซต์ Eurogamer อ้างข้อมูลจากแหล่งข่าวของตัวเอง และได้ข้อมูลตรงกันว่าเป็นไตรมาส 1/2025</p>\n<p>ที่มา - <a href=\"https://www.videogameschronicle.com/news/nintendo-switch-2-could-now-launch-in-2025-its-claimed/\">VGC</a>, <a href=\"https://www.eurogamer.net/nintendo-switch-2-release-date-now-q1-2025-report\">Eurogamer</a></p>\n<p><img src=\"https://www.blognone.com/sites/default/files/externals/99770aec1241a43d834020aaacb55eb6.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27db2fa2ee1169027265016d2722476abf7db5f60ec237734d778745c2a7d039","category":"Thai"}