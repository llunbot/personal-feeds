{"title":"Intel Foundry ติดตั้งเครื่องจักร EUV แบบ High-NA สำเร็จเป็นรายแรก พร้อมผลิต 18A ในปี 2025","link":"https://www.blognone.com/node/139292","date":1713460974000,"content":"<div><div><div><p>Intel Foundry หน่วยงานด้านการผลิตชิปของอินเทล ประกาศความก้าวหน้าสำคัญในการติดตั้งเครื่องผลิตชิป EUV แบบ High-NA (Numerical Aperture) ที่ใช้ในทางพาณิชย์เครื่องแรกที่หน่วยงานวิจัยพัฒนาของอินเทล ในเมืองฮิลส์โบโร รัฐออริกอน</p>\n<p>เครื่องจักร High-NA EUV นี้ผลิตโดย ASML รุ่น TWINSCAN EXE:5000 ซึ่งอินเทลเป็นลูกค้ารายแรก<a href=\"https://www.blognone.com/node/137363\">ที่รับมอบเครื่อง</a>เมื่อปลายปีที่แล้ว</p>\n<p>อินเทลบอกว่าเครื่องจักร High-NA EUV จะช่วยพิมพ์วงจรขนาดเล็กถึง 1.7 เท่า ของเครื่องจักร EUV ที่มีปัจจุบัน ทำให้อัดวงจรที่มิติ 2D ได้หนาแน่นขึ้นถึง 2.9 เท่า โดยอินเทลจะนำมาช่วยในการผลิตชิป <a href=\"https://www.blognone.com/node/136631\">Intel 18A</a> (เทียบเท่า 2 นาโนเมตร ของ TSMC) ตามแผนงานภายในปี 2025 และนำมาใช้ในการผลิตชิป <a href=\"https://www.blognone.com/node/138333\">Intel 14A</a> (1.4 นาโนเมตร) ต่อไป</p>\n<p>ที่มา: <a href=\"https://www.intel.com/content/www/us/en/newsroom/news/intel-foundry-opens-new-frontier-chipmaking.html\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/dc935b4ade517643b9f7922ba56252d9.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/asml\">ASML</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09e199a46467380c0d2df8a82698472dc2fec2462bfcefe546e7eed0ce93d2a6","category":"Thai"}