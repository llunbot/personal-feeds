{"title":"เปิดตัว Samsung Galaxy Z Flip 6 ชูจุดเด่นใช้ AI ช่วยถ่ายภาพมี AI Gen สร้างภาพจากภาพถ่ายได้","link":"https://www.blognone.com/node/140828","date":1720617055000,"content":"<div><div><div><p>Samsung เปิดตัว Samsung Galaxy Z Flip 6 สมาร์ทโฟนจอพับตัวเล็ก ประจำปี 2024 ดีไซน์ภายนอกไม่ต่างจาก Z Flip 5 เท่าไหร่ แต่เพิ่มคือมีฟีเจอร์ AI เพิ่มเข้ามาหลายรายการรวมทั้ง Galaxy AI ที่มีอยู่ใน Samsung Galaxy S24 Ultra ด้วย</p>\n<p><img alt=\"No Description\" src=\"https://www.blognone.com/sites/default/files/externals/e9d08bb8de02f1aea1254f3f6a49964e.jpeg\" /></p>\n<p>เริ่มกันที่กล้อง Z Flip 6 มาพร้อมกล้องหลักความละเอียด 50mp และกล้องไวด์ 12mp มีฟรีเจอร์ AI Auto Zoom ซูมตามระยะที่ผู้ใช้งานเคลื่อนที่ได้อัตโนมัติเหมาะสำหรับการตั้งถ่ายในโหมดพับเครื่องครึ่งหนึ่ง อีกทั้งยังมี ProVisual AI Engine ทำให้ซูมแบบ 2x ได้เก็บแสงดีขึ้น นอกจากนี้ยังมีฟีเจอร์ Portrait Studio ใช้ AI Generative สร้างรูปจากภาพถ่ายได้ 4 สไตล์</p>\n<p><img alt=\"No Description\" src=\"https://www.blognone.com/sites/default/files/externals/d52edb2d71143b191b25b91b0a2d07c6.jpeg\" /></p>\n<p>ส่วนจอ Flex Window ที่ฝาหลังมี Unique Flip Face พื้นหลังหน้าจอที่กราฟิกจะเอียงตามการขยับเครื่องของผู้ใช้งานมี AI Gen Wallpaper ช่วยสร้างพื้นหลังตามสไตล์ของผู้ใช้งานแต่ละคนได้เสริมด้วยฟีเจอร์ Interpreter ที่ใช้ประโยชน์จาก Flex Window แปลบทสนทนาให้ฝั่งตรงข้ามอ่านได้เลย</p>\n<p><img alt=\"No Description\" src=\"https://www.blognone.com/sites/default/files/externals/fec9ef300fde2e899238bbe6f70b602a.jpeg\" /></p>\n<p>ด้านสเปค Z Flip 6 มาพร้อมชิป Snapdragon 8 Gen 3 พร้อมแรม 12GB มี Vapor Chamber แผ่นใหญ่ทำให้เครื่องเย็นขึ้น มาตรฐานกันฝุ่นกันน้ำ IP48 แบตเตอรี่ความจุ 4,000 mAh มี 7 สีได้แก่ Blue, Mint, Silver Shadow, Yellow, Cratted Black, White และ Peach โดย 3 สีหลังต้องซื้อผ่านร้านค้าออนไลน์เท่านั้น ราคา 42,900 บาท สำหรับความจุ 256GB และ 47,900 บาท สำหรับความจุ 512 GB</p>\n<p><img alt=\"No Description\" src=\"https://www.blognone.com/sites/default/files/externals/429448d78154af51afc06847f7d185bf.jpeg\" /></p>\n</div></div></div><div><div>Topics: </div><div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/smasung\">Smasung</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/android\">Android</a></div><div><a href=\"/topics/artificial-intelligence\">Artificial Intelligence</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76aa44ce5c8f47793044b9ede2fb0bd4ed592d1e4a064e13594cde0b076a2e69","category":"Thai"}