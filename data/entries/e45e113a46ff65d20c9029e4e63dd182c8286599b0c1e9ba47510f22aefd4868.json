{"title":"กูเกิลออกแอพ AI Edge Gallery ให้ลองรันโมเดล AI บนโทรศัพท์","link":"https://www.blognone.com/node/146764","date":1748959956000,"content":"<span>กูเกิลออกแอพ AI Edge Gallery ให้ลองรันโมเดล AI บนโทรศัพท์</span>\n\n  <div>\n    <div>Body</div>\n              <div><p>กูเกิลออกแอพใหม่แนวทดลองชื่อ <strong>Google AI Edge Gallery</strong> เอาไว้รันโมเดลในอุปกรณ์มือถือ</p>\n<p>ในแง่ฟีเจอร์ของ Google AI Edge Gallery ไม่ต่างอะไรจากบริการ AI ทั่วไป เช่น แชทคุย ถามตอบ อัพโหลดภาพแล้วให้ AI อ่านข้อมูลในภาพ ความแตกต่างสำคัญคือบริการ AI จะรันอยู่ในเครื่องมือถือของเรา (ตอนนี้รองรับเฉพาะ Android) ผ่าน<a href=\"https://www.blognone.com/node/141839\">เฟรมเวิร์ค LiteRT หรือชื่อเดิม TensorFlow Lite</a> โดยเลือกโมเดลได้เองจาก Hugging Face เช่น <a href=\"https://www.blognone.com/node/146534\">Gemma 3n ที่ปรับแต่งให้รันบนโทรศัพท์ได้</a> สามารถคอนฟิกโมเดลก่อนรันงานได้</p>\n<p>แอพตัวนี้ยังมีสถานะเป็นทดลอง (experimental) ไม่มีดาวน์โหลดผ่าน Google Play Store ต้องดาวน์โหลดไฟล์ apk มาติดตั้งกันเองผ่าน GitHub</p>\n<p>ที่มา - <a href=\"https://github.com/google-ai-edge/gallery?tab=readme-ov-file\">GitHub</a>, <a href=\"https://techcrunch.com/2025/05/31/google-quietly-released-an-app-that-lets-you-download-and-run-ai-models-locally/\">TechCrunch</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 03/06/2025 - 21:12</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e45e113a46ff65d20c9029e4e63dd182c8286599b0c1e9ba47510f22aefd4868","category":"Thai"}