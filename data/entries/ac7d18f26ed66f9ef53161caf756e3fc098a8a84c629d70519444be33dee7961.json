{"title":"Microsoft ซื้อกิจการ TakeLessons แพลตฟอร์มติวเตอร์ออนไลน์","link":"https://www.blognone.com/node/124701","date":1631326061000,"content":"<div><div><div><p>ไมโครซอฟท์ประกาศซื้อกิจการ TakeLessons แพลตฟอร์มสำหรับให้นักเรียนค้นหาและนัดหมายการเรียนกับติวเตอร์ ทั้งในวิชาอย่างดนตรี ภาษา วิชาการตามหลักสูตร ไปจนถึงกิจกรรมงานอดิเรกต่าง ๆ ทั้งการเรียนแบบตัวต่อตัวที่พบปะกัน หรือแบบออนไลน์</p>\n<p>ดีลดังกล่าวไม่มีการเปิดเผยมูลค่า โดย TakeLessons ได้รับเงินลงทุนรวมอย่างน้อย 20 ล้านดอลลาร์ มีผู้ลงทุนอาทิ LightBank, Uncork Capital และ Crosslink Capital ทั้งนี้ TakeLessons บอกว่าบริการต่าง ๆ จะยังคงดำเนินการต่อไปตามเดิมและภายใต้แบรนด์เดิม ซึ่งการร่วมมือกับไมโครซอฟท์จะได้เทคโนโลยีใหม่ ๆ มาเสริมในบริการ ขยายตลาดไปต่างประเทศ และเพิ่มเนื้อหาวิชาได้มากขึ้น</p>\n<p>ที่มา: <a href=\"https://techcrunch.com/2021/09/10/microsoft-acquires-takelessons-an-online-and-in-person-tutoring-platform-to-ramp-up-its-edtech-play/\">TechCrunch</a></p>\n<p><img src=\"https://www.blognone.com/sites/default/files/externals/b95f19ce1205142960f6176165d8a2ee.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div><div><a href=\"/topics/edtech\">EdTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac7d18f26ed66f9ef53161caf756e3fc098a8a84c629d70519444be33dee7961","category":"Thai"}