{"title":"[ลือ] 5 สิ่งที่ Apple จะ\"ไม่\"เปิดตัวในงานอีเวนต์อังคารนี้: iPad 11, iPad mini, AirPods, Mac และฟีเจอร์ AI","link":"https://www.blognone.com/node/139575","date":1714783144000,"content":"<div><div><div><p>Mark Gurman แห่ง Bloomberg รายงานข้อมูลโค้งสุดท้าย ก่อน<a href=\"https://www.blognone.com/node/139369\">แอปเปิลจัดงานเปิดตัวสินค้า</a>ใหม่ <strong>Let Loose</strong> ในวันที่ 7 พฤษภาคมนี้</p>\n<p>Gurman บอกว่างานเปิดตัวสินค้าครั้งนี้มีเรื่องน่าสนใจหลายอย่าง เพราะเป็นการเปิดตัว iPad รุ่นใหม่ ซึ่งแอปเปิลไม่มี iPad ใหม่ออกมาเลย<a href=\"https://www.blognone.com/node/137454\">นานถึง 18 เดือน</a> ส่งผลต่อยอดขาย iPad ใน<a href=\"https://www.blognone.com/node/139555\">ไตรมาสล่าสุดลดลงถึง 17%</a>, เวลาของการจัดงานก็ปรับเป็น 7:00น. ตามเวลาท้องถิ่นแปซิฟิก เร็วกว่าการจัดงานปกติ 3 ชั่วโมง ซึ่งยังเป็นช่วงบ่ายที่ยุโรป และก่อนเที่ยงคืนในเอเชีย (ประเทศไทยตรงกับ 21:00น.) ซึ่งเขาเชื่อว่าสาเหตุหนึ่งเพื่อให้คนจีนรับชมได้สะดวกขึ้น</p>\n<p>สินค้าใหม่ที่คาดว่าจะเปิดตัวนั้นมีรายงานมาแล้วหลายครั้งได้แก่ <a href=\"https://www.blognone.com/node/139459\">iPad Pro ใหม่จอ OLED อาจใช้ชิป M4</a>, iPad Air ชิป M2 มีตัวเลือกสองขนาดจอ, Apple Pencil ใหม่เพิ่มตัวตอบสนอง Haptic และ Magic Keyboard ใหม่</p>\n<p>ถึงตรงนี้ Gurman เลยเพิ่มเติม 5 สิ่งที่แอปเปิล<strong>จะไม่เปิดตัว</strong>ในงาน Let Loose วันอังคารนี้ ได้แก่</p>\n<ul>\n<li><strong>iPad รุ่น Entry</strong> ที่เป็นรุ่นถัดไปของ iPad 10th Gen แต่แอปเปิลต้องการทำราคาให้ต่ำเท่ากับ iPad 9th Gen ปัจจุบัน (เริ่มต้น 12,900 บาท) เพื่อโละสินค้าพร้อมกันเลย คาดว่าเปิดตัวได้ปลายปี</li>\n<li><strong>iPad mini</strong> รุ่นใหม่ ซึ่งรุ่นล่าสุด<a href=\"https://www.blognone.com/node/124747\">เปิดตัวในปี 2021</a></li>\n<li><strong>ฟีเจอร์ AI</strong> บน iPad Pro โดยแอปเปิลจะรวมไปเปิดตัวทีเดียว<a href=\"https://www.blognone.com/node/138916\">ในงาน WWDC เดือนมิถุนายน</a> เป็นส่วนหนึ่งของ iPadOS 18</li>\n<li><strong>AirPods</strong> รุ่นใหม่ จะเปิดตัวช่วงปลายปีพร้อมกับงานเปิดตัว iPhone</li>\n<li><strong>Mac</strong> ทุกรุ่น เพราะนี่เป็นงานเปิดตัว iPad!</li>\n</ul>\n<p>ที่มา: <a href=\"https://www.bloomberg.com/news/articles/2024-05-03/apple-ipad-event-2024-new-ipad-pro-air-magic-keyboard-pencil-coming-may-7\">Bloomberg</a></p>\n<p><img src=\"https://www.blognone.com/sites/default/files/externals/993b9dbb710dbaed353edc96c51d6c11.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ipad\">iPad</a></div><div><a href=\"/topics/ipad-mini\">iPad mini</a></div><div><a href=\"/topics/airpods\">AirPods</a></div><div><a href=\"/topics/ipad-pro\">iPad Pro</a></div><div><a href=\"/topics/ipad-air\">iPad Air</a></div><div><a href=\"/topics/apple-pencil\">Apple Pencil</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e92d98b318522e9c6d7093cb03f9800d68ae8b739a98a8af12bd0097d1dcb6bc","category":"Thai"}