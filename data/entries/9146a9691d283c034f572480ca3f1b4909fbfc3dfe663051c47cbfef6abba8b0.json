{"title":"หลังจากเยือนไทย Jensen Huang ไปเวียดนามต่อ พร้อมประกาศเปิดศูนย์ R&D จากระบบนิเวศ STEM ที่แข็งแกร่ง","link":"https://www.blognone.com/node/143485","date":1733460173000,"content":"<div><div><div><p>หลังจาก<a href=\"https://www.blognone.com/node/143449\">เยือนไทย</a>เมื่อวานนี้ ล่าสุด Jensen Huang ซีอีโอ NVIDIA บินต่อไปเวียดนามพร้อมประกาศว่าจะเปิดศูนย์วิจัยและพัฒนาในเวียดนาม โดยจะมุ่งเน้นด้านปัญญาประดิษฐ์เป็นหลัก</p>\n<p>จุดสำคัญของความร่วมมืออยู่ที่ <strong>Ecosystem ด้านนวัตกรรมที่มีชีวิตชีวาของเวียดนาม</strong> โดย Jensen Huang ระบุเองว่า NVIDIA จะประโยชน์จากพื้นฐานด้านวิทยาศาสตร์ เทคโนโลยี วิศวกรรม และคณิตศาสตร์ (STEM) ที่เข้มแข็งของเวียดนาม ตลอดจนความร่วมมือกับอุตสาหกรรม สตาร์ทอัพ หน่วยงานรัฐบาล และมหาวิทยาลัย</p>\n<p>ที่ผ่านมา NVIDIA ได้ลงทุนในเวียดนามเป็นเวลากว่า 8 ปี ร่วมมือกับสตาร์ตอัปกว่า 100 ราย และมหาวิทยาลัยกว่า 65 แห่งทั่วประเทศ นอกจากนี้ ในปีที่ผ่านมา NVIDIA ยังจับมือกับ FPT Smart Cloud ซึ่งเป็นพันธมิตรด้านคลาวด์รายแรกของเวียดนาม การประกาศครั้งนี้จึงเป็นการสานสัมพันธ์ให้แน่นแฟ้นขึ้นไปอีก</p>\n<p>ที่มา: <a href=\"https://nvidianews.nvidia.com/news/nvidia-to-open-vietnam-r-d-center-to-bolster-ai-development\">NVIDIA</a></p>\n<p><img src=\"https://www.blognone.com/sites/default/files/externals/8a9d47d016fcf1093756248fe820113b.jpeg\" alt=\"NVIDIA\" /></p>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/nvidia\">NVIDIA</a></div><div><a href=\"/topics/vietnam\">Vietnam</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9146a9691d283c034f572480ca3f1b4909fbfc3dfe663051c47cbfef6abba8b0","category":"Thai"}