{"title":"ซีอีโอ Netflix ยังบอก Squid Game อาจขึ้นแท่นเป็นซีรีส์ที่ดังที่สุดตลอดกาล","link":"https://www.blognone.com/node/124972","date":1632790634000,"content":"<div><div><div><p><em>อ่านได้ ไม่มีสปอยล์</em></p>\n<p>Squid Game ซีรีส์เกาหลีแนวเขย่าขวัญได้รับความนิยมไปทั่วโลก จนแม้แต่ Ted Sarandos ซีอีโอร่วมของ Netflix ยังบอกว่านี่อาจเป็นซีรีส์ที่ได้รับความนิยมสูงสุดในช่วงเวลานี้</p>\n<p>เขาบอกด้วยว่า Squid Game จะเป็นซีรีส์ที่ไม่ใช่ภาษาอังกฤษที่ดังที่สุดในโลกอย่างแน่นอน อย่างไรก็ตาม เขาไม่ได้ระบุมาตรวัดที่ใช้วัดความนิยมของตัวซีรีส์ ซึ่งตามปกติแล้ว Netflix จะเผยตัวเลขความนิยมโดยนับจำนวนผู้ที่รับชมเนื้อหาอย่างน้อยสองนาทีในช่วง 28 วันแรกของการเปิดตัว แต่ Squid Game เพิ่งลงฉายได้เพียง 10 วันเท่านั้น</p>\n<p>ซึ่งหาก Netflix ทำสถิติ 28 วันออกมา Squid Game อาจโค่นแชมป์ตอนนี้อย่าง Bridgerton ได้ และอาจโค่น Lupin ซีรีส์ภาษาอังกฤษไม่ใช่ภาษาหลักได้</p>\n<p>ที่มา - <a href=\"https://www.cnet.com/news/squid-game-may-become-netflix-most-popular-show-ever-netflix-co-ceo-says/#ftag=CAD590a51e\">CNET</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/streaming\">Streaming</a></div><div><a href=\"/topics/south-korea\">South Korea</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"080bf45796996c2d5625a5d1728326c971b7650d92f9a43e5e725f296f379dd7","category":"Thai"}