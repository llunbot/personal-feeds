{"title":"Waymo ประกาศเริ่มทดสอบบริการรถแท็กซี่ไร้คนขับในโตเกียว ตั้งแต่ต้นปีหน้า 2025","link":"https://www.blognone.com/node/143692","date":1734400103000,"content":"<div><div><div><p>Waymo บริการรถแท็กซี่ไร้คนขับของ Alphabet บริษัทแม่กูเกิล ประกาศว่าบริษัทจะเริ่มทดสอบให้บริการแท็กซี่ไร้คนขับในพื้นที่เมืองโตเกียว ประเทศญี่ปุ่น เริ่มตั้งแต่ต้นปี 2025 เป็นต้นไป ซึ่งเป็นการทดสอบให้บริการนอกประเทศสหรัฐอเมริกาครั้งแรกของ Waymo ด้วย</p>\n<p>Waymo จะให้บริการในโตเกียวด้วยรถยนต์ไฟฟ้า Jaguar I-PACE แบบเดียวกับที่ใช้ในสหรัฐอเมริกา ผ่านความร่วมมือสองบริษัทท้องถิ่นคือ Nihon Kotsu บริษัทให้บริการแท็กซี่ และ GO แพลตฟอร์มเรียกรถแท็กซี่ โดย Nihon Kotsu จะเข้ามาช่วยส่วนของเจ้าหน้าที่ความปลอดภัย ที่คอยควบคุมรถหลังพวงมาลัย</p>\n<p>Waymo บอกว่าความท้าทายของพื้นที่โตเกียวแตกต่างจากพื้นที่อื่นที่ให้บริการอยู่ปัจจุบัน ทั้งความหนาแน่นของการจราจรและเมือง รวมทั้งเป็นรถยนต์พวงมาลัยขวา</p>\n<p>ที่มา: <a href=\"https://waymo.com/blog/2024/12/partnering-with-nihon-kotsu-and-go-on-our-first-international-road-trip\">Waymo</a></p>\n<p><img alt=\"No Description\" src=\"https://www.blognone.com/sites/default/files/externals/b9021ccee1e8e825b896c464aea71c13.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/self-driving-car\">Self-Driving Car</a></div><div><a href=\"/topics/driverless-car\">Driverless Car</a></div><div><a href=\"/topics/robotaxi\">Robotaxi</a></div><div><a href=\"/topics/tokyo\">Tokyo</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a69dd86ec11037b962e7d8d764685107c98c74e0f00d52e2ffe2e079aa69632","category":"Thai"}