{"title":"การครองตลาดชิป AI ของ NVIDIA ทำให้เงินลงทุนในสตาร์ทอัพสายออกแบบพัฒนาชิปลดลงมากในปีที่ผ่านมา","link":"https://www.blognone.com/node/135691","date":1694521030000,"content":"<div><div><div><p>กระแสของปัญญาประดิษฐ์ AI ทำให้ความต้องชิปกราฟิกสำหรับประมวลผลเพิ่มสูงมาก และบริษัทที่โดดเด่นก็คือ NVIDIA ที่แทบจะครองตลาดเพียงรายเดียว ซึ่งส่งผลกระทบต่อบริษัทชิปรายเล็ก โดยเฉพาะกลุ่มสตาร์ทอัพ</p>\n<p>มีข้อมูลจาก PitchBook พบว่าเงินลงทุนจาก VC ในสตาร์ทอัพสายพัฒนาและออกแบบชิปช่วง 8 เดือนที่ผ่านมาของปีนี้ลดลงเหลือรวม 881.4 ล้านดอลลาร์ เทียบกับ 9 เดือนแรกในปี 2022 อยู่ที่ 1,790 ล้านดอลลาร์ จำนวนดีลก็ลดลงมากจาก 23 ดีล เหลือเพียง 4 ดีลเท่านั้นในปีนี้</p>\n<p>Greg Reichow พาร์ตเนอร์จาก Eclipse Ventures ให้ความเห็นว่าการครองตลาดของ NVIDIA ที่มีแนวโน้มเพิ่มขึ้นด้วย ทำให้บริษัทรายเล็กกว่ามองหาจุดที่จะเข้ามาเจาะตลาดได้ยากขึ้น ผลก็คือ VC ต่างชะลอหรือถอนการลงทุนในกลุ่มบริษัทเหล่านี้</p>\n<p>ตัวอย่างสตาร์ทอัพสายพัฒนาออกแบบชิปที่ได้เงินลงทุนในปีที่ผ่านมา เช่น Tenstorrent ซึ่งมีซีอีโอที่เคยทำงานฝ่ายออกแบบชิปทั้ง Apple, AMD และ Tesla หรือบริษัท D-Matrix ที่โฟกัสการทำชิปสำหรับ AI ก็ได้เงินทุนจากไมโครซอฟท์</p>\n<p>ที่มา: <a href=\"https://www.reuters.com/technology/nvidias-dominance-ai-chips-deters-funding-startups-2023-09-11/\">Reuters</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" alt /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/venture-capital\">Venture Capital</a></div><div><a href=\"/topics/startup\">Startup</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f06a82583c5753c5e13ee2c94174cafb2a7715bac9c8527a39d291e3092c9286","category":"Thai"}