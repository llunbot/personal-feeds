{"title":"รีวิว ASUS M3200 all-in-one คอมตั้งโต๊ะที่ตอบโจทย์ทุกการทำงาน เริ่มต้นวันได้ทันใจด้วย SSD M.2 512GB และ Windows 10 Home ในตัว","link":"https://www.blognone.com/node/124980","date":1632821319000,"content":"<div><div><div><p>ยุคนี้การทำงาน คืบคลานเข้ามาในทุกพื้นที่ของชีวิต การทำงานอยู่บ้าน อาจทำให้การแบ่งเวลาทำงานและพักผ่อนเป็นไปได้ยาก และทำให้เวลาทุกขณะมีค่า ไม่ว่าจะเป็นวินาที นาที หรือชั่วโมง ซึ่ง ASUS M3200 คอมพิวเตอร์ตั้งโต๊ะแบบ all-in-one จะเข้ามาตอบโจทย์ ช่วยทุ่นเวลาการทำงาน ไม่ว่าจะเป็นจากบ้าน หรือในออฟฟิศได้อีกต่อ</p>\n<p><img src=\"https://www.blognone.com/sites/default/files/externals/b18920e5ea1189e9c67de5b9b50c9bab.jpg\" /></p>\n<p><strong>สเปกแรง เร็วทุกงาน</strong></p>\n<p>ASUS M3200 ใช้ซีพียู Ryzen 3 5300U ซีพียูประหยัดพลังงาน 4 แกน 8 เธรดของ AMD สัญญาณนาฬิกาสูงสุด 3.85GHz ที่เพิ่งเปิดตัวไปช่วงต้นปี 2021 และแรม DDR4 8GB แบบ SO-DIMM การใช้ซีพียูประหยัดพลังงานช่วยเรื่องความร้อนและเสียง ในขณะที่แรม 8GB ถือว่าตามมาตราฐานสำหรับงานทั่วไป</p>\n<p>สตอเรจเป็น SSD M.2 NVMe PCIe ความจุ 512GB พร้อม Windows 10 Home ที่จะช่วยให้การเปิดเครื่อง เปิดไฟล์เอกสาร ภาพ หรือวิดีโอต่างๆ ทำได้อย่างรวดเร็วกว่าฮาร์ดดิสก์จานหมุนทั่วไป ประหยัดเวลาชีวิตได้อีกมาก</p>\n<p><img src=\"https://www.blognone.com/sites/default/files/externals/372b3fa51b98d1252295ff60fc07854b.jpg\" /></p>\n<p><strong>แค่เปิดกล่อง เสียบสาย พร้อมใช้งานทันที</strong></p>\n<p>ASUS M3200 มาพร้อมเม้าส์และคีย์บอร์ดไร้สายในกล่อง ตัวเมนบอร์ดซีพียูและแรม รวมอยู่ในมอนิเตอร์ขนาด 21.5 นิ้ว ความละเอียด FullHD 1920x1080 พิกเซล จะประชุมวิดีโอคอล หรือเรียนออนไลน์ผ่านแอปไหนก็หมดห่วง ด้วยกล้องหน้าความละเอียด HD 720p และลำโพงในตัว รองรับการเชื่อมต่อ WiFi5 และ Bluetooth 5.0</p>\n<p>นอกจากนี้แค่เปิดเครื่องก็พร้อมทำงานทันที ไม่ต้องหาซื้อซอฟต์แวร์มาลงเพิ่มให้ยุ่งยาก เพราะ ASUS M3200 นอกจากจะมาพร้อมกับ Windows 10 Home แล้ว ยังมาพร้อมกับ Microsoft Office Home &amp; Student 2019 ให้ใช้งานตลอดอายุเครื่องอีกด้วย</p>\n<p><img src=\"https://www.blognone.com/sites/default/files/externals/688fb86fe08a1f1bad5eab59cc24c3a2.jpg\" /></p>\n<p><strong>แข็งแรง ทนทาน ประหยัดพื้นที่</strong></p>\n<p>ตัวเครื่องเรียบหรู มาพร้อมขาตั้งอะลูมิเนียมหล่อแบบชิ้นเดียว เสริมความมั่นคง และอีกจุดได้เปรียบของคอมพิวเตอร์แบบ all-in-one คือเมื่อไม่ต้องใช้พื้นที่ในการวางเคส ก็ทำให้สามารถวางเอกสาร อุปกรณ์อื่น หรือมีพื้นที่ให้น้องแมวนั่งเล่นบนโต๊ะได้อีกด้วย</p>\n<p>เม้าส์และคีย์บอร์ดที่ให้มาเป็นแบบไร้สาย คุณภาพใช้พิมพ์งานได้ดี มีข้อดีคือทำให้โต๊ะดูเรียบร้อย ไม่แกะกะ พร้อมแต่งสวย นำไปโชว์ในกลุ่มจัดโต๊ะทำงานได้แบบเต็มที่</p>\n<p><strong>หน้าจอขอบบาง แสดงผลสี sRGB 100%</strong></p>\n<p>หน้าจอขนาด 21.5 นิ้วเป็นหน้าจอ LCD ความสว่างสูงสุด 200nits ความละเอียด FullHD แบบ NanoEdge ขอบบาง อัตราส่วนหน้าจอต่อเครื่อง 87% แสดงผลมาตรฐานสี sRGB ได้ 100% จะแต่งรูป หรือวาดภาพก็สะดวก ไมโครโฟนบนหน้าจอมาพร้อมระบบตัดเสียงรบกวนด้วย AI แบบสองทาง ช่วยให้ประชุมและเรียนออนไลน์ได้แบบหายห่วง</p>\n<p><img src=\"https://www.blognone.com/sites/default/files/externals/ebcbd489387399b35fa363d4928cf108.jpg\" /></p>\n<p><strong>พอร์ตเชื่อมต่อครบครัน</strong></p>\n<p>ASUS ให้พอร์ตเชื่อมต่อมาครบครันทั้งด้านข้างและด้านหลัง โดยด้านข้างมีช่องเสียบหูฟัง 3.5 มิลลิเมตร และพอร์ต USB 2.0 Type-A และ Kensington lock เพิ่มความปลอดภัยเมื่อต่อสาย</p>\n<p>พอร์ตสำหรับต่อไฟ DC อยู่ด้านหลัง พร้อมพอร์ต USB 3.2 Gen 1 Type-A ที่มีมาให้ถึง 4 พอร์ต ต่อเชื่อมอุปกรณ์ได้เหลือเฟือ มีพอร์ตสาย LAN และ HDMI out 1.4 ต่อจ่อแยกเพิ่มเติมได้อีกถ้าพื้นที่แสดงผลไม่พอ</p>\n<p><img src=\"https://www.blognone.com/sites/default/files/externals/b67a6ceba2938ea9c8b76b8e76285cbc.jpg\" /></p>\n<p><strong>หายห่วงด้วยประกันจาก ASUS</strong></p>\n<p>ASUS M3200 มาพร้อมประกันบริการซ่อมถึงที่ 3 ปี (Local On-site Service) และประกันอุบัติเหตุ 1 ปีเต็ม (Perfect Warranty) ไม่ว่าจะน้ำหก น้องแมววิ่งผ่าน หรือเครื่องค้าง ทีมบริการก็พร้อมดูแลเสมอ ไม่ต้องกลัวว่าจะเรียนหรือทำงานไม่ทัน</p>\n<p><strong>สรุป</strong></p>\n<p>ASUS M3200 เป็นคอมพิวเตอร์ all-in-one อีกรุ่นที่เน้นความสะดวกเรียบง่ายในการใช้งาน ที่แค่เปิดกล่อง เสียบสาย ก็ใช้งานได้ทันที เพราะมาพร้อม Windows 10 Home และ Microsoft Office Home &amp; Student 2019</p>\n<p>แถมซีพียู Ryzen 3 5300U และ SSD 512GB ก็ช่วยการันตีอีกต่อว่าการใช้งานจะทำได้อย่างรวดเร็ว ไม่มีสะดุด ข้อได้เปรียบของการเป็นคอมพิวเตอร์ all-in-one และมาพร้อมเม้าส์และคีย์บอร์ดไร้สาย ยังทำให้ไม่กินพื้นที่ และไม่มีสายเกะกะรกตา เมื่อวางบนโต๊ะทำงานในบ้านอีกด้วย ถือเป็นคอมพิวเตอร์สำหรับการทำงานและเรียนออนไลน์ ที่น่าจะช่วยประหยัดเวลาชีวิตได้อีกมาก โดยรุ่นนี้ที่มาพร้อมกับ Microsoft Office Home &amp; Student 2019 จะมีราคาอยู่ที่ 21,990 บาท</p>\n<p><img src=\"https://www.blognone.com/sites/default/files/externals/a07284d4edf2ea4462d660b4762e1c9d.jpg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/all-one\">All-in-One</a></div><div><a href=\"/topics/review\">Review</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94db1cf2913c8b0b3cb588059383ab8a4f362d711443c4fc111f839cbdc1c5b3","category":"Thai"}