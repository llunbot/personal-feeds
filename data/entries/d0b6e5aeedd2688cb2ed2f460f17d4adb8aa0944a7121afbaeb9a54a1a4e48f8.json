{"title":"Microsoft ประกาศทางการ ขึ้นราคา Microsoft 365 Consumer มีผลทั่วโลก มีทางเลือกใช้แบบไม่มี Copilot ได้","link":"https://www.blognone.com/node/144158","date":1737076434000,"content":"<div><div><div><p>ไมโครซอฟท์ประกาศอย่างเป็นทางการเรื่องการขึ้นราคา Microsoft 365 แบบลูกค้าทั่วไป (Consumer) มีผลทั่วโลก จากรายงานเมื่อวันก่อน<a href=\"https://www.blognone.com/node/144078\">พบข้อมูลการขึ้นราคาในไม่กี่ประเทศรวมทั้งประเทศไทย</a></p>\n<p>โดยราคาในประเทศไทย Microsoft 365 Personal เพิ่มจาก 2,099 บาทต่อปี เป็น 2,999 บาทต่อปี (+43%) และ Microsoft 365 Family เพิ่มจาก 2,899 บาทต่อปี เป็น 3,699 บาทต่อปี (+28%) ส่วนในอเมริกาแผน Family เพิ่มจาก 99.99 ดอลลาร์ต่อปี เป็น 129.99 ดอลลาร์ต่อปี (+30%)</p>\n<p>ไมโครซอฟท์บอกว่าราคาที่ปรับขึ้นนี้เพื่อให้สะท้อนกับความสามารถต่าง ๆ ที่ Microsoft 365 Consumer มีเพิ่มเข้ามาตลอด 12 ปี และรองรับการพัฒนานวัตกรรมใหม่ในอนาคต ลูกค้าทุกคนนอกจากจะได้ใช้งาน Copilot แล้ว ยังเพิ่ม Microsoft Designer และเครื่องมือแก้ไขรูปภาพด้วย AI อีกด้วย</p>\n<p>ถึงตรงนี้หลายคนอาจลังเลว่าควรรอหรือพอ ไมโครซอฟท์เลยให้ข้อเสนอลูกค้าปัจจุบันสามารถสลับมาใช้แผนแบบใหม่ที่ไม่มี Copilot และฟังก์ชัน AI เรียกว่า <a href=\"https://support.microsoft.com/topic/58342e83-38e7-4cda-b63b-88604a8fb7ef\">Personal Classic และ Family Classic</a> ได้ แต่จะทำให้ไม่ได้ใช้งานฟีเจอร์ใหม่อื่น ๆ ในอนาคต หรือไม่อย่างนั้นก็เปลี่ยนไปสมัครแพ็คเกจพื้นฐาน <a href=\"https://www.microsoft.com/microsoft-365/p/microsoft-365-basic/cfq7ttc0ktxs\">Microsoft 365 Basic</a></p>\n<p>ที่มา: <a href=\"https://www.microsoft.com/en-us/microsoft-365/blog/2025/01/16/copilot-is-now-included-in-microsoft-365-personal-and-family/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/50e9c4c69f591bf28cbfd4e2034b1abb.png\" /></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0b6e5aeedd2688cb2ed2f460f17d4adb8aa0944a7121afbaeb9a54a1a4e48f8","category":"Thai"}