{"title":"IDX โครงการ IDE ผ่านเบราว์เซอร์ของกูเกิล เพิ่มฟีเจอร์ iOS Simulator และ Android Emulator","link":"https://www.blognone.com/node/137888","date":1706252160000,"content":"<div><div><div><p>กูเกิลอัพเกรดความสามารถของ <a href=\"https://www.blognone.com/node/135182\">IDX โครงการ IDE ผ่านเว็บเบราว์เซอร์ที่เปิดตัวในเดือนสิงหาคม 2023</a> โดยเพิ่ม iOS Simulator และ Android Emulator เพื่อให้นักพัฒนาที่เขียนแอพสำหรับมือถือ (เช่น เว็บแอพหรือ Flutter) สามารถพรีวิวแอพได้จากเบราว์เซอร์โดยตรง</p>\n<p>นอกจากนี้ IDX ยังเพิ่มเทมเพลตสำหรับเขียนแอพด้วยเฟรมเวิร์คยอดนิยมอีกหลายตัว เช่น Astro, Go, Python/Flask, Qwik, Lit, Preact, Solid.js, Node.js รวมถึงขยายฟีเจอร์ใช้ AI ช่วยเขียนโค้ดเพิ่มอีก 15 ประเทศ แต่ยังไม่มีประเทศไทย</p>\n<p>กูเกิลเล่าว่าตอนนี้มีทีมภายในเริ่มนำ IDX ไปใช้งานแล้ว ตัวอย่างคือ <a href=\"https://firebase.blog/\">Firebase Blog</a> ที่เขียนด้วย IDX และใช้<a href=\"https://www.blognone.com/node/132423\">เฟรมเวิร์ค Astro</a> ที่เรียกใช้ผ่าน IDX อีกที</p>\n<p>ที่มา - <a href=\"https://idx.dev/blog/article/introducing-android-emulators-ios-simulators-and-other-product-updates-from\">IDX</a></p>\n<p><img alt=\"No Description\" src=\"https://www.blognone.com/sites/default/files/externals/855f7061eda4585ef6100de9ac4565c6.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14d41ecaaa5909110cfe52504e6707067ec95e0d052bd50cd64c2fbf9d2ae47c","category":"Thai"}