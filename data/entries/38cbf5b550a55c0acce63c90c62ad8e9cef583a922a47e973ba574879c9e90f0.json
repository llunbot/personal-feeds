{"title":"Coinbase ซื้อ BRD สตาร์ทอัพพัฒนาคริปโตวอลเล็ต นำทีมมาพัฒนา Coinbase Wallet","link":"https://www.blognone.com/node/126016","date":1637850704000,"content":"<div><div><div><p>Coinbase ผู้ให้บริการซื้อขายแลกเปลี่ยนคริปโตรายใหญ่ของสหรัฐฯ ประกาศเข้าซื้อ BRD ผู้พัฒนากระเป๋าเก็บเหรียญคริปโตโดยไม่เปิดเผยมูลค่า เพื่อนำทีมมาพัฒนา Coinbase Wallet</p>\n<p>BRD เปิดให้บริการกระเป๋าเงินคริปโตบนมือถือมาแล้ว 7 ปี และปัจจุบันมีผู้ใช้ราว 10 ล้านคนทั่วโลก ซึ่งจุดเด่นของ BRD คือเป็นกระเป๋าเก็บเหรียญคริปโตแบบ self-custody (ผู้ถือคริปโตเป็นเจ้าของกระเป๋าเอง ไม่ได้ฝากไว้กับบุคคลที่สาม) โดยเริ่มแรก BRD เก็บได้เฉพาะบิตคอยน์ และค่อย ๆ ขยายมารองรับเหรียญอีกจำนวนมาก พร้อมทั้งจับมือกับพาร์ทเนอร์เพื่อให้บริการซื้อ ขาย และแลกเปลี่ยนเหรียญคริปโตด้วย</p>\n<p>หลังควบกิจการ ทีมของ BRD จะเข้าไปพัฒนา Coinbase Wallet ซึ่งตอนนี้ผู้ถือกระเป๋าเงิน BRD จะยังคงใช้งานกระเป๋าเงินได้ตามปกติ และในอนาคตจะเพิ่มช่องทางไมเกรตมายัง Coinbase Wallet เป็นทางเลือกให้ผู้ใช้งาน BRD</p>\n<p>ที่มา - <a href=\"https://techcrunch.com/2021/11/24/coinbase-acquihires-team-behind-brd-crypto-wallet/\">TechCrunch</a>, <a href=\"https://www.coindesk.com/business/2021/11/24/coinbase-acquires-crypto-wallet-firm-brd-for-undisclosed-amount/\">Coindesk</a></p>\n<p><img src=\"https://www.blognone.com/sites/default/files/externals/3f9cc8d39e59effb74341524d2097585.png\" /></p>\n</div></div></div><div><div>Topics: </div><div><div><a href=\"/topics/coinbase\">Coinbase</a></div><div><a href=\"/topics/acquisition\">Acquisition</a></div><div><a href=\"/topics/cryptocurrency\">Cryptocurrency</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38cbf5b550a55c0acce63c90c62ad8e9cef583a922a47e973ba574879c9e90f0","category":"Thai"}