{"title":"โรงพิมพ์ธนบัตรรายใหญ่ของโลกเผย ความต้องการใช้ธนบัตรลดลงต่ำสุดในรอบกว่า 20 ปี","link":"https://www.blognone.com/node/133440","date":1681543991000,"content":"<div><div><div><p>De La Rue บริษัทผู้พิมพ์ธนบัตรรายใหญ่ของโลกจากอังกฤษ เปิดเผยว่าความต้องการใช้ธนบัตรในโลกลดลงต่ำที่สุดในรอบมากกว่า 20 ปี เนื่องจากความนิยมในการใช้การจ่ายเงินผ่านบัตรหรือแอปมือถือเพิ่มมากขึ้น รวมทั้งการสำรองเงินที่สูงขึ้นจากธนาคารกลาง ที่เป็นผลต่อเนื่องจากปัญหาเศรษฐกิจ ทำให้มีธนบัตรหมุนเวียนออกมาน้อยลง</p>\n<p>De La Rue เป็นบริษัทรับพิมพ์ธนบัตรให้กับอังกฤษและหลายประเทศทั่วโลก โดยธนบัตรของประเทศไทยแบบแรก ในปีพ.ศ. 2445 ก็จัดพิมพ์โดย De La Rue และสั่งพิมพ์อีกหลายแบบ จนกระทั่งธนาคารแห่งประเทศได้จัดตั้งโรงพิมพ์ธนบัตรแห่งแรกในประเทศเองในปีพ.ศ. 2512 (<a href=\"https://www.botlc.or.th/item/archive_collection/00000134674\">ที่มา</a>)</p>\n<p>ข้อมูลในอังกฤษ ประชาชนนิยมซื้อสินค้า และจ่ายเงินด้วยวิธีการผ่านบัตรเดบิตมากที่สุด จ่ายด้วยเงินสดเพียง 15% เทียบกับตัวเลขเมื่อสิบปีที่แล้วซึ่งการจ่ายด้วยเงินสดอยู่ที่ 60% ส่วนประเทศไทย แนวโน้มการจ่ายเงินแบบดิจิทัลหรือ e-Payment ยังได้รับความนิยมเพิ่มสูงขึ้นทุกปี แต่การใช้เงินสดก็ยังเป็นที่นิยมอยู่มาก (ข้อมูล: <a href=\"https://www.pier.or.th/abridged/2023/05/\">สถาบันวิจัยเศรษฐกิจป๋วย อึ๊งภากรณ์</a>)</p>\n<p>ที่มา: <a href=\"https://www.theguardian.com/business/2023/apr/12/de-la-rue-banknotes-paper-money-printing-profit-warning\">The Guardian</a> ภาพ <a href=\"https://pxhere.com/en/photo/1218449\">PxHere</a></p>\n<p><img alt=\"No Description\" src=\"https://www.blognone.com/sites/default/files/externals/cbec57919e7c2eb83929d832237a77a5.jpg\" /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/cashless\">Cashless</a></div><div><a href=\"/topics/banknote\">Banknote</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b16a00661971c022d81c76c255e2fb3173153244da700f2a1d4e3ff8487174e7","category":"Thai"}