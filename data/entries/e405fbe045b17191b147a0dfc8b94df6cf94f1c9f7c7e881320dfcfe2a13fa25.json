{"title":"Tim Cook เดินทางไปจีน พบตัวแทนรัฐบาล และภาคธุรกิจทั้ง China Mobile กับ Sina Weibo","link":"https://www.blognone.com/node/142750","date":1729776108000,"content":"<div><div><div><p>Tim Cook ซีอีโอแอปเปิล ได้เดินทางไปที่ประเทศจีนในช่วงสัปดาห์นี้ โดยเดินทางไปหลายสถานที่ รวมทั้งพบปะกับนักธุรกิจและตัวแทนของรัฐบาลจีน</p>\n<p>ภาคธุรกิจที่ Cook ได้เดินทางไปมี China Mobile เพื่อหารือเรื่องการพัฒนาคอนเทนต์บนเครือข่าย 5G ซึ่งอาจรวมถึงการสร้างคอนเทนต์ Spatial สำหรับ Apple Vision Pro ด้วย และเขาได้เดินทางไปที่สำนักงานของ Sina Weibo ซึ่งที่นั่นเขาถูกถามว่า Apple Intelligence จะมีให้บริการในจีนเมื่อใด ซึ่ง Cook ก็บอกว่าอยู่ในขั้นตอนการขออนุมัติจากหน่วยงานกำกับดูแล โดยแอปเปิลต้องการนำเสนอฟีเจอร์นี้กับผู้ใช้งานในจีนโดยเร็วที่สุด</p>\n<p>Tim Cook ยังเข้าพบ Jin Zhuanglong รัฐมนตรีด้านอุตสาหกรรมและเทคโนโลยีสารสนเทศของจีน โดย Jin เผยว่าแอปเปิลยังยืนยันแผนการลงทุนในจีนที่เพิ่มมากขึ้น</p>\n<p>ครั้งสุดท้ายที่ Tim Cook เดินทางไปจีนคือ<a href=\"https://www.blognone.com/node/138823\">มีนาคมปีที่แล้ว</a></p>\n<p>ที่มา: <a href=\"https://www.reuters.com/technology/apple-ceo-tim-cook-met-chinas-minister-industry-it-beijing-2024-10-23/\">Reuters</a> และ <a href=\"https://pandaily.com/tim-cooks-china-visit-5g-collaborations-apple-ais-entry-into-china-and-more/\">Pandaily</a> ภาพ <a href=\"https://m.weibo.cn/u/5524254784\">Weibo: Tim Cook</a></p>\n<p><img alt=\"No Description\" src=\"https://www.blognone.com/sites/default/files/externals/bd4f19ab44abb15f6a9cb54e7d693c5f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/03ad5db1a6adb2735c86713f4e608d9f.jpeg\" /></p>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/apple\">Apple</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e405fbe045b17191b147a0dfc8b94df6cf94f1c9f7c7e881320dfcfe2a13fa25","category":"Thai"}