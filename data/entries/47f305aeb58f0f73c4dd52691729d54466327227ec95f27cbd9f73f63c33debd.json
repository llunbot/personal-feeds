{"title":"Apple อุทธรณ์คำสั่ง EU ที่ iOS ต้องเปิดให้อุปกรณ์ 3rd Party เข้าถึงฟีเจอร์มากขึ้น บอกไม่มีเหตุผล และเพิ่มความเสี่ยง","link":"https://www.blognone.com/node/146750","date":1748907248000,"content":"<span>Apple อุทธรณ์คำสั่ง EU ที่ iOS ต้องเปิดให้อุปกรณ์ 3rd Party เข้าถึงฟีเจอร์มากขึ้น บอกไม่มีเหตุผล และเพิ่มความเสี่ยง</span>\n\n  <div>\n    <div>Body</div>\n              <div><p>แอปเปิลยื่นอุทธรณ์คัดค้านคำตัดสินของคณะกรรมาธิการยุโรป (European Commission - EC) <a href=\"https://www.blognone.com/node/145360\">เมื่อเดือนมีนาคม</a> ที่ระบุว่าอุปกรณ์ระบบปฏิบัติการ iOS ต้องเปิดให้อุปกรณ์ 3rd Party สามารถเชื่อมต่อเข้าถึงฟีเจอร์ได้เหมือนกับอุปกรณ์เสริมของแอปเปิล ซึ่งครอบคลุมทั้งแอป หูฟัง ไปจนถึงเฮดเซต VR โดยอ้างถึงประเด็นการผูกขาดตลาด</p>\n<p>ตัวอย่างฟีเจอร์ที่ระบุในคำสั่งนี้เช่น การแจ้งเตือนต้องมีความสามารถเท่ากัน, การเชื่อมต่ออุปกรณ์แบบ P2P, การเข้าถึง NFC เป็นต้น</p>\n<p>โฆษกของแอปเปิลแถลงว่า แอปเปิลออกแบบเทคโนโลยีให้ทำงานเชื่อมต่อร่วมกันได้อย่างดี เพื่อส่งมอบประสบการณ์ดีที่สุดกับผู้ใช้งาน ทำให้ผู้ใช้งานรักและเชื่อมั่นในสินค้า คำสั่งของ EU เป็นคำสั่งที่ทำลายสิ่งที่แอปเปิลสร้างขึ้นแบบไม่มีเหตุผล สร้างต้นทุนที่สูงขึ้น และขัดขวางการสร้างนวัตกรรม นอกจากนี้แอปเปิลยังบอกว่าการให้อุปกรณ์ 3rd Party เข้าถึงข้อมูลที่มากขึ้นเช่น การแจ้งเตือนทั้งหมด ย่อมทำให้ผู้ใช้งานในกลุ่มประเทศ EU มีความเสี่ยงเพิ่มขึ้นด้วย</p>\n<p>ที่มา: <a href=\"https://www.wsj.com/tech/apple-challenges-eu-order-to-increase-compatibility-with-rivals-products-52082b50\">The Wall Street Journal</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 03/06/2025 - 06:34</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47f305aeb58f0f73c4dd52691729d54466327227ec95f27cbd9f73f63c33debd","category":"Thai"}