{"title":"AMD ซื้อกิจการ Silo AI สตาร์ทอัปพัฒนาโซลูชันปัญญาประดิษฐ์จากฟินแลนด์","link":"https://www.blognone.com/node/140835","date":1720624077000,"content":"<div><div><div><p>AMD ประกาศแผนซื้อกิจการ <strong>Silo AI</strong> สตาร์ทอัปที่เน้นงานวิจัยด้าน AI จากฟินแลนด์ ด้วยมูลค่า 665 ล้านดอลลาร์ โดยดีลนี้ AMD จะจ่ายเป็นเงินสดทั้งหมด</p>\n<p>AMD บอกว่าดีลนี้จะนำมาเสริมโซลูชันด้าน AI ของบริษัทให้แข็งแกร่งมากขึ้น โดยยังอิงพื้นฐานมาตรฐานเปิด และเสริมระบบนิเวศของการพัฒนาด้าน AI</p>\n<p>Peter Sarlin ซีอีโอ Silo AI จะยังคงเป็นหัวหน้าทีมของ Silo AI ต่อไป ซึ่งย้ายมาอยู่ภายใต้กลุ่มธุรกิจ AI ของ AMD ขึ้นตรงกับ Vamsi Boppana รองประธานอาวุโสของ AMD</p>\n<p>Silo AI เป็นผู้ให้บริการโซลูชัน AI กับลูกค้าองค์กรทั้งในยุโรปและสหรัฐอเมริกา เพื่อนำ AI มาใช้กับผลิตภัณฑ์และบริการ ตัวอย่างลูกค้าของบริษัทเช่น Allianz, Philips, Rolls-Royce และ Unilever</p>\n<p>ที่มา: <a href=\"https://ir.amd.com/news-events/press-releases/detail/1206/amd-to-acquire-silo-ai-to-expand-enterprise-ai-solutions\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/f444e7b6897ec7108156078f1401cb38.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67792d90b316efbd4852bc20eefbee1cd287ed5d9c0c2dddf295108568b52468","category":"Thai"}