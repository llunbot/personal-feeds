{"title":"ไมโครซอฟท์เปิดสโตร์แอปแอนดรอยด์ให้ใช้ใน Windows 11 Insider","link":"https://www.blognone.com/node/125387","date":1634755422000,"content":"<div><div><div><p>ฟีเจอร์ของ Windows 11 ตั้งแต่เปิดตัวอันหนึ่งคือการรันแอปแอนดรอยด์ โดยติดตั้งผ่าน Amazon Appstore แต่หลังจาก Windows 11 ปล่อยออกมาก็ยังไม่มีฟีเจอร์นี้ในตัว วันนี้ไมโครซอฟท์ปล่อยฟีเจอร์นี้ใน Windows Insider แล้ว</p>\n<p>แม้แอปใน Amazon Appstore จะจำกัดอยู่แล้ว แต่ไมโครซอฟท์ก็ระมัดระวังด้วยการปล่อยให้ใช้งานแอปเริ่มต้นเพียง 50 แอปเท่านั้น แล้วค่อยๆ เพิ่มแอปเข้ามาภายหลัง</p>\n<p>แอปรันด้วยเทคโนโลยี Intel Bridge สำหรับแปลงโค้ด Arm ให้มารันบน x86 ตัวแอนดรอยด์ที่ใช้เป็น Android 11 AOSP</p>\n<p>สำหรับนักพัฒนาที่ส่งแอปขึ้น Amazon Appstore อยู่แล้วสามารถสมัครขอส่งแอปขึ้น Windows 11 ได้ ไมโครซอฟท์ระบุว่าจะมีเครื่องมือดีบั๊กให้นักพัฒนาเหล่านี้ด้วย</p>\n<p>ที่มา - <a href=\"https://blogs.windows.com/windows-insider/2021/10/20/introducing-android-apps-on-windows-11-to-windows-insiders/\">Windows Blog</a></p>\n<p><img src=\"https://www.blognone.com/sites/default/files/externals/f1357e8675c817a8efa3aa1dbe1fdb9f.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/android\">Android</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc4738ddc94869e66e32f4dd16a6d8f77cf8bd4d3da43abffa8fd37ad5d03a41","category":"Thai"}