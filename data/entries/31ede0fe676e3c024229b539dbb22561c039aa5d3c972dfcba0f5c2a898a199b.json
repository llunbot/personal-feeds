{"title":"Sakana AI สร้าง AI ปรับปรุงการรัน AI รันได้เร็วขึ้น 10-100 เท่าตัว","link":"https://www.blognone.com/node/144854","date":1740199765000,"content":"<div><div><div><p>Sakana AI บริษัทวิจัยปัญญาประดิษฐ์จากญี่ปุ่นรายงานถึงการพัฒนา AI CUDA Engineer ที่เป็นเฟรมเวิร์คปัญญาประดิษฐ์แบบ agentic เพื่อปรับปรุง CUDA kernel</p>\n<p>CUDA เป็นซอฟต์แวร์ระดับต่ำชิดกับฮาร์ดแวร์ของ NVIDIA เอง โดยที่เราใช้งานกันมักใช้งาน CUDA kernel ที่เขียนโค้ดให้รันบนชิปกราฟิกมาแล้ว โดยทั่วไปแล้วโค้ดที่นักพัฒนาเขียนมักใช้เฟรมเวิร์คระดับสูง เช่น TensorFlow หรือ PyTorch แล้วคอมไพล์เป็นโค้ด CUDA อีกที</p>\n<p>AI CUDA Engineer อ่านโค้ด PyTorch แล้วปรับเป็น CUDA จากนั้นค่อยๆ ปรับปรุงรูปแบบโค้ด CUDA แบบเดียวกับการวิวัฒนาการที่ผสมเทคนิคแบบต่างๆ เข้าไปเรื่อยๆ จนพบโค้ด CUDA ที่ประสิทธิภาพสูงสุด โค้ดที่ได้ในกรณีแย่ที่สุดประสิทธิภาพพอๆ กับการคอมไพล์ตามปกติ แต่กรณีที่ดีมากๆ อาจะประสิทธิภาพสูงขึ้น 85 เท่าตัว ทาง Sakana AI ระบุว่าศักยภาพของ AI CUDA Engineer สามารถปรับปรุงโค้ดให้เร็วขึ้น 10-100 เท่าแต่ตารางแสดงผลก็ไม่ได้ระบุกรณีที่ถึงระดับ 100 เท่าแต่อย่างใด</p>\n<p>ที่มา - <a href=\"https://sakana.ai/ai-cuda-engineer/\">Sakana AI</a></p>\n<p><img alt=\"No Description\" src=\"https://www.blognone.com/sites/default/files/externals/ec7ee10c3c0b0b2242dec89c27669d51.png\" /></p>\n</div></div></div><div><div>Topics: </div><div><div><a href=\"/topics/sakana-ai\">Sakana AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31ede0fe676e3c024229b539dbb22561c039aa5d3c972dfcba0f5c2a898a199b","category":"Thai"}