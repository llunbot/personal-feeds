{"title":"Automattic ยื่นข้อเสนอรอบใหม่กับพนักงานที่ไม่เห็นด้วยในสงคราม WordPress ลาออกจากบริษัทพร้อมเงินเดือน 9 เดือน","link":"https://www.blognone.com/node/142635","date":1729230482000,"content":"<div><div><div><p>TechCrunch อ้างข้อความจาก Slack ภายใน Automattic บริษัทเจ้าของ WordPress.com ซึ่ง Matt Mullenweg ซีอีโอ โดยเขาได้ยื่นข้อเสนอรอบใหม่กับพนักงาน จากประเด็นที่บริษัทเลือก<a href=\"https://www.blognone.com/node/142141\">ตอบโต้กับ WP Engine</a> ทำให้พนักงานบางส่วนไม่เห็นด้วย ซึ่งครั้งแรกมี<a href=\"https://www.blognone.com/node/142389\">พนักงาน 159 คน รับข้อเสนอออกจากบริษัท</a> พร้อมแพ็คเกจเป็นเงินเดือน 6 เดือน</p>\n<p>ในครั้งนี้ Mullenweg บอกว่า เผื่อพนักงานบางคนอาจตัดสินใจไม่ทันเลยพลาดโอกาส จึงให้ข้อเสนอใหม่สำหรับการลาออกเป็นเงินเดือน 9 เดือน แต่เพิ่มเติมคือถูกยึดบัญชี Automattic และ WordPress.org ที่ใช้งานทั้งหมด รวมทั้งถูกแบนจากชุมชน WordPress ทันที ตลอดจนโครงการโอเพนซอร์สที่เคยมีส่วนร่วมทั้งหมด ส่วนอุปกรณ์ที่ใช้ในสำนักงานและแล็ปท็อปสามารถนำไปด้วยได้เลย</p>\n<p>Mullenweg บอกว่าพนักงานที่ต้องการรับข้อเสนอ ให้ส่งข้อความส่วนตัวมาที่เขาได้เลย และเขาจะไม่ถามเหตุผลใด ๆ ทั้งสิ้น แต่มีเวลาให้ตัดสินใจเพียง 4 ชั่วโมงเท่านั้น ซึ่งยังไม่มีรายงานว่ามีพนักงานที่ตัดสินใจรับข้อเสนอนี้กี่คน</p>\n<p>ที่มา: <a href=\"https://techcrunch.com/2024/10/17/automattic-offered-employees-another-chance-to-quit-this-time-with-nine-months-severance/\">TechCrunch</a></p>\n<p><img src=\"https://www.blognone.com/sites/default/files/externals/6ad4f5b66be737a1618019916626b1bd.png\" /></p>\n</div></div></div><div><div>Topics: </div><div><div><a href=\"/topics/automattic\">Automattic</a></div><div><a href=\"/topics/wordpress\">WordPress</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e298c126a10028ee9841f26c727503b6e372a584871fef5733ee8c5ab240a77","category":"Thai"}