{"title":"[ลือ] Apple พัฒนา LLM Siri ที่โต้ตอบได้ดีขึ้นใน iOS 19 และ macOS 16","link":"https://www.blognone.com/node/143275","date":1732235127000,"content":"<div><div><div><p>ข้อมูลนี้มาจาก Mark Gurman แห่ง Bloomberg คนเดิม เขาบอกว่าแอปเปิลกำลังพัฒนาฟีเจอร์ AI ใหม่สำหรับ iOS 19 และ macOS 16 ที่จะออกมาในปีหน้า โดยเพิ่มความสามารถ Siri ด้วยโมเดลปัญญาประดิษฐ์ภาษาขนาดใหญ่หรือ LLM (Large Language Model) ทำให้มีความสามารถในการสนทนาโต้ตอบให้ข้อมูลดีขึ้น</p>\n<p>Gurman บอกว่าตอนนี้พนักงานในแอปเปิลได้เริ่มทดสอบใช้งาน Siri ใหม่นี้แล้ว ซึ่งมีชื่อเรียกกันเองภายในว่า <strong>LLM Siri</strong> โดยยังเป็นแอปแยก แต่เมื่อใช้งานจริงความสามารถทั้งหมดจะนำมารวมอยู่ใน Siri โดยสามารถโต้ตอบ ทำงานตามคำสั่ง ได้เป็นธรรมชาติและคล้ายการสนทนากับคนมากขึ้นแบบ ChatGPT หรือ Gemini ของกูเกิล จุดขายสำคัญคือการทำงานกับแอป 3rd Party ที่รองรับการสั่งงานที่แม่นยำขึ้น รวมทั้งการเรียกใช้ความสามารถของ Apple Intelligence</p>\n<p>อย่างไรก็ตามข่าวลืออาจจะมาล่วงหน้าไปมากเพราะ iOS 19 และ macOS 16 หากเปิดตัวก็เป็นงาน WWDC 2025 ช่วงกลางปีหน้า และจะเปิดให้ดาวน์โหลดทั่วไปก็ช่วงกันยายน-ตุลาคม</p>\n<p>ที่มา: <a href=\"https://www.bloomberg.com/news/articles/2024-11-21/apple-readies-more-conversational-llm-siri-in-bid-to-rival-openai-s-chatgpt\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/44f27099f81f793a7fe009cfe1ab60cf.png\" /></p>\n</div></div></div><div><div>Topics: </div><div><div><a href=\"/topics/siri\">Siri</a></div><div><a href=\"/topics/apple\">Apple</a></div><div><a href=\"/topics/llm\">LLM</a></div><div><a href=\"/topics/rumors\">Rumors</a></div><div><a href=\"/topics/ios-19\">iOS 19</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab1671ca8e72df103e497a2bd694b3df198650d7c795015e9de6f3cf75deb716","category":"Thai"}