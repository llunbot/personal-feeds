{"title":"React หยุดพัฒนาตัวช่วยสร้างแอพ Create React App, แนะนำให้ใช้เฟรมเวิร์คแทน","link":"https://www.blognone.com/node/144702","date":1739754222000,"content":"<div><div><div><p>Meta ประกาศยกเลิก <a href=\"https://create-react-app.dev/\">Create React App</a> ตัวช่วยเตรียมคอนฟิกสำหรับเขียนแอพ React ด้วยเหตุผลว่ามีข้อจำกัดทางเทคนิคหลายอย่าง ที่ทำให้ยากต่อการดูแล</p>\n<p>การเริ่มเขียนแอพด้วย React จำเป็นต้องเตรียมเครื่องมือพื้นฐานหลายอย่าง เช่น JSX, linting, hot reloading ทำให้นักพัฒนาหน้าใหม่เริ่มต้นได้ยาก ในปี 2016 ทางทีม Meta จึงสร้าง Create React App ขึ้นมาเพื่อรวมเครื่องมือทุกอย่างไว้ด้วยกันเป็นก้อนเดียว</p>\n<p>แต่ความง่ายในการเริ่มต้น ต้องแลกมาด้วยข้อจำกัดทางเทคนิคหลายประการ โดยเฉพาะการใช้งานระดับโปรดักชัน ซึ่ง Create React App ไม่ได้รวมฟีเจอร์สำคัญอย่าง routing, data fetching, code splitting มาให้ด้วย นักพัฒนาต้องมาเพิ่มเองภายหลัง</p>\n<p>เมื่อบวกกับสถานการณ์ในโลก React เปลี่ยนไปจากเดิมมาก เกิดเฟรมเวิร์คใหม่ๆ หลายตัวขึ้นมาแก้ปัญหาแบบเดียวกัน เช่น  Next.js, React Router, Expo ทำให้ทีมพัฒนา React ตัดสินใจปรับสถานะของ Create React App เป็นล้าสมัย (deprecated) และแนะนำให้แอพใหม่ๆ เขียนด้วยเฟรมเวิร์คเหล่านี้แทน</p>\n<p>ตอนนี้ Create React App ยังสามารถใช้งานได้อยู่ ถูกอัพเดตให้ใช้กับ React 19 เวอร์ชันล่าสุดได้ แต่จะไม่ถูกพัฒนาต่อแล้ว</p>\n<p>ที่มา - <a href=\"https://react.dev/blog/2025/02/14/sunsetting-create-react-app\">React Blog</a></p>\n<p><img alt=\"No Description\" src=\"https://www.blognone.com/sites/default/files/externals/8ce2411e8da3a4bef5ce7458dce7e625.png\" /></p>\n</div></div></div><div><div>Topics: </div><div><div><a href=\"/topics/react\">React</a></div><div><a href=\"/topics/development\">Development</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"380e201e555f4f9fc4c679f9326326722697b89e864fc0be13ba3793ec2c36c5","category":"Thai"}