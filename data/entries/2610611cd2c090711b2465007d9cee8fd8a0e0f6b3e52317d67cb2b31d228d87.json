{"title":"พบภาพ Xbox Game Pass เตรียมเปลี่ยนชื่อเป็น Microsoft Game Pass","link":"https://www.blognone.com/node/138109","date":1707374683000,"content":"<div><div><div><p>GameStop ร้านขายเกมชื่อดังของสหรัฐฯ โพสต์โปรโมท Game Pass แคมเปญ Xbox Demo Day บน X ที่ให้ผู้เล่นสามารถทดลองใช้งานบริการ Game Pass ได้ฟรีในช่วงเวลาที่กำหนด ซึ่งรูปประกอบมีระบุว่าเป็น Microsoft Game Pass แทนที่เป็น Xbox Game Pass หรือ PC Game Pass</p>\n<p>ภายหลัง GameStop ได้ลบโพสต์ออกไป แต่ Game Pass Tracker เว็บไซต์เก็บสถิติของเกมบน Xbox และรายงานข่าวสารของ Xbox กลับเซฟรูปได้ทัน และนำมาโพสต์ตั้งข้อสงสัยว่า Xbox Game Pass อาจเปลี่ยนชื่อ Microsoft Game Pass</p>\n<p>ช่วงนี้มีการลืออย่างหนาหูว่า Microsoft Gaming เตรียมนำเกม 1st Party ของตนไปลงแพลตฟอร์มคู่แข่งอย่าง PS5 มากขึ้น และอาจเปลี่ยนสถานะจากเจ้าของแพลตฟอร์มไปเป็นผู้จัดจำหน่ายเกมอย่างเดียว</p>\n<p>อย่างไรก็ดี Phil Spencer ซีอีโอของ Microsoft Gaming เพิ่ง<a href=\"https://www.blognone.com/node/138053\">ประกาศจัดงานแถลงข่าวสัปดาห์หน้า</a> แสดงวิสัยทัศน์ และทิศทางในอนาคตของ Xbox ไปเมื่อไม่กี่วันก่อน</p>\n<p><img alt=\"No Description\" src=\"https://www.blognone.com/sites/default/files/externals/6fd2d8abf9c9adf2901aed85b932249e.jpeg\" /></p>\n<blockquote><p>UPDATE TO THE GAME STOP POST STATING “MICROSOFT GAME PASS”Game Stop’s official X account has taken down the post referring to “Xbox Game Pass” as “Microsoft Game Pass” almost immediately after we reached out to both Microsoft Gaming / Xbox &amp; Game Stop for comment.As you can… <a href=\"https://t.co/AqNQk0r6oZ\">pic.twitter.com/AqNQk0r6oZ</a></p>\n<p>— Game Pass Tracker (@gamepasstracker) <a href=\"https://twitter.com/gamepasstracker/status/1755333627221532689?ref_src=twsrc%5Etfw\">February 7, 2024</a></p></blockquote>\n<p>ที่มา - <a href=\"https://twitter.com/gamepasstracker/status/1755333627221532689\">Game Pass Tracker</a></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2610611cd2c090711b2465007d9cee8fd8a0e0f6b3e52317d67cb2b31d228d87","category":"Thai"}