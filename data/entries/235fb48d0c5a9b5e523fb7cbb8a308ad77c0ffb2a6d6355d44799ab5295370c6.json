{"title":"[ลือ] iOS 18 จะเพิ่มฟีเจอร์ ให้ตั้งค่าล็อกแอปอีกชั้น แบบแยกรายแอปได้","link":"https://www.blognone.com/node/140249","date":1717944109000,"content":"<div><div><div><p>ยังคงอยู่ในช่วงข่าวลือมากันไม่หยุด ก่อนงานสัมมนาประจำปี WWDC24 ของแอปเปิล ในคืนวันพรุ่งนี้ ซึ่งคราวนี้ว่าด้วยอีกฟีเจอร์ใหม่ด้านความปลอดภัยของ iOS 18 ที่ไม่เกี่ยวกับ AI</p>\n<p>ฟีเจอร์ที่ว่าคือการ<strong>ล็อกแอป</strong>แบบแยกรายแอป ผู้ใช้งานสามารถตั้งค่าความปลอดภัยเพิ่มเติม ให้การเปิดใช้งานแอปต้องยืนยันตัวตนทุกครั้ง เช่นใช้่ Face ID, Touch ID หรือรหัส Passcode ในเบื้องต้นแอปที่รองรับคือแอปพื้นฐานของ iOS เช่น Mail, Messages, Notes, Phone, Photos, Safari ไปจนถึง Settings</p>\n<p>คุณสมบัติการล็อกแอปอีกหนึ่งชั้นไม่ใช่ของใหม่ มีแอปหลายแอปที่รองรับอยู่แล้ว หรือใช้ Screen Time กับ Shortcuts มาช่วยตั้งค่าได้ ส่วนแอปพื้นฐานของแอปเปิลมีรองรับในบางส่วนของแอป เช่น Notes ที่ล็อกไว้, Photos เมื่อเข้าโฟลเดอร์ Recently Deleted เป็นต้น</p>\n<p>ที่มา: <a href=\"https://www.macrumors.com/2024/06/08/ios-18-face-id-app-locking-rumor/\">MacRumors</a></p>\n<p><img src=\"https://www.blognone.com/sites/default/files/externals/33d2edd8927c541d536763777521a3c3.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"235fb48d0c5a9b5e523fb7cbb8a308ad77c0ffb2a6d6355d44799ab5295370c6","category":"Thai"}