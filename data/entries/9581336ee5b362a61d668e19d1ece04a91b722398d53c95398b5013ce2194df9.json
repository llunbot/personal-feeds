{"title":"ข้อมูลเพิ่มเติม iPad (A16) หรือ iPad 11 - ไม่ได้ Apple Intelligence, รุ่น Cellular เป็น eSIM, มีตัวเลือก 512GB","link":"https://www.blognone.com/node/145092","date":1741170257000,"content":"<div><div><div><p>ถึงแม้สินค้าหลักที่แอปเปิลตั้งใจเปิดตัวเมื่อคืนนี้คือ <a href=\"https://www.blognone.com/node/145076\">iPad Air ชิป M3</a> แต่สินค้าที่ออกมาพร้อมกันและดูเป็นประเด็นมากกว่าเพราะสเป็กหลายอย่างไม่เป็นอย่างที่คาดกัน คือ <a href=\"https://www.blognone.com/node/145077\">iPad รุ่น Entry</a> ซึ่งเรียกชื่อทางการว่า iPad (A16) หรือบางคนอาจเรียกว่า iPad 11th Gen หรือ iPad 11</p>\n<p>MacRumors สรุป 8 ประเด็นสำคัญที่น่าสนใจของ iPad 11 ไว้ดังนี้</p>\n<ul>\n<li>iPad 11 ได้ชิป A16 <a href=\"https://www.apple.com/ipad-11/specs/\">ข้อมูลสเป็ก</a> พบว่าได้ซีพียู 5 คอร์ จีพียู 4 คอร์ ขณะที่ <a href=\"https://www.blognone.com/node/130278\">iPhone 14 Pro</a> และ <a href=\"https://www.blognone.com/node/135700\">iPhone 15</a> เป็นชิป A16 Bionic ที่มีซีพียู 6 คอร์ จีพียู 5 คอร์</li>\n<li>เป็น iPad ออกใหม่รุ่นเดียวที่ไม่ได้ Apple Intelligence</li>\n<li>เป็น iPad รุ่น Entry ตัวแรกที่มีความจุ 512GB ให้เลือก</li>\n<li>กล้องอัปเกรดจากรองรับ Smart HDR 3 ใน <a href=\"https://www.blognone.com/node/130986\">iPad 10</a> เป็น Smart HDR 4</li>\n</ul>\n<p><img alt=\"No Description\" src=\"https://www.blognone.com/sites/default/files/externals/b8f4bb000498c76d004998b36f06d2dc.png\" /></p>\n<ul>\n<li>รองรับ Bluetooth 5.3 จากรุ่นก่อนหน้าเป็น Bluetooth 5.2</li>\n<li>รุ่น Wi-Fi + Cellular ใช้งานได้เฉพาะ eSIM ไม่มีถาดใส่ซิมแล้ว ตามแนวทาง iPad รุ่นก่อนหน้า</li>\n<li>ยังใช้งานร่วมกับ Apple Pencil รุ่นที่ 1 ได้</li>\n<li>ขนาดหน้าจอ 10.86 นิ้วเท่าเดิม แต่แอปเปิลปัดตัวเลขในการโฆษณา จาก iPad 10 บอก 10.9 นิ้ว เป็น 11 นิ้ว ใน iPad 11</li>\n</ul>\n<p>ยังมีประเด็นอื่นที่แอปเปิลไม่ได้เปิดเผย ต้องรอคนแกะเครื่องหรือทำการทดสอบก่อน เช่น ขนาดแรม โดย iPad 10 มี 4GB เมื่อ iPad 11 ไม่รองรับ Apple Intelligence จึงคาดว่าจะมีแรม 6GB รวมทั้ง iPad 11 รุ่น Wi-Fi + Cellular ใช้<a href=\"https://www.blognone.com/node/144793\">ชิปโมเด็ม C1</a> ตัวใหม่ของแอปเปิล หรือยังใช้ชิป Qualcomm</p>\n<p>ที่มา: <a href=\"https://www.macrumors.com/2025/03/04/a16-ipad-tidbits/\">MacRumors</a></p>\n</div></div></div><div><div>Topics: </div><div><div><a href=\"/topics/ipad\">iPad</a></div><div><a href=\"/topics/apple\">Apple</a></div><div><a href=\"/topics/apple-intelligence\">Apple Intelligence</a></div><div><a href=\"/topics/esim\">eSIM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9581336ee5b362a61d668e19d1ece04a91b722398d53c95398b5013ce2194df9","category":"Thai"}