{"title":"Motorola เปิดตัวมือถือฝาพับ Razr+ และ Razr รุ่นปี 2023 มีหน้าจอขนาดใหญ่ด้านหน้า","link":"https://www.blognone.com/node/134130","date":1685672764000,"content":"<div><div><div><p>Motorola ทำ<a href=\"https://www.blognone.com/node/113137\">มือถือจอโค้งพับได้แนวตั้ง flip phone แบรนด์ Razr มาตั้งแต่ปี 2019</a> และออกรุ่นอัพเดตใหม่แทบทุกปี (<a href=\"https://www.blognone.com/node/129811\">ข่าวของ Razr Gen 3 ปี 2022</a>)</p>\n<p>รอบนี้ Motorola เปิดตัว Razr รุ่นที่สี่ของปี 2023 โดยแบ่งออกเป็น 2 รุ่นย่อยคือ Razr และ Razr+</p>\n<p><strong>Motorola Razr+</strong> หรือชื่อในยุโรปจะใช้ว่า <strong>Razr 40 Ultra</strong> มีจุดเด่นเรื่องหน้าจอ pOLED ด้านนอกขนาดใหญ่ 3.6\" อัตรารีเฟรช 144Hz ใช้แสดงผลได้หลายอย่าง ทั้งการแสดงภาพวอลเปเปอร์พร้อมนาฬิกา, การแจ้งเตือน, เล่นเกม, ควบคุมการเล่นเพลงจาก Spotify</p>\n<p>สเปกอย่างอื่นคือหน่วยประมวลผล Snapdragon 8+ Gen 1, หน้าจอด้านใน 6.9\" pOLED 165Hz, กล้องหลัก 12MP Dual Pixel f/1.5 OIS, กล้องอัลตร้าไวด์ 13MP, กล้องหน้า 32MP, แบตเตอรี่ 3,800 mAh ชาร์จเร็ว 30W</p>\n<p>มีให้เลือก 3 สีคือบานเย็น Viva Magenta, ดำ Infinite Black, น้ำเงิน Glacier Blue เริ่มวางขายในสหรัฐ 23 มิถุนายน ราคา 999.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/1d837d955ec2e6831f0f4a0b5a8d0b65.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/14c2ddadc7f6e71f6e1005ff2ef77832.png\" /></p>\n<p><img alt=\"No Description\" src=\"https://www.blognone.com/sites/default/files/externals/7282e6b8f64c7ab9091edcaa6ccfefa5.jpg\" /></p>\n<p><strong>Motorola Razr (2023)</strong> ชื่อในยุโรปจะใช้ <strong>Razr 40</strong> แตกต่างจากรุ่น +/Ultra ตรงที่ไม่มีหน้าจอขนาดใหญ่ด้านนอก แต่มีจอเล็ก 1.5\" สำหรับแสดงนาฬิกาและข้อมูลพื้นฐานแทน กล้องหลังใช้ความละเอียด 60MP ส่วนกล้องอัลตร้าไวด์และกล้องหน้าเป็นสเปกเดียวกัน หน้าจอด้านใน 6.9\" เท่ากัน แบตเตอรี่ใหญ่ขึ้นเป็น 4,400 mAh</p>\n<p>ตอนนี้ Razr รุ่นธรรมดายังไม่ประกาศราคาและวันวางขาย</p>\n<p><img alt=\"No Description\" src=\"https://www.blognone.com/sites/default/files/externals/c9e7cb903761fb8481f2c7c9b6962daa.png\" /></p>\n<blockquote><p>Now it is time to meet <a href=\"https://twitter.com/hashtag/razr40?src=hash&amp;ref_src=twsrc%5Etfw\">#razr40</a> with Ruben Castano - “motorola razr 40 continues to embrace razr’s iconic, minimalist design with fashionable colors.” <a href=\"https://twitter.com/hashtag/FlipTheScript?src=hash&amp;ref_src=twsrc%5Etfw\">#FlipTheScript</a> <a href=\"https://twitter.com/hashtag/razr40?src=hash&amp;ref_src=twsrc%5Etfw\">#razr40</a> <a href=\"https://t.co/0agWfBia3T\">pic.twitter.com/0agWfBia3T</a></p>\n<p>— motorola (@Moto) <a href=\"https://twitter.com/Moto/status/1664339984504221696?ref_src=twsrc%5Etfw\">June 1, 2023</a></p></blockquote>\n<p>ที่มา - <a href=\"https://motorolanews.com/reimagine-the-possibilities-with-the-new-motorola-razr-family/\">Motorola</a>, <a href=\"https://news.lenovo.com/pressroom/press-releases/reimagine-possibilities-new-motorola-razr-family/\">Lenovo</a>, <a href=\"https://www.androidpolice.com/motorola-razr-plus-razr-2023-announcement-b/?newsletter_popup=1\">Android Police</a></p>\n</div></div></div><div><div>Topics: </div><div><div><a href=\"/topics/motorola\">Motorola</a></div><div><a href=\"/topics/razr\">RAZR</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div><div><a href=\"/topics/lenovo\">Lenovo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9464b1323763049bac7bf6402210f922eb94d5a78a0e567b1e529eee1b4aa3a8","category":"Thai"}