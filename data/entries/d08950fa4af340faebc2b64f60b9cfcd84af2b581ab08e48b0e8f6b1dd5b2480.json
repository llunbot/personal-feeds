{"title":"บ๊ายบายวงเขียว Twitter Circles ปิดการใช้งานแล้ว - โพสต์เก่ายังอยู่เหมือนเดิม","link":"https://www.blognone.com/node/136505","date":1698798624000,"content":"<div><div><div><p>X หรือชื่อเดิม Twitter ปิดการใช้งานฟีเจอร์ Circles ที่ให้ผู้ใช้งานโพสต์แบบจำกัดกลุ่มที่มองเห็นแล้ว ซึ่งฟีเจอร์นี้คล้ายกับ Close Friends ในสตอรี่ของ Instagram หลังจากประกาศการเปลี่ยนแปลงนี้เมื่อ<a href=\"https://www.blognone.com/node/135869\">เดือนกันยายน</a></p>\n<p>บัญชี X Support ออกมาเตือนผู้ใช้งานถึงการเปลี่ยนแปลงนี้ พร้อมบอกว่าโพสต์เดิมที่ตั้งค่าให้เห็นเฉพาะใน Circles จะยังคงมีผลดูได้เฉพาะคนที่อยู่ใน Circles ต่อไป ไม่มีการเผยแพร่ออกมานอกวง แต่จากนี้จะไม่สามารถโพสต์เฉพาะ Circles ได้อีกแล้ว</p>\n<p>Circles เป็นฟีเจอร์ที่ Twitter <a href=\"https://www.blognone.com/node/128289\">เปิดตัวในปี 2022</a> สำหรับการทวีตหรือโพสต์แบบจำกัดกลุ่ม อย่างไรก็ตามแนวทางของ Twitter ในยุค Elon Musk ต้องการนำฟีเจอร์นี้ออกไป และเคยเกิดเหตุการณ์<a href=\"https://www.blognone.com/node/133374\">ทวีตหลุด</a>ไปแสดงใน For You มาแล้ว</p>\n<p>ที่มา: <a href=\"https://techcrunch.com/2023/10/31/twitter-circle-gone/\">TechCrunch</a></p>\n<p><img src=\"https://www.blognone.com/sites/default/files/externals/0c3b0aa7a13b1ec2afb8375d096c2fd3.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-circle\">Twitter Circle</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d08950fa4af340faebc2b64f60b9cfcd84af2b581ab08e48b0e8f6b1dd5b2480","category":"Thai"}