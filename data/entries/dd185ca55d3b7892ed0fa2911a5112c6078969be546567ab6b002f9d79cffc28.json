{"title":"Qualcomm เปิดตัวโคเด็คเสียง aptX Lossless ระบุเล่นผ่าน Bluetooth ได้คุณภาพเท่า CD","link":"https://www.blognone.com/node/124555","date":1630559590000,"content":"<div><div><div><p>Qualcomm เปิดตัวโคเด็คเสียง aptX Lossless ระบุว่าสามารถเล่นเสียงผ่าน Bluetooth ได้คุณภาพเท่าแผ่น CD เพลงแบบ Lossless โดย aptX Lossless จะเป็นส่วนหนึ่งของโคเด็คเสียง Qualcomm aptX Adaptive ที่ปรับเปลี่ยนบิตเรตได้ตามคุณภาพการเชื่อมต่อและประเภทไฟล์ ซึ่งเป็นส่วนหนึ่งของมาตรฐานระบบเสียง <a href=\"https://www.blognone.com/node/121544\">Snapdragon Sound</a></p>\n<p>Qualcomm ระบุว่า aptX Lossless จะไม่ทำให้สัญญาณเสียคุณภาพใดๆ เมื่อเข้ารหัสและถอดรหัสด้วย aptX Lossless โคเด็คนี้จะถูกเปิดใช้งานอัตโนมัติ เมื่อ aptX Adaptive ตรวจพบว่าไฟล์ต้นทางเป็นไฟล์แบบ lossless และจะทำงานคู่กับ Qualcomm Bluetooth High Speed Link เพื่อเพิ่มบิตเรตสูงสุดได้ถึง 1Mb/s และสเกลได้ต่ำสุดถึง 140Kb/s เพื่อลดปัญหาเสียงขาดหาย กรณีที่สัญญาณ Bluetooth เบาบางหรือถูกรบกวน</p>\n<p><strong>aptX Lossless</strong> มีคุณสมบัติดังนี้</p>\n<ul>\n<li>รองรับสัญญาณเสียงสูงสุด 44.1kHz, 16-bit คุณภาพเท่า CD lossless</li>\n<li>ปรับสเกลเพิ่มลดบิตเรต โดยอิงจากคุณภาพการเชื่อมต่อ Bluetooth</li>\n<li>ผู้ใช้เลือกปรับเสียงได้ว่าจะฟังแบบ CD lossless 44.1kHz หรือ 24-bit 96kHz lossy</li>\n<li>สัญญาณไม่สูญเสียคุณภาพ มาแบบ bit-for-bit ทางคณิตศาสตร์</li>\n<li>บิตเรทสเกลได้ตั้งแต่ 140 kbit/s ถึง 1Mb/s</li>\n</ul>\n<p>Qualcomm ระบุเตรียมปล่อย aptX ให้ผู้ผลิตใช้งานช่วงปลายปี 2021</p>\n<p><img src=\"https://www.blognone.com/sites/default/files/externals/0c298c0babd59b69815bc33caf6808d1.png\" /></p>\n<p>ที่มา - <a href=\"https://www.qualcomm.com/news/releases/2021/09/01/qualcomm-adds-bluetooth-lossless-audio-technology-snapdragon-sound\">Qualcomm</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/snapdragon-sound\">Snapdragon Sound</a></div><div><a href=\"/topics/audio-compression\">Audio Compression</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd185ca55d3b7892ed0fa2911a5112c6078969be546567ab6b002f9d79cffc28","category":"Thai"}