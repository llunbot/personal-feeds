{"title":"Amazon ปิดแพลตฟอร์มสุขภาพ Amazon Halo และปลดพนักงานในฝ่ายนี้","link":"https://www.blognone.com/node/133575","date":1682555725000,"content":"<div><div><div><p>Amazon ประกาศหยุดการสนับสนุน Amazon Halo แพลตฟอร์มด้านสุขภาพ มีผลตั้งแต่วันที่ 31 กรกฎาคม 2023 เป็นต้นไป โดยส่วนของลูกค้าที่สมัครสมาชิกไว้และจ่ายเงินล่วงหน้า จะได้รับเงินคืนเต็มจำนวน และข้อมูลสุขภาพทั้งหมดสามารถดาวน์โหลดออกมาได้ ซึ่ง Amazon จะลบข้อมูลทั้งหมดตั้งแต่ 1 สิงหาคม เป็นต้นไป</p>\n<p>Amazon Halo <a href=\"https://www.blognone.com/node/118174\">เปิดตัวในเดือนสิงหาคมปี 2023</a> เพื่อเป็นแพลตฟอร์มเก็บข้อมูลด้านสุขภาพของผู้ใช้งาน โดยออกผลิตภัณฑ์คู่กันคือสายรัดข้อมือ Amazon Halo Band จากนั้นต่อยอดมาสู่ผลิตภัณฑ์อื่นเช่น <a href=\"https://www.blognone.com/node/130665\">Halo Rise</a> สำหรับตรวจจับการนอนหลับ</p>\n<p>ผลกระทบจากประกาศนี้ Amazon ยังปิดแผนกที่เกี่ยวข้องกับ Halo ทั้งหมด รวมทั้งปลดพนักงานในฝ่ายนี้จำนวนหนึ่งด้วย</p>\n<p>ที่มา: <a href=\"https://www.aboutamazon.com/news/company-news/amazon-halo-discontinued\">Amazon</a> และ <a href=\"https://www.theverge.com/2023/4/26/23699459/amazon-layoffs-halo-fitness-tracking-sleep-tracking\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/6796b9b82d07444594f1fe0d75c76ba9.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa6069ebc5bb21769849b28a37f2b5177f58c4aa4c6adf70099cf6e2cb442f51","category":"Thai"}