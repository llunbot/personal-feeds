{"title":"AIS เผยดัชนี้สุขภาวะดิจิทัล พบ 50% ของคนไทยยังขาดความรู้เรื่อง Cybersecurity","link":"https://www.blognone.com/node/141500","date":1724052955000,"content":"<div><div><div><p>AIS ร่วมกับ มหาวิทยาลัยเทคโนโลยีพระจอมเกล้าธนบุรี (มจธ.) เปิดเผยผลดัชนีชี้วัดสุขภาวะดิจิทัล (Thailand Cyber Wellness Index) ประจำปี 2024 โดยในภาพรวม ค่าเฉลี่ยของปีนี้อยู่ที่ระดับ \"พื้นฐาน\"  </p>\n<p>ดัชนี้ชี้วัดที่ AIS จัดทำจะมีทั้งหมด 7 ด้านคือ (1) การใช้ดิจิทัล, (2) การเข้าใจสิทธิทางดิจิทัล, (3) ความปลอดภัยไซเบอร์, (4) การรู้เท่าทันดิจิทัล (Digital Literacy), (5) การกลั่นแกล้งทางไซเบอร์, (6) การสื่อสารและการทำงานร่วมกันบนดิจิทัล, และ (7) การแสดงความสัมพันธ์ทางดิจิทัล โดยสำรวจกับคนไทยทุกภาคทุกจังหวัด 50,965 คน ในทุกๆ ช่วงวัย</p>\n<p><img src=\"https://i.imgur.com/yQ631Ki.png\" /></p>\n<p>ขณะที่ตัวดัชนี แบ่งเป็น 3 ระดับคือ improvement, basic และ advanced คะแนนจะอยู่ในช่วง 0-1 โดยในภาพรวม ระดับสุขภาวะดิจิทัลคนไทยอยู่ที่ระดับ basic (0.68) เมื่อแบ่งเป็นทักษะด้านต่างๆ ข้างต้นก็พบว่าผลดัชนีส่วนใหญ่อยู่ในระดับพื้นฐาน มีเพียงการกลั่นแกล้งทางไซเบอร์เท่านั้น ที่คนไทยโดยเฉลี่ยอยู่ในระดับ advanced</p>\n<p>อย่างไรก็ตาม เมื่อแจกแจงผลดัชนีในแต่ละทักษะออกมาก็พบว่า ความปลอดภัยทางไซเบอร์ได้คะแนนต่ำสุดที่ 0.61 ซึ่ง AIS เผยว่าคนไทยเกินครึ่งหนึ่ง ยังไม่มีความรู้ด้านนี้ เช่น ไม่รู้จัก Ransomware, ความปลอดภัยในการใช้ Wi-Fi สาธารณะในการทำธุรกรรมการเงิน, ใช้วันเดือนปีเกิดเป็นรหัสผ่าน, ไม่รู้ว่าเว็บที่ปลอดภัยต้องเป็น HTTPS เป็นต้น</p>\n<p><img src=\"https://i.imgur.com/J9JKj8O.jpeg\" /></p>\n<p>ทาง AIS ก็มีการร่วมมือกับภาคการศึกษา ในการให้ความรู้ด้านนี้เพิ่มเติม รวมถึงแนะนำให้ใช้บริการ Google Family Link ในการจัดการใช้งานอุปกรณ์ของคนในครอบครัว แชร์ตำแหน่งและตั้งค่าความเป็นส่วนตัว และแนะนำให้ลูกค้า AIS ใช้บริการ AIS Secure Net ที่ช่วยป้องกันภัยไซเบอร์เช่น ตรวจจับไวรัส มัลแวร์ เว็บปลอม โดยไม่เสียค่าใช้จ่ายด้วยการกด *689*6#</p>\n<p>ผู้ที่สนใจสามารถเช็คสุขภาวะทางดิจิทัลของตัวเองได้ที่ <a href=\"https://digitalhealthcheck.ais.th/th/home\">Digital Health Check</a> และอ่านรายละเอียด Thailand Cyber Wellness Index 2024 ได้ <a href=\"https://sustainability.ais.co.th/storage/update/report/2024-advanc-ebook-thailand-cyber-wellness-th.pdf\">ที่นี่</a></p></div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/cybersecurity\">Cybersecurity</a></div><div><a href=\"/topics/cyberbullying\">Cyberbullying</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"964596fa01eb34a87c452bd1d76f8c6709b7aa40a9f5f2f95579908eb9e5088c","category":"Thai"}