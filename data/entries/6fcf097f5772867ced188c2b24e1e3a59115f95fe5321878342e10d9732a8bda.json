{"title":"Take-Two ขายบริษัทจัดจำหน่ายเกม Private Division เพราะสเกลเล็กไป, GTA6 ยังไม่เลื่อน","link":"https://www.blognone.com/node/142977","date":1730945481000,"content":"<div><div><div><p>Take-Two Interactive  เผยผลประกอบการไตรมาส 3/2024 สิ่งแรกที่ทุกคนอยากรู้คงเป็นเรื่อง GTA6 ว่าเป็นอย่างไร <a href=\"https://www.blognone.com/node/139798\">คำตอบยังเป็นเหมือนเดิม</a> ว่ากำหนดออกคือฤดูใบไม้ร่วง 2025 [ยัง] ไม่มี<a href=\"https://www.blognone.com/node/138866\">การเลื่อนตามที่ลือๆ กัน</a></p>\n<p>ภาพรวมธุรกิจของ Take-Two มีรายได้เพิ่มขึ้น 6% เป็น 1.47 พันล้านดอลลาร์ จากปัจจัยเกม GTA และ Borderlands ช่วยกันผลักดัน บริษัทมีเกม <a href=\"https://www.blognone.com/node/141536\">Civilization 7 เตรียมวางขายเดือนกุมภาพันธ์ 2025</a> และมีเกมเก่าเตรียมรีมาสเตอร์-รีเมค-วางขายใหม่ <a href=\"https://www.blognone.com/node/142457\">แบบเดียวกับ Red Dead Redemption 1 PC</a> อยู่ในคิวอีก 5 เกม</p>\n<p><img alt=\"No Description\" src=\"https://www.blognone.com/sites/default/files/externals/7c46e66f19b38bdfb35a1523193f9d7d.jpeg\" /></p>\n<p>ประเด็นสำคัญของ Take-Two ในไตรมาสล่าสุดคือ บริษัทได้ขายหน่วยธุรกิจจัดจำหน่ายเกม Private Division ออกไปโดยไม่ระบุว่าขายให้ใคร (คาดกันว่าเป็นบริษัทลงทุน) และไม่บอกว่ามูลค่าเท่าไร</p>\n<p>Take-Two ก่อตั้ง Private Division ในปี 2017 โดยเน้นที่การจัดจำหน่ายเกมอินดี้หรือเกมไซส์กลางของสตูดิโอรายอื่น ตัวอย่างเกมที่จัดจำหน่ายได้แก่ <a href=\"https://www.blognone.com/node/107201\">The Outer Worlds (Obsidian Entertainment ก่อนขายให้ไมโครซอฟท์)</a>, Hades เฉพาะแบบแผ่น (Supergiant Games), <a href=\"https://www.blognone.com/node/128600\">Kerbal Space Program 2</a>, <a href=\"https://www.blognone.com/node/137144\">No Rest for the Wicked (Moon Studios)</a></p>\n<p><img alt=\"No Description\" src=\"https://www.blognone.com/sites/default/files/externals/b08920cf7db9b7309344712c71f7f58b.jpeg\" /></p>\n<p>Strauss Zelnick ซีอีโอของ Take-Two ให้สัมภาษณ์กับ GamesIndustry ว่าธุรกิจหลักของ Take-Two คือเกมฟอร์มยักษ์ระดับ AAA และเกมมือถือ สิ่งที่บริษัทเชี่ยวชาญคือเกมแฟรนไชส์ใหญ่ๆ  ดังนั้นแม้ Private Division ทำผลงานได้ดีในการสนับสนุนสตูดิโอรายเล็ก แต่สเกลของ Private Division นั้นใหญ่ไม่พอสำหรับความใหญ่ระดับ Take-Two (มีเกมไหนใหญ่กว่า GTA มั้ย?) จึงตัดสินใจขายออกไป เขาบอกว่าจะเปิดเผยรายละเอียดของดีลนี้ในเร็วๆ นี้</p>\n<p>Take-Two ยังปิดสตูดิโอภายในของ Private Division คือ Intercept Games ที่พัฒนา Kerbal Space Program 2 และ Roll7 ที่ทำเกม OlliOlli World โดยทั้งสองสตูดิโอถูกปิดไปก่อนหน้านี้แล้ว</p>\n<p>ที่มา - <a href=\"https://ir.take2games.com/static-files/ff9f9b55-43a5-4af5-ab54-13a77102d4b9\">Take-Two (PDF)</a>, <a href=\"https://venturebeat.com/games/take-two-selling-off-private-division-label/\">VentureBeat</a>, <a href=\"https://www.gamesindustry.biz/zelnick-on-private-division-sale-those-projects-were-smaller-were-in-the-business-of-big-hits\">GamesIndustry</a></p>\n<p><img alt=\"No Description\" src=\"https://www.blognone.com/sites/default/files/externals/d32f8f3414789789601cd68c4d1180a6.png\" /></p>\n</div></div></div><div><div>Topics: </div><div><div><a href=\"/topics/take-two-interactive\">Take-Two Interactive</a></div><div><a href=\"/topics/games\">Games</a></div><div><a href=\"/topics/gta\">GTA</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fcf097f5772867ced188c2b24e1e3a59115f95fe5321878342e10d9732a8bda","category":"Thai"}