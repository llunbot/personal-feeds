{"title":"กูเกิลปล่อย Gemma 2 โมเดล LLM โหลดไปใช้งานเองได้ เก่งกว่า Gemini 1.0","link":"https://www.blognone.com/node/140631","date":1719508555000,"content":"<div><div><div><p>กูเกิลปล่อยโมเดลปัญญาประดิษฐ์ LLM Gemma 2 ที่<a href=\"https://blog.google/technology/ai/google-gemini-update-flash-ai-assistant-io-2024/#\">ประกาศในงาน Google I/O ที่ผ่านมา</a> โดยมีสองขนาดให้เลือกใช้ คือ 9B และ 27B เน้นความฉลาดเพิ่มขึ้น, ความเร็วในการทำงานดีขึ้น, และฝึกให้ตอบอย่างปลอดภัย</p>\n<p>รายงานการทดสอบ Gemma 2 บน Chatbot Arena แสดงให้เห็นว่าประสิทธิภาพตัว 27B นั้นแซงหน้า Gemini 1.0 Pro ไปเสียอีก (แม้ค่าจะแกว่งมาก เพราะจำนวนการทดสอบไม่มากพอ) ขณะที่รุ่น 9B นั้นก็มีคะแนนเฉลี่ยแซงหน้า Claude 3 Haiku ทีเดียว</p>\n<p>กูเกิลระบุว่าให้ความสำคัญกับการฝึกโมเดลอย่างปลอดภัยเป็นพิเศษ ข้อมูลที่ใช้ฝึก Gemma ถูกกรองข้อมูลไม่เหมาะสมออกไปอย่างละเอียด และถูกฝึกเพิ่มสำหรับระมัดระวังการตอบอย่างไม่เหมาะสมรูปแบบต่างๆ</p>\n<p>โมเดลนี้เปิดให้ดาวน์โหลดไปใช้งานได้แล้วบน <a href=\"https://huggingface.co/google/gemma-2-9b\">Hugging Face</a> สามารถใช้งานได้หลากหลาย ทั้งตัวรัน Gemma.cpp ของกูเกิลเอง, vLLM, Keras 3.0, Llama.cpp, Ollama, รวมถึง NVIDIA NIM สามารถ fine-tune บน Hugging Face ได้ด้วย สำหรับการใช้งานสามารถใช้งานบน Google AI Studio ได้ทันที และจะเปิดให้ลูกค้าคลาวด์ใช้งานบน Vertex AI ได้ต่อไป</p>\n<p>ที่มา - <a href=\"https://blog.google/technology/developers/google-gemma-2/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/2a942f56303cf07f42439145b542ca82.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b0b80f22e5926ddc4c1741440aacd97e.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7438f9f0db86c50d35d68484280953367fd4ceb208fddef6f5ce905cfc24072b","category":"Thai"}