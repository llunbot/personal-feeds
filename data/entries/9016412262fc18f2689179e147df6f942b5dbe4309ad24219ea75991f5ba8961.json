{"title":"Apple อนุมัติ Epic Games Store บน iOS ในยุโรปแล้ว","link":"https://www.blognone.com/node/140765","date":1720223497000,"content":"<div><div><div><p>หลังจากที่ Epic Games ออกมาแฉต่อสาธารณะ ว่า Epic Games Store สโตร์ดาวน์โหลดแอปสำหรับผู้ใช้งานในยุโรป ได้ยื่นขออนุมัติจากแอปเปิลเพื่อให้บริการ ตามกฎหมายดิจิทัล DMA ของยุโรป แต่ถูก<a href=\"https://www.blognone.com/node/140761\">แอปเปิลปฏิเสธ</a>หลายครั้ง โดยเหตุผลล่าสุดคือปุ่ม Install คล้ายกับปุ่ม Get ใน App Store ของแอปเปิล ล่าสุดการแฉดูจะได้ผล เพราะแอปเปิลอนุมัติ Epic Games Store แล้ว</p>\n<p>โดย Epic <a href=\"https://x.com/EpicNewsroom/status/1809321159906980133\">อัปเดต</a>ว่าได้รับแจ้งจากแอปเปิล เกี่ยวกับ Epic Games Store เวอร์ชันเดียวกับที่ถูกปฏิเสธไปเพราะเรื่องปุ่ม Install ตอนนี้แอปเปิลได้อนุมัติเรียบร้อยแล้ว อย่างไรก็ตามแอปเปิลได้อ้างถึงข้อกำหนดนักพัฒนาข้อ 2.3 (G) ที่ผู้พัฒนาต้องไม่สร้างปุ่มในสโตร์ให้คล้ายกับ App Store ซึ่ง Epic จะต้องไปแก้ไขปุ่มดังกล่าวด้วย</p>\n<p>Epic ยังยืนยันว่านอกจากแอปเปิลอนุมัติ Epic Games Store ก็ได้อนุมัติ Fortnite สำหรับให้ดาวน์โหลดผ่าน Epic Games Store เช่นกัน</p>\n<p>ที่มา: <a href=\"https://techcrunch.com/2024/07/05/epic-games-calls-out-apple-for-rejecting-its-games-store-in-the-eu/\">TechCrunch</a></p>\n<p><img src=\"https://www.blognone.com/sites/default/files/externals/698ea440f1c6bf94eedc6b1f99681a2f.jpg\" /></p>\n<blockquote><p>Update: Apple has informed us that our previously rejected Epic Games Store notarization submission has now been accepted. <a href=\"https://t.co/tl5LY1aQD6\">https://t.co/tl5LY1aQD6</a></p>\n<p>— Epic Games Newsroom (@EpicNewsroom) <a href=\"https://twitter.com/EpicNewsroom/status/1809321159906980133?ref_src=twsrc%5Etfw\">July 5, 2024</a></p></blockquote>\n<blockquote><p>The Epic Games Store app for iOS has now been un-rejected by Apple and development is back on track. Now about those 9 to 16 day TestFlight app approval delays… <a href=\"https://t.co/89uYZh5iQF\">https://t.co/89uYZh5iQF</a></p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1809323030969217535?ref_src=twsrc%5Etfw\">July 5, 2024</a></p></blockquote>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/europe\">Europe</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9016412262fc18f2689179e147df6f942b5dbe4309ad24219ea75991f5ba8961","category":"Thai"}