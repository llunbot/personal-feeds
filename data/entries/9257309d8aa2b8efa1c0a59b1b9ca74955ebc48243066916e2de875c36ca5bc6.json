{"title":"กูเกิลรีดประสิทธิภาพ Chrome รันเบนช์มาร์คเร็วขึ้น 10%, บน Android เร็วขึ้น 30%","link":"https://www.blognone.com/node/133456","date":1681741697000,"content":"<div><div><div><p>กูเกิลเล่าผลงานการปรับแต่ง Chrome ให้มีประสิทธิภาพดีขึ้น ความเร็วในการประมวลผลหน้าเว็บสูงขึ้นในช่วงหลังๆ โดยทำหลายอย่างประกอบกัน</p>\n<ul>\n<li>ปรับแต่งฟังก์ชันจาวาสคริปต์ที่ใช้บ่อย <code>Object.prototype.toString</code> และ <code>Array.prototype.join</code> โดยใช้วิธีการ parse แบบพิเศษกับ <code>innerHTML</code> ซึ่งเป็นสิ่งที่พบบ่อยเวลาอัพเดต DOM ส่งผลให้เบราว์เซอร์เร็วขึ้น เทคนิคนี้ยังถูกนำไปใช้กับ WebKit/Safari ด้วย ซึ่งกูเกิลบอกว่ายินดี ถ้าเป็นประโยชน์กับผู้ใช้</li>\n<li>ปรับแต่งวิธีการบีบอัด pointer ในเอนจิน V8 และ Oilpan (garbage collector ของ DOM objects) โดยไม่บีบอัดฟิลด์บางตัวที่ใช้บ่อยๆ รวมถึงย้ายวัตถุประเภท undefined ที่พบบ่อยๆ ไปอยู่ตำแหน่งต้นๆ ของหน่วยความจำ ผลคือเบนช์มาร์ค Speedometer 2.1 ได้เร็วขึ้น 10% ในช่วง 3 เดือนที่ผ่านมา</li>\n<li>ปรับวิธีคอมไพล์ Chrome for Android ให้เน้นเรื่องความเร็ว แทนขนาดของไบนารี ช่วยให้เบนช์มาร์ค Speedometer เร็วขึ้น 30%</li>\n</ul>\n<p>ที่มา - <a href=\"https://blog.chromium.org/2023/04/more-ways-were-making-chrome-faster.html\">Chromium Blog</a></p>\n<p><img alt=\"No Description\" src=\"https://www.blognone.com/sites/default/files/externals/98016c9dce06f4759e8f92a3844c5162.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/google\">Google</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9257309d8aa2b8efa1c0a59b1b9ca74955ebc48243066916e2de875c36ca5bc6","category":"Thai"}