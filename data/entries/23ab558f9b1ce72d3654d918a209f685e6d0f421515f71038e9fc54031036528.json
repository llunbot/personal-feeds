{"title":"MtGox คืนชีพ เตรียมโอนเงินคืนลูกค้าเดือนกรกฎาคมนี้","link":"https://www.blognone.com/node/140772","date":1720273090000,"content":"<div><div><div><p>MtGox อดีตศูนย์แลกเปลี่ยนเงินคริปโตอันดับหนึ่งของโลกแต่ต้อง<a href=\"https://www.blognone.com/node/53280\">ปิดตัวลงไปอย่างกระทันหันเมื่อเดือนกุมภาพันธ์ปี 2014</a> เนื่องจาก<a href=\"https://www.blognone.com/node/53777\">ถูกแฮกเงินคริปโตออกจากระบบอย่างต่อเนื่อง</a> ตอนนี้ผู้จัดการทรัพย์สินของ MtGox ก็ออกมาประกาศว่าพร้อมคืนเงินที่เหลืออยู่ให้กับลูกค้าของ MtGox แล้ว</p>\n<p>ผลจากการรวบรวมเงินคริปโตที่เหลืออยู่ใน MtGox รวมเกือบ 200,000 BTC ซึ่งก็รวมถึงเงินคริปโตอื่นๆ ที่แตกสายออกมาจาก Bitcoin เช่น Bitcoin Cash และ<a href=\"https://www.blognone.com/node/100451\">เคยขายออกมาบางส่วนเมื่อปี 2018</a> เทียบกับช่วงสูงสุดที่เคยมี Bitcoin หมุนเวียนในตลาดเกือบล้าน BTC</p>\n<p>คาดว่าลูกค้าของ MtGox จะได้รับเงินคริปโตคืนเป็นสัดส่วนประมาณ 15% ของเงินคริปโตที่เคยอยู่ในบัญชี แต่เนื่องจากราคา Bitcoin เพิ่มขึ้นกว่าตอนที่บริษัทล้มละลายไปประมาณ 90 เท่าตัวแล้ว ทำให้ลูกค้าที่ได้รับ Bitcoin กลับมาก็ยังได้กำไรนับสิบเท่าตัวอยู่ดี คาดว่าหลัง MtGox เริ่มส่งมอบเงินคริปโตคืนลูกค้า จะทำให้มีแรงขายออกมาบางส่วน</p>\n<p>ที่มา - <a href=\"https://www.cnbc.com/2024/07/05/mt-gox-begins-repaying-bitcoin-to-creditors-a-decade-on-from-collapse.html\">CNBC</a>, <a href=\"https://www.wired.com/story/after-a-10-year-wait-mt-gox-bitcoin-is-finally-being-returned/\">Wired</a></p>\n<p><img src=\"https://www.blognone.com/sites/default/files/externals/a4f0478d3fc4b62d53055c286342857e.png\" /></p>\n</div></div></div><div><div>Topics: </div><div><div><a href=\"/topics/mtgox\">MtGox</a></div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23ab558f9b1ce72d3654d918a209f685e6d0f421515f71038e9fc54031036528","category":"Thai"}