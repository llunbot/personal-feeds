{"title":"[ไม่ยืนยัน] สาเหตุหนึ่งที่ Google กลับมาเจรจาซื้อกิจการ Wiz เพราะ Trump เป็นประธานาธิบดี","link":"https://www.blognone.com/node/145353","date":1742387966000,"content":"<div><div><div><p>มีประเด็นเพิ่มเติมจากดีลที่<a href=\"https://www.blognone.com/node/145332\">กูเกิลซื้อกิจการ</a>บริษัทแพลตฟอร์มความปลอดภัย Wiz ถึง 3.2 หมื่นล้านดอลลาร์ โดยกูเกิลเคยหารือเรื่องนี้กับ Wiz เมื่อปีที่แล้วด้วยมูลค่าที่น้อยกว่าคือ <a href=\"https://www.blognone.com/node/140881\">2.3 หมื่นล้านดอลลาร์</a> แต่<a href=\"https://www.blognone.com/node/141041\">ไม่สามารถหาข้อสรุป</a>ได้ อะไรคือสิ่งที่เปลี่ยนไปจนทำให้ดีลใหม่เกิดขึ้นในเวลาไม่ถึงหนึ่งปี และบรรลุข้อตกลงในที่สุด</p>\n<p>Reuters อ้างแหล่งข่าวที่เกี่ยวข้องบอกว่าปัจจัยสำคัญของเรื่องนี้คือ การรับตำแหน่งประธานาธิบดีของ Donald Trump ซึ่งเขามีนโยบายออกมาว่าจะลดความเข้มข้นในการตรวจสอบดีลควบรวมกิจการ ที่มีโอกาสผูกขาดทางธุรกิจ ซึ่งเป็นเหตุผลสำคัญที่ทำให้ Wiz ไม่ตกลงขายกิจการให้กูเกิลเมื่อปีที่แล้ว เพราะกังวลว่าหน่วยงานกำกับดูแลจะไม่อนุมัติ คล้ายกับที่ <a href=\"https://www.blognone.com/node/137292\">Adobe เจอเมื่อตอนซื้อกิจการ Figma</a></p>\n<p>แหล่งข่าวบอกว่ากูเกิลกลับมาเจรจากับ Wiz ทันที หลัง Trump เข้ารับตำแหน่งไม่กี่วัน ซึ่งเวลานั้น Wiz ยังพิจารณาไอพีโอเข้าตลาดหุ้นเองอยู่ แต่เมื่อพิจารณาข้อเสนอทั้งมูลค่าที่เพิ่มขึ้น 39% รวมทั้งค่าปรับที่กูเกิลจะจ่ายหากดีลไม่เกินขึ้น ซึ่งสูงถึง 3.2 พันล้านดอลลาร์หรือ 10% จึงทำให้ Wiz มองว่าเป็นทางเลือกที่ดีกว่าการไอพีโอเข้าตลาดหุ้นเอง</p>\n<p>ส่วนเหตุผลที่กูเกิลยอมให้มูลค่า Wiz เพิ่มขึ้นนั้น เพราะรายได้ของ Wiz ในปีที่ผ่านมาเติบโตถึง 70% ตัวเลขมากกว่า 700 ล้านดอลลาร์</p>\n<p>ที่มา: <a href=\"https://www.reuters.com/technology/cybersecurity/googles-32-billion-deal-wiz-accelerated-under-trump-sources-say-2025-03-19/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/5d382c5571061f70e74a4b91ce8a925c.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-cloud\">Google Cloud</a></div><div><a href=\"/topics/rumors\">Rumors</a></div><div><a href=\"/topics/wiz\">Wiz</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60e17253f00f3136df5edb6eeccf48725dc36f1454f947086c46f5bdcf2fb999","category":"Thai"}