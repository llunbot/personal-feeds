{"title":"App Store อนุญาตให้แอปอีมูเลเตอร์เกมลงสโตร์ได้แล้ว มีผลกับสโตร์ทั่วโลก","link":"https://www.blognone.com/node/139093","date":1712362345000,"content":"<div><div><div><p>แอปเปิลอัปเดตกฎการใช้งาน App Store สำหรับนักพัฒนาอีกครั้ง โดยมีประเด็นสำคัญคือ อนุญาตให้แอปอีมูเลเตอร์เกม ลง App Store ได้แล้ว นอกจากนี้ยังปฏิบัติตามข้อกำหนดใน EU เพิ่มเติม</p>\n<p>โดยส่วนของแอปอีมูเลเตอร์เกมนั้น แอปเปิลอนุญาตให้นักพัฒนาสามารถสร้างและเผยแพร่แอปประเภทดังกล่าวได้แล้ว จากที่ผ่านมาไม่อนุญาตให้ลง (แม้จะมีหลุดรอดมาบ้าง) <strong>มีผลกับ App Store ทั่วโลก</strong> จากเดิมส่วนดาวน์โหลดเกมเพิ่มเติมนั้นแอปเปิลให้เฉพาะ Mini Game ในแอปหรือแอปเกมสตรีมมิ่ง อย่างไรก็ตามแอปเปิลย้ำว่านักพัฒนาต้องรับผิดชอบซอฟต์แวร์เกมทั้งหมดในอีมูเลเตอร์ ว่ายังคงเป็นไปตามกฎของ App Store และกฎหมายแต่ละประเทศด้วย</p>\n<p>นอกจากนี้แอปเปิลยังเพิ่มรายละเอียดสำหรับแอปฟังเพลงสตรีมมิ่ง <strong>เฉพาะกลุ่มประเทศ EU</strong> สามารถแทรกลิงก์ เช่น การจ่ายเงิน ออกไปยังเว็บไซต์ภายนอกได้ หรือมีช่องกรอกอีเมลให้รับลิงก์สำหรับจ่ายเงินที่เว็บของแพลตฟอร์มได้ ซึ่งการเปลี่ยนแปลงนี้เป็นผลจากที่คณะกรรมการยุโรป <a href=\"https://www.blognone.com/node/138530\">ได้สั่งปรับเงินแอปเปิล 1,800 ล้านยูโร</a> ในคดีที่ Spotify ร้องเรียนนั่นเอง</p>\n<p>ที่มา: <a href=\"https://9to5mac.com/2024/04/05/app-store-guidelines-music-apps-game-emulators/\">9to5Mac</a></p>\n<p><img src=\"https://www.blognone.com/sites/default/files/externals/f15f9715e72adb7d4bc6aa9b91497ae3.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/emulator\">Emulator</a></div><div><a href=\"/topics/games\">Games</a></div><div><a href=\"/topics/music-streaming\">Music Streaming</a></div><div><a href=\"/topics/eu\">EU</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"416721cecae90be67d6dba2ee189fa226707fc9a12af11c7c85f5f1ac91de685","category":"Thai"}