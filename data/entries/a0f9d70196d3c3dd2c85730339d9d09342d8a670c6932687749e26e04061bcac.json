{"title":"Elon Musk บอก Twitter เตรียมทำแอปแยกสำหรับดูคอนเทนต์วิดีโอในทีวี","link":"https://www.blognone.com/node/134419","date":1687129911000,"content":"<div><div><div><p>Elon Musk เปิดเผยว่า Twitter มีแผนออกแอปสำหรับดูคอนเทนต์วิดีโอบนทีวีโดยเฉพาะ ซึ่งเป็นไปตามแผนที่แพลตฟอร์มจะเน้นวิดีโอให้มากขึ้น</p>\n<p>โดยข้อมูลนี้มาจาก<a href=\"https://twitter.com/elonmusk/status/1670153014852612096\">ทวีต</a>ที่เขาตอบผู้ใช้งาน ซึ่งเสนอว่า Twitter ควรมีแอปแยกออกมาบนทีวี เนื่องจากเขาไม่ต้องการดูวิดีโอยาว ๆ บน Twitter โดยตรง ซึ่ง Musk ก็บอกว่าสิ่งนี้กำลังมา</p>\n<p>สอดคล้องกับที่ Linda Yaccarino ซีอีโอคนใหม่ของ Twitter นำเสนอเนื้อหาต่อนักลงทุนร่วมกับ Elon Musk ในสัปดาห์ที่ผ่านมา โดยบอกว่าวิดีโอเป็นคอนเทนต์ที่คนใช้เวลามากกว่า 10% บน Twitter แล้ว ขณะเดียวกับคอนเทนต์วิดีโอก็ช่วยดึงดูดทั้งครีเอเตอร์ และผู้ลงโฆษณาได้ดีมากขึ้นด้วย</p>\n<p>ที่มา: <a href=\"https://www.cnbctv18.com/technology/elon-musk-twitter-video-app-smart-tvs-16960941.htm\">CNBC TV18</a></p>\n<p><img src=\"https://www.blognone.com/sites/default/files/externals/4fe2948b8e7e0a3017083cf4bc3aebf6.jpg\" alt /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0f9d70196d3c3dd2c85730339d9d09342d8a670c6932687749e26e04061bcac","category":"Thai"}