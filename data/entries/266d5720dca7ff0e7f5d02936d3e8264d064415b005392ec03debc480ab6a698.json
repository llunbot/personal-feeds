{"title":"พรรคคอมมิวนิสต์จีนเรียกร้องบริษัทไอทีเลิกให้พนักงานทำงานแบบ 996","link":"https://www.blognone.com/node/123716","date":1626291633000,"content":"<div><div><div><p>หนังสือพิมพ์ CPPCC ของพรรคคอมมิวนิสต์จีนเผยแพร่บทความของ Ling Zhenguo รองประธานกรรมาธิการด้านประชาชน, ทรัพยากร, และสิ่งแวดล้อม วิจารณ์ถึงแนวทางของบริษัทไอทีจีนที่มักใช้งานพนักงานอย่างหนัก จนมีชื่อเรียกแนวทางการทำงานว่า <a href=\"https://www.blognone.com/node/108922\">996</a></p>\n<p>Ling ระบุว่าการใช้คนเยี่ยงเครื่องจักรนั้นไม่สอดคล้องกับแนวทางสังคมนิยมของจีน และบริษัทไอทีต้องหันมามองคนเป็นศูนย์กลาง เลิกคำนวณต้นทุนของพนักงานทุกคนทุกวินาที</p>\n<p>การวิจารณ์เช่นนี้กระทบถึงทั้งการใช้งานพนักงานเต็มเวลาในบริษัทเหล่านี้ที่มักเป็นคนทำงานอายุน้อย พร้อมรับเงินเดือนสูงเพื่อแลกกับการทำงานหนัก <a href=\"https://www.blognone.com/node/109158\">แจ็ค หม่า เองก็เคยออกมายืนยันว่าพนักงานของ Alibaba ต้องพร้อมทำงานวันละ 12 ชั่วโมง</a> อีกด้านหนึ่งก็กระทบกับกลุ่มบริษัท gig-economy ที่จ้างงานแบบนับชิ้น</p>\n<p>บริษัทไอทีจีนถูกควบคุมอย่างหนักในปีที่ผ่านมา Ant Financial ของแจ็ค หม่า เอง<a href=\"https://www.blognone.com/node/119404\">ถูกบล็อคไม่ให้เข้าตลาดหุ้นในนาทีสุดท้าย</a> หรือล่าสุด<a href=\"https://www.blognone.com/node/123566\">แอปเรียกรถ Didi ก็ถูกสั่งถอดออกจากแอปสโตร์ทุกแห่ง</a></p>\n<p>ที่มา - <a href=\"https://www.scmp.com/tech/big-tech/article/3141129/chinas-big-tech-sector-urged-abide-karl-marxs-ideals-do-away-996-work\">South China Morning Post</a></p>\n<p><img src=\"https://www.blognone.com/sites/default/files/externals/1be0c4bfcf9895706ae937a514eb4159.jpg\" /></p>\n<p>ภาพหน้าจอ 996.ICU ไฟล์รวมรายชื่อบริษัทที่ทำงานแบบ 996</p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/employment\">Employment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"266d5720dca7ff0e7f5d02936d3e8264d064415b005392ec03debc480ab6a698","category":"Thai"}