{"title":"Apple Store เริ่มเคลียร์สินค้าที่จะหยุดขายแล้ว เตรียมปรับร้านใช้แท่น USB-C","link":"https://www.blognone.com/node/135662","date":1694389780000,"content":"<div><div><div><p>อีกสองวันก่อนถึงงาน <a href=\"https://www.blognone.com/node/135496\">Wonderlust</a> เปิดตัว iPhone รุ่นใหม่ ยังคงมีรายงานเพิ่มเติม ซึ่งข้อมูลนี้มาจาก Mark Gurman แห่ง Bloomberg คนเดิม ว่าด้วยแผนงานในร้าน Apple Store</p>\n<p>โดยเขาบอกว่าตอนนี้สินค้าที่ Apple Store เริ่มเคลียร์ของและมีสต็อกเหลือน้อยแล้วได้แก่ Apple Watch Ultra, สายนาฬิกา Apple Watch, เคสหนัง, เคสกระเป๋าสตางค์แบบ MagSafe, iPhone 12, iPhone 13 mini และ iPhone รุ่น Pro ทั้งหมด ซึ่งอาจบอกใบ้ว่าสินค้าเหล่านี้ แอปเปิลจะหยุดจำหน่าย เพื่อออกรุ่นใหม่ (แต่ยังหาซื้อได้จากช่องทางอื่น ตามสต็อกที่เหลือ)</p>\n<p>สุดท้ายเขาให้ข้อมูลว่าการจัดร้านใหม่ในวันที่ 12 กันยายน ซึ่งมีงานเปิดตัว จะใช้เวลานานกว่าปกติ เนื่องจากต้องปรับแท่นชาร์จของ iPhone ทั้งหมด มาเป็นแบบ USB-C นั่นเอง</p>\n<p>ที่มา: <a href=\"https://appleinsider.com/articles/23/09/10/apple-stores-run-stocks-low-brace-for-changes-after-iphone-15-event\">Apple Insider</a></p>\n<p><img alt=\"No Description\" src=\"https://www.blognone.com/sites/default/files/externals/de1fd86a475c62458079b8ebbfbabb9f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-store\">Apple Store</a></div><div><a href=\"/topics/rumors\">Rumors</a></div><div><a href=\"/topics/iphone-15\">iPhone 15</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a50475bdd533af191dfa09f69d0b2a26c7aeb7038abfba7a6277b499a892c5d","category":"Thai"}