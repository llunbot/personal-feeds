{"title":"เปิดตัว Stable Diffusion 3.5 จุดเด่นคัสตอมได้มากขึ้น ผลลัพธ์มีความหลากหลาย รองรับการรันที่ฮาร์ดแวร์โลคอล","link":"https://www.blognone.com/node/142710","date":1729639321000,"content":"<div><div><div><p>Stability AI เปิดตัวโมเดลปัญญาประดิษฐ์สร้างรูปภาพรุ่นล่าสุด <strong>Stable Diffusion 3.5</strong> โดยบอกว่ามีจุดเด่นคือผู้ใช้งานสามารถคัสตอมได้มากขึ้น รองรับการรันบนฮาร์ดแวร์โลคอล มีรุ่นย่อย 3 รุ่นได้แก่</p>\n<ul>\n<li><strong>Stable Diffusion 3.5 Large</strong> 8B พารามิเตอร์ รองรับการสร้างรูปภาพความละเอียด 1 เมกะพิกเซล</li>\n<li><strong>Stable Diffusion 3.5 Large Turbo</strong> รุ่นปรับแต่งจาก Large เน้นการทำงานที่เร็วขึ้น โดยได้ผลลัพธ์ความละเอียดที่ใกล้เคียง</li>\n<li><strong>Stable Diffusion 3.5 Medium</strong> 2.5B พารามิเตอร์ ปรับปรุงการเทรนโมเดล ให้สามารถรันได้บนอุปกรณ์ผู้ใช้งาน ความละเอียดภาพอยู่ในช่วง 0.25 ถึง 2 เมกะพิกเซล</li>\n</ul>\n<p>Stability บอกว่าใน Stable Diffusion 3.5 ผู้ใช้งานสามารถกำหนดรายละเอียดภาพได้ง่ายขึ้น รองรับการนำไปใช้กับแอพพลิเคชัน มีการปรับแต่งให้รันได้บนฮาร์ดแวร์มาตรฐานของผู้ใช้งาน ไม่ต้องการทรัพยากรหนัก โดยเฉพาะในโมเดล Large Turbo กับ Medium และโมเดลใหม่นี้สร้างผลลัพธ์รูปภาพที่มีความหลากหลายมากขึ้น โดยไม่ต้องกำหนดรายละเอียดเอง</p>\n<p><img alt=\"No Description\" src=\"https://www.blognone.com/sites/default/files/externals/2f3240a738aeb9d515ca2ca8ca4b5f13.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4fe1539f89eab5ff7ea5818fd50a3f02.jpg\" /></p>\n<p>ผลการทดสอบกับโมเดลคู่แข่ง Stable Diffusion 3.5 Large มีความโดดเด่นด้านคุณภาพรูปภาพและความแม่นยำ ส่วน Large Turbo ที่ถูกชดเชยด้วยความเร็ว ทำได้แบบเกาะกลุ่มกับโมเดลอื่น และรุ่น Medium ทำได้ดีกว่าเทียบกับโมเดลที่ขนาดใกล้เคียงกัน</p>\n<p><img alt=\"No Description\" src=\"https://www.blognone.com/sites/default/files/externals/c9f709c6f140b49e62136ffd54f8d94b.jpg\" /></p>\n<p>โมเดล Stable Diffusion 3.5 Large และ Stable Diffusion 3.5 Large Turbo เปิดให้ดาวน์โหลดแล้วผ่าน <a href=\"https://huggingface.co/stabilityai\">Hugging Face</a> และ <a href=\"https://github.com/Stability-AI/sd3.5\">GitHub</a> ภายใต้ไลเซนส์ <a href=\"https://stability.ai/community-license-agreement\">Stability AI Community</a> ที่ฟรีสำหรับการใช้งานทั่วไป และการใช้งานเชิงพาณิชย์ที่รายได้ไม่เกิน 1 ล้านดอลลาร์ต่อปี ส่วนโมเดล Stable Diffusion 3.5 Medium จะเผยแพร่ในวันที่ 29 ตุลาคม</p>\n<p>ที่มา: <a href=\"https://stability.ai/news/introducing-stable-diffusion-3-5\">Stability AI</a></p>\n<p><img alt=\"No Description\" src=\"https://www.blognone.com/sites/default/files/externals/9c6b49264af1b75b24229f255c9adacf.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/dbf1752fa6b7a019a32f0cd32eb7eb19.jpg\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"895a02cc83af83a8205a73ff646f82b1558ec1c6f5ef49ca0d9a8f7cd507477d","category":"Thai"}