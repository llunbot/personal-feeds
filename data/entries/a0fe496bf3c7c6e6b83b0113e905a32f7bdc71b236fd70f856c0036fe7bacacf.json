{"title":"Gemini Live รองรับรูปภาพและวิดีโอ YouTube, รองรับการสั่งงานแอพซัมซุงบน S25","link":"https://www.blognone.com/node/144262","date":1737612616000,"content":"<div><div><div><p>กูเกิลเปิดตัวฟีเจอร์ AI และ Gemini ชุดใหญ่ในงานเปิดตัว Galaxy S25 เมื่อคืนนี้ และแน่นอนว่าหลายอย่างเป็นฟีเจอร์เอ็กซ์คลูซีฟของ Galaxy S25 ช่วงเวลาหนึ่งเช่นเคย (เหมือนกับ <a href=\"https://www.blognone.com/node/137719\">Circle to Search ในปีที่แล้ว</a>)</p>\n<p>Gemini Live ผู้ช่วยส่วนตัวที่สนทนาด้วยเสียง เพิ่มการใส่รูปภาพ ไฟล์ และวิดีโอจาก YouTube เพื่อเป็นข้อมูลเพิ่มเติมให้ Gemini ได้ด้วย เช่น สรุปสาระจากคลิปใน YouTube, ถ่ายภาพสิ่งที่สงสัยแล้วถามข้อมูลจาก Gemini</p>\n<p>ฟีเจอร์นี้ใช้ได้กับ S24, S25 และ Pixel 9 ก่อน แล้วจะค่อยๆ ขยายไปยังอุปกรณ์แอนดรอยด์รุ่นอื่นต่อไป</p>\n<p>ตัว Gemini Live ยังสามารถเรียกจากปุ่มด้านข้างเครื่อง (ปุ่ม Power) ของ Galaxy S25 ได้ทันทีแล้ว (Bixby จะกลับมาไหม?)</p>\n<p><img alt=\"No Description\" src=\"https://www.blognone.com/sites/default/files/externals/5b1fd0203a688286fcd7e10b926cabf8.jpeg\" /></p>\n<p>ฟีเจอร์สำคัญคือ <a href=\"https://www.blognone.com/node/142995\">Gemini Extension ส่วนต่อขยายของ Gemini ที่ใช้สั่งงานแอพตัวอื่น</a> ตอนนี้รองรับแอพตระกูลซัมซุงทั้งหลาย เช่น Samsung Reminder, Samsung Calendar, Samsung Notes, Samsung Clock แล้ว (นอกเหนือจากแอพกลุ่มกูเกิลเอง) สั่งให้ Gemini ลงตารางนัดหมาย ตั้งปลุก จดโน้ตได้ทันที</p>\n<p>Circle to Search ผสานร่างกับ<a href=\"https://www.blognone.com/node/139757\">ฟีเจอร์สรุปคำตอบ AI Overviews</a> ไม่ต้องค้นหาเพื่อเข้าลิงก์อีกแล้ว (ลาก่อนโลก SEO) เพราะวงกลมภาพบนหน้าจอ แล้วให้ AI Overviews สรุปคำตอบมาให้เลย</p>\n<p><img alt=\"No Description\" src=\"https://www.blognone.com/sites/default/files/externals/65df5ccb631f958a02a1729fe8b074b5.jpeg\" /></p>\n<p>ที่มา - <a href=\"https://blog.google/products/android/google-ai-samsung-galaxy-s25/\">Google</a>, <a href=\"https://blog.google/products/gemini/new-gemini-app-updates-android/\">Google</a></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/galaxy-s25\">Galaxy S25</a></div><div><a href=\"/topics/samsung\">Samsung</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0fe496bf3c7c6e6b83b0113e905a32f7bdc71b236fd70f856c0036fe7bacacf","category":"Thai"}