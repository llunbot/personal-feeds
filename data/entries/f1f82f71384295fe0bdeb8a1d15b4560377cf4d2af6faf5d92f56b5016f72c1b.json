{"title":"แคนาดาประกาศห้ามใช้แอป WeChat และ Kaspersky บนอุปกรณ์ภาครัฐ","link":"https://www.blognone.com/node/136497","date":1698752449000,"content":"<div><div><div><p>เมื่อวันจันทร์ที่ผ่านมา แคนาดาประกาศห้ามใช้แอปจาก Tencent และ Kaspersky บนอุปกรณ์ของรัฐบาลแคนาดา โดยอ้างว่าแอปดังกล่าว มีความเสี่ยงต่อความเป็นส่วนตัว และมีความปลอดภัยอยู่ในระดับที่แคนาดาไม่สามารถยอมรับไม่ได้</p>\n<p>รัฐบาลแคนาดากล่าวว่า มุ่งมั่นที่จะรักษาข้อมูล และเครือข่ายของรัฐบาลให้ปลอดภัย พร้อมทั้งติดตามภัยคุกคามที่อาจเกิดขึ้นเป็นประจำ และจะดำเนินการทันทีเพื่อจัดการกับความเสี่ยงต่าง ๆ</p>\n<p>ด้วยเหตุนี้แอปพลิเคชัน WeChat และ Kaspersky ถูกลบออกจากอุปกรณ์มือถือที่รัฐบาลแคนาดาใช้ โดยมีผลตั้งแต่วันที่ 30 ตุลาคม 2023 เป็นต้นไป ผู้ใช้อุปกรณ์ของรัฐบาลแคนาดาจะถูกบล็อกไม่ให้ดาวน์โหลดแอปดังกล่าว</p>\n<p><img alt=\"No Description\" src=\"https://www.blognone.com/sites/default/files/externals/ee5630cc823a208f6dd30d5d60088174.png\" /></p>\n<p>Anita Anand ประธานคณะกรรมการการคลังกล่าวว่า รัฐกำลังใช้แนวทางตามความเสี่ยงในการรักษาความปลอดภัยทางไซเบอร์โดยลบการเข้าถึงแอปพลิเคชันเหล่านี้บนอุปกรณ์มือถือของรัฐบาลโดยเสริมว่าแอปดังกล่าวขอการเข้าถึงเนื้อหาในอุปกรณ์เยอะมาก</p>\n<p>ด้าน Kaspersky ผู้จำหน่ายระบบรักษาความปลอดภัยทางไซเบอร์ของรัสเซีย กล่าวว่า ข้อห้ามดังกล่าวดูเหมือนจะเป็นเหตุผลทางการเมือง และไม่เห็นด้วยกับการกระทำดังกล่าวของรัฐบาลแคนนาดา และดูเป็นการตอบสนองต่อบรรยากาศทางรัฐศาสตร์ มากกว่าที่จะเป็นการประเมินความปลอดภัยของผลิตภัณฑ์ และบริการของ Kaspersky</p>\n<p>ที่มา - <a href=\"https://thehackernews.com/2023/10/canada-bans-wechat-and-kaspersky-apps.html\">The Hacker News</a></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/wechat\">WeChat</a></div><div><a href=\"/topics/kaspersky\">Kaspersky</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1f82f71384295fe0bdeb8a1d15b4560377cf4d2af6faf5d92f56b5016f72c1b","category":"Thai"}