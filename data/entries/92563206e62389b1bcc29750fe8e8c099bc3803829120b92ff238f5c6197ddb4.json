{"title":"YouTube Shopping เปิดตัวในไทย ปักสินค้าจาก Shopee ในคลิปเพื่อสร้างรายได้","link":"https://www.blognone.com/node/142741","date":1729750049000,"content":"<div><div><div><p>YouTube เปิดตัวโปรแกรมแอฟฟิลิเอต YouTube Shopping ในไทยอย่างเป็นทางการ ร่วมมือกับ <a href=\"https://www.blognone.com/node/142224\">Shopee</a> ช่วยให้ครีเอเตอร์สามารถรับค่าคอมมิชชันเมื่อผู้ชมซื้อสินค้าที่แนะนำ</p>\n<p>ไทยคือประเทศที่ 4 ของโลกที่เปิดตัวโปรแกรมแอฟฟิลิเอต YouTube Shopping และเป็นประเทศที่ 2 ในภูมิภาคเอเชียตะวันออกเฉียงใต้ โดยก่อนหน้านี้ ได้เปิดตัวไปแล้วในสหรัฐอเมริกา เกาหลี และอินโดนีเซีย</p>\n<p>ครีเอเตอร์ที่มีคุณสมบัติตามเกณฑ์สามารถเข้าร่วมโปรแกรมแอฟฟิลิเอต YouTube Shopping ได้แล้ว เพื่อรับค่าคอมฯ จากการติดแท็กสินค้าที่วางจำหน่ายบน Shopee ในวิดีโอ</p>\n<p><strong>เกณฑ์ของครีเอเตอร์</strong></p>\n<ul>\n<li>ต้องอยู่ใน YouTube Partner Program</li>\n<li>ต้องมีผู้ติดตามมากกว่า 10,000 คน</li>\n<li>อาศัยอยู่ในสหรัฐอเมริกา เกาหลีใต้ อินโดนีเซีย อินเดีย ไทย หรือเวียดนาม</li>\n<li>ไม่เป็นช่องดนตรี หรือช่อง Official Artist Channel หรืออื่น ๆ</li>\n<li>กลุ่มเป้าหมายของช่องไม่ใช่ Made for Kids</li>\n</ul>\n<p>ผลการสำรวจล่าสุดจาก Kantar เผยว่า ผู้ชมถึง 87% เห็นด้วยว่า YouTube ช่วยพวกเขาในการตัดสินใจซื้อสินค้า และ 93% ของผู้ตอบแบบสอบถามเห็นด้วยว่าข้อมูลบน YouTube ทำให้พวกเขารู้สึกมั่นใจในสินค้าที่ซื้อมากขึ้น ในปี 2023 ผู้คนทั่วโลกได้ชมวิดีโอที่เกี่ยวข้องกับการช็อปปิ้งบน YouTube รวมมากกว่า 3 หมื่นล้านชั่วโมง</p>\n<p>YouTube Shopping จะเป็นอีกช่องทางสร้างรายได้จากที่มีอยู่แล้วบน YouTube หลายส่วน เช่น รายได้จากโฆษณา, รายได้จาก YouTube Premium, การเป็นสมาชิกของช่อง, Super Thanks, Super Chat และ Super Stickers</p>\n<p><img alt=\"alt=&quot;Youtube Shopping&quot;\" src=\"https://www.blognone.com/sites/default/files/externals/70465633829dfa8c9bfc71c163c78c8c.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/shopee\">Shopee</a></div><div><a href=\"/topics/e-commerce\">E-commerce</a></div><div><a href=\"/topics/thailand\">Thailand</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92563206e62389b1bcc29750fe8e8c099bc3803829120b92ff238f5c6197ddb4","category":"Thai"}