{"title":"เปิดตัว Nothing Phone (2a) รุ่นราคาถูก ชิป MediaTek Dimensity 7200, เริ่มต้น 349 ดอลลาร์","link":"https://www.blognone.com/node/138546","date":1709647778000,"content":"<div><div><div><p>บริษัท Nothing เปิดตัวสมาร์ทโฟนราคาถูก (ลงจากเดิม) ในชื่อ Nothing Phone (2a) การเปลี่ยนแปลงสำคัญคือขยับเลนส์กล้องหลังจากของเดิมอยู่มุมซ้ายบน มาอยู่ตรงกลางของเครื่องแทน (รอบกล้องเป็นขดลวด NFC ดีไซน์ออกมาดูเหมือนดวงตา) โดยยังใช้กล้องหลัง 2 ตัวเหมือนกับรุ่นพี่ <a href=\"https://www.blognone.com/node/134790\">Nothing Phone (2)</a> และมีไฟ Glyph Interface เหมือนเดิม แต่จำนวนลดลงเหลือแค่ 3 เส้น</p>\n<p>Nothing Phone (2a) ถูกวางตัวมาเทียบกับ Nothing Phone (1) ที่ไม่ได้ใช้ชิปเรือธง (เป็น Snapdragon 778G+) แต่พัฒนาเพิ่มขึ้นในทุกด้าน ราคาเริ่มต้นที่ 349 ดอลลาร์ เทียบกับ Nothing Phone (2) ที่ราคาเริ่มต้น 599 ดอลลาร์ก็ถือว่าถูกกว่ากันพอสมควร ส่วนราคาในประเทศไทยคงต้องรอประกาศอีกครั้งหนึ่ง</p>\n<p>สเปกของ Nothing Phone (2a) มีดังนี้</p>\n<ul>\n<li>หน่วยประมวลผล MeditaTek Dimensity 7200 Pro 5G จำนวน 8 คอร์ ผลิตที่ 4nm TSMC</li>\n<li>แรม 8GB/128GB และ 12GB/256GB</li>\n<li>หน้าจอ 6.7\" AMOLED 120Hz ความสว่าง 1300 nits รองรับ HDR10+</li>\n<li>กล้องหลังคู่ 50MP กล้องหลัก OIS + EIS, อัลตร้าไวด์ 114 องศา</li>\n<li>กล้องหน้า 32MP</li>\n<li>แบตเตอรี่ 5,000 mAh ชาร์จเร็ว 45W</li>\n<li>ระบบปฏิบัติการ Nothing OS 2.5 อิงจาก Android 14</li>\n</ul>\n<p>ที่มา - <a href=\"https://th.nothing.tech/pages/phone-2a\">Nothing</a></p>\n<p><img alt=\"No Description\" src=\"https://www.blognone.com/sites/default/files/externals/ce02afce03c2cbe2aa51c7e5c15d9090.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0f694d7a7edb8b19669399739b1274d8.jpeg\" /></p>\n</div></div></div><div><div>Topics: </div><div><div><a href=\"/topics/nothing\">Nothing</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c62d5c5f180288bbd4ffe5cf5fa011db46e72a44bd526b4af6a66a7e5af44ae6","category":"Thai"}