{"title":"Procreate ประกาศจุดยืน ขออยู่ข้างนักสร้างสรรค์ผลงานทุกคน จะไม่เพิ่มฟีเจอร์ GenAI ในแอป","link":"https://www.blognone.com/node/141509","date":1724106966000,"content":"<div><div><div><p>Procreate แอปวาดภาพยอดนิยมบน iPad ประกาศจุดยืน หลังจากผู้ใช้งาน Procreate แสดงความกังวลว่า ที่สุดแล้วแอปก็จะต้องเข้าสู่กระแสเพิ่มฟีเจอร์ด้าน Generative AI ด้วย ซึ่ง Procreate บอกว่าจะไม่เป็นเช่นนั้น</p>\n<p>James Cuda ซีอีโอ Procreate โพสต์วิดีโอใน X บอกว่า Procreate จะไม่มีฟีเจอร์เกี่ยวกับ Generative AI ออกมาในแอป เขายังบอกว่าไม่ชอบสิ่งที่เกิดขึ้นในอุตสาหกรรมตอนนี้ ไม่รู้ว่าตอนจบจะเป็นอย่างไร แต่ยืนยันที่จะอยู่ข้างมนุษย์ผู้สร้างสรรค์ผลงาน</p>\n<p>Procreate ยัง<a href=\"https://procreate.com/ai\">เพิ่มเนื้อหาในเว็บไซต์</a>เพื่อแสดงจุดยืนเรื่อง AI โดยบอกว่างานความคิดสร้างสรรค์เกิดจาก Made ไม่ใช่ Generated และบอกว่า Generative AI ถูกผลิตขึ้นจากพื้นฐานของการดูดเนื้อหา หลายอย่างในฟังก์ชัน Machine Learning อาจเป็นอนาคตที่น่าสนใจ แต่สำหรับ Procreate แล้ว Generative AI คือสิ่งที่ผิด การตัดสินใจเช่นนี้อาจทำให้บริษัทมีความเสี่ยงที่จะถูกทิ้งจากคู่แข่ง แต่เรามองว่าทางที่ไม่ค่อยมีคนเลือกนี้ยังน่าตื่นเต้นอยู่</p>\n<p>ที่มา: <a href=\"https://www.theverge.com/2024/8/19/24223473/procreate-anti-generative-ai-pledge-digital-illustration-creatives\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/b3d441e84bc2dc3637f8024594de17c4.jpg\" /></p>\n<blockquote><p>We’re never going there. Creativity is made, not generated.You can read more at <a href=\"https://t.co/9Fgh460KVu\">https://t.co/9Fgh460KVu</a> ✨ <a href=\"https://twitter.com/hashtag/procreate?src=hash&amp;ref_src=twsrc%5Etfw\">#procreate</a> <a href=\"https://twitter.com/hashtag/noaiart?src=hash&amp;ref_src=twsrc%5Etfw\">#noaiart</a> <a href=\"https://t.co/AnLVPgWzl3\">pic.twitter.com/AnLVPgWzl3</a></p>\n<p>— Procreate (@Procreate) <a href=\"https://twitter.com/Procreate/status/1825311104584802470?ref_src=twsrc%5Etfw\">August 18, 2024</a></p></blockquote>\n</div></div></div><div><div>Topics: </div><div><div><a href=\"/topics/procreate\">Procreate</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"871e0ee367cfbb6be69b081e1537d59bfd12ab3496288154495987a6c22e70c5","category":"Thai"}