{"title":"Mark Zuckerberg บอกพร้อมสู้ทุกศึกกับ Elon Musk แต่แมตช์ที่ประกาศไปยังไม่ได้ตกลงกัน","link":"https://www.blognone.com/node/135244","date":1691798583000,"content":"<div><div><div><p>สืบเนื่องจากที่ Elon Musk <a href=\"https://www.blognone.com/node/135240\">ประกาศ</a>ว่าศึกมวยต่อสู้กันระหว่างเขากับ Mark Zuckerberg เตรียมจัดขึ้นที่กรุงโรม ประเทศอิตาลี โดยได้สถานที่จัดงานแล้วนั้น ล่าสุด Mark Zuckerberg ชี้แจงประเด็นนี้ผ่าน<a href=\"https://www.threads.net/@zuck/post/Cv0Kc-yP2Wu\">โพสต์ Threads</a> บอกว่ายังไม่มีข้อสรุป</p>\n<p>Zuckerberg บอกว่าเขาชอบกีฬาประเภทนี้อยู่แล้ว และพร้อมลงศึกตั้งแต่วันที่ Musk <a href=\"https://www.blognone.com/node/134488\">ประกาศท้า</a> แต่เรื่องของวันที่แข่งและรายละเอียดอื่นนั้น ถ้าได้ข้อตกลงเขาก็จะประกาศด้วยเช่นกัน ในตอนนี้ให้ถือว่าทุกอย่างที่ Musk ประกาศ ยังไม่ใช่สิ่งที่ตกลงกัน</p>\n<p>เขายังเปิดเผยว่าจะลงแข่งในการต่อสู้แมตช์ใหม่ที่ไม่เกี่ยวกับ Elon Musk ด้วย โดยได้รับการฝึกซ้อมจากเทรนเนอร์ระดับ UFC และ ONE เพื่อให้ได้ผลงานที่ดีที่สุดด้วย พร้อมกับ<a href=\"https://www.threads.net/@zuck/post/Cv0KyMlvBIf\">ลงภาพ</a>การฝึกซ้อมในกรง 8 เหลี่ยม ที่สวนหลังบ้านเขาเองด้วย</p>\n<p>ที่มา: <a href=\"https://www.theverge.com/2023/8/11/23829045/mark-zuckerberg-elon-musk-fight-cage-match-making-things-up\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/db393667ed467c07d08299576b8d8003.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6689a0d5a32388b8ec8a1524a6d57849.png\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27c2dd8f2078965a7cf97c86878abf9aeb584ea4f42b427d72b9181e8b9e4363","category":"Thai"}