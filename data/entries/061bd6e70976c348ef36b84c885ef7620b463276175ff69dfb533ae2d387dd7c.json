{"title":"ซีอีโอ EA เผย Gen AI จะช่วยให้สร้างเกมดีขึ้น 30% และรายได้เพิ่มขึ้น 20% ใน 5 ปีข้างหน้า","link":"https://www.blognone.com/node/138587","date":1709814566000,"content":"<div><div><div><p>Andrew Wilson ซีอีโอของ EA พูดในงาน Morgan Stanley Technology, Media &amp; Telecom Conference ว่าตนเชื่อมั่นว่าปัญญาประดิษฐ์แบบ Generative AI จะช่วยเพิ่มประสิทธิภาพการสร้างเกม 30% และเพิ่มรายได้ให้บริษัท 20% ภายใน 5 ปีข้างหน้า พร้อมบอกว่าความก้าวหน้าอันรวดเร็วของเทคโนโลยีนี้จะช่วยให้บริษัทสามารถสร้างเกมที่ดียิ่งขึ้น และมีเนื้อหาที่เป็นเอกลักษณ์มากขึ้นได้</p>\n<p>Wilson กล่าวว่าในอดีตการสร้างสนามกีฬาในเกมต้องใช้เวลาถึง 6 เดือน แต่ในช่วง 12 เดือนที่ผ่านมา หลังจากทีมงานได้ใช้ Generative AI ระยะเวลาสร้างก็ลดลงเหลือ 6 สัปดาห์ และเชื่อในอีกไม่กี่ปีข้างหน้า ระยะเวลาอาจลดลงไปอีกจนเหลือ 6 วัน</p>\n<p>Wilson ยกตัวอย่างผลลัพท์โดยเทียบระหว่าง FIFA 23 ที่มีรูปแบบการเคลื่อนที่ของนักเตะในเกมเพียง 12 รูปแบบในขณะที่เกม EA Sports FC 24 ที่ใช้ Generative AI ช่วยสร้างนักเตะมีรูปแบบการเคลื่อนที่มากกว่า 1,200 รูปแบบ โดย Wilson หวังว่าในอีก 5 ข้างหน้า Generative AI จะช่วยขยายฐานผู้เล่นเพิ่มขึ้นอีกอย่างน้อย 50% จากที่ตอนนี้มีอยู่ 700 ล้านคน และทำให้ผู้เล่นใช้จ่ายเงินกับเกมของ EA มากขึ้น 10-20%</p>\n<p>ในขณะที่นักพัฒนาเกมบางคนในอุตสาหกรรมแสดงความกังวลเกี่ยวกับผลกระทบที่อาจเกิดขึ้นของ AI ทาง Wilson ก็ตอบกลับประเด็นนี้ว่านักพัฒนาของ EA กำลังยอมรับเทคโนโลยีเหล่านี้ และมองว่าการใช้ Generative AI จะช่วยเพื่อเพิ่มขีดความสามารถของนักพัฒนาแทนที่จะมาแย่งงานอย่างที่กังวลกัน</p>\n<p><img alt=\"No Description\" src=\"https://www.blognone.com/sites/default/files/externals/111173cc70ad3eb7c6b0262303467c59.jpeg\" /></p>\n<p>ที่มา - <a href=\"https://techraptor.net/gaming/news/ea-hopes-to-use-generative-ai-to-drive-more-monetization-and-make-development-30-more\">Tech Raptor</a> via <a href=\"https://www.videogameschronicle.com/news/ea-says-generative-ai-could-make-it-30-more-efficient-and-boost-monetisation-by-up-20-over-5-years/\">VGC</a></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ea-sports-fc\">EA Sports FC</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"061bd6e70976c348ef36b84c885ef7620b463276175ff69dfb533ae2d387dd7c","category":"Thai"}