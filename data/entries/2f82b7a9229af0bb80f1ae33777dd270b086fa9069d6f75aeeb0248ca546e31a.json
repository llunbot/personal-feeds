{"title":"ธนาคาร Westpac ในออสเตรเลียเพิ่มแบบสอบถามเมื่อผู้ใช้โอนเงินต้องสงสัย ช่วยป้องกันลูกค้าถูกหลอกโอนเงิน","link":"https://www.blognone.com/node/138904","date":1711435005000,"content":"<div><div><div><p>ธนาคาร Westpac ในออสเตรเลียเปิดฟีเจอร์ SaferPay หน้าจอแสดงแบบสอบถามเมื่อผู้ใช้ทำธุรกรรมต้องสงสัย แอปของ Westpac จะแสดงคำถามขึ้นมาย้ำถึงเหตุผลของการโอนเงิน</p>\n<p>เมื่อผู้ใช้ทำธุรกรรมที่เข้ารูปแบบต้องสงสัยแอปจะแสดงแบบสอบถาม และหากผู้ใช้ตอบคำถามแสดงให้เห็นว่ากำลังถูกหลอกก็จะบล็อครายการโอนเงินเอาไว้ รูปแบบนี้คล้ายกับพนักงานธนาคารที่อาจจะพบธุรกรรมต้องสงสัยเมื่อลูกค้ามาทำธุรกรรมที่สาขา แล้วตัวพนักงานแจ้งเตือนลูกค้า</p>\n<p>ฟีเจอร์ SaferPay นี้จะเริ่มเปิดใช้งานในบริการธนาคารผ่านโทรศัพท์มือถือก่อน จากนั้นจะเปิดทุกช่องทางดิจิทัลภายในปี 2025</p>\n<p>ธนาคารในออสเตรเลียมีแนวทางลดการถูกหลอกลวงด้วยแนวทางนี้เป็นส่วนใหญ่ ก่อนหน้านี้ NAB ธนาคารอีกแห่งหนึ่งในออสเตรเลียก็เปิดบริการแบบเดียวกันไปก่อนแล้ว</p>\n<p>แม้ว่าการหลอกลวงที่เป็นข่าวกันมักเป็นการหลอกให้ลงแอปดูดเงิน แต่ในความเป็นจริงแล้วรายการหลอกลวงจำนวนมากอาศัยการเกลี้ยกล่อมให้เหยื่อโอนเงินไปให้คนร้ายด้วยตัวเอง ในสิงคโปร์ยอดความเสียหายจากการหลอกลวงลงทุนในปี 2023  <a href=\"https://www.blognone.com/node/138266\">สูงกว่าแอปดูดเงินถึง 6 เท่าตัว</a></p>\n<p>ที่มา - <a href=\"https://www.itnews.com.au/news/westpac-uses-ai-to-challenge-suspected-payments-to-scammers-606409\">ITNews.com.au</a></p>\n<p><img alt=\"No Description\" src=\"https://www.blognone.com/sites/default/files/externals/b4fb711f29758d34885ce62497268e4f.png\" /></p>\n</div></div></div><div><div>Topics: </div><div><div><a href=\"/topics/banking\">Banking</a></div><div><a href=\"/topics/security\">Security</a></div><div><a href=\"/topics/australia\">Australia</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f82b7a9229af0bb80f1ae33777dd270b086fa9069d6f75aeeb0248ca546e31a","category":"Thai"}