{"title":"AWS ยกเว้นค่า data transfer เมื่อย้ายข้อมูลจากสิงคโปร์มาไทย","link":"https://www.blognone.com/node/145756","date":1744185475000,"content":"<div><div><div><p>AWS ประกาศยกเว้นค่าธรรมเนียมสำหรับการย้ายเวิร์คโหลดจากสิงคโปร์ (ap-southeast--1) หรือมาเลเซีย (ap-southeast-5) มายังประเทศไทย โดยต้องขอใช้งานเป็นกรณีไป</p>\n<p>แนวทางการให้บริการย้ายข้อมูลฟรีรูปแบบนี้ ลูกค้าจะต้องแจ้งช่วงเวลาที่ต้องการย้ายข้อมูลล่วงหน้าอย่างน้อย 30 วัน และแจ้งปริมาณข้อมูลที่ต้องการย้าย จากนั้นรอการอนุมัติแล้วจึงจะได้รับเครดิตสำหรับการโอนย้ายข้อมูลขาเดียว (ใช้กับการส่งข้อมูลจากไทยไปสิงคโปร์ไม่ได้)</p>\n<p>AWS เปิดบริการในประเทศไทย<a href=\"https://www.blognone.com/node/143978\">ตั้งแต่ต้นปีที่ผ่านมา</a> โดยค่าบริการต่างๆ มักถูกกว่าในสิงคโปร์ การลดค่าย้ายข้อมูลน่าจะทำให้หลายองค์กรตัดสินใจกันได้ง่ายขึ้น</p>\n<p>ที่มา - <a href=\"https://aws.amazon.com/th/blogs/thailand/migration-sg-to-th-waiving-aws-inter-region-data-transfer/\">AWS</a></p>\n<p><img src=\"https://www.blognone.com/sites/default/files/externals/ba8d4ac8206ec6abbe5fbc38b692b488.png\" alt=\"\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/cloud-computing\">Cloud Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a48ba87f9b95ceeb3aa7f15d8a2972dda2049e17e322485c341ce4e6aebc8bf","category":"Thai"}