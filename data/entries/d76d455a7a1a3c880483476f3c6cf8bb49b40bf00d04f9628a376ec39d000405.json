{"title":"Riot Games เปิดตัว Project K เกมการ์ด TCG ในจักรวาล League of Legends","link":"https://www.blognone.com/node/143475","date":1733449539000,"content":"<div><div><div><p>Riot Games เปิดตัว \"Project K\" เกมการ์ด (การ์ดเป็นใบๆ จริงๆ trading card game) ในจักรวาล League of Legends</p>\n<p>Riot Games มีเกมการ์ดแบบดิจิทัลชื่อ <a href=\"https://www.blognone.com/node/112561\">Legends of Runeterra</a> เปิดตัวมาตั้งแต่ปี 2019 แต่ Project K เป็นไม่ใช่เวอร์ชันกระดาษของ Legends of Runeterra ถือเป็นเกมการ์ดแบบใหม่แยกกันเลย แค่อาจแชร์สไตล์งานภาพในการ์ดด้วยกันเท่านั้น</p>\n<p>เกมออกแบบมาให้เล่นได้หลายแบบ ทั้งแข่งกันตรง 1v1, จับคู่ 2v2, เล่น 4 คน โดย Riot Games ยังวางแผนให้มีกิจกรรมตั้งแต่เล่นแข่งกันในร้านขายการ์ด ทัวร์นาเมนต์ระดับท้องถิ่น ระดับชาติ ระดับโลกด้วย เกมจะเปิดให้คนทั่วไปทดสอบของจริงในงาน Teamfight Tactics Macao Open เดือนธันวาคมนี้</p>\n<p>Project K ถูกพัฒนาขึ้นจากทีมเล็กๆ ใน Riot Games โดยจะเริ่มวางขายในประเทศจีนก่อนเป็นที่แรก ช่วงต้นปี 2025 ส่วนประเทศอื่นๆ กำลังหาพาร์ทเนอร์ช่วยจัดจำหน่ายและทำตลาดต่อไป</p>\n<p>ที่มา - <a href=\"https://www.ign.com/articles/league-of-legends-developer-riot-games-announces-project-k-a-physical-tcg-based-in-the-league-ip\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/81ebab1bd5964b53f2990646de278c57.jpg\" /></p>\n<blockquote><p>Meet Project K: the new League of Legends trading card game for everyone who loves League’s characters and settings, TCGs, collecting, and connecting with friends across the table. <a href=\"https://t.co/ENtP885UqX\">pic.twitter.com/ENtP885UqX</a></p>\n<p>— Riot Games (@riotgames) <a href=\"https://twitter.com/riotgames/status/1864822063409541324?ref_src=twsrc%5Etfw\">December 6, 2024</a></p></blockquote>\n</div></div></div><div><div>Topics: </div><div><div><a href=\"/topics/league-of-legends\">League of Legends</a></div><div><a href=\"/topics/riot-games\">Riot Games</a></div><div><a href=\"/topics/card-games\">Card Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d76d455a7a1a3c880483476f3c6cf8bb49b40bf00d04f9628a376ec39d000405","category":"Thai"}