{"title":"สตูดิโอ Pixar ยืนยันข่าวปลดพนักงาน หลังบริษัทแม่ Disney ต้องพลิก Disney+ ให้กำไร","link":"https://www.blognone.com/node/137640","date":1705052342000,"content":"<div><div><div><p>เว็บไซต์ TechCrunch อ้างแหล่งข่าว รายงานว่าสตูดิโอแอนิเมชัน Pixar เตรียมปลดพนักงาน ซึ่งตัวเลขอาจสูงถึง 20% ของพนักงานทั้งหมด 1,300 คน</p>\n<p>Pixar ยืนยันข่าวว่าจะมีการปลดพนักงานจริง แต่บอกว่าตัวเลข 20% นั้นสูงเกินจริง แม้ไม่ยอมบอกว่าจะปลดพนักงานออกทั้งหมดเท่าไร โดยกำหนดการปลดจะเกิดขึ้นภายในปี 2024 นี้</p>\n<p>เหตุผลของการปลดพนักงานออกคงหนีไม่พ้นหนังของ Pixar ในช่วงหลังทำเงินได้ไม่ตามเป้า เช่น Lightyear, Onward และล่าสุดคือ Elemental ทำเงินจากการฉายทั่วโลกราว 496 ล้านดอลลาร์</p>\n<p>ในอีกด้าน บริษัทแม่ Disney เองก็ถูกกดดันว่าบริการสตรีมมิ่ง Disney+ จะต้องทำกำไรให้ได้ภายในไตรมาส 4/2024 จึงเป็นเหตุให้ต้องลดค่าใช้จ่าย ลดพนักงานลงเพื่อให้ตัวเลขเป็นไปตามเป้า ซึ่งมีพนักงานจำนวนหนึ่งที่ Disney จ้างให้มานั่งทำงานที่ Pixar แต่เน้นทำคอนเทนต์ลง Disney+ ด้วย</p>\n<p>ที่มา - <a href=\"https://techcrunch.com/2024/01/11/as-disney-pushes-towards-streaming-profitability-pixar-to-undergo-layoffs-in-2024\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/a64c8dc7385642d053f9557cbf196656.jpeg\" /></p>\n<p>ภาพจาก <a href=\"https://www.pixar.com/\">Pixar</a></p>\n</div></div></div><div><div>Topics: </div><div><div><a href=\"/topics/pixar\">Pixar</a></div><div><a href=\"/topics/disney\">Disney</a></div><div><a href=\"/topics/disney-plus\">Disney+</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3160a34164f1f3e6f2fd710dafd818264e2d1dc402402f61d7eca100ffe7428c","category":"Thai"}