{"title":"IBM ประกาศซื้อกิจการ HashiCorp เจ้าของ Terraform เสร็จสิ้นทุกขั้นตอนแล้ว หลังหน่วยงานกำกับดูแลอนุมัติ","link":"https://www.blognone.com/node/144991","date":1740740905000,"content":"<div><div><div><p>ไอบีเอ็มประกาศว่ากระบวนการซื้อกิจการ HashiCorp เจ้าของซอฟต์แวร์จัดการทรัพยากรบนคลาวด์ Terraform, Vault และอื่น ๆ ได้เสร็จสิ้นแล้ว โดยจากนี้ HashiCorp มีสถานะเป็นบริษัทลูกในเครือไอบีเอ็ม</p>\n<p>ดีลไอบีเอ็มซื้อกิจการ HashiCorp <a href=\"https://www.blognone.com/node/139397\">ประกาศ</a>มาตั้งแต่เมษายนปีที่แล้ว ด้วยมูลค่า 6,400 ล้านดอลลาร์ ซึ่งที่ผ่านมาไอบีเอ็มต้องรอการอนุมัติจากหน่วยงานกำกับดูแลการแข่งขันทั้ง FTC ของอเมริกาและ CMA ของสหราชอาณาจักร โดยหลังจากทั้ง FTC และ CMA อนุมัติเมื่อต้นสัปดาห์ ไอบีเอ็มก็ประกาศเสร็จสิ้นขั้นตอนในสองวัน</p>\n<p>Terraform เดิมเป็นซอฟต์แวร์โอเพนซอร์ส แต่ HashiCorp เปลี่ยนสัญญาอนุญาตเป็น Business Source License ซึ่งห้ามนำโค้ดไปพัฒนาขายแข่ง<a href=\"https://www.blognone.com/node/135234\">ในปี 2023</a> ทำให้เกิดการ fork โครงการออกมาเป็นโอเพนซอร์สต่อทั้ง <a href=\"https://www.blognone.com/node/135843\">OpenTofu</a> จาก Terraform เดิม และ <a href=\"https://www.blognone.com/node/137175\">OpenBao</a> จากซอฟต์แวร์เก็บรหัสผ่าน Vault เดิม</p>\n<p>ที่มา: <a href=\"https://techcrunch.com/2025/02/27/ibm-closes-6-4b-hashicorp-acquisition/\">TechCrunch</a></p>\n<p><img src=\"https://www.blognone.com/sites/default/files/externals/339a53b3c5fa6086885e29b68dd9294f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/hashicorp\">HashiCorp</a></div><div><a href=\"/topics/acquisition\">Acquisition</a></div><div><a href=\"/topics/terraform\">Terraform</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"756e3b99ccd41c92da53fc65723e0cdde10d5870537c21fe3c80c4bf5fb303fb","category":"Thai"}