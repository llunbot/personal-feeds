{"title":"[ลือ] ซัมซุงอาจแทนที่ Galaxy S26+ ด้วย Galaxy S26 Edge ในปีหน้า 2026","link":"https://www.blognone.com/node/146405","date":1747229683000,"content":"<span>[ลือ] ซัมซุงอาจแทนที่ Galaxy S26+ ด้วย Galaxy S26 Edge ในปีหน้า 2026</span>\n\n  <div>\n    <div>Body</div>\n              <div><p>The Elec เว็บข่าววงการอิเล็กทรอนิกส์เกาลีใต้ รายงานข่าวลือว่า ซัมซุงอาจแทนที่ Galaxy S26+ ด้วย Galaxy S26 Edge ในปีหน้า</p>\n<p>แหล่งข่าวของ The Elec บอกว่าซัมซุงแจ้งไปยังผู้ผลิตชิ้นส่วน เพื่อทำเสนอสำหรับโครงการโค้ดเนม NPA ซึ่งหมายถึง Galaxy S26 (Galaxy S25 ใช้โค้ดเนม PA) ว่าจะมีรุ่นย่อย 3 รุ่นคือ Base, Edge, Ultra จึงมีโอกาสที่เราจะเห็น S26 Edge รุ่นบางมาแทน S26+ (หน้าจอ 6.7\" เท่ากัน)</p>\n<p>มือถือรุ่น Plus เป็นรุ่นที่ขายได้น้อยที่สุดของตระกูล Galaxy S อยู่แล้ว โดยกรณีของ Galaxy S25 นั้น The Elec รายงานตัวเลขเป้าหมายยอดขายของซัมซุงคือ S25 รุ่นปกติ 13.6 ล้านเครื่อง, S25+ 6.7 ล้านเครื่อง, S25 Ultra 17.4 ล้านเครื่อง</p>\n<p>อย่างไรก็ตาม The Elec ให้ความเห็นว่าแผนการอาจเปลี่ยนแปลงได้ เพราะโครงการ NPA ยังอยู่ในช่วงเริ่มต้น โดยซัมซุงคงรอดูยอดขาย S25 Edge ว่าประสบความสำเร็จแค่ไหน</p>\n<p>ที่มา - <a href=\"https://www.thelec.net/news/articleView.html?idxno=5262\">The Elec</a> via <a href=\"https://www.sammobile.com/news/rumor-claims-galaxy-s26-edge-could-replace-the-galaxy-s26-next-year/\">SamMobile</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/14/2025 - 20:34</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"307af5baaa0bc9cd7b61620aeda8a79ec5f0d038ecef9b3672e1c96b078a9410","category":"Thai"}