{"title":"23andMe ระบุข้อมูล DNA รั่วไหลเพราะลูกค้าใช้รหัสผ่านซ้ำเอง ข้อมูลที่รัวไหลไปไม่ก่ออันตราย","link":"https://www.blognone.com/node/137478","date":1704305337000,"content":"<div><div><div><p>23andMe บริษัทข้อมูลพันธุกรรมเพื่อตามหาญาติ <a href=\"https://www.blognone.com/node/137088\">เพิ่งเกิดเหตุข้อมูลรั่วไหลเมื่อเดือนตุลาคมที่ผ่านมา</a> ตอนนี้ผู้เสียหายก็นำ<a href=\"https://www.documentcloud.org/documents/24252535-response-letter-to-tycko-zavareei-llp\">เอกสารที่ทนายของบริษัทส่งให้กับผู้เสียหายมาเปิดเผย</a> โดยจดหมายระบุว่าเหตุการณ์ครั้งนี้ไม่ใช่ความผิดของบริษัทเอง</p>\n<p>เหตุการณ์นี้มีรายงานครั้งแรกเมื่อวันที่ 6 ตุลาคมที่ผ่านมาว่าตรวจพบคนร้ายใช้รหัสผ่านที่เคยรั่วไหลมาก่อนมายิงล็อกอินยัง 23andMe.com จึงเข้าถึงข้อมูลได้ ทนาย 23andMe ระบุว่าเป็นความเลินเล่อของผู้ใช้ที่ใช้รหัสผ่านซ้ำ และไม่เปลี่ยนรหัสผ่านเมื่อเว็บไซต์อื่นถูกแฮกไป และไม่ใช่ความผิดของบริษัท ที่เปิดให้บริการ 2-factor ตั้งแต่ปี 2019 และหลังจากเกิดเหตุการณ์ก็ยังบังคับผู้ใช้ทุกคนเปิดใช้ 2-factor จดหมายยังระบุว่าแม้ข้อมูลที่รั่วไปจะมีข้อมูลความเกี่ยวข้อง DNA ระหว่างกัน แต่ข้อมูลนี้ก็ไม่ใช่ข้อมูลที่จะทำให้เกิดความเสียหาย และข้อมูลที่รั่วไหลก็ไม่มีหมายเลขบัตรประกันสังคม, หมายเลขใบขับขี่, หรือข้อมูลทางการเงินใดๆ</p>\n<p>ตอนนี้มีผู้เสียหายหลายกลุ่มกำลังรวมตัวกันฟ้องบริษัท และจดหมายฉบับนี้ก็ส่งไปถึงทนายที่กำลังทำคดีให้กับผู้เสียหายกลุ่มหนึ่ง</p>\n<p>ที่มา - <a href=\"https://techcrunch.com/2024/01/03/23andme-tells-victims-its-their-fault-that-their-data-was-breached/\">TechCrunch</a></p>\n<p><img src=\"https://www.blognone.com/sites/default/files/externals/d418683f5f7894c055f015f237eb2621.jpg\" /></p>\n</div></div></div><div><div>Topics: </div><div><div><a href=\"/topics/23andme\">23andMe</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff899f68ac1f7645d3c8b72c4443aef2714708adbefd7f65d6c8b9f0194f0bc3","category":"Thai"}