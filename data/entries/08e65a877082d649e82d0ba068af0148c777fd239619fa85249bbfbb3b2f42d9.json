{"title":"AMD ไตรมาส 1/2025 รายได้เติบโต 36% - มองแนวโน้มแข็งแกร่งท่ามกลางความผันผวน","link":"https://www.blognone.com/node/146291","date":1746576770000,"content":"<div><div><div><p>AMD รายงานผลประกอบการของไตรมาสที่ 1 ปี 2025 มีรายได้รวม 7,438 ล้านดอลลาร์ เพิ่มขึ้น 36% เมื่อเทียบกับ<a href=\"https://www.blognone.com/node/139501\">ไตรมาสเดียวกันในปีก่อน</a> และมีกำไรสุทธิ 709 ล้านดอลลาร์</p>\n<p>Dr. Lisa Su ซีอีโอ AMD กล่าวว่าท่ามกลางเศรษฐกิจที่มีความผันผวนและการควบคุมการส่งออกที่มากขึ้น ผลการดำเนินงานของ AMD ในไตรมาสที่ผ่านมาและแนวโน้มในไตรมาสปัจจุบันยังคงแข็งแกร่ง จากความแตกต่างของกลุ่มสินค้าที่ทำให้บริษัทยังเติบโตต่อในปีนี้</p>\n<p>รายได้กลุ่ม Data Center เติบโตโดดเด่นถึง 57% มีรายได้ 3,674 ล้านดอลลาร์ จาก EPYC และ Instinct, กลุ่ม Client และ Gaming รายได้เพิ่มขึ้น 28% เป็น 2,941 ล้านดอลลาร์ และกลุ่ม Embedded ลดลง 3% เป็น 823 ล้านดอลลาร์</p>\n<p>AMD ประเมินว่าไตรมาสปัจจุบันจะต้องบันทึกค่าใช้จ่ายพิเศษส่วนสินค้าคงคลัง 800 ล้านดอลลาร์ จากคำสั่งของสหรัฐที่จำกัดการส่งออกชิปไปจีนใหม่ ซึ่งได้<a href=\"https://www.blognone.com/node/145890\">แจ้งไปแล้ว</a>ก่อนหน้านี้</p>\n<p>ที่มา: <a href=\"https://ir.amd.com/news-events/press-releases/detail/1247/amd-reports-first-quarter-2025-financial-results\">AMD</a></p>\n<p><img src=\"https://www.blognone.com/sites/default/files/externals/e6c29937680ff27b2faf21b52f236278.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08e65a877082d649e82d0ba068af0148c777fd239619fa85249bbfbb3b2f42d9","category":"Thai"}