{"title":"LINE เปิดตัวฟีเจอร์ AI Portrait เปลี่ยนรูปโปรไฟล์เป็นสไตล์เกาหลี","link":"https://www.blognone.com/node/134652","date":1688381424000,"content":"<div><div><div><p>LINE ปล่อยฟีเจอร์ใหม่ใช้ AI ช่วยเปลี่ยนภาพเฮดช็อตให้เหมือนภาพถ่ายจากสตูดิโอมืออาชีพ ดูสมจริงเป็นธรรมชาติแถมมีหลายท่าโพสต์ให้เลือก สามารถทำได้จากโปรไฟล์หลักโดยไม่ต้องดาวน์โหลดแอปอื่นเพิ่มเติม</p>\n<p><img alt=\"No Description\" src=\"https://www.blognone.com/sites/default/files/externals/5b93ddb8090e839b05933bb10c4cd190.jpg\" /></p>\n<p>ผู้ใช้สามารถอัปโหลดภาพของตัวเองได้ 10-20 ภาพ และ AI จะสร้างรูปภาพใหม่ให้ 30 ภาพในหลากหลายท่าโพสต์ โดยมีแพคเกจให้เลือกได้ 2 แพคเกจ ราคาตามเวลาที่ใช้สร้างรูปภาพ</p>\n<ul>\n<li>แพคเกจ 1 : 30 ภาพ ภายใน 24 ชั่วโมง ในราคา 170 Coins</li>\n<li>แพคเกจ 2 : 30 ภาพ ภายในเวลาสั้น ๆ ในราคา 340 Coins<br />\n*ราคาของ Coin และวิธีการซื้ออยู่ในหน้า “ตั้งค่า” บนแอป LINE</li>\n</ul>\n<p>สามารถใช้งานได้บนแอปพลิเคชัน LINE เวอร์ชั่น 13.9.0 ขึ้นไป ซึ่งตอนนี้รองรับการสร้างรูปภาพในรูปแบบผู้หญิงเท่านั้น สำหรับผู้ชายจะไช้ได้ในเดือนกรกฎาคมนี้</p>\n<p><img alt=\"No Description\" src=\"https://www.blognone.com/sites/default/files/externals/b1e573e7353f3a983848f601d73a8baa.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/line\">LINE</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"276849ad1d408c0e0bc1b5367f6555139e786b8ce2b8a376a626a22880d783d1","category":"Thai"}