{"title":"Mistral บริษัท AI ฝรั่งเศส เปิดตัวแชทบอท Le Chat จุดเด่นตอบเร็วกว่า Claude, ChatGPT","link":"https://www.blognone.com/node/144542","date":1738894409000,"content":"<div><div><div><p>Mistral บริษัท AI จากฝรั่งเศสที่เราคุ้นเคยกันจากโมเดลชื่อเดียวกัน เปิดตัวแอพแชทบอทของตัวเองในชื่อ <a href=\"https://chat.mistral.ai/chat\">Le Chat ลองใช้ได้แล้วบนหน้าเว็บ</a> พร้อมออกแอพมือถือทั้งบน Android/iOS</p>\n<p>จุดเด่นของ Le Chat คือตอบเร็ว (Flash Answers) ด้วยอัตราการตอบสูงสุด 1,100 token ต่อวินาที เร็วกว่าคู่แข่ง Claude ที่ทำได้ 120 token ต่อวินาที และ ChatGPT ที่ทำได้ 85 token ต่อวินาที (ดูคลิปประกอบ)</p>\n<p>ในแง่ของคุณภาพคำตอบ Mistral บอกว่านำโมเดล Mistral มา grounding กับข้อมูลหลากหลาย เช่น ข้อมูลการค้นเว็บ, เนื้อหาจากสื่อมวลชน, ข้อมูลจากโซเชียล นอกจากนี้ Le Chat ยังมีฟีเจอร์ด้านความเข้าใจภาพและเอกสาร ฟีเจอร์ด้านการเขียนโค้ดและสมการคณิตศาสตร์ รวมถึงฟีเจอร์การสร้างภาพด้วย AI (ใช้โมเดล Flux Ultra ของ Black Forest Labs ที่ให้ภาพคุณภาพสูงกว่า Grok/ChatGPT)</p>\n<p>Le Chat เปิดให้ใช้งานฟรีแบบจำกัดโควต้า และมีแพ็กเกจพรีเมียมคือ Le Chat Pro, Team, Enterprise ให้เลือกใช้งาน</p>\n<p>ที่มา - <a href=\"https://mistral.ai/en/news/all-new-le-chat\">Mistral</a></p>\n<blockquote><p>Le Chat is fast (1,100 tok/s for flash queries on an updated Mistral Large). Download it at <a href=\"https://t.co/KMxQuSsaSH\">https://t.co/KMxQuSsaSH</a> or <a href=\"https://t.co/hprV5sXAYo\">https://t.co/hprV5sXAYo</a> <a href=\"https://t.co/ZHgectQRFE\">pic.twitter.com/ZHgectQRFE</a></p>\n<p>— Mistral AI (@MistralAI) <a href=\"https://twitter.com/MistralAI/status/1887548442014106076?ref_src=twsrc%5Etfw\">February 6, 2025</a></p></blockquote>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd8258ae5dc05e69751ad8fb81657f39f56b402207deb1091936c346d4ffb790","category":"Thai"}