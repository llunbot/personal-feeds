{"title":"NIST พัฒนาเซ็นเซอร์กลูโคสโดยใช้เข็มทิศในโทรศัพท์ เปิดทางวัดระดับน้ำตาลด้วยตัวเอง","link":"https://www.blognone.com/node/139095","date":1712374363000,"content":"<div><div><div><p>ทีมวิจัยของ NIST หน่วยงานออกมาตรฐานอุตสาหกรรมสหรัฐฯ รายงานถึงการพัฒนาเซ็นเซอร์กลูโคสโดยอาศัยการดัดแปลงจากเซ็นเซอร์แม่เหล็กที่มีในโทรศัพท์สมัยใหม่แทบทุกเครื่องอยู่แล้ว</p>\n<p>กระบวนการวัดระดับน้ำตาลจริงๆ จะอาศัยแผ่นไฮโดรเจลที่ยืดหรือหดลงเมื่อระดับน้ำตาลในตัวอย่างที่นำมาทดสอบต่างกันไป ที่ปลายแผ่นไฮโดรเจลติดสารแม่เหล็กเอาไว้ทำให้ระดับสนามแม่เหล็กเปลี่ยนไป และนำมาแปลงค่าแสดงในโทรศัพท์มือถือด้วยเซ็นเซอร์เข็มทิศอีกที</p>\n<p>ทีมวิจัยระบุว่าแผ่นไฮโดรเจลนี้สามารถผลิตได้โดยใช้ต้นทุนต่ำ แต่หากจะมีการใช้งานจริงก็ต้องพัฒนาสายการผลิตสำหรับการผลิตจำนวนมากและสามารถเก็บในสต็อกได้ยาวนาน รวมถึงอนาคตอาจจะมีการพัฒนาแผ่นไฮโดรเจลสำหรับตรวจวัดสารอื่น เช่น ดีเอ็นเอบางตัว, โปรตีนบางชนิด, หรือฮีสตามีนที่แสดงการทำงานของภูมิคุ้มกัน</p>\n<p>ที่มา - <a href=\"https://www.nist.gov/news-events/news/2024/04/nist-researchers-use-cellphone-compass-measure-tiny-concentrations\">NIST</a></p>\n<p><img alt=\"No Description\" src=\"https://www.blognone.com/sites/default/files/externals/d2bed538dae1380f6d67ec130c2e205d.png\" /></p>\n</div></div></div><div><div>Topics: </div><div><div><a href=\"/topics/nist\">NIST</a></div><div><a href=\"/topics/medical\">Medical</a></div><div><a href=\"/topics/mobile\">Mobile</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"834c4439b000b677835f2acecf7d7161273c4638aa1ababb4cfd1b51815d8b52","category":"Thai"}