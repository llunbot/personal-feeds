{"title":"Star Wars Battlefront สองภาคแรก นำกลับมาขายบนคอนโซลยุคใหม่","link":"https://www.blognone.com/node/138331","date":1708566318000,"content":"<div><div><div><p>Lucasfilm Games ประกาศคืนชีพเกม Star Wars Battlefront (2004) และ Star Wars Battlefront II (2005) กลับมาลงคอนโซลยุคใหม่ ในชื่อว่า <strong>Star Wars Battlefront Classic Collection</strong></p>\n<p>เกม Star Wars Battlefront ทั้งสองภาคเป็นภาคต้นฉบับ (สองภาคแรกสุด) ไม่ใช่ภาครีบูทของ EA/DICE ปี 2015/2017 โดยจุดเด่นของเกมสองภาคต้นฉบับคือการเล่นออนไลน์แบบ 64 คน ซึ่งเกมเวอร์ชันใหม่นำกลับมาให้เล่นกันอีกครั้ง นอกจากนี้ยังมีตัวละครใหม่ๆ และแผนที่ใหม่เพิ่มเข้ามาอีกจำนวนหนึ่งด้วย</p>\n<p>เกมเวอร์ชันต้นฉบับพัฒนาโดย Pandemic Studios ซึ่งถูกปิดไปแล้ว ส่วนเกมเวอร์ชันใหม่ทำโดย Aspyr ที่เคยมีประสบการณ์พอร์ตเกมภาคแรกลงเครื่องแมคมาก่อน</p>\n<p>เกม Star Wars Battlefront Classic Collection ลงทั้ง Nintendo Switch, PlayStation5, PlayStation4, Xbox Series X|S, Xbox One, PC Steam (รองรับ Steam Deck ด้วย!) ในราคา 35.01 ดอลลาร์ วางขาย 14 มีนาคม 2024</p>\n<p><img alt=\"No Description\" src=\"https://www.blognone.com/sites/default/files/externals/0b5b2284121a69449ce331be7cf1188b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/12ac1b0c1e24501f60bd3112bf106f63.jpeg\" /></p>\n<p>ที่มา - <a href=\"https://www.starwars.com/news/star-wars-battlefront-classic-collection\">Star Wars</a></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/aspyr\">Aspyr</a></div><div><a href=\"/topics/lucasfilm-games\">Lucasfilm Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b34c329ffebef85fbe1763bbb7f8f2be557298043083f329b9b9d4461af01da1","category":"Thai"}