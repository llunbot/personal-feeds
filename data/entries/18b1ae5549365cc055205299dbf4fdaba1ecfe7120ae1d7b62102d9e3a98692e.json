{"title":"Western Digital โดนแฮ็กระบบ คาดข้อมูลรั่วไหล, ปิดเซิร์ฟเวอร์ My Cloud ชั่วคราว","link":"https://www.blognone.com/node/133283","date":1680528324000,"content":"<div><div><div><p>Western Digital แถลงว่าโดนบุกรุกเข้าระบบเครือข่ายภายใน โดยเหตุการณ์เกิดขึ้นตั้งแต่วันที่ 26 มีนาคม 2023</p>\n<p>บริษัทระบุว่าแฮ็กเกอร์เข้าถึงระบบภายในจำนวนหนึ่ง จึงต้องนำระบบบางส่วนออฟไลน์ไปก่อน ตอนนี้บริษัทอยู่ระหว่างการสอบสวนและกำลังฟื้นระบบกลับคืนมา</p>\n<p>Western Digital คาดว่าแฮ็กเกอร์ได้ข้อมูลภายในไปด้วย แต่ยังไม่ระบุชัดว่ามีอะไรบ้าง และจะประกาศให้ทราบกันต่อไป</p>\n<p>ระบบหนึ่งของ Western Digital ที่ถูกปิดไปในช่วงนี้คือ My Cloud ระบบแบ็คอัพสำหรับลูกค้าทั่วไปของบริษัท ส่งผลกระทบต่อผู้ใช้งานเป็นจำนวนมาก โดยขณะที่เขียนข่าวนี้ ระบบ My Cloud ยังขึ้นสถานะเป็นออฟไลน์อยู่</p>\n<p>ที่มา - <a href=\"https://www.businesswire.com/news/home/20230402005076/en/\">Western Digital</a>, <a href=\"https://www.theregister.com/2023/04/03/western_digital_confirms_security_incident/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/9bda960bd1ca89f73c72d67797b88578.png\" /></p>\n</div></div></div><div><div>Topics: </div><div><div><a href=\"/topics/western-digital\">Western Digital</a></div><div><a href=\"/topics/hacking\">Hacking</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18b1ae5549365cc055205299dbf4fdaba1ecfe7120ae1d7b62102d9e3a98692e","category":"Thai"}