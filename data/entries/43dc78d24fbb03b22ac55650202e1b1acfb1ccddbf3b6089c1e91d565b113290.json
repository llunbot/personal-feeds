{"title":"เกมหมากรุกใน macOS Sequoia ถูกปรับปรุงกราฟิกใหม่ให้สมจริงมากขึ้น","link":"https://www.blognone.com/node/140411","date":1718510949000,"content":"<div><div><div><p>มีการเปลี่ยนแปลงเล็ก ๆ ใน <a href=\"https://www.blognone.com/node/140284\">macOS Sequoia</a> ระบบปฏิบัติการเวอร์ชันใหม่ที่เปิดตัวในงาน WWDC24 เมื่อสัปดาห์ที่ผ่านมา โดยแอปเกมหมากรุก ซึ่งเป็นเกมพื้นฐานติดตั้งมานานแล้วใน Mac ถูกปรับปรุงให้มีกราฟิกที่ดีขึ้น</p>\n<p>การเปลี่ยนแปลงมีทั้งกราฟิกที่ดูทันสมัยขึ้น ฉากหลังของเกมปรับให้ดีขึ้น ตัวกระดานและหมากก็เพิ่มแสงให้สมจริงขึ้น โดยตัวเลือกฉากหลังแบบ Grass ถูกตัดออกไป เหลือเฉพาะ Wood, Marble และ Metal</p>\n<p>เกมหมากรุกนั้นมีใน Mac มานานแล้ว ซึ่งย้อนไปได้จนถึงสมัยเป็นระบบปฏิบัติการ NeXTSTEP ที่แอปเปิลนำมาพัฒนาเป็น Mac OS X ในเวลาต่อมา เกมถูกปรับปรุงครั้งสุดท้ายใน OS X Mountain Lion ปี 2012 เพื่อรองรับ <a href=\"https://www.blognone.com/node/33234\">Game Center</a></p>\n<p>ที่มา: <a href=\"https://9to5mac.com/2024/06/14/macos-sequoia-apple-chess-game/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/69bdada5d491f6dafb5a995875e39f49.png\" /></p>\n</div></div></div><div><div>Topics: </div><div><div><a href=\"/topics/sequoia\">Sequoia</a></div><div><a href=\"/topics/apple\">Apple</a></div><div><a href=\"/topics/macos\">macOS</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43dc78d24fbb03b22ac55650202e1b1acfb1ccddbf3b6089c1e91d565b113290","category":"Thai"}