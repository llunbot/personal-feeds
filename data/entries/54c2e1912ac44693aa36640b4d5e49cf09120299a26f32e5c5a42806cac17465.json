{"title":"Threads มีจำนวนผู้ใช้งานแบบ MAUs มากกว่า 150 ล้านบัญชีแล้ว","link":"https://www.blognone.com/node/139403","date":1714023803000,"content":"<div><div><div><p>Mark Zuckerberg ซีอีโอ Meta เปิดเผยข้อมูลในระหว่างช่วง<a href=\"https://www.blognone.com/node/139398\">แถลงผลประกอบการไตรมาส</a>ล่าสุด โดย Threads แพลตฟอร์มโซเชียลเน้นตัวหนังสือ ที่พัฒนามาแข่งกับ X/Twitter ตอนนี้มีจำนวนผู้ใช้งานเป็นประจำทุกเดือน (MAUs) มากกว่า 150 ล้านบัญชีแล้ว</p>\n<p>ตัวเลขที่ Meta เปิดเผยก่อนหน้านี้<a href=\"https://www.blognone.com/node/138006\">ในเดือนกุมภาพันธ์</a>คือ 130 ล้านบัญชี สะท้อนว่าแนวโน้มของ Threads ยังคงเติบโตไปได้เรื่อย ๆ</p>\n<p>ในไตรมาสที่ผ่านมา Threads เพิ่มเติมฟีเจอร์ใหม่หลายอย่าง เช่น ระบบ<a href=\"https://www.blognone.com/node/138172\">หัวข้อที่เป็นเทรนด์</a>, เชื่อมต่อไปแพลตฟอร์มอื่น<a href=\"https://www.blognone.com/node/138849\">ใน Fediverse</a>, ค้นหาแบบ<a href=\"https://www.blognone.com/node/139247\">เรียงตามเวลา</a> และเตรียม<a href=\"https://www.blognone.com/node/138494\">เปิดให้ใช้งาน API</a> เร็วที่สุดในเดือนมิถุนายน</p>\n<p>ตัวเลขจำนวนผู้ใช้งานนี้ สามารถนำไปเทียบกับ X/Twitter ซึ่งมี<a href=\"https://www.blognone.com/node/138891\">ข้อมูลล่าสุด</a>ว่าจำนวนผู้ใช้งานเป็นประจำ<strong>ทุกวัน</strong> (DAUs) อยู่ที่ 250 ล้านบัญชี และถ้าวัดเป็น MAUs จะมีถึงกว่า 550 ล้านบัญชี จะเห็นว่าหนทางสำหรับ Threads ยังใช้เวลาอีกพอสมควร</p>\n<p>ที่มา: <a href=\"https://techcrunch.com/2024/04/24/mark-zuckerberg-says-threads-has-150-million-monthly-active-users/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/social-media\">Social Media</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54c2e1912ac44693aa36640b4d5e49cf09120299a26f32e5c5a42806cac17465","category":"Thai"}