{"title":"ศาลสั่ง Gabe Newell ไปขึ้นศาลด้วยตัวเองในคดี Steam โดนฟ้องผูกขาด แม้เจ้าตัวอ้างกลัว COVID-19","link":"https://www.blognone.com/node/136944","date":1700965417000,"content":"<div><div><div><p>จากคดี<a href=\"https://www.blognone.com/node/122580\">บริษัทเกมอินดี้ Wolfire Games ฟ้อง Valve เมื่อเดือนเมษายน 2021</a> ว่าผูกขาดช่องทางขายเกมบนพีซีด้วย Steam Gaming Platform (ส่วนที่จัดการรายชื่อเพื่อน มัลติเพลเยอร์ และอื่นๆ บีบให้บริษัทเกมจำเป็นต้องมาขายบน Steam Store)</p>\n<p>ตอนนี้คดีมีความคืบหน้าแล้วคือทนายของ Wolfire ยื่นคำขอต่อศาล ให้มีคำสั่งเรียกตัว Gabe Newell ประธานและผู้ก่อตั้ง Valve มาให้การในชั้นศาลด้วยตัวเอง</p>\n<p>ก่อนหน้านี้ <a href=\"https://www.blognone.com/node/117683\">Gabe ไปอาศัยอยู่ในประเทศนิวซีแลนด์อยู่ช่วงหนึ่ง เพราะเขาไปเที่ยวนิวซีแลนด์แล้วเจอ COVID-19 พอดีจึงกลับประเทศไม่ได้</a> เขาจึงพยายามต่อสู้ว่าไม่ต้องการไปศาลด้วยตัวเอง เพราะกลัวเสี่ยงติด COVID-19 (<a href=\"https://www.blognone.com/node/127422\">แต่พี่ไปเคาะประตูบ้านส่งมอบ Steam Deck ได้เฉย</a>) และขอให้การแบบรีโมทแทน ซึ่งศาลปฏิเสธคำขอนี้ โดยระบุให้มาขึ้นศาลแบบที่ทุกคนในห้องต้องใส่หน้ากาก N95 เพื่อสุขอนามัยที่ดี แต่ Gabe ต้องถอดหน้ากากออกตอนขึ้นให้การอยู่ดี</p>\n<p>ที่มา - <a href=\"https://www.gamesindustry.biz/gabe-newell-ordered-to-make-in-person-deposition-for-valve-v-wolfire-games-lawsuit\">GamesIndustry</a> via <a href=\"https://www.pcgamer.com/court-rules-gabe-newell-must-appear-in-person-to-testify-in-steam-anti-trust-lawsuit/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/a4a5e0887449041019cfba45c0a613c3.jpg\" /></p>\n</div></div></div><div><div>Topics: </div><div><div><a href=\"/topics/gabe-newell\">Gabe Newell</a></div><div><a href=\"/topics/valve\">Valve</a></div><div><a href=\"/topics/steam\">Steam</a></div><div><a href=\"/topics/antitrust\">Antitrust</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6dd523d7fa1984f02e0124376d0ed2e749a84c6ea00c172a09ab98f15a831596","category":"Thai"}