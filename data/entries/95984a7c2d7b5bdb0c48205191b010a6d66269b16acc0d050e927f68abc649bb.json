{"title":"Alibaba Cloud เปิดตัว Qwen Omni ดูวิดีโอตอบเป็นเสียงได้, QVQ-Max อ่านภาพแล้วคิดก่อนตอบ","link":"https://www.blognone.com/node/145673","date":1743746301000,"content":"<div><div><div><p>ทีม Qwen ของ Alibaba Cloud เปิดตัวโมเดลปัญญาประดิษฐ์เพิ่มสองรุ่น คือ Qwen2.5 Omni โมเดลแบบ multimodal อ่านภาพ, ฟังเสียง, และดูวิดีโอได้ พร้อมกับสามารถตอบเป็นเสียงหรือข้อความได้ อีกโมเดลคือ QVQ-Max โมเดลคิดก่อนตอบแบบอ่านภาพได้ ทำให้สามารถอ่านเอกสารซับซ้อนสูงได้</p>\n<p>Qwen2.5 Omni เป็นโมเดล multimodal ที่รับได้ทั้งข้อความ, เสียง, และภาพ โดยภายในมันสามารถดูภาพตามเวลา (time aligned multimodal) ทำให้เข้าใจวิดีโอได้ด้วย ขณะที่ฝั่งเอาท์พุตนั้นสามารถสร้างเสียงตอบกลับได้ ตัวสถาปัตยกรรมรองรับการ \"ฟังไป ตอบไป\" โดยสามารถรับอินพุตยังไม่จบแต่ตอบไปก่อนได้</p>\n<p>Qwen2.5 Omni มีโมเดลขนาด 7B ให้ดาวน์โหลดไปใช้ได้ฟรี ด้วยสัญญาอนุญาตแบบ Apache 2.0</p>\n<p>QVQ-Max เป็นโมเดลคิดก่อนตอบที่รับเสียงได้ในตัว (visual reasoning model) โดยสามารถกำหนดโควต้าเวลาคิด ผลทดสอบ MathVision แสดงให้เห็นว่าเมื่อคิดยาวขึ้นเรื่อยๆ ผลทดสอบก็ดีขึ้นเรื่อยๆ เช่นกัน</p>\n<p>ตอนนี้ QVQ-Max เปิดให้ใช้งานได้ใน Qwen Chat โดยยังไม่เปิดให้บริการผ่าน API หรือให้ดาวน์โหลดโมเดล</p>\n<p>ที่มา - <a href=\"https://qwenlm.github.io/blog/qwen2.5-omni/\">Qwen2.5 Omni</a>, <a href=\"https://qwenlm.github.io/blog/qvq-max-preview/\">QVQ-Max</a></p>\n<p><img alt=\"No Description\" src=\"https://www.blognone.com/sites/default/files/externals/97dcc263e6b7ed8244c85718e6fbb96b.png\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95984a7c2d7b5bdb0c48205191b010a6d66269b16acc0d050e927f68abc649bb","category":"Thai"}