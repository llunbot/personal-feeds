{"title":"เดี๋ยวนึกว่าเว็บปลอม เว็บ GOV.UK ประกาศเปลี่ยนโลโก้ตามรัชกาล","link":"https://www.blognone.com/node/138314","date":1708499425000,"content":"<div><div><div><p>เว็บไซต์ GOV.UK ประกาศเปลี่ยนโลโก้เว็บหลังจากเปลี่ยนรัชกาลมายัง \"กษัตริย์ชาร์ลส์ที่สาม\" เมื่อเดือนกันยายน 2022 พร้อมกับเลือกตราพระปรมาภิไธยย่อ (royal cypher) เป็นมงกุฎทิวดอร์ จากเดิมที่รัชกาลสมเด็จพระราชินีนาถเอลิซาเบธที่ 2 นั้นใช้ภาพมงกุฎเซนต์เอ็ดเวิร์ด</p>\n<p>เนื่องจากภาพตราพระปรมาภิไธยย่อนี้ปรากฎตามสถานที่ต่างๆ เช่น ตู้ไปรษณีย์, สถานีตำรวจ และเว็บไซต์รัฐบาลสหราชอาณาจักร จึงต้องมีการทำโลโก้ใหม่เพื่อให้อัพเดตตรงกันทั้งหมด</p>\n<p>เว็บไซต์รัฐบาลสหราชอาณาจักรนั้นสร้างด้วย GOV.UK Design System อยู่แล้ว ตอนนี้ทีมงานดูแลโครงการนี้ได้อัพเดตเวอร์ชั่น 5.1, 4.8 และ 3.15 เพื่อเปลี่ยนโลโก้เสียใหม่ คาดว่าเว็บต่างๆ จะอัพเดตโค้ดและแสดงโลโก้ใหม่ครบในสองสัปดาห์</p>\n<p>ที่มา - <a href=\"https://insidegovuk.blog.gov.uk/2024/02/19/updating-gov-uks-crown/\">GOV.UK</a></p>\n<p><img alt=\"No Description\" src=\"https://www.blognone.com/sites/default/files/externals/899f67e1712c97604ef436dee460882f.png\" /></p>\n<p><img alt=\"No Description\" src=\"https://www.blognone.com/sites/default/files/externals/2fe7379cce7b914ef62c4465a59e288e.png\" /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/design\">Design</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fcca4ee712d6e8a6192d229bbf5fe5934c68e12fc65e0f706af6f9c7dbe0b42","category":"Thai"}