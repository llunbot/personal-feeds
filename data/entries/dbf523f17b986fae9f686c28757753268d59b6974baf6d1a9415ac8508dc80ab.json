{"title":"Vercel ผู้สร้าง NextJS เปิดบริการคลาวด์ทั้งฐานข้อมูลและสตอเรจ ใช้บริการคลาวด์อื่นมาให้บริการ","link":"https://www.blognone.com/node/133644","date":1682962019000,"content":"<div><div><div><p>Vercel ผู้พัฒนาเฟรมเวิร์ค NextJS แต่ก็มีบริการคลาวด์ของตัวเองด้วย ประกาศให้บริการสตอเรจด้วยตัวเอง แม้เบื้องหลังจะเป็นการใช้บริการของบริษัทอื่นอีกที โดยให้บริการ 3 รูปแบบสำคัญ ได้แก่ ฐานข้อมูล SQL, key-value, และสตอเรจเก็บไฟล์</p>\n<ul>\n<li>Vercel KV: เป็นบริการ Redis ที่ใช้บริการด้านหลังเป็นของ Upstash</li>\n<li>Vercel Postgres: ใช้บริการ Neon ที่เป็นผู้ให้บริการ Serverless Postgres อยู่แล้ว</li>\n<li>Vercel Blob: ใช้บริการ Cloudflare R2 เบื้องหลัง สามารถใช้เก็บไฟล์ที่ผู้ใช้ส่งเข้ามา หรือวางไฟล์ใหม่ขณะกำลัง build โปรแกรมอยู่ก็ได้</li>\n</ul>\n<p>แม้จะเป็นบริการของผู้ให้บริการอื่นๆ อีกชั้น แต่ความได้เปรียบของการใช้ Vercel คือความง่ายในการใช้งานที่นักพัฒนาสามารถเรียกไลบรารีแล้วใช้บริการเหล่านี้ได้โดยตรงไม่ต้องเสียเวลาคอนฟิกเพิ่มให้ยุ่งยาก</p>\n<p>ตอนนี้บริการทั้งสามตัวสามารถใช้บริการได้แล้ว ในแพ็กเกจฟรีก็มีแถม Vercel KV 30,000 requests และ Vercel Postgres อีก 60 ชั่วโมง</p>\n<p>ที่มา - <a href=\"https://vercel.com/blog/vercel-storage\">Vercel</a></p>\n<p><img alt=\"No Description\" src=\"https://www.blognone.com/sites/default/files/externals/e215b57ee84abae54ff34737e154157c.jpg\" /></p>\n</div></div></div><div><div>Topics: </div><div><div><a href=\"/topics/nextjs\">Next.js</a></div><div><a href=\"/topics/cloud\">Cloud</a></div><div><a href=\"/topics/database\">Database</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbf523f17b986fae9f686c28757753268d59b6974baf6d1a9415ac8508dc80ab","category":"Thai"}