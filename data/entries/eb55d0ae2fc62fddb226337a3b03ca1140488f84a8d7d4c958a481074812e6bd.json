{"title":"LinkedIn ประกาศเพิ่มเครื่องมือ AI ทำงานบน GPT-4 และคอร์สเรียนฟรีด้าน Generative AI","link":"https://www.blognone.com/node/133034","date":1678927922000,"content":"<div><div><div><p>LinkedIn ประกาศเพิ่มฟีเจอร์ใหม่ในการใช้งานหลายรายการ โดยบอกว่าเป็นการนำเทคโนโลยี AI GPT-4 ตัวล่าสุดของ OpenAI เข้ามาเสริมการใช้งาน มีรายละเอียดดังนี้</p>\n<p>ฟีเจอร์แรกเป็นฝั่งของฝ่ายพนักงานคือ <strong>Personalized Writing Suggestions</strong> ปรับแต่งเนื้อหาหน้าโปรไฟล์ โดยใช้ข้อมูลที่มีอยู่ปัจจุบัน แต่เสริมไฮไลท์ด้านความสามารถ ประสบการณ์ ที่สำคัญ ทำให้ส่วนของ About ดูน่าสนใจมากขึ้น ฟีเจอร์นี้เปิดให้ใช้กับลูกค้า Premium เท่านั้น</p>\n<p>ต่อมาเป็นฝั่งของผู้ว่าจ้างคือ <strong>Job Descriptions</strong> พลัง AI ตัวช่วยในการสร้าง Job Description โดยอาศัยข้อมูลพื้นฐาน เช่น ชื่อตำแหน่งงาน ชื่อบริษัท จากนั้นจะร่างเนื้อหาออกมาให้ และทำการแก้ไขปรับเปลี่ยนตามต้องการ ช่วยลดขั้นตอนการต้องเขียนรายละเอียดส่วนนี้</p>\n<p>สุดท้ายเป็นการเพิ่มทักษะ โดย LinkedIn <a href=\"https://www.linkedin.com/business/learning/blog/100-free-ai-courses-to-help-you-navigate-the-future-of-work\">เปิดคอร์สเรียนด้าน AI เพิ่มอีกมากกว่า 100 รายการ</a> สมาชิก LinkedIn สามารถเรียนได้ฟรีจนถึงวันที่ 15 มิถุนายน 2023 ซึ่งมีคอร์สใหม่เกี่ยวกับ Generative AI ไปจนถึง Prompt Engineering</p>\n<p>ที่มา: <a href=\"https://www.linkedin.com/pulse/unlock-opportunities-elevate-your-career-power-ai-tomer-cohen/\">LinkedIn</a></p>\n<p><img alt=\"No Description\" src=\"https://www.blognone.com/sites/default/files/externals/0145d214a54d61a107f60cb2be03cb17.jpg\" /></p>\n<p><img src=\"https://media.licdn.com/dms/image/D4E12AQGfwbuqYvTjIg/article-inline_image-shrink_1000_1488/0/1678854199387?e=1684368000&amp;v=beta&amp;t=VMqVk7IBEo34Wis31D9nLbsfrZmmOjOv7zYrWqFdPGQ\" alt /></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb55d0ae2fc62fddb226337a3b03ca1140488f84a8d7d4c958a481074812e6bd","category":"Thai"}