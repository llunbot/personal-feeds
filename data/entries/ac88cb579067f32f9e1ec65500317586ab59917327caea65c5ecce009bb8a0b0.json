{"title":"Ara: History Untold เกมสร้างประเทศจากอดีตทีม Civilization ได้กำหนดขายปลายปี 2024","link":"https://www.blognone.com/node/137750","date":1705638872000,"content":"<div><div><div><p>ในรอบ 2-3 ปีที่ผ่านมา มีเกมสร้างประเทศแนวเดียวกับ Civilization เกิดขึ้นหลายเกม เช่น <a href=\"https://www.blognone.com/node/115823\">Old World ที่สร้างโดย Soren Johnson หัวหน้าทีมออกแบบ Civilization IV</a> และ <a href=\"https://www.blognone.com/node/119256\">Humankind ของ Amplitude Studios ที่ทำเกมวางแผนแนวอวกาศ Endless Space</a></p>\n<p>ล่าสุดมีเกมใหม่เตรียมบุกตลาดอีกเกมคือ Ara: History Untold พัฒนาโดย Oxide Games ที่ก่อตั้งโดย Brad Wardell (ผู้ก่อตั้งบริษัท Stardock และเจ้าของเกมซีรีส์ Galactic Civilizations) ร่วมกับอดีตทีมงานหลายคนจาก Firaxis สตูดิโอเจ้าของเกม Civilization อีกสายหนึ่ง โดยก่อนหน้านี้ Oxide Games เคยมีผลงานเกม Ashes of the Singularity ออกเมื่อปี 2016</p>\n<p>Ara เป็นเกมแนวสร้างชาติสร้างอารยธรรมแบบเดียวกับ Civilization จุดต่างสำคัญคือไม่มีเงื่อนไขชัยชนะที่ชัดเจนแบบเดียวกับ Civilization (เช่น สร้างยานอวกาศ เจรจาการทูต ทำสงครามยึดโลก) เพราะมองว่าเป็นการตีกรอบผู้เล่นมากเกินไป เน้นให้ความอิสระกับผู้เล่นในการปรับตัวตามปัจจัยสุ่มในเกมมากขึ้น</p>\n<p>Ara ได้ Xbox Publishing มาเป็นผู้จัดจำหน่ายเกม มีเฉพาะบนพีซีวินโดวส์ ประกาศกำหนดวางขายคร่าวๆ ฤดูใบไม้ร่วงปลายปี 2024 โดยจะมีให้เล่นบน PC Game Pass ตั้งแต่วันแรก</p>\n<p>ที่มา - <a href=\"https://news.xbox.com/en-us/2024/01/18/ara-history-untold-developer-direct-2024/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/e673fb8957c677dbf3be7f0a82d9cfad.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b2be7d3771178b15697f72b270b948b0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/59ff9612269988b73fe776d320e31ba2.jpg\" /></p>\n</div></div></div><div><div>Topics: </div><div><div><a href=\"/topics/oxide-games\">Oxide Games</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac88cb579067f32f9e1ec65500317586ab59917327caea65c5ecce009bb8a0b0","category":"Thai"}