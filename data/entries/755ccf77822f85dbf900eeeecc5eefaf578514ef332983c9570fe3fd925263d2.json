{"title":"ลูกค้า Krungthai NEXT ได้รับแจ้งเตือน \"ถ้าเธอโกรธ...เราจะง้อ\" ธนาคารชี้แจงว่าเป็นโฆษณา ไม่สามารถปิดได้","link":"https://www.blognone.com/node/123889","date":1627273158000,"content":"<div><div><div><p>ธนาคารกรุงไทยเริ่มใช้แอปพลิเคชัน Krungthai NEXT ในการส่งข้อความโฆษณามาตั้งแต่ช่วงเดือนเมษายน 2564 โดยลักษณะจะเป็นแจ้งเตือนเพื่อประชาสัมพันธ์บริการของธนาคาร เช่น ประกันภัย หรือโปรโมชั่นต่าง ๆ เมื่อวันที่ 26 กรกฎาคม 2564 มีรายงานว่าผู้ใช้ Krungthai NEXT หลายรายได้รับแจ้งเตือนว่า \"ถ้าเธอโกรธ...เราจะง้อ\" ซึ่งเมื่อกดเข้าไปจะพบว่าเป็นการโฆษณาบริการเติมเงิน อย่างไรก็ตาม ผู้ใช้หลายรายได้ตั้งข้อสังเกตทั้งในเรื่องความเหมาะสมของข้อความดังกล่าวรวมถึงช่องทางการประชาสัมพันธ์ เนื่องจากแอปพลิเคชันทางการเงินควรใช้เพื่อแจ้งเตือนด้านการเงินเป็นหลัก หากต้องการประชาสัมพันธ์ควรใช้ช่องทางอื่นที่เหมาะสมกว่าหรือควรมีตัวเลือกให้ปิดแจ้งเตือนโฆษณาได้</p>\n<p><img src=\"https://www.blognone.com/sites/default/files/externals/2ac41f75a144e9e8e55adb0996cde6ae.jpg\" /></p>\n<p><img src=\"https://www.blognone.com/sites/default/files/externals/059f46c0e27f4b281c1747f45eb1d2c8.jpg\" /></p>\n<p>ผู้เขียนข่าวเป็นหนึ่งในผู้ใช้ Krungthai NEXT ที่ได้รับแจ้งเตือนดังกล่าว โดยในเบื้องต้นได้สอบถามไปยัง call center ว่าข้อความถูกส่งเข้ามาได้อย่างไร และสามารถปิดไม่รับข้อความสแปมได้หรือไม่ แต่ในครั้งแรกที่สอบถามนั้นทาง call center ระบุว่าข้อความในลักษณะนี้ไม่ควรถูกส่งมาจากธนาคาร และได้ขอหลักฐานเพื่อเป็นข้อมูลประกอบการพิจารณา ต่อมาทางธนาคารได้ติดต่อกลับมายอมรับว่าเป็นข้อความแจ้งเตือนจากธนาคารจริง และจะพิจารณาความเหมาะสมของการส่งข้อความหลังจากนี้ รวมถึงรับปากว่าจะพิจารณาอนุญาตให้ผู้ใช้ปิดไม่รับแจ้งเตือนสแปมจากธนาคารได้ในอนาคต</p>\n<p>ที่มา - พบเอง และสอบถามยืนยันกับ call center</p>\n</div></div></div><div><div>Topics: </div><div><div><a href=\"/topics/ktb\">KTB</a></div></div></div>","author":"Bigta","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"755ccf77822f85dbf900eeeecc5eefaf578514ef332983c9570fe3fd925263d2","category":"Thai"}