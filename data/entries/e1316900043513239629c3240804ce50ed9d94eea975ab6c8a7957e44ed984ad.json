{"title":"EU สนใจสั่งให้แอปเปิลเปิด AirDrop และ AirPlay ให้อุปกรณ์ค่ายอื่นเข้าถึงได้ด้วย","link":"https://www.blognone.com/node/143789","date":1734859316000,"content":"<div><div><div><p>คณะกรรมการยุโรป (European Commission) ออกเอกสารเพื่อขอความเห็นจากสาธารณะ (public consultation) เรื่องฟีเจอร์ของ iOS ที่ควรเปิดให้อุปกรณ์ยี่ห้ออื่นเชื่อมต่อได้ด้วย</p>\n<p>เอกสารนี้กล่าวถึงฟีเจอร์หลายอย่างของ iOS แต่ที่สำคัญคือ AirDrop และ AirPlay ที่มุมมองของคณะกรรมการยุโรปเห็นว่า แอปเปิลควรเปิด AirDrop และ AirPlay ให้แอพหรืออุปกรณ์ค่ายอื่นๆ เข้าถึงได้ (กรณีของ AirPlay นั้น<a href=\"https://www.blognone.com/node/109761\">แอปเปิลเคยเปิดบ้างแล้ว</a>)</p>\n<p>ในเอกสารฉบับเดียวกัน ยังมีประเด็นว่าแอปเปิลควรอนุญาตให้แอพ 3rd party จากผู้พัฒนารายอื่น สามารถรันในแบ็คกราวน์ได้แบบเดียวกับแอพ 1st party ของแอปเปิลเอง</p>\n<p>สถานะของเอกสารฉบับนี้ยังอยู่ในช่วงรับฟังความเห็นจากสาธารณะจนถึง 9 มกราคม 2025 ซึ่งแอปเปิลก็แสดงความเห็นคัดค้าน ว่าการเปิดช่องทางเหล่านี้ให้บริษัทอื่นๆ เข้าถึง จะมีความเสี่ยงต่อความเป็นส่วนตัวของผู้ใช้งาน</p>\n<p>ที่มา - <a href=\"https://9to5google.com/2024/12/20/eu-apple-airdrop-airplay-android-more/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/bdadbc2d3e5e606d0b23f9a6ae503f34.jpeg\" /></p>\n</div></div></div><div><div>Topics: </div><div><div><a href=\"/topics/airdrop\">AirDrop</a></div><div><a href=\"/topics/airplay\">AirPlay</a></div><div><a href=\"/topics/apple\">Apple</a></div><div><a href=\"/topics/european-commission\">European Commission</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1316900043513239629c3240804ce50ed9d94eea975ab6c8a7957e44ed984ad","category":"Thai"}