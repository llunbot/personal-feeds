{"title":"Walter Isaacson กำลังเขียนชีวประวัติของ Elon Musk และเรื่องราวของ Tesla, SpaceX อยู่","link":"https://www.blognone.com/node/124074","date":1628130955000,"content":"<div><div><div><p>เมื่อสัปดาห์ที่แล้วมีข่าวเกี่ยวกับหนังสือ Power Play: Tesla, Elon Musk, and the Bet of the Century เขียนโดย Tim Higgins นักข่าว The Wall Street Journal ที่ตัว Elon Musk <a href=\"https://www.blognone.com/node/123984\">ออกมาบอกเอง</a>ว่าเต็มไปด้วยเรื่องไร้สาระ ล่าสุด Elon เผยว่ากำลังจะมีหนังสือชีวประวัติของเขาอย่างเป็นทางการออกมาแล้ว</p>\n<p>ในทวีตของ Elon Musk ระบุว่า Walter Isaacson นักเขียนชื่อดังชาวอเมริกัน กำลังเขียนหนังสือชีวประวัติเล่มใหม่เกี่ยวกับตัว Elon เอง รวมไปถึงเรื่องราวของ Tesla และ SpaceX ด้วย แต่ยังไม่มีกำหนดการใดๆ ออกมา รวมถึงบนทวิตเตอร์ของ Walter Isaacson ก็ยังไม่ได้พูดถึงเรื่องนี้ อย่างไรก็ตามด้วยความที่เป็นชีวประวัติอย่างเป็นทางการ เราอาจได้รู้เกร็ดเล็กเกร็ดน้อยที่ไม่เคยเปิดเผยที่ไหนมาก่อน</p>\n<blockquote><p>If you’re curious about Tesla, SpaceX &amp; my general goings on, <a href=\"https://twitter.com/WalterIsaacson?ref_src=twsrc%5Etfw\">@WalterIsaacson</a> is writing a biography</p>\n<p>— Elon Musk (@elonmusk) <a href=\"https://twitter.com/elonmusk/status/1423104512479334402?ref_src=twsrc%5Etfw\">August 5, 2021</a></p></blockquote>\n<p>Walter Isaacson เป็นนักเขียนที่มีผลงานหนังสือชีวประวัติของบุคคลสำคัญของโลกมากมาย สำหรับชีวประวัติบุคคลสำคัญในโลกไอทีก็คือ Steve Jobs ที่ออกมาในปี 2011 หรือแขนงอื่นๆ เช่น Leonardo da Vinci, Benjamin Franklin และ Albert Einstein</p>\n<p>ที่มา - <a href=\"https://twitter.com/elonmusk/status/1423104512479334402\">@elonmusk</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /><em>ภาพโดย Getty Images</em></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/spacex\">SpaceX</a></div><div><a href=\"/topics/tesla-motors\">Tesla Motors</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3aabe43ca4416f47f6294a1dc1c45a882d69b3e7c2e41104ac6af20b47a0c362","category":"Thai"}