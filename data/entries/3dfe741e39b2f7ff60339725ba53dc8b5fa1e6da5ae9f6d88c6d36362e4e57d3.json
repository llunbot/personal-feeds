{"title":"กสิกรไทยแถลงวิสัยทัศน์ทำงานข้ามชาติไร้พรมแดน KTECH ในจีนเดินหน้าสู่บริษัทฟินเทคระดับภูมิภาค, เตรียมเปิด KBTG เวียดนามปี 2022","link":"https://www.blognone.com/node/126230","date":1639044186000,"content":"<div><div><div><p>ในงาน “THE METAMORPHOSIS\" Regional Business Townhall &amp; Press Conference 2021 งานทาวน์ฮอลล์ระดับภูมิภาคของธนาคารกสิกรไทยปีนี้ คุณเรืองโรจน์ พูนผล ประธานกลุ่มบริษัท KBTG (Group Chairman – KASIKORN BUSINESS-TECHNOLOGY GROUP) บรรยายถึงความสำคัญและความก้าวหน้าของการ<a href=\"https://www.blognone.com/node/118884\">ตั้งบริษัท KTECH</a> ที่ก่อตั้งบริษัทและมีความก้าวหน้าต่อเนื่องแม้จะเป็นช่วงวิกฤติ COVID-19 ก็ตามที และเตรียมเปิด KBTG ในเวียดนามต่อไป</p>\n<p><img src=\"https://www.blognone.com/sites/default/files/externals/9a078e4dd5ebf3fb9bcc690624f70ceb.jpg\" /></p>\n<p>คุณกระทิงเล่าถึงความสำคัญของตลาดจีนว่าเป็นตลาดที่ก้าวหน้าทางการเงินอันดับต้นๆ ของโลก มีการใช้งานเทคโนโลยีเข้ามาให้บริการทางการเงินอย่างหนัก และบริษัทในจีนมีการแข่งขันอย่างรุนแรง การใช้งานมีการเติบโตสูง โดยในช่วงวิกฤติ COVID-19 ที่ผ่านมา กลับทำให้การใช้งานเทคโนโลยีเติบโตสูงขึ้นมาก ทั้งบริการคลาวด์, การใช้ปัญญาประดิษฐ์, หรืออุตสาหกรรมความมั่นคงปลอดภัยไซเบอร์</p>\n<p><img src=\"https://www.blognone.com/sites/default/files/externals/faf0e264d52cf9cbf1162367de22ad84.jpg\" /></p>\n<p>KBTG ในไทยนั้นหลังจากคุณกระทิงรับตำแหน่งกับธนาคารกสิกรไทยนั้น พนักงานของ KBTG เพิ่มจาก 1,100 คนเป็น 1,800 คน และตอนนี้ก็ประสบปัญหาหาคนเข้ามาทำงานได้ยาก แต่ตลาดจีนนั้นมีนักศึกษาสาย STEM (วิทยาศาสตร์, เทคโนโลยี, วิศวกรรม, คณิตศาสตร์) มากถึงปีละ 1.4 ล้านคน ทำให้มีโอกาสหาแรงงานที่มีความสามารถจากตลาดนี้ได้</p>\n<p>การเปิด KTECH แม้จะอยู่ในช่วง COVID-19 ก็ยังสามารถทำงานร่วมกับ KBTG ในไทยได้อย่างไร้รอยต่อเป็นทีมเดียวกัน จากการทำงานแบบ Agile From Anywhere และคุณกระทิงระบุว่าแนวทางนี้จะเป็นแนวทางสำหรับบริษัทเทคโนโลยีทุกบริษัทในโลกที่ต้องทำงานร่วมกันได้จากทุกที่</p>\n<p><img src=\"https://www.blognone.com/sites/default/files/externals/9dbbac5936b5673857f4964a289b5bc1.jpg\" /></p>\n<p>ตอนนี้ KTECH มีพนักงานเพิ่มขึ้นจากช่วงก่อตั้ง 18 คนเป็น 80 คน หลายคนมีประสบการณ์การทำงานกับบริษัทระดับโลก ภายใน KTECH ได้รับรองมาตรฐานทั้ง ISO 9001, ISO 20000, และ ISO 27001 และได้เรตติ้งระบบไอทีจาก CBIRC (หน่วยงานกำกับดูแลธนาคารและประกันภัย) ระดับ 3C อยู่ในระดับต้นๆ ของกลุ่มบริษัทต่างชาติ ทางด้านการทำงานนั้น KTECH ได้มีส่วนร่วมใน 14 โครงการสำคัญ ครอบคลุมทุกด้านของบริการทางการเงิน หลังจากนี้ KTECH เตรียมจะเป็นบริษัทฟินเทคระดับภูมิภาค สามารถทำงานร่วมกับบริษัทเทคโนโลยีในจีนและมอบโซลูชั่นให้กับองค์กรภายนอกกสิกรได้ด้วย</p>\n<p><img src=\"https://www.blognone.com/sites/default/files/externals/1d87400f655b666244382320c0c02434.jpg\" /></p>\n<p>สำหรับการลงทุนในภูมิภาค AEC ทางธนาคารกสิกรไทยเปิดสาขาเพิ่มเติมทั้งในประเทศเวียดนาม และสปป.ลาวมาแล้ว ตอนนี้จึงเตรียมไปเปิด KBTG เวียดนามตั้งอยู่ในเมืองโฮจิมินห์ ตั้งเป้าให้มีพนักงาน 80 คนในปีแรกและเพิ่มขึ้นจนถึง 350 คนภายในปี 2026 ตั้งเป้าเป็นบริษัทเทคโนโลยีที่ดีที่สุดบริษัทหนึ่งในภูมิภาคนี้</p>\n<p>คุณกระทิงระบุว่าสิบปีข้างหน้าจะเป็นทศวรรษทองสำหรับบริการทางการเงินและฟินเทคในเอเชียตะวันออกเฉียงใต้ การทำงานเชื่อมต่อกันแบบไร้รอยต่อจึงทำให้ KBTG เป็นองค์กรที่ให้โอกาสทุกคนที่จะสร้างความเปลี่ยนแปลงขนาดใหญ่ต่อบริการทางการเงินในอนาคต</p>\n</div></div></div><div><div>Topics: </div><div><div><a href=\"/topics/kbtg\">KBTG</a></div><div><a href=\"/topics/kasikorn-bank\">Kasikorn Bank</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3dfe741e39b2f7ff60339725ba53dc8b5fa1e6da5ae9f6d88c6d36362e4e57d3","category":"Thai"}