{"title":"กฎหมายอุปกรณ์อิเล็กทรอนิกส์พกพาต้องรองรับ USB-C ของกลุ่มประเทศ EU มีผลบังคับใช้แล้ววันนี้","link":"https://www.blognone.com/node/143852","date":1735390885000,"content":"<div><div><div><p>กฎหมายมาตรฐาน USB-C ของกลุ่มประเทศสหภาพยุโรปเริ่มมีผลบังคับใช้แล้วในวันนี้ (28 ธันวาคม 2024) โดยอุปกรณ์อิเล็กทรอนิกส์ขนาดเล็กและขนาดกลางทั้งหมด ที่ขายในประเทศ EU จะต้องรองรับการชาร์จและเชื่อมต่อด้วยพอร์ต USB-C</p>\n<p>อุปกรณ์ที่เข้าเงื่อนไขกฎหมายนี้ได้แก่ สมาร์ทโฟน แท็บเล็ต กล้องถ่ายรูป หูฟัง คอนโซลวิดีโอเกม ลำโพงพกพา E-Reader คีย์บอร์ด เมาส์ และอุปกรณ์พกพาอื่น โดยมีเป้าหมายให้สามารถใช้สายชาร์จประเภทเดียวร่วมกันได้ทั้งหมด เป็นการลดปริมาณขยะอิเล็กทรอนิกส์หรือ E-Waste เพราะลูกค้าต้องสามารถเลือกไม่รับหัวชาร์จไฟได้ด้วย</p>\n<p>สหภาพยุโรปประกาศกฎหมายให้อุปกรณ์ต้องรองรับพอร์ต USB-C มา<a href=\"https://www.blognone.com/node/131790\">ตั้งแต่ปี 2022</a> เพื่อให้ผู้ผลิตอุปกรณ์มีเวลาปรับแก้ไข ซึ่งผลกระทบที่เห็นชัดเจนที่สุดก็คือแอปเปิล ที่<a href=\"https://www.blognone.com/node/135784\">ยกเลิกการใช้พอร์ต Lightning</a> กับอุปกรณ์รุ่นใหม่ในเวลาต่อมา ซึ่งแอปเปิลก็<a href=\"https://www.blognone.com/node/143655\">หยุดขาย iPhone 14 และ iPhone SE</a> ในกลุ่มประเทศ EU ทันทีด้วย เนื่องจากเป็นสินค้ารุ่นเก่าที่ใช้ Lightning <a href=\"https://www.blognone.com/node/141928\">ซึ่งยังมีขาย</a></p>\n<p>กฎหมาย USB-C นี้จะมีผลกับอุปกรณ์ขนาดใหญ่ขึ้นอย่างแล็ปท็อป ในวันที่ 28 เมษายน 2026</p>\n<p>ที่มา: <a href=\"https://www.euronews.com/next/2024/12/27/new-eu-rules-on-common-usb-c-chargers-for-electronics-to-come-into-force\">Euronews</a></p>\n<p><img alt=\"No Description\" src=\"https://www.blognone.com/sites/default/files/externals/c1c5df73fb167b00ec15d555ae111f66.jpeg\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/usb-c\">USB-C</a></div><div><a href=\"/topics/usb\">USB</a></div><div><a href=\"/topics/charging\">Charging</a></div><div><a href=\"/topics/standard\">Standard</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"252b4227297a15c5564b87389d6aae94097a755bfbeced5f326712eb064f9482","category":"Thai"}