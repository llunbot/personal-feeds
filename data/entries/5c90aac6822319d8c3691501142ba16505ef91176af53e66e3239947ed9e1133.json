{"title":"Bukalapak อีคอมเมิร์ซจากอินโดนีเซีย IPO วันแรก ราคาหุ้นปรับเพิ่มถึงซิลลิ่ง 25%","link":"https://www.blognone.com/node/124112","date":1628303470000,"content":"<div><div><div><p>Bukalapak อีคอมเมิร์ซจากอินโดนีเซีย ได้นำบริษัทไอพีโอเข้าตลาดหลักทรัพย์อินโดนีเซียไปแล้วเมื่อวันศุกร์ที่ผ่านมา โดยราคาหุ้นปรับเพิ่มขึ้นจากราคาไอพีโอ 850 รูเปีย (ประมาณ 1.92 บาท) ปิดการซื้อขายที่ราคาสูงสุดที่สามารถซื้อขายได้ระหว่างวัน (ซิลลิ่ง) ที่ 25% เป็น 1,060 รูเปียต่อหุ้น</p>\n<p>บริษัทขายหุ้นไอพีโอได้เงินทุนเพิ่มประมาณ 1,500 ล้านดอลลาร์ ซึ่งเป็นการไอพีโอที่มูลค่าสูงสุดของตลาดหุ้นอินโดนีเซีย และมีมูลค่ากิจการที่ประมาณ 6,000 ล้านดอลลาร์ มีผู้ลงทุนหลักอาทิ Ant Group , Emtek ผู้ให้บริการมือถือรายใหญ่ในอินโดนีเซีย, กองทุน GIC ของสิงคโปร์ และไมโครซอฟท์</p>\n<p>Bukalapak เป็นอีคอมเมิร์ซที่เน้นกลุ่มร้านค้าขนาดเล็ก เพื่อให้ร้านเหล่านี้มีช่องทางการขายจากออฟไลน์มาสู่ออนไลน์มากขึ้น ทั้งนี้สตาร์ทอัพรายใหญ่อื่นในอินโดนีเซียก็มีแผนเข้าตลาดหุ้นเช่นกัน โดยกลุ่ม GoTo มีแผนเข้าในตลาดหุ้นอินโดนีเซีย ส่วน Traveloka มีรายงานว่าอาจใช้วิธี SPAC</p>\n<p>ที่มา: <a href=\"https://www.cnbc.com/2021/08/06/bukalapak-ipo-shares-of-indonesian-e-commerce-company-jump-in-market-debut.html\">CNBC</a> ภาพ <a href=\"https://twitter.com/bukalapak/status/1423470552581251076\">@bukalapak</a></p>\n<p><img src=\"https://www.blognone.com/sites/default/files/externals/a11ff9a37abc5d74ee8bdaf18deb98d5.jpg\" /></p>\n</div></div></div><div><div>Topics: </div><div><div><a href=\"/topics/bukalapak\">Bukalapak</a></div><div><a href=\"/topics/ipo\">IPO</a></div><div><a href=\"/topics/indonesia\">Indonesia</a></div><div><a href=\"/topics/e-commerce\">E-commerce</a></div><div><a href=\"/topics/southeast-asia\">Southeast Asia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c90aac6822319d8c3691501142ba16505ef91176af53e66e3239947ed9e1133","category":"Thai"}