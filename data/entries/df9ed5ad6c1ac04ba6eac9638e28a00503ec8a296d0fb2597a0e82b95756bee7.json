{"title":"Secretlab เปิดตัวเก้าอี้เกมมิ่ง ฉลองครบรอบ 20 ปี Harry Potter","link":"https://www.blognone.com/node/126183","date":1638855523000,"content":"<div><div><div><p>Secretlab บริษัทผลิตเก้าอี้เกมมิ่ง ร่วมกับ Warner Bros. เปิดตัวเก้าอี้เกมมิ่ง Secretlab Titan EVO 2022 รุ่น Harry Potter ตัวแรก วัสดุภายนอกเป็นหนังเทียมไฮบริดหุ้มด้วยหนังสีน้ำตาลแดง และเตรียมจำหน่ายหมอนรองเอวเมมโมรี่โฟมสี่แบบ ประดับด้วยสัญลักษณ์ประจำบ้านแต่ละบ้านของฮอกวอตส์</p>\n<p>ทั้งเก้าอี้และหมอนรองเอวยังไม่ระบุวันวางจำหน่ายอย่างเป็นทางการ แต่แง้มไว้ว่าวางจำหน่ายทันเวลากลับสู่ฮอกวอตส์ในอีเวนต์ครบรอบ 20 ปี Harry Potter ช่วงต้นปีหน้า</p>\n<p>Secretlab ระบุว่าเก้าอี้จะมีขายใน <a href=\"https://www.lazada.co.th/shop/secretlab-?path=index.htm\">Lazada</a> และ <a href=\"https://shopee.co.th/secretlab\">Shopee</a> ของร้าน โดยยังไม่ระบุราคา แต่ถ้าอิงจากราคาเก้าอี้ตัวก่อนๆ แล้ว อาจอยู่ที่ราว 16,000-20,000 บาท</p>\n<p><img src=\"https://www.blognone.com/sites/default/files/externals/e4b1f09141ee0b547979b46362519088.png\" /></p>\n<p>ที่มา - จดหมายประชาสัมพันธ์</p>\n</div></div></div><div><div>Topics: </div><div><div><a href=\"/topics/secretlab\">Secretlab</a></div><div><a href=\"/topics/harry-potter\">Harry Potter</a></div><div><a href=\"/topics/gaming-gear\">Gaming Gear</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df9ed5ad6c1ac04ba6eac9638e28a00503ec8a296d0fb2597a0e82b95756bee7","category":"Thai"}