{"title":"Zume สตาร์ทอัพยูนิคอร์น พิซซ่าผลิตด้วยหุ่นยนต์ที่ SoftBank เคยร่วมลงทุน ล้มละลายและปิดกิจการแล้ว","link":"https://www.blognone.com/node/134156","date":1685853598000,"content":"<div><div><div><p>มีรายงานว่า Zume สตาร์ทอัพขายพิซซ่าจัดส่งถึงบ้าน ที่ผลิตด้วยหุ่นยนต์ ซึ่งได้รับเงินเพิ่มทุนมากกว่า 500 ล้านดอลลาร์ และมีสถานะยูนิคอร์น ได้ยุติกิจการและขายสินทรัพย์ทั้งหมดแล้ว โดยหนึ่งในผู้ลงทุนรายสำคัญคือ SoftBank</p>\n<p><a href=\"https://www.blognone.com/node/106607\">Zume</a> ขายพิซซ่าโดยระบุว่าสดใหม่มากกว่าพิซซ่าอื่น เนื่องจากผลิตด้วยหุ่นยนต์บนรถบรรทุก ในขณะที่กำลังเดินทางไปหาลูกค้า จึงทำให้ส่งมอบพิซซ่าจากเตาถึงหน้าบ้านได้ อย่างไรก็ตามบริษัทประสบปัญหาหลายอย่าง ทั้งความท้าทายทางเทคนิค ในการทำพิซซ่าให้ดีแม้รถกำลังวิ่ง ในปี 2020 ยังได้รับผลกระทบจากโควิด 19 ด้วย ทำให้บริษัทปลดพนักงานจำนวนมาก และตัดสินใจเปลี่ยนธุรกิจมาพัฒนาแพ็คเกจอาหาร ที่เน้นความยั่งยืน</p>\n<p>ล่าสุด Zume ได้ยื่นขอล้มละลายและที่ปรึกษาทางการเงินตัดสินใจให้ขายสินทรัพย์บริษัททั้งหมด ซึ่งกระบวนการแล้วเสร็จตั้งแต่เดือนพฤษภาคม</p>\n<p>ที่มา: <a href=\"https://www.businessinsider.com/robot-pizza-startup-zume-shutting-down-raised-500-million-softban-2023-6?op=1\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/7ed7f0b5d22efcca62cf2ffdc1573606.jpg\" /></p>\n</div></div></div><div><div>Topics: </div><div><div><a href=\"/topics/zume\">Zume</a></div><div><a href=\"/topics/food\">Food</a></div><div><a href=\"/topics/startup\">Startup</a></div><div><a href=\"/topics/softbank\">SoftBank</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d35a1cd68eab755ca65562b982d33b28fbece64178ded7edd05a7c94683a38ff","category":"Thai"}