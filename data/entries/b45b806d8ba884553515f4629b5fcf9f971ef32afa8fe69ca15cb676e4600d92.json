{"title":"Atlas of the World 11th Edition","link":"https://markpeak.net/atlas-of-the-world-11th-edition/","date":1714548710000,"content":"<p>ในฐานะผู้สนใจภูมิศาสตร์ ไอเทมระดับ ultimate ของวงการแผนที่คือเล่มนี้ <a href=\"https://www.natgeomaps.com/bk-atlas-of-the-world-11th-edition\">Atlas of the World ของ National Geographic</a> ที่ตอนนี้ออกมาถึง 11th Edition แล้ว</p>\n<p>มันคือหนังสือรวมแผนที่ระดับละเอียดสุดยอด จัดมาในแพ็กเกจขนาดใหญ่ยักษ์คือ 448 หน้า (ครึ่งนึงคือดัชนีชื่อเมือง) หนังสือความสูง 48 cm คือเกือบครึ่งเมตร หนัก 4.55 กิโลกรัม คือนอนอ่านไม่ได้เลย (ตกใส่หัวคงตายได้เลย) ขนาดถือเดินไปเดินมายังต้องอุ้มด้วยสองมือ และต้องหาพื้นที่โต๊ะว่างๆ เอามาวางเปิดดูแบบตั้งใจ แถมราคาคือแพงระยับ ราคาเต็ม 200 ดอลลาร์ (ตอนนี้ Amazon ขายอยู่ 131 ดอลลาร์)</p>\n<p><img src=\"https://markpeak.net/wp-content/uploads/2024/05/20240430_155019.jpg\" width=\"900\" height=\"608\" srcset=\"https://markpeak.net/wp-content/uploads/2024/05/20240430_155019.jpg 900w, https://markpeak.net/wp-content/uploads/2024/05/20240430_155019-300x203.jpg 300w, https://markpeak.net/wp-content/uploads/2024/05/20240430_155019-768x519.jpg 768w, https://markpeak.net/wp-content/uploads/2024/05/20240430_155019-700x473.jpg 700w\" /></p>\n<p>ในยุคสมัยนี้คงไม่มีแผนที่กระดาษฉบับไหนละเอียดว่า Google Maps/Earth ซูมได้ละเอียดจนเห็นหลังคาบ้าน เลื่อนแผนที่ได้รอบโลก คำถามคือเราจะซื้อหนังสือแผนที่หนักๆ แพงๆ แบบนี้ไปทำไม<br />\nNatGeo ก็พยายามตอบคำถามนี้ ด้วยเหตุผล 4 ข้อว่าทำไมต้องซื้อฉบับกระดาษ ที่เขียนไว้ในบทนำของหนังสือฉบับนี้</p>\n<p><img loading=\"lazy\" src=\"https://markpeak.net/wp-content/uploads/2024/05/20240430_212404.jpg\" width=\"900\" height=\"675\" srcset=\"https://markpeak.net/wp-content/uploads/2024/05/20240430_212404.jpg 900w, https://markpeak.net/wp-content/uploads/2024/05/20240430_212404-300x225.jpg 300w, https://markpeak.net/wp-content/uploads/2024/05/20240430_212404-768x576.jpg 768w, https://markpeak.net/wp-content/uploads/2024/05/20240430_212404-700x525.jpg 700w\" /></p>\n<p>แต่ถ้าเป็นคำตอบของผมแล้ว ในแง่ความละเอียด แผนที่กระดาษไม่มีทางสู้แผนที่ดิจิตอลได้แน่นอน และผมคงไม่ romantize แนวว่าจับกระดาษแล้วได้ฟีลดีกว่าสัมผัสหน้าจออะไรแบบนั้น</p>\n<p>แต่สิ่งที่แผนที่กระดาษเหนือกว่าคือการได้เห็นภาพใหญ่ (big picture) ซึ่งมีความสำคัญอย่างมากในการทำความเข้าใจภูมิศาสตร์และผลกระทบอย่างอื่น เช่น ทรัพยากร หรือ ภูมิรัฐศาสตร์ (หากแผนที่ดิจิตอลจะสู้ได้ก็คงต้องมีจอสัมผัสวางราบ ขนาด 48 cm ซึ่งคงไม่มีคนทั่วไปที่ไหนมีกัน)</p>\n<p><img loading=\"lazy\" src=\"https://markpeak.net/wp-content/uploads/2024/05/20240430_154225.jpg\" width=\"900\" height=\"568\" srcset=\"https://markpeak.net/wp-content/uploads/2024/05/20240430_154225.jpg 900w, https://markpeak.net/wp-content/uploads/2024/05/20240430_154225-300x189.jpg 300w, https://markpeak.net/wp-content/uploads/2024/05/20240430_154225-768x485.jpg 768w, https://markpeak.net/wp-content/uploads/2024/05/20240430_154225-700x442.jpg 700w\" /></p>\n<p>ในแง่ความละเอียดนั้น Atlas ถือว่าทำได้ดีที่สุดเท่าที่แผนที่ฉบับกระดาษจะสามารถทำได้แล้ว จุดสังเกตนิดนึง เนื้อหาในเล่มอาจ bias ไปทางอเมริกามากเป็นพิเศษ (แผนที่สหรัฐอเมริกาประเทศเดียว มีประมาณ 9 หน้า แคลิฟอร์เนียมีหน้าคู่ของตัวเองแยกเฉพาะ ในขณะที่อเมริกาใต้ทั้งทวีปมีแค่ 3-4 หน้าเท่านั้น)</p>\n<p>แผนที่ในเล่มมีทั้งการนำเสนอในเชิงภูมิศาสตร์ (ภูเขา แม่น้ำ) และเชิงการเมือง (เมือง เส้นแบ่งพรมแดน) ให้ดูเปรียบเทียบกัน พลิกไปพลิกมาดูแล้วฟินมากสำหรับคนชอบแผนที่</p>\n<p><img loading=\"lazy\" src=\"https://markpeak.net/wp-content/uploads/2024/05/20240430_155030.jpg\" width=\"900\" height=\"583\" srcset=\"https://markpeak.net/wp-content/uploads/2024/05/20240430_155030.jpg 900w, https://markpeak.net/wp-content/uploads/2024/05/20240430_155030-300x194.jpg 300w, https://markpeak.net/wp-content/uploads/2024/05/20240430_155030-768x497.jpg 768w, https://markpeak.net/wp-content/uploads/2024/05/20240430_155030-700x453.jpg 700w\" /></p>\n<p>อีกเหตุผลที่ตัดสินใจซื้อมาในตอนนี้ คือกลัว NatGeo มันเจ๊งครับ <a href=\"https://en.wikipedia.org/wiki/National_Geographic_Partners\">เจ้าของปัจจุบันของ NatGeo คือ Disney</a> (Disney ได้มาจากการซื้อ 21st Century Fox อีกที) ถ้าใครติดตามก็จะพบว่า <a href=\"https://www.theguardian.com/media/2023/jun/28/national-geographic-staff-layoffs-report\">NatGeo ฉบับนิตยสารของอเมริกา ปลดพนักงาน fulltime ออกหมดแล้วตั้งแต่กลงปี 2013</a> เหลือแต่นักเขียน freelance เท่านั้น และถ้าย้อนไปดู Atlas of the World ฉบับต่างๆ ในช่วงที่ผ่านมา</p>\n<ul>\n<li>9th Edition ออกปี 2010</li>\n<li>10th Edition ออกปี 2014</li>\n<li>11th Edition ออกปี 2019</li>\n</ul>\n<p>เราคงเริ่มเห็นเทรนด์ว่า… ข่าวคราวเงียบหายไป 5 ปีแล้ว ตอนนี้ยังไม่ชัดเจนว่า 11th Edition จะเป็นฉบับพิมพ์ครั้งสุดท้ายของ Atlas หรือเปล่า (ยิ่งสภาพของ Disney ตอนนี้ก็ไม่กล้าคาดเดา) ดังนั้นถ้ามันยังมีฉบับพิมพ์มือหนึ่งให้ซื้ออยู่ก็ควรรีบๆ ซื้อเก็บไว้ก่อน ดีกว่าปล่อยให้ของหมดสต๊อกแล้วไม่มีให้ซื้ออีกเลย หรือไม่ก็ต้องไปหามือสองราคาแพงๆ ในภายหลัง</p>\n<p>ต้องขอบคุณ Krislert Samphantharak ในฐานะมิตรสหายด้านภูมิศาสตร์ ผู้มีหนังสือเล่มนี้และเป็นกองเชียร์ให้ตัดสินใจซื้อมาครอบครองด้วยครับ คุ้มค่ามากจริงๆ</p>\n<p>มีคนถามมาว่าซื้อได้จากที่ไหน ผมซื้อจาก <a>Amazon</a> โดยตรงครับ</p>The post <a href=\"https://markpeak.net/atlas-of-the-world-11th-edition/\">Atlas of the World 11th Edition</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"b45b806d8ba884553515f4629b5fcf9f971ef32afa8fe69ca15cb676e4600d92","category":"Thai"}