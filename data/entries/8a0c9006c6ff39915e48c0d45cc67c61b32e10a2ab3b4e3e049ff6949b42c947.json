{"title":"Bard รองรับภาษาไทยแล้ว กูเกิลระบุใกล้คลอบคลุมทั้งโลก","link":"https://www.blognone.com/node/134814","date":1689233836000,"content":"<div><div><div><p>กูเกิลอัพเดต Bard ให้รองรับภาษาไทยและภาษาอื่นๆ รวมกว่า 40 ภาษาทั่วโลกตามที่ประกาศไว้ก่อนหน้านี้ในงาน Google I/O ทำให้ตอนนี้ Bard รองรับภาษาหลักๆ แทบทั้งโลก ใกล้เคียงกับ ChatGPT</p>\n<p>อัพเดตครั้งนี้ยังเพิ่มฟีเจอร์อีกหลายฟีเจอร์คือ</p>\n<ul>\n<li>ฟังคำตอบของ Bard เป็นเสียง ซึ่งรองรับ 40 ภาษาเหมือนกันรวมถึงภาษาไทย ทำให้เมื่อคุยภาษาไทยแล้วสามารถฟังคำตอบได้ทัน</li>\n<li>ปรับแนวทางการตอบ โดยเลือกสไตล์การตอบได้ว่าให้สั้น/ยาว หรือเป็นทางการ แต่ยังรองรับเฉพาะภาษาอังกฤษเท่านั้น</li>\n<li>เซฟแชต พร้อมตั้งหัวข้อ สำหรับการจำเรื่องเดิมที่เคยคุยกันไว้</li>\n<li>ส่งโค้ดออกไปรันภายนอก ทั้ง Replit และ Google Colab</li>\n<li>แชร์คำตอบให้เพื่อน สามารถแชร์เป็นลิงก์เพื่อแสดงว่าคำถามที่ถามไปยัง Bard เป็นอย่างไร</li>\n<li>ใส่รูปภาพใน prompt เพื่อให้ Google Lens วิเคราะห์รูปและแสดงคำตอบเพิ่มเติม</li>\n</ul>\n<p>Jack Krawczyk Product Management ของ Bard ระบุว่าภาษาอื่นๆ ที่ใช้กับ Bard นั้นจะกิน token มากกว่าภาษาอังกฤษเหมือนกันกับโมเดลปัญญาประดิษฐ์อื่นๆ และการที่กูเกิลเลือกจะค่อยๆ ปล่อยทีละภาษาเพราะเป็นแนวทางการปล่อยเทคโนโลยีอย่างรับผิดชอบ โดยหนึ่งในแนวทางคือการค่อยๆ ปล่อย Bard ให้ผู้ใช้ที่กว้างขึ้นเรื่อยๆ และหลังจากนี้ก็จะมีการตรวจสอบว่า Bard ตอบคำถามได้คุณภาพต่ำ, ผิดจากข้อเท็จจริง, หรือแม้แต่อันตรายอย่างไรบ้าง และจะฝึกเพิ่มเติมเพื่อให้ Bard เก่งขึ้นเรื่อยๆ อย่างไรก็ดี Jack ยอมรับว่าผู้ใช้น่าจะหาทางหลอกล่อให้ Bard ตอบคำตอบล่อแหลมได้ในที่สุดซึ่งทางกูเกิลก็ต้องเรียนรู้จากอินพุตเหล่านั้นต่อไป</p>\n<p>ที่มา - <a href=\"https://thailand.googleblog.com/2023/07/bard-new-features-update-july-2023.html\">Google Thailand</a></p>\n<p><img src=\"https://www.blognone.com/sites/default/files/externals/a9d99af8d4511488aad6105cca9de30c.jpg\" alt /></p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a0c9006c6ff39915e48c0d45cc67c61b32e10a2ab3b4e3e049ff6949b42c947","category":"Thai"}