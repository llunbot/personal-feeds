{"title":"Sony ลบข้อมูลทั้งหมดของเกม Star Wars: Knights of the Old Republic Remake","link":"https://www.blognone.com/node/135996","date":1695976643000,"content":"<div><div><div><p>ชะตากรรมของ<a href=\"https://www.blognone.com/node/124675\">เกม Star Wars: Knights of the Old Republic (KOTOR) เวอร์ชันรีเมค ที่ประกาศข่าวในปี 2021</a> เริ่มไม่แน่ชัดแล้ว โดยล่าสุด Sony ในฐานะพาร์ทเนอร์หลัก (เกมจะลง PS5 ก่อน) ถอดคลิปและข้อมูลทั้งหมดของเกมออกแล้ว</p>\n<p>KOTOR ภาคต้นฉบับสร้างโดย BioWare ในปี 2003 แต่สิทธิของเกมอยู่ที่ผู้จัดจำหน่ายคือ LucasArts (ภายหลังคือ Lucasfilm Games) ซึ่งคัดเลือกให้สตูดิโอ Aspyr ในเครือ Embracer Group รับหน้าที่รีเมคเกมใหม่ (<a href=\"https://www.blognone.com/node/124830\">สตูดิโอ Beamdog ของผู้ก่อตั้ง BioWare เข้าร่วมชิงชัยด้วยแต่แพ้</a>)</p>\n<p>แต่หลังจากประกาศข่าวมาเพียงปีเดียว ในปี 2022 <a href=\"https://www.blognone.com/node/129537\">มีข่าวลือว่า KOTOR Remake ประสบปัญหาในการพัฒนา</a> และ<a href=\"https://www.blognone.com/node/129972\">อาจต้องเปลี่ยนเป็นสตูดิโออื่นในเครือ Saber Interactive ของ Embracer มารับงานแทน</a> หลังจากนั้นข่าวเกี่ยวกับเกมนี้ก็เงียบหายไป</p>\n<p>ล่าสุดมีคนไปค้นพบว่าข้อมูลเกี่ยวกับเกมนี้ทั้งหมด ไม่ว่าจะเป็นโพสต์บน PlayStation Blog, <a href=\"https://www.youtube.com/watch?v=lL-RfE-ioJ8\">เทรลเลอร์บน YouTube</a> หรือแม้แต่ข้อความทวีตบนบัญชี @PlayStation ถูก Sony ลบทิ้งไปหมดแล้วโดยไม่มีคำอธิบายใดๆ จึงมีความเป็นไปได้สูงว่าโปรเจคล่มไปเรียบร้อยแล้ว</p>\n<p>ณ เวลาที่เขียนข่าวนี้ ยังมี<a href=\"https://aspyr.com/starwars/\">ชื่อและภาพของเกม KOTOR Remake ปรากฏอยู่บนหน้าเว็บของ Aspyr</a> แต่หน้าเว็บก็น่าจะไม่ได้อัพเดตมานานแล้วเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/de1c8fbd8bd632dfb22ed1ce6979ad7b.jpg\" /></p>\n<p>ที่มา - <a href=\"https://kotaku.com/star-wars-knights-republic-kotor-remake-ps5-canceled-1850885369\">Kotaku</a></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/aspyr\">Aspyr</a></div><div><a href=\"/topics/saber-interactive\">Saber Interactive</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7adc48c8e208aa28518678c1bc4fc4a8e73f5ad532695ccb9877e1ca27958a65","category":"Thai"}