{"title":"เปิดตัวเกม Directive 8020 ตอนใหม่ของซีรีส์ The Dark Pictures วางขายปี 2025","link":"https://www.blognone.com/node/141542","date":1724216384000,"content":"<div><div><div><p>Supermassive Games เปิดตัว <strong>Directive 8020</strong> เกมตอนใหม่ของซีรีส์ The Dark Pictures อย่างเป็นทางการหลังปล่อยเป็นทีเซอร์หลังเครดิตจบของตอน The Devil In Me เปลี่ยนบรรกายาศมาดำเนินเรื่องสยองขวัญในอวกาศ ได้ Lashana Lynch นักแสดงที่ผลงานแสดงเด่น ๆ จากภาพยนตร์ 007 No Time to Die, The Woman King และ Captain Marvel มารับบทเป็น Brianna Young ตัวเอกของเกม</p>\n<p>เนื้อเรื่องของเกมกล่าวถึงยาน Cassiopeia ที่เดินทางมายังดาวเคราะห์ Tau Ceti f ที่อยู่ห่างจากโลกที่กำลังจะตาย 12 ปีแสง โดยคาดหวังว่าดาวดวงนี้จะมอบความหวังให้กับมนุษยชาติ แต่เมื่อยานตกลงบนดาวเหล่าลูกเรือก็จะรู้ในไม่ช้าว่าพวกเขาไม่ใช่คนเดียวที่อยู่บนดาวดวงนี้ โดยพวกเขาต้องเผชิญกับสิ่งมีชีวิตต่างดาวที่สามารถเลียนแบบพวกเขาได้ไล่ล่า</p>\n<p>ตัวเกมได้แรงบันดาลใจจากภายนตร์อย่าง Alien และ Event Horizon ใช้ Unreal Engine 5 ในการพัฒนา รูปแบบเกมเพลย์ยังคงเป็นเกมผจญภัยแบบ Interactive เล่าเรื่องแบบภาพยนตร์ มีทางเลือก และฉากจบมากมาย กำหนดวางจำหน่ายในปี 2025 บน PS5, Xbox Series X/S และ PC จัดจำหน่ายโดย Bandai Namco</p>\n<p><img alt=\"No Description\" src=\"https://www.blognone.com/sites/default/files/externals/7eea1cc84ab09a42c28ab55628f823c8.jpeg\" /><img alt=\"No Description\" src=\"https://www.blognone.com/sites/default/files/externals/de10b8661a8ea53529c345cb0df8910f.jpeg\" /></p>\n<p>ที่มา - <a href=\"https://blog.playstation.com/2024/08/20/directive-8020-launches-on-ps5-in-2025/\">PlayStation Blog</a></p>\n</div></div></div><div><div>Topics: </div><div><div><a href=\"/topics/supermassive-games\">Supermassive Games</a></div><div><a href=\"/topics/games\">Games</a></div><div><a href=\"/topics/the-dark-pictures\">The Dark Pictures</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b22d6b9e10425b185a0d12740d26e49a81b336e26b77f4f063174d971dec414b","category":"Thai"}