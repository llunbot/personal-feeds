{"title":"[ลือ] Apple อาจไม่เปิดตัว MacBook ชิป M3 ภายในปีนี้","link":"https://www.blognone.com/node/135643","date":1694216930000,"content":"<div><div><div><p>ยิ่งใกล้<a href=\"https://www.blognone.com/node/135496\">งานอีเวนต์ใหญ่ Wonderlust</a> เปิดตัว iPhone ประจำปีของแอปเปิล ข่าวลือก็จะมีมากขึ้นเรื่อย ๆ ข้อมูลนี้มาจากนักวิเคราะห์ขาประจำสายซัพพลายเชน Ming-Chi Kuo ซึ่งพูดถึงแผนการออก Mac รุ่นใหม่</p>\n<p>Kuo <a href=\"https://twitter.com/mingchikuo/status/1700193866178343036\">ใช้คำว่า</a> ดูเหมือนแอปเปิลจะไม่มี MacBook รุ่นใหม่ออกมาภายในปีนี้ (ซึ่งน่าจะหมายถึงรุ่นที่ใช้ชิป M3)</p>\n<p>อย่างไรก็ตามข้อมูลนี้ตรงข้ามกับ Mark Gurman แห่ง Bloomberg ซึ่งล่าสุด<a href=\"https://www.blognone.com/node/134856\">เขาบอกว่า</a>แอปเปิลจะเปิดตัว Mac ชุดใหญ่พร้อมกับชิป M3 ในเดือนตุลาคม ซึ่งสินค้าที่ระบุถึงมีทั้ง iMac, MacBook Air และ MacBook Pro แต่ถ้าดูจากข้อความของ Kuo แล้ว iMac ก็ยังไม่เข้าข่าย และสามารถเปิดตัวในปีนี้ได้</p>\n<p>ชิป M3 ตามรายงานก่อนหน้านี้จะผลิตโดย TSMC ด้วยเทคโนโลยี 3 นาโนเมตร ได้ทั้งประสิทธิภาพการทำงานที่ดีขึ้น และใช้พลังงานน้อยลง</p>\n<p>ที่มา: <a href=\"https://www.macrumors.com/2023/09/08/kuo-first-m3-macbooks-unlikely-2023/\">MacRumors</a></p>\n<p><img src=\"https://www.blognone.com/sites/default/files/externals/84df3bb94e7eb3588c9556faee2e4b3d.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/macbook-air\">Macbook Air</a></div><div><a href=\"/topics/macbook-pro\">MacBook Pro</a></div><div><a href=\"/topics/imac\">iMac</a></div><div><a href=\"/topics/apple-m3\">Apple M3</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0ced60c03a37d12edfc7f51f653dad509af5f31119cf104488c25f0cd5d4219","category":"Thai"}