{"title":"งานตำแหน่ง Prompt Engineer ความนิยมลดลงมาก เพราะ AI เข้าใจ Prompt ดีขึ้น","link":"https://www.blognone.com/node/146094","date":1745803906000,"content":"<div><div><div><p>Wall Street Journal รายงานว่าอาชีพสุดฮ็อตในปี 2023 อย่าง Prompt Engineer ตอนนี้ไม่มีคนสนใจแล้ว เนื่องจากฝั่งของ AI พัฒนาตัวให้เข้าใจภาษาที่เป็นธรรมชาติของมนุษย์ทั่วไป ไม่จำเป็นต้องมีผู้เชี่ยวชาญมาช่วยสร้าง prompt ให้อีกต่อไป และฝั่งของผู้ใช้งาน AI เองก็มีความเข้าใจการเขียน prompt มากขึ้นด้วย</p>\n<p>WSJ อ้างรายงาน <a href=\"https://www.blognone.com/node/146087\">Work Trends ของไมโครซอฟท์ปี 2025</a> ว่าองค์กรจะเพิ่มตำแหน่งงาน AI ใดบ้างในอีก 12-18 เดือนข้างหน้า ตำแหน่ง Prompt Engineer เคยติดอันดับ 2 ในปีก่อน ตอนนี้ร่วงมาอยู่อันดับสุดท้ายแล้ว ส่วนตำแหน่งที่มาแรงคือ AI trainer, AI data specialist, AI security specialist</p>\n<p>สถิติจากเว็บหางาน Indeed ก็ไปในทางเดียวกัน การค้นหาตำแหน่ง Prompt Engineer ในเดือนเมษายน 2023 อยู่ที่ 144 ล้านครั้งต่อเดือน ตอนนี้ลดลงมาอยู่ที่ 20-30 ล้านครั้งต่อเดือนได้สักพักแล้ว</p>\n<p>บริษัทหลายแห่งเลือกไม่เปิดตำแหน่ง Prompt Engineer แยกเฉพาะตั้งแต่แรก และใช้วิธีพัฒนาพนักงานเดิมให้มีทักษะการเขียน prompt แทน</p>\n<p>ที่มา - <a href=\"https://www.wsj.com/articles/the-hottest-ai-job-of-2023-is-already-obsolete-1961b054?st=DMVDgm&amp;reflink=desktopwebshare_permalink\">WSJ</a></p>\n<p>ตัวอย่างตำแหน่ง Prompt Engineer บน LinkedIn</p>\n<p><img alt=\"No Description\" src=\"https://www.blognone.com/sites/default/files/externals/7578daf0f3822e267225123d57da65ab.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/jobs\">Jobs</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cd1a8c2f2fc92951c2fe8bae8557327c9a6280c8dd9e6a09b8ad5353e1ad50b","category":"Thai"}