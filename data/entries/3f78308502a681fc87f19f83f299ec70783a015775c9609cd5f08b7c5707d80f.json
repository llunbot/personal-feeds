{"title":"Konami ปล่อยตัวอย่างเกมเพลย์แรกของ METAL GEAR SOLID Δ: SNAKE EATER","link":"https://www.blognone.com/node/136410","date":1698295366000,"content":"<div><div><div><p>ในงาน Xbox Partner Preview เมื่อคืน Konami ได้ส่งตัวอย่างใหม่ของ METAL GEAR SOLID Δ: SNAKE EATER พร้อมระบุว่าตัวเกมใช้ Unreal Engine 5 ในการพัฒนา</p>\n<p>ในตัวอย่างนี้เราจะได้เห็นสภาพแวดล้อมของฉากต่าง ๆ ภายในเกม พร้อมทั้งสัตว์หลากหลายชนิดเช่น จระเข้, งู, ปลา และปู อีกทั้งยังได้เห็นการเคลื่อนไหวของ Naked Snake ตัวเอกของเกมในแบบที่คุ้นเคย ทั้งการขึ้นมาจากโคลน มุดในดงหญ้าเพื่อเล็งปืน ห้อยตัวใต้หน้าผา</p>\n<p><img alt=\"No Description\" src=\"https://www.blognone.com/sites/default/files/externals/31ebf6140eb0e0334cd6e871e0f6272b.png\" /></p>\n<p>เกมเพลย์คร่าว ๆ ดูจะคล้ายกับ Metal Gear Solid 3 Subsistence (เวอร์ชัน Remastered ก็ใช้เกมเวอร์ชันนี้เป็นหลัก) ซึ่งแตกต่างจาก Metal Gear Solid 3D ที่เคยลงให้กับ Nintendo 3DS ที่ใช้การควบคุม และมุมกล้องผ่านไหล่แบบ Metal Gear Solid Peace Walker</p>\n<p><img alt=\"No Description\" src=\"https://www.blognone.com/sites/default/files/externals/69452e498691149ed9cc24d89a9f15ed.png\" /><img alt=\"No Description\" src=\"https://www.blognone.com/sites/default/files/externals/9697c0916e3b610b83c7e16aa7b4fe69.png\" /></p>\n<p>อย่างไรก็ตามนี่อาจยังไม่ใช่เกมเพลย์จริง ๆ ในเกมเพราะยังไม่มีการแสดง UI ใด ๆ ซึ่งตัวเกมจริงอาจเปลี่ยนแปลงได้ สำหรับ METAL GEAR SOLID Δ: SNAKE EATER จะวางจำหน่ายให้กับ PS5, Xbox Series S/X และ PC ผ่าน Steam ในปี 2024</p>\n<p>ที่มา - <a href=\"https://www.youtube.com/watch?v=DboMtjms2c4\">Konami</a></p>\n</div></div></div><div><div>Topics: </div><div><div><a href=\"/topics/metal-gear\">Metal Gear</a></div><div><a href=\"/topics/konami\">Konami</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f78308502a681fc87f19f83f299ec70783a015775c9609cd5f08b7c5707d80f","category":"Thai"}