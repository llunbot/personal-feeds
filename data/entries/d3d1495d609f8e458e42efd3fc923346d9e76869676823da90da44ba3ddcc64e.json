{"title":"YouTube เพิ่ม 5 ฟีเจอร์ใหม่ให้ผู้ใช้ YouTube Premium โดย 3 ฟีเจอร์แค่เปิดให้ทดลองใช้","link":"https://www.blognone.com/node/140669","date":1719812476000,"content":"<div><div><div><p>ตอนนี้ YouTube ได้เพิ่ม 5 ฟีเจอร์ใหม่ให้ผู้ใช้ YouTube Premium แต่ยังมี 3 ฟีเจอร์ที่แค่ถูกเปิดให้ทดลองใช้ก่อน โดย 2 ฟีเจอร์ที่ถูกเพิ่มเข้ามาอย่างเป็นทางการแล้วได้แก่</p>\n<ul>\n<li>ปุ่ม Jump ahead ไว้ข้ามวิดีโอที่จะปรากฏขึ้นเมื่อผู้ใช้กดที่หน้าจอสองครั้ง และหากเลือกกดที่ปุ่ม Jump ahead จะทำให้ข้ามไปช่วงที่คนชอบข้ามไปดูมากที่สุดของคลิปนั้น ๆ แต่ในตอนนี้ยังเปิดให้ใช้แค่บน Andriod ในสหรัฐอเมริกาเท่านั้น ส่วน iOS YouTube ระบุว่าจะเปิดให้ใช้ในไม่กี่อาทิตย์ข้างหน้า</li>\n</ul>\n<p><img alt=\"No Description\" src=\"https://www.blognone.com/sites/default/files/externals/eba434d7bec24378497beb5909e2a3e3.jpeg\" /></p>\n<ul>\n<li>ฟีเจอร์ Picture-in-Picture (PiP) หรือฟีเจอร์ดูวิดีโอแบบซ้อนจอ สามารถใช้งานกับ YouTube Shorts ได้แล้ว แต่ยังสามารถใช้ได้แค่บน Andriod เท่านั้น</li>\n</ul>\n<p>และอีก 3 ฟีเจอร์ที่ทาง YouTube แค่เปิดให้ผู้ใช้พรีเมียมได้ทดลองใช้ในตอนนี้จะประกอบไปด้วย</p>\n<ul>\n<li>Smart downloads สำหรับ YouTube Shorts</li>\n<li>ฟีเจอร์ Conversational AI หรือแชทบอต AI ที่สามารถให้ข้อมูลเพิ่มเติมเกี่ยวกับวิดีโอที่ผู้ใช้กำลังดูอยู่ อันที่จริง YouTube เคยเปิดให้ทดลองใช้ฟีเจอร์นี้ไปเมื่อปีที่แล้ว และได้เริ่มกลับมาให้ทดลองใช้อีกครั้ง โดยเริ่มจากผู้ใช้งานบน Andriod ในสหรัฐอเมริกา</li>\n<li>ฟีเจอร์ Redesigned watch page ที่จะปรับหน้าดูคลิปของผู้ใช้ให้คอมเมนต์มาอยู้ทางด้านขวามือ และย้ายวิดีโอแนะนำมาไว้ด้านล่างคลิปเป็นแนวนอนแทน แต่ฟีเจอร์นี้ยังคงเปิดให้ทดลองบนเว็บเท่านั้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/29cd3da059d2ccc9fb090e97b582cdec.png\" /></p>\n<p>หลังทดลองใช้งานผู้ใช้สามารถส่ง Feedback ให้ทาง YouTube นำไปปรับปรุง ก่อนจะปล่อยออกมาให้ใช้กันอย่างเป็นทางการในอนาคต</p>\n<p>ที่มา: <a href=\"https://blog.youtube/news-and-events/2024-youtube-premium-features/\">YouTube</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/youtube-premium\">YouTube Premium</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3d1495d609f8e458e42efd3fc923346d9e76869676823da90da44ba3ddcc64e","category":"Thai"}