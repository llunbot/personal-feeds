{"title":"HPE คว้าโครงการซูเปอร์คอมพิวเตอร์ Polaris ของกระทรวงพลังงานสหรัฐ","link":"https://www.blognone.com/node/124431","date":1629951217000,"content":"<div><div><div><p>ห้องวิจัยแห่งชาติ Argonne National Laboratory ของกระทรวงพลังงานสหรัฐ เปิดตัวซูเปอร์คอมพิวเตอร์รุ่นใหม่ Polaris ที่สร้างโดย HPE</p>\n<p>เป้าหมายของ Polaris เป็น \"ซูเปอร์คอมพิวเตอร์ทดสอบ\" สำหรับงานประมวลผลระดับ exascale ในอนาคตอันใกล้นี้ ซึ่งกระทรวงพลังงานสหรัฐ กำลังอยู่ระหว่างการสร้างซูเปอร์คอมพิวเตอร์ระดับ exaflops ทั้งหมด 3 ตัวในห้องวิจัยแห่งชาติ 3 แห่งคือ <a href=\"https://www.blognone.com/node/108718\">Aurora</a> (Argonne), <a href=\"https://www.blognone.com/node/109633\">Frontier</a> (Oak Ridge), <a href=\"https://www.blognone.com/node/111343\">El Capitan</a> (Lawrence Livermore)</p>\n<p>ซูเปอร์คอมพิวเตอร์ Polaris จะมีสมรรถนะ 44 petaflops (double precision) โดยใช้เป็นคอมพิวเตอร์ทดสอบก่อน Aurora เสร็จสมบูรณ์ (Aurora สร้างโดย HPE/Cray เหมือนกัน แต่ใช่ซีพียูอินเทล) ชื่อเครื่อง Polaris มีความหมายว่าเป็น \"ดาวเหนือ\" นำทางไปสู่ยุค exascale</p>\n<p>สเปกเครื่องของ Polaris คือ</p>\n<ul>\n<li>ซีพียู AMD Epyc Gen 2 ผสม Gen 3 รวม 560 ตัว</li>\n<li>จีพียู NVIDIA A100 จำนวน 2240 ตัว</li>\n<li>เชื่อมต่อเครือข่ายด้วย HPE Slingshot แบบเดียวกับที่ใช้ใน Aurora</li>\n</ul>\n<p>Polaris เริ่มติดตั้งระบบในเดือนนี้ และเริ่มเปิดทดสอบใช้งานในช่วงต้นปี 2022</p>\n<p><img src=\"https://www.blognone.com/sites/default/files/externals/eff6b68646fc7a9a5aa8bf5d03da7574.jpeg\" /></p>\n<p>ที่มา - <a href=\"https://www.anl.gov/article/us-department-of-energys-argonne-national-laboratory-and-hewlett-packard-enterprise-prepare-for\">Argonne National Laboratory</a>, <a href=\"https://www.hpe.com/us/en/newsroom/press-release/2021/08/us-department-of-energys-argonne-national-laboratory-and-hewlett-packard-enterprise-prepare-for-exascale-era-with-new-testbed-supercomputer.html\">HPE</a></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/supercomputer\">Supercomputer</a></div><div><a href=\"/topics/high-performance-computing\">High Performance Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f91a96b561a3f35206c74668b197b0a7bfc4d697430f60c74cb5f2dfd433f51b","category":"Thai"}