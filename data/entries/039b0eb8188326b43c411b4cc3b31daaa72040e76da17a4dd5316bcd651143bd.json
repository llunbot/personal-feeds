{"title":"Microsoft Office 2024 ออกตัวจริงแล้ว ไลเซนส์ขายขาดแบบดั้งเดิม ไม่มีฟีเจอร์ออนไลน์","link":"https://www.blognone.com/node/142039","date":1726565359000,"content":"<div><div><div><p>ไมโครซอฟท์ประกาศวางขาย Office 2024 อย่างเป็นทางการ หลัง<a href=\"https://www.blognone.com/node/138726\">เปิดตัวเมื่อเดือนมีนาคม</a> ชื่ออย่างเป็นทางการคือ Microsoft Office Long Term Servicing Channel (LTSC) 2024 หรือ <strong>Office LTSC 2024</strong></p>\n<p>Office LTSC 2024 เป็นการจับฟีเจอร์ของ Microsoft 365 ที่เป็น subscription มารวมขายเป็นแพ็กเกจซอฟต์แวร์ขายขาดแบบดั้งเดิม สำหรับลูกค้าเฉพาะกลุ่มที่ต้องการไลเซนส์แบบนี้ (เช่น ใช้กับเครื่องที่ไม่ต่อเน็ตเลย) ลูกค้าส่วนใหญ่ยังเหมาะสำหรับ Microsoft 365 มากกว่า</p>\n<p>Office LTSC 2024 รอบนี้<a href=\"https://www.blognone.com/node/138253\">ตัดเอา Microsoft Publisher ที่จะเลิกทำในปี 2026</a> ออกไปจากชุด เหลือแค่ Word, Excel, PowerPoint, Outlook, OneDrive, OneNote, Microsoft Access และไม่มีฟีเจอร์ AI ทั้งหมดที่ต้องเรียกใช้ Copilot ด้วย</p>\n<p>ไมโครซอฟท์ยังเตือนว่า <a href=\"https://www.blognone.com/node/139339\">Office 2016 และ Office 2019 จะหมดระยะซัพพอร์ตในเดือนตุลาคม 2025</a> และแนะนำให้ลูกค้าอัพเกรดไปใช้ Microsoft 365 เช่นกัน</p>\n<p>ที่มา - <a href=\"https://techcommunity.microsoft.com/t5/microsoft-365-blog/office-ltsc-2024-is-now-available/ba-p/4244953\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/eb1b358029f5461176e06a2e035d1e3f.png\" /></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/office-2024\">Office 2024</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"039b0eb8188326b43c411b4cc3b31daaa72040e76da17a4dd5316bcd651143bd","category":"Thai"}