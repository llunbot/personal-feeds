{"title":"Samsung เริ่มปลดพนักงานในเอเชียตะวันออกเฉียงใต้ ออสเตรเลีย นิวซีแลนด์ คิดเป็น 10%","link":"https://www.blognone.com/node/142326","date":1727849228000,"content":"<div><div><div><p>มีรายงานว่าซัมซุงอิเล็กทรอนิกส์ได้เริ่มปลดพนักงาน ในสาขาภูมิภาคเอเชียตะวันออกเฉียงใต้ ออสเตรเลีย และนิวซีแลนด์ คิดเป็นจำนวนรวมประมาณ 10% ของพนักงานในภูมิภาคนี้ โดยตัวเลขอาจแตกต่างกันไปในแต่ส่วนธุรกิจย่อย</p>\n<p>ตัวแทนของซัมซุงชี้แจงว่าส่วนธุรกิจย่อยในต่างประเทศ ได้มีการปรับจำนวนพนักงานเพื่อเพิ่มประสิทธิภาพในการดำเนินงาน แต่ไม่มีการกำหนดว่าแต่ละส่วนต้องปลดพนักงานจำนวนเท่าใด</p>\n<p>ปัจจุบันซัมซุงมีพนักงานในต่างประเทศนอกเกาหลีใต้ประมาณ 147,000 คน รายงานบอกว่าฝ่ายที่ได้รับผลกระทบมากคือฝ่ายบริหารและฝ่ายสนับสนุน ขณะที่ส่วนโรงงานผลิตพยายามไม่ปรับลดพนักงาน</p>\n<p>ที่มา: <a href=\"https://www.businesstimes.com.sg/international/global/samsungs-singapore-staff-not-spared-it-cuts-thousands-jobs-global-layoff\">Business Times</a></p>\n<p><img src=\"https://www.blognone.com/sites/default/files/externals/cfc2b9d411cd880a8108e3ba0bd38bc6.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7803d81994145fab74d1aefa1d305b0de422a7fe48d028cc577cd1bdca2730aa","category":"Thai"}