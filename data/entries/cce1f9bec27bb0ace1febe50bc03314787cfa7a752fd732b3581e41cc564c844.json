{"title":"พบบั๊ก Dictation ใน iOS แสดงคำว่า Trump ชั่วคราว เมื่อพูดคำว่า racist - Apple บอกกำลังแก้ไข","link":"https://www.blognone.com/node/144920","date":1740527012000,"content":"<div><div><div><p>เกิดไวรัลในกลุ่มคนใช้ iPhone ในอเมริกา โดยพบว่า Dictation หรือเครื่องมือช่วยเขียนข้อความตามเสียงพูดใน iPhone เมื่อพูดคำว่า \"racist\" หน้าจอจะปรากฏคำว่า \"Trump\" ขึ้นมาชั่วคราว ก่อนแก้ไขเป็นคำว่า \"racist\" ที่ถูกต้อง ซึ่งสามารถทำซ้ำได้หลายครั้ง จึงเกิดคำถามว่านี่คือข้อผิดพลาดระบบหรือเป็นความตั้งใจกันแน่</p>\n<p>ตัวแทนของแอปเปิลชี้แจงว่าปัญหานี้เกิดจากการออกเสียงที่ทับซ้อนกันของสองคำ (phonetic overlap) ซึ่งบริษัทกำลังแก้ไขปัญหานี้อยู่</p>\n<p>อย่างไรก็ตาม The New York Times ได้สอบถามความเห็นจาก John Burkey ผู้ก่อตั้ง Wonderrush.ai และเป็นอดีตทีมงาน Siri ระบบสั่งงานด้วยเสียงของแอปเปิล ซึ่งปัจจุบันยังติดต่อกับทีมงานในแอปเปิลอยู่ เขามองว่าไม่น่าเป็นปัญหาเสียงที่ทับซ้อนกัน แต่น่าจะมีใครตั้งใจทำให้เป็นแบบนี้มากกว่า</p>\n<p>นักข่าวของ The Wall Street Journal พบว่าเมื่อพูดคำที่มีอักษร r ขึ้นต้นหลายคำ ก็แสดงผลด้วยคำว่า Trump ก่อนแก้ไขให้ถูกต้องเหมือนกรณีนี้ เช่น rampant หรือ rampage</p>\n<p>ที่มา: <a href=\"https://www.nytimes.com/2025/02/25/technology/iphone-dictation-trump-racist.html\">The New York Times</a> และ <a href=\"https://www.wsj.com/tech/apple-pledges-to-fix-transcription-glitch-that-replaces-racist-with-trump-4f3e63e7\">The Wall Street Journal</a> ภาพ <a href=\"https://www.youtube.com/watch?v=swwt4FUpYwo\">VOA</a></p>\n<p><img alt=\"No Description\" src=\"https://www.blognone.com/sites/default/files/externals/9fc4abecfccaec880be653c0dcb4a17d.png\" /></p>\n<blockquote><p>Major Scandal Breaking! Apple iPhones now replace the word racist with Trump! <a href=\"https://t.co/buaqR3AxY1\">pic.twitter.com/buaqR3AxY1</a></p>\n<p>— Alex Jones (@RealAlexJones) <a href=\"https://twitter.com/RealAlexJones/status/1894403142315372930?ref_src=twsrc%5Etfw\">February 25, 2025</a></p></blockquote>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/bug\">Bug</a></div><div><a href=\"/topics/siri\">Siri</a></div><div><a href=\"/topics/speech-recognition\">Speech Recognition</a></div><div><a href=\"/topics/donald-trump\">Donald Trump</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cce1f9bec27bb0ace1febe50bc03314787cfa7a752fd732b3581e41cc564c844","category":"Thai"}