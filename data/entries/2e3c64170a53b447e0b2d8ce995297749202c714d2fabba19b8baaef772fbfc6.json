{"title":"Foxconn สร้างโรงงานในเวียดนามเพิ่มอีก 2 แห่ง มูลค่าประมาณ 551 ล้านดอลลาร์","link":"https://www.blognone.com/node/140758","date":1720172878000,"content":"<div><div><div><p>Foxconn บริษัทผู้ผลิตฮาร์ดแวร์ให้ Apple ได้รับอนุมัติการลงทุนมูลค่าประมาณ 551 ล้านดอลลาร์สหรัฐในโครงการใหม่ 2 แห่ง ที่ตั้งอยู่ในจังหวัด Quang Ninh (กว๋างนิญ) เมืองชายฝั่งทางตอนเหนือของประเทศเวียดนาม</p>\n<p>รายละเอียดมาจากเว็บไซต์ของรัฐบาลจังหวัด Quang Ninh ที่ระบุว่าโรงงานแรกจะตั้งอยู่ที่นิคมอุตสาหกรรม Song Khoai Amata มีมูลค่าการลงทุน 264 ล้านดอลลาร์สหรัฐ จะผลิตสินค้าประเภทอุปกรณ์เพื่อความบันเทิงอัจฉริยะ (smart entertainment products) โดยมีกำลังการผลิตประมาณ 4.2 ล้านเครื่องต่อปี</p>\n<p>ส่วนโครงการที่ 2 ทาง Foxconn ได้รับอนุญาตให้ลงทุน 287 ล้านดอลลาร์สหรัฐ โรงงานจะตั้งอยู่ที่นิคมอุตสาหกรรม Bac Tien Phong เพื่อผลิตอุปกรณ์ระบบอัจฉริยะ (smart-system equipment)</p>\n<p>จากประกาศของรัฐบาลจังหวัด Quang Ninh โรงงานใหม่ 2 แห่งนี้ ทำให้ยอดการลงทุนทั้งหมดของ Foxconn ในจังหวัดเพิ่มขึ้นเป็นประมาณ 1 พันล้านดอลลาร์สหรัฐแล้ว โดยรัฐบาล Quang Ninh จะจัดตั้งคณะทำงานพิเศษเพื่อช่วยเหลือ Foxconn เร่งกระบวนการก่อสร้างให้แล้วเสร็จภายในเดือนกันยายนปี 2025</p>\n<p>ก่อนหน้านี้รัฐบาลจังหวัด Quang Ninh เคยประกาศอนุมัติการสร้างโรงงาน Foxconn สองแห่งเมื่อปีที่แล้ว เพื่อผลิตชิ้นส่วนอิเล็กทรอนิกส์ ได้รับเงินลงทุนจาก Foxconn รวมทั้งสิ้น 246 ล้านดอลลาร์สหรัฐ</p>\n<p><img src=\"https://www.blognone.com/sites/default/files/externals/9108345c0d30857a026b203c7ba6a31b.jpg\" /></p>\n<p>ที่มา - <a href=\"https://www.scmp.com/tech/big-tech/article/3269260/apple-supplier-foxconn-invest-two-projects-vietnam-diversify-supply-chain\">South China Morning Post</a></p>\n</div></div></div><div><div>Topics: </div><div><div><a href=\"/topics/foxconn\">Foxconn</a></div><div><a href=\"/topics/vietnam\">Vietnam</a></div><div><a href=\"/topics/manufacturing\">Manufacturing</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e3c64170a53b447e0b2d8ce995297749202c714d2fabba19b8baaef772fbfc6","category":"Thai"}