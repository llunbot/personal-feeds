{"title":"นายกแถลงแนวทางนโยบาย Digital Wallet: กู้เงินผ่าน พ.ร.บ., ใช้เป๋าตังค์แปะ Blockchain","link":"https://www.blognone.com/node/136680","date":1699604102000,"content":"<div><div><div><p>นายเศรษฐา ทวีสิน นายกรัฐมนตรี แถลงข่าวถึงโครงการ Digital Wallet โดยระบุทั้งที่มาของเงิน, การใช้งาน, และเงื่อนไขของผู้ที่จะได้รับ ตอนนี้ชัดเจนว่าจะใช้แอปเป๋าตังค์เดิม แต่จะเพิ่ม Blockchain อยู่ข้างหลัง พร้อมกับระบุว่าบล็อคเชนนี้จะ ทำให้รัฐป้องกันทุจริตได้และช่วยแก้ปัญหาเชิงโครงสร้าง</p>\n<p>สำหรับที่มาของเงินในโครงการนี้จะใช้ที่มาหลายแหล่ง แต่แหล่งหลักคือการออก พ.ร.บ.กู้เงินผ่านสภา ผู้ที่ได้รับเงินจะต้องเป็นผู้ที่มีเงินฝากรวมทุกบัญชีไม่เกิน 500,000 บาท และมีเงินเดือนต่ำกว่า 70,000 บาทต่อเดือน</p>\n<p>ร้านค้าในแอปเป๋าตังค์เดิมต้องลงทะเบียนเข้าร่วมโครงการ แต่ไม่ต้องอยู่ในระบบภาษี VAT แต่อย่างใด อย่างไรก็ดีโครงการนี้จำกัดเฉพาะร้านค้าที่อยู่ในระบบ VAT เท่านั้นจึงจะขึ้นเงินออกมาเป็นเงินบาทได้ ผู้ใช้งานจะต้องใช้ครั้งแรกในอำเภอตามบัตรประชาชน และต้องใช้ซื้อของอุปโภคบริโภคเท่านั้น เป็นการจ่ายแบบ face-to-face เมื่อเงินจ่ายครั้งแรกแล้วจะจ่ายได้จนถึงเดือนเมษายน 2570</p>\n<p>คาดว่าโครงการจะเริ่มใช้ได้เดือนพฤษภาคม 2024 ส่วนเงินกู้นั้นจะกู้มาจ่ายต่อเมื่อมีการขึ้นเงินเท่านั้น</p>\n<p>ที่มา - <a href=\"https://www.youtube.com/watch?v=xuJ8rB8q-Iw\">NBT</a></p>\n<p><img alt=\"No Description\" src=\"https://www.blognone.com/sites/default/files/externals/9ccb96f07b2072d41bc9a5ab47468f18.png\" /></p>\n<p><img alt=\"No Description\" src=\"https://www.blognone.com/sites/default/files/externals/a7e6065b1d7c2ad35d99413f798cd37b.png\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/blockchain\">Blockchain</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c187c7798f028c9236e71dd0ca20440ca2626e9a65d90483316040fe59ff224","category":"Thai"}