{"title":"Valve ประกาศจัดงาน The International 2023 กลับไปจัดที่เมืองซีแอทเทิลอีกครั้ง","link":"https://www.blognone.com/node/133728","date":1683538115000,"content":"<div><div><div><p>Valve ประกาศจัดงาน The International 2023 ทัวร์นาเมนต์ชิงแชมป์เกม Dota 2 ว่าจะกลับมาจัดที่เมืองซีแอทเทิลอีกครั้ง หลังจัดครั้งสุดท้ายเมื่อปี 2017 แล้ววนไปจัดเมืองอื่นทั่วโลกมาตลอด</p>\n<p>เหตุผลสำคัญที่ Valve หยุดจัด The International ที่เมืองซีแอทเทิลเป็นเพราะสนามแข่ง KeyArena (ชื่อเดิม) ปิดปรับปรุงในปี 2018 ตอนนี้พัฒนาเสร็จเป็นชื่อใหม่ว่า Climate Pledge Arena และเริ่มเปิดใช้งานมาตั้งแต่ปลายปี 2021</p>\n<p>ตัวงานปีนี้จะจัดขึ้นระหว่างวันที่ 14 ตุลาคม (รอบแบ่งกลุ่ม) จนถึงวันที่ 29 ตุลาคม ส่วนรายละเอียดอื่นๆ จะประกาศเพิ่มเติมในภายหลัง</p>\n<p>ที่มา - <a href=\"https://www.dota2.com/newsentry/3703691393788404860\">Dota 2</a>, <a href=\"https://www.engadget.com/dota-2s-biggest-tournament-will-return-to-seattle-this-year-182415738.html\">Engadget</a></p>\n</div></div></div><div><div>Topics: </div><div><div><a href=\"/topics/the-international\">The International</a></div><div><a href=\"/topics/valve\">Valve</a></div><div><a href=\"/topics/dota-2\">Dota 2</a></div><div><a href=\"/topics/games\">Games</a></div><div><a href=\"/topics/esports-0\">eSports</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c9616b5c969ff5d91829c593dfb16bfb9b744e9c2ea873698c486bb07c34252","category":"Thai"}