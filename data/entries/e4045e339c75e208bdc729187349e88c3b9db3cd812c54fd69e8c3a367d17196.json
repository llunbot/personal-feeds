{"title":"Etsy ขายธุรกิจ Reverb แพลตฟอร์มซื้อขายเครื่องดนตรี ให้กลุ่มนักลงทุน","link":"https://www.blognone.com/node/146076","date":1745643113000,"content":"<div><div><div><p>Reverb แพลตฟอร์มซื้อขายเครื่องดนตรี ซึ่งมี Etsy เป็นเจ้าของ ประกาศว่าบริษัทจะออกมาเป็นบริษัทอิสระอีกครั้ง หลัง Etsy ตกลงขายธุรกิจนี้ให้กับกลุ่มนักลงทุนคือ Creator Partners และ Servco โดยไม่ได้เปิดเผยมูลค่าของดีลนี้</p>\n<p>Etsy ซื้อกิจการ Reverb มาตั้งแต่ปี 2019 ที่มูลค่า 275 ล้านดอลลาร์</p>\n<p>David Mandelbrot ซีอีโอ Reverb บอกว่าดีลนี้ทำให้แพลตฟอร์มได้เจ้าของใหม่ที่เกี่ยวข้องกับธุรกิจงานสร้างสรรค์และดนตรีมากขึ้น โดย Creator Partners เป็นบริษัทการลงทุนที่เน้นธุรกิจเกี่ยวกับดนตรีเช่น BMI, SoundCloud, Colors+Studios ส่วน Servco เป็นเจ้าของบริษัทกีต้าร์ Fender</p>\n<p>ที่มา: <a href=\"https://reverb.com/news/reverb-servco-creator-partners\">Reverb</a></p>\n<p><img alt=\"No Description\" src=\"https://www.blognone.com/sites/default/files/externals/c5c3212adceb09d9c0802991b78331b9.jpeg\" /></p>\n</div></div></div><div><div>Topics: </div><div><div><a href=\"/topics/etsy\">Etsy</a></div><div><a href=\"/topics/e-commerce\">E-commerce</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4045e339c75e208bdc729187349e88c3b9db3cd812c54fd69e8c3a367d17196","category":"Thai"}