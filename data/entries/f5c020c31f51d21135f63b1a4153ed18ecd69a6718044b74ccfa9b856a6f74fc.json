{"title":"แซ่บต่อได้ OnlyFans ประกาศระงับแผนแบนเนื้อหาทางเพศ 1 ตุลาคมนี้","link":"https://www.blognone.com/node/124415","date":1629895832000,"content":"<div><div><div><p>หลัง <a href=\"https://www.blognone.com/node/124321\">OnlyFans ประกาศเตรียมแบนเนื้อหาทางเพศวันที่ 1 ตุลาคม</a> เพราะมีปัญหากับสถาบันการเงิน และนักลงทุน ที่อาจส่งผลกระทบในการขยายธุรกิจในอนาคต ล่าสุด OnlyFans กลับลำ ประกาศบนทวิตเตอร์ ระงับการแบนเนื้อหาทางเพศวันที่ 1 ตุลาคมนี้แล้ว</p>\n<p>OnlyFans โพสต์ทวิตเตอร์ขอบคุณทุกความเห็น และระบุว่าบริษัทมีหลักประกันมากพอจะมั่นใจได้แล้ว ว่าจะสามารถให้การสนับสนุนชุมชนผู้สร้างคอนเทนต์ที่หลากหลายบนแพลตฟอร์มได้ และขอระงับการ<a href=\"https://www.blognone.com/node/124347\">ปรับเปลี่ยนข้อตกลงการใช้งาน</a> ที่จะห้ามลงเนื้อหาทางเพศในวันที่ 1 ตุลาคม (ใช้คำว่า “suspended”)</p>\n<p>ยังไม่แน่ชัดว่าการระงับการเปลี่ยนแปลงครั้งนี้ เป็นการระงับชั่วคราว หรือบริษัทจะตัดสินใจไม่แบนเนื้อหาทางเพศแล้วจริงๆ ฝั่ง OnlyFans ระบุว่าจะมีอีเมลแจ้งผู้ทำคอนเทนต์บนแพลตฟอร์มอย่างเป็นทางการอีกครั้งหลังจากนี้</p>\n<p>ประกาศนี้ออกมาหลังมีผู้สร้างคอนเทนต์จำนวนมากเริ่มย้ายไปใช้แพลตฟอร์มอื่น และ<a href=\"https://www.independent.co.uk/voices/onlyfans-explicit-content-sex-ban-b1905773.html\">สื่อหลายสำนักก็มองว่าอาจเป็นจุดจบของ OnlyFans</a> คงต้องติดตามต่อไปว่าการประกาศระงับการเปลี่ยนแปลงครั้งนี้ จะดึงผู้สร้างคอนเทนต์กลับมาบนแพลตฟอร์มได้หรือไม่</p>\n<p><img src=\"https://www.blognone.com/sites/default/files/externals/c25931c26b662bde7c539c6ec76c708f.png\" /></p>\n<p>ที่มา - <a href=\"https://twitter.com/OnlyFans/status/1430499277302816773\">OnlyFans</a></p>\n<blockquote><p>Thank you to everyone for making your voices heard.We have secured assurances necessary to support our diverse creator community and have suspended the planned October 1 policy change. OnlyFans stands for inclusion and we will continue to provide a home for all creators.</p>\n<p>— OnlyFans (@OnlyFans) <a href=\"https://twitter.com/OnlyFans/status/1430499277302816773?ref_src=twsrc%5Etfw\">August 25, 2021</a></p></blockquote>\n</div></div></div><div><div>Topics: </div><div><div><a href=\"/topics/onlyfans\">OnlyFans</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5c020c31f51d21135f63b1a4153ed18ecd69a6718044b74ccfa9b856a6f74fc","category":"Thai"}