{"title":"Disney จะลดการผลิตคอนเทนต์ Marvel, Star Wars สำหรับ Disney+ ลง","link":"https://www.blognone.com/node/134834","date":1689323795000,"content":"<div><div><div><p>คุณ Bob Iger ประธานกรรมการบริหาร (CEO) ของ Disney ได้กล่าวกับ CNBC ว่า Disney จะลดปริมาณการสร้างภาพยนตร์ และทีวีซีรี่ส์ของ Marvel Studios และ แฟรนไซส์ของ Lucasfilm (Star Wars, Indiana Jones ฯลฯ) ลง การเคลื่อนไหวครั้งนี้เกิดขึ้นเนื่องจาก Disney ต้องการลดค่าใช้จ่าย เพื่อนำมาใช้ผลิตภาพยนตร์เรื่องใหม่ ๆ ที่คาบเกี่ยวไปตั้งแต่ Marvel ไปจนถึงแผนกอนิเมชั่น เพื่อหวังจะทำรายได้ถล่มทลายในบ็อกซ์ออฟฟิศ</p>\n<p><em>ตรงส่วนนี้มีการแก้ไขเนื้อหาของข่าวเพิ่มเติม</em><br />\nเมื่อช่วงต้นปีที่ผ่านมา Disney ได้ประกาศปรับโครงสร้างธุรกิจขนาดใหญ่ และมีการตัดค่าใช้จ่ายไปถึง 5.5 พันล้านดอลลาร์ โดยคุณ Bob Iger มีการตัดสินใจหลาย ๆ อย่างเพื่อสนับสนุนบริการสตรีมมิ่ง Disney+ เพื่อดึงดูดลูกค้ามากขึ้น โดยให้ความเห็นว่าฝั่ง Marvel มีความกระตือรือร้นที่จะสร้างคอนเทนต์บน Disney+ มากทั้งที่ไม่เคยทำมาก่อน แต่ก็ทำเยอะมากจนทำให้เสียจุดโฟกัส และขาดความใส่ใจในเนื้อหา ส่วนแผนกอนิเมชั่นอย่าง Pixar ก็ประสบปัญหาทำหนังฉายโรงหนังที่รายได้ไม่เข้าเป้า</p>\n<p><img src=\"https://www.blognone.com/sites/default/files/externals/c6123889fb194b3b4649254710f7e66c.jpg\" alt /></p>\n<p>นอกจากนี้ Bob Iger ยังกล่าวถึงความเป็นได้ที่บริษัทจะปล่อยลิขสิทธิ์เนื้อหาของ Disney ไปยังแพลตฟอร์มอื่น ๆ โดยบอกว่าการปล่อยคอนเทนต์ไปยังแพลตฟอร์มอื่นก็เหมือนโมเดลธุรกิจของทีวีแบบดั้งเดิมที่เคยทำมาก่อนในอดีต</p>\n<p>สำหรับ Disney แล้วตอนนี้ถือว่ากำลังลำบากจากรายได้ของภาพยนตร์ช่วง 2-3 ปีนี้ที่มีหลายเรื่องทำรายได้จากตารางบ็อกซ์ออฟฟิศได้ไม่ค่อยดีนักยกตัวอย่างเช่น Lightyear, Mulan, Ant-Man and the Wasp Quantaumania, The Litttle Marmaid, Elemental และ Indiana Jones and the Dial of Destiny การเคลื่อนไหวครั้งนี้จะช่วยกอบกู้ Disney หรือไม่คงต้องติดตามกันต่อไปครับ</p>\n<p>ที่มา - <a href=\"https://www.cnbc.com/2023/07/13/disney-cuts-back-on-marvel-star-wars-content.html\">CNBC</a></p>\n</div></div></div><div><div>Topics: </div><div><div><a href=\"/topics/disney\">Disney</a></div><div><a href=\"/topics/disney-plus\">Disney+</a></div><div><a href=\"/topics/online-streaming\">Online streaming</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e027eaa2a44bfccc7409d1b7e19c6f6f7b053f68b48b199a14630b3eed189ed","category":"Thai"}