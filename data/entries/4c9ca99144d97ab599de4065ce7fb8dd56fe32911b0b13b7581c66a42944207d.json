{"title":"เอกสารภายใน OpenAI ระบุแผนขึ้นราคา ChatGPT Plus อาจเพิ่มเป็น $44/เดือนในปี 2029","link":"https://www.blognone.com/node/142278","date":1727595442000,"content":"<div><div><div><p>ใน<a href=\"https://www.blognone.com/node/142262\">รายงาน</a>เรื่องเอกสารคาดการณ์ผลประกอบการของ OpenAI ที่ประเมินรายได้ปีนี้ 3.7 พันล้านดอลลาร์ มีอีกข้อมูลที่น่าสนใจคือแผนการขยับขึ้นราคาบริการ Subscription ChatGPT Plus</p>\n<p>ปัจจุบัน<a href=\"https://www.blognone.com/node/132598\">ค่าบริการ ChatGPT Plus</a> อยู่ที่ 20 ดอลลาร์ต่อเดือน แต่เพื่อเพิ่มรายได้ให้มากขึ้น OpenAI อาจขึ้นราคาเป็น 22 ดอลลาร์ ภายในสิ้นปีนี้ และถ้ายังไม่พอ ภายในปี 2029 อาจเพิ่มราคาเป็นถึง 44 ดอลลาร์</p>\n<p>ตัวเลขนี้อาจเกิดหรือไม่เกิดขึ้นจริงก็ได้ เพราะ OpenAI น่าจะใช้ตัวเลขนี้ในการทำต้นแบบคาดการณ์รายได้ ขณะที่ TechCrunch มีข้อมูลสำรวจพบว่าตรงราคา 20 ดอลลาร์นี้ คนใช้งานจำนวนมากก็รู้สึกว่าแพงอยู่แล้ว</p>\n<p>ที่มา: <a href=\"https://techcrunch.com/2024/09/27/openai-might-raise-the-price-of-chatgpt-to-22-by-2025-44-by-2029/\">TechCrunch</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c9ca99144d97ab599de4065ce7fb8dd56fe32911b0b13b7581c66a42944207d","category":"Thai"}