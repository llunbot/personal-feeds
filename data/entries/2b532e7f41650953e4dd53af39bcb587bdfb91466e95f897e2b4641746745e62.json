{"title":"macOS เพิ่มโหมด High Power สำหรับ MacBook Pro และ Mac mini ที่เป็นชิป M4 Pro","link":"https://www.blognone.com/node/143029","date":1731151033000,"content":"<div><div><div><p>สื่อต่างประเทศเริ่มเผยแพร่รีวิว Mac ชิป M4 ที่เปิดตัวเมื่อสัปดาห์ก่อนกันออกมาแล้ว โดยมีประเด็นที่น่าสนใจคือ Ars Technica พบว่า macOS บน Mac mini และ MacBook Pro ได้ขยายการใช้งานโหมด High Power หรือโหมดพลังงานสูง เพิ่มรุ่นอุปกรณ์มากขึ้น</p>\n<p>เดิมโหมด High Power นี้จำกัดเฉพาะ MacBook Pro รุ่นจอ 16 นิ้วเท่านั้น ในตอนเป็นชิป M1 และ M2 จากนั้นแอปเปิลจึงขยายมาใน MacBook Pro จอ 14 นิ้วแต่เฉพาะชิป M3 Max</p>\n<p>สำหรับชิปตระกูล M4 นี้ พบว่าโหมด High Power สามารถเปิดใช้งานได้กับชิป M4 Pro ใน Mac mini และ MacBook Pro อย่างไรก็ตาม Ars Technica บอกว่าไม่พบว่าประสิทธิภาพโหมดนี้บน Mac mini แตกต่างขึ้นมาอย่างชัดเจน ที่เห็นได้คือพัดลมเสียงดังขึ้น อย่างไรก็ตามการทดสอบนั้นทำในช่วงสั้น ซึ่งอาจไม่เห็นผลแตกต่างมากนัก</p>\n<p>แอปเปิลระบุใน<a href=\"https://support.apple.com/en-us/101613\">เอกสาร Support</a> ว่าค่าเริ่มต้นการทำงาน macOS จะอยู่โหมด Automatic ที่ปรับสมดุลของการใช้พลังงานและประสิทธิภาพ ส่วนโหมด High Power ช่วยเพิ่มประสิทธิภาพในงานที่เน้นกราฟิก เช่น การเกรดสีระดับ 8K กับวิดีโอ ProRes 4444 และ 8K DNxHR หรือการใช้งานแอปพลิเคชัน 3D เป็นต้น</p>\n<p>ที่มา: <a href=\"https://9to5mac.com/2024/11/07/macos-high-power-mode-m4-pro/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/75545f987f889e949c253fa6ffb7647a.png\" /></p>\n</div></div></div><div><div>Topics: </div><div><div><a href=\"/topics/macos\">macOS</a></div><div><a href=\"/topics/macbook-pro\">MacBook Pro</a></div><div><a href=\"/topics/mac-mini\">Mac Mini</a></div><div><a href=\"/topics/apple\">Apple</a></div><div><a href=\"/topics/apple-m4\">Apple M4</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b532e7f41650953e4dd53af39bcb587bdfb91466e95f897e2b4641746745e62","category":"Thai"}