{"title":"LG เตรียมนำ AI วิเคราะห์อารมณ์ผู้ชมสมาร์ททีวี เพื่อให้ยิงโฆษณาได้แม่นยำขึ้น","link":"https://www.blognone.com/node/145990","date":1745325987000,"content":"<div><div><div><p>ข่าวแวดวงการสมาร์ททีวี x วงการโฆษณาดิจิทัลที่น่าสนใจ LG เซ็นสัญญากับบริษัท <a href=\"https://www.zenapse.com/\">Zenapse</a> เจ้าของเทคโนโลยี Large Emotion Model (LEM) ที่บอกว่าใช้พยากรณ์ \"อารมณ์ความรู้สึก\" ของผู้ชมทีวีได้ เพื่อนำเทคโนโลยีนี้ไปใช้กับการโฆษณาบนสมาร์ททีวีของ LG</p>\n<p>Zenapse ระบุว่าเทคโนโลยีของตัวเองเป็นการผสมผสานระหว่างข้อมูลพฤติกรรมของผู้ชม แล้วจัดผู้ชมเป็นกลุ่มย่อยๆ ตามพฤติกรรมที่คล้ายกัน ร่วมกับการวิเคราะห์เนื้อหารายการว่าเป็นเนื้อหาแบบใด (เช่น ตลก เศร้า ให้แรงบันดาลใจ) เพื่อให้สามารถยิงโฆษณาผ่านแพลตฟอร์มของ LG ได้แม่นยำขึ้น</p>\n<p>เว็บไซต์ Ars Technica ชี้ว่าการยิงโฆษณาตามอารมณ์ความรู้สึกให้แม่นยำไม่ใช่เรื่องง่ายนัก แต่เมื่ออุตสาหกรรมโฆษณาเริ่มบุกเข้ามายังตลาดสมาร์ททีวีมากขึ้นเรื่อยๆ ก็ไม่น่าแปลกใจที่วงการโฆษณาจะพยายามหาอะไรใหม่ๆ มาดันธุรกิจโฆษณาของตัวเอง</p>\n<p>ที่มา - <a href=\"https://www.zenapse.com/about-us/newsroom/articles/lg-adsolutions\">Zenapse</a>, <a href=\"https://www.streamtvinsider.com/advertising/lg-brings-emotionally-aware-targeted-advertising-ctv-zenapse\">StreamTVInsider</a>, <a href=\"https://arstechnica.com/gadgets/2025/04/lg-tvs-integrated-ads-get-more-personal-with-tech-that-analyzes-viewer-emotions/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/729feb3756558ff7a47cd69b0767735b.jpeg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/advertising\">Advertising</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3eced0441c0181290277a672d4cb54bdd23d1eca56536d9679a22af4fbf3b9f8","category":"Thai"}