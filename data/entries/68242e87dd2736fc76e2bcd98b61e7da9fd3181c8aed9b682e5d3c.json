{"title":"อัยการนิวยอร์กฟ้อง KuCoin แพลตฟอร์มซื้อขายคริปโต ข้อหาทำผิดกฎหมายหลักทรัพย์","link":"https://www.blognone.com/node/132964","date":1678463110000,"content":"<div><div><div><p>Letitia James อัยการรัฐนิวยอร์ก ยื่นฟ้องบริษัทผู้อยู่เบื้องหลังแพลตฟอร์มคริปโต KuCoin ด้วยข้อหาผิดกฎหมายหลักทรัพย์ เพราะการซื้อขายเหรียญบน KuCoin มีพฤติกรรมเป็นหลักทรัพย์ ที่ต้องจดทะเบียนตามกฎหมายหลักทรัพย์ของรัฐนิวยอร์ก</p>\n<p>คำฟ้องของอัยการนิวยอร์กยังมีประเด็นน่าสนใจตรงที่ชี้ว่าเหรียญ Ethereum (ETH) ซึ่งซื้อขายบน KuCoin มีพฤติกรรมเป็นหลักทรัพย์ (security) เช่นเดียวกับเหรียญ LUNA หรือ UST เพราะมีการเก็งกำไรในลักษณะเดียวกัน ดังนั้น KuCoin จึงต้องจดทะเบียนกับหน่วยงานกำกับดูแลของรัฐนิวยอร์ก จึงจะสามารถซื้อขาย ETH, LUNA, UST ได้อย่างถูกกฎหมาย</p>\n<p>KuCoin เป็นบริษัทคริปโตที่ก่อตั้งในสิงคโปร์ และปัจจุบันมีสำนักงานอยู่ที่หมู่เกาะเซเชลส์ นอกชายฝั่งแอฟริกาตะวันออก ในคำฟ้องของอัยการขอให้ศาลบล็อคการใช้งาน KuCoin ภายในรัฐนิวยอร์ก จนกว่าจะปฏิบัติตามกฎหมายอย่างถูกต้อง</p>\n<p>ที่มา - <a href=\"https://ag.ny.gov/press-release/2023/attorney-general-james-continues-crackdown-unregistered-cryptocurrency-platforms\">NY Attorney General</a></p>\n<p><img alt=\"No Description\" src=\"https://www.blognone.com/sites/default/files/externals/ff273686a18db202375df401b598cad4.png\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/new-york\">New York</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"68242e87dd2736fc76e2bcd98b61e7da9fd3181c8aed9b682e5d3c","category":"Thai"}