{"title":"Dell รีแบรนด์ชื่อรุ่นพีซีใหม่ทั้งหมด เป็น Dell, Dell Pro และ Dell Pro Max","link":"https://www.blognone.com/node/143944","date":1736205532000,"content":"<div><div><div><p>Dell ประกาศในงาน CES 2025 ทำการรีแบรนด์ชื่อรุ่นของสินค้าในตระกูลพีซีใหม่ทั้งหมด โดยบอกว่าผลการสำรวจลูกค้า 74% มีความสับสนและยุ่งยากในการเลือกซื้อพีซีรุ่นที่ต้องการ ส่งผลให้หลายคนเลือกไม่ซื้อไปเลย แนวทางการตั้งชื่อรุ่นใหม่จึงโฟกัสที่คำว่า Dell และตามด้วยชื่อประเภทให้เห็นรูปแบบการใช้งานชัดเจนขึ้น</p>\n<ul>\n<li><strong>Dell</strong> สำหรับงานทั่วไป การเรียน ทำงาน</li>\n<li><strong>Dell Pro</strong> สำหรับการทำงานที่ต้องการ Productivity แบบมืออาชีพ</li>\n<li><strong>Dell Pro Max</strong> เน้นประสิทธิภาพการประมวลผลขั้นสูงสุด</li>\n</ul>\n<p>ผลจากการเปลี่ยนแปลงนี้ทำให้สินค้ากลุ่มพีซีจาก Dell จะไม่มีรุ่นที่คุ้นชื่ออย่าง XPS, Inspiron, Latitude, Precision หรือ OptiPlex อีกต่อไป ส่วนแบรนด์ Alienware สำหรับสายเกมมิ่งยังคงมีอยู่ต่อไป</p>\n<p><img alt=\"No Description\" src=\"https://www.blognone.com/sites/default/files/externals/344e1260ed16e0960ec8cc47360e3451.jpg\" /></p>\n<p>ในแต่ละประเภทของพีซี Dell จะแบ่งรุ่นย่อยออกเป็น 3 รุ่น เพื่อให้ลูกค้าเลือกสเป็กที่ต้องการได้ง่ายขึ้น โดยแบ่งเป็น Base สำหรับรุ่นเริ่มต้น, Plus เพิ่มประสิทธิภาพการทำงาน และ Premium ซึ่งมีเฉพาะกลุ่มที่เป็นโน้ตบุ๊ก</p>\n<p><img alt=\"No Description\" src=\"https://www.blognone.com/sites/default/files/externals/696a8fd636328e11aeb2883f54445374.jpg\" /></p>\n<p>ที่มา: <a href=\"https://www.dell.com/en-us/blog/dell-transforms-ai-pc-portfolio-for-anywhere-productivity/\">Dell Technologies</a></p>\n</div></div></div><div><div>Topics: </div><div><div><a href=\"/topics/dell\">Dell</a></div><div><a href=\"/topics/dell-technologies\">Dell Technologies</a></div><div><a href=\"/topics/branding\">Branding</a></div><div><a href=\"/topics/pc\">PC</a></div><div><a href=\"/topics/ces-2025\">CES 2025</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54f9ed2e590d32ea3f8af25e2ce4dc93800bbce085ec22bb13dfa51059790afb","category":"Thai"}