{"title":"ร่วงต่อเนื่อง Threads มีผู้ใช้งานลดลง 70% จาก Peak เฉลี่ยใช้งานแค่ 4 นาทีต่อคนต่อวัน","link":"https://www.blognone.com/node/134954","date":1689989164000,"content":"<div><div><div><p>Sensor Tower รายงานตัวเลขผู้ใช้งานแอป Threads ซึ่งตัวเลขผู้ใช้งานเป็นประจำทุกวัน (DAUs - Daily Active Users) อยู่ที่ 13 ล้านบัญชี เป็นตัวเลขที่ลดลงต่อเนื่องอีกสัปดาห์ คิดเป็นลดลง 70% จากจุดสูงสุดเมื่อวันที่ 7 กรกฎาคม</p>\n<p>นอกจากจำนวนผู้ใช้งานลดลง ตัวเลขระยะเวลาใช้งานในแอปเฉลี่ยก็ลดลงด้วย จากสูงสุด 21 นาที ล่าสุดอยู่ที่ 4 นาที ตัวเลขจาก SimilarWeb ที่เก็บเฉพาะผู้ใช้ Android ในอเมริกา ก็ออกมาทำนองเดียวกัน คือจากสูงสุด 21 นาที มาอยู่ที่เฉลี่ย 5 นาทีต่อวัน</p>\n<p>เพื่อเปรียบเทียบให้เห็นภาพมากขึ้น Sensor Tower บอกว่า Twitter ตอนนี้มีผู้ใช้งาน DAUs ประมาณ 200 ล้านบัญชี ระยะเวลาใช้งานเฉลี่ย 30 นาทีต่อวัน</p>\n<p>Richard Hanna อาจารย์ด้านกลยุทธ์สื่อดิจิทัลของ Babson College บอกว่าสาเหตุที่ผู้ใช้งานและระยะเวลาลดลงมากนั้นอธิบายได้ชัดเจน นั่นคือคนเข้ามาแล้วไม่รู้ว่าจะทำอะไรดีใน Threads เพราะทุกอย่างที่ทำได้ใน Threads ก็ทำได้ในแอปอื่นอยู่แล้ว แนวทางเพิ่มตัวเลขก็คือใส่ฟีเจอร์เฉพาะที่ไม่มีในแอปอื่น</p>\n<p>ตัวแทนของ Meta ปฏิเสธให้ความเห็นต่อรายงานดังกล่าว</p>\n<p>ที่มา: <a href=\"https://www.wsj.com/articles/threads-user-engagement-continues-to-drop-adding-urgency-for-new-features-8ed2f384\">The Wall Street Journal</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" alt /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/social-network\">Social Network</a></div><div><a href=\"/topics/sensor-tower\">Sensor Tower</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c38bf68d4bd97ab3442288411109b8065fc22f467c899d2d70a2d82a9b734cb","category":"Thai"}