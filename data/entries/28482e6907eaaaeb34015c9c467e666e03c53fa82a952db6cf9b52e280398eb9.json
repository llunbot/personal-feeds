{"title":"Indiana Jones and the Great Circle ได้คะแนนรีวิวดี เฉลี่ย 86/100 บางสื่อบอกเนื้อเรื่องดีกว่าหนังภาคหลังๆ","link":"https://www.blognone.com/node/143488","date":1733466014000,"content":"<div><div><div><p>Indiana Jones and the Great Circle ของ MachineGames ผู้สร้างเกมซีรีส์ Wolfenstein ในเครือ Bethesda/Microsoft มีกำหนดวางขาย 9 ธันวาคม 2024</p>\n<p>ตอนนี้มีรีวิวจากสื่อสำนักต่างๆ เผยแพร่ออกมาแล้ว โดย Indiana Jones and the Great Circle ทำคะแนนรีวิวออกมาได้ดี คะแนนเฉลี่ยตอนนี้คือ 86/100 ทั้งบน <a href=\"https://www.metacritic.com/game/indiana-jones-and-the-great-circle/\">MetaCritic</a> และ <a href=\"https://opencritic.com/game/17732/indiana-jones-and-the-great-circle\">OpenCritic</a></p>\n<p>ตัวอย่างสื่อที่ได้คะแนนระดับเต็มคือ <a href=\"https://www.eurogamer.net/indiana-jones-and-the-great-circle-review\">Eurogamer (5/5)</a> และ <a href=\"https://www.gamesradar.com/games/adventure/indiana-jones-and-the-great-circle-review/\">GamesRadar+ (5/5)</a> ยกให้เป็นเกม Indiana Jones ที่ดีที่สุดที่เคยสร้างกันมา สืบทอดจิตวิญญาณจากภาพยนตร์ไตรภาคแรกได้อย่างครบถ้วน ใครที่ผิดหวังกับภาพยนตร์ภาคหลังๆ (The Crystal Skull และ Dial of Destiny) กลับมาเล่นเกมกู้ความรู้สึกแทนได้</p>\n<p>สื่อเกมยักษ์ใหญ่คือ <a href=\"https://www.ign.com/articles/indiana-jones-and-the-great-circle-review\">IGN (9/10)</a> และ <a href=\"https://www.gamespot.com/reviews/indiana-jones-and-the-great-circle-review-im-making-this-up-as-i-go/1900-6418322/?ftag=CAD-01-10abi2f\">Gamespot (9/10)</a> ให้คะแนนเกือบเต็ม ชื่นชมเกมเพลย์ที่เน้น stealth และให้อิสระในการเล่นสูง สำรวจฉากได้ตามใจชอบ เนื้อเรื่องค่อยๆ เชื่อมเข้าหากับฉบับภาพยนตร์ สภาพแวดล้อมในเกมสวยงาม มีตัดคะแนนไปตรงพัซเซิลในเกมอาจง่ายเกินไป</p>\n<p>เกม Indiana Jones and the Great Circle <a href=\"https://www.blognone.com/node/138036\">มีฉากสุโขทัยในเกม</a> <a href=\"https://www.blognone.com/node/138425\">มีนักแสดงชาวไทยร่วมในเกม</a> ในช่วงวางขายมีเฉพาะพีซีและ Xbox แต่<a href=\"https://www.blognone.com/node/141534\">จะออกเวอร์ชัน PS5 ตามมาในปี 2025</a></p>\n<p><img alt=\"No Description\" src=\"https://www.blognone.com/sites/default/files/externals/798a7fcc49b23fdaab6aaa0df26990b1.jpg\" /></p>\n</div></div></div><div><div>Topics: </div><div><div><a href=\"/topics/indiana-jones\">Indiana Jones</a></div><div><a href=\"/topics/games\">Games</a></div><div><a href=\"/topics/machinegames\">MachineGames</a></div><div><a href=\"/topics/xbox\">Xbox</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28482e6907eaaaeb34015c9c467e666e03c53fa82a952db6cf9b52e280398eb9","category":"Thai"}