{"title":"เจ้าแห่งการพอร์ต โซนี่เปิดตัวเกม Ratchet and Clank: Rift Apart เวอร์ชันพีซี","link":"https://www.blognone.com/node/134078","date":1685463742000,"content":"<div><div><div><p>โซนี่ยังเดินหน้าพอร์ตเกมลงพีซีอย่างต่อเนื่อง เกมล่าสุดที่เปิดตัวลงพีซีคือ <a href=\"https://www.blognone.com/node/116909\">Ratchet &amp; Clank: Rift Apart จากสตูดิโอ Insomniac</a> ซึ่งเป็น<a href=\"https://www.blognone.com/node/116906\">เกม PS5 ที่วางขายพร้อมเครื่องตั้งแต่วันแรก</a> มีจุดเด่นด้านการสลับฉากอย่างรวดเร็ว โดยอาศัยพลัง SSD ความเร็วสูงของ PS5</p>\n<p>Ratchet &amp; Clank: Rift Apart เวอร์ชันพีซีถูกพอร์ตโดย <a href=\"https://www.blognone.com/node/123955\">Nixxes Software สตูดิโอผู้เชี่ยวชาญเรื่องการพอร์ตเกม ที่โซนี่ซื้อมาในปี 2021</a> มีฟีเจอร์เฉพาะของพีซีอย่างการรองรับ ray tracing เลือกได้หลายระดับ, รองรับจอกว้าง ultra-wide (21:9, 32:9 ไปจนถึง 48:9), เทคโนโลยีของฝั่งจีพียูทั้ง NVIDIA DLSS 3, AMD FSR 2, Intel XeSS, NVIDIA Reflect, ใช้กับคอนโทรลเลอร์ได้หลากหลายรุ่น ปรับแต่งปุ่มได้อิสระ</p>\n<p>เกมจะวางขาย 26 กรกฎาคม ทั้งบน Steam และ Epic Games Store</p>\n<p><img alt=\"No Description\" src=\"https://www.blognone.com/sites/default/files/externals/9d41904439f708d49588023c94b5a93b.jpg\" /></p>\n<p>ที่มา - <a href=\"https://blog.playstation.com/2023/05/30/ratchet-clank-rift-apart-is-coming-to-pc-on-july-26/\">PlayStation Blog</a></p>\n</div></div></div><div><div>Topics: </div><div><div><a href=\"/topics/insomniac\">Insomniac</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"238a1d353c115913d2b3c993242361fa2b55c4122850dad1c2c66b6eca221ad6","category":"Thai"}