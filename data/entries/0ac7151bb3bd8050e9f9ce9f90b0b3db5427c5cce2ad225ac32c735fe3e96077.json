{"title":"ซัมซุงโปรย Galaxy Z Fold 7 บอกเป็นประสบการณ์ Galaxy Ultra สำหรับจอพับ","link":"https://www.blognone.com/node/146783","date":1749031505000,"content":"<span>ซัมซุงโปรย Galaxy Z Fold 7 บอกเป็นประสบการณ์ Galaxy Ultra สำหรับจอพับ</span>\n\n  <div>\n    <div>Body</div>\n              <div><p>ซัมซุงเริ่มโปรโมท Galaxy Z Fold รุ่นใหม่ที่คงจะใช้ชื่อ Galaxy Z Fold 7 ทำตลาด ที่น่าสนใจคือโพสต์ของซัมซุงใช้คำว่า \"Meet the Next Chapter of Ultra\" บอกว่านี่จะเป็นบทใหม่ของประสบการณ์ Galaxy Ultra มือถือรุ่นท็อปสุด ประสิทธิภาพฮาร์ดแวร์ดีที่สุด และมีฟีเจอร์ AI ปรับแต่งมาสำหรับอุปกรณ์จอพับ</p>\n<p>ตอนนี้ยังไม่ชัดเจนว่า มันเป็นการเรียก Galaxy Z Fold 7 ในฐานะ \"เรือธง\" จอพับ (ซึ่งเป็นอยู่แล้วในระดับหนึ่ง) หรือว่าซัมซุงจะออก Galaxy Z Fold 7 Ultra แยกเป็นอีกรุ่นไปเลย</p>\n<p>ในประกาศนี้ยังไม่ระบุว่า Galaxy Z Fold 7 จะเปิดตัวเมื่อไร แต่ปีนี้ Galaxy Z Fold/Flip น่าจะเปิดตัวเร็วขึ้นกว่าเดิมเล็กน้อย ตาม <a href=\"https://www.blognone.com/node/143227\">รอบการออก Android 16 ของกูเกิลที่เร็วขึ้นเป็นช่วงไตรมาส 2</a> (แปลว่าออกภายในสิ้นเดือนมิถุนายนนี้)</p>\n<p>ที่มา - <a href=\"https://news.samsung.com/global/meet-the-next-chapter-of-ultra\">Samsung</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 04/06/2025 - 17:05</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ac7151bb3bd8050e9f9ce9f90b0b3db5427c5cce2ad225ac32c735fe3e96077","category":"Thai"}