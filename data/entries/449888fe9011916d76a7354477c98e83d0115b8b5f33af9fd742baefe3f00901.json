{"title":"MrBeast ร่วมกับ Amazon Prime Video เตรียมทำรายการเรียลลิตี้แข่งขัน เงินรางวัล 5 ล้านดอลลาร์","link":"https://www.blognone.com/node/138791","date":1710850953000,"content":"<div><div><div><p>MrBeast ยูทูบเบอร์ชื่อดัง ประกาศความร่วมมือกับ Amazon Prime Video เพื่อผลิตรายการ <strong>\"Beast Games\"</strong> เรียลลิตี้การแข่งขันที่ผู้ชนะจะได้รับเงินรางวัลมากถึง 5 ล้านดอลลาร์ ซึ่งถือเป็นเงินรางวัลก้อนใหญ่มากครั้งหนึ่งในวงการโทรทัศน์</p>\n<p>Amazon Prime Video บอกว่า Beast Games จะมีผู้เข้าแข่งขันทั้งหมด 1,000 คน ร่วมแข่งในเกมที่ดำเนินไปอย่างรวดเร็ว พร้อมกับโปรดักชันอลังการ ขณะที่ Jimmy Donaldson หรือ MrBeast ซึ่งจะเป็นทั้งโปรดิวเซอร์และพิธีกรรายการนี้บอกว่า เป้าหมายเขาคือการสร้างรายการที่ดีที่สุด เพื่อพิสูจน์ว่ายูทูบเบอร์และครีเอเตอร์ สามารถข้ามมาประสบความสำเร็จบทแพลตฟอร์มอื่นได้ ซึ่ง Amazon ได้มอบโอกาสนี้และเขาจะทำมันให้เห็น เพื่อให้ชุมชนครีเอเตอร์บน YouTube ภาคภูมิใจ</p>\n<p>ทั้งนี้ MrBeast เคยจัดรายการแข่งขันในช่องของเขาเอง ที่<a href=\"https://youtu.be/0e3GPea1Tyg\">เลียนแบบรายการ</a>จากซีรีส์ Squid Game ของ Netflix ตอนนั้นมีเงินรางวัลคือ 456,000 ดอลลาร์ ขณะที่ Netflix เองก็มีเรียลลิตี้ <a href=\"https://www.blognone.com/node/128982\">Squid Game: The Challenge</a> ที่พัฒนาขึ้นเอง เงินรางวัล 4,560,000 ดอลลาร์</p>\n<p>ที่มา: <a href=\"https://variety.com/2024/tv/news/mrbeast-prime-video-reality-show-beast-games-1235944550/\">Variety</a></p>\n<p><img alt=\"No Description\" src=\"https://www.blognone.com/sites/default/files/externals/ef85724326ce3c7d6405ad85a8c01e36.jpg\" /></p>\n</div></div></div><div><div>Topics: </div><div><div><a href=\"/topics/amazon-prime-video\">Amazon Prime Video</a></div><div><a href=\"/topics/mrbeast\">MrBeast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"449888fe9011916d76a7354477c98e83d0115b8b5f33af9fd742baefe3f00901","category":"Thai"}