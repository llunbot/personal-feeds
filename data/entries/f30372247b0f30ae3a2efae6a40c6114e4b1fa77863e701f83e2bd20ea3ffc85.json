{"title":"รายงาน e-Conomy SEA 2023: รายได้ธุรกิจดิจิทัลในภูมิภาคจะแตะ 1 แสนล้านดอลลาร์ ในปีนี้","link":"https://www.blognone.com/node/136512","date":1698821597000,"content":"<div><div><div><p>กูเกิล, Temasek และ Bain &amp; Company เผยแพร่รายงาน e-Conomy SEA ประจำปี 2023 โดยปีนี้หัวข้อคือ Reaching new heights: navigating the path to profitable growth เพื่อฉายภาพของอุตสาหกรรมดิจิทัลในเอเชียตะวันออกเฉียงใต้ใน 6 ประเทศ ได้แก่ เวียดนาม ไทย ฟิลิปปินส์ มาเลเซีย สิงคโปร์ และอินโดนีเซีย</p>\n<p>ภาพรวมเฉพาะส่วนที่เป็นรายได้ของธุรกิจดิจิทัลจะแตะ 1 แสนล้านดอลลาร์ ในปีนี้ ขณะที่ปริมาณเงินในธุรกิจรวมหรือ GMV จะเพิ่มเป็น 2.18 แสนล้านดอลลาร์ ที่น่าสนใจคือส่วนที่เป็นรายได้นั้นเติบโต 1.7 เท่าของ GMV สะท้อนภาพธุรกิจที่มั่นคงขึ้น</p>\n<p>ในรายงานชี้ประเด็นสำคัญที่น่าสนใจ เช่น ปริมาณเงินที่ลงทุนในธุรกิจลดลงที่ระดับต่ำสุดในรอบ 6 ปี แม้เงินกองทุนจะเพิ่มขึ้น, โฟกัสของธุรกิจเปลี่ยนมาเน้นการรักษาลูกค้าปัจจุบันมากขึ้น มุ่งเน้นการทำกำไร, เซกเตอร์ที่เติบโตโดดเด่นคือกลุ่มการเงินดิจิทัล, กลุ่มลูกค้ามูลค่าสูง (High Value) ยังส่งผลมากต่อภาพรวมรายได้ของธุรกิจดิจิทัล, การเติบโตใหม่จะมาจากการขยายฐานลูกค้านอกพื้นที่หัวเมือง</p>\n<p><img src=\"https://www.blognone.com/sites/default/files/externals/779ef78e9ba3fbbe0861c6bc4f0a0db8.jpg\" /></p>\n<p>ยังมีเนื้อหาอื่นเพิ่มเติมที่น่าสนใจ คัดเลือกมาบางส่วนดังนี้</p>\n<p>เซกเตอร์ธุรกิจที่เป็นผู้นำกลุ่มธุรกิจดิจิทัลในภูมิภาค ได้แก่ อีคอมเมิร์ซ, ขนส่งและส่งอาหาร, การท่องเที่ยวเดินทาง, สื่อออนไลน์ (เกม เพลง วิดีโอ) และบริการทางการเงิน</p>\n<p><img alt=\"No Description\" src=\"https://www.blognone.com/sites/default/files/externals/0b2a1ac79745d5a95a13541eae82017b.png\" /></p>\n<p>อีคอมเมิร์ซมีรายได้เติบโตในอัตราที่แซงปริมาณเงินที่ใช้จ่ายบนแพลตฟอร์ม (GMV) เป็นผลจากผู้ให้บริการมีรายได้จากการเพิ่มส่วนแบ่ง และบริการอื่นเช่น ขนส่งกับโฆษณา</p>\n<p><img alt=\"No Description\" src=\"https://www.blognone.com/sites/default/files/externals/b1f9e81950a29583d17da58eccafb202.png\" /></p>\n<p>ธุรกิจส่งอาหารยังรักษาระดับลูกค้าไว้ได้แม้หมดโควิด สะท้อนการเปลี่ยนแปลงของพฤติกรรมลูกค้า</p>\n<p><img alt=\"No Description\" src=\"https://www.blognone.com/sites/default/files/externals/87d4a4d5a9fe9734830dfce2cf2c1f6c.png\" /></p>\n<p>บริการขนส่งฟื้นตัวแข็งแกร่งมาที่ระดับก่อนโควิด</p>\n<p><img alt=\"No Description\" src=\"https://www.blognone.com/sites/default/files/externals/a500fac97481322e7891404c68afe51f.png\" /></p>\n<p>การจ่ายเงินแบบดิจิทัล (บัตร, โอนเงินผ่านแอป, อีวอลเลต) คิดเป็น 50% ของการใช้จ่ายรวมแล้ว แนวโน้มการใช้เงินสดจะลดลงต่อเนื่อง</p>\n<p><img alt=\"No Description\" src=\"https://www.blognone.com/sites/default/files/externals/439fdcaa5c2b220d333fd0b82f969843.png\" /></p>\n<p><a href=\"https://services.google.com/fh/files/misc/e_conomy_sea_2023_report.pdf\">อ่านรายงานฉบับเต็มได้ที่นี่</a></p>\n<p>ที่มา: <a href=\"https://blog.google/around-the-globe/google-asia/sea-economy-2023/\">กูเกิล</a> ภาพ <a href=\"https://pixabay.com/images/id-404284/\">Pixabay</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/temasek\">Temasek</a></div><div><a href=\"/topics/southeast-asia\">Southeast Asia</a></div><div><a href=\"/topics/market-research\">Market Research</a></div><div><a href=\"/topics/e-commerce\">E-commerce</a></div><div><a href=\"/topics/delivery\">Delivery</a></div><div><a href=\"/topics/fintech\">FinTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f30372247b0f30ae3a2efae6a40c6114e4b1fa77863e701f83e2bd20ea3ffc85","category":"Thai"}