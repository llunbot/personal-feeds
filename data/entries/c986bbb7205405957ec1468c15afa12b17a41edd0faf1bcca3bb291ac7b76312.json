{"title":"ยานสำรวจดวงจันทร์ของอินเดีย ลงจอดที่ขั้วโลกใต้สำเร็จ เป็นประเทศแรกในโลก","link":"https://www.blognone.com/node/135411","date":1692799693000,"content":"<div><div><div><p>อินเดียได้บันทึกประวัติศาสตร์ใหม่ด้านอวกาศ โดยยานสำรวจ Chandryaan-3 ได้ลงจอดบนพื้นผิวดวงจันทร์สำเร็จในวันนี้ โดยเป็นยานสำรวจลำแรกของโลกที่ลงจอดใกล้กับบริเวณขั้นโลกใต้ (South pole) และเป็นประเทศที่ 4 ของโลก ที่ส่งยานอวกาศไปลงจอดบนดวงจันทร์สำเร็จ ถัดจาก สหภาพโซเวียต, สหรัฐอเมริกา และจีน</p>\n<p>ขั้วโลกใต้ของดวงจันทร์เป็นพื้นที่เป้าหมายของการสำรวจดวงจันทร์ที่มีความท้าทาย เนื่องจากพื้นผิวส่วนใหญ่เป็นหลุมบ่อ ทำให้ยากต่อการลงจอด ขณะเดียวกันก็เป็นพื้นที่เป้าหมายที่คาดว่าจะพบแหล่งน้ำ ซึ่งหมายความว่าจะมีพลังงาน ออกซิเจน ที่จำเป็นสำหรับการดำรงชีพ</p>\n<p>องค์กรวิจัยด้านอวกาศของอินเดีย หรือ ISRO เคยส่งยานสำรวจ <a href=\"https://www.blognone.com/node/96699\">Chandrayaan-2</a> ไปดวงจันทร์ในปี 2019 แต่ยานเกิดอุบัติเหตุร่วงสู่พื้นขณะลงจอด เนื่องจากปัญหาซอฟต์แวร์ จึงมีการแก้ไขมาเป็น Chandryaan-3 ที่ออกเดินทางไปตั้งแต่วันที่ 14 กรกฎาคม</p>\n<p>ความสำเร็จของอินเดียนี้ยังส่งสัญญาณด้านการแข่งขันด้านอวกาศที่อาจเกิดขึ้นจากนี้ เมื่อต้นสัปดาห์ยานสำรวจของรัสเซีย <a href=\"https://www.blognone.com/node/135367\">Luna-25</a> ที่มีเป้าหมายลงจอดที่ขั้วโลกใต้ดวงจันทร์เช่นกัน เกิดอุบัติเหตุร่วงสู่พื้นก่อน</p>\n<p>ที่มา: <a href=\"https://www.engadget.com/india-is-the-first-country-to-land-at-the-moons-south-pole-133322596.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/0d65adada7d113b9fa2585ea36568ad0.jpg\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/space\">Space</a></div><div><a href=\"/topics/moon\">Moon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c986bbb7205405957ec1468c15afa12b17a41edd0faf1bcca3bb291ac7b76312","category":"Thai"}