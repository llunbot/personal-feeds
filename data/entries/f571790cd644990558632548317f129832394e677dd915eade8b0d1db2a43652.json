{"title":"Porsche เปิดตัวรถยนต์รุ่นพิเศษ Vision มีให้ขับเฉพาะในเกม Gran Turismo 7 เท่านั้น","link":"https://www.blognone.com/node/126165","date":1638799957000,"content":"<div><div><div><p>Porsche อาจเป็นแบรนด์รถยนต์ในฝันของใครหลายคน และเป็นหนึ่งในแบรนด์รถยอดนิยมในเกมรถแข่งทั้งหลาย เรียกว่าขับจริงไม่ได้ ขับในเกมก็ยังดี</p>\n<p>แต่ Porsche ก้าวไปอีกขั้น เพราะออกแบบรถใหม่ให้เกม Gran Turismo 7 เป็นการเฉพาะ เรียกว่าเป็นรถคันแรกของ Porsche ที่มีให้ขับเฉพาะในเกมเท่านั้น ไม่มีบนถนนจริง</p>\n<p>รถรุ่นนี้มีชื่อว่า <strong>Porsche Vision Gran Turismo</strong> เป็นรถยนต์ไฟฟ้าล้วนรุ่นต้นแบบ โดย Porsche ใช้กระบวนการออกแบบเหมือนกับรถยนต์จริงๆ แต่การที่มันเป็นรถยนต์เสมือนก็ช่วยเปิดให้ทีมงานมีจินตนาการใหม่ๆ ได้มากขึ้น แนวทางการออกแบบได้อิทธิพลมาจาก Porsche 911 และ Taycan อีกทั้งยังร่วมมือกับ Polyphony Digital สตูดิโอผู้สร้าง Gran Turismo อย่างใกล้ชิด</p>\n<p>Porsche Vision Gran Turismo เป็นรถยนต์เอ็กซ์คลูซีฟสำหรับ Gran Turismo 7 เท่านั้น เกมจะวางขาย 4 มีนาคม 2022 ทั้งบน PS4/PS5</p>\n<p><img src=\"https://www.blognone.com/sites/default/files/externals/00f3c6ca459d72c800a2067478f243f1.jpg\" /></p>\n<p>ที่มา - <a href=\"https://venturebeat.com/2021/12/05/porsche-designs-a-virtual-car-just-for-gran-turismo-7-video-game/\">VentureBeat</a></p>\n</div></div></div><div><div>Topics: </div><div><div><a href=\"/topics/porsche\">Porsche</a></div><div><a href=\"/topics/gran-turismo\">Gran Turismo</a></div><div><a href=\"/topics/games\">Games</a></div><div><a href=\"/topics/polyphony-digital\">Polyphony Digital</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f571790cd644990558632548317f129832394e677dd915eade8b0d1db2a43652","category":"Thai"}