{"title":"Twitter ถูกฟ้องขับไล่จากสำนักงานในเมือง Boulder หลังไม่จ่ายค่าเช่า 3 เดือน","link":"https://www.blognone.com/node/134370","date":1686807157000,"content":"<div><div><div><p>นับตั้งแต่ที่ Elon Musk เข้ามาเทคโอเวอร์บริษัท Twitter ก็เป็นหนี้ค่าเช่าสำนักงานทั้ง<a href=\"https://www.blognone.com/node/131860\">ในสหรัฐและทั่วโลก</a> ไม่นานมานี้ Twitter โดนฟ้องข้อหา<a href=\"https://www.blognone.com/node/132083\">ไม่ชำระค่าเช่าสำนักงานใหญ่ในซานฟรานซิสโก</a> คราวนี้ Twitter ก็ค้างค่าเช่าสำนักงานในเมือง Boulder รัฐ Colorado เป็นเวลานาน  3 เดือน จนถูกฟ้องขับไล่</p>\n<p>ตามเอกสารของศาลและการรายงานโดย Denver Business Journal ระบุว่า เจ้าของตึกสำนักงานของ Twitter ในเมือง Boulder ได้รับตราสารเครดิต (Letter of Credit) จำนวน 968,000 ดอลลาร์ในเดือนกุมภาพันธ์ 2020 เพื่อจ่ายค่าเช่าแทนการชำระเงินปกติ แต่เงินดังกล่าวถูกใช้จนหมดในการชำระค่าเช่าในเดือนมีนาคมที่ผ่านมา และหลังจากนั้นบริษัทก็ไม่ได้ชำระค่าเช่าอีกเลย</p>\n<p>เจ้าของตึกสำนักงานจึงฟ้องร้องต่อศาลในเดือนพฤษภาคม และในวันที่ 31 พฤษภาคม ผู้พิพากษาได้ออกคำสั่งให้นายอำเภอช่วยขับไล่ Twitter ออกจากสำนักงานภายใน 49 วันข้างหน้า หรือก่อนสิ้นเดือนกรกฎาคม</p>\n<p>สำนักงานแห่งนี้รองรับพนักงานประมาณ 300 คน แต่ตอนนี้มีคนใช้ไม่ถึงครึ่งหลังจาก Twitter ลดพนักงานไปแล้วหลายรอบ</p>\n<p>ที่มา : <a href=\"https://techcrunch.com/2023/06/14/twitter-is-being-evicted-from-its-boulder-office-over-unpaid-rent/\">TechCrunch</a></p>\n<p><img src=\"https://www.blognone.com/sites/default/files/externals/0758fd424d9b9ea3c82369f2a4064d65.png\" alt /><br />\nภาพประกอบจากสำนักงานที่ San Francisco (คนละสำนักงานกับในข่าว)</p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div><div><a href=\"/topics/lawsuits\">Lawsuits</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00d79a1d241330815c4bc69074a393ce10516559cb6f51c9f22383c5f0aecac2","category":"Thai"}