{"title":"FDA เตือน การใช้สมาร์ทวอทช์ที่บอกว่าวัดระดับน้ำตาลในเลือดได้ โดยไม่ต้องเจาะผิวหนัง","link":"https://www.blognone.com/node/138341","date":1708606355000,"content":"<div><div><div><p>องค์การอาหารและยาสหรัฐฯ หรือ FDA ออกคำเตือนถึงความเสี่ยงในการใช้ฟีเจอร์ของสมาร์ทวอทช์หรือสมาร์ทริง ที่อ้างว่าสามารถวัดระดับกลูโคส (น้ำตาล) ในเลือดได้ โดยไม่ต้องเจาะผิวหนัง ซึ่ง FDA ย้ำว่าจนถึงตอนนี้หน่วยงานยังไม่เคยอนุญาตหรืออนุมัติ อุปกรณ์สมาร์ทวอทช์หรือสมาร์ทริงรุ่นใดในส่วนของฟีเจอร์วัดระดับกลูโคสดังกล่าว</p>\n<p>FDA บอกว่าการใช้งานตัววัดในอุปกรณ์เหล่านี้ มีความเสี่ยงที่จะให้ค่าผลลัพธ์ที่ไม่ถูกต้อง ไม่แม่นยำ นำไปสู่การเข้าใจที่ไม่ถูกต้อง แล้วส่งผลต่ออาการป่วยหรืออาจถึงแก่ชีวิตได้</p>\n<p>ฟีเจอร์วัดระดับน้ำตาลในเลือดโดยไม่ต้องเจาะผิวหนัง เป็นหนึ่งในฟีเจอร์ที่น่าจะทำให้อุปกรณ์สมาร์ทวอทช์หรือสมาร์ทริงเป็นที่นิยมมากขึ้น โดยเฉพาะในกลุ่มผู้ป่วยที่ต้องเจาะเลือดเป็นประจำ ที่ผ่านมามีข่าวว่า<a href=\"https://www.blognone.com/node/136524\">แอปเปิลได้พัฒนาฟีเจอร์นี้</a>ใน Apple Watch เช่นเดียวกับ<a href=\"https://www.blognone.com/node/137828\">ซัมซุงก็พัฒนา</a>ฟีเจอร์นี้ในอุปกรณ์สวมใส่เช่นกัน</p>\n<p>ที่มา: <a href=\"https://www.fda.gov/medical-devices/safety-communications/do-not-use-smartwatches-or-smart-rings-measure-blood-glucose-levels-fda-safety-communication\">FDA</a></p>\n<p><img alt=\"No Description\" src=\"https://www.blognone.com/sites/default/files/externals/7363e331c38199ad132131e0247829a5.png\" /></p>\n</div></div></div><div><div>Topics: </div><div><div><a href=\"/topics/fda\">FDA</a></div><div><a href=\"/topics/smartwatch\">Smartwatch</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e6f1b43084a1ba341b8b0089922b8af81c5c2be9a9ab415f10da137971d5157","category":"Thai"}