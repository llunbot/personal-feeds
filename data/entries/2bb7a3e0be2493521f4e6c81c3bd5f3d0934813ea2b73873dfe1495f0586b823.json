{"title":"Meta ร่วมมือกับ Lightstorm Vision ของ James Cameron พัฒนาคอนเทนต์ลง Meta Quest โดยเฉพาะ","link":"https://www.blognone.com/node/143492","date":1733471002000,"content":"<div><div><div><p>Meta ประกาศความร่วมมือกับ Lightstorm Vision บริษัทเทคโนโลยีและพัฒนาคอนเทนต์ 3D ของผู้กำกับ James Cameron (Avatar, Terminator และ Titanic) เพื่อพัฒนาการนำเสนอประสบการณ์รับชมเนื้อหาแบบ 3D ไม่ว่าจะเป็น การถ่ายทอดสดการแข่งขันกีฬา, คอนเสิร์ต, ภาพยนตร์ และรายการโทรทัศน์ ชื่อดังต่าง ๆ มาลงในเฮดเซต Meta Quest แบบเอ็กคลูซีฟ</p>\n<p>Cameron บอกว่าความร่วมมือนี้เป็นแบบระยะเวลาต่อเนื่องหลายปี ซึ่งจะเป็นจุดเปลี่ยนสำคัญของการนำเสนอคอนเทนต์ในรูปแบบใหม่ผ่านแพลตฟอร์มของ Meta</p>\n<p>Lightstorm Vision เป็นบริษัทพัฒนาเทคโนโลยีใหม่ในการเล่าเรื่องราวต่าง ๆ ซึ่งเป็นสิ่งที่ผู้ผลิตภาพยนตร์นำมาทดลองใช้อยู่เสมอ ก่อนหน้านี้บริษัทก็ประกาศนำเทคโนโลยีปัญญาประดิษฐของ Stability AI มาใช้ในการพัฒนาเครื่องมือเล่าเรื่องราว</p>\n<p>ที่มา: <a href=\"https://www.meta.com/blog/quest/james-cameron-lightstorm-vision-partnership/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/03810496d2923cde7c327de2863d2e14.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/mixed-reality\">Mixed Reality</a></div><div><a href=\"/topics/meta-quest\">Meta Quest</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bb7a3e0be2493521f4e6c81c3bd5f3d0934813ea2b73873dfe1495f0586b823","category":"Thai"}