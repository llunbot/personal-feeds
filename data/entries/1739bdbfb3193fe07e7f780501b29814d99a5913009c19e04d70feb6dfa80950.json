{"title":"Google ปลดพนักงานฝ่ายขายโฆษณาเพิ่มเติม จำนวนหลายร้อยคนทั่วโลก","link":"https://www.blognone.com/node/137705","date":1705450510000,"content":"<div><div><div><p>กูเกิลปลดพนักงานเพิ่มเติมอีกระลอกในฝ่ายขายโฆษณา หลังจากปลดพนักงานไปประมาณ 1,000 คน เมื่อสัปดาห์ที่แล้ว โดยตัวแทนของกูเกิลยืนยันข้อมูลนี้ ว่าจำนวนพนักงานที่กระทบมีประมาณหลายร้อยคนทั่วโลก</p>\n<p>ทีมฝ่ายขายโฆษณาที่ได้รับผลกระทบมากที่สุดคือส่วนดูแลลูกค้าขนาดใหญ่ (Large Customer Sales) โดยจะมีการปรับโครงสร้างแผนก ให้ทีมโซลูชันสำหรับลูกค้ารายย่อย (Google Customer Solutions) มาเป็นทีมหลักในฝ่ายขายโฆษณา</p>\n<p>ตัวแทนของกูเกิลบอกว่าการปรับโครงสร้างนี้ เพื่อให้ลูกค้าได้รับการดูแลจากผู้เชี่ยวชาญและฝ่ายขายที่เหมาะกับความต้องการมากที่สุด พนักงานที่ได้รับผลกระทบนั้นยังสามารถย้ายไปร่วมงานกับตำแหน่งอื่นที่เปิดรับในกูเกิลได้</p>\n<p>ที่มา: <a href=\"https://www.theverge.com/2024/1/16/24040093/google-layoffs-ad-sales-team\">The Verge</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1739bdbfb3193fe07e7f780501b29814d99a5913009c19e04d70feb6dfa80950","category":"Thai"}