{"title":"Embracer ยกเลิกโครงการเกมไปแล้ว 29 เกม, ปิดสตูดิโอ 7 แห่ง, ยังต้องปลดคนเพิ่มอีก","link":"https://www.blognone.com/node/138252","date":1708182332000,"content":"<div><div><div><p>Embracer Group เปิดเผยในงานแถลงผลประกอบการของบริษัท ว่ามีเกมอยู่ในกระบวนการพัฒนาทั้งหมด 124 เกม ซึ่งลดลงจากเดิมที่มี 153 เกม (หายไป 29 เกม) ในระยะเวลา 6 เดือนหลังของปี 2023</p>\n<p>บริษัทยังเปิดเผยว่าในช่วงเวลาเดียวกัน ได้ปลดพนักงานไปแล้ว 1,387 คน คิดเป็น 8% ของพนักงานทั้งหมด มีจำนวนสตูดิโอเกมทั้งหมด 132 สตูดิโอ ลดลงจากเดิมมี 139 สตูดิโอ (ปิดไป 7 แห่ง) และยอมรับว่ายังต้องปลดพนักงานและปรับโครงสร้างเพิ่มเติมอีก เพราะบริษัทยังลดจำนวนหนี้สินลงไม่ได้ตามเป้าที่วางแผนไว้</p>\n<p>ซีอีโอ Lars Wingefors บอกว่ายังเดินหน้าเรื่อง<a href=\"https://www.blognone.com/node/135889\">การขายสตูดิโอบางแห่งตามแผนที่ประกาศไว้</a> (<a href=\"https://www.blognone.com/node/135678\">ลือกันว่าหนึ่งในนั้นคือ Gearbox</a>) สถานะตอนนี้คือเดินหน้าไปมาก (mature stages)</p>\n<p>ที่มา - <a href=\"https://www.videogameschronicle.com/news/embracer-cancelled-29-unannounced-games-between-july-and-december/\">VGC</a>, <a href=\"https://www.ign.com/articles/embracer-warns-of-more-layoffs-despite-already-letting-go-1387-staff\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/ca3c0e75187a30005202e1d70201247b.jpeg\" /></p>\n</div></div></div><div><div>Topics: </div><div><div><a href=\"/topics/embracer-group\">Embracer Group</a></div><div><a href=\"/topics/layoff\">Layoff</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68946812ec627c7004f59c67b23acf64b7176499cd3f5dc6abcf09347c676b87","category":"Thai"}