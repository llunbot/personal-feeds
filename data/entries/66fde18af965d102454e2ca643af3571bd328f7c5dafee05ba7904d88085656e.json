{"title":"Meta AI มีแอปของตัวเอง แชร์พรอมพ์กันได้ด้วย","link":"https://www.blognone.com/node/146135","date":1745943939000,"content":"<div><div><div><p>Meta เปิดตัวแอป Meta AI เป็นแอปบนโทรศัพท์มือถือเฉพาะทาง จากเดิมที่เปิดให้ใช้งานบน Messenger, Instagram, และ WhatsApp ฟีเจอร์สำคัญที่เพิ่มขึ้นมาคือการแชร์พรอมพ์เป็น timeline ของตัวเองได้ด้วยทั้งข้อความและภาพ</p>\n<p>นอกจากการแชตปกติแล้ว ในบางประเทศยังสามารถคุยแบบเสียงกับ Meta AI ได้ โดยมีโหมด full duplex คุยได้ต่อเนื่องเนื่องจากโมเดลตอบเป็นเสียงโดยตรง ไม่ได้ตอบเป็นข้อความแล้วแปลงเป็นเสียง โดยตอนนี้จำกัดเฉพาะสหรัฐฯ, แคนาดา, ออสเตรเลีย, และนิวซีแลนด์</p>\n<p>แนวทางหนึ่งในการใช้ Meta AI คือการเชื่อมเข้ากับอุปกรณ์ต่างๆ เช่น Ray-Ban Meta ทำให้สามารถคุยกับปัญญาประดิษฐ์ได้ต่อเนื่อง</p>\n<p>ฟีเจอร์ที่ Meta ระบุว่าทดสอบอยู่คือ rich text editor ที่สามารถใช้ AI แก้เอกสารแล้วดาวน์โหลดออกมาเป็น PDF และฟีเจอร์อัพโหลดเอกสารขึ้นไปคุยกับปัญญาประดิษฐ์ได้ ในประกาศไม่ได้เปิดเผยว่าเปิดทดสอบประเทศใดบ้าง</p>\n<p>ที่มา - <a href=\"https://about.fb.com/news/2025/04/introducing-meta-ai-app-new-way-access-ai-assistant/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/572c0344e1e1f11f1b3be683ec92612a.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/llama\">Llama</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66fde18af965d102454e2ca643af3571bd328f7c5dafee05ba7904d88085656e","category":"Thai"}