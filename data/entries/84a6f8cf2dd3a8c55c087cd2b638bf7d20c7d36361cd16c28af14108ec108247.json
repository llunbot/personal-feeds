{"title":"อีลอน มัสก์ ขายหุ้นเทสลา 1.1 พันล้านเหรียญ คาดเป็นเรื่องที่คิดไว้แล้ว ไม่เกี่ยวกับผลโพลล์ทวิตเตอร์","link":"https://www.blognone.com/node/125790","date":1636606505000,"content":"<div><div><div><p>จากการที่ อีลอน มัสก์ <a href=\"https://www.blognone.com/node/125714\">สร้างโพลล์บนทวิตเตอร์ให้ร่วมโหวตว่าเขาควรขายหุ้นเทสลา</a> เพื่อจะได้เสียภาษีหรือไม่ และผลโหวตเสียงข้างมากเคาะว่าควรขาย ล่าสุด มัสก์ ทำตามสัญญาที่ให้ไว้ ตามรายงานทางการเงินที่ยื่นต่อ SEC (สำนักงานคณะกรรมการกำกับหลักทรัพย์และตลาดหลักทรัพย์ของสหรัฐ) ระบุว่า มัสก์ กำลังขายหุ้นจำนวน 934,091 หุ้น มูลค่ากว่า 1.1 พันล้านดอลลาร์ หรือราว 36,000 ล้านบาท อย่างไรก็ตาม เขายังคงถือหุ้นในบริษัทมากกว่า 170 ล้านหุ้น</p>\n<p>มีข้อคิดเห็นด้วยว่า ที่เขาขายหุ้น ไม่ได้มาจากผลโพลล์ในทวิตเตอร์ นักวิเคราะห์ Matt Levine ชี้ให้เห็นว่าเอกสารที่เปิดเผยแผนการขายนี้ มีขึ้นตั้งแต่วันที่ 14 ก.ย. แล้ว ซึ่ง มัสก์ เพิ่งมาสร้างโพลล์เมื่อวันที่ 7 พ.ย. ที่ผ่านมานี้เอง</p>\n<p><img src=\"https://www.blognone.com/sites/default/files/externals/29b93cf4111eb1b3105824c1f932b0af.png\" /></p>\n<p>มัสก์ ส่งสัญญาณจะขายหุ้นมาก่อนแล้ว เขาเคยพูดไว้ในงาน Code Conference ซึ่งจัดขึ้นเมื่อเดือน ก.ย. ที่ผ่านมาด้วยว่า ออปชันที่มีกำลังจะหมดอายุ ส่งผลให้อัตราภาษีส่วนเพิ่มจะพุ่งขึ้นไป 50% เขาจึงต้องทำการขายก่อนหมดอายุ</p>\n<p>ที่มา - <a href=\"https://www.theverge.com/2021/11/10/22775485/elon-musk-twitter-poll-tesla-stock-option-sold-taxes\">The Verge</a>, <a href=\"https://www.cnbc.com/2021/11/10/elon-musk-sells-1point1-billion-of-tesla-stock.html?fbclid=IwAR2sIa45-jmW-WqrqgGkX2X-bG-5NSh3hlXhzvuxfJ1ERfh_IG_W6tsOOvI\">CNBC</a>, <a href=\"https://techcrunch.com/2021/11/10/elon-musk-has-sold-more-than-1b-in-tesla-stock/?fbclid=IwAR3goGiy-NsmPZiBh_Z1Jby_tSr2ZNMAIHetH4duYuZnvjO0duJAfn0iUmk\">TechCrunch</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla-motors\">Tesla Motors</a></div><div><a href=\"/topics/stock\">Stock</a></div><div><a href=\"/topics/twitter\">Twitter</a></div><div><a href=\"/topics/tax\">Tax</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84a6f8cf2dd3a8c55c087cd2b638bf7d20c7d36361cd16c28af14108ec108247","category":"Thai"}