{"title":"Apple เตรียมเปิดร้าน Apple Store ในซาอุดีอาระเบียปี 2026","link":"https://www.blognone.com/node/143537","date":1733714054000,"content":"<div><div><div><p>แอปเปิลประกาศขยายการลงทุนในราชอาณาจักรซาอุดีอาระเบีย โดยเตรียมเปิดร้านค้าออนไลน์ Apple Store ในฤดูร้อนปี 2025 ซึ่งมาพร้อมการสนับสนุนลูกค้าโดยตรงจากแอปเปิลในภาษาอาหรับเป็นครั้งแรก</p>\n<p>จากนั้นตั้งแต่ปี 2026 แอปเปิลจะเริ่มเปิดร้านค้า Apple Store หลายสาขาในซาอุดีอาระเบีย เพื่อเชื่อมต่อกับลูกค้าให้มากขึ้น โดยสาขาหนึ่งจะตั้งอยู่ในพื้นที่มรดกโลก ดิรอียะฮ์</p>\n<p>แอปเปิลบอกว่าบริษัทมีการลงทุนในซาอุดีอาระเบียต่อเนื่องมาหลายปี รวมทั้งการเปิดสถาบันสำหรับนักพัฒนา Apple Developer Academy แห่งแรกในภูมิภาคที่ริยาดในปี 2021 ในช่วง 5 ปีที่ผ่านมา แอปเปิลลงทุนในซาอุดีอาระเบียไปแล้วกว่า 1 หมื่นล้านริยาล (ประมาณ 9 หมื่นล้านบาท) และนักพัฒนาในประเทศมีรายได้เพิ่มขึ้นมากกว่า 1,750%</p>\n<p>ที่มา: <a href=\"https://www.apple.com/newsroom/2024/12/apple-announces-apple-retail-expansion-in-the-kingdom-of-saudi-arabia/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/8986e8e029640b2c58364141339bf9c7.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-store\">Apple Store</a></div><div><a href=\"/topics/saudi-arabia\">Saudi Arabia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"435dbb220f3080ace6a4b92add41d8165a9b5c997a04abd63891fac27e8d69de","category":"Thai"}