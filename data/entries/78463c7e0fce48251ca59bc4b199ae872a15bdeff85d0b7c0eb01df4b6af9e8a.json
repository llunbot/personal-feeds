{"title":"มลรัฐมิชิแกนกำลังสร้าง ‘ทางด่วนอัจฉริยะ’ สายแรกในสหรัฐอเมริกา","link":"https://www.blognone.com/node/140715","date":1719999137000,"content":"<div><div><div><p>มลรัฐมิชิแกนอยู่ในขั้นตอนการก่อสร้างเพื่อปรับทางหลวงอินเตอร์สเตต 94 ระยะทางยาว 40 ไมล์ระหว่างเมืองแอนอาร์เบอร์และดีทรอยต์ของรัฐมิชิแกนให้เป็น ‘ทางด่วนอัจฉริยะ’ สายแรกในสหรัฐอเมริกา หลังเสร็จสิ้นขั้นตอนการทดสอบไปเรียบร้อยแล้ว</p>\n<p>บริษัท Cavnue ที่ดูแลการก่อสร้างระบุว่า ด้วยกล้องเทคโนโลยี AI และเสาเซนเซอร์ทุก ๆ 200 เมตร จะช่วยให้กระทรวงคมนาคมมิชิแกน (MDOT) สามารถตรวจจับอุบัติเหตุ หลุมบ่อ หรือการจราจรติดขัด ก่อนแจ้งเตือนแบบเรียลไทม์ไปยังพาหนะของผู้ใช้ทางด่วนที่มีฟีเจอร์เชื่อมต่อและนำทาง เพื่อลดอุบัติเหตุและการจราจรติดขัด</p>\n<p>นอกจากนี้ จะมีการแจ้งเตือนไปยัง MDOT เพื่อให้กระทรวงสามารถรับรู้สถานการณ์ป้จจุบันบนทางด่วน และรับมือกับอุบัติเหตุบนทางด่วนได้รวดเร็วกว่าเดิม ส่งผลให้สภาพจราจรมีการคล่องตัวยิ่งขึ้น</p>\n<p>บริษัท Cavnue เสริมว่าอาจจะมีการเปลี่ยนกล้องเทคโนโลยี AI เป็นเรดาร์เพื่อใช้จับภาพแทน รวมถึงจะสร้างเลนพิเศษสำหรับรถยนต์อัตโนมัติในอนาคต ก่อนจะเริ่มโปรเจครูปแบบเดียวกันนี้ในเท็กซัส และอีกแห่งในตะวันออกเฉียงใต้</p>\n<p>ที่มา: <a href=\"https://www.cavnue.com/michigan-project/\">Cavnue</a></p>\n<p><img alt=\"No Description\" src=\"https://www.blognone.com/sites/default/files/externals/58879a1318e163ca8c599fa8aedf19c0.jpeg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78463c7e0fce48251ca59bc4b199ae872a15bdeff85d0b7c0eb01df4b6af9e8a","category":"Thai"}