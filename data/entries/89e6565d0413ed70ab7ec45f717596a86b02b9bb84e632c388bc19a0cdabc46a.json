{"title":"Ray Tracing หลบไป NVIDIA โชว์เทคนิค Path Tracing กับเกม Cyberpunk 2077","link":"https://www.blognone.com/node/133140","date":1679579183000,"content":"<div><div><div><p>CD Projekt Red เปิดตัว Cyberpunk 2077 เวอร์ชันรองรับกราฟิกแบบ Path Tracing หรือ Full Ray Tracing ซึ่งเป็นการจำลองการเคลื่อนที่ของลำแสง \"ทั้งซีน\" ให้ภาพที่สวยงามสมจริงมากกว่า Ray Tracing ทั่วไป</p>\n<p>เทคนิค Path Tracing มีอยู่ในโลกภาพยนตร์และวิชวลเอฟเฟคต์มานานแล้ว เพียงแต่ยังไม่สามารถเรนเดอร์ได้แบบเรียลไทม์ การออกเดโมนี้ถือเป็นการโชว์ว่าจีพียู GeForce RTX 40 มีศักยภาพทำได้ เทคนิคที่อยู่เบื้องหลังประกอบด้วย DLSS 3, Shader Execution Reordering (SER), RTX Direct Illumination (RTXDI), NVIDIA Real-Time Denoisers (NRD)</p>\n<p>นอกจาก Cyberpunk 2077 แล้ว เกมอื่นที่รองรับบ้างแล้วคือ Minecraft และ Quake II โดยยังต้องติดตั้งปลั๊กอินเพิ่มเติม</p>\n<p>ในโอกาสนี้ NVIDIA ยังออก <a href=\"https://developer.nvidia.com/rtx/path-tracing\">Path Tracing SDK</a> ให้นักพัฒนาเกมรายอื่นๆ ใช้งานด้วย</p>\n<p><img alt=\"No Description\" src=\"https://www.blognone.com/sites/default/files/externals/67647295db10249454e46a1ff63eb370.jpg\" /></p>\n<p>ที่มา - <a href=\"https://blogs.nvidia.com/blog/2023/03/22/cyberpunk-2077-path-traced-visuals-gdc/\">NVIDIA</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89e6565d0413ed70ab7ec45f717596a86b02b9bb84e632c388bc19a0cdabc46a","category":"Thai"}