{"title":"Apple ยังมีขาย Mac ที่ใช้ Intel อยู่ เหลือเพียง iMac, Mac Pro และ Mac mini เท่านั้น","link":"https://www.blognone.com/node/125346","date":1634605765000,"content":"<div><div><div><p>หลังงานอีเวนต์ Unleashed ของแอปเปิลเมื่อคืน ซึ่งเป็นการเปิดตัว <a href=\"https://www.blognone.com/node/125339\">MacBook Pro</a> ที่เปลี่ยนมาใช้ซีพียูใหม่ในตระกูล M1 และเลิกขายรุ่นเก่าที่เป็นซีพียู Intel แต่คงไว้เฉพาะ<a href=\"https://www.blognone.com/node/119526\">รุ่นจอ 13 นิ้ว ที่เป็นซีพียู M1</a> ซึ่งเปิดตัวเมื่อปีที่แล้ว ทำให้ไลน์สินค้าตระกูล Mac ของแอปเปิล เหลือไม่กี่สินค้าเท่านั้นที่ยังใช้ซีพียู Intel ดังนี้</p>\n<ul>\n<li>iMac 27 นิ้ว ซีพียู Intel 10th Gen (<a href=\"https://www.blognone.com/node/117798\">อัพเดต 2020</a>)</li>\n<li>iMac 21.5 นิ้ว ซีพียู Intel 9th Gen</li>\n<li>Mac Pro ซีพียู Intel Xeon W <a href=\"https://www.blognone.com/node/110113\">เปิดตัว 2019</a></li>\n<li>Mac mini ซีพียู Intel 8th Gen <a href=\"https://www.blognone.com/node/106149\">เปิดตัว 2018</a></li>\n</ul>\n<p>ตาม<a href=\"https://www.blognone.com/node/117175\">แผนการเปลี่ยนผ่าน</a> Mac จาก x86 ไปเป็น Apple Silicon นั้น ซีอีโอ Tim Cook บอกว่าจะใช้เวลาทั้งหมด 2 ปี ซึ่งตอนนี้ก็ผ่านมาครึ่งทางแล้ว (Mac M1 ตัวแรกออกมาพฤศจิกายน 2020) โดย iMac กับ Mac mini มีรุ่นที่เป็นซีพียู M1 ขายคู่กันอยู่แล้ว จึงน่าจะรอเวลาเลิกขายเท่านั้น ส่วน Mac Pro ก็คาดว่าจะมีรุ่นใหม่ออกมาภายในระยะเวลา 1 ปี จากนี้</p>\n<p>ที่มา: <a href=\"https://9to5mac.com/2021/10/18/here-are-the-only-intel-macs-left-in-apples-lineup-following-todays-unleashed-event/\">9to5Mac</a></p>\n<p><img src=\"https://www.blognone.com/sites/default/files/externals/f52ef479c801b868f2df1571685ad600.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/intel\">Intel</a></div><div><a href=\"/topics/mac-mini\">Mac Mini</a></div><div><a href=\"/topics/imac\">iMac</a></div><div><a href=\"/topics/mac-pro\">Mac Pro</a></div><div><a href=\"/topics/apple-m1\">Apple M1</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9863e99416c4648791270babb23cd311abc35533ccbd52559aada120d60b96d","category":"Thai"}