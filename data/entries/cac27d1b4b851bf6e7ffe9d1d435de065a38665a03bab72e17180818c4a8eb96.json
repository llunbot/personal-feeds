{"title":"PS5 เฟิร์มแวร์ Beta ตัวใหม่ ปรับปรุงเสียงจอย DualSense และการโต้ตอบผู้เล่นใน Share Screen","link":"https://www.blognone.com/node/138083","date":1707295936000,"content":"<div><div><div><p>PlayStation ปล่อยเฟิร์มแวร์ Beta ตัวใหม่ให้ PlayStation 5 ปรับปรุงประสิทธิภาพของคอนโทรลเลอร์ DualSense, เพิ่มฟีเจอร์ใหม่ให้กับ Share Screen และการตั้งค่าเพิ่มเติมมีรายละเอียดดังนี้</p>\n<p><img alt=\"No Description\" src=\"https://www.blognone.com/sites/default/files/externals/c145b5a446b50780497fa20db80fcaac.jpeg\" /></p>\n<p><strong>Share Screen ผู้ชมสามารถโต้ตอบ ผู้เล่นที่ Share Screen มาให้ดูได้มากขึ้น</strong></p>\n<ul>\n<li>ผู้ชมสามารถลากเส้นในจอเพื่อบอกทางไปต่อให้กับผู้เล่นเกมที่ Share Screen มาให้ดูได้</li>\n<li>ผู้ชมสามารถแปะอีโมจิตามจุดต่าง ๆ ใน Share Screen เพื่อบอกว่าจุดไหนเป็นการแก้ปริศนา, ศัตรู และทางไปต่อได้</li>\n<li>ผู้เล่นที่ใช้ Share Screen สามรถเปิดปิดฟีเจอร์นี้ได้อย่างอิสระ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/065541a3cb28e5b1f8705d70d0bb0e53.jpeg\" /></p>\n<p><strong>DualSense ปรับปรุงคุณภาพเสียงทั้งลำโพง และไมค์ของจอย</strong></p>\n<ul>\n<li>ปรับปรุงคุณภาพลำโพงของคอนโทรลเลอร์ทำให้ได้ยินเสียงจากจอยดังขึ้นทั้งเสียงในเกม และเสียงตอนคุยกับผู้เล่นคนอื่นในโหมดออนไลน์ต่าง ๆ โดยยังปรับระดับเสียงได้เช่นเดิม</li>\n<li>เพิ่มประสิทธิภาพการตัดเสียงรบกวนนำ AI machine learning มาใช้ทำให้ตัดเสียงรบกวนได้ดีขึ้นส่งผลให้เสียงที่ผู้เล่นที่พูดผ่านไมค์ของ DualSense มีคุณภาพดีขึ้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/6093148338d98bab794729183aebf447.jpeg\" /></p>\n<p><strong>ตั้งค่าความสว่างของแสงไฟของเครื่อง PS5 ได้</strong></p>\n<ul>\n<li>เข้าไปที่ Settings &gt; System &gt; Beep and Light และเลือก Brightness สามารถตั้งค่าได้ 3 ระดับคือ Dim, Medium และ Bright โดยค่าเริ่มต้นจะเป็น Bright เป็นระดับที่สว่างที่สุด</li>\n</ul>\n<p>ที่มา - <a href=\"https://blog.playstation.com/2024/02/06/ps5-beta-adds-dualsense-controller-sound-enhancements-and-share-screen-interactions/\">PlayStation Blog</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cac27d1b4b851bf6e7ffe9d1d435de065a38665a03bab72e17180818c4a8eb96","category":"Thai"}