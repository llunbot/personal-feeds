{"title":"ดัชนี Nasdaq-100 ปรับรายชื่อหุ้นประจำปี เพิ่ม Palantir, Axon และ MicroStrategy ในการคำนวณ","link":"https://www.blognone.com/node/143647","date":1734147037000,"content":"<div><div><div><p>ดัชนี Nasdaq-100 ที่คำนวณจากหุ้นบริษัทในตลาดแนสแดคสูงสุด 100 อันดับแรก ไม่รวมธุรกิจการเงิน ประกาศการเปลี่ยนแปลงหลักทรัพย์ในดัชนีประจำปี เพิ่ม 3 บริษัท ได้แก่ Palantir Technologies (PLTR) บริษัทพัฒนาซอฟต์แวร์ข้อมูลขนาดใหญ่, MicroStrategy Incorporated (MSTR) บริษัทพัฒนาซอฟต์แวร์องค์กร ที่มีชื่อเสียงด้านการลงทุนบิตคอยน์ และ Axon Enterprise (AXON) บริษัทพัฒนาเทคโนโลยีและอาวุธสำหรับเจ้าหน้าที่รัฐ</p>\n<p>บริษัทที่ถูกนำออกจากดัชนีมี 3 บริษัทเท่ากันได้แก่ Illumina, Moderna และ Super Micro Computer</p>\n<p>ผลจากการเข้าสู่ดัชนี Nasdaq-100 ทำให้กองทุน ETF ที่ลงทุนเลียนแบบดัชนี ซึ่งรวมทั้งกองทุนยอดนิยม QQQ ต้องซื้อหุ้นบริษัทเหล่านี้เพิ่มเข้ามาในพอร์ตโฟลิการลงทุนด้วย</p>\n<p>กรณีที่น่าสนใจคือ MicroStrategy เพราะมูลค่าของบริษัทในช่วงที่ผ่านมามีการเติบโตตามไปกับราคาที่เพิ่มขึ้นของบิตคอยน์ บริษัทเริ่มซื้อลงทุนมาตั้งแต่ปี 2020 ตอนนั้น Michael Saylor ยังเป็นซีอีโอบริษัท (ตอนนี้<a href=\"https://www.blognone.com/node/129637\">ลาออก</a>มาดูเฉพาะบิตคอยน์แล้ว) ปัจจุบันบริษัทใช้การออกหุ้นกู้แปลงสภาพขายให้นักลงทุน เพื่อนำเงินนี้มาซื้อบิตคอยน์เป็นการทำ leverage</p>\n<p>ที่มา: <a href=\"https://www.cnbc.com/2024/12/13/bitcoin-proxy-microstrategy-to-join-the-nasdaq-100-and-heavily-traded-qqq-etf.html\">CNBC</a> ภาพ <a href=\"https://x.com/saylor/status/1865108820956942799\">Michael Saylor</a></p>\n<p><img alt=\"No Description\" src=\"https://www.blognone.com/sites/default/files/externals/290fae7b64414817fccf38359c194529.jpeg\" /></p>\n</div></div></div><div><div>Topics: </div><div><div><a href=\"/topics/microstrategy\">MicroStrategy</a></div><div><a href=\"/topics/palantir\">Palantir</a></div><div><a href=\"/topics/nasdaq\">NASDAQ</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e97e16a2e0fdc6568e8e2e47255182d4c99a807d12e60d4b106a02eeeb668d8e","category":"Thai"}