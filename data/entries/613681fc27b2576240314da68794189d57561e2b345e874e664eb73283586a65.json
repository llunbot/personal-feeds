{"title":"Google Sheets เพิ่มความสามารถ Gemini ช่วยเขียนสคริปต์ Python สร้างกราฟหรือวิเคราะห์ข้อมูล","link":"https://www.blognone.com/node/144417","date":1738232005000,"content":"<div><div><div><p>กูเกิลเพิ่มความสามารถใหม่ของ Gemini ใน Google Sheets เพื่อสร้างตัวแสดงผลข้อมูล (Data Visualization) และการบ่งชี้ส่วนที่น่าสนใจในข้อมูล ซึ่งวิธีดั้งเดิมนั้นต้องใช้เวลามาก แต่จากนี้สามารถทำได้ง่ายขึ้นโดยเรียกคำสั่งผ่าน Gemini</p>\n<p>Gemini ใน Sheets สามารถสร้างผลลัพธ์ได้ตามคำสั่ง หรือตอบคำถามตามที่ผู้ใช้งานสนใจ เช่น ให้ระบุส่วนที่น่าสนใจของข้อมูล แนวโน้ม รูปแบบที่พบ หรือความแตกต่างของแต่ละส่วนในข้อมูล เช่น ให้บอกช่องทางขาย 3 อันดับแรก, ให้พยากรณ์กระแสเงินสดในอีกหนึ่งไตรมาสข้างหน้า เป็นต้น เบื้องหลังการทำงานทั้งหมด Gemini จะสร้างสคริปต์ Python ขึ้นมาแล้วรันบนข้อมูลใน Sheets นั้น</p>\n<p>กูเกิลแนะนำว่าข้อมูลของ Sheets ควรจัดตารางให้เป็นระเบียบ มีหัวข้อชัดเจน และไม่มีเซลล์ที่ว่างไม่มีข้อมูล โดยรองรับข้อมูลสูงสุด 1 ล้านเซลล์</p>\n<p>ฟีเจอร์นี้จะอัปเดตให้ลูกค้า Google Workspace ที่เป็นแผน Business, Enterprise, Google One AI Premium และลูกค้ากลุ่มที่ซื้อ add-on Gemini</p>\n<p>ที่มา: <a href=\"https://workspaceupdates.googleblog.com/2025/01/generate-charts-and-insights-with-gemini-google-sheets.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/b1714237f36c2b92fc05d4f72b1a622b.png\" /></p>\n</div></div></div><div><div>Topics: </div><div><div><a href=\"/topics/google-sheets\">Google Sheets</a></div><div><a href=\"/topics/google-workspace\">Google Workspace</a></div><div><a href=\"/topics/gemini\">Gemini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"613681fc27b2576240314da68794189d57561e2b345e874e664eb73283586a65","category":"Thai"}