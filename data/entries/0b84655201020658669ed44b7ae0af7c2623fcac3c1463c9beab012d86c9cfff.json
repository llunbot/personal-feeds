{"title":"ผู้ร่วมก่อตั้ง Cruise อีกคนลาออก หลังจากซีอีโอประกาศลาออกไปวันก่อน","link":"https://www.blognone.com/node/136853","date":1700524256000,"content":"<div><div><div><p>Cruise บริษัทรถยนต์ไร้คนขับในเครือ GM ยืนยันการลาออกของ Daniel Kan ซึ่งเป็นหนึ่งในผู้ร่วมก่อตั้ง Cruise และปัจจุบันเป็นหัวหน้าฝ่ายผลิตภัณฑ์ (Chief Product Officer) ซึ่งการลาออกของ Kan เกิดขึ้นหนึ่งวันหลังจากซีอีโอและผู้ร่วมก่อตั้ง Kyle Vogt <a href=\"https://www.blognone.com/node/136839\">ประกาศลาออก</a>ก่อนหน้านี้</p>\n<p>Kan ไม่ได้ให้เหตุผลอย่างเป็นทางการของการลาออกในครั้งนี้ และ GM ก็ยังไม่ได้ประกาศแต่งตั้งซีอีโอคนใหม่ขึ้นมาแทนที่ แต่โปรโมต Mo Elshenawy ซีทีโอ มารับตำแหน่งประธานบริหารแทน</p>\n<p>คาดว่าการลาออกของผู้บริหารระดับสูงสองคนต่อเนื่อง น่าจะเป็นผลจากเหตุการณ์ของ Cruise ในช่วงที่ผ่านมาจากอุบัติเหตุของรถอัตโนมัติ และการถูกระงับการให้บริการในแคลิฟอร์เนีย</p>\n<p>ที่มา: <a href=\"https://www.engadget.com/cruise-co-founder-resigns-following-ceo-exit-214747271.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/fb41cac40011775ea900478f55708d36.jpg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/driverless-car\">Driverless Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b84655201020658669ed44b7ae0af7c2623fcac3c1463c9beab012d86c9cfff","category":"Thai"}