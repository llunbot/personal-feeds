{"title":"Cyberpunk 2077 ออกอัพเดตเวอร์ชัน 2.1 เป็นอัพเดตใหญ่ตัวสุดท้ายของเกมแล้ว","link":"https://www.blognone.com/node/137091","date":1701764062000,"content":"<div><div><div><p>CD Projekt Red ออกแพตช์เวอร์ชัน 2.1 ให้เกม Cyberpunk 2077 โดยจะเป็นอัพเดตใหญ่ตัวสุดท้ายของเกม (ไม่รวมการแก้บั๊กย่อยๆ ในอนาคต) ถือเป็นการอัพเดตต่อเนื่องจาก<a href=\"https://www.blognone.com/node/135993\">เวอร์ชัน 2.0 ที่ก่อนหน้านี้บอกว่าเป็นอัพเดตตัวสุดท้าย</a></p>\n<p>Cyberpunk 2077 เวอร์ชันอัพเดต 2.1 เพิ่มฟีเจอร์นั่งรถไฟฟ้า (ในเกม) ได้เรียบร้อยแล้ว มีรถไฟฟ้าให้นั่ง 5 สายรวม 19 สถานี สามารถนั่งชมวิวระหว่างทางหรือจะนั่งแบบ fast travel ถึงทันทีเลยก็ได้, กิจกรรมประจำวันทำร่วมกับคนรักในเกม สำหรับคนชอบแนวโรแมนซ์, ฟังเพลงจากวิทยุในเกม Radioport, สามารถแข่งมอเตอร์ไซค์ในเกมซ้ำหลายๆ รอบได้แล้ว สำหรับคนที่อยากกลับมาเล่นใหม่อีกครั้ง</p>\n<p>ของใหม่อย่างอื่นยังมีตัวเลือก Accessibility ที่เพิ่มขึ้น ปรับขนาดฟอนต์ในอินเทอร์เฟซใหญ่ขึ้นได้ รวมถึงปรับแต่งสมดุลเกมอื่นๆ</p>\n<p>ตัวแทนของ CD Projekt Red ยืนยันกับ IGN ว่าอัพเดตเวอร์ชันนี้เป็นอัพเดตใหญ่ตัวสุดท้าย (the last big update) เพราะ<a href=\"https://www.blognone.com/node/136992\">บริษัทกำลังโอนทีมพัฒนาไปรับผิดชอบโปรเจคใหม่ๆ โดยเฉพาะเกม The Witcher ภาคใหม่</a></p>\n<p><img alt=\"No Description\" src=\"https://www.blognone.com/sites/default/files/externals/96a3c0c18f3974a5d9e299bc5ec9a1ef.jpg\" /></p>\n<p>ที่มา - <a href=\"https://www.cyberpunk.net/en/news/49597/update-2-1-patch-notes\">Cyberpunk</a>, <a href=\"https://www.ign.com/articles/cyberpunk-2077-gets-last-big-update-tomorrow-as-cd-projekt-moves-on-to-cyberpunk-2-witcher-4\">IGN</a></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/cd-projekt\">CD Projekt</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3a3477bbcd55959bb0b3656e74b778ceb641a83277ef4804bc355cddcfe96c0","category":"Thai"}