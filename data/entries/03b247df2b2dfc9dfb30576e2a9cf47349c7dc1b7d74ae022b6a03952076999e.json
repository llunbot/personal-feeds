{"title":"BYD มียอดขายรถยนต์ไฟฟ้าล้วนแซงหน้า Tesla ได้สำเร็จ, ย้อนดูคลิป Elon หัวเราะเยาะ BYD","link":"https://www.blognone.com/node/137460","date":1704246690000,"content":"<div><div><div><p>หลังจากทั้ง <a href=\"https://www.blognone.com/node/137451\">BYD</a> และ <a href=\"https://www.blognone.com/node/137455\">Tesla</a> รายงานตัวเลขยอดขายรถยนต์นับถึงสิ้นปี 2023 กันครบแล้วเมื่อวานนี้ ทำให้ตอนนี้ BYD สามารถแซงหน้า Tesla ด้านยอดขายรถยนต์ไฟฟ้าล้วน (BEV) ได้อย่างเป็นทางการแล้ว</p>\n<p>ตัวเลขยอดขายรถยนต์ไฟฟ้าล้วนของ BYD ในไตรมาส 4/2023 (ไม่นับรวมไฮบริด) คือ 526,400 คัน ส่วน Tesla ในไตรมาสเดียวกันคือ 484,500 คัน ถึงแม้ตัวเลขฝั่ง Tesla เองถือว่าสูงเป็นประวัติการณ์ของบริษัท แต่ BYD ผลิตได้เยอะเป็นประวัติการณ์ยิ่งกว่า ทำให้ BYD แซงหน้า Tesla ได้สำเร็จเป็นครั้งแรกถ้านับยอดขายรายไตรมาส</p>\n<p>แต่ถ้านับรวมตัวเลขทั้งปี 2023 ฝั่ง Tesla ยังเป็นแชมป์อยู่ที่จำนวน 1.8 ล้านคัน ส่วน BYD ผลิตรถยนต์ BEV ได้ 1.6 ล้านคัน</p>\n<p>การที่ BYD แซงหน้า Tesla ได้สำเร็จ ทำให้คลิป Elon Musk ให้สัมภาษณ์ Bloomberg เมื่อหลายปีก่อนกลับมาเป็นไวรัลอีกรอบ หลังจากเขาได้รับคำถามว่า BYD จะกลายเป็นคู่แข่งหรือไม่ ซึ่งเขาหัวเราะและถามพิธีกรกลับว่า \"เคยเห็นรถยนต์ของ BYD แล้วหรือยัง\" (have you seen their cars)</p>\n<p><img alt=\"No Description\" src=\"https://www.blognone.com/sites/default/files/externals/6f3ad2175a638913eae6b48d4200182b.jpg\" /></p>\n<p>ที่มา - <a href=\"https://electrek.co/2024/01/02/byd-overtakes-tesla-battery-electric-vehicle-volume/\">Electrek</a></p>\n</div></div></div><div><div>Topics: </div><div><div><a href=\"/topics/byd\">BYD</a></div><div><a href=\"/topics/tesla\">Tesla</a></div><div><a href=\"/topics/elon-musk\">Elon Musk</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03b247df2b2dfc9dfb30576e2a9cf47349c7dc1b7d74ae022b6a03952076999e","category":"Thai"}