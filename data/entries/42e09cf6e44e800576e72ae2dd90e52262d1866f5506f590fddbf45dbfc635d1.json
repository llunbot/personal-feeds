{"title":"Threads เพิ่มรายละเอียดการใช้ API สำหรับนักพัฒนา - จำกัด 250 โพสต์ต่อวัน - เปิด Public มิถุนายนนี้","link":"https://www.blognone.com/node/139135","date":1712641010000,"content":"<div><div><div><p>Threads <a href=\"https://developers.facebook.com/docs/threads\">เพิ่มหน้ารายละเอียดของ API</a> สำหรับนักพัฒนาในเว็บไซต์แล้ว หลังจาก<a href=\"https://www.blognone.com/node/138494\">ทดสอบแบบจำกัดกลุ่ม</a>เมื่อเดือนที่แล้ว โดยมีทั้งเอกสาร (Documentation) การใช้งาน API และหน้าสมัครใช้งาน API ซึ่งกำหนดเปิดให้ใช้งานทั่วไปในเดือนมิถุนายน</p>\n<p>รายละเอียดสำคัญของ Threads API นั้น นักพัฒนาสามารถดึงข้อมูลได้ทั้ง จำนวนวิว, ไลค์, รีพลาย, รีโพสต์, โควท ไปจนถึงวิธีการโพสต์ข้อความ-รูปภาพผ่าน API และอื่น ๆ ที่เกี่ยวข้อง</p>\n<p>ข้อจำกัดในการใช้ API ตอนนี้อยู่ที่โพสต์ได้ 250 ครั้ง ภายใน 24 ชั่วโมง ตอบโพสต์ (รีพลาย) ได้ 1,000 ครั้ง เพื่อป้องกันการใช้ API ทำสแปม</p>\n<p>API ของ Threads ถือเป็นโอกาสสำคัญของแพลตฟอร์มตัวหนังสือที่ Meta หวังแข่งขันกับ X หรือ Twitter ซึ่งปัจจุบัน<a href=\"https://www.blognone.com/node/134021\">จำกัดการใช้งานผ่าน API</a> โดยต้องจ่ายเงินในราคาที่สูง</p>\n<p>ที่มา: <a href=\"https://techcrunch.com/2024/04/08/metas-x-competitor-threads-invites-developers-to-sign-up-for-api-access-publishes-docs/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/api\">API</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42e09cf6e44e800576e72ae2dd90e52262d1866f5506f590fddbf45dbfc635d1","category":"Thai"}