{"title":"EA ยืนยัน Star Wars Jedi ภาค 3 เป็นภาคสุดท้ายของไตรภาค, ผู้เล่นรวม 40 ล้านคน","link":"https://www.blognone.com/node/142056","date":1726633827000,"content":"<div><div><div><p>EA จัดงานแถลงต่อนักลงทุนถึงแผนการวางขายเกมในอนาคต (<a href=\"https://www.blognone.com/node/142055\">งานเดียวกับข่าว The Sims 4/5</a>) มีข่าวของเกม Star Wars Jedi ภาค 3 ของสตูดิโอ Respawn Entertainment ยืนยันว่าภาค 3 จะเป็นเกมภาคสุดท้าย (the final chapter) ของไตรภาคนี้</p>\n<p>ซีรีส์ Star Wars Jedi ที่เล่าเรื่องของเจได Cal Kestis ออกภาคแรกคือ <a href=\"https://www.blognone.com/node/109173\">Jedi Fallen Order ในปี 2019</a> และภาคสอง <a href=\"https://www.blognone.com/node/133619\">Jedi Survivor ในปี 2023</a> เกมทั้งสองภาคประสบความสำเร็จอย่างสูง ทั้งในแง่เสียงวิจารณ์และยอดขาย ตัวเลขที่ EA เปิดเผยคือมีผู้เล่นรวมสองภาคมากกว่า 40 ล้านคน สร้างรายได้รวมให้ EA ไปแล้วมากกว่า 5 พันล้านดอลลาร์ ถือเป็นเกมในจักรวาล Star Wars ที่ทำรายได้สูงที่สุด</p>\n<p>Stig Asmussen ผู้กำกับเกม Star Wars Jedi ทั้งสองภาค <a href=\"https://www.blognone.com/node/135912\">ลาออกจาก EA ในปี 2023</a> และ<a href=\"https://www.blognone.com/node/138659\">เพิ่งเปิดสตูดิโอของตัวเองชื่อ Giant Skull เมื่อต้นปี 2024</a> แต่ทั้งตัว Asmussen และ EA ก็ยืนยันว่าเกมภาค 3 จะพัฒนาต่อไปตามแผนเดิม เพราะเกมถูกออกแบบมาเป็นไตรภาคตั้งแต่แรก</p>\n<p>ตอนนี้ยังไม่มีข้อมูลอื่นใดของเกมภาค 3 ทั้งชื่อภาค เนื้อหา และกำหนดวางขาย</p>\n<p>ที่มา - <a href=\"https://www.videogameschronicle.com/news/respawn-is-developing-the-final-chapter-of-the-star-wars-jedi-story-ea-says/\">VGC</a></p>\n<p><img src=\"https://www.blognone.com/sites/default/files/externals/36ced8f9f607e5225b966e3a801df3c8.jpg\" /></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/respawn\">Respawn</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c78834f9f72a6f590540a515cf9b578e52c9efaa81bde6824d66c76fd79137d2","category":"Thai"}