{"title":"ก็บอกว่าปลอดภัยไง - LastPass รายงานปัญหาแอปเลียนแบบบน App Store ล่าสุดแอปถูกถอดออกแล้ว","link":"https://www.blognone.com/node/138121","date":1707440479000,"content":"<div><div><div><p>LastPass โปรแกรมจัดการรหัสผ่าน ประกาศเตือนลูกค้าว่าตอนนี้พบแอปปลอมที่สร้างมาเลียนแบบ LastPass พบ App Store ของแอปเปิล โดยแอปนี้ชื่อว่า Las<strong>s</strong>Pass Password Manager ระบุว่า Parvati Patel เป็นผู้พัฒนาแอป ซึ่งทั้งโลโก้และหน้าตาแอปก็ทำให้ผู้ใช้สับสนว่าเป็น LastPass</p>\n<p>LastPass บอกว่าตอนนี้กำลังดำเนินงานกับผู้เกี่ยวข้อง เพื่อให้แอปนี้ถูกถอดออกจาก App Store ซึ่งล่าสุดแอปก็ถูกนำออกไปเรียบร้อยแล้ว</p>\n<p>Christofer Hoff หัวหน้าฝ่ายความปลอดภัยของ LastPass ให้ข้อมูลเพิ่มเติมว่า ตอนนี้บริษัทได้สอบถามแอปเปิล เพื่อทำความเข้าใจกระบวนการตรวจสอบแอป ว่าทำไมแอปปลอมที่ลอกเลียนแอปอื่นที่มีอยู่แล้ว โดยอาศัยการบิดตัวสะกดเล็กน้อย จึงสามารถผ่านกระบวนการตรวจสอบและนำขึ้น App Store ได้</p>\n<p>เรื่องนี้อาจจะเป็นจังหวะเวลาที่ลงตัวไปหน่อย เพราะก่อนหน้านี้แอปเปิลได้ประกาศแนวทางของ <a href=\"https://www.blognone.com/node/137876\">iOS 17.4</a> สำหรับประเทศในกลุ่ม EU ที่สามารถสร้างสโตร์สำหรับดาวน์โหลดแอปแยกได้ แต่แอปเหล่านั้นก็ต้องถูกตรวจสอบจากแอปเปิลก่อนเช่นกัน รวมทั้งแอปเปิลก็บอกว่าที่ไม่เปิดฟีเจอร์นี้ในประเทศอื่นด้วย เป็น<a href=\"https://www.blognone.com/node/137892\">เหตุผลด้านความปลอดภัย</a>และลดความเสี่ยงในการใช้งาน</p>\n<p>ที่มา: <a href=\"https://blog.lastpass.com/2024/02/warning-fraudulent-app-impersonating-lastpass-currently-available-in-apple-app-store/\">LastPass</a> ผ่าน <a href=\"https://techcrunch.com/2024/02/08/a-fake-app-masquerading-as-password-manager-lastpass-just-got-pulled-from-the-app-store/\">TechCrunch</a></p>\n<p>หน้าตาแอปปลอม LassPass</p>\n<p><img alt=\"No Description\" src=\"https://www.blognone.com/sites/default/files/externals/b029e5ee44ce62222d6fb5b2ad7e0c76.png\" /></p>\n<p>หน้าของแอปจริง LastPass</p>\n<p><img alt=\"No Description\" src=\"https://www.blognone.com/sites/default/files/externals/f41bcb92d628fdb921ed5c8b6c598761.png\" /></p>\n</div></div></div><div><div>Topics: </div><div><div><a href=\"/topics/lastpass\">LastPass</a></div><div><a href=\"/topics/security\">Security</a></div><div><a href=\"/topics/app-store\">App Store</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2982eb892d63ffb5fc65eda05c8e5ca908ed666d0415ed8355fa3dbbd3f20bd3","category":"Thai"}