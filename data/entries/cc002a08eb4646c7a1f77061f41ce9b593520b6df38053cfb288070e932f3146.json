{"title":"[Canalys] ตลาดแท็บเล็ต Q1/2023 ลดลง 18% ตัวเลขส่งมอบน้อยกว่าช่วงก่อนการระบาดโควิด 19","link":"https://www.blognone.com/node/133760","date":1683686483000,"content":"<div><div><div><p>Canalys รายงานข้อมูลการส่งมอบแท็บเล็ตทั่วโลกในไตรมาสที่ 1/2023 จำนวนส่งมอบรวม 31.7 ล้านเครื่อง ลดลง 18% เมื่อเทียบกับไตรมาส 1/2022 เป็นตัวเลขน้อยที่สุดนับตั้งแต่เริ่มเกิดการระบาดของโควิด 19 ในไตรมาส 1/2020</p>\n<p>ปัจจัยหลักที่ Canalys มองว่าส่งผลกระทบคือการลดค่าใช้จ่ายเนื่องจากปัญหาเงินเฟ้อ และความต้องการแท็บเล็ตที่สูงมากกว่าปกติในช่วงโควิด ส่งผลให้ผู้ผลิตตอนนี้พยายามกระตุ้นการอัพเกรด โดยปรับปรุงชิป หน้าจอแสดงผล และเครื่องมือเสริมในการทำงานรูปแบบต่าง ๆ โดยความต้องการแท็บเล็ตจะกลับมาฟื้นตัวในครึ่งหลังของปี 2023 และเริ่มสู่ภาวะปกติอีกครั้งในปี 2024</p>\n<p>แอปเปิลมีส่วนแบ่งตลาดสูงสุดที่ 12.4 ล้านเครื่อง แต่ก็ลดลง 17% ตามด้วยซัมซุง อเมซอน เลอโนโว และหัวเหว่ย</p>\n<p>ที่มา: <a href=\"https://www.canalys.com/newsroom/global-tablet-market-share-Q1-2023\">Canalys</a></p>\n<p><img alt=\"No Description\" src=\"https://www.blognone.com/sites/default/files/externals/0fd9e38bcf606801295908f39d43a825.png\" /></p>\n</div></div></div><div><div>Topics: </div><div><div><a href=\"/topics/canalys\">Canalys</a></div><div><a href=\"/topics/tablet\">Tablet</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc002a08eb4646c7a1f77061f41ce9b593520b6df38053cfb288070e932f3146","category":"Thai"}