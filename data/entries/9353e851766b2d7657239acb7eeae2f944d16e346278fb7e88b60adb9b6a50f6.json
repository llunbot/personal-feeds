{"title":"Google อธิบายที่มาทำให้เลือกใช้ชื่อ \"Gemini\" สำหรับโมเดล AI","link":"https://www.blognone.com/node/139829","date":1716086905000,"content":"<div><div><div><p>กูเกิลเปิดตัวโมเดล AI ที่ชื่อ <strong>Gemini</strong> มาตั้งแต่<a href=\"https://www.blognone.com/node/133795\">ปีที่แล้ว</a> ปัจจุบัน Gemini กลายเป็นเอ็นจินหลักของ Google AI แต่เรื่องหนึ่งที่กูเกิลไม่เคยบอกคือทำไมจึงเลือกใช้ชื่อ Gemini ที่เป็นกลุ่มดาวคนคู่ และหมายถึงราศีเมถุนใน 12 ราศี มาเป็นคำเรียก AI ของบริษัท</p>\n<p>กูเกิลบอกว่าเรื่องนี้ต้องให้ทีมปัญญาประดิษฐ์ DeepMind ที่เป็นคนที่เลือกใช้ชื่อนี้มาอธิบาย คำตอบคือเดิมทีโครงการ AI นี้จะใช้ชื่อว่า <strong>Titan</strong> (<a href=\"https://www.blognone.com/node/138432\">แล้วจะซ้ำกับแอปเปิล</a>) โดยเป็นชื่อดวงจันทร์ขนาดใหญ่ที่สุดของดาวเสาร์ แต่ทีมงานดูไม่ชอบเท่าใดนัก อย่างไรก็ตามการเลือกชื่อ Titan มาก่อน ทำให้ธีมการตั้งชื่อถูกตีกรอบให้อยู่ในดวงดาวและจักรวาล</p>\n<p>Gemini ถูกเลือกมาเป็นชื่อด้วยความเหมาะสมหลายอย่าง คำนี้ในภาษาละตินแปลว่าฝาแฝด ราศีเมถุนก็สะท้อนความเป็นคนสองบุคลิก จึงเป็นคำที่ใช้อธิบายการพัฒนา AI นี้ได้ดี เพราะเริ่มต้นจากการรวมสองทีมหลักที่พัฒนาปัญญาประดิษฐ์ของกูเกิลคือ <a href=\"https://www.blognone.com/node/133503\">DeepMind กับ Google Brain</a></p>\n<p>อีกนัยยะของการเลือกชื่อ Gemini มาจาก Project Gemini ของ NASA ช่วงปี 1961–1966 ซึ่งเป็นโครงการที่พัฒนาเพื่อเสริมกับโครงการ Apollo ในการส่งมนุษย์ไปดวงจันทร์ ซึ่งตอนนี้ NASA ใช้ชื่อ Gemini เพราะเป็นการทดสอบวิธีการเชื่อมต่อยานสองลำในอวกาศ</p>\n<p>สุดท้ายกูเกิลบอกว่าตอนนี้ยังมีไอเดียหากมีโมเดล AI ใหม่ โดยอาจเลือกใช้ชื่อดวงดาวต่าง ๆ แต่ตอนนี้ทุกคนยังอยากใช้ชื่อ Gemini ต่อไปก่อน แล้วเพิ่มคำขยายเพื่อบอกขนาดของโมเดลคือ Ultra, Pro และ Nano แทน</p>\n<p>ที่มา: <a href=\"https://blog.google/technology/ai/google-gemini-ai-name-meaning/\">กูเกิล</a> ผ่าน <a href=\"https://9to5google.com/2024/05/18/google-gemini-name/\">9to5Google</a></p>\n<p><img src=\"https://www.blognone.com/sites/default/files/externals/e584d0cbf845ed4b264d96d721cddc84.jpg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/branding\">Branding</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9353e851766b2d7657239acb7eeae2f944d16e346278fb7e88b60adb9b6a50f6","category":"Thai"}