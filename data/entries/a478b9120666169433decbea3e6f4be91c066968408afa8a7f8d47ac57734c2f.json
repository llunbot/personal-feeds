{"title":"Grammarly รับเงินทุนรอบใหม่ มูลค่ากิจการเพิ่มเป็น 13,000 ล้านดอลลาร์","link":"https://www.blognone.com/node/125903","date":1637238107000,"content":"<div><div><div><p>Grammarly สตาร์ทอัพผู้พัฒนาซอฟต์แวร์ ตัวช่วยแนะนำการเขียนภาษาอังกฤษให้ถูกต้องและดีขึ้น ประกาศรับเงินเพิ่มทุนรอบใหม่ 200 ล้านดอลลาร์ โดยมีผู้ลงทุนรายสำคัญคือ Baillie Gifford และกองทุนที่บริหารจัดการโดย BlackRock</p>\n<p>ผลจากการเพิ่มทุนครั้งนี้ ทำให้มูลค่ากิจการของ Grammarly เพิ่มขึ้นเป็น 13,000 ล้านดอลลาร์</p>\n<p>บริการของ Grammarly รองรับการทำงานผ่านเว็บแอปและบนโปรแกรมอื่น ๆ โดยมีทั้งเวอร์ชันฟรี ที่ตรวจคำสะกด ไวยากรณ์ และคำที่ไม่เหมาะสม ส่วนเวอร์ชันเสียเงินจะเพิ่มคำแนะนำการแก้ไขที่ละเอียดขึ้น รวมถึงตรวจเนื้อหาซ้ำ (Plagiarism) ปัจจุบัน Grammarly มีผู้ใช้งานทั่วโลกมากกว่า 30 ล้านคนต่อวัน</p>\n<p>ซีอีโอ Brad Hoover ให้สัมภาษณ์กับ CNBC ว่า แม้ผู้ให้บริการรายใหญ่อย่างไมโครซอฟท์ หรือกูเกิล จะมีตัวช่วยสะกดคำ ที่ดูเป็นคู่แข่งกับ Grammarly แต่ด้วยบริการเสริมที่มากกว่าเช่นการตรวจ Plagiarism ทำให้ Grammarly อยู่ในตำแหน่งที่แตกต่างและไม่มีคู่แข่งที่เหมือนกันโดยตรง</p>\n<p>ที่มา: <a href=\"https://www.cnbc.com/2021/11/18/text-checking-software-maker-grammarly-is-worth-13-billion.html\">CNBC</a></p>\n<p><img src=\"https://www.blognone.com/sites/default/files/externals/2d0db9a4b3ad10bd4244b43f6110b646.jpg\" /></p>\n</div></div></div><div><div>Topics: </div><div><div><a href=\"/topics/grammarly\">Grammarly</a></div><div><a href=\"/topics/startup\">Startup</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a478b9120666169433decbea3e6f4be91c066968408afa8a7f8d47ac57734c2f","category":"Thai"}