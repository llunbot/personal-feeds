{"title":"Xiaomi ครองแชมป์ตลาดสมาร์ทโฟนยุโรป ไตรมาส 2/2021 ด้วยส่วนแบ่ง 25.3%","link":"https://www.blognone.com/node/124077","date":1628133622000,"content":"<div><div><div><p>Strategy Analytics เปิดผลวิจัยตลาดสมาร์ทโฟนยุโรปประจำไตรมาสที่ 2 ของปี 2021 พบว่ามียอดจัดส่งรวม 50.1 ล้านเครื่อง เติบโตขึ้น 14% จากปีที่แล้วที่มีวิกฤตโควิด แต่ลดลง 15% จากไตรมาสแรกของปีนี้</p>\n<p>อันดับ 1 ในตลาดคือ Xiaomi ครองส่วนแบ่งตลาด 25.3% มียอดจัดส่งสมาร์ทโฟน 12.7 ล้านเครื่อง อันดับ 2 คือ Samsung ส่วนแบ่งตลาด 24% ยอดจัดส่ง 12 ล้านเครื่อง และอันดับ 3 คือ Apple ส่วนแบ่งตลาด 19.2% ยอดจัดส่ง 9.6 ล้านเครื่อง</p>\n<p>ยอดจัดส่งสมาร์ทโฟนของ Xiaomi เพิ่มขึ้นจากปีก่อน 67.1% ส่วน Apple เพิ่มขึ้น 15.7% จากยอดขาย iPhone 12 ในขณะที่ Samsung ยอดจัดส่งมือถือลดลง 7% แม้มือถือที่รองรับ 5G ตระกูล Galaxy A จะยังขายดีอยู่ แต่มือถือในระดับไฮเอนด์ต้องปะทะกับ Apple ส่วนระดับกลางถึงล่างก็ต้องปะทะกับมือถือค่ายจีนแบรนด์อื่น เช่น Oppo และ Realme</p>\n<p>Oppo และ Realme มียอดจัดส่งมือถือ 2.8 และ 1.9 ล้านเครื่อง ครองส่วนแบ่งตลาด 5.6% และ 3.8% ตามลำดับ แต่เทียบกับปีที่แล้ว ยอดจัดส่งของ Oppo เติบโตถึง 180% จากตระกูล A และ Reno ส่วน Realme ยอดจัดส่งเพิ่มถึง 1800% จากมือถือรุ่นใหม่ตระกูล Realme 8</p>\n<p>ที่มา - <a href=\"https://www.strategyanalytics.com/strategy-analytics/blogs/devices/smartphones/smart-phones/2021/08/02/xiaomi-tops-european-smartphone-market-in-q2-2021\">Strategy Analytics</a></p>\n<p><img src=\"https://www.blognone.com/sites/default/files/externals/8669c827253b470236359bb2d5244ad5.jpg\" /></p>\n</div></div></div><div><div>Topics: </div><div><div><a href=\"/topics/strategy-analytics\">Strategy Analytics</a></div><div><a href=\"/topics/market-share\">Market Share</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"944161e743afbf46da2cf6930d01aaed79a98fdc3181f63bff205e8fa4fae71c","category":"Thai"}