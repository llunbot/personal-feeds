{"title":"ไมโครซอฟท์เปิดตัว Office 2024 ไลเซนส์แบบซื้อขาด ไม่มีฟีเจอร์ AI, ไม่มี Publisher ให้แล้ว","link":"https://www.blognone.com/node/138726","date":1710546448000,"content":"<div><div><div><p>ไมโครซอฟท์ประกาศออก Microsoft Office 2024 ซึ่งเป็น Office แบบไลเซนส์ซื้อขาด (perpetual license) ไม่ใช่ subscription แบบ Office 365/Microsoft 365 ที่กลายเป็นผลิตภัณฑ์หลักของไมโครซอฟท์ในปัจจุบัน</p>\n<p>Office 2024 ยังคงแนวทางเดียวกับรุ่นพี่ <a href=\"https://www.blognone.com/node/121278\">Office 2021</a> คือเป็นการตัดเอาฟีเจอร์ของ Microsoft 365 รุ่นออนไลน์มาให้ใช้งานกันแบบออฟไลน์ (แต่จะไม่มีฟีเจอร์พวก AI จำพวก Copilot ที่ต้องประมวลผลที่ฝั่งเซิร์ฟเวอร์ เพราะ Office 2024 เน้นใช้กับเครื่องที่ไม่ต่อเน็ต) และจะไม่มี <a href=\"https://www.blognone.com/node/138253\">Microsoft Publisher ที่ประกาศเลิกทำไปแล้ว</a></p>\n<p>Office 2024 จะมีทั้งเวอร์ชันคอนซูเมอร์ และเวอร์ชันองค์กร (LTSC) มีทั้งเวอร์ชัน Windows 10/11 และเวอร์ชันแมค โดยซัพพอร์ตระยะยาว 5 ปี โดยรุ่นองค์กรมีกำหนดเปิดทดสอบในเดือนหน้า ส่วนรุ่นคอนซูเมอร์จะประกาศรายละเอียดในภายหลัง</p>\n<p>ที่มา - <a href=\"https://techcommunity.microsoft.com/t5/microsoft-365-blog/upcoming-preview-of-microsoft-office-ltsc-2024/ba-p/4082963\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/b9f6717ec41a80d3e57222a86ceef729.jpeg\" /></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/office-2024\">Office 2024</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31ec7fb563f7d3d86994bdf09d04f7e33aeb27adf67c3d7c42344bb8bb238a5f","category":"Thai"}