{"title":"True dtac ชี้แจงกรณีโดนแฮ็ก-ข้อมูลลูกค้ารั่ว เป็นข้อมูลเก่า มีผลกระทบหลักพัน ไม่เกี่ยวกับระบบหลัก","link":"https://www.blognone.com/node/142100","date":1726834394000,"content":"<div><div><div><p>จากที่วันนี้มีแฮ็กเกอร์ที่ใช้นามแฝง killer011 ประกาศในฟอรั่มใต้ดิน ว่าได้เจาะระบบและเข้าถึงข้อมูลลูกค้าของ True และ dtac จำนวนเกือบ 40 ล้านรายการ</p>\n<p>Blognone ได้ตรวจสอบกับฝ่ายประชาสัมพันธ์ของบริษัททรู คอร์ปอเรชั่น จำกัด (ซึ่งปัจจุบันเป็นนิติบุคคลที่ให้บริการทั้งแบรนด์ True และ dtac) ได้ข้อมูลดังนี้</p>\n<ul>\n<li>มีการบุกรุกจริง แต่เป็นการบุกรุกในระบบชั่วคราวของบริษัท ที่เก็บข้อมูลลูกค้าเก่าสำหรับแคมเปญการตลาดในอดีต ไม่ได้เกี่ยวข้องกับระบบหลักที่ให้บริการโทรคมนาคมหลักของบริษัท</li>\n<li>ข้อมูลส่วนที่ถูกเข้าถึงมีจำนวน \"หลักพัน\" และเนื่องจากเป็นข้อมูลที่เก่าแล้ว จึงมีผู้ใช้เพียงหลักร้อยเท่านั้นที่ยังใช้บริการอยู่</li>\n<li>ข้อมูลที่ถูกเข้าถึงเป็นข้อมูลทั่วไป ไม่มีข้อมูลพิกัดเสามือถือตามที่แฮ็กเกอร์กล่าวอ้าง</li>\n<li>บริษัทได้ปิดระบบดังกล่าวทันทีเมื่อทราบเรื่อง และประสานงานกับหน่วยงานภาครัฐ รวมถึงผู้เชี่ยวชาญความปลอดภัยไซเบอร์เพื่อสอบสวนเพิ่มเติม</li>\n</ul>\n<p>จากการตรวจสอบของ Blognone สามารถยืนยันได้ว่า</p>\n<ul>\n<li>แฮ็กเกอร์ได้เข้าถึง<strong>ระบบเว็บไซต์</strong> dtac.co.th จริงตามที่กล่าวอ้าง และสามารถสร้างไฟล์ text ยืนยันการบุกรุกเว็บไซต์ได้จริง</li>\n<li>ข้อมูลตัวอย่าง (sample data) ที่อ้างว่าได้มาจากการแฮ็ก เป็นเพียง<strong>ฐานข้อมูลระบบเว็บไซต์</strong> dtac.co.th เท่านั้น ไม่ได้เป็นข้อมูลลูกค้าหรือระบบภายในตามที่กล่าวอ้าง</li>\n</ul>\n<p>แถลงการณ์ฉบับเต็มจากทรู คอร์ปอเรชั่น</p>\n<p><a href=\"https://www.scribd.com/document/771205147/TRUE-Statement#from_embed\">TRUE Statement</a></p>\n<p><img src=\"https://www.blognone.com/sites/default/files/externals/2148f29561355db1550d09309f60262e.jpg\" /></p>\n</div></div></div><div><div>Topics: </div><div><div><a href=\"/topics/dtac\">dtac</a></div><div><a href=\"/topics/true\">True</a></div><div><a href=\"/topics/hacking\">Hacking</a></div><div><a href=\"/topics/security\">Security</a></div><div><a href=\"/topics/data-breach\">Data Breach</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18205a434d6a834c807d0414e1010c0375f121bdf1d5d563065747e585153918","category":"Thai"}