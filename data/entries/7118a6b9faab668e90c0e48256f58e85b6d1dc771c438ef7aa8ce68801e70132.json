{"title":"กูเกิลเผยตัวเลขผู้ใช้ Gemini ที่ 350 ล้านคนต่อเดือน คาด ChatGPT มี 600 ล้านคน","link":"https://www.blognone.com/node/146021","date":1745463890000,"content":"<div><div><div><p>เรารู้กันดีว่า ChatGPT ได้รับความนิยมมากกว่า Gemini อยู่มากพอสมควร (เหตุผลข้อหนึ่งเพราะมาก่อนใคร) แต่ไม่มีใครรู้ตัวเลขว่ามากแค่ไหน</p>\n<p>ข้อมูลล่าสุดจาก <a href=\"https://www.blognone.com/node/145983\">ห้องไต่สวนคดีผูกขาด Search</a> (อันเดียวกับ <a href=\"https://www.blognone.com/node/146007\">กูเกิลจ่ายเงินเยอะมากให้ซัมซุงพรีโหลด Gemini</a>) กูเกิลเปิดเผยสถิติผู้ใช้ Gemini ต่อศาลดังนี้</p>\n<ul>\n<li>ผู้ใช้ต่อวัน (DAU) 35 ล้านคน</li>\n<li>ผู้ใช้ต่อเดือน (MAU) 350 ล้านคน</li>\n</ul>\n<p>ข้อมูลนี้นับถึงเดือนมีนาคม 2025 ซึ่งเพิ่มขึ้นจากข้อมูลเดิมที่กูเกิลเคยเปิดเผยต่อศาลในเดือนตุลาคม 2024 ว่ามี 9 ล้าน DAU และ 90 ล้าน MAU</p>\n<p>หากเทียบกับข้อมูลของ OpenAI ที่เคยเปิดเผยต่อสาธารณะ ระบุว่ามีผู้ใช้<strong>ต่อสัปดาห์</strong> 400 ล้านคน และ Meta AI มีผู้ใช้ต่อเดือน 500 ล้านคน (วิธีการนับของ Meta อาจรวมผู้ใช้ในแอพโซเชียล-แชทต่างๆ ที่เรียกใช้งาน Meta AI อีกทีด้วย อาจเทียบกันตรงๆ ไม่ได้)</p>\n<p>ในเอกสารของกูเกิล ประเมินว่า ChatGPT มีผู้ใช้ 600 ล้านคนต่อเดือน แต่นี่ไม่ใช่ตัวเลขอย่างเป็นทางการของ OpenAI</p>\n<p>ที่มา - <a href=\"https://www.theinformation.com/briefings/googles-gemini-user-numbers-revealed-court\">The Information</a>, <a href=\"https://9to5google.com/2025/04/23/google-gemini-monthly-users-count-court-hearing/\">9to5google</a>, <a href=\"https://techcrunch.com/2025/04/23/google-gemini-has-350m-monthly-users-reveals-court-hearing/?guccounter=1\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/4e1068bcd89093a1f5b23cfd87e6d613.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/chatgpt\">ChatGPT</a></div><div><a href=\"/topics/google\">Google</a></div><div><a href=\"/topics/lawsuits\">Lawsuits</a></div><div><a href=\"/topics/chatbot\">Chatbot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7118a6b9faab668e90c0e48256f58e85b6d1dc771c438ef7aa8ce68801e70132","category":"Thai"}