{"title":"ซีอีโอ OpenAI บอกจะขอระดมทุนจากไมโครซอฟท์เพิ่มอีก เพราะค่าเทรนโมเดลแพงมาก","link":"https://www.blognone.com/node/136729","date":1699939687000,"content":"<div><div><div><p>Sam Altman ซีอีโอของ OpenAI ให้สัมภาษณ์กับ Financial Times ว่าการเป็นพันธมิตรกับไมโครซอฟท์นั้นเวิร์คมาก และเขาคาดว่าจะขอระดมทุนเพิ่มจากไมโครซอฟท์และนักลงทุนรายอื่นๆ อีกมากในอนาคต (to raise a lot more over time) เพื่อให้มีเงินมากพอกับต้นทุนมหาศาลของการสร้างโมเดล AI ที่มีขนาดใหญ่ขึ้นเรื่อยๆ</p>\n<p>Altman บอกว่าเขาหวังว่าไมโครซอฟท์จะลงทุนใน OpenAI เพิ่มอีก เส้นทางสู่ artificial general intelligence (AGI) ตามวิสัยทัศน์ของเขายังอีกยาวไกล และต้องอาศัยเงินลงทุนอีกมาก เขาบอกว่าบริษัทยังขาดทุนเพราะต้นทุนค่าเทรนโมเดล แม้รายได้ดีขึ้นเรื่อยๆ แต่ไม่ได้เปิดเผยตัวเลข</p>\n<p>เมื่อต้นปีนี้ <a href=\"https://www.blognone.com/node/132356\">ไมโครซอฟท์เพิ่งลงทุนรอบใหม่ใน OpenAI อีก \"หลายพันล้านดอลลาร์\"</a> (ตัวเลขอย่างเป็นทางการไม่ระบุชัด แต่หลายสื่อบอกว่าอาจสูงถึง 1 หมื่นล้านดอลลาร์)</p>\n<p>ที่มา - <a href=\"https://www.ft.com/content/dd9ba2f6-f509-42f0-8e97-4271c7b84ded\">Financial Times</a> via <a href=\"https://slashdot.org/story/23/11/13/1556244/openai-expects-to-raise-a-lot-more-over-time-from-microsoft-others-to-build-superintelligence\">Slashdot</a></p>\n<p><img alt=\"No Description\" src=\"https://www.blognone.com/sites/default/files/externals/99d53dc0fa182bb0ad8aa7a9b26d73c6.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/investment\">Investment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c418cfa441a153198c7600a304a6253867e041da17cf92c21358309ca57f2d57","category":"Thai"}