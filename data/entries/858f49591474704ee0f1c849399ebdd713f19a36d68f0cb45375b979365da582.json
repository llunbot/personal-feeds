{"title":"JetBrains จัดแพ็กเกจ AI ช่วยเขียนโค้ด มีรุ่นฟรีให้ใช้, เปิดบริการ Junie Agent ช่วยเขียนโค้ด","link":"https://www.blognone.com/node/145953","date":1745119313000,"content":"<div><div><div><p><a href=\"https://www.blognone.com/node/142736\">ค่าย JetBrains มีบริการ AI ช่วยเขียนโค้ดมาตั้งแต่ปี 2023</a> โดยใช้โมเดลหลายๆ ตัวผสมผสานกัน เช่น Anthropic, OpenAI, Google</p>\n<p>ล่าสุด JetBrains จัดแพ็กเกจ AI ช่วยเขียนโค้ดใหม่ ใช้ได้กับ IDE ทุกตัวในเครือ แถมมี free-tier ให้เลือกด้วย</p>\n<p>แพ็กเกจ AI ของ JetBrains แยกออกเป็น 4 ระดับคือ AI Free, AI Pro, AI Ultimate, AI Enterprise โดยเวอร์ชันฟรีจะสามารถรันโมเดล Mellum ของ JetBrains เองแบบ local (ผ่าน Ollama หรือ LM Studio) พร้อมกับมีเครดิตให้รันโมเดลบนคลาวด์ได้เล็กน้อย</p>\n<p>ส่วนแพ็กเกจแบบเสียเงินเริ่มที่ AI Pro ราคา 10 ดอลลาร์ต่อเดือน และ AI Ultimate ที่ 30 ดอลลาร์ต่อเดือน ได้เครดิตในการรันโมเดลบนคลาวด์เพิ่มขึ้น</p>\n<p>นอกจากฟีเจอร์ช่วยเติมโค้ดหรือแชทกับบ็อททั่วๆ ไปแล้ว JetBrains ยังเริ่มให้บริการ coding agent ชื่อ Junie ด้วย (เบื้องหลังเป็นโมเดล Anthropic ผสม OpenAI) สามารถใช้งานได้กับทุกแพ็กเกจข้างต้น แต่ IDE ยังรองรับแค่บางตัวคือ IntelliJ IDEA Ultimate, PyCharm Pro, WebStorm, GoLand ส่วนตัวที่เหลือจะทยอยตามมาในอนาคต</p>\n<p>ที่มา - <a href=\"https://blog.jetbrains.com/blog/2025/04/16/jetbrains-ides-go-ai/\">JetBrains</a></p>\n<p><img alt=\"No Description\" src=\"https://www.blognone.com/sites/default/files/externals/6d24574953fe10a273fe8319682dd430.png\" /></p>\n<p>ตารางเปรียบเทียบแพ็กเกจ</p>\n<p><img alt=\"No Description\" src=\"https://www.blognone.com/sites/default/files/externals/58eb29d3e1fed79382553270ac761536.png\" /></p>\n<p><img alt=\"No Description\" src=\"https://www.blognone.com/sites/default/files/externals/c019abc229ebead4a1b6f33944648979.png\" /></p>\n<p>ตัวอย่างหน้าตาของ Junie</p>\n<p><img alt=\"No Description\" src=\"https://www.blognone.com/sites/default/files/externals/1ee123e00ef72517c8220792cc834910.png\" /></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/ide\">IDE</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"858f49591474704ee0f1c849399ebdd713f19a36d68f0cb45375b979365da582","category":"Thai"}