{"title":"iFixit แกะ MacBook Pro 2021 แล้ว เบื้องต้นพบแบตถอดง่าย เปลี่ยนได้สะดวก","link":"https://www.blognone.com/node/125530","date":1635409532000,"content":"<div><div><div><p>iFixit โพสต์บล็อกยั่วน้ำลายการแกะ MacBook Pro 2021 แล้ว แม้จะยังไม่เสร็จสิ้นทุกขั้นตอน แต่เขาพบว่าคราวนี้แบตเตอรี่ MacBook Pro ถอดง่ายกว่าเดิมมาก แทนที่จะนำไปไว้ส่วนท้ายของบทความเต็ม เขาจึงนำมาให้ดูก่อน</p>\n<p>iFixit พบว่าแบตเตอรี่ไม่ได้อยู่ใต้เมนบอร์ดแล้ว แต่อยู่ด้านนอก แยกเป็น 4 ก้อน 2 ก้อนด้านซ้ายและขวามีแถบช่วยดึงแบตเตอรี่ออก (pull tab) ทำให้ถอดได้ง่ายขึ้น ส่วนสองก้อนตรงกลางที่ไม่มีแถบช่วยดึง เมื่อถอด touch pad ออก ก็มีช่องให้ดันแบตเตอรี่ออกได้ง่าย การเปลี่ยนแบตเตอรี่ของ MacBook Pro 2021 น่าจะสะดวกกว่าเดิม</p>\n<p>ส่วนการเปลี่ยนแปลงอื่นภายในเครื่อง และการถอดชิ้นส่วนแบบละเอียด น่าจะต้องรอติดตามบทความแบบเต็มของ iFixit เร็วๆ นี้</p>\n<p><img src=\"https://www.blognone.com/sites/default/files/externals/5f4cda1105e64191b97e00593acac9df.jpg\" /></p>\n<p>ที่มา - <a href=\"https://www.ifixit.com/News/54122/macbook-pro-2021-teardown\">iFixit</a></p>\n</div></div></div><div><div>Topics: </div><div><div><a href=\"/topics/macbook-pro\">MacBook Pro</a></div><div><a href=\"/topics/ifixit\">iFixit</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02f7dc2287342a225366f4b589cb653c82f311acbfc97060fa1beb0eeeade712","category":"Thai"}