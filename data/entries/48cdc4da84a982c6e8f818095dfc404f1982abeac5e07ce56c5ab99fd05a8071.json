{"title":"TCL เปิดตัวสมาร์ททีวีรุ่นปี 2021 ที่อัพเกรดมาใช้ Google TV แล้ว","link":"https://www.blognone.com/node/124163","date":1628650236000,"content":"<div><div><div><p>TCL เป็นผู้ผลิตสมาร์ททีวีรายที่สอง (จากทั้งหมด 2 ราย รายแรกคือ Sony) ที่เปิดตัวทีวี<a href=\"https://www.blognone.com/node/118753\">ระบบปฏิบัติการ Google TV รุ่นใหม่ที่มาแทน Android TV</a> (เป็นอินเทอร์เฟซใหม่ที่ครอบ Android TV โดยไส้ในยังเป็น Android เหมือนกัน)</p>\n<p>ทีวีที่ใช้ Google TV เป็นทีวีรุ่นปี 2021 สองซีรีส์คือ</p>\n<ul>\n<li><strong>TCL 5-Series</strong> เทคโนโลยี QLED มี 4 ขนาดหน้าจอคือ 50” (50S546), 55” (55S546), 65” (65S546), 75” (75S546) ราคาเริ่มต้นที่ 599 ดอลลาร์ (รุ่น 50\")</li>\n<li><strong>TCL 6-Series</strong> เทคโนโลยี QLED mini-LED มี 3 ขนาดหน้าจอคือ 55” (55R646), 65” (65R646), 75” (75R646) ราคาเริ่มต้นที่ 999 ดอลลาร์ (รุ่น 55\")</li>\n</ul>\n<p><img src=\"https://www.blognone.com/sites/default/files/externals/89efb5d8bcda0c8a61e5a5fe7f656432.jpg\" /></p>\n<p><img src=\"https://www.blognone.com/sites/default/files/externals/2288c03ce44ede4c7678547f6dc76787.png\" /></p>\n<p>ก่อนหน้านี้ ทีวีของ TCL ที่ขายในสหรัฐอเมริกาใช้วิธีแบ่งระบบปฏิบัติการตามซีรีส์ โดยรุ่นล่าง Series 3-4 ใช้ Android TV และรุ่นบน Series 5-6-8 ใช้ Roku TV</p>\n<p>รอบนี้ TCL เปลี่ยนระบบปฏิบัติการของ Series 5-6 มาเป็น Google TV แทน โดยยังใช้ฮาร์ดแวร์เหมือนเดิมเกือบหมด ส่วนทีวีรุ่นท็อปสุดคือ Series 8 ยังไม่ได้เปิดตัวรุ่นใหม่ของปี 2021 ทำให้ยังมีขายเฉพาะรุ่นที่เป็น Roku TV อยู่</p>\n<p><a href=\"https://www.blognone.com/node/120735\">TCL ยังเคยสัญญาว่าจะอัพเกรดทีวีรุ่นปี 2019-2020 มาเป็น Android TV เวอร์ชัน 11  ด้วย</a></p>\n<p>ที่มา - <a href=\"https://www.tcl.com/us/en/blog/article/tcl-with-google-tv\">TCL</a>, <a href=\"https://arstechnica.com/gadgets/2021/08/tcl-google-tv-new-6-series-and-5-series-specs-price-order-details/\">Ars Technica</a></p>\n</div></div></div><div><div>Topics: </div><div><div><a href=\"/topics/tcl\">TCL</a></div><div><a href=\"/topics/smart-tv\">Smart TV</a></div><div><a href=\"/topics/tv\">TV</a></div><div><a href=\"/topics/google-tv\">Google TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48cdc4da84a982c6e8f818095dfc404f1982abeac5e07ce56c5ab99fd05a8071","category":"Thai"}