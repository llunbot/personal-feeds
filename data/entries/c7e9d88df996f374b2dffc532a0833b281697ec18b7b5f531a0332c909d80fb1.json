{"title":"Palantir ประกาศความร่วมมือกับ Microsoft ให้บริการ AI สำหรับงานความมั่นคงของสหรัฐ","link":"https://www.blognone.com/node/141355","date":1723300905000,"content":"<div><div><div><p>Palantir บริษัทซอฟต์แวร์วิเคราะห์ข้อมูลขนาดใหญ่ ที่มีลูกค้าเป็นหน่วยงานรัฐบาลด้านความมั่นคง ประกาศความร่วมมือกับไมโครซอฟท์ เพื่อนำเทคโนโลยี AI และการวิเคราะห์ข้อมูล มาให้บริการกับหน่วยงานความมั่นคงของสหรัฐ</p>\n<p>รายละเอียดของความร่วมมือบอกว่าไมโครซอฟท์จะนำเทคโนโลยีโมเดลภาษาขนาดใหญ่หรือ LLM ที่ให้บริการบน Azure OpenAI Service มาเชื่อมต่อกับแพลตฟอร์ม AI ของ Palantir หรือ AIP ทั้งหมดทำงานบนคลาวด์ที่ให้บริการสำหรับลูกค้ารัฐบาลของไมโครซอฟท์</p>\n<p>Palantir และไมโครซอฟท์ไม่ได้ลงรายละเอียดว่าเทคโนโลยีนี้จะนำมาใช้กับข้อมูลส่วนใด แต่บอกว่ามีส่วนความลับขั้นสุดยอด (Top Secret) รวมอยู่ด้วย</p>\n<p>ที่มา: <a href=\"https://news.microsoft.com/2024/08/08/palantir-and-microsoft-partner-to-deliver-enhanced-analytics-and-ai-services-to-classified-networks-for-critical-national-security-operations/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/74a90fa308ca77b62b51245d36040a39.jpg\" /></p>\n</div></div></div><div><div>Topics: </div><div><div><a href=\"/topics/palantir\">Palantir</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7e9d88df996f374b2dffc532a0833b281697ec18b7b5f531a0332c909d80fb1","category":"Thai"}