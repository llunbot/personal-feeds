{"title":"Apple ฟ้องบริษัทสวิส ที่ใช้โลโก้รูปแอปเปิล แต่เปิดมานานถึง 111 ปี","link":"https://www.blognone.com/node/134441","date":1687240457000,"content":"<div><div><div><p>Wired รายงานว่า Apple ได้ยื่นฟ้องบริษัท Fruit Union Suisse ที่สวิตเซอร์แลนด์ มีอายุมากถึง 111 ปี เพราะใช้โลโก้รูปแอปเปิลสีแดงมีสัญลักษณ์บวกอยู่ภายในแอปเปิล โดยทาง Apple อ้างว่าต้องการครอบครองสิทธิ์ทรัพย์สินทางปัญญา ถ้าหาก Apple ชนะคดีขึ้นมาจะมีผลให้ Fruit Union Suisse ถูกบังคับให้เปลี่ยนโลโก้</p>\n<p>ด้าน Jimmy Mariéthoz ผู้บริหารของ Fruit Union Suisse แอปเปิลควรจะเป็นสัญลักษณ์ที่เป็นสากลและควรจะเป็นสิทธิ์ของคนทุกคนในการใช้งาน</p>\n<p><img alt=\"No Description\" src=\"https://www.blognone.com/sites/default/files/externals/a6eeb2e9620d156ce3a69d7367447873.png\" /></p>\n<p>ครั้งนี้ไม่ใช่ครั้งแรกที่ Apple ไล่ล่าสิทธิการใช้โลโก้แอปเปิลแต่เพียงผู้เดียว โดยก่อนหน้านี้  Swiss Institute of Intellectual Property (IPI) สถาบันทรัพย์สินทางปัญญาแห่งสวิสระบุว่า Apple ยื่นขอรูปภาพประกอบแอปเปิล Granny Smith ขาวดำ ซึ่งได้รับการอนุมัติแค่บางส่วนเท่านั้น และมีการระบุว่าภาพทั่วไปเช่น ภาพแอปเปิลถือว่าเป็นสาธารณะ ต่อมาทาง Apple ยื่นอุทธรณ์คำตัดสินในเดือนเมษายน 2023  รวมถึงในปี 2010 Apple ให้สหกรณ์ร้านขายของขนาดเล็กในสวิตเซอร์แลนด์ลงนามข้อตกลง หลังได้ข้อสรุปในชั้นศาล ว่าจะไม่เพิ่มรอยกัดบนลูกแอปเปิลในโลโก้ของร้านค้า</p>\n<p>นอกจากสวิตเซอร์แลนด์ Apple ยังยื่นคำขอเครื่องหมายการค้าที่คล้ายกันนี้ในอีกหลายประเทศเช่น ญี่ปุ่น ตุรกี อิสราเอล และอาร์เมเนีย</p>\n<p>รายงาน Tech Transparency Project ระบุว่า Apple ยื่นจดเครื่องหมายการค้ามากกว่าบริษัทเทคอื่นยักษ์ใหญ่รวมกันอย่าง Microsoft, Facebook, Amazon และ Google แต่ก็ไม่ใช่แค่ Apple ที่ทำอยู่ผู้เดียว เนื่องจากบริษัทอื่นก็มีเครื่องหมายการค้าที่ใช้คำทั่วไปเช่นกัน Windows, Nest และ Prime รวมไปถึงบริษัทเทคจำนวนมากก็พยายามทำเครื่องหมายการค้าของตนมาจากคำและรูปภาพทั่วไป ซึ่งควรที่เป็นของสาธารณะและควรใช้งานร่วมกันได้ฟรี</p>\n<p>ที่มา: <a href=\"https://www.neowin.net/news/apple-is-forcing-a-111-year-old-fruit-company-to-change-its-logo-in-a-weird-trademark-battle/\">neowin</a>, <a href=\"https://www.wired.co.uk/article/apple-vs-apples-trademark-battle\">wired</a></p>\n</div></div></div><div><div>Topics: </div><div><div><a href=\"/topics/apple\">Apple</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62c20a2a22d777666d91fee7798211d49bdd60f51bcf6c5991f0b78e713c1597","category":"Thai"}