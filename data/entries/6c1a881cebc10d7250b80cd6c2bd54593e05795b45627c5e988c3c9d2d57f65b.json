{"title":"Galaxy Z Fold 2 และ Galaxy Tab A7 หมดระยะซัพพอร์ตนาน 4 ปี ตามที่สัญญาไว้","link":"https://www.blognone.com/node/142466","date":1728475066000,"content":"<div><div><div><p>ซัมซุงถอด Galaxy Z Fold 2 และ Galaxy Tab A7 ออกจาก<a href=\"https://security.samsungmobile.com/workScope.smsb\">รายชื่อสินค้าที่ได้รับอัพเดตแพตช์ความปลอดภัย</a> หลังจาก<a href=\"https://www.blognone.com/node/118232\">เริ่มวางขายในเดือนกันยายน</a> <a href=\"https://www.blognone.com/node/118913\">2020</a> ได้ระยะเวลาซัพพอร์ตนาน 4 ปีพอดี</p>\n<p>Galaxy Z Fold 2 และ Galaxy Tab A7 วางขายในยุคที่ซัมซุงยังการันตีระยะซัพพอร์ตนาน 3 ปี หลังจากนั้นไม่นาน  <a href=\"https://www.blognone.com/node/121324\">ช่วงต้นปี 2021 ซัมซุงยืดระยะเวลาให้เป็น 4 ปี</a> ซึ่งย้อนหลังมาให้กับสินค้าทั้งสองตัวนี้ด้วย ตอนนี้ครบ 4 ปีแล้วหมดระยะซัพพอร์ตตามที่สัญญาไว้</p>\n<p>เงื่อนไขการซัพพอร์ตของซัมซุงในปัจจุบัน (<a href=\"https://www.blognone.com/node/137729\">ประกาศต้นปี 2024</a>) คืออัพเกรดระบบปฏิบัติการแอนดรอยด์ 7 เวอร์ชัน และแพตช์ความปลอดภัยนาน 7 ปี นั่นแปลว่า Galaxy Z Fold 6 รุ่นใหม่ล่าสุดของปี 2024 จะได้อัพเดตไปจนถึงปี 2031</p>\n<p>ที่มา - <a href=\"https://9to5google.com/2024/10/08/no-more-updates-for-galaxy-z-fold-2-tab-a7/\">9to5google</a></p>\n<p><img src=\"https://www.blognone.com/sites/default/files/externals/cf748bf224d8146d9159fbd19926f26b.jpg\" /></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/samsung\">Samsung</a></div><div><a href=\"/topics/galaxy-tab-0\">Galaxy Tab A</a></div><div><a href=\"/topics/mobile\">Mobile</a></div><div><a href=\"/topics/tablet\">Tablet</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c1a881cebc10d7250b80cd6c2bd54593e05795b45627c5e988c3c9d2d57f65b","category":"Thai"}