{"title":"สตูดิโอ Bungie มีปัญหาวัฒนธรรมองค์กร คุกคามทางเพศ ซีอีโอออกมาขอโทษแล้ว","link":"https://www.blognone.com/node/126275","date":1639310475000,"content":"<div><div><div><p>สตูดิโอ Bungie ผู้สร้างเกม Destiny เป็นสตูดิโอรายล่าสุดที่มีปัญหาวัฒนธรรมที่ทำงานมีการคุกคามทางเพศ จนล่าสุดซีอีโอ Pete Parsons ต้องออกมาเขียนจดหมายขอโทษแล้ว</p>\n<p>Bungie เคยมีประเด็นเรื่องวัฒนธรรมการทำงานเมื่อเดือนกันยายน หลังมีพนักงานรายหนึ่งออกมาแฉปัญหาในบริษัท ซึ่งตอนนั้น <a href=\"https://www.bungie.net/en/News/Article/50746\">Parsons ออกมาประกาศมาตรการหลายอย่างด้านความหลากหลายในที่ทำงาน</a></p>\n<p>แต่ล่าสุด IGN มีบทความสัมภาษณ์พนักงานทั้งอดีตและปัจจุบันจำนวน 26 คน พบว่าปัญหาภายในที่ทำงานของ Bungie ยังเหมือนเดิม มีทั้งเรื่องวัฒนธรรมชายเป็นใหญ่ ไปจนถึงฝ่าย HR กลับปกป้องผู้กระทำผิดซะเอง นอกจากนี้ยังมีประเด็นเรื่องการทำงานหนักเป็นเวลานานๆ หรือศัพท์ในวงการเกมเรียกว่า crunch time ด้วย</p>\n<p><img src=\"https://www.blognone.com/sites/default/files/externals/030023f0a340e1a0b73477e582e0947b.jpg\" /></p>\n<p>หลังบทความของ IGN เผยแพร่ออกมา ทำให้ <a href=\"https://www.bungie.net/en/Explore/Detail/News/50895\">Parsons ต้องออกมาขอโทษพนักงานทุกคนที่เคยประสบปัญหา</a> เขาระบุว่าได้ไล่พนักงานที่สร้างปัญหาออกไปหลายคน โดยไม่สนใจผลงานหรืออายุงาน รวมถึงจะปรับปรุงเรื่องการวางแผนให้ดีขึ้น โดยไม่ให้พนักงานต้องทำงานหนักเกินควร</p>\n<p>ปัญหาเรื่องวัฒนธรรมในการทำงานเป็นสิ่งที่เกิดขึ้นกับสตูดิโอเกมใหญ่ๆ หลายแห่ง เช่น <a href=\"https://www.blognone.com/node/118811\">Ubisoft</a> หรือ <a href=\"https://www.blognone.com/node/123932\">Activision Blizzard</a> และยังไม่มีทีท่าว่าจะแก้ไขได้ง่ายนัก</p>\n<p>ที่มา - <a href=\"https://www.ign.com/articles/bungie-report-battle-soul-work-culture-harassment-crunch\">IGN</a>, <a href=\"https://www.eurogamer.net/articles/2021-12-11-bungie-ceo-apologies-after-damning-report-exposes-a-culture-of-overt-sexism-at-the-studio\">Eurogamer</a></p>\n</div></div></div><div><div>Topics: </div><div><div><a href=\"/topics/bungie\">Bungie</a></div><div><a href=\"/topics/diversity\">Diversity</a></div><div><a href=\"/topics/sexual-abuse\">Sexual Abuse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4d0fbed10616a30ce7e62680d5bd915174c0d3d725b670ab4b4df81d708d6fe","category":"Thai"}