{"title":"Phil Spencer ชื่นชม Nintendo Switch 2 จอใหญ่ขึ้น, ไมโครซอฟท์จะออกเกมให้แน่นอน","link":"https://www.blognone.com/node/144313","date":1737811074000,"content":"<div><div><div><p>Phil Spencer แห่ง Microsoft Gaming ไปออกรายการช่อง Gamertag Radio มีประเด็นน่าสนใจหลายเรื่อง เช่น เขาพูดถึง Nintendo Switch 2 โดยเล่าว่าได้อีเมลคุยกับ Shuntaro Furukawa ซีอีโอของนินเทนโด แสดงความยินดีกับการเปิดตัว Switch 2 และบอกว่าจอใหญ่ขึ้นเป็นผลดีกับคนแก่อย่างเขาที่ตาเริ่มมองยากแล้ว</p>\n<p>Spencer ยังบอกว่านินเทนโดเป็นผู้เล่นรายสำคัญของวงการเกม เขามั่นใจว่า Switch 2 จะประสบความสำเร็จแบบเดียวกับ Switch 1 และไมโครซอฟท์จะออกเกมบน Switch 2 ให้อย่างแน่นอน ส่วนรายละเอียดของ Switch 2 นั้นพวกเราจะค่อยๆ รู้เองในระยะถัดไป</p>\n<p>ที่มา - <a href=\"https://www.videogameschronicle.com/news/phil-spencer-confirms-xbox-will-support-switch-2-i-congratulated-nintendos-president/\">VGC</a></p>\n<p><img src=\"https://www.blognone.com/sites/default/files/externals/ff4de5e52da3edce2e17f2eb89869fa4.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94f6b8406302911f1103e756ea11c448d44b772d4a78d8d1fbbc2571a850aef1","category":"Thai"}