{"title":"ถนนทุกสายมุ่งสู่อินฟลูเอนเซอร์ Facebook ลงทุนในครีเอเตอร์ 1 พันล้านเหรียญภายในปี 2022","link":"https://www.blognone.com/node/123730","date":1626344316000,"content":"<div><div><div><p>กลายเป็นเทรนด์สำหรับโซเชียลมีเดียใหญ่ที่ให้ความสำคัญกับอินฟลูเอนเซอร์เพื่อดึงผู้ใช้ให้อยู่บนแพลตฟอร์ม โดย Facebook ประกาศลงทุนในครีเอเตอร์ 1 พันล้านเหรียญภายในปี 2022 การลงทุนจะครอบคลุมโปรแกรมโบนัสใหม่ที่จ่ายเงินให้ครีเอเตอร์ที่สร้างเนื้อหาจนเป็นที่นิยม และเงินให้ครีเอเตอร์นำไปลงทุนสร้างเนื้อหาใหม่ๆ ได้</p>\n<p>ปัจจุบันทั้ง Facebook และ Instagram ทำฟีเจอร์ให้ทิปเพื่อเอาใจครีเอเตอร์มากมาย เช่น badge ใน Instagram Live หรือ Stars ใน Facebook ล่าสุด Facebook หาช่องทางให้โบนัสครีเอเตอร์​เพิ่มด้วยการขยาย Stars Challenges หรือโบนัสพิเศษสำหรับเนื้อหาที่มีคนดูสูงไปยังครีเอเตอร์กลุ่มเกมมิ่งเพิ่ม โดยจะได้โบนัสพิเศษเป็นรายเดือน</p>\n<p>สำหรับใน Instagram โบนัสจะมาในรูปแบบการสร้างเนื้อหาโฆษณาบน IGTV ซึ่งบริษัทจะแบ่งรายได้ให้ด้วย รวมถึงโบนัสพิเศษสำหรับการสร้างเนื้อหาโดนใจ ได้รับความนิยมบน Reels และ Live</p>\n<p><img src=\"https://www.blognone.com/sites/default/files/externals/d8d866fb42ad3609a11e1d2a4961852c.jpg\" /></p>\n<p>ที่มา - <a href=\"https://about.fb.com/news/2021/07/investing-1-billion-dollars-in-creators/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce5a8f34757ac7fe0ca1b272f90764942550e95a0cf13f5535fbeb73fe0c748f","category":"Thai"}