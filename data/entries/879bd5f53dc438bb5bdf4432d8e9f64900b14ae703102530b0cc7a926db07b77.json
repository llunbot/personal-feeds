{"title":"บัญชี GitHub แฉซอร์สโค้ด Rabbit R1 เป็นแค่สคริปต์ ไม่มี AI จริง, ซีทีโอโต้ AI ไม่ได้อยู่ในโค้ดที่หลุด","link":"https://www.blognone.com/node/139375","date":1713913048000,"content":"<div><div><div><p>บัญชี GitHub ที่ใช้ชื่อว่า rabbitscam ออกมาโพสซอร์สโค้ดของ <a href=\"https://www.blognone.com/node/137624\">Rabbit R1 อุปกรณ์ AI ผู้ช่วยที่เปิดตัวในงาน CES เมื่อต้นปีที่ผ่านมา</a>ว่าไม่ได้มี AI อะไรอยู่ภายใน และที่จริงแล้วความสามารถของ Rabbit R1 เป็นเพียงสคริปต์ Playwright ที่ควบคุมเบราว์เซอร์เท่านั้น</p>\n<p>อย่างไรก็ดี ใน <a href=\"https://news.ycombinator.com/item?id=40135250\">Hacker's News มีคนแคปหน้าจอข้อความ Discord ของ Peiyuan Liao ซีทีโอ Rabbit Inc.</a> ระบุว่า Large Action Model (LAM) นั้นทำงานนอกโค้ดที่ rabbitscam โพสมา</p>\n<p>การใช้สคริปต์ภายนอกเพื่อสั่งงานอาจจะไม่ใช่เรื่องประหลาดนัก เพราะการทำ agent ในระบบที่รัน LLM ส่วนมากก็มีสคริปต์ทำงานอีกชั้นหนึ่งเป็นส่วนใหญ่ อย่างไรก็ตาม Rabbit R1 มีแนวทางอิมพลีเมนต์ที่ค่อนข้างอันตราย เพราะถามรหัสผ่านผู้ใช้โดยตรง ไม่ได้ควบคุมแอปต่างๆ ผ่าน API แต่อย่างใด</p>\n<p>สินค้าในกลุ่มที่คล้ายกับ Rabbit R1 อีกตัวหนึ่งคือ Humane AI Pin ที่ถูก MKBHD รีวิวว่า<a href=\"https://www.youtube.com/watch?v=TitZV6k8zfA&amp;t=1080s&amp;pp=ygUGaHVtYW5l\">เป็นสินค้าที่แย่ที่สุดที่เคยรีวิวมา</a></p>\n<p>ที่มา - <a href=\"https://github.com/rabbitscam/rabbitr1\">GitHub: rabbitscam</a>, <a href=\"https://news.ycombinator.com/item?id=40135250\">Hacker's News</a></p>\n<p><img src=\"https://www.blognone.com/sites/default/files/externals/d6381465f56c1be2c5b9adec34d846af.png\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"879bd5f53dc438bb5bdf4432d8e9f64900b14ae703102530b0cc7a926db07b77","category":"Thai"}