{"title":"OpenAI เปิดตัว Operator AI Agent ที่ทำงานผ่านเว็บให้อัตโนมัติ เช่น จองบัตร จองร้านอาหาร และอื่น ๆ","link":"https://www.blognone.com/node/144276","date":1737672752000,"content":"<div><div><div><p>OpenAI เปิดตัว <strong>Operator</strong> ผู้ช่วย AI Agent ที่สามารถทำงานต่าง ๆ ให้กับผู้ใช้งานได้ตามที่กำหนดผ่านเว็บเบราว์เซอร์</p>\n<p>Operator ทำงานผ่านเบราว์เซอร์ของผู้ใช้งานเอง มีความสามารถทำความเข้าใจเนื้อหาที่แสดงบนเว็บไซต์ และดำเนินการโต้ตอบเช่น พิมพ์ คลิก เลื่อนหน้า ซึ่งเป็นวิธีการที่แตกต่างจากเครื่องมือประเภทบอต และยังสามารถกรอกแบบฟอร์ม ทำคำสั่งซื้อ และอื่น ๆ</p>\n<p>Operator ทำงานบนโมเดลใหม่ของ OpenAI ชื่อ CUA ย่อมาจาก Computer-Using Agent โดยนำความสามารถด้าน Visual ของ GPT-4o รวมกับวิธีคิดเป็นเหตุผลผ่านระบบเรียนรู้ reinforcement ทำให้โต้ตอบกับสิ่งที่ปรากฎบนหน้าจอได้แบบเดียวกับคนเห็น แล้วโต้ตอบดำเนินการกับสิ่งเหล่านั้นได้</p>\n<p>เมื่อสั่ง Operator ให้ดำเนินการบนเว็บไซต์ ผู้ใช้งานสามารถเข้ามาควบคุมแทนได้ตลอดตามที่เห็นหน้าเว็บไซต์ กรณีเว็บไซต์ให้ใส่ข้อมูลสำคัญ เช่น ล็อกอิน ข้อมูลการจ่ายเงิน หรือ CAPTCHAs Operator จะแจ้งให้ผู้ใช้งานเข้ามาควบคุมและเพิ่มข้อมูล นอกจากนี้ผู้ใช้งานยังคัสตอมโปรไฟล์สำหรับการใช้งานแต่ละเว็บไซต์ หากมีข้อมูลเบื้องต้นที่แตกต่างกัน</p>\n<p>Operator เปิดให้ใช้งานตั้งแต่วันนี้สำหรับลูกค้า Pro ในสหรัฐอเมริกา สถานะยังเป็นพรีวิวงานวิจัย จึงอาจเกิดข้อผิดพลาดในการทำงานได้ และจำกัดการทำงานกับเว็บไซต์จำนวนหนึ่งก่อน แล้วจะขยายไปยังผู้ใช้งานกลุ่มอื่นในอนาคต</p>\n<p>ที่มา: <a href=\"https://openai.com/index/introducing-operator/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/9cdf2fc2226e8d07d122d883b4ddba6a.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c72a1f11736e8dd122724fe08df4a3f579d44875448ca700d6b5ca6bb646bf9","category":"Thai"}