{"title":"Tencent และ NetEase อาจหนีตลาดเกมญี่ปุ่นและกลับจีน หลัง Black Myth: Wukong ติดลมบน","link":"https://www.blognone.com/node/141739","date":1724989165000,"content":"<div><div><div><p>Tencent และ NetEase อาจลดขนาดการลงทุนในญี่ปุ่นลง เพราะแม้จะเข้าไปลงทุนขนานใหญ่ในญี่ปุ่นนับตั้งแต่ปี 2020 เพื่อหลีกหนีกฎเกณฑ์ที่<a href=\"https://www.blognone.com/node/124685\">เข้มงวดขึ้น</a>ในตลาดของจีนเอง แต่ผลลัพธ์กลับไม่ผลิดอกออกผลเท่าที่ควร</p>\n<p>แหล่งข่าวของ Bloomberg รายงานว่า NetEase ปลดพนักงานเกือบทั้งหมดในสตูดิโอ Ouka ส่วน Tencent ก็เริ่มชะลอการลงทุนในเกมใหม่ ๆ แล้ว</p>\n<p>หนึ่งในความท้าทายหลักของความร่วมมือของบริษัทเกมจีนและพาร์ทเนอร์จากญี่ปุ่นคือเป้าหมายที่ต่างกัน เช่น Tencent คาดหวังเกมระดับแฟรนไชส์ แต่พันธมิตรในญี่ปุ่นถนัดโปรเจกต์ขนาดเล็กความเสี่ยงต่ำ</p>\n<p>อย่างไรก็ตาม Tencent และ NetEase จะยังคงร่วมงานกับบริษัทเกมชั้นนำของญี่ปุ่นอย่าง Capcom และ Bandai Namco อยู่ และไม่มีแผนถอนตัวออกจากญี่ปุ่นอย่างสมบูรณ์ ทั้งสองบริษัทยืนยันว่ายังมุ่งมั่นพัฒนาธุรกิจในญี่ปุ่นต่อไป แม้จะมีการปรับเปลี่ยนกลยุทธ์ตามสภาวะตลาด</p>\n<p>ขณะเดียวกัน ตลาดเกมในจีนกำลังฟื้นตัว มีเกมอย่าง Black Myth: Wukong ที่พัฒนาโดยสตูดิโอจีนกลายเป็นเกมฮิตประจำปี <a href=\"https://www.blognone.com/node/141610\">สร้างสถิติยอดขาย 10 ล้านชุดใน 3 วันแรก ผู้เล่นพร้อมกัน 3 ล้านคน</a> ความสำเร็จนี้ช่วยเพิ่มความมั่นใจให้บริษัทจีนลงทุนในบ้านกันมากขึ้น</p>\n<p>อ้างอิง: <a href=\"https://www.bloomberg.com/news/articles/2024-08-30/tencent-netease-rethink-japan-approach-as-game-strategy-stalls\">Bloomberg</a></p>\n<p><img alt=\"alt=&quot;Tencent&quot;\" src=\"https://www.blognone.com/sites/default/files/externals/7500280116bba951809a2a613d756133.jpeg\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/tencent\">Tencent</a></div><div><a href=\"/topics/netease\">NetEase</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d9c312a5d1bd377b508b9716f4ee3552f81fa6dd450ffb3a8436df0679576ef","category":"Thai"}