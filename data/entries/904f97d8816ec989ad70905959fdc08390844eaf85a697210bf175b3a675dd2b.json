{"title":"ผู้บริหาร Bethesda บอก ถ้า Starfield ต้องลง PS5 ด้วยจะไม่มีทางเสร็จตามกำหนด เพราะต้องทดสอบเพิ่ม","link":"https://www.blognone.com/node/134513","date":1687526579000,"content":"<div><div><div><p>Pete Hines หัวหน้าฝ่ายจัดจำหน่าย (Head of Publishing) ของ Bethesda ไปให้การต่อ FTC ในคดีไมโครซอฟท์ซื้อ Activision และได้รับคำถามว่าการพัฒนาเกมอย่าง Starfield เป็นเอ็กซ์คลูซีฟบนคอนโซล Xbox นั้นเป็นอย่างไร</p>\n<p>คำตอบของเขาคือถ้าหาก Starfield ไม่ได้เป็นเอ็กซ์คลูซีฟ Xbox และต้องทำเวอร์ชัน PS5 ด้วย จะไม่มีสิทธิวางขายได้ภายในปีนี้ (กำหนดออก 6 กันยายน หรืออีกประมาณ 9 สัปดาห์) เพราะต้องเสียเวลาทดสอบเพิ่มอีกแพลตฟอร์มด้วย</p>\n<p>เขายังยอมรับว่าการที่ไมโครซอฟท์ไปสัญญาว่าเกมของ Activision Blizzard อย่าง Call of Duty จะลง PS5 ด้วย สร้างความสับสนให้ทีม Bethesda พอสมควร เพราะนโยบายของไมโครซอฟท์ต่อ Bethesda คือให้ทำเกมลงเฉพาะ Xbox เท่านั้น</p>\n<p>ที่มา - <a href=\"https://www.videogameschronicle.com/news/if-starfield-was-on-ps5-it-wouldnt-be-coming-out-so-soon-claims-bethesda/\">VGC</a>, <a href=\"https://www.ign.com/articles/pete-hines-starfield-wouldnt-be-out-in-nine-weeks-if-it-was-releasing-on-ps5\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/056a8fc45348268ce0568166157d6b14.jpg\" /></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/xbox\">Xbox</a></div><div><a href=\"/topics/ftc\">FTC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"904f97d8816ec989ad70905959fdc08390844eaf85a697210bf175b3a675dd2b","category":"Thai"}