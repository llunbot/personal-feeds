{"title":"สรรพากรสหรัฐฯ สั่งโบรกเกอร์ DeFi ต้องรายงานการซื้อขาย กลุ่ม DeFi ฟ้องทันที","link":"https://www.blognone.com/node/143862","date":1735533568000,"content":"<div><div><div><p>สรรพากรสหรัฐฯ ออกประกาศสั่งให้โบรกเกอร์ที่ให้บริการซื้อขายหลักทรัพย์ในกลุ่ม decentralized finance (DeFi) ต้องส่งข้อมูลการซื้อขายให้สรรพากรสหรัฐฯ โดยต้องกรอกแบบฟอร์ม 1099-DA ที่แสดงชื่อผู้ซื้อ, ผู้ขาย, และรายการธุรกรรมทั้งหมด</p>\n<p>สหรัฐฯ มีแนวทางเก็บภาษีคริปโตทุกรูปแบบเสมอมา โดยมองคริปโตทุกรูปแบบเป็นสินทรัพย์ไม่ใช่เงิน ตั้งแต่เงินคริปโตอย่างบิตคอยน์, stablecoin, และ NFT เป็นหน้าที่ของผู้มีเงินได้ต้องรายงานรายได้จากคริปโตด้วยตัวเอง</p>\n<p>ทางฝั่งกลุ่มคริปโตในสหรัฐฯ ได้แก่  the DeFi Education Fund, the Blockchain Association, และ the Texas Blockchain Council ยื่นฟ้องต่อศาลรัฐบาลกลางในเท็กซัส โดยระบุว่าเว็บ DeFi ที่ให้บริการในตอนนี้ไม่ได้ทำหน้าที่ \"โบรกเกอร์\" แต่ทำหน้าที่เป็นเพียงซอฟต์แวร์ front-end เท่านั้น การที่สรรพากรสหรัฐฯ ขยายนิยามโบรกเกอร์ให้ครอบคลุมด้วยจึงไม่ชอบตามรัฐธรรมนูญ</p>\n<p>กฎใหม่ของสรรพากรสหรัฐฯ นี้จะประกาศจริงวันนี้ และมีผลบังคับภายใน 60 วัน หากศาลไม่ระงับไปเสียก่อน</p>\n<p>ที่มา - <a href=\"https://techcrunch.com/2024/12/29/crypto-industry-groups-sue-irs-over-broker-reporting-rule/\">TechCrunch</a></p>\n<p><img src=\"https://www.blognone.com/sites/default/files/externals/8ebf693f311e53e9c59413071bbc586f.png\" alt=\"\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/tax\">Tax</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c58bd3242196302918fadf3888404ebad5045607f8fdd1f8d769387f7a56c1e","category":"Thai"}