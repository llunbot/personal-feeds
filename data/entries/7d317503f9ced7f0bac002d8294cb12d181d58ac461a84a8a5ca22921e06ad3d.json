{"title":"ซีอีโอ AWS แนะนำพนักงานที่ไม่โอเคกับนโยบายเข้าออฟฟิศ 5 วันต่อสัปดาห์ - ลาออกไปอยู่ที่อื่น","link":"https://www.blognone.com/node/142639","date":1729250521000,"content":"<div><div><div><p>Matt Garman <a href=\"https://www.blognone.com/node/139743\">ซีอีโอ AWS</a> หรือ Amazon Web Services กล่าวในการประชุมพนักงาน All-hands เกี่ยวกับคำสั่งที่ Amazon ระบุให้พนักงานกลับเข้ามาทำงานในสำนักงาน 5 วันต่อสัปดาห์ ซึ่งจะมีผลตั้งแต่ 2 มกราคม 2025 เป็นต้นไป ว่าหากพนักงานคนไหนไม่เห็นด้วยกับกฎระเบียบใหม่นี้ ก็สามารถไปลาออกได้</p>\n<p>CNBC อ้างถึงบันทึกการประชุมที่ได้รับมา ซึ่ง Garman อธิบายประเด็นนี้เพิ่มเติมว่า ถ้าพนักงานไม่โอเคกับเงื่อนไข และไม่ต้องการทำงานในสภาพแวดล้อมแบบนี้ ก็ให้ไปทำงานที่บริษัทอื่นรอบ ๆ แทน เพราะที่ Amazon ต้องการให้ทุกคนได้ทำงานร่วมกัน เป็นสภาพแวดล้อมที่เอื้อต่อการสร้างนวัตกรรมสำคัญ และเป็นวัฒนธรรมขององค์กร</p>\n<p>เขายังระบุว่า 9 จาก 10 ของพนักงาน มีความตื่นเต้นกับการเปลี่ยนแปลงนี้ และย้ำว่าคำสั่งนี้ยืดหยุ่นให้กับพนักงานในกรณีที่จำเป็นด้วยเช่นกัน เช่น หากจำเป็นต้องทำงานจากที่บ้านหนึ่งวัน ก็ขอให้ทำงานในสภาพแวดล้อมที่มีความเงียบสงบ เป็นต้น</p>\n<p>ที่มา: <a href=\"https://www.cnbc.com/2024/10/17/aws-ceo-says-employees-unhappy-with-5-day-office-mandate-can-leave.html\">CNBC</a></p>\n<p><img src=\"https://www.blognone.com/sites/default/files/externals/cb0f72e0a8eb39a0e53a4a9b1424756b.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d317503f9ced7f0bac002d8294cb12d181d58ac461a84a8a5ca22921e06ad3d","category":"Thai"}