{"title":"ผู้สร้าง Ruby on Rails แสดงความเป็นห่วงสงคราม WordPress อาจสร้างความเสียหายกับโอเพนซอร์สอื่นด้วย","link":"https://www.blognone.com/node/142497","date":1728571747000,"content":"<div><div><div><p>David Heinemeier Hansson หรือ DHH ผู้สร้าง Ruby on Rails และซีทีโอ 37signals เจ้าของแอป Basecamp ออกมาแสดงความเห็นจากประเด็น<a href=\"https://www.blognone.com/node/142352\">ความขัดแย้งในวงการ WordPress</a> ระหว่าง Matt Mullenweg ผู้ก่อตั้ง WordPress ซีอีโอ Automattic กับ WP Engine โดยมองว่าตอนนี้ Automattic กำลังทำตัวออกนอกเส้นทาง</p>\n<p>DHH ยังแสดงความเป็นห่วงว่าปัญหานี้อาจสร้างความเสียหายต่อวงการโอเพนซอร์สอื่นด้วย ไม่ได้จำกัดแต่ WordPress เขาบอกว่าที่ผ่านมาวงการโอเพนซอร์สเติบโตได้ เพราะทุกคนสามารถสร้างธุรกิจต่อยอดจากโอเพนซอร์สได้อย่างสบายใจ ตามเงื่อนไขข้อตกลงการใช้งาน แต่ไม่เคยมีกรณีแบบนี้ว่า หากโครงการที่คุณทำสำเร็จได้ผลดีมาก ก็ต้อง<a href=\"https://www.blognone.com/node/142352\">จ่ายเงิน 8% เป็นส่วนแบ่งมาให้</a>ด้วย ซึ่งอยู่นอกกติกาเดิมเกินไป</p>\n<p>เขามองแนวทางว่า Automattic น่าจะต้องการให้ WordPress มีสภาพเป็นโอเพนซอร์สต่อไปมากที่สุด แต่เพียงต้องการควบคุมคู่แข่งที่อาจเข้ามาแย่งตลาด อย่างไรก็ตาม Automattic ก็สามารถจะเปลี่ยนโค้ด WordPress ในอนาคตให้ออกจากไลเซนส์ GPL ซึ่งมี<a href=\"https://www.blognone.com/node/138839\">กรณี Redis</a> ที่เคยทำมาแล้ว แต่โค้ดเก่าก็สามารถ fork ออกไปเป็นโครงการอื่นต่อได้อยู่ดี</p>\n<p>ที่มา: <a href=\"https://world.hey.com/dhh/automattic-is-doing-open-source-dirty-b95cf128\">David Heinemeier Hansson</a></p>\n<p><img src=\"https://www.blognone.com/sites/default/files/externals/6ad4f5b66be737a1618019916626b1bd.png\" /></p>\n</div></div></div><div><div>Topics: </div><div><div><a href=\"/topics/basecamp\">Basecamp</a></div><div><a href=\"/topics/wordpress\">WordPress</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f62782a467a570cb31bbb52000ddf1353e0e2c3c07fd5e1f3cad65cf5964238","category":"Thai"}