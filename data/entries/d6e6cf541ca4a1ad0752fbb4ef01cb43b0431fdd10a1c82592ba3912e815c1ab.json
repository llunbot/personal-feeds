{"title":"พายุ สนามบิน โลกใหม่","link":"https://neizod.dev/2023/07/02/storm-airport-new-world.html","date":1688256180000,"content":"<p>หลังหัวหมุนกับการวิ่งวุ่นด้วยจังหวะที่ไม่คุ้นเคย ในที่สุดฉันก็เจอที่ว่างให้ได้นั่งพักเสียที</p>\n\n<p>5:55</p>\n\n<p>เวลาบนหน้าปัดนาฬิกาบอกเช่นนั้น เวลาที่เหมือนกำลังทำตากรุ้มกริ่มหัวเราะยิ้มให้กับโชคชะตาอันพลิกผันไปมาของฉัน</p>\n\n<p>เพราะหากเป็นยามปรกติของใครต่อใคร นี่คงเป็นเวลานอนหลับฝันดีกับ REM แสนสนุกรอบสุดท้ายก่อนที่จะตื่น แต่สำหรับฉันแล้วมันกลับกลายเป็นการวิ่งหาประตูที่ถูกต้องในสนามบินอันแสนกว้างใหญ่แทน</p>\n\n<p>ประตูที่จะพาฉันไปสู่โลกใหม่ที่ฉันไม่เคยคาดหวัง …</p>\n\n<p>ซึ่งก็คงจะถึงแก่เวลาอันควรแล้วหล่ะ กับช่วงเวลานับสิบปีที่ผ่านมาที่ฉันได้เล่นสนุกและเรียนรู้อย่างเต็มที่ (พร้อมทั้งมีใบปริญญากับคำนำหน้าชื่อที่ไม่ได้สลักสำคัญอะไรแถมมาให้)</p>\n\n<blockquote>\n  <p><img src=\"/images/event/misc/leaving-on-a-jet-plane.jpg\" alt /></p>\n\n  <p>เครื่องบินลำจิ๋วที่อาจพาฉันไปไกลเกินฝัน</p>\n</blockquote>\n\n<p>7:03</p>\n\n<p>ได้เวลาบินออกจาก comfort zone เสียที</p>","author":"","siteTitle":"neizod's speculation","siteHash":"939338c5557b1743f2c128736c6006e145dcabc81da9970f1c0dc8ae2feb0830","entryHash":"d6e6cf541ca4a1ad0752fbb4ef01cb43b0431fdd10a1c82592ba3912e815c1ab","category":"Thai"}