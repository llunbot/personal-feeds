{"title":"ASML รายงานผลประกอบการ รายได้โต 23% คำสั่งซื้อเครื่องจักรเพิ่มขึ้นเกือบ 3 เท่า","link":"https://www.blognone.com/node/144383","date":1738140527000,"content":"<div><div><div><p>ASML รายงานผลประกอบการของไตรมาสที่ 4 ปี 2024 ยอดขาย 9,263 ล้านยูโร เพิ่มขึ้น 23% จาก<a href=\"https://www.blognone.com/node/142574\">ไตรมาสที่ 3/2024</a> กำไรสุทธิเพิ่มขึ้นเป็น 2,693 ล้านยูโร โดยเป็นการขายเครื่องจักร Lithography รวม 132 เครื่อง ซึ่งเป็นเครื่องจักร EUV 14 เครื่อง</p>\n<p>บริษัทมีคำสั่งซื้อสุทธิ (Net bookings) ในไตรมาสที่ผ่านมาเพิ่มขึ้น 169% จากไตรมาสก่อนหน้านี้ เป็น 7,088 ล้านยูโร สะท้อนว่าความต้องการเครื่องจักรสำหรับการผลิตเซมิคอนดักเตอร์ยังมีอยู่สูง</p>\n<p>Christophe Fouquet ซีอีโอ ASML กล่าวถึงประเด็นร้อนแรงแห่งวงการ AI อย่าง DeepSeek ว่าเขายังไม่เห็นสัญญาณชะลอความต้องการชิป AI จากลูกค้า เขามองว่าเมื่อต้นทุนการพัฒนา AI ลดลง แปลว่าแอพพลิเคชัน AI จะมีออกมามากขึ้น เป็นโอกาสของผู้ผลิตชิปที่ต้องผลิตให้รองรับความต้องการต่อไป</p>\n<p>ASML เป็นหนึ่งในบริษัทที่ราคาหุ้นได้รับผลกระทบจากข่าว DeepSeek เมื่อคืนวันจันทร์ โดยลดลง 5.8% อย่างไรก็ตามราคาหุ้น ASML หลังรายงานผลประกอบการนี้ก็ปรับเพิ่มขึ้นแล้ว 11%</p>\n<p>ที่มา: <a href=\"https://www.cnbc.com/2025/01/29/asml-earnings-report-q4-2024.html\">CNBC</a> และ <a href=\"https://www.asml.com/en/news/press-releases/2025/q4-2024-financial-results\">ASML</a></p>\n<p><img src=\"https://www.blognone.com/sites/default/files/externals/e00499d39f9ee81351c830d559fd0134.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8997283e91b6952b0e3543c782196958917e0627862a723ecfc867758176bee3","category":"Thai"}