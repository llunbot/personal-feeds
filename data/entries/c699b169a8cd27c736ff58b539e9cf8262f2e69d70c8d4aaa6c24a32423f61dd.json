{"title":"AIOS ปลั๊กอินความปลอดภัยของ WordPress ออกอัพเดต หลังพบช่องโหว่เก็บรหัสผ่านเป็น Plaintext","link":"https://www.blognone.com/node/134847","date":1689407999000,"content":"<div><div><div><p>All-In-One Security (AIOS) ปลั๊กอินด้านความปลอดภัยของ WordPress ออกอัพเดตเวอร์ชันล่าสุด 5.2.0 ระบุว่าแก้ไขบั๊กสำคัญในเวอร์ชันก่อนหน้า 5.1.9 โดยพบว่ามีการเก็บ log ในฐานข้อมูล เมื่อมีคนล็อกอินเข้าเว็บไซต์ ส่วนของรหัสผ่านเป็น plaintext ซึ่งผู้ใช้งานสิทธิระดับ Admin เท่านั้นที่เข้าถึง log นี้ได้ แต่ถือเป็นความเสี่ยงสูงด้านความปลอดภัย</p>\n<p>Log Table ของฐานข้อมูล ที่เก็บรายละเอียดนี้คือ aiowps_audit_log ซึ่งเก็บข้อมูลกิจกรรมการล็อกอิน-ล็อกเอาท์ รวมทั้งการล็อกอินทีไม่สำเร็จ แต่เวอร์ชัน 5.1.9 พบว่าบันทึกข้อมูลรหัสผ่านที่กรอกเข้ามาด้วย</p>\n<p>Updraft ผู้พัฒนาปลั๊กอิน AIOS นี้ <a href=\"https://aiosplugin.com/all-in-one-security-aios-wordpress-security-plugin-release-5-2-0/\">ระบุว่าในเวอร์ชัน 5.2.0</a> ได้แก้ไขปัญหาดังกล่าวแล้ว รวมทั้งล้างข้อมูลรหัสผ่านที่เก็บใน Table นี้ออกไปทั้งหมดด้วย</p>\n<p><a href=\"https://wordpress.org/plugins/all-in-one-wp-security-and-firewall/advanced/\">ข้อมูลจาก WordPress.org</a> พบว่ามีเว็บไซต์ที่ติดตั้งปลั๊กอิน AIOS มากกว่า 1 ล้านเว็บไซต์ โดยอัพเดตเป็นเวอร์ชันล่าสุด 5.2.0 แล้ว ประมาณ 1 ใน 4 ส่วนอีก 40% ยังใช้เวอร์ชัน 5.1.x จึงยังมีเว็บไซต์อีกจำนวนมากที่มีความเสี่ยง</p>\n<p>ที่มา: <a href=\"https://www.bleepingcomputer.com/news/security/wordpress-aios-plugin-used-by-1m-sites-logged-plaintext-passwords/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/a0144bb630627508b272c5b4e555eaa4.jpg\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c699b169a8cd27c736ff58b539e9cf8262f2e69d70c8d4aaa6c24a32423f61dd","category":"Thai"}