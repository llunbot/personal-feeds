{"title":"GM แต่งตั้งผู้ร่วมก่อตั้ง Aurora เป็นหัวหน้าฝ่ายผลิตภัณฑ์ ดูแลทั้งฮาร์ดแวร์ ซอฟต์แวร์","link":"https://www.blognone.com/node/146378","date":1747120944000,"content":"<span>GM แต่งตั้งผู้ร่วมก่อตั้ง Aurora เป็นหัวหน้าฝ่ายผลิตภัณฑ์ ดูแลทั้งฮาร์ดแวร์ ซอฟต์แวร์</span>\n\n  <div>\n    <div>Body</div>\n              <div><p>General Motors หรือ GM ประกาศแต่งตั้ง Sterling Anderson หัวหน้าฝ่ายผลิตภัณฑ์และผู้ร่วมก่อตั้ง Aurora สตาร์ทอัปรถยนต์อัตโนมัติ เป็นรองประธานเจ้าหน้าที่ผู้บริหารระดับสูงฝ่ายผลิตภัณฑ์ทั่วโลก และหัวหน้าฝ่ายผลิตภัณฑ์ของ GM</p>\n<p>Anderson จะร่วมงานกับ GM ตั้งแต่ 2 มิถุนายนเป็นต้นไป โดยดูแลการพัฒนาผลิตภัณฑ์ตั้งแต่ต้นน้ำถึงปลายน้ำ ทั้งรถยนต์สันดาปและรถยนต์ไฟฟ้า ครอบคลุมฮาร์ดแวร์ ซอฟต์แวร์ บริการ และ UX ของลูกค้า</p>\n<p>GM บอกว่าลูกค้ามีความคาดหวังกับรถยนต์ที่มากขึ้นกว่าเดิม การพัฒนาผลิตภัณฑ์จึงต้องคิดใหม่ทั้งหมด ทำให้ซอฟต์แวร์-ฮาร์ดแวร์ทำงานประสานกันดีขึ้น และระยะเวลาพัฒนาผลิตภัณฑ์ใหม่ต้องสั้นลง</p>\n<p>Anderson เคยทำงานที่ Tesla โดยรับผิดชอบการพัฒนารถ Model X และส่วน Autopilot ก่อนลาออกมาก่อตั้ง Aurora ซึ่งปัจจุบันให้บริการรถบรรทุกสินค้าเชิงพาณิชย์ในเท็กซัส</p>\n<p>ที่มา: <a href=\"https://news.gm.com/home.detail.html/Pages/topic/us/en/2025/may/0512-GM-names-Sterling-Anderson-chief-product-officer.html\">GM</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 05/13/2025 - 14:22</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9de64ff8a67976db436400fe3137c5510e6307aa7dfa0e6ab6cb29e25e8825df","category":"Thai"}