{"title":"Meta กำลังทดสอบ Reels บน Quest VR","link":"https://www.blognone.com/node/134260","date":1686293483000,"content":"<div><div><div><p>หลังจากสัปดาห์ที่แล้วที่ Meta ได้เปิดตัว <a href=\"https://www.blognone.com/node/134123\">Quest 3</a> และ Apple เพิ่งประกาศเปิดตัว <a href=\"https://www.blognone.com/node/134171\">Vision Pro</a> ไปเมื่อวันอังคาร ล่าสุดซีอีโอ Meta Mark Zuckerberg ก็ได้เผยแพร่วิดีโอลักษณะของการรับชม Reels บนโลกเหมือนด้วย Quest</p>\n<p>การแสดงผลของ Reels จะไม่ต่างกับบนแพลตฟอร์มอื่นมากนัก โดยจะอยู่ในหน้าต่างที่ลอยอยู่ในโลก VR และแม้จะยังไม่มีข้อมูลที่ชัดเจนว่าจะมีฟีเจอร์ Reels ให้ใช้งานบนแอป Instagram สำหรับ Quest หรือไม่ และจะมีเปิดให้ผู้ใช้ได้ทดลองก่อนหรือเปล่า แต่การที่บริษัทนำ Reels มาสู่ Quest นั้นแสดงให้เห็นว่า Meta พร้อมจะเชื่อมโยงแอปและระบบต่าง ๆ ของ Meta ให้เป็นอันหนึ่งอันเดียวกันยิ่งขึ้น</p>\n<p>ทาง Zuckerberg ยังได้กล่าวถึง<a href=\"https://www.blognone.com/node/134247\">ความต่างของ Quest และ Vision Pro</a> ว่า วิสัยทัศน์ของ Apple นั้นแตกต่างกับบริษัทของเขาที่เน้นให้ผู้คนที่มีปฏิสัมพันธ์และรู้สึกใกล้ชิดกันในรูปแบบใหม่ ๆ</p>\n<p>ที่มา : <a href=\"https://www.theverge.com/2023/6/8/23754585/meta-instagram-reels-quest-vr-short-video-test\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/3e0c2d845b3d8e47f7c9a11cef013278.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div><div><a href=\"/topics/reels\">Reels</a></div><div><a href=\"/topics/instagram\">Instagram</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e8b77e126b0706bd8873ff5b6615c82f37ca2e9b4e169e8ad15ac38a78c8c3c","category":"Thai"}