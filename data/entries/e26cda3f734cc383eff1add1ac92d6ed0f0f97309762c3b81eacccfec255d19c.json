{"title":"Lenovo รายงานผลประกอบการไตรมาส กลุ่ม Infrastructure โดดเด่นจากความต้องการเซิร์ฟเวอร์ AI","link":"https://www.blognone.com/node/144810","date":1740049766000,"content":"<div><div><div><p>Lenovo รายงานผลการดำเนินงานประจำไตรมาสเดือนธันวาคม 2024 รายได้รวมเพิ่มขึ้น 20% จากช่วงเดียวกันในปีก่อนเป็น 18,796 ล้านดอลลาร์ และมีกำไรสุทธิ 693 ล้านดอลลาร์ เป็นการเติบโตของรายได้ระดับเลขสองหลักติดต่อกันเป็นไตรมาสที่สาม โดยรายได้จากธุรกิจที่ไม่ใช่พีซีเพิ่มขึ้นเป็น 46% ของรายได้รวม ตามยุทธศาสตร์สร้างรายได้จากกลุ่มธุรกิจใหม่ของ Lenovo</p>\n<p>กลุ่ม Intelligent Devices มีรายได้เพิ่มขึ้น 12% จากส่วนแบ่งตลาดพีซีที่มากขึ้นกว่าคู่แข่งอันดับ 2 และธุรกิจสมาร์ทโฟนที่ยังเติบโตระดับสองหลัก ส่วนกลุ่มธุรกิจ Infrastructure Solutions รายได้เติบโตถึง 60% ด้วยรายได้ 3.9 พันล้านดอลลาร์ จากทั้งลูกค้ากลุ่มผู้ให้บริการคลาวด์ และกลุ่มลูกค้าองค์กร</p>\n<p>Yuanqing Yang ซีอีโอ Lenovo กล่าวว่าการเติบโตของบริษัทแข็งแกร่งในทุกกลุ่มธุรกิจ โดยเฉพาะกลุ่ม Infrastructure ที่กลับมามีกำไรสุทธิอีกครั้ง ส่วนสมาร์ทโฟนมีการเติบโตอย่างรวดเร็ว</p>\n<p>ที่มา: <a href=\"https://news.lenovo.com/pressroom/press-releases/q3-fy-2024-25/\">Lenovo</a></p>\n<p><img alt=\"No Description\" src=\"https://www.blognone.com/sites/default/files/externals/ac31d7577e01ebde0f1b9dda528b79af.png\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e26cda3f734cc383eff1add1ac92d6ed0f0f97309762c3b81eacccfec255d19c","category":"Thai"}