{"title":"Amazon ไตรมาสล่าสุด AWS และธุรกิจโฆษณา ยังคงเติบโตโดดเด่น","link":"https://www.blognone.com/node/133594","date":1682637025000,"content":"<div><div><div><p>Amazon รายงานผลการดำเนินงานของไตรมาสที่ 1 ปี 2023 ยอดขายรวมเพิ่มขึ้น 9% จากช่วงเดียวกันในปีก่อนเป็น 127,358 ล้านดอลลาร์ และมีกำไรสุทธิ 3,172 ล้านดอลลาร์ โดย Amazon บอกว่าไตรมาสที่ผ่านมาบันทึกขาดทุนเพิ่มเติมจากการลงทุนใน Rivian อีกประมาณ 500 ล้านดอลลาร์</p>\n<p>เฉพาะธุรกิจ AWS มีรายได้ในไตรมาส 21,354 เพิ่มขึ้น 16% และมีกำไรจากการดำเนินงานเฉพาะส่วนธุรกิจนี้ 5,123 ล้านดอลลาร์ ขณะที่ธุรกิจโฆษณาซึ่งเติบโตโดดเด่นมาโดยตลอดจนเป็นที่สนใจของนักลงทุนมากขึ้น มีรายได้ 9,509 ล้านดอลลาร์ เพิ่มขึ้น 21%</p>\n<p>Andy Jassy ซีอีโอ Amazon พูดถึงธุรกิจโฆษณาว่ายังคงเติบโตสูง เป็นผลจากการลงทุนใน Machine Learning ของ Amazon ที่ช่วยให้ลูกค้าได้ข้อมูลที่ตรงกับสิ่งที่ต้องการ นำไปสู่ยอดขายสำหรับแบรนด์สินค้า ขณะที่ธุรกิจคลาวด์ AWS เขากำลังจับตาดูการชะลอการลงทุนจากลูกค้า แต่ก็เชื่อว่าในระยะข้างหน้ายังมีการเติบโตได้อีกมาก</p>\n<p>ที่มา: <a href=\"https://ir.aboutamazon.com/news-release/news-release-details/2023/amazon.com-announces-first-quarter-results/default.aspx\">Amazon</a></p>\n<p><img src=\"https://www.blognone.com/sites/default/files/externals/45e982771e5542bc941b7aedbca5d337.jpg\" alt /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b89f8234ff668c49d6f8382940c2188a6cfdfd6dcc86deffb46a5062d2bb2ab","category":"Thai"}