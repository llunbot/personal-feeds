{"title":"ไมโครซอฟท์เปิดทดสอบ Visual Studio 2022 for Mac Preview 1 ใช้ UI แบบเนทีฟ","link":"https://www.blognone.com/node/125043","date":1633070458000,"content":"<div><div><div><p>ไมโครซอฟท์ออก Visual Studio 2022 for Mac Preview 1 ให้คนทั่วไปดาวน์โหลดมาทดสอบแล้ว <a href=\"https://www.blognone.com/node/123844\">หลังทดสอบในกลุ่มปิดมาได้ระยะหนึ่ง</a></p>\n<p>ไมโครซอฟท์นิยาม Visual Studio 2022 for Mac ว่าเป็น \"modern .NET IDE\" ที่ออกแบบมาสำหรับผู้ใช้แมค เพราะเปลี่ยนมาใช้ native UI ของ macOS โดยตรง มีทั้ง Dark/Light Theme และรองรับฟีเจอร์ของ OS อย่าง VoiceOver ในตัว</p>\n<p>นอกจากนี้ มันออกแบบมาเพื่อเทคโนโลยีใหม่ๆ ของไมโครซอฟท์คือ <a href=\"https://www.blognone.com/node/121700\">.NET 6 และ C# 10</a> รวมถึง <a href=\"https://www.blognone.com/node/124782\">.NET MAUI ในอนาคต</a>ด้วย</p>\n<p><img src=\"https://www.blognone.com/sites/default/files/externals/a429414d0364dbe6ae6828501417fd9e.png\" /></p>\n<p>ที่มา - <a href=\"https://devblogs.microsoft.com/visualstudio/visual-studio-2022-for-mac-preview-1-is-now-available/\">Microsoft</a></p>\n</div></div></div><div><div>Topics: </div><div><div><a href=\"/topics/visual-studio\">Visual Studio</a></div><div><a href=\"/topics/mac\">Mac</a></div><div><a href=\"/topics/ide\">IDE</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab712ae1be3026cd3b09b5f62bbed997281d6696196a3e73247f79c721a7bf85","category":"Thai"}