{"title":"YouTube เปิดทดสอบแพ็กเกจ Premium Lite ราคาถูกลง แค่ตัดโฆษณา ไม่รวม YouTube Music","link":"https://www.blognone.com/node/124022","date":1627901058000,"content":"<div><div><div><p>YouTube ยืนยันกับ <a href=\"https://www.resetera.com/threads/so-youtube-premium-lite-ad-free-sub-is-a-thing-now-in-select-countries.465198/\">The Verge</a> ว่ากำลังทดสอบสมาชิกจ่ายเงินแบบ Premium Lite ที่สามารถดู YouTube แบบไม่มีโฆษณาได้บนทุกอุปกรณ์ หลังมีผู้ใช้เว็บบอร์ด <a href=\"https://www.theverge.com/2021/8/2/22605455/youtube-premium-lite-pilot-benelux-nordics-experiment-ad-free-subscription\">ResetEra</a> พบหน้าโปรโมตแพ็กเกจนี้</p>\n<p>YouTube Premium Lite จะไม่รวมการฟังเพลงบน YouTube Music แบบไม่มีโฆษณา และไม่มีฟีเจอร์เสริมอื่นเช่น Offline Download หรือ Background Playback เล่นวิดีโอต่อแม้เปลี่ยนไปใช้แอปอื่น</p>\n<p>Premium Lite กำลังถูกทดสอบในประเทศเดนมาร์ก ฟินแลนด์ ลักเซมเบิร์ก เนเธอร์แลนด์ นอร์เวย์ และสวีเดน ในราคา 6.99 ยูโร (ราว 280 บาท) เทียบกับราคา YouTube Premium ปกติของยุโรปที่ 11.99 ยูโร (ราว 470 บาท) อาจกลายเป็นอีกตัวเลือกสำหรับผู้ที่ต้องการดู YouTube แบบไม่มีโฆษณา แต่ไม่มีเพื่อนหรือครอบครัวให้ใช้ YouTube Family ได้</p>\n<p><img src=\"https://www.blognone.com/sites/default/files/externals/007282f723c793f659c64cefa7754b8c.jpg\" /></p>\n<p>อย่างไรก็ตาม ราคา YouTube Premium ในไทย ค่อนข้างต่ำอยู่แล้ว โดยแบบบุคคลอยู่ที่ราคา 159 บาทต่อเดือน ส่วน YouTube Family เพิ่มสมาชิกได้ 6 คน ราคา 239 บาทต่อเดือน (ตกคนละ 40 บาท) ทำให้ยังไม่แน่ชัดว่าจะมีสมาชิกแบบ Premium Lite ให้ใช้งานในอนาคตหรือไม่</p>\n<p>ที่มา - <a href=\"https://www.theverge.com/2021/8/2/22605455/youtube-premium-lite-pilot-benelux-nordics-experiment-ad-free-subscription\">The Verge</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d14e934f2326c691349416bd0a344f8c7cd37eb817553d2a32620550490695e","category":"Thai"}