{"title":"Arm รายงานผลประกอบการไตรมาส รายได้รวมโต 47% จากค่ารอยัลตี้ และความต้องการด้าน AI","link":"https://www.blognone.com/node/139648","date":1715205905000,"content":"<div><div><div><p>Arm รายงานผลประกอบการประจำไตรมาสเดือนมีนาคม 2024 มีรายได้รวม 928 ล้านดอลลาร์ เพิ่มขึ้น 47% จากไตรมาสเดียวกันในปีก่อน โดยรายได้จากรอยัลตี้ทำสถิติสูงสุดใหม่ ขณะที่รายได้จากการขายไลเซนส์ยังคงเติบโตสูง สุทธิแล้วบริษัทมีกำไร 224 ล้านดอลลาร์</p>\n<p>รายได้จากรอยัลตี้เพิ่มขึ้น 37% เป็น 514 ล้านดอลลาร์ จากการใช้งานบน Armv9 ที่มากขึ้น ซึ่งมีอัตราค่ารอยัลตี้สูงกว่า ขณะที่ธุรกิจไลเซนส์เพิ่มขึ้น 60% เป็น 414 ล้านดอลลาร์ เป็นผลจากความต้องการเทคโนโลยี Arm สำหรับพัฒนาอุปกรณ์ AI ที่มากขึ้น</p>\n<p>ในไตรมาสที่ผ่านมาจำนวนอุปกรณ์ที่ใช้ชิปสถาปัตยกรรม Arm มีการส่งมอบ 7.0 พันล้านชิ้น</p>\n<p>ที่มา: <a href=\"https://investors.arm.com/static-files/0c5f0128-b149-4196-9ef6-3c618ec2782b\">Arm</a> (pdf)</p>\n<p><img src=\"https://www.blognone.com/sites/default/files/externals/309d7cab4d474b8d189967ec498ee238.jpeg\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16bb3989168f8f30ea8313fbe7346908f2812008cd5c550698fcff86e9e7cc8c","category":"Thai"}