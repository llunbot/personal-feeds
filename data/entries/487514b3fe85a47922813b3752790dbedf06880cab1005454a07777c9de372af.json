{"title":"โมเดลสร้างวิดีโอ Sora ของ OpenAI สามารถสร้างฉากเสมือนในวิดีโอเกมแบบ Minecraft ได้","link":"https://www.blognone.com/node/138247","date":1708143869000,"content":"<div><div><div><p>OpenAI เปิดตัวงานวิจัย<a href=\"https://www.blognone.com/node/138230\">โมเดล AI สร้างวิดีโอความละเอียดสูง Sora</a> ไปเมื่อวานนี้ ล่าสุด OpenAI ให้รายละเอียดเพิ่มเติมของการทำงานโมเดล AI นี้ ซึ่งมีประเด็นน่าสนใจ</p>\n<p>โดย OpenAI เผยแพร่รายละเอียดงานวิจัยชื่อ \"Video generation models as world simulators\" อธิบายความสามารถของ Sora เช่น สร้างวิดีโอความละเอียดสูงสุด 1080p กระบวนการผสมภาพและวิดีโอ และการเรนเดอร์ในแต่ละระดับความละเอียด</p>\n<p>ส่วนที่น่าสนใจคือความสามารถ \"Simulating digital worlds\" โดย Sora สามารถสร้างโลกเสมือนขึ้นมาแบบในวิดีโอเกมได้ด้วย ตัวอย่างที่นำเสนอคือ การสร้างคลิปเสมือนเป็นผู้เล่น Minecraft ที่ดำเนินไปตามกฎพื้นฐาน พร้อมฉากที่สร้างขึ้นมาประกอบเมื่อตัวละครเคลื่อนที่ไป</p>\n<p>Jim Fan นักวิจัยอาวุโสของ NVIDIA ให้ข้อสังเกตว่าการสร้างฉากเสมือนของ Sora นั้น สร้างขึ้นตามอินพุทข้อมูลบนพื้นฐานฟิสิกส์ แตกต่างจากการสร้างฉากในเกมที่นำวัตถุต่าง ๆ มาประกอบกันแล้วดำเนินการตามหลักฟิสิกส์ จึงเป็นเรื่องน่าสนใจว่า AI จะเข้ามามีบทบาทมากแค่ไหนในกระบวนการผลิตเกมต่อจากนี้ อย่างไรก็ตามผลลัพธ์ของวิดีโอ Sora นั้น ได้อธิบายไปตั้งแต่ต้นแล้วว่ายังมีความไม่สมบูรณ์ โดยเฉพาะการไม่เป็นไปตามหลักฟิสิกส์ในหลายกรณี</p>\n<p>ที่มา: <a href=\"https://techcrunch.com/2024/02/15/openais-sora-video-generating-model-can-render-video-games-too/\">TechCrunch</a> และ <a href=\"https://openai.com/research/video-generation-models-as-world-simulators\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/eee2bfdf54ef077ee90e7a8ae70ec7a2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/c6e9987f0d33cd9ee44288df81eda478.gif\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sora\">Sora</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"487514b3fe85a47922813b3752790dbedf06880cab1005454a07777c9de372af","category":"Thai"}