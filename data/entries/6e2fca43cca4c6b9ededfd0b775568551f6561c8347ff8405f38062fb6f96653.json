{"title":"OneDrive เวอร์ชันเดสก์ท็อป เตรียมหยุด Support บน Windows 7, 8, 8.1 มีนาคมปีหน้า","link":"https://www.blognone.com/node/125713","date":1636244326000,"content":"<div><div><div><p>ไมโครซอฟท์ประกาศเตรียมหยุดซัพพอร์ต OneDrive ที่เป็นโปรแกรมเวอร์ชันเดสก์ท็อป สำหรับผู้ใช้งาน Windows 7, Windows 8 และ Windows 8.1 มีผลตั้งแต่วันที่ 1 มีนาคม 2022 เป็นต้นไป โดยตั้งแต่วันดังกล่าว OneDrive จะหยุดซิงก์ไฟล์ แต่ยังสามารถเข้าถึงไฟล์ได้ผ่านเว็บ</p>\n<p>เหตุผลนั้นก็ตรงไปตรงมา คือ Windows ดังกล่าวเป็นเวอร์ชันเก่า และไมโครซอฟท์ต้องการนำทรัพยากรทีมงานไปพัฒนาฟีเจอร์และความปลอดภัย สำหรับ Windows เวอร์ชันใหม่กว่าคือ Windows 10 และ Windows 11</p>\n<p>ประกาศนี้มีผลกับผู้ใช้ OneDrive เวอร์ชันส่วนบุคคล สำหรับผู้ใช้ OneDrive Business ตั้งแต่ 1 มกราคม 2022 เป็นต้นไป การซัพพอร์ตโปรแกรมจะเป็นไปตามการซัพพอร์ต Windows สำหรับองค์กร โดย <a href=\"https://www.blognone.com/node/105144\">Windows 7</a> กับ 8.1 ขยายเวลาถึง 10 มกราคม 2023 ส่วน Windows 8 <a href=\"https://www.blognone.com/node/98992\">หยุดซัพพอร์ต</a>ไปแล้ว</p>\n<p>ที่มา: <a href=\"https://techcommunity.microsoft.com/t5/microsoft-onedrive-blog/end-of-support-for-onedrive-desktop-application-on-windows-7-8/ba-p/2929066\">ไมโครซอฟท์</a></p>\n<p><img src=\"https://www.blognone.com/sites/default/files/externals/7a15695c37b50c080ff503c8c0bbbf1d.png\" /></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft\">Microsoft</a></div><div><a href=\"/topics/windows-7\">Windows 7</a></div><div><a href=\"/topics/windows-8\">Windows 8</a></div><div><a href=\"/topics/windows-81\">Windows 8.1</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e2fca43cca4c6b9ededfd0b775568551f6561c8347ff8405f38062fb6f96653","category":"Thai"}