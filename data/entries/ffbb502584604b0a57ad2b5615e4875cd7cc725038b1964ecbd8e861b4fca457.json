{"title":"OpenAI เปิดตัว GPT Store ผู้ช่วยเฉพาะทาง, ChatGPT Team สำหรับองค์กร","link":"https://www.blognone.com/node/137598","date":1704910303000,"content":"<div><div><div><p>OpenAI เปิดตัว GPT Store สโตร์สำหรับ <a href=\"https://www.blognone.com/node/136603\">GPTs ที่เปิดตัวไปเมื่อปีที่แล้ว</a> เปิดทางให้ผู้ใช้สามารถเรียกใช้ผู้ช่วยเฉพาะทางจากเดิมที่ ChatGPT จะมีความรู้กว้างๆ</p>\n<p>GPT เด่นๆ ที่ทาง OpenAI คัดมาโชว์ เช่น AllTrails แนะนำทางเดินป่า, Consensus ผู้ช่วยวิเคราะห์รายงานวิจัย, Books แนะนำหนังสือ, CK-12 Flexi สอนคณิตศาสตร์และวิทยาศาสตร์, Code Tutor สอนเขียนโปรแกรม, และ Canva สำหรับออกแบบงานนำเสนอ</p>\n<p>ตอนนี้ GPT ต่างๆ ยังเปิดให้ผู้ใช้ ChatGPT Plus ใช้งานโดยไม่ได้แบ่งรายได้ แต่ภายในไตรมาสแรกจะเริ่มโครงการแบ่งรายได้ โดยนับตามปริมาณการใช้งาน และช่วงแรกจะเปิดโครงการแบ่งรายได้นี้เฉพาะในสหรัฐฯ</p>\n<p>สำหรับลูกค้าองค์กรบริษัทยังเปิดตัว ChatGPT Team สำหรับองค์กรที่ต้องการจัดการผู้ใช้งานภายใน ผู้ใช้งานจะสามารถใช้ GPT-4 แบบ 32K พร้อมกับโมเดลอื่นๆ เช่น DALL·E 3, GPT-4 Vision, ระบบวิเคราะห์ข้อมูล สามารถสร้าง GPT ใช้งานกันเองในองค์กรได้ มีระบบจัดการผู้ใช้โดยผู้ดูแลระบบ และยังสามารถเข้าถึงฟีเจอร์ใหม่ๆ ได้ก่อนคนอื่น</p>\n<p>ChatGPT Team ราคาเดือนละ 30 ดอลลาร์ต่อคนต่อเดือน และลดราคาเหลือเดือนละ 25 ดอลลาร์หากจ่ายรายปี</p>\n<p>ที่มา - <a href=\"https://openai.com/blog/introducing-chatgpt-team\">OpenAI: ChatGPT Team</a>, <a href=\"https://openai.com/blog/introducing-the-gpt-store\">OpenAI: GPT Store</a></p>\n<p><img alt=\"No Description\" src=\"https://www.blognone.com/sites/default/files/externals/f63add0a9ca01815c4ed5251c0683ded.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffbb502584604b0a57ad2b5615e4875cd7cc725038b1964ecbd8e861b4fca457","category":"Thai"}