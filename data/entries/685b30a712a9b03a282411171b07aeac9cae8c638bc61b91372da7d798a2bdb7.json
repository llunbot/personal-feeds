{"title":"เผยสถานะของ Ilya Sutskever ใน OpenAI ยังไม่ชัดเจน อาจให้ไปรับตำแหน่งใหม่แทน","link":"https://www.blognone.com/node/137181","date":1702274237000,"content":"<div><div><div><p><a href=\"https://www.blognone.com/node/137172\">เรื่องราว</a>ความขัดแย้งที่เกิดขึ้นใน OpenAI หนึ่งในตัวละครสำคัญที่ถูกระบุถึงบ่อยครั้งก็คือ Ilya Sutskever หัวหน้าฝ่าย Scientist ผู้ร่วมก่อตั้ง และเป็นหนึ่งในสี่บอร์ด OpenAI ที่ไล่ Sam Altman ออก แต่เขา<a href=\"https://www.blognone.com/node/136849\">กลับมาสนับสนุน</a>ให้ Sam กลับมาเป็นซีอีโอในเวลาไม่กี่วัน และได้ลาออกจากตำแหน่งบอร์ดเมื่อ Sam กลับมา</p>\n<p>Business Insider สอบถามแหล่งข่าวใน OpenAI ถึงบทบาทปัจจุบันของ Ilya ในบริษัท พบว่า OpenAI น่าจะตั้ง Ilya ไปรับตำแหน่งใหม่ที่มีความสำคัญ เนื่องจากตอนนี้ส่วนความรับผิดชอบประจำของเขา OpenAI ได้เริ่มมอบหมายให้พนักงานคนอื่นมาทำแทนแล้ว โดยปัจจุบันสถานะของ Ilya ยังเป็นพนักงานที่ OpenAI ไม่ได้ลาออกไปไหน</p>\n<p>โพสต์ในโซเชียลล่าสุดของ Ilya คือ<a href=\"https://www.instagram.com/p/C0e93wsvNIk/\">ภาพวาดใน Instagram</a> เมื่อ 5 วันที่แล้ว โดยไม่ได้มีคำอธิบายภาพแต่อย่างใด</p>\n<p>ข้อมูลอื่นบอกว่า Ilya ได้แต่งตั้งทนายความเพื่อช่วยให้การเจรจาหาทางออกดีที่สุดเกี่ยวกับตำแหน่งของเขาใน OpenAI ต่อไป รายงานยังบอกว่าที่ผ่านมา Ilya เป็นหนึ่งในคนมีวิสัยทัศน์ด้าน AI ที่ดีมาก โฟกัสของเขาเน้นไปในด้านวิชาการมากกว่า ซึ่งอาจแตกต่างจากมุมมองของ Sam ที่ผ่านมาทั้งหมดทำงานร่วมกันได้ดี แต่เมื่อเกิดเหตุการณ์หักหลังแบบนี้ ความไว้ใจกันก็น่าจะมีปัญหาที่ยากจะแก้ไขกลับคืนมา</p>\n<p>ด้าน Elon Musk ซึ่งเป็นหนึ่งในผู้ร่วมก่อตั้ง OpenAI แต่<a href=\"https://www.blognone.com/node/133170\">มีความเห็นขัดแย้ง</a> จึงลาออกในเวลาต่อมา ก็<a href=\"https://twitter.com/elonmusk/status/1733416090439451114\">ร่วมให้ความเห็น</a>ต่อรายงานข่าวนี้ว่า แบบนี้ Ilya ก็น่าจะมาร่วมงานกับ <a href=\"https://www.blognone.com/node/134806\">xAI</a> หรือ Tesla</p>\n<p>ที่มา: <a href=\"https://www.businessinsider.com/openai-cofounder-ilya-sutskever-invisible-future-uncertain-2023-12\">Business Insider</a> และ <a href=\"https://fortune.com/2023/12/09/elon-musk-says-openai-ilya-sutskever-should-join-xai-or-tesla/\">Fortune</a> ภาพ <a href=\"https://youtu.be/mC-0XqTAeMQ\">TAUVOD</a></p>\n<p><img src=\"https://www.blognone.com/sites/default/files/externals/2a2ec2e646df768f3d11f056386b60b6.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"685b30a712a9b03a282411171b07aeac9cae8c638bc61b91372da7d798a2bdb7","category":"Thai"}