{"title":"ผู้ใช้ iPhone 14 Pro พบปัญหาสุขภาพและความจุของแบตเตอรี่ ลดลงมาก แม้ใช้งานไม่ถึง 1 ปี","link":"https://www.blognone.com/node/135252","date":1691887195000,"content":"<div><div><div><p>9to5Mac รายงานจากการรวบรวมความเห็นของผู้ใช้ iPhone 14 Pro พบปัญหาสุขภาพแบตเตอรี่ที่ลดลงเร็ว ซึ่ง iPhone มีตัวรายงานนี้ใน Settings &gt; Battery &gt; Battery Health โดยพบว่าจากการใช้งานไม่ถึง 1 ปี ระดับความจุแบตเตอรี่ลดลงมาอยู่ราว 90% หรือน้อยกว่า</p>\n<p>ย้อนอดีตไป แอปเปิลเพิ่มการรายงานข้อมูลสุขภาพแบตเตอรี่มาตั้งแต่ <a href=\"https://www.blognone.com/node/101089\">iOS 11.3</a> จากปัญหา <a href=\"https://www.blognone.com/node/98552\">Batterygate</a> ที่ iPhone ทำงานช้าลงเมื่อแบตเตอรี่เสื่อมสภาพในปี 2017 นำมาสู่การออกแคมเปญ<a href=\"https://www.blognone.com/node/98711\">เปลี่ยนแบตเตอรี่</a>ในราคาพิเศษ และเพิ่มตัวเลือกให้ iPhone ทำงานตามปกติไม่หน่วง</p>\n<p>แอปเปิล<a href=\"https://www.apple.com/th/batteries/service-and-recycling/\">ระบุข้อมูลการทำงานของแบตเตอรี่ iPhone</a> ไว้ว่าแบตเตอรี่ได้รับการออกแบบให้ชาร์จและคายประจุได้ 500 รอบ โดยยังคงเก็บไฟได้ถึง 80% ของความจุเดิม มีระยะการรับประกัน 1 ปี ซึ่งหากหมดระยะรับประกัน ก็สามารถเปลี่ยนแบตเตอรี่ได้โดยมีค่าใช้จ่าย ซึ่งราคาล่าสุดสำหรับแบตเตอรี่ตระกูล iPhone 14 คือ 3,900 บาท ไม่รวมค่าบริการ เงื่อนไขคือความจุแบตเตอรี่ต้องต่ำกว่า 80%</p>\n<p>ด้านแอปเปิลยังไม่ได้ออกมาให้ความเห็นต่อรายงานดังกล่าว</p>\n<p>ที่มา: <a href=\"https://9to5mac.com/2023/08/11/iphone-14-pro-battery-health-capacity/\">9to5Mac</a></p>\n<p><img src=\"https://www.blognone.com/sites/default/files/externals/f73e99c7d3c6ab9ee778d5f5ff49185a.png\" alt /></p>\n</div></div></div><div><div>Topics: </div><div><div><a href=\"/topics/iphone-14-pro\">iPhone 14 Pro</a></div><div><a href=\"/topics/apple\">Apple</a></div><div><a href=\"/topics/battery\">Battery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1105de2b760258156ed75869a6581df73178043a4e7d8c8af6cfd40dce5274bc","category":"Thai"}