{"title":"Yahoo แต่งตั้ง Jim Lanzone ซีอีโอ Tinder เป็นซีอีโอคนใหม่ของบริษัท หลังขายกิจการให้ Apollo เสร็จสิ้น","link":"https://www.blognone.com/node/124694","date":1631285585000,"content":"<div><div><div><p>Yahoo ประกาศแต่งตั้ง Jim Lanzone ขึ้นเป็นซีอีโอคนใหม่ของบริษัท มีผลตั้งแต่วันที่ 27 กันยายน 2021 เป็นต้นไป ทั้งนี้ Yahoo ได้เสร็จสิ้นขั้นตอน<a href=\"https://www.blognone.com/node/122485\">การขายกิจการ</a>จากเจ้าของเดิม Verizon ไปยังบริษัทลงทุน Apollo ตั้งแต่วันที่ 1 กันยายนที่ผ่านมา ส่วนซีอีโอปัจจุบัน Guru Gowrappan จะมารับตำแหน่งที่ปรึกษาอาวุโสของบริษัทแทน</p>\n<p>Jim Lanzone ปัจจุบันเป็นซีอีโอ Tinder โดยก่อนหน้านั้นเขาดูแลส่วนธุรกิจดิจิทัลให้กลุ่มสื่อ CBS</p>\n<p>ด้าน Match Group บริษัทแม่ของ Tinder ก็ประกาศการปรับเปลี่ยนตำแหน่งซีอีโอ ซึ่งเป็นผลจากการลาออกของ Lanzone เช่นกัน โดย Renate Nyborg ผู้จัดการทั่วไปดูแลภูมิภาคยุโรป ตะวันออกกลาง และแอฟริกาของ Tinder จะมาเป็นซีอีโอหญิงคนแรกของบริษัท มีข้อมูลน่าสนใจว่า Renate เอง ก็พบและแต่งงานกับสามีผ่านการปัดขวาใน Tinder เช่นกัน</p>\n<p>ที่มา: <a href=\"https://www.businesswire.com/news/home/20210910005121/en/Jim-Lanzone-to-Join-Yahoo-as-Chief-Executive-Officer\">Yahoo</a>, <a href=\"https://ir.mtch.com/news-and-events/press-releases/press-release-details/2021/Match-Group-Names-Renate-Nyborg-Chief-Executive-Officer-of-Tinder/default.aspx\">Match Group</a> และ <a href=\"https://www.cnbc.com/2021/09/10/tinder-ceo-jim-lanzone-will-be-next-ceo-of-yahoo-following-apollo-acquisition.html\">CNBC</a></p>\n<p><img src=\"https://www.blognone.com/sites/default/files/externals/cce96e2e0cbb24f707cc31e7521a26a6.jpg\" /></p>\n</div></div></div><div><div>Topics: </div><div><div><a href=\"/topics/yahoo\">Yahoo!</a></div><div><a href=\"/topics/ceo\">CEO</a></div><div><a href=\"/topics/management\">Management</a></div><div><a href=\"/topics/tinder\">Tinder</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb5bfda8bf7a91fbe579e4a5e79365538bad7c242eafb2c42a34c95d2798140d","category":"Thai"}