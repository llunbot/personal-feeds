{"title":"Google Account รองรับการล็อกอินด้วย Passkeys ที่ไม่ต้องใช้รหัสผ่านแล้ว","link":"https://www.blognone.com/node/133682","date":1683123817000,"content":"<div><div><div><p>กูเกิลประกาศผู้ใช้งานบัญชีกูเกิลทุกคนสามารถ<a href=\"https://g.co/passkeys\">สร้าง Passkeys</a> ได้ตั้งแต่วันนี้เป็นต้นไป เมื่อผู้ใช้งานเปิดใช้ Passkeys กูเกิลจะไม่ถามการยืนยันตัวตนสองขั้นตอนอีก เมื่อมีการล็อกอินเข้าสู่ระบบ</p>\n<p>Passkeys เป็นรูปการล็อกอินยืนยันตัวตนที่ไม่ต้องใช้รหัสผ่าน แต่อาศัยการยืนยันตัวตนกับอุปกรณ์แทน มีความปลอดภัยมากกว่า ผู้ใช้ไม่ต้องจดจำรหัสผ่านซึ่งหลายครั้งมักเป็นรหัสผ่านที่คาดเดาได้ง่าย อีกทั้งการผูกกับอุปกรณ์โดยเฉพาะ ก็ทำให้มีความปลอดภัยมากกว่าการใช้ SMS OTP ยืนยันตัวตน แนวทางนี้เป็นมาตรฐานที่ทั้งกูเกิล <a href=\"https://www.blognone.com/node/128868\">แอปเปิล</a> และไมโครซอฟท์ ประกาศผลักดันร่วมกันบน<a href=\"https://www.blognone.com/node/128326\">มาตรฐาน FIDO</a></p>\n<p>กูเกิลเริ่มทดสอบ Passkeys มาแล้วระยะหนึ่งบน <a href=\"https://www.blognone.com/node/130903\">Android</a> และ <a href=\"https://www.blognone.com/node/131814\">Chrome</a> บริการออนไลน์หลายตัวก็เริ่มรองรับ Passkeys แล้วเช่นกัน</p>\n<p>เนื่องจาก Passkeys เชื่อมต่อกับฮาร์ดแวร์ กูเกิลจึงไม่แนะนำให้สร้าง Passkeys บนอุปกรณ์ที่แชร์การใช้งานร่วมกับคนอื่น นอกจากนี้ยังสามารถถอนสิทธิ Passkeys ที่สร้างขึ้นหน้าการตั้งค่าของบัญชีกูเกิล</p>\n<p>ที่มา: <a href=\"https://blog.google/technology/safety-security/the-beginning-of-the-end-of-the-password/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/58b2c3368d94d47c7bc8242987acc843.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/authentication\">Authentication</a></div><div><a href=\"/topics/passkey\">Passkey</a></div><div><a href=\"/topics/fido\">FIDO</a></div><div><a href=\"/topics/security\">Security</a></div><div><a href=\"/topics/password\">Password</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b07ad89345ffa001e5c5d9fd7fbb7b8631aaebf38f71d7306fa72a3fe606d782","category":"Thai"}