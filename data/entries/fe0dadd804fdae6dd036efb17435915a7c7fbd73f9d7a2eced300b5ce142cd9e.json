{"title":"อีเมลภายใน NVIDIA เผย Elon โยกจีพียูของ Tesla 12,000 ตัวไปให้ X ใช้งานก่อน","link":"https://www.blognone.com/node/140155","date":1717564425000,"content":"<div><div><div><p>สำนักข่าว CNBC อ้างว่าได้อีเมลภายในของพนักงาน NVIDIA ระบุว่า Elon Musk ตอบคำถามนักลงทุน Tesla เกินจริงไปในเรื่องแผนการจัดซื้อจีพียู ใน<a href=\"https://www.blognone.com/node/139374\">งานแถลงผลประกอบการเมื่อเดือนเมษายน 2024</a></p>\n<p>ตอนนั้น Elon ระบุว่า Tesla เพิ่มการซื้อจีพียู NVIDIA H100 จากเดิม 35,000 ตัว มาเป็น 85,000 ตัว ภายในสิ้นปี 2024 และตอนนั้น Elon ยังโพสต์ข้อความว่าบริษัทจะลงทุน 1 หมื่นล้านดอลลาร์ด้าน AI เพื่อใช้งานในรถยนต์ ซึ่งไม่มีบริษัทไหนกล้าลงทุนระดับนี้มาก่อน</p>\n<p>ในอีเมลฉบับนี้ ผู้บริหารของ NVIDIA รายหนึ่งระบุว่า Elon ให้ตัวเลขต่อนักลงทุนเกินจริงไปมาก นอกจากนี้ในอีเมลยังเพิ่มประเด็นว่า Elon ส่งต่อจีพียูของ Tesla จำนวน 12,000 ตัวไปให้บริษัท X ของเขาเองที่กำลังทำ <a href=\"https://www.blognone.com/node/134806\">xAI</a> ด้วย (ในฐานะบริษัท Tesla กับ X ไม่มีความเชื่อมโยงกัน แม้มีผู้ถือหุ้นหลักคนเดียวกัน) ส่งผลให้แผนการสร้างซูเปอร์คอมพิวเตอร์ของ Tesla ต้องล่าช้าออกไป</p>\n<p>อีเมลฉบับนี้บอกว่า Elon เลือกนำจีพียู H100 ของ Tesla จำนวน 12,000 ตัว<a href=\"https://www.blognone.com/node/139969\">ไปให้ X ใช้งานก่อน</a> แล้วเมื่อ X ได้รับจีพียูล็อตของตัวเอง (ที่มาช้ากว่า) ค่อยนำไปส่งคืนกลับให้ Tesla</p>\n<blockquote><p>Tesla will spend around $10B this year in combined training and inference AI, the latter being primarily in car.Any company not spending at this level, and doing so efficiently, cannot compete.</p>\n<p>— Elon Musk (@elonmusk) <a href=\"https://twitter.com/elonmusk/status/1784561310883344542?ref_src=twsrc%5Etfw\">April 28, 2024</a></p></blockquote>\n<p>ช่วงหลังกลุ่มผู้ถือหุ้น Tesla มีประเด็นขัดแย้งกับ Elon หลายอย่าง เช่น Elon เป็นซีอีโอหลายบริษัทเกินไป ทำให้ไม่โฟกัสและส่งผลกระทบต่อผลประกอบการของบริษัท, มีผลประโยชน์ทับซ้อน และประเด็นเรื่องค่าตอบแทนของ Elon ที่ผู้ถือหุ้น Tesla ไม่ยอมอนุมัติ</p>\n<p>ข่าวการโยกจีพียูของ Tesla ไปให้ X ใช้งานยิ่งจะทำให้ผู้ถือหุ้น Tesla ไม่พอใจเพิ่มขึ้น ก่อนหน้านี้ <a href=\"https://www.blognone.com/node/137694\">Musk เคยประกาศว่าเขาต้องการถือหุ้นใน Tesla เกิน 25% เพื่อสิทธิในการชนะโหวตนักลงทุนคนอื่น</a> คาดกันว่าปัจจุบันเขาถือหุ้น Tesla รวมกันทุกช่องทาง (ผ่านตัวแทนอื่นๆ) รวม 20.5%</p>\n<p><a href=\"https://arstechnica.com/cars/2024/06/elon-musk-is-diverting-teslas-gpus-to-x-xai-nvidia-emails-say/\">เว็บไซต์ Ars Technica</a> ชี้ว่านี่ไม่ใช่ครั้งแรกที่ Elon ทำแบบนี้ เพราะเมื่อปี 2022 พนักงาน Tesla ก็เคยแสดงความกังวลว่าทำไม Elon ถึงนำทรัพยากรของบริษัท (ที่ขายหุ้นต่อสาธารณะในตลาดหลักทรัพย์) ไปให้กับ Twitter/X ซึ่งเป็นบริษัทส่วนตัวของเขา</p>\n<p>ที่มา - <a href=\"https://www.cnbc.com/2024/06/04/elon-musk-told-nvidia-to-ship-ai-chips-reserved-for-tesla-to-x-xai.html\">CNBC</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/x\">X</a></div><div><a href=\"/topics/xai\">xAI</a></div><div><a href=\"/topics/tesla\">Tesla</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe0dadd804fdae6dd036efb17435915a7c7fbd73f9d7a2eced300b5ce142cd9e","category":"Thai"}