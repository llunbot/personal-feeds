{"title":"ราคาหุ้น Unity เพิ่มขึ้น 17% หลัง Apple ประกาศความร่วมมือ พอร์ตแอปมาลง Apple Vision Pro","link":"https://www.blognone.com/node/134178","date":1686011775000,"content":"<div><div><div><p>ในงาน WWDC23 เมื่อคืน แอปเปิลให้รายละเอียดของแว่นตาผสมผสานโลกเสมือน <a href=\"https://www.blognone.com/node/134171\">Apple Vision Pro</a> โดยบอกว่าทำงานด้วยระบบปฏิบัติการใหม่ visionOS ที่มีพื้นฐานมาจาก iOS มีส่วนติดต่อผู้ใช้งานเป็นแบบ 3D</p>\n<p>อย่างไรก็ตามสิ่งท้าทายของแอปเปิลคือทำอย่างไรให้มีแอปมารันในแพลตฟอร์มใหม่มากพอ แบบที่เกิดขึ้นแล้วใน iOS, iPadOS แอปเปิลจึงประกาศความร่วมมือกับ Unity เพื่อนำเทคโนโลยีอย่าง PolySpatial มาช่วย เพื่อให้แอป 3D ที่พัฒนาบนพื้นฐานของ Unity อยู่แล้ว ไม่ว่าจะเป็นแอปใช้งานหรือเกม สามารถพอร์ตมารองรับให้ทำงานบน visionOS ได้ รวมถึงให้แอปอื่นมาปรับรูปแบบเป็น 3D ได้ง่ายขึ้นด้วย</p>\n<p>ประกาศเปิดตัว Apple Vision Pro อาจทำให้ราคาหุ้นแอปเปิลปรับลดลงเล็กน้อยเมื่อคืนนี้ แต่ราคาหุ้นของ Unity ปิดการซื้อขายบวกเพิ่ม 17.16% และขึ้นไปสูงสุดถึง +26%</p>\n<p>ที่มา: <a href=\"https://www.cnbc.com/2023/06/05/unity-stock-jumps-as-much-as-11percent-on-apple-vision-pro-partnership.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2cc002748f00daa116e76c533e32ac7e.jpg\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/visionos\">visionOS</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4220f81f788a135561877e714a47741a0bdfa3005923d979c20c6413d8f1afa9","category":"Thai"}