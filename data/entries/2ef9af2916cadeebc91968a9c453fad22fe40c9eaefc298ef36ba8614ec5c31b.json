{"title":"ซีทีโอ NVIDIA บอกเงินคริปโตไม่สร้างประโยชน์ใดต่อสังคมเลย","link":"https://www.blognone.com/node/133174","date":1679882776000,"content":"<div><div><div><p>Michael Kagan ซีทีโอของ NVIDIA (และผู้ก่อตั้ง <a href=\"https://www.blognone.com/node/108577\">Mellanox ที่ NVIDIA ซื้อกิจการมา</a>) ให้สัมภาษณ์กับ The Guardian ชี้ว่าเงินคริปโตไม่มีประโยชน์ใดต่อสังคมเลย ต่างจาก AI ที่เป็นประโยชน์ช่วยให้มนุษย์ทำโปรแกรมต่างๆ ได้เอง</p>\n<p>ถึงแม้ NVIDIA เป็นบริษัทที่ได้ประโยชน์จากตลาดคริปโตบูม แต่ท่าทีอย่างเป็นทางการของบริษัทคือไม่ได้สนับสนุน และพยายามหาวิธีต่างๆ มาเพื่อแก้ปัญหาการ์ดจอขาดตลาด เช่น <a href=\"https://www.blognone.com/node/121269\">การออกไดรเวอร์ลดพลังการคำนวณแฮชของ GeForce</a> แม้ไม่ประสบความสำเร็จเท่าไรนักก็ตาม</p>\n<p>Kagan บอกว่าคริปโตจำเป็นต้องใช้การประมวผลแบบขนาน ซึ่ง NVIDIA คือบริษัทที่ทำได้ดีที่สุด ทำให้คนแห่ไปซื้อจีพียูของบริษัทมาใช้งานเป็นจำนวนมาก แต่สุดท้ายตลาดก็แตก เพราะพื้นฐานของคริปโตไม่ได้สร้างประโยชน์ใดต่อสังคม เขาบอกว่ามีคนต้องการสินค้า บริษัทขายให้ แต่ก็ไม่ได้ปรับทิศทางของบริษัทไปยังตลาดเหล่านี้</p>\n<p>ที่มา - <a href=\"https://www.theguardian.com/technology/2023/mar/26/cryptocurrencies-add-nothing-useful-to-society-nvidia-chatbots-processing-crypto-mining\">The Guardian</a> via <a href=\"https://videocardz.com/newz/nvidia-says-cryptocurrencies-add-nothing-to-the-society\">Videocardz</a></p>\n<p>การ์ด CMP ของ NVIDIA ที่ออกมาจับตลาดขุดเหมืองโดยเฉพาะ</p>\n<p><img src=\"https://www.blognone.com/sites/default/files/externals/697b19091d7e17894623547d23951de8.jpg\" alt /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ef9af2916cadeebc91968a9c453fad22fe40c9eaefc298ef36ba8614ec5c31b","category":"Thai"}