{"title":"Panasonic Astrova เริ่มนำจอ OLED 4K HDR+ มาใช้ในเครื่องบิน, ต่อหูฟัง Bluetooth ได้","link":"https://www.blognone.com/node/138939","date":1711585387000,"content":"<div><div><div><p>Astrova แบรนด์ลูกของ Panasonic Avionics ที่ทำระบบความบันเทิงภายในเครื่องบิน (in-flight entertainment) ออกจอภาพหลังเก้าอี้โดยสารรุ่นใหม่ที่เป็นจอ OLED 4K รองรับ HDR+ แก้ปัญหาของจอภาพรุ่นเก่าๆ ที่ไม่คมชัด มีอัตราคอนทราสต์ต่ำ หรือมุมมองไม่กว้างเพียงพอ</p>\n<p>จอ OLED ของ Astrova มีตั้งแต่ขนาด 13, 16, 19, 22, 27, 32, 42 นิ้ว รองรับการใช้งานตั้งแต่ชั้นประหยัดไปจนถึงที่นั่งที่มีห้องส่วนตัว นอกจากจอภาพที่ดีขึ้นแล้ว ระบบความบันเทิงรุ่นใหม่ยังรองรับ Bluetooth สำหรับผู้โดยสารที่มีหูฟังมาเอง และมีพอร์ต USB-C ให้สองพอร์ตสำหรับชาร์จอุปกรณ์ต่างๆ ด้วย</p>\n<p>สายการบินที่เริ่มนำจอภาพรุ่นใหม่ไปใช้งานแล้วคือ Icelandair และ Qantas โดย Icelandair ระบุว่าเลือกใช้จอ 13 นิ้วสำหรับชั้นประหยัด และ 16 นิ้วสำหรับชั้นธุรกิจ จะเริ่มใช้งานกับเครื่องรุ่น Airbus A321neo LR ในช่วงปลายปี 2024</p>\n<p>ที่มา - <a href=\"https://arstechnica.com/gadgets/2024/03/flying-coach-at-least-youll-be-able-to-watch-movies-on-an-in-seat-oled-tv-soon/\">Ars Technica</a>, <a href=\"https://www.panasonic.aero/press-release/panasonic-avionics-unveils-larger-4k-oled-screens-for-astrova-portfolio/\">Panasonic</a></p>\n<p><img alt=\"No Description\" src=\"https://www.blognone.com/sites/default/files/externals/bbeb594e770b0cd2dd0ab19989dde7bb.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/854f64af1abf653d54a3190fffdd0ad4.jpeg\" /></p>\n</div></div></div><div><div>Topics: </div><div><div><a href=\"/topics/panasonic\">Panasonic</a></div><div><a href=\"/topics/airplane\">Airplane</a></div><div><a href=\"/topics/oled\">OLED</a></div><div><a href=\"/topics/display\">Display</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d385366850bcf7c11b021ef8c6d90114f976095ee274e7d18081c9c64d034405","category":"Thai"}