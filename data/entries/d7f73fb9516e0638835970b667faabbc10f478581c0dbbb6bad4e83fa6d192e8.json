{"title":"Rockstar รีมาสเตอร์ GTA III, Vice City, San Andreas อัพเกรดกราฟิกและเกมเพลย์","link":"https://www.blognone.com/node/125195","date":1633829594000,"content":"<div><div><div><p>Rockstar ประกาศรีมาสเตอร์เกม GTA ภาคเก่า 3 ภาค คือ Grand Theft Auto III , Grand Theft Auto: Vice City, Grand Theft Auto: San Andreas ในชื่อชุด <strong>Grand Theft Auto: The Trilogy – The Definitive</strong> <a href=\"https://www.blognone.com/node/124213\">ตรงตามข่าวลือก่อนหน้านี้</a></p>\n<p>เกมชุดนี้จะลงสารพัดเครื่องในจักรวาลคือ PS4, PS5, Xbox One, Xbox Series X|S, Switch, PC มีกำหนดออกในเร็วๆ นี้ (รวมถึงยังมีเวอร์ชัน iOS และ Android ที่จะตามมาในปี 2022)</p>\n<p>Rockstar บอกว่าการรีมาสเตอร์ครั้งนี้เป็นการฉลองครบ 20 ปีเกม GTA III ที่วางขายในเดือนตุลาคม 2001 และกลายเป็นจุดเริ่มต้นของยุคทองซีรีส์ GTA โดยการรีมาสเตอร์จะมีทั้งการยกระดับกราฟิก และปรับปรุงเกมเพลย์ในบางจุด แต่ยังไม่บอกรายละเอียด และยังไม่โชว์ภาพหน้าตาของเกมเวอร์ชันรีมาสเตอร์ออกมาให้เห็นกัน</p>\n<p>นอกจากนี้ Rockstar ยังจะถอดเกม GTA ทั้งสามภาคข้างต้นออกจากร้านดิจิทัลในเร็วๆ นี้ เพื่อนำเวอร์ชันรีมาสเตอร์มาขายแทน ดังนั้นใครที่อยากซื้อเกมเวอร์ชันเก่ามาเก็บสะสมไว้ก็ต้องรีบซื้อกันในช่วงนี้แล้ว</p>\n<p>ที่มา - <a href=\"https://www.rockstargames.com/newswire/article/3933o7ko43o839/grand-theft-auto-the-trilogy-the-definitive-edition-and-more-coming-so\">Rockstar</a></p>\n<p><img src=\"https://www.blognone.com/sites/default/files/externals/f5e497efbb555f78a0ab71a3dd81660e.jpg\" /></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/games\">Games</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7f73fb9516e0638835970b667faabbc10f478581c0dbbb6bad4e83fa6d192e8","category":"Thai"}