{"title":"ซีอีโอใหม่ Intel โชว์วิสัยทัศน์ ฟังลูกค้ามากขึ้น ใช้วิศวกรรมนำหน้าในการพัฒนาสินค้า","link":"https://www.blognone.com/node/145586","date":1743485761000,"content":"<div><div><div><p><a href=\"https://www.blognone.com/node/145240\">Lip-Bu Tan</a> ซีอีโอ<a href=\"https://www.blognone.com/node/145231\">คนใหม่</a>ของอินเทลได้แสดงวิสัยทัศน์ในคีย์โน้ตเปิดงานสัมมนา Vision 2025 ที่ลาสเวกัส ซึ่งอินเทลจัดขึ้นโดยมีลูกค้าและพาร์ตเนอร์ธุรกิจเข้าร่วมงาน</p>\n<p>Tan บอกว่าหลังจากรับตำแหน่งซีอีโอ เขาได้พบและหารือกับลูกค้าหลายราย ทำให้ได้รู้ว่าที่ผ่านอินเทลไม่ได้ทำสินค้าที่เป็นไปตามความต้องการของตลาด และด้านนวัตกรรมก็ตามคู่แข่งอยู่มาก ซึ่งเป็นสิ่งที่ต้องปรับปรุง โดยอินเทลในยุคใหม่ จะเป็นอินเทลที่ฟังลูกค้ามากขึ้น ใช้วิศวกรรมนำหน้าเพื่อสร้างสรรค์นวัตกรรมใหม่</p>\n<p>เขาบอกว่าอินเทลจะทบทวนกลยุทธ์หลักของบริษัทใหม่ เพื่อให้บริหารจัดการทรัพยากรพนักงานได้เหมาะสมขึ้น ส่วนที่ไม่ใช่ธุรกิจหลักจะถูกขายออกไป ด้านการพัฒนาสินค้าจะนำ AI และซอฟต์แวร์สมัยใหม่เข้ามาช่วยทั้งการออกแบบพัฒนา ไปจนถึงกระบวนการผลิตมากขึ้น</p>\n<p>ความก้าวหน้าของ<a href=\"https://www.blognone.com/node/136631\">การผลิตเทคโนโลยี 18A</a> นั้น Tan บอกว่าทั้งหมดยังเป็นไปตามแผนงาน โดยจะเริ่มการผลิตหลักจำนวนมากได้ภายในครึ่งหลังของปีนี้ เริ่มที่<a href=\"https://www.blognone.com/node/142606\">ตระกูล Panther Lake</a></p>\n<p>ที่มา: <a href=\"https://newsroom.intel.com/corporate/intel-vision-2025-keynote-roundup\">อินเทล</a> และ <a href=\"https://www.wsj.com/tech/intels-new-ceo-plots-turnaround-we-need-to-improve-b38212cc\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/c6829eb231ea4f69727c007ca250bba1.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/ceo\">CEO</a></div><div><a href=\"/topics/tan-lip-bu\">Tan Lip-Bu</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbfbb01e9ebf16790a27e8839d7dbca3b46d6e352d81b100ea75eea7deeac9dc","category":"Thai"}