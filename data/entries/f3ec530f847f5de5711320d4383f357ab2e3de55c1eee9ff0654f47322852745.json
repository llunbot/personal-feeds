{"title":"การสาธิต Flying Taxi ในงาน Osaka Expo 2025 ถูกระงับชั่วคราว หลังมีชิ้นส่วนหลุดออกมาจากอากาศยานขณะบิน","link":"https://www.blognone.com/node/146097","date":1745817029000,"content":"<div><div><div><p>การสาธิตการเดินทางด้วยแท็กซี่ทางอากาศ (eVTOL - electric vertical takeoff and landing) ในงานนิทรรศการ Osaka Expo 2025 ที่เมืองโอซากา ประเทศญี่ปุ่น ได้ระงับชั่วคราวหลังอากาศยาน HEXA ของบริษัท LIFT Aircraft ที่ดำเนินการโดย Marubeni พบปัญหาชิ้นส่วนใบพัดหลุดออกมาเมื่อวันเสาร์ที่ผ่านมา โดยไม่มีรายงานผู้ได้รับบาดเจ็บ และอากาศยานสามารถกลับมาลงจอดได้อย่างปลอดภัย</p>\n<p>ผู้จัดงาน Osaka Expo แถลงว่าได้สั่งระงับการสาธิตบิน eVTOL ชั่วคราว จนกว่าจะตรวจสอบหาสาเหตุและแก้ไขได้</p>\n<p>การสาธิตการเดินทางด้วยแท็กซี่ทางอากาศ หรือ Flying Taxi เป็นหนึ่งในการนำเสนอเด่นของงาน Osaka Expo 2025 อย่างไรก็ตามทางผู้ให้บริการซึ่งมี 4 รายที่เข้าร่วม ได้ยกเลิกการให้มีผู้โดยสารภายนอกเดินทางด้วย เนื่องจากประเด็นความปลอดภัย จึงมีเฉพาะการบินสาธิตจากผู้ให้บริการแต่ละรายไปตลอดจนจบการจัดงาน</p>\n<p>ที่มา: <a href=\"https://www3.nhk.or.jp/nhkworld/en/news/20250427_09/\">NHK</a> และ <a href=\"https://japantoday.com/category/national/flying-car-demos-at-osaka-expo-halted-after-part-falls-off-in-mid-flight\">Japan Today</a></p>\n<p><img alt=\"No Description\" src=\"https://www.blognone.com/sites/default/files/externals/2c182272d67335601df49b1a88d1e49b.jpeg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/evtol\">eVTOL</a></div><div><a href=\"/topics/transportation\">Transportation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3ec530f847f5de5711320d4383f357ab2e3de55c1eee9ff0654f47322852745","category":"Thai"}