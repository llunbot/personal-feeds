{"title":"TikTok กำลังทดสอบให้ผู้ใช้งานบางคนอัปโหลดวิดีโอความยาว 15 นาทีได้","link":"https://www.blognone.com/node/136371","date":1698136347000,"content":"<div><div><div><p>TikTok กำลังทดสอบให้ผู้ใช้งานบางภูมิภาคอัปโหลดวิดีโอความยาวจากที่จำกัดไว้ที่ 10 นาทีเพิ่มเป็น 15 นาทีได้ แต่ TikTok ไม่ได้เปิดเผยข้อมูลว่าทดสอบในภูมิภาคไหนบ้าง</p>\n<p>ข้อมูลนี้มาจาก <a href=\"https://www.threads.net/@mattnavarra/post/CytE3KiIx_U\">Threads ของคุณ Matt Navarra</a> ที่ปรึกษาด้านโซเชียลมีเดีย โพสต์รูปภาพในแอป TikTok เพิ่มตัวเลือกใหม่ ที่กล่าวว่าสามารถอัปโหลดวิดีโอได้ยาวถึง 15 นาที และให้ลองอัปโหลดวิดีโอจากในแอปหรือบนเว็บของ TikTok ได้</p>\n<p><img alt=\"No Description\" src=\"https://www.blognone.com/sites/default/files/externals/c7fba86b510f076963b1c64894d03cc9.png\" /></p>\n<p>ก่อนหน้านี้เมื่อปีที่แล้วทาง Tiktok ได้<a href=\"https://www.blognone.com/node/127379\">ขยายความยาวสูงสุดวิดีโอจาก 3 นาทีเป็น 10 นาที</a> การทดสอบนี้อาจทำให้บรรดาครีเอเตอร์มีความยืดหยุ่นในทำวิดีโอมากขึ้นโดยที่ไม่ต้องแบ่งพาร์ทของวิดีโอแบบแต่ก่อน แต่ในทางธุรกิจการเปลี่ยนแปลงนี้ทำให้ Tiktok เป็นคู่แข่งทางตรงของ Yotube มากกว่าเดิม เพราะแต่เดิม TikTok เป็นแพลตฟอร์มวิดีโอขนาดสั้นแต่ขยายความยาววิดีโอขึ้นมาเรื่อย ๆ ในขณะที่ Youtube ก็ลงมาสนามวิดีโอขนาดสั้นด้วย Youtube Short</p>\n<p>แต่อาจไม่ใช่ทุกคนที่โอเคกับการขยายความยาวของคลิปวิดีโอใน TikTok ซึ่ง TikTok เหมือนจะรู้อยู่แล้วเลยเปิดตัวฟีเจอร์ล่าสุดที่ให้ผู้ใช้งานสามารถกรอวิดีโอไปข้างหน้า ผ่านการกดหน้าจอด้านขวาของวิดีโอค้างไว้ สุดท้ายนี้ TikTok ยังไม่บอกว่าจะปล่อยให้ผู้ใช้งานอัปโหลดวิดีโอความยาว 15 นาทีเมื่อไหร่</p>\n<p>ที่มา - <a href=\"https://techcrunch.com/2023/10/23/tiktok-testing-15-minute-uploads/\">Tech Crunch</a></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dce20782afddb6edbb704b15a19cb845f621d07a6df06e04911bf2cedd0bcdf1","category":"Thai"}