{"title":"Google ขยายโครงการรายงานบั๊กและช่องโหว่ ครอบคลุมผลิตภัณฑ์เกี่ยวกับ Generative AI","link":"https://www.blognone.com/node/136436","date":1698385034000,"content":"<div><div><div><p>กูเกิลประกาศขยายโครงการ VRP (Vulnerability Reward Program) ที่ให้รายงานช่องโหว่หรือบั๊ก ครอบคลุมถึงหัวข้อ Generative AI ซึ่งกูเกิลบอกว่าถือเป็นการให้ผลตอบแทนสำหรับการวิจัย ที่เกี่ยวข้องกับความปลอดภัยและความเสี่ยงของ AI เพื่อให้ AI เป็นพื้นที่ปลอดภัยของทุกคน</p>\n<p>ตัวอย่างหัวข้อที่กูเกิลถือว่าเป็นช่องโหว่ของ Generative AI เช่น การมีอคติอย่างไม่ยุติธรรม (Unfair bias), การนำโมเดลไปดัดแปลงไม่เหมาะสม ตลอดจนการตีความข้อมูลที่ไม่ถูกต้อง กูเกิลบอกว่าการนำ Generative AI ไปใส่ในผลิตภัณฑ์ของกูเกิลนั้น มีทีมงานความปลอดภัยทดสอบความเสี่ยงด้านต่าง ๆ ที่อาจเกิดขึ้นได้อยู่แล้ว แต่การได้ความร่วมมือเพิ่มเติมจากนักวิจัยภายนอกจะช่วยให้ Generative AI ของกูเกิลปลอดภัยมากขึ้นไปอีก</p>\n<p>กูเกิลอธิบายขอบข่ายช่องโหว่ที่เข้าเกณฑ์หรือไม่เข้าเกณฑ์สำหรับโครงการนี้ <a href=\"https://security.googleblog.com/2023/10/googles-reward-criteria-for-reporting.html\">รายละเอียดในลิงก์นี้</a></p>\n<p>ที่มา: <a href=\"https://blog.google/technology/safety-security/google-ai-security-expansion/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/9905677dd88854f4be5631d32350e5f3.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/bug-bounty\">Bug Bounty</a></div><div><a href=\"/topics/security\">Security</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a2a21d5c9419cc3d42a1670d35beb7835032af590f20da2ef9828a62b082ae1","category":"Thai"}