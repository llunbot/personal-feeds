{"title":"ผู้บริหารฝ่ายการค้า Sonos เตรียมลงจากตำแหน่งอีกรายเร็วๆ นี้","link":"https://www.blognone.com/node/144163","date":1737084215000,"content":"<div><div><div><p>ดูเหมือนว่าการแก้ไขปัญหาต่างๆ และการเรียกความเชื่อมั่นของผู้บริโภคกลับมาของ Sonos ที่<a href=\"https://www.blognone.com/node/144094\">ซีอีโอถึงกับต้องลงจากตำแหน่ง</a>จะไม่พอ เพราะ<a href=\"https://www.blognone.com/node/144118\">ผู้บริหารฝ่ายผลิตภัณฑ์</a>ก็ลาออกเช่นกัน และล่าสุดมีรายงานว่าผู้บริหารฝ่ายการค้า (Chief Commercial Officer) ของ Sonos ก็เตรียมลงจากตำแหน่งด้วย</p>\n<p>เว็บไซต์ The Verge รายงานว่า Deirdre Findlay ซีซีโอของ Sonos เตรียมลงจากตำแหน่งในไม่กี่สัปดาห์ข้างหน้า โดยเธอรับผิดชอบด้านการตลาด, รายได้ และประสบการณ์ของลูกค้า รวมถึงกลยุทธ์ของแบรนด์และการขยายตลาดทั่วโลก</p>\n<p>นอกจากนี้ยังมีพนักงาน Sonos ให้ข้อมูลว่าบริษัทใช้งบประมาณด้านการตลาดสูงมากทั้งที่แอพ Sonos ยังมีปัญหาและบั๊กเพียบ เช่นจัดแคมเปญโฆษณาหูฟัง Sonos Ace ในรถไฟใต้ดินนิวยอร์ก</p>\n<p>ที่มา - <a href=\"https://www.theverge.com/2025/1/15/24344430/sonos-cco-deirdre-findlay-leaving\">The Verge</a></p>\n<p><img alt=\"alt=&quot;Finley&quot;\" src=\"https://www.blognone.com/sites/default/files/externals/8537fc42f7c7847f6eaf693431506607.png\" /><em>ภาพโดย Sonos</em></p>\n</div></div></div><div><div>Topics: </div><div><div><a href=\"/topics/sonos\">Sonos</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98e3efd8ecfe5b5c42340a62d7f74007d9a072d942eaab331d9962a9cdd39f43","category":"Thai"}