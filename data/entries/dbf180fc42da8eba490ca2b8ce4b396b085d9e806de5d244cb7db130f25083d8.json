{"title":"Cyberpunk 2077 ออกแพทช์ 1.3 เพิ่มไอเท็ม ฟรี 3 ชิ้น เพิ่มเครื่องแต่งกายตัวละคร, รถใหม่","link":"https://www.blognone.com/node/124282","date":1629260640000,"content":"<div><div><div><p>Cyberpunk 2077 ออกแพทช์ 1.3 ปรับแก้บั๊กต่างๆ และปรับเกมเพลย์ของเกมเพิ่มเติม เช่น มินิแมพจะซูมออกเล็กน้อยเมื่อผู้เล่นขับรถ ทำให้ขับรถในเมืองได้ง่ายขึ้น ปรับระยะการแสดงภาพของ Skye กับ Angel ในเควสต์ Automatic Love ให้นานขึ้น และอื่นๆ ตาม<a href=\"https://www.cyberpunk.net/en/news/39092/patch-1-3-list-of-changes\">รายละเอียดนี้</a></p>\n<p>นอกจากนี้ยังออกตัวเสริม DLC ไอเท็มฟรี 3 ชิ้น เพิ่มเครื่องแต่งกายพิเศษให้ตัวละคร Johny Silverhand เพิ่มเสื้อ Multilayered Syn-Leather Deltajock Jacket กับ Luminescent Punk Jacket ให้ผู้เล่น และเพิ่มรถ Archer Quartz “Bandit” ที่จะเป็นของรางวัลจบเควสต์ Ghost Town (หรือกลายเป็นรถที่ซื้อได้ แล้วแต่ตัวเลือกที่ผู้เล่นทำในเควสต์) โดยผู้เล่นจะได้รับข้อความจาก Dakota หรือ Rogue หลังจบเควสต์ระยะหนึ่ง</p>\n<p>ส่วน DLC เนื้อเรื่องยังถูกดีเลย์ไปไม่มีกำหนด และน่าจะต้องรอตัวเกมอยู่ในสภาพที่สมบูรณ์กว่านี้อีกหน่อย</p>\n<p>ที่มา - <a href=\"https://www.videogameschronicle.com/files/2021/08/cyberpunk-patch-1.3-johnny-silverhand.jpg\">VGC</a></p>\n<p><img src=\"https://www.blognone.com/sites/default/files/externals/77638913a0dadcf53caa9aff0249a2a7.jpg\" /></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/cd-projekt-red\">CD Projekt RED</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbf180fc42da8eba490ca2b8ce4b396b085d9e806de5d244cb7db130f25083d8","category":"Thai"}