{"title":"AMD เปิดตัว Radeon RX 7900M จีพียูโน้ตบุ๊กตัวแรงสุดของ RDNA 3","link":"https://www.blognone.com/node/136321","date":1697760034000,"content":"<div><div><div><p>AMD เปิดตัว Radeon RX 7900M จีพียูโน้ตบุ๊กตัวแรงสุดของ AMD ที่เป็นสถาปัตยกรรม RDNA 3 ตัวล่าสุด โดยเป็นการขยับขึ้นจาก<a href=\"https://www.blognone.com/node/132136\">ตัวแรงสุดบนโน้ตบุ๊กก่อนหน้านี้คือ Radeon RX 7600M XT</a> อีกเยอะพอสมควร (ข้าม 7700M/7800M มาเลย)</p>\n<p>Radeon RX 7900M ให้จีพียูมาจำนวน 72 CU (compute unit) เพิ่มขึ้นจาก 32 CU ใน 7600M XT, แรม 16GB, คล็อค 1825MHz บูสต์ขึ้นได้สูงสุดถึง 2090MHz, Infinity Cache 64MB, TDP 180W</p>\n<p>ฟีเจอร์มาตรฐานของ RDNA 3 มาครบถ้วน ทั้ง ray tracing, ตัวเร่งประมวลผล AI, การเข้ารหัส AV1 โดยกลุ่มเป้าหมายคือการเล่นเกมความละเอียด 1440p บนโน้ตบุ๊ก ที่แรม 16GB รองรับได้เหลือเฟือ</p>\n<p>โน้ตบุ๊กตัวแรกที่ใช้งานคือ  Alienware m18 ที่จับคู่มากับซีพียู Ryzen 9 7945HX เป็นโซลูชัน AMD ล้วนที่แรงที่สุดในตอนนี้ ราคาเริ่มต้นที่ 2,799.99 ดอลลาร์ เริ่มวางขายแล้ว</p>\n<p>ที่มา - <a href=\"https://www.amd.com/en/newsroom/press-releases/2023-10-19-amd-introduces-fastest-amd-radeon-laptop-graphics-.html\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/ca57818fec07908489bd9d7fe167bdcd.png\" /></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f2f57360d1efc97c7a0e834c62cb678ae92a98c57a37331a65c1916add9766d","category":"Thai"}