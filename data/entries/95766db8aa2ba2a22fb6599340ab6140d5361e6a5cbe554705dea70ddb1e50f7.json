{"title":"ซีเอฟโอ OpenAI บอกกำลังพิจารณาแนวทางแสดงโฆษณาใน ChatGPT เพื่อเพิ่มรายได้ให้ครอบคลุมค่าใช้จ่าย","link":"https://www.blognone.com/node/143437","date":1733234818000,"content":"<div><div><div><p>Financial Times <a>รายงาน</a>ว่า <a href=\"https://www.blognone.com/node/140290\">Sarah Friar</a> ซีเอฟโอของ OpenAI บอกว่าบริษัทกำลังพิจารณาว่าจะแทรกโฆษณาในบริการแชทบอต ChatGPT หรือไม่ เพื่อให้ครอบคลุมต้นทุนค่าใช้จ่าย สำหรับผู้ใช้งานแบบฟรี จากที่ปัจจุบันโมเดลของ ChatGPT คือแบบฟรีจะมีข้อจำกัดหลายอย่าง ถ้าอยากได้ความสามารถเต็มให้จ่ายเงิน</p>\n<p>อย่างไรก็ตามนั่นยังเป็นแค่ไอเดียเท่านั้น เพราะ Friar บอกว่า OpenAI ยังไม่มีแผนพัฒนาการแสดงผลโฆษณาในตอนนี้ โดยเฉพาะประเด็นสำคัญคือหากต้องมีโฆษณาจริง ควรแสดงในตำแหน่งใดของแอป</p>\n<p>OpenAI ตอนนี้มีทีมผู้บริหารที่มีประสบการณ์ด้านระบบโฆษณา ทั้งหัวหน้าฝ่ายผลิตภัณฑ์คือ Kevin Weil ซึ่งเขาเคยทำงานตำแหน่งเดียวกัน<a href=\"https://www.blognone.com/node/89477\">ที่ Instagram</a> และ Shivakumar Venkataraman ซึ่งเคยทำงานฝ่ายโฆษณาของระบบค้นหาที่กูเกิล จึงทำให้ Friar มั่นใจว่าหากต้องแสดงผลโฆษณาจริง บริษัทมีทีมงานที่สามารถกำหนดแนวทางที่เหมาะสมทั้งสำหรับผู้ลงโฆษณาและผู้ใช้งานแอป ซึ่งเป็นสิ่งที่ Sam Altman ซีอีโอ OpenAI กังวลหากบริษัทต้องไปในทิศทางนั้น</p>\n<p>ที่มา: <a href=\"https://www.neowin.net/news/chatgpt-could-eventually-bake-in-ads-openais-cfo-says/\">Neowin</a></p>\n<p><img src=\"https://www.blognone.com/sites/default/files/externals/9c3ae04a9487f261f51f0f592d4c3f78.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95766db8aa2ba2a22fb6599340ab6140d5361e6a5cbe554705dea70ddb1e50f7","category":"Thai"}