{"title":"Palantir มีมูลค่ากิจการสูงเป็น Top 10 ของบริษัท Tech สหรัฐแล้ว","link":"https://www.blognone.com/node/146336","date":1746743827000,"content":"<div><div><div><p>เมื่อคืนนี้ราคาหุ้นของ Palantir บริษัทพัฒนาซอฟต์แวร์วิเคราะห์ข้อมูลขนาดใหญ่ ปรับเพิ่มขึ้น 7.85% มูลค่ากิจการตามราคาหุ้นหรือ Market Cap. อยู่ที่ 2.81 แสนล้านดอลลาร์ ทำให้แซง Salesforce (2.68 แสนล้านดอลลาร์) มาเป็นบริษัทเทคโนโลยีของสหรัฐอเมริกาที่มีมูลค่ากิจการสูงสุด 10 อันดับแรกแล้ว</p>\n<p>มูลค่ากิจการของ Palantir ปรับเพิ่มสูงมาตลอด เมื่อต้นปีบริษัทก็เริ่มมีมูลค่ากิจการสูงกว่า Cisco และ IBM</p>\n<p>Palantir ก่อตั้งในปี 2003 โดย Peter Thiel นักลงทุนชื่อดังและซีอีโอ Alex Karp ในช่วงที่ผ่านมาบริษัทเติบโตจากการได้งานของหน่วยงานรัฐบาลสหรัฐ รวมทั้งงานพัฒนาระบบ AI ให้กองทัพสหรัฐ</p>\n<p>บริษัทเทคโนโลยีของสหรัฐตามมูลค่ากิจการในอันดับที่ 1-9 ได้แก่ Microsoft, Apple, NVIDIA, Amazon, Alphabet, Meta, Broadcom, Tesla และ Oracle ตามลำดับ</p>\n<p>ที่มา: <a href=\"https://www.cnbc.com/2025/05/08/palantir-joins-top-10-most-valuable-tech-companies-stock-at-premium.html\">CNBC</a></p>\n<p><img src=\"https://www.blognone.com/sites/default/files/externals/775bb06019e5ca0633b4a442bfc4242b.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/palantir\">Palantir</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f90f7f0f8ef1834a80ff7f72cc0e2e0af6800cd2f01ffdc7130784e22d211975","category":"Thai"}