{"title":"Twitter เอาเครื่องหมายติ๊กถูก Verified กลับมาแล้ว แต่เฉพาะบัญชีที่มีคนตามเกินล้าน","link":"https://www.blognone.com/node/133536","date":1682326387000,"content":"<div><div><div><p>จากดราม่า <a href=\"https://www.blognone.com/node/133514\">Twitter เอาเครื่องหมายติ๊กถูกของคนดังออก หลังไม่ยอมจ่ายเงินซื้อ Blue</a> แต่กลายเป็นว่าคนดังบางคนกลับได้ Verified กลับคืนมา ด้วยเหตุผลว่า Elon Musk ควักเงิน 8 ดอลลาร์จ่ายแทนให้เอง</p>\n<p>เรื่องราวยิ่งซับซ้อนเข้าไปอีก เมื่อ Twitter นำเครื่องหมาย Verified กลับคืนมาให้ซะดื้อๆ แต่ด้วยเงื่อนไขว่าต้องมีผู้ติดตามเกิน 1 ล้านคนแล้วเท่านั้น</p>\n<p>ตัวอย่างคนดังที่ได้ติ๊กถูกคืนมาคือ Ian McKellen ที่บอกว่าจู่ๆ เครื่องหมายถูกก็กลับมาได้อย่างลึกลับ และเขายืนยันว่าไม่ได้จ่ายเงินซื้อ Blue</p>\n<p>ส่วน Neil deGrasse Tyson นักวิทยาศาสตร์ชื่อดัง ก็โพสต์ว่าการที่เครื่องหมายถูกกลับมา แปลว่าจักรวาลของเรายังมีปริศนาให้ค้นหาอีกมาก</p>\n<p><img alt=\"No Description\" src=\"https://www.blognone.com/sites/default/files/externals/5ff72c31d6b3b332ba7e153e4aacd285.png\" /></p>\n<blockquote><p>Despite the implication when you click the blue badge that has mysteriously re-appeared beside my name, I am not paying for the \"honour\".</p>\n<p>— Ian McKellen (@IanMcKellen) <a href=\"https://twitter.com/IanMcKellen/status/1649960973325963264?ref_src=twsrc%5Etfw\">April 23, 2023</a></p></blockquote>\n<blockquote><p>This past week my Twitter \"Blue Check\" disappeared for a few days, and then reappeared today.The Universe brims with mysteries. <a href=\"https://t.co/EKFThp4DuX\">pic.twitter.com/EKFThp4DuX</a></p>\n<p>— Neil deGrasse Tyson (@neiltyson) <a href=\"https://twitter.com/neiltyson/status/1650147861818949643?ref_src=twsrc%5Etfw\">April 23, 2023</a></p></blockquote>\n<p>ที่มา - <a href=\"https://www.neowin.net/news/twitter-is-restoring-blue-verified-checkmarks-to-accounts-with-over-1-million-followers/\">Neowin</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/twitter-blue\">Twitter Blue</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1db8e80dc9438e2e7f42d8d3c3a69b71b192561c49162fd97092af48d64d49c","category":"Thai"}