{"title":"Meta แจ้งพนักงาน ให้มาทำงานในสำนักงานอย่างน้อย 3 วันต่อสัปดาห์ มีผลกันยายนเป็นต้นไป","link":"https://www.blognone.com/node/134133","date":1685683767000,"content":"<div><div><div><p>Meta เริ่มแจ้งพนักงานทั้งหมดเกี่ยวกับการเปลี่ยนแปลงข้อกำหนดการทำงานแบบรีโมท โดยกำหนดให้พนักงานต้องเข้าทำงานในสำนักงานอย่างน้อย 3 วันต่อสัปดาห์ มีผลในเดือนกันยายนเป็นต้นไป โดยข้อกำหนดนี้ไม่มีผลกับพนักงานที่ถูกกำหนดให้ทำงานแบบรีโมทตั้งแต่แรก</p>\n<p>Meta บอกว่าการปรับเปลี่ยนข้อกำหนดนี้เพื่อให้พนักงานสามารถทำงานร่วมกันได้ดี รักษาความสัมพันธ์ และส่งเสริมวัฒนกรรมองค์กร</p>\n<p>ที่ผ่านมา Meta ได้<a href=\"https://www.blognone.com/node/126658\">เลื่อน</a>แผนให้พนักงานต้องเริ่มกลับเข้ามาทำงานในสำนักงานหลายรอบ ตั้งแต่มีการระบาดของโควิด 19 อย่างไรก็ตามด้วยสถานการณ์ปัจจุบัน หลายบริษัทเทคโนโลยีก็เริ่มปรับเงื่อนไขให้พนักงานต้องเข้ามาทำงานที่สำนักงานอย่างน้อย 3 วันต่อสัปดาห์ ไม่ว่าจะเป็น <a href=\"https://www.blognone.com/node/129848\">แอปเปิล</a> <a href=\"https://www.blognone.com/node/132681\">อเมซอน</a> หรือ<a href=\"https://www.blognone.com/node/127448\">กูเกิล</a></p>\n<p>ซีอีโอ Mark Zuckerberg เคยให้ความเห็นก่อนหน้านี้ โดยอ้างผลสำรวจภายในพบว่าวิศวกรที่ทำงานในสำนักงานแบบพบเจอกันอย่างน้อย 3 วันต่อสัปดาห์ ทำงานออกมาได้สำเร็จมากกว่าพนักงานที่ทำงานแบบรีโมท</p>\n<p>ที่มา: <a href=\"https://www.cnbc.com/2023/06/01/meta-will-require-employees-to-return-to-the-office-three-days-a-week-starting-in-september.html\">CNBC</a></p>\n<p><img src=\"https://www.blognone.com/sites/default/files/externals/0b1b4b7a4020dabb27267c8c5f2e176f.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"972597b649a227b666f85b767c61e2d6a7fe364ea45391e58b44dabcc0791a16","category":"Thai"}