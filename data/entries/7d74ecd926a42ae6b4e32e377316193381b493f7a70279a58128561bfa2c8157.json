{"title":"Yahoo ซื้อกิจการ Artifact แอปคัดเลือกข่าวด้วย AI ของสองผู้ก่อตั้ง Instagram","link":"https://www.blognone.com/node/139033","date":1712103578000,"content":"<div><div><div><p>ก่อนหน้านี้<a href=\"https://www.blognone.com/node/138918\">มีรายงาน</a>ว่า Artifact แอปอ่านข่าวที่คัดเลือกเนื้อหาด้วย AI ของสองผู้ก่อตั้ง Instagram ยังสามารถใช้งานได้ แม้บริการจะ<a href=\"https://www.blognone.com/node/137646\">ประกาศปิดตัว</a>ในเดือนกุมภาพันธ์ ซึ่ง Kevin Systrom หนึ่งในผู้ก่อตั้งก็บอกว่า เพราะเขาพบว่าค่าใช้จ่ายในการให้แอปทำงานตามต่อไปนั้นน้อยกว่าที่คิด ก็นำมาซึ่งความสงสัยว่าหรือเขากำลังดีลอะไรอยู่</p>\n<p>ล่าสุดก็มีคำเฉลยแล้วเมื่อ Yahoo ประกาศว่าจะซื้อกิจการ Artifact จากสองผู้ก่อตั้งคือ Systrom และ Mike Krieger ซึ่งเป็นการซื้อเทคโนโลยี AI คัดเลือกข่าวสำหรับผู้ใช้งานแต่ละคนมาใส่ในแอป Yahoo News ทำให้แอปแยก Artifact จะปิดตัวลง (จริง ๆ) หลังดีลเสร็จสิ้น ทั้งนี้ไม่มีการเปิดเผยมูลค่าที่ Yahoo เข้าซื้อกิจการ</p>\n<p>ทั้ง Systrom และ Krieger จะรับหน้าที่ให้คำปรึกษากับ Yahoo ในระหว่างขั้นตอนการเปลี่ยนผ่านนำเทคโนโลยี AI มาใส่ใน Yahoo News และยังไม่มีแผนเริ่มธุรกิจใหม่อีกครั้งในตอนนี้</p>\n<p>ที่มา: <a href=\"https://www.yahooinc.com/press/yahoo-announces-the-acquisition-of-artifact-the-news-discovery-platform-created-by-instagram-cofounders-kevin-systrom-and-mike-krieger\">Yahoo</a> และ <a href=\"https://www.theverge.com/2024/4/2/24118436/yahoo-news-artifact-acquisition\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/6dea4a8636a792fde1c5ba53f6a7d759.jpeg\" /></p>\n</div></div></div><div><div>Topics: </div><div><div><a href=\"/topics/yahoo\">Yahoo!</a></div><div><a href=\"/topics/artifact-news\">Artifact News</a></div><div><a href=\"/topics/kevin-systrom\">Kevin Systrom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d74ecd926a42ae6b4e32e377316193381b493f7a70279a58128561bfa2c8157","category":"Thai"}