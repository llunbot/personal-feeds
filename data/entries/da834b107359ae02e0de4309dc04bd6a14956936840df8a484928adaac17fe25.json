{"title":"HP ไตรมาสล่าสุด รายได้รวมโต 9% จากลูกค้าองค์กร","link":"https://www.blognone.com/node/125981","date":1637711197000,"content":"<div><div><div><p>HP รายงานผลประกอบการของไตรมาสที่ 4 ตามปีการเงินบริษัท 2021 สิ้นสุดเดือนตุลาคม มีรายได้รวมตามบัญชี GAAP 16,675 ล้านดอลลาร์ เพิ่มขึ้นมา 9.3% จากช่วงเวลาเดียวกันในปีก่อน และมีกำไรสุทธิ 3,099 ล้านดอลลาร์</p>\n<p>Enrique Lores ซีอีโอ HP กล่าวว่าผลลัพธ์ที่ออกมานั้น สะท้อนแผนงานที่เน้นการเติบโตของบริษัท รายรับรวมตลอดปีการเงินเพิ่มขึ้นเป็นเลขสองหลัก รวมทั้งตัวเลขกำไรสุทธิที่เพิ่มขึ้น บริษัทยังคงมีจุดเด่นในพอร์ตฟอลิโอผลิตภัณฑ์ที่มีครบทั้งฮาร์ดแวร์ ซอฟต์แวร์ subscription ซึ่งจะเสริมการเติบโตต่อไปในอนาคต</p>\n<p>กลุ่มธุรกิจ Personal Systems รายได้เพิ่มขึ้น 13% เป็น 11,795 ล้านดอลลาร์ โดยพีซีลูกค้าบุคคล รายได้ลดลง 3% ขณะที่ลูกค้าองค์กรเพิ่มขึ้น 5% คิดเป็นจำนวนเครื่องส่งมอบลดลง 9% (โน้ตบุ๊ค 012% และเดสก์ท็อป -2%)</p>\n<p>ส่วนกลุ่ม Printing รายได้เพิ่มขึ้น 1% เป็น 4,879 ล้านดอลลาร์ จำนวนฮาร์ดแวร์ที่ส่งมอบลดลง 26% แต่หากดูส่วนรายได้ กลุ่มลูกค้าบุคคลรายได้ลดลง 6% ขณะที่ลูกค้าองค์กรเพิ่มขึ้น 19%</p>\n<p>ที่มา: <a href=\"https://investor.hp.com/news/press-release-details/2021/HP-Inc.-Reports-Fiscal-2021-Full-Year-and-Fourth-Quarter-Results/\">HP</a></p>\n<p><img src=\"https://www.blognone.com/sites/default/files/externals/608faeaf0d743471aa83b09f1a5dcbe9.png\" /></p>\n<p><img src=\"https://www.blognone.com/sites/default/files/externals/ca553627201b2076c6b24be611636a24.png\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da834b107359ae02e0de4309dc04bd6a14956936840df8a484928adaac17fe25","category":"Thai"}