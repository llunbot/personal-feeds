{"title":"Apple อัปเดต iOS 18.1.1 และ macOS Sequoia 15.1.1 แก้ไขช่องโหว่ความปลอดภัย","link":"https://www.blognone.com/node/143222","date":1732052809000,"content":"<div><div><div><p>แอปเปิลออกอัปเดตระบบปฏิบัติการ iOS 18.1.1, iPadOS 18.1.1 และ macOS Sequoia 15.1.1 ให้กับผู้ใช้งานในวันนี้ โดยบอกว่าเป็นการแก้ไขปรับปรุงด้านความปลอดภัย</p>\n<p>รายละเอียดของช่องโหว่ที่แพตช์แก้ไขรอบนี้มีสองรายการคือ JavaScriptCore (CVE-2024-44308) และ WebKit (CVE-2024-44309) โดยบอกว่ามีรายงานการโจมตีโดยอาศัยช่องโหว่ดังกล่าวแล้วกับ Mac ที่เป็นซีพียูอินเทล ผู้ใช้งานจึงควรอัปเดตแพตช์ที่แก้ไขช่องโหว่นี้ทันที</p>\n<p>นอกจากนี้แอปเปิลยังอัปเดตความปลอดภัยให้ระบบปฏิบัติการเวอร์ชันก่อนหน้าด้วย รายละเอียดทั้งหมดเป็นดังนี้</p>\n<ul>\n<li>iOS 18.1.1 และ iPad 18.1.1 แก้ไขปรับปรุงความปลอดภัย</li>\n<li>macOS Sequoia 15.1.1 แก้ไขปรับปรุงความปลอดภัย</li>\n<li>visionOS 2.1.1 แก้ไขปรับปรุงความปลอดภัย</li>\n<li>iOS 17.7.2 และ iPadOS 17.7.2 แก้ไขปรับปรุงความปลอดภัย</li>\n<li>macOS Ventura และ macOS Sonoma ออกแพตช์แก้ไขความปลอดภัย</li>\n</ul>\n<p>ที่มา: <a href=\"https://9to5mac.com/2024/11/19/ios-18-1-1-security-fix-update-details/\">9to5Mac</a></p>\n<p><img src=\"https://www.blognone.com/sites/default/files/externals/a6f644758f8de2df5ce0bd65b130c97c.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/security-patch\">Security Patch</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div><div><a href=\"/topics/ios-17\">iOS 17</a></div><div><a href=\"/topics/ipados-17\">iPadOS 17</a></div><div><a href=\"/topics/ventura\">Ventura</a></div><div><a href=\"/topics/sonoma\">Sonoma</a></div><div><a href=\"/topics/visionos\">visionOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e1fba93befe70e75106a3b990f458597f9c9ca366415548d45a2ce5af59a005","category":"Thai"}