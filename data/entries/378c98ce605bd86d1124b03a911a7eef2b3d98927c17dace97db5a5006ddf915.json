{"title":"บัตรเครดิตเสมือน KTC DIGITAL ของ KTC สามารถขอออกเป็นบัตรแข็งไร้หมายเลขได้แล้ว","link":"https://www.blognone.com/node/137485","date":1704341680000,"content":"<div><div><div><p>หลังจากที่ KTC เคยออก<a href=\"https://www.blognone.com/node/135740\">บัตรเครดิตเสมือน KTC DIGITAL</a> ที่มี Dynamic CVV รหัสหลังบัตรที่เปลี่ยนทุกครั้งที่ขอ ล่าสุดทาง KTC โพสต์ใน facebook ว่าผู้ใช้งานบัตร KTC DIGITAL สามารถขอออกเป็นบัตรแข็งได้แล้ว ซึ่งตัวบัตรจะมีลักษณะเหมือนบัตรเครดิตทั่วไป แต่จะไม่มีหมายเลขใด ๆ ให้เห็น</p>\n<p>สำหรับผู้ที่ใช้งาน KTC DIGITAL อยู่แล้วสามารถกดขอบัตรไร้หมายเลขได้จากในแอปพลิเคชันของ KTC โดยเลือกเมนูจัดการบัตร แล้วกดขอออกบัตรพลาสติกไร้หมายเลข และเลื่อนเพื่อยืนยันการทำรายการ ส่วนผู้ใช้งาน KTC ที่ไม่ได้ใช้ KTC DIGITAL สามารถสมัครได้ผ่านแอปของ KTC เช่นกันมีค่าสมัครอยู่ที่ 533 บาท</p>\n<p><img src=\"https://www.blognone.com/sites/default/files/externals/d72daf60fdde4e1fdf653868cab832db.png\" /></p>\n<p>ที่มา - <a href=\"https://www.facebook.com/share/p/EifWYxRTNX643w5o\">KTC</a></p>\n</div></div></div><div><div>Topics: </div><div><div><a href=\"/topics/ktc\">KTC</a></div><div><a href=\"/topics/credit-card\">Credit Card</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"378c98ce605bd86d1124b03a911a7eef2b3d98927c17dace97db5a5006ddf915","category":"Thai"}