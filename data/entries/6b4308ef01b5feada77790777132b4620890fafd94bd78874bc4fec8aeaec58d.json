{"title":"[ไม่ยืนยัน] Samsung อาจได้เงินสนับสนุนถึง 7 พันล้านดอลลาร์ ในการตั้งโรงงานชิปที่สหรัฐอเมริกา","link":"https://www.blognone.com/node/139139","date":1712664675000,"content":"<div><div><div><p>มีรายงานว่าซัมซุงอิเล็กทรอนิกส์ เตรียมประกาศว่าบริษัทได้รับอนุมัติเงินสนับสนุนราว 6-7 พันล้านดอลลาร์ จากรัฐบาลสหรัฐในโครงการสนับสนุนการตั้งโรงงานผลิตชิป CHIPS Act</p>\n<p>เงินสนับสนุนนี้ ซัมซุงจะนำมาใช้ในโครงการก่อสร้างโรงงานเซมิคอนดักเตอร์ 4 แห่ง ในเมืองเทย์เลอร์ รัฐเท็กซัส ที่บริษัทมีแผนลงทุนประมาณ 1.7 หมื่นล้านดอลลาร์ เป็นทั้งโรงงานผลิตชิป โรงงานแพ็คเกจจิ้งชิป และศูนย์วิจัยพัฒนา</p>\n<p>ทั้งนี้ซัมซุงปฏิเสธที่จะให้ความเห็นต่อรายงานดังกล่าว</p>\n<p>บริษัทเซมิคอนดักเตอร์รายใหญ่ที่เพิ่งประกาศได้เงินสนับสนุนจากรัฐบาลสหรัฐได้แก่ <a href=\"https://www.blognone.com/node/138816\">อินเทล</a> ได้เงิน 8,500 ล้านดอลลาร์ และเงินกู้อีก 11,000 ล้านดอลลาร์ ส่วนล่าสุดคือ <a href=\"https://www.blognone.com/node/139123\">TSMC</a> ได้เงินอุดหนุน 6,600 ล้านดอลลาร์ และเงินกู้อีก 5,000 ล้านดอลลาร์</p>\n<p>ที่มา: <a href=\"https://www.koreaherald.com/view.php?ud=20240409050576\">The Korea Herald</a></p>\n<p><img src=\"https://www.blognone.com/sites/default/files/externals/cfc2b9d411cd880a8108e3ba0bd38bc6.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/usa\">USA</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b4308ef01b5feada77790777132b4620890fafd94bd78874bc4fec8aeaec58d","category":"Thai"}