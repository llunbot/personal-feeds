{"title":"Microsoft รีแบรนด์ Bing Chat เป็น Copilot เพื่อให้ภาพบริการแชทบอต AI ชัดเจนขึ้น","link":"https://www.blognone.com/node/136765","date":1700090726000,"content":"<div><div><div><p>ไมโครซอฟท์ประกาศรีแบรนด์ Bing Chat บริการแชทบอตที่<a href=\"https://www.blognone.com/node/132538\">เปิดตัว</a>ไปเมื่อต้นปี โดยจะไปใช้อีกชื่อที่ไมโครซอฟท์พยายามผลักดันอยู่แล้วคือ <strong>Copilot</strong> และมาพร้อม URL ใหม่ <a href=\"https://copilot.microsoft.com/\">copilot.microsoft.com</a></p>\n<p>ทั้งนี้การเปลี่ยนแปลงมีผลกับบริการ Bing Chat Enterprise ด้วย โดยเปลี่ยนชื่อเป็น Copilot Pro ขณะที่บริการ Bing ยังสามารถทำงานร่วมกันระหว่างระบบเสิร์ชเดิมผสมผสานกับระบบแชทได้</p>\n<p>คาดว่าสาเหตุที่ไมโครซอฟท์รีแบรนด์บริการแชทบอต AI เนื่องจากรายงานส่วนแบ่งการตลาดเสิร์ชของ Bing นั้นไม่ได้เพิ่มขึ้น การเปลี่ยนมาเน้นชื่อ Copilot ควบคู่ไปกับส่วนอื่นที่มีอยู่แล้วใน Microsoft 365 น่าจะทำให้ภาพของบริการ AI นี้ชัดเจนขึ้น</p>\n<p>ที่มา: <a href=\"https://blogs.bing.com/search/november-2023/our-vision-to-bring-microsoft-copilot-to-everyone-and-more\">ไมโครซอฟท์</a> และ <a href=\"https://www.windowscentral.com/software-apps/bing-chat-gets-a-new-name-giving-microsoft-yet-another-copilot\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/d275f6a093d7cc560594f1af168fcf9f.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/bing\">Bing</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/branding\">Branding</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a9aea05f7ba15da29ad1f15de8e406030e7811fcd3a322265cff38268c99e02","category":"Thai"}