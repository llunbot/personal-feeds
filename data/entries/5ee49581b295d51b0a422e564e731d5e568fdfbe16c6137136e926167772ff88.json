{"title":"Binance TH บอกว่าผู้ใช้บนกระดานเทรดโต 10 เท่า มูลค่าซื้อขายโต 30 เท่า ในปี 2567","link":"https://www.blognone.com/node/144233","date":1737439272000,"content":"<div><div><div><p>Binance TH บอกว่า ในช่วงปีที่ผ่านมาจำนวนบัญชีผู้ใช้บนกระดานเทรดของ Binance TH เพิ่มขึ้น 10 เท่า และมีมูลค่าซื้อขายเติบโตกว่า 30 เท่าโดยผู้ใช้งานประเภทบุคคลทั่วไปในประเทศคือกลุ่มที่มีสัดส่วนการลงทุนมากที่สุด</p>\n<p>ในปีนี้ Binance TH ตั้งเป้ายกระดับอัตราการเข้าถึงสินทรัพย์ดิจิทัลในกลุ่มคนไทยเพิ่มจาก 12% ในปี 2567 โดยมองว่าสเตเบิลคอยน์จะช่วยลดความผันผวนและเพิ่มประสิทธิภาพให้การเชื่อมต่อระหว่างระบบเงินปกติและคริปโทเป็นไปอย่างไร้รอยต่อ</p>\n<p>Binance TH ยังบอกว่าอุตสาหกรรมสินทรัพย์ดิจิทัลเติบโตต่อเนื่อง โดยระบุว่าบิตคอยน์เป็นสินทรัพย์ดิจิทัลแรกของโลกปัจจุบันมีมูลค่ารวมสูงกว่า 1.95 ล้านล้านดอลลาร์สหรัฐ ไต่ขึ้นอันดับ 6 สินทรัพย์การเงินโลกแซงหน้าสกุลเงินของทั้งสหราชอาณาจักรและสวิตเซอร์แลนด์</p>\n<p>ที่ผ่านมา ในช่วงที่บิตคอยน์เข้าสู่ All-Time High เมื่อเดือนพฤศจิกายน 2567 จนแตะ 1 แสนดอลลาร์สหรัฐฯ ต่อ 1 บิตคอยน์ มูลค่าตลาดสกุลเงินดิจิทัลเองก็ปรับตัวเพิ่มขึ้นถึง 39.9% มีมูลค่ากว่า 3 ล้านล้านดอลลาร์สหรัฐฯ</p>\n<p>อ้างอิง: ข่าวประชาสัมพันธ์</p>\n<p><img alt=\"alt=&quot;Binance&quot;\" src=\"https://www.blognone.com/sites/default/files/externals/a01455b206cb811eb30e20c6534b7750.jpeg\" /></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/cryptocurrency\">Cryptocurrency</a></div><div><a href=\"/topics/bitcoin\">Bitcoin</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ee49581b295d51b0a422e564e731d5e568fdfbe16c6137136e926167772ff88","category":"Thai"}