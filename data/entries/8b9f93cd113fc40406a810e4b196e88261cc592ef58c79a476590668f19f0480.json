{"title":"Baldur's Gate 3 ชนะรางวัล BAFTA, เกมแรกที่คว้ารางวัลเกมยอดเยี่ยมครบ 5 สถาบันใหญ่","link":"https://www.blognone.com/node/139217","date":1713054613000,"content":"<div><div><div><p>Baldur's Gate 3 คว้ารางวัล BAFTA Games Awards จากฝั่งอังกฤษอีก 5 รางวัล ได้แก่ เกมยอดเยี่ยม, เล่าเรื่องยอดเยี่ยม, เพลงประกอบยอดเยี่ยม, นักแสดงสมทบยอดเยี่ยม (Andrew Wincott ในบท Raphael) และเกมยอดนิยมจากผู้เล่น (Player's Choice)</p>\n<p>BAFTA หรือ British Academy of Film and Television Arts เป็นสถาบันด้านภาพยนตร์และทีวีของอังกฤษ เทียบได้กับรางวัลออสการ์ของสหรัฐอเมริกา แต่ BAFTA ได้แตกแขนงมามอบรางวัลให้วิดีโอเกมมาตั้งแต่ปี 2004 (ครบรอบ 20 ปีพอดี) ถือเป็นรางวัลใหญ่ของวงการเกมฝั่งอังกฤษ</p>\n<p>การที่ Baldur's Gate 3 คว้ารางวัลเกมยอดเยี่ยมอีกสถาบันคงไม่ใช่เรื่องน่าแปลกใจนัก แต่สิ่งที่เป็นประเด็นสำคัญคือ Baldur's Gate 3 กลายเป็นเกมแรกที่คว้ารางวัลเกมยอดเยี่ยมจากสถาบันใหญ่ๆ ครบ 5 รายการ ได้แก่</p>\n<ul>\n<li>Golden Joystick Awards - พฤศจิกายน 2023</li>\n<li>The Game Awards - ธันวาคม 2023</li>\n<li>D.I.C.E. Awards - กุมภาพันธ์ 2024</li>\n<li>Game Developer Choice Awards - มีนาคม 2024</li>\n<li>BAFTA Games Awards - เมษายน 2024</li>\n</ul>\n<p>นับตั้งแต่รางวัล The Game Awards ถูกตั้งขึ้นมาในปี 2014 (มาแทน Spike Game Awards เดิม) ยังไม่เคยมีเกมไหนคว้ารางวัลเกมยอดเยี่ยมได้ครบ 5 สถาบัน ที่ใกล้เคียงที่สุดมี 3 เกมคือ</p>\n<ul>\n<li>The Legend of Zelda: Breath of the Wild ได้ทุกรางวัลยกเว้น BAFTA (แพ้ What Remains of Edith Finch)</li>\n<li>God of War ภาครีบูตปี 2018 ได้ทุกรางวัลยกเว้น Golden Joystick Awards (แพ้ Fortnite)</li>\n<li>Elden Ring ได้ทุกรางวัลยกเว้น BAFTA (แพ้ Vampire Survivors)</li>\n</ul>\n<p>ที่มา - <a href=\"https://www.bafta.org/games/awards/2024-nominations-winners\">BAFTA</a>, <a href=\"https://kotaku.com/baldurs-gate-3-game-of-the-year-bafta-tga-dice-gdc-1851406271\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/2c94d13e13860add86c2eeaf6b80f22f.jpg\" /></p>\n<blockquote><p>Baldur’s Gate 3 takes home 5 awards across Narrative, Music, Performer in a Supporting Role, Best Game, and the Player’s Choice award at the <a href=\"https://twitter.com/hashtag/BAFTAGamesAwards?src=hash&amp;ref_src=twsrc%5Etfw\">#BAFTAGamesAwards</a>!We are so proud of our entire team - none of this would have been possible without their hard work and dedication! <a href=\"https://t.co/ij4Euo0VkN\">pic.twitter.com/ij4Euo0VkN</a></p>\n<p>— Larian Studios (@larianstudios) <a href=\"https://twitter.com/larianstudios/status/1778520481941029258?ref_src=twsrc%5Etfw\">April 11, 2024</a></p></blockquote>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/games\">Games</a></div><div><a href=\"/topics/bafta\">BAFTA</a></div><div><a href=\"/topics/award\">Award</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b9f93cd113fc40406a810e4b196e88261cc592ef58c79a476590668f19f0480","category":"Thai"}