{"title":"Nintendo ขาย Switch ได้แล้วรวมมากกว่า 140 ล้านเครื่อง","link":"https://www.blognone.com/node/139626","date":1715125187000,"content":"<div><div><div><p>นินเทนโดรายงานผลประกอบการประจำปีการเงินบริษัท 2024 สิ้นสุดเดือนมีนาคม มียอดขายรวม 1.671 ล้านล้านเยน เพิ่มขึ้น 4.4% จากปีก่อน และมีกำไรสุทธิ 4.91 แสนล้านเยน</p>\n<p>นอกจากการ<a href=\"https://www.blognone.com/node/139616\">ประกาศคอนโซลใหม่</a> กำหนดเปิดตัวภายในต้นปีหน้า ยังมีข้อมูลอื่นที่น่าสนใจดังนี้</p>\n<ul>\n<li>Nintendo Switch ขายได้เพิ่ม 15.70 ล้านเครื่อง ในปีที่ผ่านมา จำนวนเครื่องขายรวม 141.32 ล้านเครื่อง</li>\n<li><a href=\"https://www.blognone.com/node/135746\">Nintendo Museum</a> ที่เมือง Uji จังหวัดเกียวโต กำหนดเปิดให้บริการปลายปีนี้ ช่วงฤดูใบไม้ร่วง</li>\n<li>โซนใหม่ <a href=\"https://www.blognone.com/node/137090\">Donkey Kong Country</a> ในสวนสนุก Universal Studio Japan กำหนดเปิดครึ่งหลังของปีนี้</li>\n<li>Princess Peach: Showtime! ขายได้ 1.22 ล้านชุด ส่วน Mario vs. Donkey Kong ขายได้แล้ว 1.12 ล้านชุด</li>\n</ul>\n<p>เกมเด่นของนินเทนโดที่กำหนดออกในช่วงไตรมาสปัจจุบัน ได้แก่ Endless Ocean Luminous, <a href=\"https://www.blognone.com/node/135752\">Paper Mario: The Thousand-Year Door</a> และ <a href=\"https://www.blognone.com/node/134474\">Luigi’s Mansion: Dark Moon</a></p>\n<p>ที่มา: <a href=\"https://www.nintendo.co.jp/ir/pdf/2024/240507_3e.pdf\">นินเทนโด</a> (pdf)</p>\n<p><img src=\"https://www.blognone.com/sites/default/files/externals/cda09c6902ac5da6da1d41c412334e06.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/financial-report\">Financial Report</a></div><div><a href=\"/topics/museum\">Museum</a></div><div><a href=\"/topics/mario\">Mario</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56c46b9c6b6b6de23ea7d6d9ead36bd68f8d76fc7bdd8238ac5852cee3ce8eaf","category":"Thai"}