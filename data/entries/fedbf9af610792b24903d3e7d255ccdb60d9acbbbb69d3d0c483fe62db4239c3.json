{"title":"X/Twitter เตรียมยกเครื่อง DM เป็นแอปแชทตัวใหม่ XChat","link":"https://www.blognone.com/node/145898","date":1744865716000,"content":"<div><div><div><p>การรีแบรนด์ Twitter ไปสู่ X ของ Elon Musk ดูเหมือนจะยังมีส่วนที่ทำได้อีก โดย Zach Warunek วิศวกรซอฟต์แวร์ของ X ได้โพสต์ตอบคำถามจากผู้ใช้งาน X ที่พบว่าฟังก์ชัน Direct Message หรือ DM ดูเหมือนทำงานไม่ปกติ โดย<a href=\"https://x.com/ZachWarunek/status/1912344586782924919\">เขาบอกว่า</a> \"ฟังก์ชัน DM ทั้งหมดจะถูกนำออกไปเร็ว ๆ นี้\"</p>\n<p>คำตอบนี้ทำให้ Nima Owji นักวิจัยแอป<a href=\"https://x.com/nima_owji/status/1912539682635661336\">เสริมข้อมูลว่า</a>ตอนนี้พนักงานและทีมนักพัฒนาใน X ได้เริ่มใช้บริการส่งข้อความระหว่างผู้ใช้งานตัวใหม่ชื่อว่า <strong>XChat</strong> แล้ว โดยก่อนหน้านี้เขาได้<a href=\"https://x.com/nima_owji/status/1910015526006616107\">โพสต์</a>หน้าตาของ XChat ที่คล้ายกับโปรแกรมแชท ข้อความที่ส่งถูกเข้ารหัส แชร์ไฟล์ได้ สามารถส่งข้อความแบบลบอัตโนมัติ และมีความสามารถอื่นตามรูปแบบแอปแชท</p>\n<p>ถึงตอนนี้ยังไม่มีรายละเอียดว่า XChat จะออกมาเมื่อใด และการเปลี่ยนผ่านนั้นจะกระทบกับข้อความหรือแชทกลุ่มใน DM เดิมหรือไม่</p>\n<p>ที่มา: <a href=\"https://sea.mashable.com/tech/37267/report-xs-dm-feature-is-getting-rebranded-as-xchat\">Mashable</a></p>\n<p><img alt=\"No Description\" src=\"https://www.blognone.com/sites/default/files/externals/b76b85ec7da06e1997fefbaa6c682883.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/chat\">Chat</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fedbf9af610792b24903d3e7d255ccdb60d9acbbbb69d3d0c483fe62db4239c3","category":"Thai"}