{"title":"Apple ออกอัพเดต iOS 14.8 แก้ไขช่องโหว่ ForcedEntry แนะนำผู้ใช้ให้อัพเดต","link":"https://www.blognone.com/node/124729","date":1631576356000,"content":"<div><div><div><p>แอปเปิลออกอัพเดตระบบปฏิบัติการ iOS 14.8 และ iPadOS 14.8 ซึ่งออกมาเพียงหนึ่งวันก่อนก่อนงานอีเวนต์ <a href=\"https://www.blognone.com/node/124625\">California Streaming</a> ที่คาดว่าแอปเปิลจะประกาศวันเปิดให้ดาวน์โหลด iOS 15 และ iPadOS 15 สำหรับผู้ใช้งานทั่วไป</p>\n<p>ในอัพเดต iOS 14.8 นี้ แอปเปิล<a href=\"https://support.apple.com/en-us/HT212807\">ระบุว่า</a>เป็นการแก้ไขปัญหาด้านความปลอดภัย และแนะนำให้ผู้ใช้งานทุกคนอัพเดต โดยมีสองช่องโหว่คือ CVE-2021-30860 มีชื่อว่า ForcedEntry รายงานโดย Citizen Lab ที่โจมตีผ่าน iMessage มีรายงานผู้ถูกโจมตีจากช่องโหว่ดังกล่าวแล้ว และอีกช่องโหว่คือ CVE-2021-30858</p>\n<p>นอกจากนี้แอปเปิลยังออกอัพเดตซอฟต์แวร์ระบบปฏิบัติการอื่น เพื่อแก้ไขช่องโหว่ดังกล่าวด้วยเช่นกัน ได้แก่ watchOS 7.6.2 และ macOS Big Sur 11.6</p>\n<p>ที่มา: <a href=\"https://9to5mac.com/2021/09/13/apple-releasing-ios-14-8-and-ipados-14-8-to-the-public-today/\">9to5Mac</a> และ <a href=\"https://www.macrumors.com/2021/09/13/apple-releases-macos-big-sur-11-6-with-security-fixes/\">MacRumors</a></p>\n<p><img src=\"https://www.blognone.com/sites/default/files/externals/e9b6001e33fb3675cedd83e065639982.png\" /></p>\n</div></div></div><div><div>Topics: </div><div><div><a href=\"/topics/ios-14\">iOS 14</a></div><div><a href=\"/topics/apple\">Apple</a></div><div><a href=\"/topics/ipados\">iPadOS</a></div><div><a href=\"/topics/watchos\">watchOS</a></div><div><a href=\"/topics/big-sur\">Big Sur</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb3b559d753c6b3100bd2c0154c79c55a0ea1fd4098ee3512cea6a907a0d8ebc","category":"Thai"}