{"title":"[ลือ] GlobalFoundries พิจารณาควบรวมกิจการกับ United Microelectronics เพื่อให้มีโรงงานผลิตชิปครอบคลุมทุกภูมิภาค","link":"https://www.blognone.com/node/145587","date":1743487422000,"content":"<div><div><div><p>มีรายงานจาก <a href=\"https://asia.nikkei.com/Business/Tech/Semiconductors/GlobalFoundries-weighs-merger-with-No.-2-Taiwan-chipmaker-UMC-sources\">Nikkei Asia</a> อ้างแหล่งข่าวที่เกี่ยวข้องว่า GlobalFoundries กำลังพิจารณาควบรวมกิจการกับ United Microelectronics หรือ UMC บริษัทรับผลิตชิปในไต้หวัน</p>\n<p>รายงานบอกว่าสาเหตุที่ทำให้สองบริษัทนี้พิจารณาข้อตกลง เป็นผลจากประเด็นสงครามการค้า ซึ่งทำให้สองบริษัทที่ไม่มีโรงงานในบางภูมิภาคอาจได้รับผลกระทบ แต่หากควบรวมกิจการกันจะทำให้บริษัทใหม่มีโรงงานกระจายอยู่ในทุกภูมิภาค ซึ่งรวมทั้ง อเมริกา ยุโรป และในทวีปเอเชียที่ไต้หวัน</p>\n<p>ก่อนหน้านี้ UMC เคยพิจารณาซื้อกิจการหรือตั้งโรงงานผลิตชิปในสหรัฐอเมริกา ส่วน GlobalFoundries ก็<a href=\"https://www.blognone.com/node/144750\">มีข่าว</a>เรื่องปรับโครงสร้างธุรกิจ ซึ่งตอนนั้นคาดเดาว่าบริษัทจะซื้อส่วนโรงงานผลิตชิปของอินเทล</p>\n<p>ที่มา: <a href=\"https://www.cnbc.com/2025/03/31/united-microelectronics-shares-pop-on-globalfoundries-deal-report.html\">CNBC</a></p>\n<p><img src=\"https://www.blognone.com/sites/default/files/externals/2bf4ceaf348d2f91aa0b3b1363ef7d59.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/globalfoundries\">GlobalFoundries</a></div><div><a href=\"/topics/rumors\">Rumors</a></div><div><a href=\"/topics/merging\">Merging</a></div><div><a href=\"/topics/umc\">UMC</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f38df6972db4a36153cd39d4a4e7e461f36316a98d28d31d98ad5d3a2de5b864","category":"Thai"}