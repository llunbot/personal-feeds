{"title":"Elon Musk บอกผู้ประท้วง Tesla ถ้าไม่อยากซื้อรถไม่เป็นไร แต่ช่วยหยุดทำตัวเป็นโรคจิต","link":"https://www.blognone.com/node/145399","date":1742583001000,"content":"<div><div><div><p>Elon Musk จัดการประชุมไม่เป็นทางการเมื่อวันพฤหัสบดี เพื่อพูดคุยกับนักลงทุนและพนักงาน Tesla เกี่ยวกับความคืบหน้าของผลิตภัณฑ์ต่าง ๆ และ<a href=\"https://www.blognone.com/node/145373\">ความกังวลกับการบริหารของเขา</a> โดยถ่ายทอดสดทาง X</p>\n<p>หนึ่งในประเด็นที่ Musk พูดถึงคือกรณี<a href=\"https://www.blognone.com/node/145351\">เหตุเพลิงไหม้ที่โชว์รูม Tesla ในลาสเวกัส</a> ซึ่งเขาบอกผู้ประทวงที่เผารถ Tesla ว่าให้หยุดทำตัวเป็น<strong>โรคจิต</strong> ถ้าไม่อยากซื้อรถก็ไม่เป็นไร แต่มันไม่ค่อยสมเหตุสมผลเลยที่ต้องไปเผารถด้วย</p>\n<p>Musk บอกว่าถ้าใครได้เห็นข่าวรถ Tesla ถูกเผา ก็คงรู้สึกเหมือนวันสิ้นโลก ตนไม่สามารถเดินผ่านทีวีไปแล้วเห็นข่าวรถ Tesla ถูกเผาไฟลุกไหม้ได้เลย</p>\n<p>ที่ผ่านมา Musk นิ่งเฉยต่อการประท้วงที่เกิดขึ้น และมองว่าเป็นการชุมนุมแบบปลอม ๆ แต่เมื่อมี<a href=\"https://www.blognone.com/node/144833\">การประท้วงหน้าโชว์รูม Tesla เพิ่มมากขึ้น</a> รวมทั้งตัวแทนจำหน่ายและเจ้าของรถเริ่มรายงานเหตุอาชญากรรมหลายครั้ง Musk จึงออกมาประณามการกระทำดังกล่าว</p>\n<p>ส่วนประเด็นอื่น ๆ ในที่ประชุม มีเรื่องสถิติความปลอดภัยของ Tesla, ตัวเลขการส่งมอบรถ, ระบบขับขี่อัตโนมัติ, และหุ่นยนต์ ซึ่ง Musk ยังเรียกร้องให้พนักงานและนักลงทุนถือ<a href=\"https://www.blognone.com/node/145205\">หุ้น Tesla แม้มูลค่าลดลงต่อเนื่อง</a> ท่ามกลางการคว่ำบาตร และการชุมนุมสาธารณะ</p>\n<p>ที่มา: <a href=\"https://www.businessinsider.com/elon-musk-tesla-fires-protesters-stop-being-psycho-2025-3\">Business Insider</a></p>\n<p><img src=\"https://www.blognone.com/sites/default/files/externals/d7f756bb27aefed8e468090d0bfb71b6.jpeg\" alt=\"Musk\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/protesting\">Protesting</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"944951ba856828fc363f0562f7c98d5dc14e598e69b7a9b5d8e54018a35ca9f6","category":"Thai"}