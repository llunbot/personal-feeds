{"title":"Xiaomi เปิดตัว CyberDog หุ่นยนต์สัตว์สี่เท้า พร้อมเชิญผู้สนใจมาร่วมพัฒนาแอพพลิเคชั่น","link":"https://www.blognone.com/node/124158","date":1628610591000,"content":"<div><div><div><p>Xiaomi เปิดตัว CyberDog หุ่นยนต์รูปแบบสัตว์สี่เท้าที่พร้อมสำหรับการสร้างแอพพลิเคชั่นให้ใช้งานได้ในรูปแบบต่าง ๆ ลักษณะคล้ายกับหุ่นยนต์ <a href=\"https://www.blognone.com/node/116953\">Spot</a> ของ Boston Dynamics</p>\n<p>CyberDog ตัวที่โชว์รันบนแพลตฟอร์ม Jetson Xavier NX ของ Nvidia มีเซนเซอร์รอบตัวทั้งหมด 11 ตัว เช่น เซนเซอร์ตรวจจับการสัมผัส, อัลตร้าโซนิค, กล้อง และจีพีเอส ซึ่งตัวหุ่นยนต์นั้นฉลาดพอที่จะติดตามเจ้าของและเดินหลีกเลี่ยงสิ่งกีดขวางต่าง ๆ พร้อมระบบตรวจจับใบหน้าที่สามารถแยกแยะใบหน้าคนออกจากกันได้</p>\n<p>Xiaomi CyberDog จะยังไม่ได้เป็นผลิตภัณฑ์ที่วางจำหน่ายให้หาซื้อได้ทั่วไป แต่จะเชิญแฟน Xiaomi, วิศวกร และผู้สนใจในหุ่นยนต์เข้ามาร่วมกันพัฒนาและค้นพบว่าเทคโนโลยีภายใต้ CyberDog จะใช้ทำอะไรได้บ้าง โดยจะมีหุ่นยนต์ให้ทั้งหมด 1,000 ตัว โดย Xiaomi จะเปิดเป็นชุมชนโอเพ่นซอร์สและเป็นโฮสต์ที่คอยดูแลชุมชนนี้ ซึ่งการจะเข้าร่วมต้องชำระเงิน 9,999 หยวนหรือราว 52,000 บาท</p>\n<p>ที่มา - <a href=\"https://www.engadget.com/xiaomi-cyberdog-robot-dog-141128369.html\">Engadget</a></p>\n<p><img src=\"https://www.blognone.com/sites/default/files/externals/c72b2ae4a0ed3c868ae866370b99798e.jpg\" /></p>\n<p><img src=\"https://www.blognone.com/sites/default/files/externals/4c7959cdf9c37125f60093599edbc855.jpeg\" /></p>\n<p><img src=\"https://www.blognone.com/sites/default/files/externals/37caae26c314cb1a86840cc1be30c1dd.jpeg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/robotics\">Robotics</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0985c2bc35700df7a48deeeaf82539acb1b28f6f40b84236dee86a9022ce82bc","category":"Thai"}