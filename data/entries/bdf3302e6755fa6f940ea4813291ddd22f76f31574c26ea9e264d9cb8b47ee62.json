{"title":"AWS เปิดตัวชิป Graviton4 อัดคอร์เพิ่มขึ้น 50% อัดแรม 3 เท่า พร้อมชิป Trainum2 สำหรับฝึก LLM","link":"https://www.blognone.com/node/136985","date":1701238708000,"content":"<div><div><div><p>AWS เปิดตัวชิปของตัวเอง 2 ตัวพร้อมกันในงาน re:Invent  ได้แก่ ซีพียู Gaviton4 และชิปฝึกปัญญาประดิษฐ์ Trainium2</p>\n<p>Gaviton4 เป็นซีพียู ARMv9 ภายในเป็นคอร์ Neoverse V2 96 คอร์ เพิ่มขึ้นจาก Gaviton3 ที่เคยมี 64 คอร์ และยังมีแบนวิดท์แรมเพิ่มขึ้น 30% ใส่แรมได้มากขึ้น 3 เท่าตัว ความพิเศษอีกอย่างคือชิปใหม่นี้สามารถเข้ารหัสการส่งข้อมูลออกนอกชิปทั้งหมด</p>\n<p>Trainium2 ชิปฝึกปัญญาประดิษฐ์ ออกแบบมารองรับการฝึก LLM ระดับล้านล้านพารามิเตอร์ ประสิทธิภาพการฝึกรวมเพิ่มขึ้นกว่ารุ่นแรก 4 เท่าและรองรับหน่วยความจำได้มากกว่าเดิม 3 เท่า ตอนนี้ Anthropic และ MosaicML ผู้พัฒนา LLM ก็ออกมาแสดงความสนใจจะใช้ Trainium2 ฝึกโมเดล LLM ตัวต่อไป</p>\n<p>ที่มา - <a href=\"https://press.aboutamazon.com/2023/11/aws-unveils-next-generation-aws-designed-chips\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/3c8991b86329f4075cc817c1a6edf7e1.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/cpu\">CPU</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bdf3302e6755fa6f940ea4813291ddd22f76f31574c26ea9e264d9cb8b47ee62","category":"Thai"}