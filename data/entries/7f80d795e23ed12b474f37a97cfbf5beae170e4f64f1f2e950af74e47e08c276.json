{"title":"AT&T ให้ลูกค้าเล่นเกม Batman: Arkham Knight ฟรีผ่านสตรีมมิ่ง ใช้เอนจิน Stadia","link":"https://www.blognone.com/node/125396","date":1634788994000,"content":"<div><div><div><p>AT&amp;T โอเปอเรเตอร์รายใหญ่ของสหรัฐ เพิ่มสิทธิประโยชน์ให้ลูกค้ามือถือของตัวเอง<a href=\"https://more.att.com/play/batman/\">เล่นเกม Batman: Arkham Knight ได้ฟรีในแบบสตรีมมิ่ง</a> (จำเป็นต้องมีเบอร์ AT&amp;T Wireless เพื่อยืนยันตัวตน)</p>\n<p>เบื้องหลังระบบสตรีมของ AT&amp;T ใช้เอนจินของ Google Stadia (ที่มีเกม Batman: Arkham Knight ให้เล่นอยู่แล้ว) ถือเป็นครั้งแรกที่กูเกิลเปิดระบบ Stadia ให้พาร์ทเนอร์รายอื่นนำไปใช้งานภายใต้แบรนด์ตัวเอง (whitelabel) และอาจเป็นตัวอย่างโมเดลการหารายได้วิธีใหม่ๆ ของ Stadia ในอนาคต</p>\n<p>เกม Batman: Arkham Knight ออกเมื่อปี 2015 เป็นผลงานของ Warner Bros. Games ซึ่งเป็นบริษัทลูกในเครือ Warner Bros. ของ AT&amp;T อยู่แล้ว (<a href=\"https://www.blognone.com/node/122967\">Warner Bros. กำลังจะแยกตัวจาก AT&amp;T และไปควบรวมกับ Discovery ซึ่งกระบวนการยังไม่เสร็จสิ้น</a>)</p>\n<p><img src=\"https://www.blognone.com/sites/default/files/externals/7011e67605f37948cb14ad24bac4ee39.jpg\" /></p>\n<p>ที่มา - <a href=\"https://9to5google.com/2021/10/20/batman-arkham-knight-white-label-stadia-att/\">9to5google</a></p>\n</div></div></div><div><div>Topics: </div><div><div><a href=\"/topics/att\">AT&amp;T</a></div><div><a href=\"/topics/batman\">Batman</a></div><div><a href=\"/topics/warner-bros\">Warner Bros.</a></div><div><a href=\"/topics/games\">Games</a></div><div><a href=\"/topics/stadia\">Stadia</a></div><div><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f80d795e23ed12b474f37a97cfbf5beae170e4f64f1f2e950af74e47e08c276","category":"Thai"}