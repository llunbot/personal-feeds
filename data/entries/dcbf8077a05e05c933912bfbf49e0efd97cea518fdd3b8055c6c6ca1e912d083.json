{"title":"Sony ปิดดีล 1,175 ล้านดอลลาร์ ซื้อกิจการเว็บสตรีมมิ่งอนิเมะ Crunchyroll แล้ว","link":"https://www.blognone.com/node/124140","date":1628554957000,"content":"<div><div><div><p>Sony Pictures Entertainment (SPE) ประกาศว่าการเข้าซื้อกิจการ Crunchyroll เว็บบริการสตรีมมิ่งอนิเมะ ได้เสร็จสิ้นขั้นตอนทั้งหมดแล้ว โดยจากนี้ Crunchyroll จะเป็นบริการในเครือของ Funimation บริษัทที่มี SPE และ Aniplex ที่เป็นส่วนธุรกิจของ Sony Music (Japan) ถือหุ้นอยู่</p>\n<p>Crunchyroll เป็นบริการสตรีมมิ่งอนิเมะ มีผู้ลงทะเบียนใช้งานมากกว่า 120 ล้านคนในกว่า 200 ประเทศ บริการมีทั้งแบบรับชมโดยติดโฆษณา และแบบเสียเงินรายเดือน ซึ่งตอนนี้มีผู้ใช้งานแบบจ่ายเงินประมาณ 5 ล้านคน</p>\n<p>ดีลนี้โซนี่<a href=\"https://www.blognone.com/node/120048\">ประกาศ</a>เมื่อเดือนธันวาคมปีที่แล้ว โดยเป็นการซื้อกิจการจาก WarnerMedia บริษัทในเครือของ AT&amp;T มีมูลค่าดีล 1,175 ล้านดอลลาร์</p>\n<p>ที่มา: <a href=\"https://www.sonypictures.com/corp/press_releases/2021/0809/sonysfunimationglobalgroupcompletesacquisitionofcrunchyrollfromatt\">โซนี่</a></p>\n<p><img src=\"https://www.blognone.com/sites/default/files/externals/170493717de666c54bd5e455373ebe0f.png\" /></p>\n</div></div></div><div><div>Topics: </div><div><div><a href=\"/topics/crunchyroll\">Crunchyroll</a></div><div><a href=\"/topics/sony\">Sony</a></div><div><a href=\"/topics/sony-pictures\">Sony Pictures</a></div><div><a href=\"/topics/anime\">Anime</a></div><div><a href=\"/topics/video-streaming\">Video Streaming</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dcbf8077a05e05c933912bfbf49e0efd97cea518fdd3b8055c6c6ca1e912d083","category":"Thai"}