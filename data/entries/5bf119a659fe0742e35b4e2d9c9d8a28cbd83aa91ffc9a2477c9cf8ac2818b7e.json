{"title":"Facebook ชี้แจงไอคอนแอปใน iPhone เป็นพื้นหลังสีดำ ไม่ได้ตั้งใจ เป็นความผิดพลาด แก้ไขแล้ว","link":"https://www.blognone.com/node/141756","date":1725067629000,"content":"<div><div><div><p>ในช่วงหลายวันที่ผ่านมา ผู้ใช้งาน Facebook บน iPhone พบว่าไอคอนของแอปเปลี่ยนโทนมาเป็นพื้นหลังสีดำ แล้วใช้สีตัวอักษรเป็นน้ำเงิน จากเดิมพื้นหลังสีน้ำเงิน อักษรสีขาว ซึ่งอาจทำให้งงได้บ้างตอนใช้งาน และน่าจะกระทบมากกับคนที่คุมโทนสีแอปในโทรศัพท์ แต่ Facebook ก็ไม่ได้อธิบายการเปลี่ยนแปลงนี้</p>\n<p>ล่าสุดตัวแทนของ Meta บริษัทแม่ของ Facebook ก็บอกตรง ๆ ว่าสีไอคอนที่เปลี่ยนนี้เป็นความผิดพลาดทางเทคนิค ตอนนี้ปัญหาได้แก้ไขแล้วหากผู้ใช้งานอัปเดตแอปเป็นเวอร์ชันล่าสุด</p>\n<p>สำหรับคนใช้ iPhone ที่ยังชอบโทนสีไอคอน Facebook แบบนี้ ก็ไม่ต้องรอนานเพราะ <a href=\"https://www.blognone.com/node/140278\">iOS 18</a> จะมีฟีเจอร์ปรับแต่งโทนสีไอคอนแอปในหน้า Home ตามที่ต้องการได้ ซึ่งน่าจะออกมาให้อัปเดตทั่วไปในเดือนกันยายน</p>\n<p>ที่มา: <a href=\"https://www.businessinsider.com/facebook-icon-black-blue-glitch-error-2024-8\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/f723a65998eabf7ca9cc6981554a82e3.png\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bf119a659fe0742e35b4e2d9c9d8a28cbd83aa91ffc9a2477c9cf8ac2818b7e","category":"Thai"}