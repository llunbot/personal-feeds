{"title":"AIS 5G สาธิตการใช้เครือข่าย 5G กับโดรนตรวจการของ ARV เปิดทางแนวทางการใช้งานใหม่ๆ ในประเทศไทย","link":"https://www.blognone.com/node/135092","date":1691119800000,"content":"<div><div><div><p>AIS 5G ร่วมกับ ARV บริษัทในเครือของ ปตท.สผ  สาธิตถึงการใช้งานโดรนตรวจการ Horrus กับเครือข่าย AIS 5G ในพื้นที่ Wangchan Valley ที่สามารถเปิดแนวทางการใช้งาน (use case) แบบใหม่ๆ มากกว่าโดรนปกติที่ใช้คลื่นวิทยุแบบไม่ต้องขออนุญาตเพื่อใช้งานกันตามบ้านโดยทั่วไปที่ต้องการคนบังคับตลอดเวลา</p>\n<p>ระบบโดรน Horrus ของ ARV เป็นระบบโดรนที่ควบคุมจากระยะไกล ชุดโดรนมาพร้อมกับฐานจอดโดรนสำหรับชาร์จไฟและถ่ายโอนข้อมูล และซอฟต์แวร์ควบคุมระยะไกลที่เปิดให้ผู้ควบคุมกำหนดภารกิจไว้ล่วงหน้า เช่น การบินสำรวจพื้นที่เก็บข้อมูลการก่อสร้าง หรือการตรวจการความปลอดภัยหาสิ่งแปลกปลอมในพื้นที่ที่กำหนดไว้โดยไม่จำเป็นต้องมีผู้ควบคุมบังคับโดรนตลอดเวลา</p>\n<p><img alt=\"No Description\" src=\"https://www.blognone.com/sites/default/files/externals/86701be2da0f9004d13fb0271c96c54e.png\" /></p>\n<p>การสาธิตครั้งนี้ยังจำเป็นต้องทำในพื้นที่ Wangchan Valley ในการดูแลของบริษัท ปตท. ซึ่งเป็นผู้ลงทุนในเขตพื้นที่ ที่เป็นหนึ่งในโครงการ EEC ของรัฐบาล เนื่องจากปกติแล้ว การบินโดรนนั้นบังคับว่าต้องมีผู้ควบคุมให้โดรนอยู่ในระยะสายตา (line of sight) ตลอดเวลา ซึ่งยังเป็นข้อจำกัด</p>\n<p>สำหรับการใช้งานโดรนแบบอัตโนมัติที่ผู้ควบคุมอาจจะควบคุมทั้งฝูงบิน หรือควบคุมจากศูนย์กลางซึ่งห่างจากพื้นที่ที่ตรวจการโดยโดรนนับร้อยกิโลเมตร พื้นที่ Wangchan Valley เป็นพื้นที่ sandbox ที่ได้รับอนุญาตให้ทดลองโดยยกเว้นข้อบังคับเหล่านี้ไปหลายข้อโดยเฉพาะกฎควบคุมการบินโดรน เปิดทางให้มีการทดลองใช้งานก่อนจะขออนุญาตเพื่อใช้งานจริงต่อไปในอนาคต</p>\n<p><img alt=\"No Description\" src=\"https://www.blognone.com/sites/default/files/externals/784915542472c243649aa6491812fa5c.png\" /></p>\n<p>การที่โดรนสามารถบินตามโปรแกรมได้อัตโนมัติ ทำให้ลูกค้าของ ARV สามารถใช้งาน Horrus ในหลายรูปแบบ จากเดิมที่การพัฒนา Horrus นั้นทำเพื่อใช้ในภารกิจภายในองค์กรของตนเอง คือบริษัท ปตท สผ เป็นหลัก แต่หากมีการเปิดให้ขออนุญาตใช้งานได้สะดวกขึ้นในอนาคตก็จะมีรูปแบบใหม่ๆ เช่นในระหว่างการก่อสร้างศูนย์วิจัยพัฒนาเทคโนโลยีและนวัตกรรม ปตท.สผ. (PTIC) ที่ Wangchan Valley เอง ก็มีการบินโดรน Horrus สำรวจความคืบหน้าของการก่อสร้างอยู่เป็นระยะ ทำให้สามารถตรวจสอบความคืบหน้าการก่อสร้างได้ต่อเนื่อง</p>\n<p>การใช้โดรนระยะไกลร่วมกับเครือข่าย 5G นับเป็นหนึ่งในแนวทางการใช้งานเครือข่าย 5G ที่มีการพูดถึงกันมากและมีการทดลองกันหลายชาติทั่วโลก เนื่องจากการใช้งานมักต้องการการเชื่อมต่อกลับไปยังศูนย์ควบคุมโดยการเชื่อมต่อมีความน่าเชื่อถือสูง สัญญาณไม่ขาดหาย แม้แต่ในพื้นที่ที่สัญญาณ 5G ครอบคลุมก็ต้องการการรับประกันว่าศูนย์ควบคุมสามารถเชื่อมต่อกับโดรนได้แม้จะเป็นพื้นที่ที่มีการใช้งานหนาแน่น ซึ่ง 5G มีฟีเจอร์การแบ่งช่องสัญญาณ (network slicing) ทำให้สามารถรับรองได้ว่าโดรนจะเชื่อมต่อกับศูนย์ควบคุมได้ตลอดเวลา ที่สำคัญคือพื้นที่ให้บริการของเครือข่าย 5G นั้นครอบคลุมพื้นที่จำนวนมากในประเทศอยู่แล้วทำให้ไม่ต้องสร้างโครงข่ายใหม่ทั้งหมด สำหรับการใช้งานในประเทศไทยเองโครงข่าย AIS 5G เองครอบคลุมพื้นที่แล้ว 87% ของประเทศ ส่วนในพื้นที่ EEC และกรุงเทพหานครนั้นครอบคลุมไปแล้ว 100% โดย <a href=\"https://5gdrones.eu/use-case-scenarios/\">แนวทางที่มีการเสนอใช้งานกันก่อนหน้านี้</a> เช่น</p>\n<ul>\n<li>ตรวจสอบความปลอดภัย: ใช้โดรนเพื่อสำรวจพื้นที่ภัยพิบัติที่ปกติมนุษย์เข้าสำรวจได้ยาก หรือมีอันตรายหากเข้าไปในพื้นที่ เช่น ไฟป่า, ไฟไหม้, เหตุสารเคมีรั่วไหล โดรนสามารถสำรวจและส่งภาพความละเอียดสูงแบบเรียลไทม์ ทำให้เจ้าหน้าที่ตอบสนองต่อเหตุการณ์ได้ทันท่วงที</li>\n<li>สำรวจพื้นที่ทำงาน: โดรนสามารถติดตั้งกล้องความละเอียดสูง และเซ็นเซอร์อื่นๆ เช่น อุณหภูมิ หรือการตรวจวัดระดับก๊าซ ตลอดจนเซ็นเซอร์ IoT อื่นๆ เพื่อสำรวจพื้นที่โดยไม่ต้องติดตั้งเซ็นเซอร์จำนวนมากรอบพื้นที่</li>\n<li>ขยายเครือข่ายไร้สาย: ใช้แพร่กระจายสัญญาณ Wi-Fi หรือแม้แต่สัญญาณ 5G เพิ่มเติมในกรณีที่ต้องกรเพิ่มพื้นที่ใช้งาน หรือมีการประชุมที่มีคนมากกว่าปกติ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/2d0e69a0b1d42be9df08077e5c7c576b.png\" /></p>\n<p>การทดสอบทำให้ทีมงานพัฒนาโดรนและผู้ให้บริการเครือข่ายมีโอกาสสำรวจว่าเครือข่ายสามารถให้บริการในกับโดรนให้ครบถ้วนหรือไม่ เช่น การให้บริการโดรนที่บินอยู่สูงกว่าการใช้งานโทรศัพท์มือถือตามปกติมาก และยังสามารถทดสอบการใช้งานความสามารถของเครือข่าย 5G เช่น การเชื่อมต่อแบบแบบความน่าเชื่อถือสูง (Ultra-Reliable Low Latency Communications - URLLC) การบริการเชื่อมต่ออุปกรณ์จำนวนมาก (Massive Machine-Type Communications - mMTC) ตลอดจนการจัดสรรแบนวิดท์ (Network Slicing) เพื่อให้แน่ใจว่าโดรนสามารถเชื่อมต่อกับศูนย์ควบคุมได้ตลอดเวลา</p>\n<p>ทาง ARV ระบุว่าระบบโดรน Horrus นั้นพร้อมใช้งานเชิงธุรกิจแล้ว โดยก่อนหน้านี้ก็มีการทดลองการใช้งานในรูปแบบต่างๆ กับองค์กรที่ให้ความสนใจ เช่น การสำรวจสภาพจราจร ด้วยความพร้อมของ Horrus ของ ARV และเครือข่าย AIS 5G ในอนาคตเราก็จะได้เห็นโดรนเช่นนี้ทำงานในพื้นที่ต่างๆ มากขึ้นในอนาคต</p>\n<p><strong>AIS Business พร้อมเป็นพันธมิตรดิจิทัล ที่มั่นใจได้ เพื่อพัฒนาธุรกิจและสังคมไทย<br />\nเติบโต อุ่นใจ ไปด้วยกัน</strong></p>\n<p><strong>\"Your Trusted Smart Digital Partner\"</strong></p>\n<p>ปรึกษาและวางแผนพัฒนาเทคโนโลยี เพื่อรองรับการทำงานและต่อยอดธุรกิจได้ที่</p>\n<p>Email : business@ais.co.th</p>\n<p>Website : <a href=\"https://business.ais.co.th/\">https://business.ais.co.th</a></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/5g\">5G</a></div><div><a href=\"/topics/wangchan-valley\">Wangchan Valley</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cdb562ccbf7c117a40cd8412f1e5e49edd4b0decb41ae431cceea66b0f1e3721","category":"Thai"}