{"title":"ยังไม่ทันเกิดในไทย จะโดนคุมกำเนิดซะแล้ว, HBO Max เตรียมจัดการกับการแชร์รหัสผ่าน","link":"https://www.blognone.com/node/143000","date":1731043611000,"content":"<div><div><div><p>ผู้บริหาร Warner Bros. Discovery เปิดเผยในการประชุมผู้ถือหุ้นล่าสุดว่า บริษัทจะเริ่มดำเนินการกับการแชร์รหัสผ่านของ Max ในอีกไม่กี่เดือนข้างหน้านี้ แต่จะเริ่มจากมาตรการเบาๆ ก่อนด้วยการ ขึ้นข้อความแจ้งเตือน (very soft messaging)</p>\n<p>หลังจากนั้นจะมีมาตรการอื่นๆ เพิ่มเติมต่อไปในปี 2025 และ 2026 เช่นการเก็บค่าบริการในหลากหลายรูปแบบ (นึกภาพกรณีของ Netflix ที่พ่วงบัญชีแยก คิดเพิ่ม 99 บาทต่อเดือน)</p>\n<p>ไตรมาสล่าสุด Max มีสมาชิกเพิ่ม 7.2 ล้านคน เป็นทั้งหมด 110.5 ล้านคนแล้วในปัจจุบัน ขณะที่สตรีมมิ่งเจ้าอื่นๆ นอกจาก Netflix ที่มาตรการชัดเจนทั่วโลกไปก่อนแล้ว ก็มี <a href=\"https://www.blognone.com/node/142219\">Disney+</a> ที่เริ่มดำเนินการเรื่องนี้แล้วเช่นกัน</p>\n<p>ที่มา - <a href=\"https://www.theverge.com/2024/11/7/24290326/max-password-sharing-crackdown-messaging-q3-2024-earnings\">The Verge</a></p>\n<p><img src=\"https://www.blognone.com/sites/default/files/externals/d9213a270062bc18ef2d13890f816761.png\" /></p>\n</div></div></div><div><div>Topics: </div><div><div><a href=\"/topics/hbo-max\">HBO Max</a></div><div><a href=\"/topics/video-streaming\">Video Streaming</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57bff7e784a308e08a273acd98ec09fafaa6d22ce7b0ab0dbdf8824df62f61f5","category":"Thai"}