{"title":"โซนี่เปิดตัว SSD สำหรับ PS5 ใช้แบรนด์ Nextorage ทำตลาด, มีขนาด 1TB-2TB ให้เลือก","link":"https://www.blognone.com/node/124810","date":1631884386000,"content":"<div><div><div><p>สอดคล้องกับ<a href=\"https://www.blognone.com/node/124746\">การอัพเดตเฟิร์มแวร์ใหญ่ของ PS5 รองรับการใส่ SSD เอง</a> โซนี่ก็ออกสินค้า SSD สำหรับ PS5 มาพร้อมกัน โดยวางขายใต้แบรนด์ <a href=\"https://www.nextorage.net/en/company/\">Nextorage</a> บริษัทลูกที่ก่อตั้งในปี 2019 เพื่อทำสินค้าสตอเรจ (พวก SD card) โดยเฉพาะ</p>\n<p>Nextorage SSD รุ่นนี้ใช้ชื่อซีรีส์ว่า NEM-PA เป็น SSD แบบมีฮีทซิงก์อะลูมิเนียมติดมาด้วย ใช้แทน SSD มาตรฐานของ PS5 ได้ทันที สินค้ามีสองขนาดความจุคือ 1TB และ 2TB โดยมีอัตราการอ่านเขียนดังนี้</p>\n<ul>\n<li>2TB<p></p>\n<ul>\n<li>sequential read/write 7300/6900 MB/s</li>\n<li>random read/write 1,000,000/1,000,000 IOPS</li>\n<li>endurance 1,400 TBW</li>\n</ul>\n</li>\n<li>1TB\n<ul>\n<li>sequential read/write 7300/6000 MB/s</li>\n<li>random read/write 750,000/1,000,000 IOPS</li>\n<li>endurance 700 TBW</li>\n</ul>\n</li>\n</ul>\n<p>ตอนนี้ยังไม่มีข้อมูลเรื่องราคาและวันวางขาย</p>\n<p>น่าสนใจว่าทำไมโซนี่ถึงเลือกใช้แบรนด์ Nextorage ทำตลาด (แทนการใช้แบรนด์โซนี่หรือ PlayStation ตรงๆ) แต่นโยบายเรื่องสตอเรจของ PS5 ก็เปิดให้ใช้ SSD จากยี่ห้อใดก็ได้ที่สเปกถึงเกณฑ์ (<a href=\"https://www.blognone.com/node/124016\">Mark Cerny หัวหน้าวิศวกรสถาปัตยกรรมของ PS5 โพสต์ว่าเขาซื้อ WD Black SN850</a>) ซึ่งกลับกันกับ <a href=\"https://www.blognone.com/node/118616\">Xbox Series X|S ที่บังคับต้องใช้สตอเรจรุ่นเฉพาะที่ผลิตโดย Seagate เท่านั้น</a></p>\n<p><img src=\"https://www.blognone.com/sites/default/files/externals/ade17a27ebf12d796c50fb16c30c96cf.jpg\" /></p>\n<p>ที่มา - <a href=\"https://www.tomshardware.com/news/sony-releases-aftermarket-ps5-ssd-under-the-nextorage-brand\">Tom's Hardware</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/ssd\">SSD</a></div><div><a href=\"/topics/storage\">Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6edad9e8bd85362946dc66ac696380111ab9739775f061753290c542e3d0672e","category":"Thai"}