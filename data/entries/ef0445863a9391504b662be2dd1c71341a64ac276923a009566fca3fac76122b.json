{"title":"Super Nintendo World ใน USJ เตรียมเปิดโซนใหม่ Donkey Kong Country ต้นปี 2024","link":"https://www.blognone.com/node/137090","date":1701761483000,"content":"<div><div><div><p>สวนสนุก Universal Studio Japan หรือ USJ ประกาศว่าพื้นที่ Super Nintendo World ซึ่งเป็นความร่วมมือกับนินเทนโด เตรียมเปิดส่วนขยายใหม่ <strong>Donkey Kong Country</strong> ในฤดูใบไม้ผลิปี 2024 (มีนาคม-พฤษภาคม) ตามที่<a href=\"https://www.blognone.com/node/125159\">ประกาศ</a>ไปก่อนหน้านี้</p>\n<p>โซนใหม่นี้จะอยู่ต่อกับพื้นที่ Super Nintendo World ในธีมของเกม Donkey Kong มีไฮไลท์คือเครื่องเล่นรถไฟ Mine Cart Madness ผจญภัยในป่าและบุก The Golden Temple ในพื้นที่ยังมีการตกแต่งตามเกม ร้านขายสินค้าที่ระลึก และร้านอาหาร</p>\n<p>ส่วนกำหนดวันเปิดให้บริการอย่างเป็นทางการนั้น Universal Studio Japan จะประกาศอีกครั้งหนึ่ง</p>\n<p>ที่มา: <a href=\"https://www.usj.co.jp/web/en/us/attractions/donkey-kong-country-ride\">Universal Studio Japan</a></p>\n<p><img alt=\"No Description\" src=\"https://www.blognone.com/sites/default/files/externals/e8f83d6f4b484e63ac3d0a86ed8451f6.jpg\" /></p>\n</div></div></div><div><div>Topics: </div><div><div><a href=\"/topics/donkey-kong\">Donkey Kong</a></div><div><a href=\"/topics/nintendo\">Nintendo</a></div><div><a href=\"/topics/universal\">Universal</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef0445863a9391504b662be2dd1c71341a64ac276923a009566fca3fac76122b","category":"Thai"}