{"title":"เผยโซเชียล Threads ของ Meta ที่จะแข่งกับ Twitter เตรียมเปิดตัวกรกฎาคมนี้ คาดมีผู้ใช้ช่วงแรกหลายสิบล้าน","link":"https://www.blognone.com/node/134516","date":1687572462000,"content":"<div><div><div><p>มีรายงานเพิ่มเติมเกี่ยวกับไทม์ไลน์ของแพลตฟอร์มไมโครบล็อกกิงที่ Meta บริษัทแม่ของ Facebook และ Instagram เตรียมเปิดตัวออกมาแข่งกับ Twitter โดยระบุว่าจะเปิดตัวในช่วงกลางเดือนกรกฎาคมนี้</p>\n<p>โครงการดังกล่าวมีชื่อในการพัฒนาภายในบริษัทว่า <a href=\"https://www.blognone.com/node/134254\">Project 92</a> คาดว่าชื่อที่จะใช้อย่างเป็นทางการคือ Threads โดยข้อมูลที่<a href=\"https://www.blognone.com/node/133915\">เคยรายงาน</a>ก่อนหน้านี้ แอปจะใช้ระบบล็อกอินและบัญชี รวมถึงการโปรโมตบน Instagram เป็นหลัก เพื่อให้เพิ่มฐานผู้ใช้งานจำนวนมากได้รวดเร็ว โดย Meta คาดว่าจะมีผู้ใช้หลายสิบล้านบัญชี ในช่วงไม่กี่เดือนแรกที่เริ่มให้บริการ</p>\n<p>ในรายงานยังบอกว่า Meta ได้พูดคุยกับบุคคลมีชื่อเสียงจำนวนหนึ่งแล้ว เพื่อให้มาใช้งาน Threads เป็นโซเชียลหลัก</p>\n<p>ข่าวการเปิดตัวโซเชียลใหม่นี้ ยังเป็นประเด็นในออนไลน์ระหว่าง Mark Zuckerberg ซีอีโอ Meta และ Elon Musk ซีอีโอ Twitter เมื่อต้นสัปดาห์ ที่ทั้งคู่<a href=\"https://www.blognone.com/node/134488\">ตกลงพร้อมดวลหมัดในมวยกรง</a> แต่ก็ไม่แน่ใจว่าจะเกิดขึ้นจริงหรือไม่</p>\n<p>ที่มา: <a href=\"https://www.forbes.com/sites/mattnovak/2023/06/23/meta-will-launch-twitter-competitor-in-mid-july-report/?sh=6a74dfe35efa\">Forbes</a></p>\n<p><img alt=\"No Description\" src=\"https://www.blognone.com/sites/default/files/externals/34f43440d17b27c73a40094cd69fa80e.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div><div><a href=\"/topics/instagram\">Instagram</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3bf5d1eea0d269335c7fadec67ec32651babd20e02af6514eee756a8a30752ad","category":"Thai"}