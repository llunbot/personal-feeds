{"title":"PowerToys 0.70 เพิ่ม Mouse Without Borders เครื่องมือควบคุมพีซีหลายเครื่องจากเมาส์/คีย์บอร์ด ชุดเดียว","link":"https://www.blognone.com/node/134046","date":1685279564000,"content":"<div><div><div><p>PowerToys ออกเวอร์ชัน 0.70 เพิ่มฟีเจอร์ใหม่ (ที่อาจจะไม่ใหม่เท่าไหร่สำหรับท่านที่เคยใช้<a href=\"https://www.blognone.com/node/26289/\">โปรแกรมเดี่ยวๆ</a> ที่ถูกพัฒนาภายใต้โครงการ Microsoft Garage มาก่อน) อย่าง Mouse Without Borders เครื่องมือที่จะช่วยให้ผู้ใช้สามารถควบคุมพีซีหลายเครื่องได้จากเมาส์/คียบอร์ด ชุดเดียว</p>\n<p>Mouse Without Borders จะเปิดให้ผู้ใช้สามารถกำหนดกลุ่มของพีซีที่ต้องการผูกการควบคุมและเชื่อมหน้าจอเดสก์ท็อปไว้ด้วยกัน ผลคือผู้ใช้จะสามารถลากเคอร์เซอร์จากหน้าจอของพีซีใดพีซีหนึ่งข้ามไปยังพีซีปลายทางที่อยู่ในกลุ่มเดียวกันและเข้าควบคุมพีซีที่เคอร์เซอร์ลากข้ามไปได้จากเมาส์/คีย์บอร์ดที่ใช้งานปัจจุบันอยู่ได้ทันที ไม่ต้องคอยสลับไปใช้เมาส์/คีย์บอร์ดที่ต่อด้วยสายจริงกับพีซีปลายทาง</p>\n<p><img alt=\"No Description\" src=\"https://www.blognone.com/sites/default/files/externals/edb428023789669a5c16fd0c02b7698e.png\" /><img alt=\"No Description\" src=\"https://www.blognone.com/sites/default/files/externals/3d28e0fcf9b81a3a03403a69dfdd683a.png\" /></p>\n<p><em>ภาพตัวอย่างการตั้งค่า Mouse Without Borders จาก <a href=\"https://learn.microsoft.com/en-us/windows/powertoys/mouse-without-borders\">Microsoft Learn</a></em></p>\n<p>ไม่เพียงแค่นั้น Mouse Without Borders ยังช่วยให้สามารถคัดลอก/วาง ข้อมูลจากคลิปบอร์ดหรือไฟล์ข้ามเครื่องกันได้ด้วย</p>\n<p>สำหรับท่านที่เคยใช้ Mouse Without Borders แบบโปรแกรมเดี่ยวๆ มาก่อนการเปลี่ยนมาใช้บน PowerToys แม้ว่าฟีเจอร์ปัจจุบันแทบจะถอดกันมาเลยก็ตาม แต่ในระยะยาวก็น่าจะช่วยให้ได้ใช้งานเวอร์ชันที่อัพเดตกว่า  (โปรแกรมเวอร์ชันต้นฉบับหยุดพัฒนาไปตั้งแต่ปี 2021) และถ้ายังชินกับหน้าตั้งค่าแบบเก่าก็ยังสามารถเลือกเปิด UI ดั้งเดิมของ Mouse Without Borders ให้โชว์บน System Tray ที่มุมขวาล่างของ Taskbar ได้</p>\n<p>ในส่วนของเครื่องมือใหม่อีกอย่างของ PowerToys 0.70 คือ Peek ช่วยพรีวิวเนื้อหาของไฟล์ที่เลือกบน File Explorer ได้อย่างรวดเร็ว เพียงแค่กดคีย์ลัด Ctrl + Space</p>\n<p><img alt=\"No Description\" src=\"https://www.blognone.com/sites/default/files/externals/d7002dbf007034e7d34aee9555f28cbe.png\" /></p>\n<p><em>ภาพตัวอย่างการใช้งาน Peek กับไฟล์รูปภาพจาก <a href=\"https://learn.microsoft.com/en-us/windows/powertoys/peek\">Microsoft Learn</a></em></p>\n<p>ท่านใดสนใจเข้าไปดาวน์โหลดตัวติดตั้ง PowerToys ได้จากหน้า <a href=\"https://apps.microsoft.com/store/detail/microsoft-powertoys/XP89DCGQ3K6VLD\">Microsoft Store</a> ครับ</p>\n<p>ที่มา - <a href=\"https://github.com/microsoft/PowerToys/releases/\">PowerToys</a> via <a href=\"https://www.windowscentral.com/software-apps/massive-powertoys-update-adds-one-of-my-favorite-features-your-mouse-will-thank-you\">Windows Central</a></p>\n</div></div></div><div><div>Topics: </div><div><div><a href=\"/topics/powertoys\">PowerToys</a></div><div><a href=\"/topics/microsoft\">Microsoft</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c9e31a4055399d30ffba2d4ea6a0b4f1eb9634b1b597ad582911e3a3d5cf837","category":"Thai"}