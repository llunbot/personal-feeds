{"title":"SpaceX เข้ามาช่วย FAA ปรับปรุงระบบควบคุมการจราจรทางอากาศสหรัฐฯ แม้ถูกวิจารณ์หนักเรื่องการปลดพนักงานรัฐ","link":"https://www.blognone.com/node/144755","date":1739873976000,"content":"<div><div><div><p>ทีมงานจาก SpaceX ร่วมมือกับองค์การบริหารการบินแห่งชาติสหรัฐฯ (FAA) เพื่อปรับปรุงระบบควบคุมการจราจรทางอากาศให้ปลอดภัยและทันสมัยขึ้น หลังเกิดเหตุเครื่องบินชนกันกลางอากาศที่วอชิงตัน ดี.ซี. ทำให้มีผู้เสียชีวิต 67 คน</p>\n<p>ที่ผ่านมา FAA เจอปัญหาขาดแคลนพนักงาน และระบบที่ล้าสมัยมานานแล้ว ยิ่งพอเกิดอุบัติเหตุก็ยิ่งชัดขึ้น นอกจากนี้ FAA ยังเพิ่งไล่พนักงานทดลองงานที่ดูแลโครงสร้างพื้นฐานของระบบออกไปหลายร้อยคน ซึ่งบางคนทำงานมาไม่ถึงปี</p>\n<p>การปลดพนักงานเป็นส่วนหนึ่งของแผนรัฐบาล Trump ที่ต้องการลดจำนวนข้าราชการ พร้อมกับผลักดันกฎหมายลดภาษีที่เอื้อประโยชน์ให้บริษัทใหญ่และคนรวย รวมถึง Musk ซึ่งตอนนี้มีตำแหน่งในหน่วยงานที่ดูแลเรื่องประสิทธิภาพรัฐบาล ก็มีบทบาทสำคัญในการปลดพนักงานรอบนี้</p>\n<p>ซึ่งนักวิจารณ์มองว่าเป็นผลประโยชน์ทับซ้อน เพราะ Musk เองก็เป็นผู้รับงานรายใหญ่ของรัฐบาลผ่าน SpaceX และเขายังมีส่วนในการกดดันให้ปลดหัวหน้า FAA คนก่อน หลังจากที่ FAA สั่งปรับ SpaceX เรื่องละเลยข้อมูลด้านความปลอดภัย</p>\n<p>ที่มา: <a href=\"https://www.theverge.com/news/614078/faa-air-traffic-control-spacex-elon-musk-layoff-staff-shortage\">The Verge</a></p>\n<p><img alt=\"alt=&quot;FAA&quot;\" src=\"https://www.blognone.com/sites/default/files/externals/9b4344d8c5183b1f5fce562bf3074c66.png\" /></p>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/faa\">FAA</a></div><div><a href=\"/topics/elon-musk\">Elon Musk</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7514685a832a4f8ff781af7c079602f64433392b701c16d5b642611636c085c","category":"Thai"}