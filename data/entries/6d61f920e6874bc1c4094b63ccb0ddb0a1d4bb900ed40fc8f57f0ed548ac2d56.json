{"title":"Sega ออกเกมสืบสวนฆาตกร The Murder of Sonic the Hedgehog ให้เล่นฟรีบน Steam","link":"https://www.blognone.com/node/133265","date":1680404472000,"content":"<div><div><div><p>Sega กับ April Fool's ปีนี้มาอย่างเหนือชั้นด้วยการเปิดตัวเกมที่ไม่มีใครคาดคิด The Murder of Sonic the Hedgehog เกมแนวนักสืบที่ใช้ตัวละครจาก Sonic the Hedgehog โดยเป็นเกมจริงๆ ที่แจกให้เล่นกันฟรีๆ บน <a href=\"https://store.steampowered.com/app/2324650/The_Murder_of_Sonic_the_Hedgehog/\">Steam</a></p>\n<p>The Murder of Sonic the Hedgehog เป็นเกมผจญภัย 2D แนว point and click ให้เรารับบทเป็นนักสืบ ตามหาฆาตรกรที่ฆ่า Sonic บนรถด่วน Mirage Express โดยต้องสอบสวนเพื่อนๆ ของ Sonic ที่เราคุ้นหน้ากันดีจากเกมในซีรีส์</p>\n<p>โปรเจคนี้ถือเป็นการทดลองทำอะไรสนุกๆ ของ Sega และ Sonic Team  โดย Sega บอกว่าเกมนี้ไม่ได้เป็น canon หรือไม่ได้เป็นเนื้อเรื่องที่เกิดจริงในจักรวาล Sonic ดังนั้นขอให้สบายใจกันได้ ไม่ต้องกลัวว่า Sonic ตายแล้วจะไม่มีเกมให้เล่นกันอีก</p>\n<p>ที่มา - <a href=\"https://www.polygon.com/23665188/sonic-the-hedgehog-dead\">Polygon</a></p>\n<p><img alt=\"No Description\" src=\"https://www.blognone.com/sites/default/files/externals/56d55c54491e554e0cac713c86776e5b.jpg\" /></p>\n</div></div></div><div><div>Topics: </div><div><div><a href=\"/topics/sonic-hedgehog\">Sonic the Hedgehog</a></div><div><a href=\"/topics/games\">Games</a></div><div><a href=\"/topics/april-fools\">April Fools</a></div><div><a href=\"/topics/sega\">Sega</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d61f920e6874bc1c4094b63ccb0ddb0a1d4bb900ed40fc8f57f0ed548ac2d56","category":"Thai"}