{"title":"[ลือ] China Mobile จะไม่ขาย iPhone 15 เนื่องจากรัฐบาลจีนแบน iPhone ในหน่วยงานรัฐ","link":"https://www.blognone.com/node/135633","date":1694161878000,"content":"<div><div><div><p>ก่อนหน้านี้มีกระแสข่าวลือจาก Wall Street Journal ว่า<a href=\"https://www.blognone.com/node/135598\">รัฐบาลจีนมีคำสั่งห้ามบุคลากรของรัฐใช้งาน iPhone หรืออุปกรณ์ไอทีแบรนด์ต่างชาติในการทำงาน</a> และทาง Bloomberg ก็รายงานว่า รัฐบาลจีนเริ่มขยายคำสั่งดังกล่าวไปยังหน่วยงานของรัฐและบริษัทที่ทำงานเกี่ยวข้องกับรัฐหลายแห่งแล้ว</p>\n<p>ล่าสุดมีข่าวลืออีกว่า China Mobile บริษัทยักษ์ใหญ่โทรคมนาคมของจีน จะไม่วางขาย iPhone15 ท่ามกลางสถานการณ์การแบนไม่ให้ใช้ iPhone ในหน่วยงานทางการของจีน ซึ่งอาจสร้างผลกระทบกับ Apple เนื่องจากจีนถือเป็นหนึ่งในตลาดที่สำคัญของบริษัท</p>\n<p>ถึงแม้ว่า China Mobile จะปฏิเสธเรื่องแผนการหยุดขาย iPhone ส่วนทางฝั่งของ Apple ยังไม่ออกมาชี้แจ้ง แต่ความขัดแย้งระหว่างจีนและสหรัฐฯ เคยส่งผลกระทบต่อยอดขาย iPhone XR และ XS ในปี 2019 มาแล้วเนื่องจากสงครามการค้าระหว่างสหรัฐฯ และจีน</p>\n<p><img src=\"https://www.blognone.com/sites/default/files/externals/a749c44b20cdeddd4a7c529642d08196.jpg\" alt /></p>\n<p>ที่มา: <a href=\"https://9to5mac.com/2023/09/07/china-mobile-iphone-15-ban-rumor/\">9to5mac</a></p>\n</div></div></div><div><div>Topics: </div><div><div><a href=\"/topics/china-mobile\">China Mobile</a></div><div><a href=\"/topics/rumors\">Rumors</a></div><div><a href=\"/topics/china\">China</a></div><div><a href=\"/topics/apple\">Apple</a></div><div><a href=\"/topics/iphone-15\">iPhone 15</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3b2a14a2cd050554ff80e9dfb349934fdffb6276230b184cb795995a6e5922c","category":"Thai"}