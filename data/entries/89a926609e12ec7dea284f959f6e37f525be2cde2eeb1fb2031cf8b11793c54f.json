{"title":"ทีมวิจัยกูเกิลเปิดตัว Geospatial Reasoning ระบบ AI ค้นหาและวิเคราะห์ข้อมูลภูมิศาสตร์","link":"https://www.blognone.com/node/145991","date":1745334751000,"content":"<div><div><div><p>เมื่อต้นเดือนนี้ ทีมวิจัย Google Research เปิดตัว Geospatial Reasoning โครงการนำ generative AI มาใช้กับวงการแผนที่-ค้นหาพิกัด</p>\n<p>ปัญหาเกิดจากการค้นหาข้อมูลเชิงพิกัดเป็นงานที่ซับซ้อน ต้องอาศัยความเชี่ยวชาญสูง ต้องทำงานด้วยมือเสียเยอะ (เช่น หาบ้านทุกหลังที่มีหลังคาโซลาร์เซลล์ในตารางแผนที่บริเวณที่ต้องการ) การนำ AI เข้ามาใช้งานย่อมช่วยลดขั้นตอนลงได้มาก</p>\n<p>Geospatial Reasoning เป็นการประกอบร่างของ Gemini ในการวิเคราะห์ข้อมูล ร่วมกับโมเดลเฉพาะทางด้านภูมิศาสตร์หลายตัว (ตัวอย่างคือ <a href=\"https://research.google/blog/insights-into-population-dynamics-a-foundation-model-for-geospatial-inference/\">Population Dynamics Foundation Model (PDFM)</a> ค้นหาความเชื่อมโยงทางประชากรกับสภาพแวดล้อม, <a href=\"https://dl.acm.org/doi/10.1145/3681766.3699610\">trajectory-based mobility foundation model</a> วิเคราะห์การเคลื่อนย้ายตำแหน่งของประชากร และโมเดลด้าน remote sensing foundation models อีกจำนวนหนึ่ง)</p>\n<p><img alt=\"No Description\" src=\"https://www.blognone.com/sites/default/files/externals/a0294ed9356a5677f71b4d57ba706ae6.jpeg\" /></p>\n<p>สิ่งที่ได้คือเราสามารถพิมพ์ prompt สั่งงานให้โมเดลช่วยทำงานที่ซับซ้อนได้ เช่น ถามว่า \"มีอาคารด้านการแพทย์กี่แห่งได้รับความเสียหายจากเฮอริเคนรอบล่าสุด\" ระบบจะช่วยวิเคราะห์ข้อมูลเหล่านี้แล้วมาตอบเราได้ว่า มีอาคารเสียหายกี่แห่ง เป็นโรงพยาบาลกี่แห่ง คลินิกกี่แห่ง อยู่ในถนนหรือรหัสไปรษณีย์ใดบ้าง</p>\n<p>ตอนนี้ Geospatial Reasoning มีสถานะเป็นแอพต้นแบบที่หน้าตาเหมือน Google Maps หรือ Google Earth แต่มีช่องให้คุยกับ Gemini ได้ ตอนนี้ยังเปิดให้ใช้งานเฉพาะกลุ่ม trusted partner บางรายร่วมทดสอบเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/ad9114096343c4d9e4b58970a62dc28d.png\" /></p>\n<p>ที่มา - <a href=\"https://research.google/blog/geospatial-reasoning-unlocking-insights-with-generative-ai-and-multiple-foundation-models/\">Google Research</a></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/research\">Research</a></div><div><a href=\"/topics/geolocation\">Geolocation</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89a926609e12ec7dea284f959f6e37f525be2cde2eeb1fb2031cf8b11793c54f","category":"Thai"}