{"title":"Nintendo ฟ้องผู้สร้าง Emulator หลัง Zelda ภาคล่าสุดถูกโหลดเถื่อนไป 1 ล้านครั้ง","link":"https://www.blognone.com/node/138439","date":1709108370000,"content":"<div><div><div><p>ข้อมูลจาก Stephen Totilo นักข่าวของ Game File เผยว่า Nintendo of America ยื่นฟ้องร้อง Tropic Haze ผู้สร้าง Yuzu โปรแกรม Emulator ของ Nintendo Switch โดย Nintendo กล่าวว่า ผู้สร้างโปรแกรมและตัวแทนของเขาทราบดีถึงการใช้งาน Yuzu เล่นเกมแบบละเมิดลิขสิทธิ์ และสนับสนุนให้เกิดการละเมิดลิขสิทธิ์ในวงกว้าง</p>\n<p>Nintendo บอกว่าเกม The Legend of Zelda: Tears of the Kingdom ที่วางจำหน่ายในปีที่แล้ว ถูกดาวน์โหลดแบบละเมิดลิขสิทธิ์ไปมากกว่า 1 ล้านครั้งในช่วงหนึ่งสัปดาห์ครึ่งก่อนวางจำหน่าย นอกจากนี้ผู้ใช้งานสามารถดาวน์โหลดและเล่นเกม Nintendo Switch เวอร์ชันละเมิดลิขสิทธิ์ใน Yuzu ได้เกือบทุกเกม โดยไม่ต้องจ่ายเงินให้กับ Nintendo, ผู้พัฒนาเกม และผู้จัดจำหน่ายเกมรายอื่น ๆ แม้แต่น้อย</p>\n<p>Nintendo ต่อสู้กับวงการละเมิดสิทธิ์มานานมาก อย่างปีที่แล้ว Nintendo ได้<a href=\"https://www.blognone.com/node/134055\">สั่ง Valve ลบ Emulator Wii และ Gamecube ออกจาก Steam</a> โดยให้เหตุผลว่าเป็นการปกป้องนักพัฒนาเกม และวิศวกร ที่ทำงานและใช้ความคิดสร้างสรรค์อย่างหนัก</p>\n<p><img alt=\"No Description\" src=\"https://www.blognone.com/sites/default/files/externals/3155153fee2306d2282c1c98d989b4b7.png\" /></p>\n<blockquote><p>NEW: Nintendo is suing the creators of popular Switch emulator Yuzu, saying their tech illegally circumvents Nintendo's software encryption and facilitates piracy. Seeks damages for alleged violations and a shutdown of the emulator. <a href=\"https://t.co/SGZVI6Cs0x\">pic.twitter.com/SGZVI6Cs0x</a></p>\n<p>— Stephen Totilo (@stephentotilo) <a href=\"https://twitter.com/stephentotilo/status/1762576284817768457?ref_src=twsrc%5Etfw\">February 27, 2024</a></p></blockquote>\n<p>ที่มา - <a href=\"https://twitter.com/stephentotilo/status/1762576284817768457\">Stephen Totilo</a> via <a href=\"https://www.videogameschronicle.com/news/nintendo-says-latest-zelda-was-pirated-1-million-times-pre-release-as-it-sues-yuzu-emulator-creator/\">VGC</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/zelda\">Zelda</a></div><div><a href=\"/topics/emulator\">Emulator</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b88c15a875fc8eb38588bb5ea04cabe40a0014b7cf22f3134a00a2d1401dbed","category":"Thai"}