{"title":"Krafton บริษัทแม่ PUBG ซื้อสตูดิโอ Tango Gameworks ต่อจากไมโครซอฟท์ ไม่ต้องปิดแล้ว","link":"https://www.blognone.com/node/141364","date":1723428021000,"content":"<div><div><div><p>Krafton บริษัทเกมเกาหลีใต้ ต้นสังกัดของ PUBG ประกาศซื้อกิจการสตูดิโอ Tango Gameworks ต่อจากไมโครซอฟท์ ส่งผลให้<a href=\"https://www.blognone.com/node/139617\">สตูดิโอ Tango ไม่โดนปิดแล้ว หลังไมโครซอฟท์ประกาศปิดสตูดิโอเมื่อเดือนพฤษภาคม 2024</a> ร่วมกับสตูดิโออื่นในเครือ Bethesda</p>\n<p>Tango Gameworks ถือเป็นสตูดิโอฝั่งญี่ปุ่นเพียงหนึ่งเดียวของไมโครซอฟท์ (ที่สืบทอดมาจากยุค Bethesda) สตูดิโอก่อตั้งเมื่อปี 2010 โดย Shinji Mikami ผู้สร้างซีรีส์ Resident Evil และตลอด 14 ปีที่ผ่านมา มีผลงานเกมออกมาทั้งหมด 4 เกมใหญ่คือ The Evil Within ทั้งสองภาค, Ghostwire: Tokyo และ <a href=\"https://www.blognone.com/node/132393\">Hi-Fi Rush</a></p>\n<p><a href=\"https://www.blognone.com/node/132759\">ตัวของ Shinji Mikami ลาออกจาก Tango ในปี 2023</a> และ<a href=\"https://www.blognone.com/node/139445\">เพิ่งตั้งสตูดิโอใหม่ชื่อ Kamuy ในปี 2024</a> ตอนนี้ยังไม่มีผลงานเกมใหม่ออกมา แต่เขาพูดไว้ชัดว่าอยากทำเกมแนวอื่นที่ไม่ใช่เกมสยองขวัญบ้าง</p>\n<p>Krafton ระบุชัดว่าการซื้อกิจการครั้งนี้จะได้ตัวพนักงานของ Tango รวมถึงสิทธิความเป็นเจ้าของแฟรนไชส์ Hi-Fi Rush ซึ่ง Krafton จะนำไปพัฒนาเป็นเกมภาคอื่นๆ ต่อไปด้วย</p>\n<p>ที่มา - <a href=\"https://krafton.com/en/news/press/krafton-strengthens-global-presence-through-strategic-integration-of-tango-gameworks-and-hi-fi-rush-ip/\">Krafton</a>, <a href=\"https://www.windowscentral.com/gaming/xbox/former-xbox-studio-tango-gameworks-and-hi-fi-rush-has-been-acquired-by-pubgs-krafton-inc-saving-it-from-closure\">Windows Central</a></p>\n<p><img src=\"https://www.blognone.com/sites/default/files/externals/50aa2af9a89b5d22c3704b53071df6eb.jpeg\" /></p>\n</div></div></div><div><div>Topics: </div><div><div><a href=\"/topics/tango-gameworks\">Tango Gameworks</a></div><div><a href=\"/topics/krafton\">Krafton</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div><div><a href=\"/topics/hi-fi-rush\">Hi-Fi Rush</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb89c17d84d287189c58da1dd7ad128ffd94a74b2f1d1a43670f2f53dd908e07","category":"Thai"}