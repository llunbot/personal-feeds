{"title":"Sony รายงานผลประกอบการไตรมาส ภาพรวมใกล้เคียงกับปีก่อน","link":"https://www.blognone.com/node/146422","date":1747357142000,"content":"<span>Sony รายงานผลประกอบการไตรมาส ภาพรวมใกล้เคียงกับปีก่อน</span>\n\n  <div>\n    <div>Body</div>\n              <div><p>Sony รายงานผลประกอบการประจำไตรมาสเดือนมีนาคม 2025 รายได้รวมตามโครงสร้างบริษัทแบบใหม่ที่แยกธุรกิจการเงินออกไปมีรายได้ 2.8 ล้านล้านเยน ใกล้เคียงกับไตรมาสเดียวกันในปีก่อน และมีกำไรสุทธิ 2.24 แสนล้านเยน</p>\n<p>ธุรกิจหลักของ Sony ตอนนี้คือธุรกิจเกมโดยมีรายได้ลดลง 4% เป็น 1.05 ล้านล้านเยน <a href=\"https://www.blognone.com/node/146404\">ขาย PS5 ได้อีก 2.8 ล้านเครื่อง</a> ขณะที่จำนวนผู้เล่นบน PlayStation Network เติบโตสูงเป็น 124 ล้านบัญชี</p>\n<p>รายได้ของธุรกิจอื่นเป็นดังนี้ ธุรกิจเพลง 4.71 แสนล้านเยน เพิ่มขึ้น 9%, ธุรกิจภาพยนตร์ 4.15 แสนล้านเยน เพิ่มขึ้น 2%, กลุ่มสินค้าความบันเทิง 4.84 แสนล้านเยน ลดลง 9% และกลุ่มเซ็นเซอร์ภาพถ่าย 4.1 แสนล้านเยน เพิ่มขึ้น 3%</p>\n<p>ที่มา: <a href=\"https://www.sony.com/en/SonyInfo/IR/library/presen/er/pdf/24q4_supplement.pdf\">Sony</a> (pdf)</p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 05/16/2025 - 07:59</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd0b7f1d618037afcb7c26c893fd31a7599a3d1d8fe25dba755b0f22c323498a","category":"Thai"}