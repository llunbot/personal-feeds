{"title":"Google ประกาศจัดงานเปิดตัว Pixel 9 คืนวันที่ 13 สิงหาคมนี้","link":"https://www.blognone.com/node/140588","date":1719353161000,"content":"<div><div><div><p>กูเกิลประกาศจัดงานเปิดตัวฮาร์ดแวร์ Pixel ใหม่ ในวันที่ 13 สิงหาคม เวลา 10:00น. ตามเวลาท้องถิ่นแปซิฟิก หรือตรงกับเวลาเที่ยงคืนเข้าสู่วันที่ 14 สิงหาคม ตามเวลาประเทศไทย</p>\n<p>มีข้อสังเกตว่า<a href=\"https://www.blognone.com/node/136078\">ปกติ</a>กูเกิลจะ<a href=\"https://www.blognone.com/node/130789\">จัดงาน</a>เปิดฮาร์ดแวร์ Pixel ใน<a href=\"https://www.blognone.com/node/125360\">เดือนตุลาคม</a> แต่ปีนี้เลือกเปิดตัวเร็วขึ้นเป็นเดือนสิงหาคม</p>\n<p>ในบัตรเชิญสื่อร่วมงานนั้น กูเกิลบอกว่างานเปิดตัวฮาร์ดแวร์ Made by Google นี้ มีทั้งการนำเสนอ Google AI, Android และฮาร์ดแวร์ Pixel ใหม่ ซึ่งตามข่าวก่อนหน้านี้คือ <a href=\"https://www.blognone.com/node/137857\">Pixel 9</a> และ Pixel 9 Pro ซึ่งคาดว่าตระกูล Pro จะมีสองรุ่นย่อย แตกต่างกันที่ขนาดหน้าจอ หรืออาจเป็นรุ่นจอพับ ส่วนฮาร์ดแวร์อื่นที่อาจเปิดตัวได้แก่ Pixel Watch 3 และ Pixel Buds Pro 2</p>\n<p>ที่มา: <a href=\"https://9to5google.com/2024/06/25/made-by-google-2024/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/b47fc8db60af035505b544e60f44fac7.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-pixel\">Google Pixel</a></div><div><a href=\"/topics/google-pixel-9\">Google Pixel 9</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3c90fc949c5f5e647fab06bb07b0119b922703c4d2b5eacdd382fdc7291ffa0","category":"Thai"}