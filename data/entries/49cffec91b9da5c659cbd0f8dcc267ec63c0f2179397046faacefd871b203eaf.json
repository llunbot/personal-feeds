{"title":"Google Search เพิ่มเครื่องมือสอนพูดภาษาอังกฤษ ทดสอบในบางประเทศก่อน ยังไม่มีประเทศไทย","link":"https://www.blognone.com/node/136330","date":1697797958000,"content":"<div><div><div><p>กูเกิลประกาศเพิ่มเครื่องมือฝึกภาษาอังกฤษ ในหน้า Google Search สำหรับผู้ใช้ Android โดยเริ่มที่ประเทศ อาร์เจนตินา โคลัมเบีย อินเดีย (สำหรับผู้ใช้ภาษาฮินดี) อินโดนีเซีย เม็กซิโก และเวเนซุเอลา โดยจะเพิ่มเติมประเทศในอนาคต</p>\n<p>กูเกิลบอกที่ผ่านมา Google Search ก็เป็นตัวช่วยด้านภาษาอังกฤษให้ผู้ใช้งานอยู่แล้วทั้งการแปล การหาคำนิยาม หรือช่วยคลังคำศัพท์ แต่ตอนนี้กูเกิลเพิ่มเครื่องมือใหม่ให้ได้ฝึกการพูดภาษาอังกฤษ และมีระบบตอบโต้ให้ความเห็นสำหรับแต่ละคน</p>\n<p>บทเรียนฝึกการพูดภาษาอังกฤษใช้เวลาประมาณ 3-5 นาทีต่อวัน โดยจะมีประโยคคำถาม และให้คำศัพท์มาสำหรับการสร้างประโยคคำตอบ ซึ่งระบบจะให้คะแนนทั้งการตอบตรงตามคำถาม การใช้ไวยากรณ์ที่ถูกต้อง รวมทั้งให้คำแนะนำประโยคคำตอบแบบอื่นที่สามารถใช้ได้ เป็นต้น</p>\n<p>กูเกิลบอกว่าฟีเจอร์สอนภาษานี้ เป็นส่วนหนึ่งของการนำ AI มาใช้กับบริการ Google Search ซึ่งมีความท้าทายในการสร้างบทเรียนสำหรับผู้ใช้งานในแต่ละระดับความรู้การใช้ภาษา</p>\n<p>ที่มา: <a href=\"https://blog.research.google/2023/10/google-search-can-now-help-with-english-speaking-practice.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/ad49e67a99eaa493cf1ccf8131d58f3a.gif\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/translation\">Translation</a></div><div><a href=\"/topics/edtech\">EdTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49cffec91b9da5c659cbd0f8dcc267ec63c0f2179397046faacefd871b203eaf","category":"Thai"}