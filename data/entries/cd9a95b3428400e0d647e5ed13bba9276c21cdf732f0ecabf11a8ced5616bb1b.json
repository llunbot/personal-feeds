{"title":"[ลือ] OpenAI เตรียมเปิดโซเชียลเน็ตเวิร์กสไตล์ X เน้นไปที่เครื่องมือสร้างรูปภาพ","link":"https://www.blognone.com/node/145861","date":1744741818000,"content":"<div><div><div><p>The Verge อ้างแหล่งข่าวที่เกี่ยวข้องหลายรายระบุว่า OpenAI มีโครงการสร้างแพลตฟอร์มโซเชียลเน็ตเวิร์ก โดยเน้นส่งเสริมการใช้เครื่องมือสร้างรูปภาพด้วย AI ของ ChatGPT ซึ่งต้นแบบแรกนั้นลักษณะคล้ายกับ X หรือ Twitter เดิม</p>\n<p>รายงานบอกว่า Sam Altman ซีอีโอ OpenAI ได้นำเสนอต้นแบบโซเชียลเน็ตเวิร์กอันนี้กับบุคคลภายนอกบริษัท เพื่อสอบถามความคิดเห็นไปบ้างแล้ว อย่างไรก็ตามต้นแบบดังกล่าวอาจเปลี่ยนแปลงได้ รวมทั้งแผนการสร้างโซเชียลเน็ตเวิร์กนี้ก็อาจเป็นเพียงไอเดียเท่านั้น</p>\n<p>การสร้างโซเชียลเน็ตเวิร์กของ OpenAI ขึ้นมาเองนั้น เป็นแนวทางที่ย้อนกลับจากผู้ให้บริการ AI อย่าง X ที่มี Grok รวมอยู่ หรือ Meta ที่มีแผนสร้างแอปแยก Meta AI ซึ่ง Altman ครั้งหนึ่ง<a href=\"https://www.blognone.com/node/144974\">เคยเปรยว่าเราควรทำแอปโซเชียลแข่งกับพวกเขา</a></p>\n<p>ที่มา: <a href=\"https://www.theverge.com/openai/648130/openai-social-network-x-competitor\">The Verge</a></p>\n<p><img src=\"https://www.blognone.com/sites/default/files/externals/c6caa4096579291fee53254ff2b0107e.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/social-network\">Social Network</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd9a95b3428400e0d647e5ed13bba9276c21cdf732f0ecabf11a8ced5616bb1b","category":"Thai"}