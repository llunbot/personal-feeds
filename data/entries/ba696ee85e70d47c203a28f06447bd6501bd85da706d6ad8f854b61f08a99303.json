{"title":"นักพัฒนาเกมชื่นชม Switch 2 เครื่องแรงขึ้น เทียบเท่าพีซีระดับกลาง พัฒนาเกมง่ายขึ้นมาก","link":"https://www.blognone.com/node/145715","date":1744013424000,"content":"<div><div><div><p>แกนหลักของการออกแบบ Nintendo Switch 2 คือ<a href=\"https://www.blognone.com/node/145652\">คงคอนเซปต์ของ Switch 1 ที่ช่วยให้เครื่องประสบความสำเร็จ แล้วเพิ่มพลังประมวลผลให้แรงขึ้น</a> ตามที่นักพัฒนาเกมต้องการ</p>\n<p>เรื่องนี้เราเดาได้ไม่ยากว่า ฮาร์ดแวร์ของ Switch 2 ย่อมได้เสียงตอบรับเป็นบวกจากนักพัฒนาเกม</p>\n<p>จดหมายข่าว Game File ของนักข่าวสายเกม Stephen Totilo สัมภาษณ์นักพัฒนาเกม 3rd party หลายราย เช่น Firaxis ผู้พัฒนาเกม Civilization  VII,  Avalanche Software ผู้พัฒนา Hogwarts Legacy และ Supergiant ผู้พัฒนา Hades II ล้วนแต่ได้รับเสียงชื่นชมกลับมา</p>\n<p>Dennis Shirk โปรดิวเซอร์ของ Civilization VII ให้สัมภาษณ์ว่าเริ่มทำ Civ VII เวอร์ชัน Switch 2 มาตั้งแต่เดือนตุลาคม 2014 เพื่อให้วางขายทันพร้อมเครื่องในวันที่ 5 มิถุนายน นอกจากเครื่องแรงขึ้นจนถือเป็น \"พีซีระดับกลาง\" (mid-tier PC) แล้ว Shirk ยังชื่นชมคุณภาพของตัว SDK และทีมซัพพอร์ตจากนินเทนโดด้วย</p>\n<p>เกม Civ VII เวอร์ชัน Switch 2 จะใช้ประโยชน์จาก Joy-Con 2 ที่ใช้เป็นเมาส์ได้ และสามารถเล่น crossplay ร่วมกับผู้เล่นฝั่งพีซีได้ด้วย</p>\n<p>ส่วน  Avalanche Software บอกว่าเริ่มพอร์ตเกม Hogwarts Legacy เวอร์ชัน Switch 2 มาประมาณหนึ่งปีแล้ว การมีฮาร์ดแวร์แรงขึ้นทำให้คุณภาพของเกมดีขึ้นจากเวอร์ชัน Switch 1 อย่างชัดเจน สามารถใส่เท็กซเจอร์ที่มีคุณภาพสูงขึ้น ระบบแสงที่ดีขึ้น ลดหน้าจอการโหลดเกมลง เมื่อเทียบกับเกมเวอร์ชัน Switch 1 ที่ต้องปรับลดดีไซน์ของปราสาทในเกมลงจากแพลตฟอร์มอื่นๆ เพราะเครื่องรับไม่ไหว ทำให้เกมเวอร์ชัน Switch 2 ดีขึ้นกว่าเดิมมาก</p>\n<p>ที่มา - <a href=\"https://www.gamefile.news/p/switch-2-civ-vii-hogwarts-legacy-hades-ii\">Game File</a> via <a href=\"https://www.videogameschronicle.com/news/third-party-developers-say-switch-2s-horsepower-makes-them-extremely-happy/\">VGC</a></p>\n<p><img src=\"https://www.blognone.com/sites/default/files/externals/88be22d29631d30bb243ad41a4757abc.jpg\" alt=\"\" /></p>\n<blockquote><p>It's official: Civilization VII is coming to Nintendo Switch 2 on Day 1.Play <a href=\"https://twitter.com/hashtag/Civ7?src=hash&amp;ref_src=twsrc%5Etfw\">#Civ7</a> at launch, with all-new Switch 2 mouse functionality, on June 5! <a href=\"https://t.co/HJeOjsdNwn\">pic.twitter.com/HJeOjsdNwn</a></p>\n<p>— Sid Meier's Civilization VII (@CivGame) <a href=\"https://twitter.com/CivGame/status/1907441357834117406?ref_src=twsrc%5Etfw\">April 2, 2025</a></p></blockquote>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div><div><a href=\"/topics/civilization\">Civilization</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba696ee85e70d47c203a28f06447bd6501bd85da706d6ad8f854b61f08a99303","category":"Thai"}