{"title":"[ไม่ยืนยัน] Apple ถอนตัวจากการเพิ่มทุน OpenAI รอบใหม่","link":"https://www.blognone.com/node/142271","date":1727571206000,"content":"<div><div><div><p>The Wall Street Journal รายงานจากบุคคลที่เกี่ยวข้อง ว่าตามที่มีข่าวก่อนหน้านี้ถึงแผนการ<a href=\"https://www.blognone.com/node/142249\">เพิ่มทุน OpenAI รอบใหม่</a> ซึ่ง<a href=\"https://www.blognone.com/node/141731\">มีรายชื่อแอปเปิล</a> เป็นหนึ่งในผู้ร่วมลงทุนด้วย ล่าสุดแอปเปิลได้ตัดสินไม่เข้าร่วมการลงทุนแล้ว</p>\n<p>Sarah Friar ซีเอฟโอของ OpenAI เปิดเผยว่าข้อตกลงการเพิ่มทุนทั้งหมดจะสรุปได้ภายในสัปดาห์หน้า โดยมีตัวเลขเงินลงทุนรวมไม่เป็นทางการอยู่ประมาณ 6,500 ล้านดอลลาร์ ที่มูลค่ากิจการประมาณ 1.5 แสนล้านดอลลาร์ และไมโครซอฟท์ซึ่งเป็นผู้ลงทุนรายสำคัญใน OpenAI คาดว่าจะลงทุนเพิ่มในรอบนี้อีกประมาณ 1,000 ล้านดอลลาร์</p>\n<p>อย่างไรก็ตามการเจรจาทั้งหมดยังไม่สิ้นสุด จึงอาจมีรายชื่อผู้ลงทุนใหม่ หรือผู้ลงทุนที่อาจเปลี่ยนใจนาทีสุดท้ายได้</p>\n<p>ตามรายงานข่าวก่อนหน้านี้ บริษัทด้านการลงทุน Thrive Capital จะเป็นผู้นำในการลงทุนรอบใหม่ โดยมีบริษัทการลงทุนและกองทุนบริหารความมั่งคั่งหลายแห่งที่สนใจร่วมลงทุนด้วย ส่วนรายชื่อบริษัทเทคโนโลยีที่มีออกมานอกจากแอปเปิลก็คือ NVIDIA</p>\n<p>ที่มา: <a href=\"https://www.wsj.com/tech/apple-no-longer-in-talks-to-join-openai-investment-round-e3be3e66\">The Wall Street Journal</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/openai\">OpenAI</a></div><div><a href=\"/topics/investment\">Investment</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80fa93ecc12ca79bc61def4a16f1e3ddbf8b772fb59835c9896390bf4ef96b0e","category":"Thai"}