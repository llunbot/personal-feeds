{"title":"ก.ยุติธรรมสหรัฐ กำลังพิจารณาให้ Google แยก Chrome และ/หรือ Android เป็นบริษัทย่อย ฐานผูกขาด","link":"https://www.blognone.com/node/141408","date":1723604874000,"content":"<div><div><div><p>หลัง <a href=\"https://www.blognone.com/node/141254\">Google ถูกศาลตัดสินกรณีผูกขาด Search</a> ล่าสุดแหล่งข่าวของ Bloomberg จากภายในกระทรวงยุติธรรมสหรัฐ (DoJ) เผยว่า ทางกระทรวงกำลังพิจารณามาตรการในการจัดการการผูกขาดดังกล่าว</p>\n<p>มาตรการที่กำลังพิจารณา ไล่ไปตั้งแต่เบาที่สุด อาจจะเป็น Google ต้องแบ่งปันข้อมูลกับคู่แข่ง และมีมาตรการป้องกันไม่ให้ Google สร้างความได้เปรียบอย่างไม่เป็นธรรม (unfair advantage) ในผลิตภัณฑ์ AI, สั่งแบนการทำสัญญาเอ็กคลูซีฟ, สั่งขาย Adwords (Google Ads), ไปจนถึงหนักสุดคือสั่งแยก Chrome และ/หรือ Android ให้ออกมาเป็นอีกบริษัท</p>\n<p>หลังคำตัดสิน แม้ Google จะยื่นอุทธรณ์ แต่ผู้พิพากษา Amit Mehta ได้สั่งให้ทั้ง Google และ DoJ เตรียมการเรื่องการฟื้นฟูการแข่งขันแล้ว</p>\n<p>ที่มา - <a href=\"https://www.bloomberg.com/news/articles/2024-08-13/doj-considers-seeking-google-goog-breakup-after-major-antitrust-win\">Bloomberg</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/chrome\">Chrome</a></div><div><a href=\"/topics/android\">Android</a></div><div><a href=\"/topics/department-justice\">Department of Justice</a></div><div><a href=\"/topics/antitrust\">Antitrust</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87882d8f98d604350336d39a4cfcff867b1dadb20b230d1020b3761de6be72cb","category":"Thai"}