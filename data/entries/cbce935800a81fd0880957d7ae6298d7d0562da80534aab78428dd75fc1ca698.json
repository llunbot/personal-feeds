{"title":"ฟินแลนด์ผ่านกฎหมายห้ามนักเรียนใช้โทรศัพท์ขณะอยู่ในโรงเรียน มีผลถึงระดับ ม.ปลาย","link":"https://www.blognone.com/node/146207","date":1746181558000,"content":"<div><div><div><p>รัฐสภาฟินแลนด์ผ่านกฎหมายจำกัดการใช้งานสมาร์ทโฟน รวมถึงอุปกรณ์อิเล็กทรอนิกส์อื่น ของนักเรียนในระดับชั้นประถมศึกษาและมัธยมศึกษาตลอดเวลาที่อยู่ในโรงเรียน โดยให้เหตุผลเรื่องการส่งเสริมสภาพแวดล้อมการเรียนรู้ที่เหมาะสม มีผลในปีการศึกษาถัดไปเริ่มต้นเดือนสิงหาคมนี้</p>\n<p>รายละเอียดของกฎหมายนี้ยกเว้นการใช้งานโทรศัพท์สำหรับนักเรียนในบางกรณี โดยขึ้นอยู่กับอำนาจตัดสินใจของครูผู้สอน</p>\n<p>ที่ผ่านมาโรงเรียนในฟินแลนด์หลายแห่งมีข้อกำหนดเรื่องการใช้โทรศัพท์ในโรงเรียนอยู่แล้ว แต่หลายสถาบันมองว่าการออกกฎหมายช่วยทำให้แนวทางปฏิบัติเป็นไปในรูปแบบเดียวกันทั้งประเทศ</p>\n<p>ฟินแลนด์เป็นประเทศล่าสุดในยุโรปที่ออกกฎหมายจำกัดการใช้สมาร์ทโฟนในโรงเรียน ก่อนหน้านี้มี<a href=\"https://www.blognone.com/node/144944\">เดนมาร์ก</a>, <a href=\"https://www.blognone.com/node/98272\">ฝรั่งเศส</a> และนอร์เวย์</p>\n<p>ที่มา: <a href=\"https://www.euronews.com/my-europe/2025/05/01/finland-to-restrict-the-use-of-smartphones-in-school-during-the-day\">Euronews</a> ภาพ <a href=\"https://pixabay.com/illustrations/school-class-teaching-teacher-9337967/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/e53d6082a7f9a19a0169aa959f7430a4.jpeg\" /></p>\n</div></div></div><div><div>Topics: </div><div><div><a href=\"/topics/finland\">Finland</a></div><div><a href=\"/topics/smartphone\">Smartphone</a></div><div><a href=\"/topics/children\">Children</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbce935800a81fd0880957d7ae6298d7d0562da80534aab78428dd75fc1ca698","category":"Thai"}