{"title":"PayPal รายงานผลประกอบการ อัตรากำไรยังเพิ่มขึ้น ส่วนรายได้รวมเพิ่มเล็กน้อย","link":"https://www.blognone.com/node/146131","date":1745933280000,"content":"<div><div><div><p>PayPal รายงานผลประกอบการของไตรมาสที่ 1 ปี 2025 รายได้รวม 7,791 ล้านดอลลาร์ เพิ่มขึ้น 1% เทียบกับ<a href=\"https://www.blognone.com/node/139494\">ไตรมาสเดียวกันในปีก่อน</a> จากปริมาณการใช้จ่ายรวมบนแพลตฟอร์ม 417,208 ล้านดอลลาร์ เพิ่มขึ้น 3% มีกำไรจากธุรกรรม 3,716 ล้านดอลลาร์ เพิ่มขึ้น 7% และมีกำไรสุทธิตามบัญชี GAAP 1,287 ล้านดอลลาร์</p>\n<p>PayPal มีจำนวนบัญชีที่มีความเคลื่อนไหวใน 12 เดือนย้อนหลัง 436 ล้านบัญชี เพิ่มขึ้น 2% ขณะที่จำนวนธุรกรรมรวมลดลง 7% เป็น 6,045 ล้านครั้ง เป็นผลจากการเปลี่ยนแปลงเงื่อนไขของบริการ Braintree ทำให้จำนวนธุรกรรมลดลง</p>\n<p>Alex Chriss ซีอีโอ PayPal กล่าวว่ากลยุทธ์ของบริษัทยังคงดำเนินได้ดีต่อไป เป็นไตรมาสที่ห้าติดต่อกันที่บริษัทมีอัตรากำไรที่เพิ่มขึ้น ขณะที่แบรนด์ยังคงแข็งแกร่งในทุกส่วน</p>\n<p>ที่มา: <a href=\"https://s205.q4cdn.com/875401827/files/doc_financials/2025/q1/PYPL-1Q-25-Earnings-Release.pdf\">PayPal</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/fb7a48357803c800f8316cb6ecb77685.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4870a2484700cb2305d75d2dae399135.png\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff922dc61fd9ed6e39aef0ff50049bc5dd35f84df02fab64b121dede06c7d68b","category":"Thai"}