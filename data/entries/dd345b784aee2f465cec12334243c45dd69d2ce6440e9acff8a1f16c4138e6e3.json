{"title":"SenseTime บริษัท AI รายใหญ่ที่สุดในจีน เตรียม IPO เข้าตลาดหุ้นฮ่องกง","link":"https://www.blognone.com/node/124471","date":1630120072000,"content":"<div><div><div><p>SenseTime Group สตาร์ทอัพด้าน AI ที่ใหญ่ที่สุดของจีน ยื่นเอกสารไฟลิ่งเพื่อนำบริษัทเข้าตลาดหุ้นฮ่องกงแล้วเมื่อวันศุกร์ที่ผ่านมา โดยคาดว่าจะออกหุ้นไอพีโออีก 2,000 ล้านดอลลาร์</p>\n<p>ในเอกสารนี้ SenseTime ระบุความเสี่ยงของธุรกิจเอาไว้ด้วยว่า อาจได้รับผลกระทบจากข้อกำหนดจากกฎหมาย หลังจากจีนออกร่างที่ส่งผลกระทบต่อบริษัทเทคโนโลยีในช่วงที่ผ่านมา แต่สถานการณ์ตอนนี้ยังไม่ชัดเจน</p>\n<p>ผลิตภัณฑ์ของ SenseTime ที่เป็นที่รู้จักกว้างขวางคือซอฟต์แวร์ตรวจจับใบหน้าบุคคลในที่สาธารณะ ซึ่งมีการใช้งานหลายที่ในจีน แต่บริษัทมีผลิตภัณฑ์ด้าน AI อื่น ทั้งที่ใช้ทั้งในรถยนต์ไร้คนขับ, AR, การแพทย์ และสมาร์ทซิตี้</p>\n<p>นักลงทุนรายสำคัญใน SenseTime มีทั้ง SoftBank, กองทุน Temasek และ <a href=\"https://www.blognone.com/node/101363\">Alibaba</a> มูลค่ากิจการล่าสุดอยู่ที่ราว 8,000 ล้านดอลลาร์ ได้เงินเพิ่มทุนไปแล้วรวมประมาณ 2,600 ล้านดอลลาร์</p>\n<p>ที่มา: <a href=\"https://www.scmp.com/business/banking-finance/article/3146708/sensetime-artificial-intelligence-platform-founded-cuhk\">South China Morning Post</a></p>\n<p><img src=\"https://www.blognone.com/sites/default/files/externals/87b0f65786e48c4da991138d9c6e3db6.jpg\" /></p>\n</div></div></div><div><div>Topics: </div><div><div><a href=\"/topics/sensetime\">SenseTime</a></div><div><a href=\"/topics/ipo\">IPO</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd345b784aee2f465cec12334243c45dd69d2ce6440e9acff8a1f16c4138e6e3","category":"Thai"}