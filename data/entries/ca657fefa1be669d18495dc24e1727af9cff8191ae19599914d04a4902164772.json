{"title":"Apple เปิดตัวฟีเจอร์ใหม่ช่วยเหลือการเข้าถึง เช่น สร้างเสียงพูด แนะนำการกดปุ่ม ฯลฯ","link":"https://www.blognone.com/node/133854","date":1684243527000,"content":"<div><div><div><p>แอปเปิลประกาศอัพเดตคุณสมบัติใหม่ของซอฟต์แวร์ช่วยเหลือการเข้าถึง (Accessibility) ให้กับผู้ใช้งานที่มีข้อจำกัดในการรับรู้ มองเห็น ได้ยิน หรือเคลื่อนไหว ซึ่งแอปเปิลบอกว่าเป็นสิ่งที่บริษัทให้ความสำคัญ และพัฒนาอย่างต่อเนื่องมาตลอด</p>\n<p>เครื่องมือช่วยเหลือใหม่ที่เพิ่มมาที่แอปเปิลครั้งนี้ มีดังนี้</p>\n<p><img alt=\"No Description\" src=\"https://www.blognone.com/sites/default/files/externals/e356a56260476b3b4220f531d8aadb04.jpg\" /></p>\n<ul>\n<li><strong>Assistive Access</strong> ช่วยเหลือการรับรู้ โดยปรับปรุงอินเทอร์เฟซ เช่น ปุ่มที่คอนทราสต์สูง อักษรตัวใหญ่ คีย์บอร์ดที่มีแต่อีโมจิ ลดภาระการรับรู้ทำให้ใช้งานได้ง่ายขึ้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/4c1c142099cd3bcd31b42508222543d0.jpg\" /></p>\n<ul>\n<li><strong>Live Speech และ Personal Voice</strong> ฟีเจอร์ช่วยเหลือด้านการพูด โดยมี Personal Voice เพื่อสร้างเสียงพูดของตนเองในการสนทนา ผ่านการอ่านข้อความยาว 15 นาที ให้ระบบเรียนรู้ลักษณะเสียง ทำงานร่วมกับ Live Speech ที่ออกเสียงข้อความที่พิมพ์ไป เพื่อใช้ระหว่าง FaceTime</li>\n</ul>\n<p><img alt=\"No Description\" src=\"https://www.blognone.com/sites/default/files/externals/3475059086da9a112db7498d245c4be3.jpg\" /></p>\n<ul>\n<li><strong>Point and Speak</strong> ฟีเจอร์ช่วยสแกนสิ่งของและให้คำแนะนำ สำหรับผู้มีปัญหาในการมองเห็น เช่น เมื่อใช้กล้องสแกนปุ่มของเตาไมโครเวฟ แอปจะออกเสียงแนะนำแต่ละปุ่มที่นิ้วเราแตะอยู่ เป็นต้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/ee6600a6926ba7927fbfa3c9933c268b.jpg\" /></p>\n<p>นอกจากนี้ยังมีคุณสมบัติอื่น เช่น อุปกรณ์ช่วยฟังที่ Made for iPhone จะใช้งานกับ Mac ได้, เพิ่มตัวเลือกแก้ไขข้อความด้วยการสั่งการด้วยเสียง, Safari เพิ่มคุณสมบัติหยุดเล่น GIF สำหรับผู้อ่อนไหวกับภาพเคลื่อนไหว</p>\n<p>ฟีเจอร์ Personal Voice รองรับเฉพาะภาษาอังกฤษ ส่วน Point and Speak เบื้องต้นรองรับในหลายภาษา แต่ยังไม่มีภาษาไทย ทั้งนี้ฟีเจอร์ทั้งหมดจะเริ่มใช้งานได้ช่วงปลายปีนี้ จึงคาดว่าจะเป็นส่วนหนึ่งของระบบปฏิบัติการ iOS 17</p>\n<p>ที่มา: <a href=\"https://www.apple.com/newsroom/2023/05/apple-previews-live-speech-personal-voice-and-more-new-accessibility-features/\">แอปเปิล</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessibility\">Accessibility</a></div><div><a href=\"/topics/ios\">iOS</a></div><div><a href=\"/topics/ios-17\">iOS 17</a></div><div><a href=\"/topics/ipados\">iPadOS</a></div><div><a href=\"/topics/macos\">macOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca657fefa1be669d18495dc24e1727af9cff8191ae19599914d04a4902164772","category":"Thai"}