{"title":"Databricks เข้าซื้อ MosaicML ผู้สร้างปัญญาประดิษฐ์โอเพนซอร์ส MPT-7B","link":"https://www.blognone.com/node/134543","date":1687793095000,"content":"<div><div><div><p>Databricks ผู้ให้บริการแพลตฟอร์มข้อมูล เข้าซื้อบริษัท MosaicML แพลตฟอร์มการเทรนและรันโมเดลปัญญาประดิษฐ์ ผู้สร้างโมเดลโอเพนซอร์ส MPT-7B และ MPT-30B ที่สามารถใช้งานในองค์กรได้</p>\n<p>ซอฟต์แวร์ของ MosaicML ช่วยให้การฝึกปัญญาประดิษฐ์ขนาดใหญ่ใช้เวลาน้อยลง และรับมือกับปัญหาที่เกิดขึ้น เช่น บางเครื่องในระบบตายไประหว่างการฝึกได้  ทาง Databricks บอกแนวทางชัดเจนว่าจะใช้เทคโนโลยีของ MosaicML มารวมไว้ใน Databricks Lakehouse Platform เพื่อให้องค์กรสามารถฝึกโมเดลปัญญาประดิษฐ์ได้ด้วยตัวเอง</p>\n<p>มูลค่าการซื้อขายครั้งนี้อยู่ที่ 1.3 พันล้านดอลลาร์ รวมกับมูลค่าสัญญาดึงตัวคนทำงานที่เกี่ยวข้อง แม้ว่าจะไม่ระบุว่าใครบ้างแต่ประกาศก็ระบุว่าทีมวิจัยของ MosaicML จะมาร่วมงานกับ Databricks ตอนนี้การตกลงซื้อขายยังเป็นการเซ็นข้อตกลง (definitive agreement) ต้องรอกระบวนการทางกฎหมายเพิ่มเติมก่อนปิดดีล</p>\n<p>ที่มา - <a href=\"https://www.databricks.com/company/newsroom/press-releases/databricks-signs-definitive-agreement-acquire-mosaicml-leading-generative-ai-platform\">Databricks</a></p>\n<p><img alt=\"No Description\" src=\"https://www.blognone.com/sites/default/files/externals/a391ec950ac6638b911d2cd22de8fd1d.png\" /></p>\n</div></div></div><div><div>Topics: </div><div><div><a href=\"/topics/databricks\">Databricks</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"568d5dabb6aa28de85d5f175d3578e892cbddadc2279e181b3335c9856229f39","category":"Thai"}