{"title":"SvelteKit 2.0 มาแล้ว เลิกรองรับ Svelte 3 รองรับการกด back แม้ไม่เปลี่ยน URL","link":"https://www.blognone.com/node/137311","date":1703001168000,"content":"<div><div><div><p>โครงการ SvelteKit เฟรมเวิร์คเต็มรูปแบบสำหรับ Svelte ปรับเวอร์ชั่นเป็น 2.0 ถอดการรองรับ Svelte 3 ออกโดยสมบูรณ์ และเตรียมรองรับ Svelte 5 ที่จะออกในปี 2024 นี้</p>\n<p>แม้ฟีเจอร์ส่วนมากจะเตรียมรองรับ Svelte 5 แต่ก็มีฟีเจอร์สำคัญคือ shallow routing สำหรับการสร้าง history โดยไม่ต้องเปลี่ยนหน้าเว็บ ตัวอย่างการใช้งานสำคัญคือเมื่อเว็บแสดง modal ขึ้นมา ผู้ใช้บนโทรศัพท์มักจะปัดจอเพื่อปิด modal ฟีเจอร์ใหม่นี้เปิดทางให้นักพัฒนาสร้างเพิ่ม history เข้าไป เมื่อได้รับ event การกด back รวมถึงการปัดหน้าจอบนโทรศัพท์ก็จะเป็นการปิด modal ไป</p>\n<p>ความเปลี่ยนแปลงรอบนี้มี breaking change จำนวนมาก ทีมงานแนะนำให้อัพเกรดไป 1.x ใหม่สุดก่อน และเปลี่ยนไปใช้ Svelte 4 จากนั้นจึงแก้คำเตือน deprecation ต่างๆ ให้หมดจึงอัพเกรดมาจริงๆ</p>\n<p>ที่มา - <a href=\"https://svelte.dev/blog/sveltekit-2\">Svelte</a></p>\n<p><img alt=\"No Description\" src=\"https://www.blognone.com/sites/default/files/externals/5313c870737dec26da297e646b586a53.png\" /></p>\n</div></div></div><div><div>Topics: </div><div><div><a href=\"/topics/svelte\">Svelte</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4b1408cea37dedc6cc393290400a730802452a243865431421124bc55177660","category":"Thai"}