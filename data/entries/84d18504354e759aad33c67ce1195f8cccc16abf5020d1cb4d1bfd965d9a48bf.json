{"title":"[ไม่ยืนยัน] กองทัพเกาหลีใต้สั่งแบน iPhone และอุปกรณ์อัดเสียงได้ทุกชนิดใน สนง. กองทัพ","link":"https://www.blognone.com/node/139384","date":1713932031000,"content":"<div><div><div><p>สำนักข่าว The Korea Herald รายงานอ้างอิงจากคนในกองทัพที่ไม่เปิดเผยตัว ว่ากองทัพมีคำสั่งห้ามนำอุปกรณ์ที่สามารถบันทึกเสียงได้ ซึ่งในคำสั่งภายใน มีการระบุถึง iPhone ว่าเป็นหนึ่งในอุปกรณ์ที่ถูกแบน อย่างไรก็ตาม อุปกรณ์ Samsung ได้รับการยกเว้นจากการแบนนี้</p>\n<p>คำสั่งนี้ออกมาตั้งแต่ราววันที่ 11 เมษายน จากการประชุมร่วมของ 3 เหล่าทัพ โดยระบุห้ามมีการบันทึกเสียงในทุกๆ กระบวนการสื่อสาร ไม่ว่าจะพูดคุยภายใน การประชุม ฯลฯ หรือแม้กระทั่งการพูดคุยที่ไม่เป็นทางการก็เช่นกัน โดยคำสั่งแบนนี้เริ่มทดลองในสำนักงานใหญ่ของกองทัพก่อน และกำลังพิจารณาขยายคำสั่งให้มีผลกับทุกหน่วยงานย่อยของกองทัพ</p>\n<p>สาเหตุหนึ่งที่ iPhone โดนแบน เป็นเพราะตัวอุปกรณ์ไม่อนุญาตให้แอปภายนอก<br />\n เข้ามาควบคุมฟีเจอร์และฟังก์ชันต่างๆ ในเครื่อง ซึ่งขัดกับแนวทางของหน่วยงานความมั่นคงอุปกรณ์เคลื่อนที่แห่งชาติ เช่น หากเปิดแอปของกองทัพ ฟังก์ชัน Wi-Fi, การเชื่อมต่อ USB หรือไมโครโฟน จะต้องใช้งานไม่ได้</p>\n<p>ที่มา - <a href=\"https://www.koreaherald.com/view.php?ud=20240423050620\">The Korea Herald</a></p>\n<p><img alt=\"No Description\" src=\"https://www.blognone.com/sites/default/files/externals/4c2e59c2932301a30ebc6994b9215d07.png\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/iphone\">iPhone</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84d18504354e759aad33c67ce1195f8cccc16abf5020d1cb4d1bfd965d9a48bf","category":"Thai"}