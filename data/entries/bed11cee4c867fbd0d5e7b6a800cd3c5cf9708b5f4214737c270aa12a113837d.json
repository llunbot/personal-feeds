{"title":"AIS Business จับมือ Mitsubishi Electric และ TKK สร้างโซลูชัน e-F@ctory บนเครือข่าย 5G เดินหน้าปฏิวัติอุตสาหกรรมไทย","link":"https://www.blognone.com/node/124246","date":1629342000000,"content":"<div><div><div><p>ที่ผ่านมา AIS ผลักดันการใช้งาน 5G ในภาคอุตสาหกรรมการผลิต (Manufacturing) ซึ่งเป็นภาคส่วนที่จะได้ผลประโยชน์จากการใช้เครือข่าย 5G มากที่สุด จากรายงานของ Author D. Little พบกรณีศึกษาการใช้งาน 5G ในอุตสาหกรรมการผลิตถึง 49% และมี<a href=\"https://www.blognone.com/node/123201\">การคาดการณ์</a>ด้วยว่า 5G จะสร้างโอกาสทางธุรกิจสำหรับองค์กรทั่วโลกได้มากถึง 475 ล้านเหรียญภายในปี 2025</p>\n<p>ไทยเองถือเป็นหนึ่งในฐานการผลิตสินค้าส่งออกสำคัญ และเพื่อให้ไทยยังสามารถแข่งขันได้ในตลาดโลก จำเป็นต้องปฏิวัติ ยกระดับวงการอุตสาหกรรมด้วยเทคโนโลยี</p>\n<p>และถือเป็นก้าวสำคัญเมื่อ AIS Business ลงนามความร่วมมือกับ Mitsubishi Electric และ TKK Corporation ร่วมกันนำเสนอโซลูชัน e-F@ctory บนเครือข่าย AIS 5G เพื่อนำมาใช้งานจริง</p>\n<p><img src=\"https://www.blognone.com/sites/default/files/externals/2e05e6de5928e5f974a36eedcf2e97aa.jpeg\" /></p>\n<p>ส่วนเหตุผลที่ว่า ทำไมจึงต้องเป็น Mitsubishi Electric และ TKK นั้น เป็นเพราะ Mitsubishi Electric คือผู้นำด้านระบบควบคุมการผลิตอัตโนมัติในโรงงาน (Factory Automation) ดำเนินธุรกิจมากว่า 20 ปีในประเทศไทย โดยให้บริการทั้งการนำเข้า, จัดจำหน่ายสินค้า, ให้คำปรึกษาด้านเทคนิค, ตลอดจนสร้างศูนย์ฝึกอบรมให้ความรู้ด้านเทคนิคการและวิธีการใช้งานเครื่องจักรแก่บุคลากรด้วย ด้าน TKK คือผู้นำด้านการให้บริการจัดหาและจำหน่ายสินค้าในระบบควบคุมการผลิตอัตโนมัติในโรงงาน (Factory Automation) ครอบคลุมกว่า 50 แบรนด์ทั่วโลก ซึ่งทั้งสองบริษัทให้บริการโรงงานต่างๆ ในการทำระบบออโตเมชันในโรงงานอยู่แล้ว</p>\n<p><img src=\"https://www.blognone.com/sites/default/files/externals/9b033f441764d53d0ec77b8d8d44d4c0.jpeg\" /></p>\n<p><strong>“หัวใจสำคัญของการขยายศักยภาพ 5G สู่ภาคอุตสาหกรรม นอกเหนือจากความแข็งแกร่งของการมีเครือข่ายที่พร้อมใช้งานแล้ว การมีพันธมิตรทางธุรกิจที่พร้อมเปลี่ยนแปลงโรงงานให้มีศักยภาพสอดรับกับโลกยุคใหม่ คือแนวทางที่ AIS ยึดถือมาตลอด”</strong> นายธนพงษ์ อิทธิสกุลชัย หัวหน้าคณะผู้บริหารกลุ่มลูกค้าองค์กร AIS กล่าว</p>\n<p><img src=\"https://www.blognone.com/sites/default/files/externals/db282b3cda22c91a9735621a4a4672d1.jpeg\" /></p>\n<h3>e-F@ctory บนเครือข่าย AIS 5G</h3>\n<p>ความสามารถหลักๆ ของโซลูชัน e-F@ctory คือระบบควบคุมการทำงานของเครื่องจักรในโรงงานระยะไกลด้วย IoT เป็นการควบคุมระยะไกลโดยสมบูรณ์ ซึ่งทาง Mitsubishi Electric ได้พัฒนาโซลูชัน IoT ร่วมกับพันธมิตรในโครงการ e-F@ctory Alliance พัฒนาโซลูชันควบคุมเครื่องจักรและอุปกรณ์ที่มีความซับซ้อน ตั้งแต่ระบบการทำงานไปจนถึงเครือข่ายการเชื่อมต่อ เสมือนการควบคุมจากหน้าไลน์การผลิตจนได้ออกมาเป็นกลุ่มโซลูชัน FA Remote (Factory Automation Remote)</p>\n<p>FA Remote ทำงานสำคัญ 4 อย่างคือ</p>\n<ul>\n<li><strong>Remote Monitoring การตรวจสอบระยะไกล</strong> ผู้บริหาร, หัวหน้างาน หรือผู้ดูแลเครื่องจักรตรวจสอบสถานะการผลิต สถานะเครื่องหรือประสิทธิภาพการผลิตได้จากทุกที่ บริหารจัดการการผลิตในภาพรวมได้ชัดเจน และยังมองเห็นปัญหาในภาพรวมเพื่อแก้ไขต่อไป</li>\n<li><strong>Remote Maintenance การบำรุงรักษาระยะไกล</strong> ลดระยะเวลาการเข้าหน้างานไปซ่อมบำรุงรักษา หรือตรวจสอบการทำงานเครื่องจักร สามารถทำงานจากที่บ้านได้ ทำให้ลดต้นทุนค่าเสียโอกาสที่สายการผลิตจะต้องหยุดลง</li>\n<li><strong>Remote Development การพัฒนาโปรแกรมจากระยะไกล</strong> เพิ่มประสิทธิภาพการบริหารจัดการภาพรวมในการประสานงานกับหน่วยงานต่างๆ ภายในโรงงาน ทำให้สามารถทำงานได้อย่างต่อเนื่อง และจากที่ไหนก็ได้ ช่วยเพิ่มประสิทธิภาพในการประสานงานระหว่างแผนก</li>\n<li><strong>Remote Service การบริการระยะไกล</strong> บริการให้คำปรึกษาแบบทางไกลได้ทันทีผ่าน Mobile Network จากผู้เชี่ยวชาญด้านเทคนิคของ Mitsubishi และ Partners เมื่อเครื่องจักรมีปัญหาสามารถ เข้าแก้ไขปัญหาเบื้องต้นได้จากระยะไกลได้อย่างรวดเร็ว</li>\n</ul>\n<p><img src=\"https://www.blognone.com/sites/default/files/externals/7ca420e67a8a6af00ce1b82d5010460e.png\" /></p>\n<p>การนำระบบ  FA Remote มาใช้งานจริงบนเครือข่าย AIS 5G ช่วยเสริมประสิทธิภาพการทำงานภายในภาคการผลิตได้อย่างสมบูรณ์ ทั้งการเพิ่มคุณภาพ ลดต้นทุนการผลิต และตอบรับความต้องการการใช้งานในรูปแบบเครือข่ายเฉพาะ (Private Network) อีกทั้งยังช่วยเพิ่มความปลอดภัยของข้อมูล ความเร็ว ลดความหน่วง เพื่อการรองรับการทำงาน IoT ได้อย่างเต็มรูปแบบ และยังสามารถเลือกย่านความถี่ที่เหมาะสมกับความต้องการของโรงงานได้</p>\n<p><img src=\"https://www.blognone.com/sites/default/files/externals/8d977b4a264f44c0f12f94c59f42285e.png\" /></p>\n<p>นายวิเชียร งามสุขเกษมศรี กรรมการผู้จัดการ  Mitsubishi Electric ให้ภาพรวมสถานการณ์ตอนนี้ว่า โควิด-19 ทำให้ความตระหนักของโรงงานมีมากขึ้น เพราะโรงงานเล็งเห็นแล้วว่าการใช้คนงานมีความเสี่ยงเรื่องโรคระบาด การทำ FA Remote จึงเป็นสิ่งที่อุตสาหกรรมต้องการ  Mitsubishi Electric เองเป็นผู้นำตลาดฮาร์ดแวร์และการทำออโตเมชันอยู่แล้ว ประกอบกับ 5G จาก AIS จะช่วยให้การวางโครงสร้างระบบ สามารถทำได้เร็วขึ้น</p>\n<p>นางกัลยาณี คงสมจิตร ประธานบริหาร TKK ตั้งเป้าในความร่วมมือครั้งนี้ว่า เมื่อนำความเชี่ยวชาญด้านการจัดจำหน่ายสินค้าในระบบควบคุมการผลิตอัตโนมัติในโรงงาน ผนวกกับความร่วมมือของ AIS และ Mitsubishi Electric  เชื่อมั่นว่าจะสามารถส่งมอบมอบโซลูชันให้กับโรงงานในภาคอุตสาหกรรมได้อย่างมีประสิทธิภาพ</p>\n<h3>สรุป</h3>\n<p>ทั้ง Mitsubishi Electric และ TKK ต่างก็เป็นผู้เชี่ยวชาญการทำระบบออโตเมชันในโรงงานอยู่แล้ว ส่วนบทบาทของ AIS คือเข้าไปเป็นตัวกลาง ให้บริการด้านเครือข่ายที่จะทำให้ระบบ FA Remote ทำงานได้เร็วขึ้น เสริมด้วยบริการดิจิทัล, คลาวด์ ที่จะช่วยเร่งให้โรงงาน deploy ระบบได้เร็วยิ่งขึ้น</p>\n<p>ผู้ที่สนใจบริการธุรกิจจาก AIS เพิ่มเติม สามารถดูข้อมูลรายละเอียดต่างๆ ได้ที่<a href=\"https://business.ais.co.th/\">หน้าเว็บไซต์ของ AIS Business</a> ได้ทันที หรือติดต่อเจ้าหน้าที่ AIS Business ที่ดูแลท่านอยู่</p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/5g\">5G</a></div><div><a href=\"/topics/thailand\">Thailand</a></div><div><a href=\"/topics/manufacturing\">Manufacturing</a></div><div><a href=\"/topics/mitsubishi\">Mitsubishi</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bed11cee4c867fbd0d5e7b6a800cd3c5cf9708b5f4214737c270aa12a113837d","category":"Thai"}