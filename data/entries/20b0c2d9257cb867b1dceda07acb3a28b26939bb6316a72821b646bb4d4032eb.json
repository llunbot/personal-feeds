{"title":"กูเกิลเพิ่มฟีเจอร์ Gemini ให้โน้ตบุ๊กกลุ่ม Chromebook Plus, แถม Google One Premium 12 เดือน","link":"https://www.blognone.com/node/140015","date":1716947361000,"content":"<div><div><div><p>กูเกิลประกาศข่าวฟีเจอร์ใหม่ของโน้ตบุ๊กกลุ่มพรีเมียม Chromebook Plus <a href=\"https://www.blognone.com/node/136037\">ที่เปิดตัวในปีที่แล้ว</a> จะได้ฟีเจอร์ Gemini AI เข้ามาช่วยทำงานให้ฉลาดกว่าเดิม มีผลกับโน้ตบุ๊กทุกรุ่นทุกยี่ห้อที่เข้าข่าย Chromebook Plus</p>\n<p>ฟีเจอร์ Gemini AI ที่เพิ่มเข้ามาให้ Chromebook Plus ไม่ต่างจากที่เราใช้ผ่านหน้าเว็บเบราว์เซอร์กันในปัจจุบัน เช่น ฟีเจอร์ช่วยเขียนช่วยแต่งประโยค Help Me Write, ฟีเจอร์สร้างภาพวอลล์เปเปอร์ด้วย Generative AI, แต่งภาพ Magic Editor ในแอพ Google Photos และมีเพิ่มไอคอน Gemini เข้ามาในแถบทาสก์บาร์ด้านล่าง สำหรับเข้าหน้าเว็บคุยกับ Gemini ได้ทันทีด้วย</p>\n<p>นอกจากการเปิดให้ใช้ฟีเจอร์ Gemini เวอร์ชันปกติแล้ว กูเกิลยังแถมแพ็กเกจ Google One AI Premium ที่ได้โมเดล Gemini Advanced และสตอเรจ 2TB ฟรีเป็นเวลา 12 เดือนสำหรับผู้ซื้อ Chromebook Plus เครื่องใหม่ด้วย</p>\n<p><img alt=\"No Description\" src=\"https://www.blognone.com/sites/default/files/externals/eb0815aea0d5f6c6af1e2ed912cc88a5.jpeg\" /></p>\n<p>ตัวระบบปฏิบัติการ ChromeOS ยังเพิ่มฟีเจอร์อื่นที่ไม่เกี่ยวกับ AI อีกจำนวนหนึ่ง เช่น การผนวกรายการ Google Tasks เข้ามาในปฏิทินของระบบ, Game Dashboard เครื่องมือช่วยเหลือตอนเล่นเกมมือถือบน ChromeOS เช่น ช่วย map ปุ่มคีย์บอร์ดให้, ระบบเชื่อมต่อมือถือ Android ด้วยการสแกน QR เพียงครั้งเดียว, โหมด Do Not Disturb แบบตั้งเวลาได้ เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/745d30972764f180e77202e3264459b3.jpeg\" /></p>\n<p>ที่มา - <a href=\"https://blog.google/products/chromebooks/chromebook-plus-google/\">Google</a></p>\n</div></div></div><div><div>Topics: </div><div><div><a href=\"/topics/chromebook\">Chromebook</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/google-one\">Google One</a></div><div><a href=\"/topics/notebook\">Notebook</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20b0c2d9257cb867b1dceda07acb3a28b26939bb6316a72821b646bb4d4032eb","category":"Thai"}