{"title":"HP รายงานผลประกอบการไตรมาส รายได้กลับมาเติบโตอีกครั้ง จากธุรกิจพีซี","link":"https://www.blognone.com/node/141710","date":1724890080000,"content":"<div><div><div><p>HP รายงานผลประกอบการประจำไตรมาสที่ 3 ตามปีการเงินบริษัท 2024 รายได้รวม 13,519 ล้านดอลลาร์ เพิ่มขึ้น 2.4% จากช่วงเดียวกันในปีก่อน มีกำไรสุทธิตามบัญชี GAAP 640 ล้านดอลลาร์</p>\n<p>Enrique Lores ซีอีโอ HP กล่าวว่าบริษัทพอใจกับผลการดำเนินงานในไตรมาส ที่รายได้กลับมาเติบโตอีกครั้ง เป็นผลจากการเปิดตัวสินค้าในกลุ่ม AI PC โดยบริษัทยังคงโฟกัสที่กลยุทธ์สร้างผลกำไรในระยะยาว ท่ามกลางภาวะเศรษฐกิจที่มีความผันผวนสูง</p>\n<p>รายได้กลุ่ม Personal Systems เพิ่มขึ้น 5% เป็น 9,369 ล้านดอลลาร์ แยกเป็นกลุ่ม Consumer ลดลง 1% และ Commercial เพิ่มขึ้น 5% ส่วนกลุ่มธุรกิจ Printing รายได้ 4,143 ล้านดอลลาร์ ลดลง 3%</p>\n<p>ที่มา: <a href=\"https://investor.hp.com/news-events/news/news-details/2024/HP-Inc.-Reports-Fiscal-2024-Third-Quarter-Results/default.aspx\">HP</a></p>\n<p><img alt=\"No Description\" src=\"https://www.blognone.com/sites/default/files/externals/42c676c59a9d38a4cd3d6440546ab66c.png\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16c7db64787585b8c9097901f70532f3c7bf287c0755afbcef7f40001a6de1d2","category":"Thai"}