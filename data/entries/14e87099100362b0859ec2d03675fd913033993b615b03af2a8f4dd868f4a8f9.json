{"title":"Apple เปิดตัว iPhone 16e จัดเต็มชิป A18 ได้ Apple Intelligence เริ่มต้น 22,900 บาท","link":"https://www.blognone.com/node/144792","date":1739982137000,"content":"<div><div><div><p>แอปเปิลเปิดตัว <strong>iPhone 16e</strong> สมาร์ทโฟนรุ่นล่าสุดในตระกูล iPhone 16 ซึ่งเป็นรุ่นราคาถูกที่สุดแทนที่ iPhone SE เดิม แอปเปิลบอกว่า iPhone 16e มาพร้อมกับความสามารถทรงพลัง ในราคาที่เข้าถึงง่ายขึ้น</p>\n<p>สเป็กของ iPhone 16e ได้ชิป A18 เหมือนกับ <a href=\"https://www.blognone.com/node/141923\">iPhone 16</a> มีซีพียู 6 คอร์, จีพียู 4 คอร์ และ Neural Engine 16 คอร์ ทำให้รองรับปัญญาประดิษฐ์ Apple Intelligence ส่วนชิปโมเด็มระบบเซลลูลาร์เป็นชิปใหม่ Apple C1 ที่ออกแบบโดยแอปเปิลเองตามที่<a href=\"https://www.blognone.com/node/143509\">มีข่าวก่อนหน้านี้</a></p>\n<p><img alt=\"No Description\" src=\"https://www.blognone.com/sites/default/files/externals/96dcd6ac2a43bd4bae4f5b6785360186.jpg\" /></p>\n<p>iPhone 16e มีขนาดหน้าจอ 6.1 นิ้ว เป็นจอภาพ Super Retina XDR OLED มี Face ID และกล้อง TrueDepth ด้านหน้าในการปลดล็อก iPhone จึงเป็นการสิ้นสุดของ iPhone มีปุ่ม Home อย่างเป็นทางการ</p>\n<p>กล้องหลังของ iPhone 16e มีหนึ่งตัว ซึ่งแอปเปิลเรียกว่ากล้องแบบทูอินวัน 48MP Fusion เทเลโฟโต้ 2 เท่า ทำงานได้ดีทั้งการถ่ายภาพโหมดกลางคืนและโหมดบุคคล วิดีโอรองรับสูงสุด 4K 60 fps</p>\n<p>iPhone 16e มีตัวเลือก 2 สีคือ สีดำ และสีขาว ราคาขายในไทยเป็นดังนี้</p>\n<ul>\n<li>128GB 22,900 บาท</li>\n<li>256GB 26,900 บาท</li>\n<li>512GB 34,900 บาท</li>\n</ul>\n<p><img alt=\"No Description\" src=\"https://www.blognone.com/sites/default/files/externals/73b67a4c4cce8783d4dfddbaff3c7935.jpg\" /></p>\n<p>สินค้าเปิดให้สั่งจองล่วงหน้าตั้งแต่วันที่ 21 กุมภาพันธ์ เวลา 20:00น. ในประเทศไทย และเริ่มวางจำหน่ายตั้งแต่วันที่ 28 กุมภาพันธ์</p>\n<p>ที่มา: <a href=\"https://www.apple.com/newsroom/2025/02/apple-debuts-iphone-16e-a-powerful-new-member-of-the-iphone-16-family/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/1e2023eaf495d04bd60e956b44910457.png\" /></p>\n</div></div></div><div><div>Topics: </div><div><div><a href=\"/topics/iphone-16e\">iPhone 16e</a></div><div><a href=\"/topics/apple\">Apple</a></div><div><a href=\"/topics/iphone-se\">iPhone SE</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14e87099100362b0859ec2d03675fd913033993b615b03af2a8f4dd868f4a8f9","category":"Thai"}