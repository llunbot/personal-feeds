{"title":"Warner Bros. ยกเลิกโครงการเกม Wonder Woman และปิดสตูดิโอ 3 แห่ง รวมทั้ง Monolith","link":"https://www.blognone.com/node/144922","date":1740530116000,"content":"<div><div><div><p>Warner Bros. Games ยังเดินหน้าปรับโครงสร้างองค์กรในการพัฒนาเกมต่อหลังจากหยุดอัปเดตทั้ง Suicide Squad: Kill the Justice League และ MultiVersus โดยล่าสุดได้ตัดสินใจยุติโครงการพัฒนาเกม Wonder Woman ที่ประกาศมา<a href=\"https://www.blognone.com/node/126255\">ตั้งแต่ปี 2021</a></p>\n<p>บริษัทบอกว่าโครงการเกม Wonder Woman มีความคาดหวังสูงจากเหล่าแฟน แต่บริษัทเสียใจที่ต้องแจ้งข่าวนี้ ซึ่งเป็นผลจากการปรับกลยุทธ์ธุรกิจภายใน</p>\n<p>ผลจากการยกเลิกเกมนี้ Warner Bros. Games ได้ประกาศปิดสตูดิโอพัฒนาเกม 3 แห่ง ได้แก่ Monolith Productions ผู้พัฒนาเกม Wonder Woman, Player First Games และ Warner Bros. Games San Diego บริษัทบอกว่าโฟกัสจากนี้คือการออกเกมที่มีคุณภาพ ทำให้ส่วนธุรกิจเกมกลับมามีกำไรภายในปีการเงิน 2025</p>\n<p>ที่มา: <a href=\"https://kotaku.com/monolith-productions-wonder-woman-multiversus-cancel-wb-1851766400\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/07fb854ccee9c7d522aba6e2b226e20b.jpg\" /></p>\n</div></div></div><div><div>Topics: </div><div><div><a href=\"/topics/warner-bros\">Warner Bros.</a></div><div><a href=\"/topics/games\">Games</a></div><div><a href=\"/topics/dc\">DC</a></div><div><a href=\"/topics/warner-bros-discovery\">Warner Bros. Discovery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f716f4567b90828c894c0814ee7040ecccd0159c32ea777e34a53354e58c97dd","category":"Thai"}