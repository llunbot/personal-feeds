{"title":"[ลือ] ซัมซุงเพิ่มเป้ายอดขาย Galaxy S25 ขึ้นจากเดิม เพิ่มรุ่น S25 Slim, ปรับลดเป้ามือถือจอพับลง","link":"https://www.blognone.com/node/143809","date":1735000473000,"content":"<div><div><div><p>สำนักข่าว ETnews ของเกาหลีใต้ รายงาน<strong>ข่าวลือ</strong> ว่าในปี 2025 ซัมซุงจะเพิ่มเป้ายอดขาย Galaxy S25 มากขึ้น แต่จะปรับลดเป้าของมือถือจอพับ Galaxy Z Flip/Fold 7 ลง เนื่องจากยอดขายของ Galaxy Z Flip/Fold 6 ไม่เป็นไปตามเป้า</p>\n<p>ตามข่าวบอกว่าเป้าของซีรีส์ Galaxy S25 จะอยู่ที่ 37.4 ล้านเครื่อง และจะมีรุ่นย่อยใหม่ Galaxy S25 Slim เพิ่มเข้ามา มีเป้าที่ 3 ล้านเครื่อง รวมเป็น 40.4 ล้านเครื่อง</p>\n<p>ส่วน Galaxy Z Flip 7 เป้าคือ 3 ล้านเครื่อง และ Galaxy Z Fold 7 เป้าที่ 2 ล้านเครื่อง รวมเป็น 5 ล้านเครื่อง ลดลงจากเป้ารวมของ Galaxy Z Flip/Fold 6 ที่ 8.2 ล้านเครื่อง</p>\n<p>ETnews ยังให้ตัวเลขเป้ารวมของมือถือตระกูล Galaxy ทั้งหมดในปี 2025 ที่ 230 ล้านเครื่อง ลดลงจากเป้าของปี 2024 ที่ตั้งไว้ 250 ล้านเครื่อง จากปัจจัยสภาพตลาดสมาร์ทโฟนทั่วโลกที่ชะลอตัวลง แนวทางของซัมซุงคือลดจำนวนยอดขายลงแต่หันมาเพิ่มอัตรากำไรมากขึ้นนั่นเอง</p>\n<p>ที่มา - <a href=\"https://m.etnews.com/20241222000037\">ETnews</a></p>\n<p><img src=\"https://www.blognone.com/sites/default/files/externals/7b5c603ed8e14db8118ae9b85b7c3509.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/galaxy-s25\">Galaxy S25</a></div><div><a href=\"/topics/samsung\">Samsung</a></div><div><a href=\"/topics/rumors\">Rumors</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e9bd2d8a9f1882e3dd94f0d86ff5549362b9c3ad74c4b83dbc504db3a23cc76","category":"Thai"}