{"title":"OpenAI เตรียมขายหุ้นให้นักลงทุนรอบใหม่ มูลค่ากิจการอาจสูงถึง 9 หมื่นล้านดอลลาร์","link":"https://www.blognone.com/node/135960","date":1695822948000,"content":"<div><div><div><p>มีรายงานจาก The Wall Street Journal ว่า OpenAI มีแผนขายหุ้นให้กับนักลงทุนเพิ่มเติม ซึ่งประเด็นสำคัญคือราคาที่เสนอขาย จะอิงจากมูลค่ากิจการที่สูงถึงราว 8-9 หมื่นล้านดอลลาร์ เพิ่มขึ้นเกือบสามเท่าจากเมื่อต้นปี และจะทำให้ OpenAI เป็นหนึ่งในสตาร์ทอัพที่มีมูลค่ากิจการสูงสุดในโลก</p>\n<p>ข้อมูลจาก <a href=\"https://www.cbinsights.com/research-unicorn-companies\">CBInsights</a> จะมีเพียง 2 สตาร์ทอัพที่มีมูลค่ากิจการสูงกว่า OpenAI หากสามารถขายหุ้นได้ในมูลค่าดังกล่าวคือ ByteDance เจ้าของ TikTok (2.25 แสนล้านดอลลาร์) และ SpaceX (1.37 แสนล้านดอลลาร์)</p>\n<p>OpenAI คาดว่าจะมีรายได้ประมาณ 1 พันล้านดอลลาร์ในปีนี้ ทั้งจากลูกค้าทั่วไปที่สมัคร ChatGPT Plus และการขายไลเซนส์ AI LLM ให้กับลูกค้าองค์กรนำไปพัฒนาเครื่องมือต่อ</p>\n<p>อย่างไรก็ตามการเสนอขายหุ้นครั้งนี้ บริษัทไม่ได้ออกหุ้นเพิ่มทุนเพื่อเพิ่มกระแสเงินสดของบริษัท แต่เป็นการให้พนักงานนำหุ้นส่วนหนึ่งออกมาขาย โดยปัจจุบัน OpenAI มีไมโครซอฟท์เป็นผู้ถือหุ้นหลัก 49% จากการ<a href=\"https://www.blognone.com/node/132356\">เพิ่มทุน</a>ราว 10,000 ล้านดอลลาร์ เมื่อต้นปี</p>\n<p>ที่มา: <a href=\"https://www.wsj.com/tech/ai/openai-seeks-new-valuation-of-up-to-90-billion-in-sale-of-existing-shares-ed6229e0\">The Wall Street Journal</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/investment\">Investment</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9970ccfa68f2aa26dce79f6e1b792453aad9c513974e59152db853ffacaacf43","category":"Thai"}