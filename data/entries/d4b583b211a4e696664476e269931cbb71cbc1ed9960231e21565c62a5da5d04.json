{"title":"ซีอีโอ Zoom และ Klarna เลือกใช้ AI Avatar แทนตนเอง ในการแถลงผลประกอบการไตรมาส","link":"https://www.blognone.com/node/146588","date":1748065320000,"content":"<span>ซีอีโอ Zoom และ Klarna เลือกใช้ AI Avatar แทนตนเอง ในการแถลงผลประกอบการไตรมาส</span>\n\n  <div>\n    <div>Body</div>\n              <div><p>มีประเด็นเล็ก ๆ ที่น่าสนใจในการแถลงผลประกอบการประจำไตรมาสในช่วงสัปดาห์ที่ผ่านมา เมื่อซีอีโอบางบริษัทเลือกนำเสนอผ่านวิดีโอแล้วใช้ AI สร้างรูปเสมือนจริงของซีอีโอขึ้นมา</p>\n<p>Klarna แพลตฟอร์มซื้อของผ่อนชำระ BNPL (ที่ซีอีโอเพิ่งยอมรับว่า <a href=\"https://www.blognone.com/node/146364\">AI แทนที่คนไม่ได้</a>ทั้งหมด) ใช้วิธีแถลงผลประกอบการด้วยภาพอวตารของซีอีโอ Sebastian Siemiatkowski เพื่อเสริมกลยุทธ์ของบริษัทที่ต้องการนำ AI มาช่วยการทำงานให้มากที่สุด</p>\n<p>ดูคลิปได้ที่นี่</p>\n<p>ไม่ได้มีแค่ Klarna เพราะในสัปดาห์เดียวกันเมื่อ Zoom แถลงผลประกอบการไตรมาส ซีอีโอ Eric Yuan ก็วิดีโอคอลผ่านซูมโดยบอกว่ารูปที่เห็นสร้างจาก AI ด้วยเครื่องมือ <a href=\"https://www.blognone.com/node/142494\">Zoom Clip</a> ซึ่ง Yuan ก็บอกอย่างภูมิใจที่เป็นซีอีโอกลุ่มแรก ๆ ซึ่งใช้อวตาร AI ในการแถลงข่าว เพื่อนำเสนอความสามารถของเครื่องมือใน Zoom</p>\n<p><a href=\"https://investor.zoom.us/rec/play/ddLEN0Kpp9Io350gAiMhUZrmEwWf-sI9wHlMcXhldt1vyBORA1ZOgmdkJfnY88vib0FvsI3ZRvBnT5xM.Shfzcoi6wDAazcCV\">ดูคลิปได้ที่ลิงก์นี้</a></p>\n<p>ที่มา: <a href=\"https://techcrunch.com/2025/05/22/after-klarna-zooms-ceo-also-uses-an-ai-avatar-on-quarterly-call/\">TechCrunch</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 24/05/2025 - 12:42</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4b583b211a4e696664476e269931cbb71cbc1ed9960231e21565c62a5da5d04","category":"Thai"}