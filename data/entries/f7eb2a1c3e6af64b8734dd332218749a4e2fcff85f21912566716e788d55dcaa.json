{"title":"ChatGPT เพิ่มฟีเจอร์ Tasks สั่งแชทบอตตั้งค่าแจ้งเตือนให้ทำสิ่งต่าง ๆ ได้","link":"https://www.blognone.com/node/144113","date":1736899614000,"content":"<div><div><div><p>OpenAI เพิ่มความสามารถใหม่ให้ ChatGPT เรียกว่า <strong>Tasks</strong> ที่ให้ผู้ใช้งานตั้งการแจ้งเตือน หรือสั่งให้ ChatGPT ทำสิ่งต่าง ๆ แบบกำหนดเวลาได้</p>\n<p>ความแตกต่างของ Tasks กับผู้ช่วยตั้งค่าแจ้งเตือนที่มีอยู่แล้วอย่าง Google Assistant หรือ Siri คือการรองรับอินพุทภาษาที่มากกว่า โดย ChatGPT สามารถส่งการแจ้งเตือนได้ทั้งแบบครั้งเดียว หรือการแจ้งเตือนซ้ำเป็นประจำ ขึ้นอยู่กับการกำหนดไว้ นอกจากนี้แชทบอตยังสามารถแนะนำด้วยว่าต้องการตั้งค่าแจ้งเตือนในหัวข้อต่าง ๆ ที่กำลังสนทนาหรือไม่</p>\n<p>คำสั่งแจ้งเตือนยังเพิ่มความซับซ้อนในงานได้เช่น ให้ทำรายงานสรุปข่าวสภาพอากาศทุกวันตอน 6 โมงเช้า, ส่งแผนออกกำลังกาย 15 นาที แต่ละวัน เป็นต้น การแจ้งเตือนนี้รองรับทั้งบนเว็บและแอปมือถือ</p>\n<p>Tasks เริ่มทยอยอัปเดตให้ผู้ใช้งานในสถานะเบต้าเฉพาะ ChatGPT Plus, Team และ Pro ก่อน ผ่านการกำหนดค่าด้วยโมเดล 4o with scheduled tasks ในช่วงแรกผู้ใช้งานสามารถกำหนดการเตือนที่ทำงานพร้อมกันสูงสุด 10 คำสั่ง</p>\n<p>ที่มา: <a href=\"https://www.theverge.com/2025/1/14/24343528/openai-chatgpt-repeating-tasks-agent-ai\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/b92c537a36828118f0e0ceaa06354b2d.png\" /></p>\n<blockquote><p>In chat or through the tasks page under the profile menu, you can schedule tasks you want ChatGPT to do, such as send you a weekly global news briefing, get a daily personalized 15-minute workout, or set a reminder for the future. <a href=\"https://t.co/RC0GkhcbNR\">pic.twitter.com/RC0GkhcbNR</a></p>\n<p>— OpenAI (@OpenAI) <a href=\"https://twitter.com/OpenAI/status/1879267276291203329?ref_src=twsrc%5Etfw\">January 14, 2025</a></p></blockquote>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7eb2a1c3e6af64b8734dd332218749a4e2fcff85f21912566716e788d55dcaa","category":"Thai"}