{"title":"WhatsApp ทดสอบฟีเจอร์ส่งข้อความเสียง แบบลบทิ้งทันทีเมื่อผู้รับฟังจบ","link":"https://www.blognone.com/node/136310","date":1697712882000,"content":"<div><div><div><p>WhatsApp เริ่มทดสอบฟีเจอร์ใหม่แบบจำกัดกลุ่มในผู้ใช้ทั้ง Android และ iOS โดยเป็นการส่งข้อความเสียงแบบถูกลบทันที เมื่อผู้รับฟังข้อความเสียงนั้นจบ ซึ่งผู้ส่งข้อความเองก็ไม่สามารถฟังเสียงที่ส่งไปได้ด้วยเมื่อถูกลบไปแล้ว</p>\n<p>ฟีเจอร์นี้คล้ายกับ <a href=\"https://www.blognone.com/node/124054\">View Once</a> ซึ่งเป็นฟีเจอร์ที่รูปภาพหรือวิดีโอจะถูกลบทิ้งทันทีเมื่อผู้รับเปิดดู โดยครั้งนี้เป็นการขยายมาสู่ข้อความเสียง เพิ่มทางเลือกในการสื่อสารข้อมูลที่ต้องการให้ถูกลบทันทีอีกรูปแบบนั่นเอง</p>\n<p>สถานะของฟีเจอร์นี้ยังอยู่ในขั้นทดสอบ จึงอาจขยายกลุ่มผู้ใช้เพิ่มเติมในอนาคต หรืออาจปิดไปเลยก็ได้</p>\n<p>ที่มา: <a href=\"https://www.theverge.com/2023/10/19/23923648/whatsapp-view-once-voice-messages-notes-beta-test\">The Verge</a></p>\n<p><img src=\"https://www.blognone.com/sites/default/files/externals/577321296a60c28b09e153767cad7a46.png\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be2b82f56a619d77653c8cd588c5ff2467feb4c7cdbdaa894ffa88b07ddb7e67","category":"Thai"}