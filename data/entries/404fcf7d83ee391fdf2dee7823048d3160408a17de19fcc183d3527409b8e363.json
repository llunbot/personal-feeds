{"title":"Atos ประกาศบรรลุข้อตกลง เจรจาปรับโครงสร้างหนี้บริษัท มูลค่าราว 3 พันล้านยูโร","link":"https://www.blognone.com/node/140663","date":1719790764000,"content":"<div><div><div><p>Atos บริษัทเทคโนโลยีของฝรั่งเศส รายงานผลการเจรจาล่าสุดกับเจ้าหนี้และนักลงทุน โดยบริษัทได้ทำข้อตกลงกับร่วมกับกลุ่มธนาคารและผู้ถือหุ้นกู้บริษัท ในการปรับโครงสร้างหนี้ หลังจากบริษัทมีปัญหาการค้างชำระหนี้ที่สูง ซึ่งช่วงที่ผ่านมาได้ขายธุรกิจบางส่วนออกมา</p>\n<p>แผนปรับโครงสร้างหนี้นี้ประกอบด้วยการออกหุ้นเพิ่มทุน โดยให้สิทธิในการแปลงสภาพมูลค่า 233 ล้านยูโร, ข้อตกลงแปลงหนี้สินเป็นหุ้น Atos มูลค่า 2,800 ล้านยูโร ซึ่งทำให้ส่วนหนี้สินของ Atos ลดลง</p>\n<p>Atos บอกว่าข้อตกลงนี้ทำให้บริษัทมีความก้าวหน้ามากขึ้นในแผนปรับโครงสร้างเงินทุนบริษัท ก่อนหน้านี้ Atos ทำ<a href=\"https://www.blognone.com/node/140311\">ข้อตกลง</a>กับกลุ่มนักลงทุน Onepoint แต่ได้ยุติการเจรจา และมีรายงานว่า Daniel Křetínský มหาเศรษฐีของสาธารณรัฐเช็กได้<a href=\"https://www.blognone.com/node/140624\">กลับมายื่นข้อเสนออีกครั้ง</a></p>\n<p>ที่มา: <a href=\"https://www.reuters.com/technology/atos-reaches-deal-principle-with-creditors-restructuring-says-media-report-2024-06-30/\">Reuters</a></p>\n<p><img src=\"https://www.blognone.com/sites/default/files/externals/919cc547d18af17fe8240b1122980802.jpg\" /></p>\n</div></div></div><div><div>Topics: </div><div><div><a href=\"/topics/atos\">Atos</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"404fcf7d83ee391fdf2dee7823048d3160408a17de19fcc183d3527409b8e363","category":"Thai"}