{"title":"นี่สินวัตกรรมของวงการเกม Epic Games Store เพิ่มปุ่ม Add to Cart หลังเปิดมา 3 ปี","link":"https://www.blognone.com/node/126263","date":1639222002000,"content":"<div><div><div><p><a href=\"https://www.blognone.com/node/106819\">Epic Games เปิดร้านขายเกมของตัวเองเมื่อเดือนธันวาคม 2018</a> โดยใช้ยุทธศาสตร์ด้านการตลาดอย่างดุดัน ทั้ง<a href=\"https://www.blognone.com/node/109390\">การลดส่วนแบ่งรายได้จากนักพัฒนาให้ต่ำกว่า Steam</a> <a href=\"https://www.blognone.com/node/109837\">ให้ส่วนลดพิเศษกับผู้ซื้อ</a> และ<a href=\"https://www.blognone.com/node/106911\">การแจกเกมฟรีมากมาย</a></p>\n<p>เวลาผ่านมา 3 ปี ก็ได้เวลาที่ Epic Games เพิ่มนวัตกรรมที่สำคัญให้กับหน้าร้านของตัวเอง นั่นคือระบบรถเข็น (Cart) ช่วยอำนวยความสะดวกให้ผู้เล่นกดซื้อเกมได้มากกว่าครั้งละ 1 เกมนั่นเอง</p>\n<p>เว็บไซต์ PC Gamer ระบุว่า Epic Games Store ไม่ใช่สโตร์เจ้าสุดท้ายที่มีระบบ Cart เพราะ Nintendo eShop ยังทำไม่ได้เช่นกัน</p>\n<p>ประเด็นเรื่องฟีเจอร์ของ Epic Games Store เป็นเรื่องที่ถกเถียงกันมานาน ซึ่ง <a href=\"https://trello.com/b/GXLc34hk/epic-games-store-roadmap\">Epic เองก็เปิดเผย roadmap เป็นบอร์ด Trello ให้ทุกคนเข้าไปดูกันได้</a> ฟีเจอร์ถัดๆ ไปที่อยู่ในคิวคือ ระบบรีวิวจากผู้ซื้อ, ระบบซื้อเป็นของขวัญ, ระบบโพรไฟล์ผู้เล่น, หน้าร้านบน Android เป็นต้น</p>\n<p><img src=\"https://www.blognone.com/sites/default/files/externals/300faa8c8e35fbb6bc4b0818d71121ec.jpg\" /></p>\n<p><img src=\"https://www.blognone.com/sites/default/files/externals/a082be831d76869cde2f4d087d22b2ce.jpg\" /></p>\n<p>ที่มา - <a href=\"https://www.pcgamer.com/au/epic-games-store-gets-innovative-new-add-to-cart-feature/\">PC Gamer</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8d07724c0c0f339b8fabe04141623d26ac3d9e40efb50d9348c2d6517c1ba21","category":"Thai"}