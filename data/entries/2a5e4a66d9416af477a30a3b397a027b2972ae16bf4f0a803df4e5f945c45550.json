{"title":"[Canalys] ยอดขายพีซีไตรมาส 1/2023 หดตัว 32%, แอปเปิลตกหนักสุด ยอดขายลด 45%","link":"https://www.blognone.com/node/133370","date":1681176119000,"content":"<div><div><div><p>บริษัทวิจัยตลาด Canalys ออกรายงานยอดขายพีซีช่วงไตรมาส 1/2023 หดตัวลง -32.6% สอดคล้องกับ<a href=\"https://www.blognone.com/node/133365\">ตัวเลขของ IDC ในข่าวก่อนหน้านี้ที่หดตัว 29%</a></p>\n<p>ตลาดพีซีไตรมาส 1/2023 มียอดขายรวม 53.9 ล้านเครื่อง ลดลงมากจากไตรมาส 1/2022 ที่ขายได้ 80 ล้านเครื่อง เหตุผลก็เป็นการลดลงต่อเนื่องจากสภาพเศรษฐกิจตั้งแต่ช่วงปลายปี 2022 กลุ่มสินค้าที่ลดหนักสุดคือโน้ตบุ๊ก ยอดขายลดลง 34% ส่วนเดสก์ท็อปลดลง 28%</p>\n<p>ผู้ผลิตพีซีที่ยอดขายลดลงหนักที่สุด (คิดเป็นเปอร์เซนต์) คือแอปเปิล -45.5% จากขายได้ 7.4 ล้านเครื่อง ลดลงเหลือ 4 ล้านเครื่อง, ตามด้วย Dell -31.0%, Lenovo -30.3%, ASUS -29.3%, HP -24.1%</p>\n<p>แชมป์ยอดขายแยกตามแบรนด์ยังเป็น Lenovo 12.7 ล้านเครื่อง, HP 12 ล้านเครื่อง, Dell 9.5 ล้านเครื่อง, แอปเปิล 4 ล้านเครื่อง, ASUS 3.9 ล้านเครื่อง</p>\n<p>Canalys มองว่าการหดตัวของไตรมาส 1/2023 จะเป็นการลดลงหนักที่สุดแล้ว และตลาดจะค่อยๆ ฟื้นตัวในช่วงครึ่งหลังของปี 2023 ก่อนกลับมาโตใหม่ในปี 2024</p>\n<p><img alt=\"No Description\" src=\"https://www.blognone.com/sites/default/files/externals/e95bfced81ee796d9221ae9c7543844d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9ed4d09c92c1eda1997e69cf658097cb.png\" /></p>\n<p>ที่มา - <a href=\"https://www.canalys.com/newsroom/global-pc-market-q1-2023?ctid=3280-b64f730a17f5e1eab8b564578ae222c3\">Canalys</a></p>\n</div></div></div><div><div>Topics: </div><div><div><a href=\"/topics/canalys\">Canalys</a></div><div><a href=\"/topics/market-share\">Market Share</a></div><div><a href=\"/topics/it-industry\">IT Industry</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a5e4a66d9416af477a30a3b397a027b2972ae16bf4f0a803df4e5f945c45550","category":"Thai"}