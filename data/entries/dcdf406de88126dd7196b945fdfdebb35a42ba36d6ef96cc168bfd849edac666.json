{"title":"Google Meet เพิ่มฟีเจอร์ตรวจจับท่าทางยกมือในระหว่างการประชุม","link":"https://www.blognone.com/node/136901","date":1700699903000,"content":"<div><div><div><p>Google Meet เพิ่มความสามารถใหม่ จากเดิมในการประชุมหากเราต้องการพูดจะมีปุ่มยกมือ (Hand raise) แต่คราวนี้เราสามารถยกมือจริง ๆ แล้ว Google Meet ก็รับรู้ว่ายกมือในระบบได้ด้วย</p>\n<p>โดย Google Meet จะใช้วิธีจับท่าทางในกล้องที่เปิดอยู่ว่ามีการยกมือเกิดขึ้นที่หน้าจอ ทั้งนี้เงื่อนไขคือกล้องต้องเปิด (อันนี้แน่นอน) ขณะเดียวกันมุมกล้องต้องเห็นชัดเจนว่ามือยกขึ้นมาห่างจากใบหน้าและลำตัว ระบบตรวจจับนี้จะไม่ทำงานหากคนนั้นกำลังเป็นผู้พูดอยู่แล้ว</p>\n<p>ฟีเจอร์นี้<strong>ปิด</strong>การทำงานเป็นค่าเริ่มต้น สามารถเปิดใช้งานได้โดยไปที่ More options &gt; Reactions &gt; Hand Raise Gesture และมีให้เฉพาะลูกค้า Google Workspace</p>\n<p>ที่มา: <a href=\"https://workspaceupdates.googleblog.com/2023/11/google-meet-hand-raise-gesture-detection.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/5f36eb5d80e1a34f6076665d56b75aba.png\" /></p>\n<p><img alt=\"No Description\" src=\"https://www.blognone.com/sites/default/files/externals/370c02cac0fce2689ea67b28d59492fa.gif\" /></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dcdf406de88126dd7196b945fdfdebb35a42ba36d6ef96cc168bfd849edac666","category":"Thai"}