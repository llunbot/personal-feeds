{"title":"Alibaba เปิดตัวโมเดล Qwen 2 เวอร์ชั่นรับอินพุตเป็นเสียง และเวอร์ชั่นแก้ปัญหาคณิตศาสตร์","link":"https://www.blognone.com/node/141360","date":1723384392000,"content":"<div><div><div><p>Alibaba Cloud ปล่อยโมเดล LLM แบบโอเพนซอร์สตระกูล Qwen 2 เพิ่มอีกสองรุ่น ได้แก่ Qwen2-Math และ Qwen2-Audio</p>\n<p>Qwen2-Math เป็นโมเดลที่ฝึกต่อจก Qwen2 โดยสร้างชุดข้อมูลคุณภาพสูงด้านคณิตศาสตร์เฉพาะ ทั้งหนังสือ, โค้ดต่างๆ, ชุดข้อสอบต่างๆ, จนถึงข้อมูลที่สังเคราะห์ออกมาจาก Qwen2 เอง จุดเด่นของโมเดลนี้คือทำคะแนนทดสอบด้านคณิตศาสตร์ เช่น GSM8K, MATH หรือ MMLU-STEM ได้สูงกว่าโมเดลปิดอย่าง GPT-4o หรือ Gemini เสียอีก</p>\n<p>Qwen2-Math ยังใช้งานได้เฉพาะภาษาอังกฤษเท่านั้น และมี 3 ขนาด คือ 1.5B, 7B, 72B เปิดให้ใช้งานแบบสัญญาอนุญาต Apache 2.0 ทีมงานระบุว่าจะเปิดเวอร์ชั่นภาษาจีนเร็วๆ นี้</p>\n<p>Qwen2-Audio เป็นโมเดลสำหรับแชตเป็นเสียงโดยตรง สามารถใส่เสียงอย่างเดียวหรือเสียงพร้อมข้อความได้ โดยข้อความสามารถใส่คำสั่งเกี่ยวกับเสียง เช่น การวิเคราะห์ว่าเป็นเสียงอะไร โมเดลนี้รองรับ 8 ภาษา ได้แก่ จีน, อังกฤษ, กวางตุ้ง, ฝรั่งเศส, อิตาลี, สเปน, เยอรมัน, และญี่ปุ่น</p>\n<p>สถาปัตยกรรมของ Qwen2-Audio เปลี่ยน encoder ใหม่เพื่อรองรับเสียงโดยเฉาพะ และฝึกโมเดลเข้ากับชุดข้อมูลของงานประเภทต่างๆที่เกี่ยวกับเสียง</p>\n<p>โมเดล Qwen2-Audio มีเพียงขนาดเดียว คือ 7B พร้อมรุ่น instruct แยกออกมา</p>\n<p>ที่มา - <a href=\"https://qwenlm.github.io/blog/qwen2-math/\">Qwen2-Math</a>, <a href=\"https://qwenlm.github.io/blog/qwen2-audio/\">Qwen2-Audio</a></p>\n<p><img alt=\"No Description\" src=\"https://www.blognone.com/sites/default/files/externals/b63f51cf8efc39c2696710be60c7d982.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/3c3721be1fe731c3ea07a744e3d6a540.png\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f62cd1d2fc8cc8728ad723be457c1d1802d44f74523f5f54e0093317bd32366","category":"Thai"}