{"title":"Galaxy S25 ขายดีในเกาหลีใต้ ยอดขายเกิน 1 ล้านเครื่องใน 21 วัน ทำลายสถิติ Note 10","link":"https://www.blognone.com/node/144987","date":1740735602000,"content":"<div><div><div><p>เว็บข่าวเกาหลี ETnews รายงานข่าวจากการให้สัมภาษณ์ของผู้บริหารซัมซุงในเกาหลีใต้ ว่ามือถือซีรีส์ Galaxy S25 มียอดขายในเกาหลีใต้ 1 ล้านเครื่องภายใน 21 วัน ซึ่งทำยอดขายแตะ 1 ล้านเครื่องได้เร็วกว่าตอน Galaxy S24 หนึ่งสัปดาห์ และขายได้เร็วกว่าแชมป์เก่า Galaxy Note 10 ที่รักษาสถิติไว้ 25 วัน ได้มานาน 5 ปีแล้ว</p>\n<p>ยอดพรีออเดอร์ของ Galaxy S25 ก็สร้างสถิติที่ 1.3 ล้านเครื่อง แต่ยอดพรีออเดอร์ไม่ได้แปลว่าจะเปลี่ยนมาเป็นยอดขายจริงได้ทั้งหมด</p>\n<p>ถ้าแยกตามรุ่นย่อย รุ่นที่ขายดีที่สุดคือ S25 Ultra คิดเป็น 50% ของยอดขายทั้งหมด และสีที่ขายดีที่สุดของ S25 Ultra คือ Titanium Silverblue และ Titanium Whitesilver ส่วนสีขายดีของ S25/S25+ คือ Icyblue และ Silver Shadow</p>\n<p>ที่มา - <a href=\"https://www.etnews.com/20250228000038\">ETnews</a> via <a href=\"https://www.sammobile.com/news/galaxy-s25-breaks-sales-record-in-korea-sells-1-million-21-days/\">SamMobile</a></p>\n<p><img alt=\"No Description\" src=\"https://www.blognone.com/sites/default/files/externals/c0dbab71c002ee5069a6f78a1f2703a4.jpeg\" /></p>\n</div></div></div><div><div>Topics: </div><div><div><a href=\"/topics/galaxy-s25\">Galaxy S25</a></div><div><a href=\"/topics/samsung\">Samsung</a></div><div><a href=\"/topics/south-korea\">South Korea</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a3fad9e4ba30da08d0377fb4984e405d56cdbb77375226d58661718f1f7f667","category":"Thai"}