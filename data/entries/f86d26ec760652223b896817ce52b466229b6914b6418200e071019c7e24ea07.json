{"title":"JetBrains จับมือ Azul พัฒนาประสิทธิภาพ Kotlin บน Azul Zing JVM","link":"https://www.blognone.com/node/146571","date":1747971162000,"content":"<span>JetBrains จับมือ Azul พัฒนาประสิทธิภาพ Kotlin บน Azul Zing JVM</span>\n\n  <div>\n    <div>Body</div>\n              <div><p>ข่าวการจับคู่ฟีเจอริ่งที่น่าสนใจในโลก Java Platform (แบบไม่มี Oracle) นั่นคือ JetBrains ในฐานะผู้สร้างภาษา Kotlin ซึ่งเป็นภาษาตระกูล JVM ประกาศความร่วมมือกับ Azul Systems บริษัทผู้สร้าง JVM ทางเลือกที่มีประสิทธิภาพสูงกว่า Oracle JVM</p>\n<p>เป้าหมายของความร่วมมือนี้คือพัฒนา Kotlin ให้มีประสิทธิภาพดีขึ้น โดยปรับปรุงการสร้าง bytecode จากฝั่ง Kotlin ไปสู่การแปลงโค้ดโดย Azul Zing JVM ซึ่งในระยะยาว อาจเป็นประโยชน์กลับไปที่ตัว Oracle JVM ด้วยเช่นกัน</p>\n<p>ขั้นแรกของความร่วมมือระหว่าง JetBrains กับ Azul คือปรับปรุงการวัดผลเบนช์มาร์คให้เป็นมาตรฐาน โดย JetBrains นำโค้ดตัวอย่างภาษา Kotlin มารันทดสอบบน Azul Zing JVM เทียบกับ Oracle JVM บนฮาร์ดแวร์คอนฟิกเดียวกัน พบว่าการรันบน Zing ให้ประสิทธิภาพ throughput ดีกว่า 30.5% จากนั้นขั้นถัดไป ทีมงานทั้งสองฝั่งจะหาวิธีปรับแต่งให้ประสิทธิภาพดีขึ้นต่อไป</p>\n<p>ที่มา - <a href=\"https://blog.jetbrains.com/kotlin/2025/05/kotlin-and-azul-collaboration-for-enhanced-runtime-performance/\">JetBrains</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Fri, 23/05/2025 - 10:32</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f86d26ec760652223b896817ce52b466229b6914b6418200e071019c7e24ea07","category":"Thai"}