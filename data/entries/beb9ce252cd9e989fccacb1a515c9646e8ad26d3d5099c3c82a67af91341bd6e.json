{"title":"Epic ถอนเกม Fortnite จาก Galaxy Store หลังซัมซุงบล็อค Sideloading เป็นดีฟอลต์","link":"https://www.blognone.com/node/141096","date":1721954049000,"content":"<div><div><div><p>Epic Games ประกาศถอน<a href=\"https://galaxystore.samsung.com/detail/com.epicgames.portal\">เกม Fortnite เวอร์ชัน Android ออกจาก Samsung Galaxy Store</a> หลัง<a href=\"https://www.blognone.com/node/141044\">นโยบายใหม่ของซัมซุงที่เปิดฟีเจอร์ Auto Blocker เป็นค่าดีฟอลต์</a> ทำให้การติดตั้งแอพแบบ sideloading ทำได้ยากขึ้น</p>\n<p>การเล่นเกม Fortnite บน Android ปัจจุบันทำได้สองทางคือ ดาวน์โหลดไฟล์ติดตั้งจากเว็บไซต์ของ Fortnite มาติดตั้งเองแบบ sideloading และการติดตั้งผ่าน Galaxy Store</p>\n<p>ถึงแม้นโยบายใหม่ของซัมซุงไม่กระทบกับการติดตั้ง Fortnite ผ่าน Galaxy Store โดยตรง แต่ Epic บอกว่านโยบายนี้ส่งผลเสียต่อคดีระหว่าง Epic และกูเกิลที่ยังอยู่ในชั้นศาล และแสดงให้เห็นท่าทีของซัมซุงที่ต้องการจำกัดการแข่งขันของวิธีการติดตั้งแอพบน Android</p>\n<p>แนวทางใหม่ของ Epic Games ยังต้องการเปิด Epic Games Store ของตัวเอง สามารถใช้งานได้กับ Android ทั่วโลก และ <a href=\"https://www.blognone.com/node/140765\">iOS เฉพาะในสหภาพยุโรป</a> สโตร์แห่งนี้เปิดรับแอพของค่ายอื่นๆ ด้วย โดยหักส่วนแบ่ง 12% หากใช้ระบบจ่ายเงินของ Epic และหัก 0% หากใช้ระบบจ่ายเงินภายนอก</p>\n<p>นอกจากนี้ Epic ยังประกาศนำเกมมือถือของตัวเองไปอยู่บนสโตร์ทางเลือกอื่นๆ ด้วย ที่ประกาศชื่อแล้วคือ <a href=\"https://www.blognone.com/node/139269\">AltStore บน iOS ในยุโรป</a> และจะประกาศชื่อสโตร์เพิ่มอีก 2 รายในเร็วๆ นี้</p>\n<p>ที่มา - <a href=\"https://www.epicgames.com/site/en-US/news/epic-s-new-game-strategy-for-mobile-stores\">Epic Games</a></p>\n<p><img alt=\"No Description\" src=\"https://www.blognone.com/sites/default/files/externals/6042c126ce4664d23c3c3aa21da1c3d2.png\" /></p>\n<blockquote><p>Sadly, Fortnite and our other games will be leaving the Samsung Galaxy Store in protest of their new policy of blocking side-loading. This change obstructs users from installing competing stores and is an issue we fought and won in the US Epic v Google US antitrust trial.</p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1816554185355325497?ref_src=twsrc%5Etfw\">July 25, 2024</a></p></blockquote>\n</div></div></div><div><div>Topics: </div><div><div><a href=\"/topics/fortnite\">Fortnite</a></div><div><a href=\"/topics/epic-games\">Epic Games</a></div><div><a href=\"/topics/samsung\">Samsung</a></div><div><a href=\"/topics/games\">Games</a></div><div><a href=\"/topics/altstore\">AltStore</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"beb9ce252cd9e989fccacb1a515c9646e8ad26d3d5099c3c82a67af91341bd6e","category":"Thai"}