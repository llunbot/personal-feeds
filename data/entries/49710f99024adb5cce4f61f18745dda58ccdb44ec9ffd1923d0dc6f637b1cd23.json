{"title":"Adobe เปิดตัว Creative Cloud Express บริการทำภาพอย่างง่าย เน้นใช้แชร์โซเชียล ใช้งานได้ฟรี","link":"https://www.blognone.com/node/126292","date":1639417930000,"content":"<div><div><div><p>Adobe เปิดตัวบริการ Creative Cloud Express แอปแต่งภาพเน้นใช้งานได้ง่ายๆ สำหรับคนทั่วไปที่ต้องการทำภาพสำหรับแชร์ลงโซเชียล หรือธุรกิจขนาดเล็กที่ต้องการทำโฆษณา โดยเป็นบริการแบบ freemium ผู้ใช้ทั่วไปสามารถใช้งานได้ฟรี พร้อมสตอเรจขนาด 2GB</p>\n<p>ตัวบริการมีทั้งแบบใช้งานบนเว็บและแอป เวอร์ชั่นพื้นฐานนั้นแก้ไขภาพได้ง่ายๆ และมี template, ฟอนต์, ใช้ภาพได้บางส่วน, และสตอเรจ 2GB เวอร์ชั่นพรีเมี่ยมจะเพิ่มฟีเจอร์จัดการแบรนด์, การตกแต่งรูปแบบซับซ้อน (ตัดภาพ, จัดกลุ่ม), ภาพสต็อก 160 ล้านภาพ, ฟอนต์ Adobe กว่า 20,000 ฟอนต์, และสตอเรจ 100GB ในเวอร์ชั่นพรีเมี่ยมยังมี Adobe Premiere Rush, Adobe Photoshop Express, Adobe Spark Video, และ Adobe Spark Page ให้พร้อมกัน</p>\n<p>บริการแก้ไขภาพอย่างง่ายนั้นมีหลายตัวในตลาด และส่วนมากหากเป็นบริการฟรีก็มักจะมีทางทำเงินเช่นการแสดงโฆษณา ทาง Adobe ระบุในงานแถลงข่าวว่ายังไม่มีแนวทางการแสดงโฆษณาในตอนนี้ แต่ที่ผ่านมา Adobe ก็ชินกับการให้บริการแบบ freemium มานานแล้ว เช่น Acrobat ที่ให้ใช้งานฟรีมาโดยตลอด ช่องทางสร้างรายได้อื่นๆ ที่เป็นไปได้สำหรับการให้บริการฟรี เช่น การขาย template หรือภาพเพิ่มเติมแบบจ่ายตามการใช้งานจริง ไม่ต้องสมัครสมาชิกก็เป็นไปได้ในอนาคต</p>\n<p>สามารถใช้งานได้ผ่านเว็บ, แอปบน Android, iOS, Windows (ผ่าน Microsoft Store) และจะมีเวอร์ชั่น Enterprise และ Teams ในปี 2022</p>\n<p>ที่มา - <a href=\"https://news.adobe.com/news/news-details/2021/Adobe-Introduces-Creative-Cloud-Express/default.aspx\">Adobe</a></p>\n<p><img src=\"https://www.blognone.com/sites/default/files/externals/e320268cfe06f4da78b49dfd721d3db8.jpg\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49710f99024adb5cce4f61f18745dda58ccdb44ec9ffd1923d0dc6f637b1cd23","category":"Thai"}