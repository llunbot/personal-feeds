{"title":"ซีอีโอ Sony Pictures บอกบริษัทจะโฟกัสการนำ AI มาช่วยลดค่าใช้จ่ายในการผลิตภาพยนตร์","link":"https://www.blognone.com/node/140124","date":1717460341000,"content":"<div><div><div><p>Tony Vinciquerra ซีอีโอ Sony Pictures Entertainment ส่วนธุรกิจผลิตภาพยนตร์และรายการโทรทัศน์ของโซนี่ เปิดเผยในงานแถลงข่าวกับนักลงทุนเมื่อสัปดาห์ที่ผ่านมา โดยพูดถึง AI ว่าเป็นสิ่งที่บริษัทกำลังให้ตวามสำคัญมาก เพราะปัญหาใหญ่ที่สุดในตอนนี้ของการผลิตภาพยนตร์คือค่าใช้จ่าย จึงมองหาแนวทางปรับปรุงให้มีประสิทธิภาพมากขึ้น ซึ่งการใช้ AI คือแนวทางหลัก</p>\n<p>ที่ผ่านมาผู้บริหารสตูดิโอภาพยนตร์มักไม่พูดถึงการนำ AI มาใช้งานตรง ๆ เท่ากับกรณีของ Vinciquerra นี้ โดยเขาก็ยอมรับว่าน่าจะสร้างคำถามต่อวงการความคิดสร้างสรรค์ ซึ่งเขาอ้างถึงการ<a href=\"https://www.blognone.com/node/134840\">หยุดงานประท้วง</a>ของคนทำงานในปีที่แล้ว ซึ่ง AI เป็นหัวข้อหนึ่งในการประท้วง เขาบอกว่าผลจากข้อสรุปตอนนั้นทำให้สตูดิโอมีกรอบที่ชัดเจนขึ้นด้วยในการนำ AI มาใช้งาน</p>\n<p>ประเด็นอื่นในการแถลงข่าวนี้มีคำถามทั้งเรื่อง Sony Pictures อาจซื้อกิจการ Paramount, อาจขายคอนเทนต์ลง Netflix ซึ่งส่วนใหญ่ Vinciquerra ปฏิเสธที่จะให้ความเห็นเนื่องจากทั้งหมดเป็นแผนเชิงกลยุทธ์</p>\n<p>ที่มา: <a href=\"https://www.indiewire.com/news/breaking-news/sony-pictures-will-cut-film-costs-using-ai-1235010605/\">IndieWire</a></p>\n<p><img src=\"https://www.blognone.com/sites/default/files/externals/86a3ac92cd6c28a4fecab975bb889d94.jpg\" /></p>\n</div></div></div><div><div>Topics: </div><div><div><a href=\"/topics/sony-pictures\">Sony Pictures</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/movies\">Movies</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43f3d05594deb3265f6cb2e748ea9ea305b3a4b5e8f8c1ef47927c9250d2bc6f","category":"Thai"}