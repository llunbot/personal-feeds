{"title":"GitHub ออกส่วนขยาย GitHub Actions ให้ Visual Studio Code","link":"https://www.blognone.com/node/133245","date":1680248429000,"content":"<div><div><div><p>GitHub ออก<a href=\"https://marketplace.visualstudio.com/items?itemName=github.vscode-github-actions\">ส่วนขยาย GitHub Actions</a> ให้กับ VS Code (เชื่อมจักรวาลไมโครซอฟท์ด้วยกันเอง) ช่วยให้นักพัฒนาสามารถจัดการเวิร์คโฟลว์ต่างๆ ได้จากตัว IDE โดยตรง</p>\n<p>GitHub Actions เป็นบริการเวิร์คโฟลว์สำหรับสั่งงานอัตโนมัติตามเงื่อนไขที่กำหนด <a href=\"https://www.blognone.com/node/105911\">เปิดตัวครั้งแรกในปี 2018</a> และอาศัยฐานนักพัฒนาจำนวนมากของ GitHub ขยายมาสู่บริการ CI/CD ได้อย่างรวดเร็ว ตัวอย่างการใช้งานที่พบบ่อยคือแก้โค้ด สั่ง push ขึ้น Git แล้วสั่งให้รัน unit/integration test ทุกครั้ง</p>\n<p>การออกส่วนขยาย Actions บน VS Code ซึ่งเป็น IDE ยอดนิยมของนักพัฒนาอยู่แล้ว จึงช่วยอำนวยความสะดวกให้นักพัฒนาที่เก็บโค้ดบน GitHub และรันผ่าน Actions ไปอีกขั้น เพราะสามารถทำทุกอย่างได้โดยไม่ต้องออกจากหน้า IDE เลย</p>\n<p><img alt=\"No Description\" src=\"https://www.blognone.com/sites/default/files/externals/f21be31cb305798862208c6a2e4fbe85.png\" /></p>\n<p><img alt=\"No Description\" src=\"https://www.blognone.com/sites/default/files/externals/f24304dba036b4ce106ccfa03697d65b.png\" /></p>\n<p>ที่มา - <a href=\"https://github.blog/2023-03-28-announcing-the-github-actions-extension-for-vs-code/\">GitHub Blog</a></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/visual-studio-code\">Visual Studio Code</a></div><div><a href=\"/topics/extension\">Extension</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06e01114c156c38a67f0a7344c2353560f1c82c5bf112f46ac62ed1084dc25fd","category":"Thai"}