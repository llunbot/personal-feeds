{"title":"Disney+ มีจำนวนสมาชิกในไตรมาสล่าสุด 116.0 ล้านบัญชีแล้ว","link":"https://www.blognone.com/node/124205","date":1628813914000,"content":"<div><div><div><p>ดิสนีย์รายงานผลประกอบการประจำไตรมาสสิ้นสุดวันที่ 3 กรกฎาคม 2021 โดยบริการวิดีโอสตรีมมิ่ง Disney+ มีผู้จำนวนผู้สมัครใช้งานแบบเสียเงิน 116.0 ล้านบัญชี เพิ่มขึ้นมากกว่าเท่าตัวเมื่อเทียบกับช่วงเวลาเดียวกันในปีก่อนที่ 57.5 ล้านบัญชี</p>\n<p>อย่างไรก็ตามรายได้เฉลี่ยนั้นลดลง 10% เหลือ 4.16 ดอลลาร์ต่อสมาชิกต่อเดือน ซึ่งสาเหตุหลักมาจากแพ็คเกจ Disney+ Hotstar ในหลายประเทศที่ใช้กลยุทธ์ราคาไม่สูง รวมทั้ง<a href=\"https://www.blognone.com/node/123072\">ประเทศไทย</a>ด้วย</p>\n<p>ในไตรมาสที่ผ่านมา <a href=\"https://www.blognone.com/node/123807\">Netflix รายงาน</a>ว่าจำนวนสมาชิกทั่วโลกมี 209.18 ล้านบัญชี</p>\n<p>ซีอีโอ Bob Chapek ให้สัมภาษณ์หลังแถลงผลประกอบการว่าบริษัทยังคงแผนการทดลอง ที่จะนำภาพยนตร์ฉายเฉพาะในโรงหนังก่อน 45 วัน จากนั้นจึงลงสตรีมมิ่ง เพื่อดูว่าพฤติกรรมผู้ชมเปลี่ยนไปหรือไม่จากการระบาดของโควิด-19 โดยเรื่องล่าสุดคือ Shang-Chi ภาพยนตร์ล่าสุดในจักรวาล Marvel</p>\n<p>Chapek ยังบอกว่าดิสนีย์คาดว่าจำนวนสมาชิก Disney+ จะอยู่ที่ 230-260 ล้านบัญชีตามแผนงานภายในปี 2024</p>\n<p>ภาพรวมธุรกิจของดิสนีย์ มีรายได้เพิ่มขึ้น 45% เป็น 17,022 ล้านดอลลาร์ มีกำไรสุทธิ 923 ล้านดอลลาร์ โดยกลุ่มธุรกิจ Parks, Experiences and Products ที่ได้รับผลกระทบจากโควิด-19 เริ่มกลับมามีกำไรจากการดำเนินงานแล้ว อย่างไรก็ตามหากดูเฉพาะธุรกิจสวนสนุกที่เริ่มกลับมาเปิดก็ยังขาดทุนอยู่</p>\n<p>ที่มา: <a href=\"https://www.cnbc.com/2021/08/12/disney-dis-fiscal-q3-2021-earnings.html\">CNBC</a></p>\n<p><img src=\"https://www.blognone.com/sites/default/files/externals/d1ca5bc2986e82dc90df6439f970f646.png\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ffda44765e36a029bf55efd2a43059ccabb6d29793cec40c11d1537495604f7","category":"Thai"}