{"title":"Broadcom ปิดดีลขายธุรกิจ EUC (VMware Horizon) ให้ KKR 4 พันล้านดอลลาร์","link":"https://www.blognone.com/node/138408","date":1708958778000,"content":"<div><div><div><p>บริษัทการลงทุน KKR ประกาศบรรลุข้อตกลงเพื่อซื้อส่วนธุรกิจ End-User Computing (EUC) จาก Broadcom ที่มูลค่าดีลประมาณ 4 พันล้านดอลลาร์ <a href=\"https://www.blognone.com/node/138387\">ตามข่าว</a>ที่ออกมาก่อนหน้านี้ โดยหลังดีลเสร็จสิ้น ส่วนธุรกิจ EUC นี้ จะดำเนินงานเป็นบริษัทแยกอิสระ</p>\n<p>EUC เดิมเป็นส่วนธุรกิจของ VMware ที่ Broadcom ได้มาจากการ<a href=\"https://www.blognone.com/node/128689\">ซื้อกิจการเมื่อปี 2022</a> ซึ่งดูแลการพัฒนาโซลูชันสำหรับการทำงาน บริหารจัดการเดสก์ท็อปและแอพพลิเคชันต่าง ๆ มีผลิตภัณฑ์เด่นคือ Horizon สำหรับจัดการแอพพลิเคชันบน Virtualization (VDI), Workspace ONE และ Unified Endpoint Management (UEM) รวมทั้งผลิตภัณฑ์อื่น</p>\n<p>Shankar Iyer หัวหน้าส่วนธุรกิจ EUC ปัจจุบัน จะทำหน้าที่ดูแลส่วน EUC นี้ต่อไปหลังจากแยกเป็นบริษัทอิสระ ภายใต้เจ้าของใหม่ KKR โดย KKR จะโฟกัสที่การขายผลิตภัณฑ์กับลูกค้าของบริษัทที่มีอยู่ในเครือ ซึ่งเป็นซอฟต์แวร์สำหรับการทำงานในองค์กรต่าง ๆ</p>\n<p>ที่มา: <a href=\"https://media.kkr.com/news-details/?news_id=48701629-ae4d-4d88-b1a9-90a438c6bf6c\">KKR</a> ภาพ <a href=\"https://www.vmware.com/products/horizon.html\">VMware</a></p>\n<p><img src=\"https://www.vmware.com/content/dam/digitalmarketing/vmware/en/images/gallery/illustrations/illu-prod-collaboration-c-whtbg.png\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/acquisition\">Acquisition</a></div><div><a href=\"/topics/vmware\">VMware</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bacc8e91914feec9e0cd4c2916ff708d4c1d889fd6f732a7ba2649617008528","category":"Thai"}