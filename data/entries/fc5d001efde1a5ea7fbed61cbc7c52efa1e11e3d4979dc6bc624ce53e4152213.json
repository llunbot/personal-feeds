{"title":"ข้อมูลความปลอดภัยหลุดจาก Tesla พบบริษัทพยายามไม่ส่งรายงานผลการตรวจสอบให้ลูกค้า","link":"https://www.blognone.com/node/134062","date":1685383676000,"content":"<div><div><div><p>Handelsblatt เว็บข่าวเยอรมนีรายงานถึงไฟล์ข้อมูลจาก Tesla ที่ได้มาจากแหล่งข่าว โดยเป็นเอกสารภายในรานงานถึงเหตุด้านความปลอดภัยนับพันรายการ ในช่วงปี 2015-2022 และยังมีข้อมูลส่วนบุคคลของพนักงานอีกกว่าแสนคน</p>\n<p>รายงานเหตุการณ์รถเร่งความเร็วเองจำนวนถึง 2,400 รายการ ส่วนหนึ่งเคยมีการสอบสวนในสหรัฐฯ แล้วแต่สำนักงานความปลอดภัยบนท้องถนนสหรัฐฯ ก็ระบุว่าน่าจะเกิดจากความผิดพลาดของผู้ขับขี่เอง อีกกว่า 1,500 รายการเป็นรายงานถึงปัญหาในระบบเบรก 139 รายการเป็นเหตุรถเบรกเอง อีก 383 รายการเป็นเหตุรถหยุดเอง และอีกกว่า 3,000 รายการเป็นปัญหาความปลอดภัยจากระบบช่วยขับขี่</p>\n<p>เอกสารยังแสดงถึงกระบวนการภายในของ Tesla ว่ามีแนวทางที่จะไม่ส่งเอกสารการตรวจสอบเหตุต่างๆ กลับไปให้ลูกค้า เอกสารแต่ละฉบับจะแปะคำเตือนว่าใช้เป็นการภายในเท่านั้น  และหากต้องแจ้งผลให้ลูกค้า ต้องแจ้งปากเปล่าเท่านั้น ห้ามส่งอีเมล, ข้อความ, หรือ voicemail ทั้งสิ้น</p>\n<p>ที่มา - <a href=\"https://arstechnica.com/cars/2023/05/massive-trove-of-tesla-files-contains-thousands-of-safety-complaints/\">ArsTechnica</a></p>\n<p><img src=\"https://www.blognone.com/sites/default/files/externals/1520919ec398ec31f7d1b9d8125b7c2a.jpg\" alt /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc5d001efde1a5ea7fbed61cbc7c52efa1e11e3d4979dc6bc624ce53e4152213","category":"Thai"}