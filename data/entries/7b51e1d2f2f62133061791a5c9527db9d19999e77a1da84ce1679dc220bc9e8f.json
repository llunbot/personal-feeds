{"title":"โนเบลสาขาการแพทย์ 2023 มอบให้ 2 ศาสตราจารย์ผู้พัฒนาเทคโนโลยีสำหรับวัคซีน mRNA","link":"https://www.blognone.com/node/136036","date":1696259245000,"content":"<div><div><div><p>รางวัลโนเบลสาขาการแพทย์ประจำปี 2023 ประกาศมอบรางวัลให้กับ Katalin Karikó และ Drew Weissman สองนักวิทยาศาสตร์ที่พัฒนาเทคโนโลยี mRNA ซึ่งเป็นพื้นฐานสำคัญในการพัฒนาวัคซีนโควิด 19</p>\n<p>ทั้งนี้เทคโนโลยี mRNA ได้ถูกทดลองมาระยะหนึ่งก่อน จนกระทั่งถูกนำมาใช้ในวงกว้างครั้งแรกเพื่อป้องกันการระบาดของโควิด 19 ซึ่งปัจจุบัน mRNA ถูกนำมาใช้ศึกษาวิจัยป้องกันโรคอื่นด้วยรวมทั้งมะเร็ง</p>\n<p>mRNA ย่อมาจาก Messenger Ribonucleic Acid เป็นวิธีการใหม่ในการพัฒนาวัคซีนป้องกันโรค จากเดิมการพัฒนาวัคซีนจะใช้ไวรัสหรือแบคทีเรียตาย ขณะที่วิธีการ mRNA ใช้การกระตุ้นให้ยีนในร่างกายสร้างโปรตีนที่ยับยั้งไวรัส ทำให้ปลดล็อกกุญแจสำคัญในการพัฒนาวัคซีนได้รวดเร็วมากขึ้น</p>\n<p>ปัจจุบัน Katalin Karikó เป็นศาสตราจารย์ที่ Szeged University ในฮังการี และ Drew Weissman เป็น ศาสตราจารย์ที่ University of Pennsylvania</p>\n<p>ที่มา: <a href=\"https://www.bbc.com/news/health-66983060\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/48ae7507ca59ff000b13fb92cc5422c1.jpg\" /></p>\n</div></div></div><div><div>Topics: </div><div><div><a href=\"/topics/covid-19\">COVID-19</a></div><div><a href=\"/topics/nobel\">Nobel</a></div><div><a href=\"/topics/health\">Health</a></div><div><a href=\"/topics/mrna\">mRNA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b51e1d2f2f62133061791a5c9527db9d19999e77a1da84ce1679dc220bc9e8f","category":"Thai"}