{"title":"Meta แต่งตั้ง Hock Tan และ John Arnold เป็น 2 กรรมการบอร์ดบริษัทคนใหม่","link":"https://www.blognone.com/node/138217","date":1707992971000,"content":"<div><div><div><p>Meta แต่งตั้งกรรมการบอร์ดบริษัทเพิ่ม 2 คน คือ Hock E. Tan ซีอีโอและประธาน Broadcom กับ John Arnold ผู้ร่วมก่อตั้งและประธานร่วมของ Arnold Ventures และเคยเป็นอดีตผู้บริหาร Enron โดยให้มีผลทันที</p>\n<p>Mark Zuckerberg ผู้ก่อตั้งและซีอีโอ Meta กล่าวว่าเขารู้สึกตื่นเต้นที่ทั้ง Hock Tan และ John Arnold ได้เข้าร่วมกรรมการบอร์ดของ Meta การที่บริษัทมีเป้าหมายสร้างปัญญาประดิษฐ์สำหรับงานทั่วไป (AGI) แล้วได้ผู้บริหารที่เชี่ยวชาญในอุตสาหกรรมซิลิคอน และโครงสร้างพื้นฐานพลังงานมาร่วมเป็นบอร์ด ก็จะสนับสนุนวิสัยทัศน์ระยะยาวนี้ต่อไป</p>\n<p>การแต่งตั้งบอร์ดเพิ่ม 2 คนนี้ เพื่อมาแทนที่ตำแหน่งของ Sheryl Sandberg อดีตซีโอโอ Meta ที่<a href=\"https://www.blognone.com/node/137723\">ประกาศลาออกจากทุกตำแหน่ง</a> มีผลในเดือนพฤษภาคมนี้ ทั้งนี้กรรมการบอร์ดของ Meta ปัจจุบันมีทั้ง Mark Zuckerberg, Peggy Alford อดีตผู้บริหาร PayPal, Marc Andreessen ผู้ก่อตั้งกองทุน Andreessen Horowitz, Drew Houston ซีอีโอและผู้ก่อตั้ง Dropbox, Tony Xu ซีอีโอ DoorDash และอีกหลายคน</p>\n<p>ที่มา: <a href=\"https://about.fb.com/news/2024/02/hock-tan-and-john-arnold-join-meta-board-of-directors/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/ee1c29b67b4f7347fba67d84bf11944d.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/broadcom\">Broadcom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fc4f2b7d42a83115d2658a3bb511616ce4d370a71ffcf607e949b6ad8887688","category":"Thai"}