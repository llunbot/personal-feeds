{"title":"องค์การอนามัยโลกขอจีนเปิดเผยข้อมูลเพิ่ม หลังเกิดโรคปอดอักเสบระบาดในจีน","link":"https://www.blognone.com/node/136910","date":1700720468000,"content":"<div><div><div><p>องค์การอนามัยโลก (WHO) ออกแถลงข่าวว่าได้ขอข้อมูลไปยังรัฐบาลจีน ถึงเหตุการณ์โรคปอดอักเสบ (pneumonia) ระบาดในเด็ก โดยข้อให้ส่งผลตรวจจากห้องปฎิบัติการในเด็กกลุ่มนี้ผ่านทาง International Health Regulations</p>\n<p><a href=\"https://promedmail.org/promed-post/?id=8713261\">ProMED ออกรายงานเมื่อวานนี้</a>ว่าโรงพยาบาลในปักกิ่งและเหลียวหนิง ตลอดจนเมืองอื่นๆ กำลังเกิดภาวะคนไข้ล้นโรงพยาบาลเนื่องจากเด็กป่วยจำนวนมาก โดยเด็กที่ป่วยนั้นไม่ไอ  และไม่มีอาการอื่นนอกจากมีไข้ โรงเรียนบางแห่งหยุดเรียนไปแล้วจากเหตุการณ์ครั้งนี้ เนื่องจากครูก็ป่วยด้วย</p>\n<p>WHO ระบุว่ามีรายงานถึงโรคระบาดที่คล้ายไข้หวัดใหญ่ตั้งแต่กลางเดือนตุลาคมที่ผ่านมา และกำลังรวบรวมข้อมูลเพิ่มเติม โดยแนะนำให้ผู้ที่อยู่ในจีนระวังตัว เว้นระยะห่างจากผู้ป่วย, อยู่บ้านเมื่อป่วย, ใส่หน้ากากอนามัย, ล้างมือบ่อยๆ</p>\n<p>ที่มา - <a href=\"https://www.who.int/news/item/22-11-2023-who-statement-on-reported-clusters-of-respiratory-illness-in-children-in-northern-china\">WHO</a></p>\n<p><img alt=\"No Description\" src=\"https://www.blognone.com/sites/default/files/externals/13fa38d6d87819a36f0464a731ca048d.jpg\" /><br />\nภาพจาก <a href=\"https://www.flickr.com/photos/us-mission/6946430257\">U.S. Mission Photo by Eric Bridiers / Flickr</a></p>\n</div></div></div><div><div>Topics: </div><div><div><a href=\"/topics/who\">WHO</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3dc8262078a52a115a82da74d204e8425669015852075976f1bd059c63687016","category":"Thai"}