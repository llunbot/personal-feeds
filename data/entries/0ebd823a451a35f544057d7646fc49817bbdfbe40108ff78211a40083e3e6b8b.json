{"title":"ลาก่อน OneNote for Windows 10 สิ้นระยะซัพพอร์ต 14 ตุลาคม 2025 พร้อม Windows 10","link":"https://www.blognone.com/node/145431","date":1742775144000,"content":"<div><div><div><p>เมื่อปี 2021 <a href=\"https://www.blognone.com/node/124100\">ไมโครซอฟท์เคยประกาศเส้นทางของแอพ OneNote บนวินโดวส์</a> ที่เดิมมี 2 ตัว ว่าเลือกให้ OneNote (Win32) รอด แล้วจะเลิกทำ OneNote for Windows 10 (UWP) หลังเวลาผ่านมา 4 ปี วันนั้นใกล้มาถึงแล้ว</p>\n<p>ล่าสุดไมโครซอฟท์ประกาศวันสิ้นสุดการซัพพอรต์ของ OneNote for Windows 10 (UWP) เป็นวันที่ 14 ตุลาคม 2025 (<a href=\"https://www.blognone.com/node/143912\">วันเดียวกับ Windows 10 หยุดการซัพพอร์ต</a>) และแนะนำให้ผู้ใช้ย้ายมาใช้ OneNote (Win32) ตั้งแต่เนิ่นๆ</p>\n<p>ข้อมูลใหม่ที่น่าสนใจคือ หลังจากเดือนมิถุนายน 2025 เป็นต้นไป ผู้ใช้ OneNote for Windows 10 จะซิงค์ข้อมูลได้ช้าลง และในเดือนกรกฎาคม 2025 จะเห็นแบนเนอร์แจ้งเตือนในแอพให้ย้าย</p>\n<p>ตอนนี้ตัวแอพ OneNote for Windows 10 มีคำว่า (Legacy) ห้อยท้ายชื่อ ยังสามารถดาวน์โหลดได้จาก <a href=\"https://apps.microsoft.com/detail/9wzdncrfhvjl?hl=en-US&amp;gl=TH\">Microsoft Store</a> แบบต้องเข้าลิงก์โดยตรงเท่านั้น และค้นหาไม่เจอแล้ว</p>\n<p>ที่มา - <a href=\"https://mc.merill.net/message/MC1035701\">Microsoft</a> via <a href=\"https://www.neowin.net/news/microsoft-is-killing-onenote-for-windows-10/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/bdab71daf35f43e9fa8d21d286fb97f0.jpeg\" /></p>\n</div></div></div><div><div>Topics: </div><div><div><a href=\"/topics/onenote\">OneNote</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ebd823a451a35f544057d7646fc49817bbdfbe40108ff78211a40083e3e6b8b","category":"Thai"}