{"title":"Andrew Ng คัดค้านข้อเสนอหยุดวิจัย AI นาน 6 เดือน ระบุทำไม่ได้จริง","link":"https://www.blognone.com/node/133211","date":1680110240000,"content":"<div><div><div><p>หลังจากกลุ่มนักวิชาการ และนักธุรกิจออกมาลงชื่อในจดหมายเปิดผนึกเพื่อขอให้<a href=\"https://www.blognone.com/node/133206\">หยุดการขยายขนาดโมเดลปัญญาประดิษฐ์ที่ใหญ่กว่า GPT-4</a> เอาไว้ 6 เดือนเพื่อวางมาตรกรความปลอดภัย ตอนนี้ Andrew Ng หนึ่งในผู้บุกเบิกวงการ Deep Learning ก็ออกมาแสดงความไม่เห็นด้วย</p>\n<p>Ng ระบุว่าไม่มีทางที่จะหยุดไม่ให้ทุกคนขยายขนาดโมเดลปัญญาประดิษฐ์ เว้นแต่จะใช้มาตรการรัฐมาหยุดการวิจัย ซึ่งจะเป็นบรรทัดฐานที่แย่ และทำร้ายการสร้างนวัตกรรม เขายอมรับว่าปัญญาประดิษฐ์นั้นมีความเสี่ยง แต่สื่อที่พยายามสร้างภาพว่าบริษัทสร้างปัญญาประดิษฐ์ที่อันตรายนั้นก็ไม่จริงเหมือนกัน เพราะบริษัทส่วนใหญ่ระมัดระวังกันอยู่แล้วแม้จะมีบางกลุ่มทำเรื่องไม่ดีบ้าง</p>\n<p>เขาเสนอว่าการรับประกันความปลอดภัยของปัญญาประดิษฐ์ควรอาศัยการกำกับดูแล, ความโปร่งใส, และการตรวจสอบย้อนกลับ และพูดคุยกันอย่างสร้างสรรค์ แทนที่จะเป็นการหยุดการพัฒนาไปเฉยๆ</p>\n<p>ที่มา - <a href=\"https://twitter.com/AndrewYNg/status/1641121451611947009\">@AndrewYNg</a></p>\n<p><img src=\"https://www.blognone.com/sites/default/files/externals/b1ad7f682584040d21824936c85c43bf.jpg\" alt=\"No Description\" /></p>\n<p>ภาพจาก  <a href=\"https://www.facebook.com/photo.php?fbid=1205176966204875&amp;set=pb.100001377487939.-2207520000.1501060547.&amp;type=3&amp;theater\">Facebook Andrew Ng</a></p>\n</div></div></div><div><div>Topics: </div><div><div><a href=\"/topics/andrew-ng\">Andrew Ng</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f64f3f586c70dc59c50553bb266ee6e1656eeb0f54b68f2c6a1c22e394a176da","category":"Thai"}