{"title":"LINE เปลี่ยนชื่อฟีเจอร์ Timeline เป็น VOOM หันมาเน้นคลิปสั้นแนวตั้งมากขึ้น","link":"https://www.blognone.com/node/126013","date":1637843728000,"content":"<div><div><div><p>ฟีเจอร์วิดีโอสั้นแนวตั้งตามสมัยนิยม เป็นสิ่งที่แอพโซเชียลแทบทุกตัวต้องหันมาทำตาม TikTok กันหมด ล่าสุด LINE เป็นแอพล่าสุดที่เพิ่มฟีเจอร์วิดีโอสั้นในชื่อ VOOM (ย่อมาจาก  \"Video Room” “Visual Room\" และ “Boom”)</p>\n<p>LINE VOOM จะมาแทนฟีเจอร์ Timeline (ถือเป็น Timeline เวอร์ชันอัพเกรดและเปลี่ยนชื่อ) โดยเป็นไอคอนที่อยู่ตรงกลางของแถบไอคอนด้านล่าง 5 อันของเดิม โดย VOOM จะมีทั้งโพสต์แบบเดิม, โพสต์สตอรี่ และล่าสุดคือโพสต์แบบคลิปสั้นด้วย</p>\n<p>LINE บอกว่าจะมีเนื้อหาวิดีโอแบบเอ็กซ์คลูซีฟ โดยเฉพาะสาย K-Pop เริ่มในเดือนธันวาคมนี้ และในอนาคตจะมีวิดีโอที่เชื่อมกับบริการอื่นๆ อย่าง LINE Manga และ LINE Music รวมถึงมีโครงการจ่ายเงินค่าโฆษณาให้กลุ่มครีเอเตอร์ด้วย</p>\n<p>LINE VOOM จะเริ่มเปิดใช้งานในแอพ LINE เวอร์ชัน 11.20 ขึ้นไป ถ้าของใครยังไม่มา สามารถ<a href=\"https://linevoom.line.me/\">ลองเปิดผ่านเวอร์ชันเว็บ</a>กันก่อนได้</p>\n<p><img src=\"https://www.blognone.com/sites/default/files/externals/b6e78aef874a71859ece368ce790d55f.jpg\" /></p>\n<p>ที่มา - <a href=\"https://linecorp.com/en/pr/news/en/2021/4014\">LINE</a></p>\n</div></div></div><div><div>Topics: </div><div><div><a href=\"/topics/line\">LINE</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68422c1947151c7c34916853f643ad577c46cd3723c8809fc557680659d70d9f","category":"Thai"}