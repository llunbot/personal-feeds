{"title":"[ไม่ยืนยัน] Apple ปรับตำแหน่งผู้บริหารส่วน Apple Music และฝ่ายประสานงานกับหน่วยงานรัฐ","link":"https://www.blognone.com/node/146150","date":1745987689000,"content":"<div><div><div><p>มีรายงานจาก Mark Gurman แห่ง Bloomberg คนเดิมอีกครั้งเกี่ยวกับการปรับตำแหน่งผู้บริหารระดับสูงในแอปเปิล ซึ่งคราวนี้<a href=\"https://www.blognone.com/node/146003\">ไม่เกี่ยว</a>กับ <a href=\"https://www.blognone.com/node/145377\">Siri</a> แต่เป็นแผนกอื่น</p>\n<p>เริ่มที่ Apple Music โดยให้สองผู้บริหารคือ Rachel Newman ซึ่งทำงานในแอปเปิลอยู่แล้ว และ Ole Obermann ที่ดูแลธุรกิจเพลงใน TikTok มารับผิดชอบส่วนบริการฟังเพลงสตรีมมิ่ง ทั้งคู่จะรายงานตรงกับ Oliver Schusser ที่เดิมรับผิดชอบ Apple Music โดยตรง แต่ปัจจุบันมีความรับผิดชอบมากขึ้นทั้ง <a href=\"https://www.blognone.com/node/115870\">Beats</a>, Apple TV+, <a href=\"https://www.blognone.com/node/138325\">Apple Sports</a></p>\n<p>นอกจากนี้ Gurman บอกว่าแผนก Government Affairs ที่ดูแลการประสานงานกับหน่วยงานรัฐบาลแต่ละประเทศ มีการเปลี่ยนแปลงเช่นกัน โดยปรับทีมที่ดูแลทวีปเอเชียและยุโรป ขึ้นมารายงานตรงในระดับเดียวกับทีมของสหรัฐอเมริกา โดยทั้งหมดขึ้นตรงกับ Tim Powderly ผู้อำนวยการฝ่าย รวมทั้งให้ Nick Annman รับผิดชอบเฉพาะการประสานงานกับจีนและอินเดียโดยเฉพาะ</p>\n<p>ที่มา: <a href=\"https://www.bloomberg.com/news/articles/2025-04-30/apple-aapl-reshuffles-government-affairs-and-music-units-in-latest-changes\">Bloomberg</a></p>\n<p><img src=\"https://www.blognone.com/sites/default/files/externals/830569a1fd29a0b915d2f91664a83b48.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/management\">Management</a></div><div><a href=\"/topics/rumors\">Rumors</a></div><div><a href=\"/topics/apple-music\">Apple Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c01b7595d15d5682fe1f96788db025059adb1d5e77e56cc297c0af2902e493e","category":"Thai"}