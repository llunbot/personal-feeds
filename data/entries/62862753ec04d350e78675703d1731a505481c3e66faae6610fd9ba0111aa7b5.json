{"title":"ประยุทธ์ตั้งเลขาธิการกสทช. เป็นหัวหน้าศูนย์ภายใต้ ศบค. หลังมอบอำนาจกสทช. ตัดเน็ต","link":"https://www.blognone.com/node/124010","date":1627839996000,"content":"<div><div><div><p>พลเอกประยุทธ์ จันทร์โอชา ออกคำสั่งนายกรัฐมนตรีที่ 13/2564 ตั้ง \"ศูนย์ปฎิบัติการด้านการแก้ไขสถาณการณ์ฉุกเฉินในส่วนที่เกี่ยวกับการสื่อสารในอินเทอร์เน็ต\" ภายใต้ศูนย์บริหารสถานการณ์ฉุกเฉินการแพร่ระบาดของโรคติดเชื้อไวรัสโคโรนา 2019 (ศบค.) โดยให้เลขาธิการกสทช. เป็นหัวหน้าศูนย์</p>\n<p>โครงสร้างของศบค. <a href=\"http://123.242.172.6/covid19_surat/document/order/06.pdf\">เมื่อตั้งครั้งแรกมีศูนย์ย่อยภายใต้ศบค. อยู่ 8 ศูนย์</a> โดยมี ศูนย์ปฎิบัติการด้านการสื่อสารโทรคมนาคม และสื่อสังคมออนไลน์ อยู่ด้วย และ<a href=\"http://www.nsc.go.th/wp-content/uploads/2020/12/CV19-75.pdf\">ปลายปี 2020 จึงมีการปรับโครงสร้างเหลือ 6 ศูนย์</a> และตัดหน่วยงานด้านอินเทอร์เน็ตออกไป</p>\n<p>การเพิ่มศูนย์ภายใต้ศบค. ครั้งนี้เกิดขึ้นเพียง 2 วันหลังจากพลเอกประยุทธ์มอบอำนาจให้กสทช. สามารถสั่งให้ผู้ให้บริการอินเทอร์เน็ตสั่ง<a href=\"https://www.blognone.com/node/123964\">ตัดอินเทอร์เน็ตหมายเลขไอพีที่เป็นต้นทางของ \"ข้อความอันอาจทำให้ประชาชนเกิดความหวาดกลัว\"</a></p>\n<p>ที่มา - <a href=\"http://www.ratchakitcha.soc.go.th/DATA/PDF/2564/E/173/T_0009.PDF\">ราชกิจจานุเบกษา</a></p>\n<p><img src=\"https://www.blognone.com/sites/default/files/externals/5a153b20b73ea01301f47c3fa6e6f3a0.jpg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/nbtc\">NBTC</a></div><div><a href=\"/topics/internet-censorship\">Internet Censorship</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62862753ec04d350e78675703d1731a505481c3e66faae6610fd9ba0111aa7b5","category":"Thai"}