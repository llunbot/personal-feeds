{"title":"Hogwarts Legacy มีลุ้นเกมที่ขายดีที่สุดของสหรัฐฯ ปีนี้ หลัง Call of Duty/Rockstar ครองแชมป์ 15 ปี","link":"https://www.blognone.com/node/137228","date":1702541797000,"content":"<div><div><div><p>Hogwarts Legacy อาจจะกลายเป็นเกมที่ขายดีที่สุดในตลาดสหรัฐฯ ประจำปีนี้ หลังเกม Call of Duty และเกมค่าย Rockstar Games ครองตำแหน่งนี้มาตั้งแต่ปี 2008 แม้ว่า Call of Duty: Modern Warfare 3 เพิ่งวางขายเพียงแค่เดือนเดียวจะไล่ตามหลังมาแล้วก็ตาม</p>\n<p>Mat Piscatella กรรมการบริหารของ Circana (ชื่อเดิม NPD) บริษัทวิจัยตลาดได้โพสผ่าน X ถึงยอดขายเกมที่นับจากเดือนมกราคมถึงเดือนพฤศจิกายนโดยนับรวมทั้งยอดขายเกม และ DLC มี 20 อันดับดังนี้</p>\n<ol>\n<li>Hogwarts Legacy</li>\n<li>Call of Duty: Modern Warfare 3</li>\n<li>The Legend of Zelda: Tears of the Kingdom</li>\n<li>Marvel’s Spider-Man 2</li>\n<li>Madden NFL 24</li>\n<li>Diablo IV</li>\n<li>Call of Duty: Modern Warfare 2</li>\n<li>Star Wars Jedi: Survivor</li>\n<li>Mortal Kombat 1</li>\n<li>Starfield</li>\n<li>Resident Evil 4</li>\n<li>EA Sports FC 24</li>\n<li>MLB: The Show 23</li>\n<li>Dead Island 2</li>\n<li>Super Mario Bros. Wonder</li>\n<li>Final Fantasy XVI</li>\n<li>Street Fighter 6</li>\n<li>FIFA 23</li>\n<li>Elden Ring</li>\n<li>Remnant II</li>\n</ol>\n<p><img src=\"https://www.blognone.com/sites/default/files/externals/beaaa1608f0f623dca23c7464796383e.jpg\" /></p>\n<p>ส่วนยอดขายเกมของเดือนพฤศจิกายนนั้น Call of Duty: Modern Warfare 3 คือเกมที่ขายดีที่สุดตามมาด้วย Marvel’s Spider-Man 2 และ Hogwarts Legacy ซึ่ง Hogwarts Legacy ได้ยอดขายเพิ่มจากการวางจำหน่ายเกมเวอร์ชัน Nintendo Switch</p>\n<p>รายงานไม่ได้บอกตัวเลขแน่ชัดว่ายอดขายแต่ละเกมเป็นจำนวนเท่าใดและ Call of Duty นั้นตามหลัง Hogwarts Legacy มากน้อยแค่ไหน เราจึงอาจจะต้องดูผลแน่ชัดหลังยอดขายเดือนธันวาคมออกมาว่า Hogwarts Legacy จะครองที่หนึ่งของปีนี้ได้หรือไม่</p>\n<blockquote><p>YTD ending November 2023 Top 20 Best-Selling Premium Games - U.S. (Dollar Sales, Excludes add-on content) <a href=\"https://t.co/XKp7H0JStA\">pic.twitter.com/XKp7H0JStA</a></p>\n<p>— Mat Piscatella (@MatPiscatella) <a href=\"https://twitter.com/MatPiscatella/status/1734937277598683614?ref_src=twsrc%5Etfw\">December 13, 2023</a></p></blockquote>\n<p>ที่มา - <a href=\"https://twitter.com/MatPiscatella/status/1734937277598683614\">Mat Piscatella</a> via <a href=\"https://www.videogameschronicle.com/news/hogwarts-legacy-could-be-the-uss-first-non-cod-or-rockstar-best-seller-in-15-years/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/harry-potter\">Harry Potter</a></div><div><a href=\"/topics/games\">Games</a></div><div><a href=\"/topics/call-of-duty\">Call of Duty</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ee64db3f6a72d604057c59586aa45c2f8cbf6c9fbcacdc08a3cc1f2e22620e5","category":"Thai"}