{"title":"รัฐบาลฝรั่งเศสตั้งข้อหาผู้ก่อตั้ง Telegram ไม่ตอบสนองคำขอรัฐบาล, แพลตฟอร์มเอื้อการทำผิดกฎหมาย","link":"https://www.blognone.com/node/141722","date":1724912315000,"content":"<div><div><div><p>ความคืบหน้าของ<a href=\"https://www.blognone.com/node/141617\">กรณี Pavel Durov ผู้ก่อตั้งและซีอีโอ Telegram โดนจับที่ฝรั่งเศส</a> ล่าสุดทางอัยการของกรุงปารีสได้ตั้งข้อหาอย่างเป็นทางการต่อ Durov แล้วจำนวน 6 ข้อหา ได้แก่</p>\n<ul>\n<li>ควบคุมดูแลแพลตฟอร์มออนไลน์ที่ทำให้เกิดธุรกรรมผิดกฎหมาย</li>\n<li>ไม่ตอบสนองต่อคำขอของหน่วยงานภาครัฐที่มีอำนาจตามกฎหมาย</li>\n<li>ไม่ตอบสนองต่อคำขอของหน่วยงานภาครัฐ ในคดีที่เกี่ยวกับผู้เยาว์ ยาเสพติด และความเกลียดชัง</li>\n<li>ฟอกเงิน</li>\n<li>ให้บริการเข้ารหัสข้อมูลเพื่อความลับ โดยไม่แจ้งต่อรัฐบาล ตามกฎหมายของฝรั่งเศส</li>\n<li>ให้บริการเครื่องมือเข้ารหัสข้อมูลเพื่อความลับ โดยไม่แจ้งต่อรัฐบาล ตามกฎหมายของฝรั่งเศส</li>\n</ul>\n<p>ข้อหาเหล่านี้เหมือนกับ<a href=\"https://www.blognone.com/node/141645\">ที่เจ้าหน้าที่ฝรั่งเศสเคยแถลงก่อนหน้านี้</a> และมีข่าวที่ยังไม่ยืนยันว่า ทางการฝรั่งเศสได้ออกประกาศจับ Nikolai Durov พี่ชายของ Pavel ซึ่งเป็นผู้ร่วมก่อตั้ง Telegram ด้วยเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/254c26f6690f36b310061a738f80e05c.jpeg\" /></p>\n<p>ที่มา - <a href=\"https://arstechnica.com/tech-policy/2024/08/pavel-durov-indicted-as-prosecutor-cites-telegrams-refusal-to-work-with-police/\">Ars Technica</a>, ภาพจาก <a href=\"https://www.instagram.com/p/BSJIi5ggxZn/?hl=en\">Instagram Pavel Durov ขณะที่เขานั่งทำงานในปารีส</a></p>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/france\">France</a></div><div><a href=\"/topics/crime\">Crime</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00b87423e62408fc564ce4e336fe441495f946471b56414582ea6603cbf318a6","category":"Thai"}