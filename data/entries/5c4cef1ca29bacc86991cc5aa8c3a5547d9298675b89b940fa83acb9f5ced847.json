{"title":"นักวิจัยความปลอดภัยร่วมลงนามจดหมาย ค้านแอปเปิลใช้โทรศัพท์ตรวจพฤติกรรมผู้ใช้","link":"https://www.blognone.com/node/124115","date":1628320684000,"content":"<div><div><div><p><a href=\"https://www.blognone.com/node/124093\">หลังแอปเปิลประกาศเพิ่มซอฟต์แวร์สแกนภาพโป๊เด็กบนโทรศัพท์ของผู้ใช้โดยตรง</a> กลุ่มนักวิจัยความปลอดภัยและผู้ไม่เห็นด้วยกับแนวทางนี้จำนวนมากก็ร่วมกับลงนามในจดหมายเปิดผนึกถึงแอปเปิล</p>\n<p>ผู้แสดงความเห็นในตัวจดหมาย เช่น Matthew D. Green <a href=\"https://www.blognone.com/node/124079\">ผู้นำข่าวนี้มาเปิดเผยครั้งแรก</a> ระบุว่าแนวทางของแอปเปิลทำให้ผู้ใช้ไม่สามารถควบคุมข้อมูลของตัวเองได้อีกต่อไป และหลังจากนี้จะมีแรงกดดันจากรัฐบาลต่างๆ ไม่ว่าจะเป็นสหรัฐฯ, จีน, หรืออินเดีย [เพื่อใช้งานตามแนวทางของตัวเอง]</p>\n<p>Nadim Kobeissi นักวิจัยด้านความปลอดภัยอีกคนหนึ่ง ระบุว่าแอปเปิลมีแนวทางโอนอ่อนต่อรัฐบาลต่างๆ เรื่อยมา เช่น ในซาอุดิอาระเบียเองนั้นไอโฟนก็ไม่มี FaceTime เพราะรัฐบาลไม่ต้องการให้มีบริการโทรศัพท์เข้ารหัส Kobeissi ถามถึงแอปเปิลว่าจะเป็นอย่างไรหากรัฐบาลออกกฎให้ต้องสแกนภาพโป๊ที่ไม่ใช่เพียงแค่ภาพโป๊เด็ก แต่รวมถึงภาพแสดงการรักเพศเดียวกัน (ซึ่งผิดกฎหมายซาอุ) หรือแม้แต่ภาพหมิ่นกษัตริย์ซาอุ</p>\n<p>จดหมายเปิดผนึกนี้เรียกร้องให้แอปเปิลยกเลิกโครงการนี้ทันที และให้แอปเปิลออกแถลงการณ์ยืนยันว่ายังคงสนับสนุนความเป็นส่วนตัวของผู้ใช้ และการเข้ารหัสแบบปลายทางถึงปลายทางต่อไป</p>\n<p>ที่มา - <a href=\"https://appleprivacyletter.com/\">Apple Privacy Letter</a></p>\n<p><img src=\"https://www.blognone.com/sites/default/files/externals/ba7ce76bd4e1ffeb074eaf03a4158a6a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c4cef1ca29bacc86991cc5aa8c3a5547d9298675b89b940fa83acb9f5ced847","category":"Thai"}