{"title":"Sea รายงานผลประกอบการไตรมาส 4/2023 รายได้รวมโต 5% แต่กลับมาขาดทุนอีกครั้ง","link":"https://www.blognone.com/node/138532","date":1709571337000,"content":"<div><div><div><p>กลุ่มบริษัท Sea Limited เจ้าของ Shopee และ Garena รายงานผลประกอบการของไตรมาสที่ 4 ปี 2023 มีรายได้รวมตามบัญชี GAAP 3,617 ล้านดอลลาร์ เพิ่มขึ้น 4.8% จากช่วงเดียวกันในปีก่อนเป็น โดยกลุ่มอีคอมเมิร์ซ (Shopee) และธุรกิจอื่น รายได้ 2,771 ล้านดอลลาร์ เพิ่มขึ้น 24.2% ส่วนธุรกิจสื่อบันเทิงดิจิทัล (Garena) รายได้ 511 ล้านดอลลาร์ ลดลง 46.2% ภาพรวมทั้งหมดขาดทุน 112 ล้านดอลลาร์ เทียบกับช่วงเดียวกันในปีก่อนที่มีกำไร</p>\n<p>อย่างไรก็ตามในภาพรวมตลอดปี 2023 นั้น Sea มีกำไรสุทธิที่ 162.7 ล้านดอลลาร์ ซึ่ง Forrest Li ซีอีโอ Sea กล่าวว่าบริษัทประเมินปี 2024 จะยังคงรักษาความสามารถทำกำไรนี้ต่อไป</p>\n<p>ไฮไลท์ผลการดำเนินงานแต่ละกลุ่มธุรกิจ Sea บอกว่า Shopee มีส่วนแบ่งในภูมิภาคเอเชียตะวันออกเฉียงใต้มากขึ้น, SeaMoney มีกำไรสุทธิเป็นปีแรก และ Free Fire เป็นเกมที่มีจำนวนดาวน์โหลดสูงสุดในปี 2023 และยังมีแนวโน้มเติบโตดีต่อในปี 2024</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/4Q2023/STWdlYqdqwmJntN4lrDk/2024.03.04%20Sea%20Fourth%20Quarter%20and%20Full%20Year%202023%20Results.pdf\">Sea</a> (pdf)</p>\n<p><img src=\"https://www.blognone.com/sites/default/files/externals/c32e4ed9c51b2770dcee572a63ee3407.png\" /></p>\n</div></div></div><div><div>Topics: </div><div><div><a href=\"/topics/sea\">SEA</a></div><div><a href=\"/topics/shopee\">Shopee</a></div><div><a href=\"/topics/garena\">Garena</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36090fee13791bf957f231141ab506bd864e76aa5aaca51e95cd42f798c609ba","category":"Thai"}