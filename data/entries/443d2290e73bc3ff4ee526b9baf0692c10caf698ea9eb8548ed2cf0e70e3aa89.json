{"title":"บริษัทผู้สร้าง WinRAR บอกเป็นเกียรติที่ Windows 11 รองรับไฟล์ RAR หลังจากรอมา 30 ปี","link":"https://www.blognone.com/node/134039","date":1685156319000,"content":"<div><div><div><p>จากข่าว <a href=\"https://www.blognone.com/node/133974\">Windows 11 จะรองรับการแตกไฟล์ .rar .tar .gz .7z</a> เว็บไซต์ Neowin จึงสอบถามไปยังบริษัท win.rar GmbH จากเยอรมนี ผู้สร้างซอฟต์แวร์ WinRAR ว่ามีความเห็นอย่างไร</p>\n<p>ทางบริษัทบอกว่าเซอร์ไพร์สเหมือนกันที่จู่ๆ ไมโครซอฟท์หันมารองรับฟีเจอร์นี้ หลังจากต้องใช้เวลานานถึง 30 ปี ทางบริษัทรู้สึกเป็นเกียรติที่ฟอร์แมต RAR ได้รับการยอมรับในวงกว้างมากขึ้น ช่วยให้คนรู้จักมากขึ้น</p>\n<p>ส่วนความกังวลว่าไมโครซอฟท์จะเข้ามาแข่งขันด้วยย่อมต้องมีอยู่แล้ว เพราะไมโครซอฟท์มีขนาดใหญ่กว่า win.rar GmbH มากๆ การที่ไมโครซอฟท์รองรับการแตกไฟล์ RAR (แม้ยังไม่รองรับการสร้างไฟล์ RAR) อาจทำให้คนใช้งาน WinRAR น้อยลง แต่ที่ผ่านมาก็มีโปรแกรมมากมายที่แตกไฟล์ RAR ได้แล้วเช่นกัน บริษัทหวังว่าลูกค้า WinRAR จะยังใช้งานต่อไป และบริษัทก็จะพัฒนาตัวโปรแกรมให้ดียิ่งขึ้นเช่นกัน</p>\n<p>ที่มา - <a href=\"https://www.neowin.net/news/winrar-on-windows-11-getting-rar-support-we-feel-honoured-with-microsofts-decision/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/2cbc933428e153233adc7c53a59cc089.png\" /></p>\n</div></div></div><div><div>Topics: </div><div><div><a href=\"/topics/winrar\">WinRAR</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"443d2290e73bc3ff4ee526b9baf0692c10caf698ea9eb8548ed2cf0e70e3aa89","category":"Thai"}