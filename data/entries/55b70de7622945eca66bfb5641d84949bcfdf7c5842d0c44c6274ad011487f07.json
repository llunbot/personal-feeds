{"title":"หลุดหน้าตา Fossil Gen 6 นาฬิการุ่นใหม่ที่ใช้ระบบปฏิบัติการ Wear OS 3","link":"https://www.blognone.com/node/124301","date":1629344568000,"content":"<div><div><div><p>เราเห็นการเปิดตัว <a href=\"https://www.blognone.com/node/124177\">Samsung Galaxy Watch 4</a> นาฬิกาตัวแรกที่ใช้<a href=\"https://www.blognone.com/node/122748\">ระบบปฏิบัติการ Wear OS 3 ที่ซัมซุงร่วมพัฒนากับกูเกิล</a> กันไปแล้ว</p>\n<p>ใน<a href=\"https://www.blognone.com/node/123855\">ประกาศของกูเกิลก่อนหน้านี้</a> บอกว่าจะมีนาฬิกาของ Mobvoi TicWatch และ Fossil ที่ใช้ Wear OS 3 ตามมาด้วย</p>\n<p>ล่าสุดเว็บไซต์ WinFuture ได้ภาพหลุดของ Fossil Gen 6 รุ่นใหม่ที่ใช้ระบบปฏิบัติการ Wear OS 3 มาแล้ว ตามข่าวบอกว่ามันใช้<a href=\"https://www.blognone.com/node/117249\">หน่วยประมวลผล Qualcomm Snapdragon 4100+ ที่ออกมาช่วงกลางปี 2020</a> (ฝั่งซัมซุงเป็น <a href=\"https://www.blognone.com/node/124227\">Exynos W920</a>) และใช้ระบบปฏิบัติการ Wear OS 3 หน้าตาแบบของกูเกิล ไม่ได้ครอบด้วย <a href=\"https://www.blognone.com/node/123476\">One UI Watch ที่เป็นเอกลักษณ์เฉพาะของซัมซุง</a></p>\n<p>ดีไซน์ภายนอกของ Fossil Gen 6 ที่หลุดออกมา ไม่ต่างจาก Fossil Gen 5 ในปัจจุบันมากนัก ส่วนหน้าตาของ UI บนจอแสดงผลต่างออกไปจากเดิมอยู่บ้าง ตรงที่มีวงแหวนด้านนอกสุด แสดงสถานะต่างๆ เพิ่มเข้ามา</p>\n<p>สเปกของ Fossil Gen 6 ตามข่าวคือ หน้าจอ 1.28\" OLED ความละเอียด 416x416 พิกเซล, สตอเรจ 8GB, รองรับ GPS, เซ็นเซอร์วัดคลื่นหัวใจและ SpO2, มีระบบชาร์เร็ว คาดว่าจะเริ่มขายในเยอรมนี 27 กันยายนนี้</p>\n<p><img src=\"https://www.blognone.com/sites/default/files/externals/8fbc0a908db558c4b2276e4c13f8f53d.jpg\" /></p>\n<p>ที่มา - <a href=\"https://winfuture.de/news,124696.html\">WinFuture</a> via <a href=\"https://www.androidpolice.com/2021/08/18/fossils-gen-6-smartwatch-leaks-for-those-who-prefer-wear-os-without-a-side-of-samsung/\">Android Police</a></p>\n</div></div></div><div><div>Topics: </div><div><div><a href=\"/topics/fossil\">Fossil</a></div><div><a href=\"/topics/wear-os\">Wear OS</a></div><div><a href=\"/topics/smart-watch\">Smart Watch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55b70de7622945eca66bfb5641d84949bcfdf7c5842d0c44c6274ad011487f07","category":"Thai"}