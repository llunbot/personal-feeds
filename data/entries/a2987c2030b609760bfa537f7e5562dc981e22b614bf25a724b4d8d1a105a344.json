{"title":"สัญญาณชี้ ไมโครซอฟท์อาจทำ Xbox แบบพกพา ใช้ชิป Snapdragon G3x Gen 1","link":"https://www.blognone.com/node/126131","date":1638503527000,"content":"<div><div><div><p>เมื่อวานนี้ <a href=\"https://www.blognone.com/node/126104\">Qualcomm เปิดตัวชิป Snapdragon G3x Gen 1 สำหรับเครื่องเกมพกพาพลัง Android</a> ที่ได้ Razer ทำเครื่องต้นแบบ Developer Kit สำหรับนักพัฒนา หน้าตาคล้าย Nintendo Switch มาให้ดูกัน</p>\n<p>เครื่องต้นแบบของ Razer ทำให้หลายๆ คนตั้งคำถามว่าเราจะได้เห็นเครื่องเกมพกพานี้ออกทำตลาดจริงๆ หรือไม่ และโดยแบรนด์ใดบ้าง</p>\n<p>เว็บไซต์ข่าวสายไมโครซอฟท์ Windows Central ตั้งข้อสังเกตว่า เครื่องต้นแบบของ Razer ใช้การเรียงปุ่ม ABXY แบบเดียวกับคอนโทรลเลอร์ Xbox (สีปุ่มก็เหมือน) และในพรีเซนต์ของ Qualcomm ได้ยกตัวอย่างการเชื่อมต่อบริการคลาวด์เกมมิ่ง พร้อมขึ้นโลโก้ Xbox Cloud Gaming (xCloud) ด้วยเลยเสร็จสรรพ</p>\n<p>นอกจากนี้ ในงานแถลงข่าวของ Qualcomm ยังได้ Panos Panay หัวหน้าทีม Windows และ Surface วิดีโอคอลล์มาร่วมพูดคุย แต่ก็พูดถึงเรื่อง <a href=\"https://www.blognone.com/node/126110\">Snapdragon 8cx Gen 3 สำหรับพีซี</a> เป็นหลัก</p>\n<p><img src=\"https://www.blognone.com/sites/default/files/externals/42385f1f510c9d884124d90e342a0489.jpg\" /></p>\n<p><img src=\"https://www.blognone.com/sites/default/files/externals/a07bfb5c6e3f19e42b7ae5686713eead.png\" /></p>\n<p><img src=\"https://www.blognone.com/sites/default/files/externals/6a40a6c7b496b327c14d17b229efdfa5.jpg\" /></p>\n<p>Windows Central บอกว่าได้ยินข่าวลือเรื่องไมโครซอฟท์ทำเครื่องต้นแบบ Xbox แบบพกพาอยู่เรื่อยๆ แต่ก็ยังไม่เป็นรูปเป็นร่างมากนัก แต่การมาถึงของชิป Qualcomm G3x Gen 1 ทำให้เราน่าจะได้เห็นเครื่องเล่นเกม Android ที่เชื่อมต่อ xCloud ได้ เพียงแต่จะเป็นเครื่องแบรนด์ไมโครซอฟท์ทำเอง หรือทำเป็นแพลตฟอร์มให้บริษัทฮาร์ดแวร์อย่าง Razer ผลิตขายอีกที เป็นสิ่งที่ต้องติดตามกันต่อไป</p>\n<p>ที่มา - <a href=\"https://www.windowscentral.com/razer-launching-android-handheld-gaming-system\">Windows Central</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/snapdragon\">Snapdragon</a></div><div><a href=\"/topics/hardware\">Hardware</a></div><div><a href=\"/topics/razer\">Razer</a></div><div><a href=\"/topics/qualcomm\">Qualcomm</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2987c2030b609760bfa537f7e5562dc981e22b614bf25a724b4d8d1a105a344","category":"Thai"}