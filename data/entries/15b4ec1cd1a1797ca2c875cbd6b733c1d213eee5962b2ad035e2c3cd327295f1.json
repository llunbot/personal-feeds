{"title":"Keir Starmer: From a Protest Movement into a Party of Government","link":"https://markpeak.net/keir-starmer/","date":1720276872000,"content":"<p>ในฐานะนักเรียนเก่าอังกฤษ ย่อมต้องสนใจการเมืองอังกฤษอยู่บ้าง ในการเลือกตั้งปี 2024 ที่จบลงด้วยชัยชนะของพรรคแรงงานครั้งแรกในรอบ 14 ปี (แถมชนะแบบแลนด์สไลด์) จึงมีโอกาสติดตามนโยบายของพรรคแรงงาน และเขียนเป็น<a href=\"https://www.the101.world/uk-general-election-2024-labour-party-policy/\">บทความลง the101.world</a></p>\n<div>\n\t\t\t<div>\n\t\t\t\t<a href=\"https://www.the101.world/uk-general-election-2024-labour-party-policy/\">\n\t\t\t\t\t<img src=\"https://media.the101.world/wp-content/uploads/2024/06/26153501/1719390896_271188-the101world.jpg\" alt=\"จับตาเลือกตั้งอังกฤษ 2024 พลิกดูนโยบายพรรคแรงงานที่กำลังก้าวขึ้นมาเป็นรัฐบาลใหม่\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.the101.world/uk-general-election-2024-labour-party-policy/\">\n\t\t\tจับตาเลือกตั้งอังกฤษ 2024 พลิกดูนโยบายพรรคแรงงานที่กำลังก้าวขึ้นมาเป็นรัฐบาลใหม่\t\t</a>\n\t</div>\n\t<div>\n\t\t<a href=\"https://www.the101.world/uk-general-election-2024-labour-party-policy/\">\n\t\t\t<p>อิสริยะ ไพรีพ่ายฤทธิ์ ชวนอ่านนโยบายพรรคแรงงานในการเลือกตั้งทั่วไปของสหราชอาณาจักร 2024 ซึ่งคาดว่าจะพลิกขั้วอำนาจขึ้นมาเป็นรัฐบาลในอีกไม่ช้า</p>\n\t\t</a>\n\t</div>\n\t<div>\n\t\t<img src=\"https://media.the101.world/wp-content/uploads/2021/03/05172627/cropped-the101-logo.png\" alt=\"The 101 World\" />\t\tThe 101 World\t</div>\n</div>\n<p>ความรู้สึกตอนอ่านนโยบายของพรรคแรงงาน ก็ได้แต่ตั้งคำถามในใจว่า นี่มันเป็นนโยบายฝ่ายซ้ายตรงไหนกัน!!! เพราะพูดแต่เรื่องเศรษฐกิจ ธุรกิจ แทนที่จะเป็นนโยบายฝ่ายซ้ายแบบดั้งเดิม ที่เน้นเรื่องสิทธิ ความเท่าเทียม</p>\n<p>เหตุผลของการเปลี่ยนจากพรรคฝ่ายซ้ายในยุค Jeremy Corbyn มาเป็นพรรคตรงกลาง (centrist) ในยุคของ Keir Starmer อาจไม่ใช่เรื่องน่าแปลกใจนัก เพราะประเด็นสำคัญของอังกฤษช่วงหลัง Brexit และ COVID เป็นเรื่องเศรษฐกิจจริงๆ ดังนั้นการชูเรื่องเศรษฐกิจเป็นหลักเป็นสิ่งที่พึงกระทำอยู่แล้ว</p>\n<p>หลังจากเลือกตั้งเสร็จสิ้นลง สื่อทั่วโลกต่างทำข่าวเรื่อง Keir Starmer ในฐานะนายกรัฐมนตรีคนใหม่ และสื่อเจ้าบ้านอย่าง The Economist ก็ทำคลิปออกมาได้ดีมาก แม้สั้นๆ เพียง 3 นาทีเท่านั้น</p>\n<p></p>\n<p>คลิปของ The Economist วิจารณ์ Starmer ว่าเป็นคนไม่มีอุดมการณ์ทางการเมือง (ideology) ที่ชัดเจน และเลี่ยงที่จะพูดถึงซะด้วย แต่ประเด็นที่น่าสนใจคือ เขาได้เปลี่ยนพรรคฝ่ายซ้ายจากพรรคที่เน้นประท้วง มาเป็นพรรคที่สามารถบริหารประเทศได้จริงๆ แถมคณะรัฐมนตรีของเขายังเป็นกลุ่ม “ขวาในซ้าย” ของพรรคแรงงานด้วย</p>\n<blockquote><p>to turn Labour from a protest movement into a party of government</p></blockquote>\n<p>ในคลิปยังบอกว่า Starmer เป็นนักคิดสายสถาบัน (institutionalist) มุ่งเน้นเรื่องการปฏิรูปแบบกลางๆ (moderate reform), เสถียรภาพทางการเมือง และรัฐบาลที่ทำงานได้ (competent government)</p>The post <a href=\"https://markpeak.net/keir-starmer/\">Keir Starmer: From a Protest Movement into a Party of Government</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"15b4ec1cd1a1797ca2c875cbd6b733c1d213eee5962b2ad035e2c3cd327295f1","category":"Thai"}