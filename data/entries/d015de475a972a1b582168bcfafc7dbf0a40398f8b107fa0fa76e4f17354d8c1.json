{"title":"Cisco จับมือกูเกิล เปิดให้ฮาร์ดแวร์ Webex และ Google Meet คุยข้ามกันได้","link":"https://www.blognone.com/node/124710","date":1631456064000,"content":"<div><div><div><p>Cisco ประกาศความร่วมมือกับกูเกิล ให้ฮาร์ดแวร์สำหรับประชุมวิดีโอ Webex และ Google Meet สามารถคุยกันแบบข้ามค่ายได้โดยง่าย</p>\n<p>ภายใต้ข้อตกลงนี้ ฮาร์ดแวร์สำหรับคุย Webex จะสามารถคอลล์เข้า Google Meet ได้ และในทางกลับกัน ฮาร์ดแวร์ Google Meet จะคอลล์เข้า Webex ได้เช่นกัน ซึ่ง Cisco อธิบายว่าสามารถทำได้เพราะในทางเทคนิคคุยกันผ่านโปรโตคอล WebRTC ที่เป็นมาตรฐานเปิด</p>\n<p>Cisco อ้างผลสำรวจ CIO ขององค์กรต่างๆ พบว่าการประชุมออนไลน์ 80% มักอยู่บนแพลตฟอร์มที่องค์กรเลือกใช้ อีก 20% เกิดขึ้นบนแพลตฟอร์มอื่น (เช่น ตามองค์กรลูกค้า) แต่เมื่อองค์กรเลือกลงทุนกับฮาร์ดแวร์ของค่ายนั้นๆ ไปแล้ว ก็ทำให้การประชุมบนแพลตฟอร์มอื่นไม่สะดวกนัก การจับมือกับ Google Meet จึงช่วยแก้ปัญหาตรงนี้ไปได้เปลาะหนึ่งนั่นเอง</p>\n<p><img src=\"https://www.blognone.com/sites/default/files/externals/a9383cfa67253b50667b08e41361ede1.jpg\" /></p>\n<p>ที่มา - <a href=\"https://blog.webex.com/video-conferencing/webex-google-meet-inclusive-experiences-through-embedded-interop/\">Cisco</a></p>\n</div></div></div><div><div>Topics: </div><div><div><a href=\"/topics/webex\">Webex</a></div><div><a href=\"/topics/cisco\">Cisco</a></div><div><a href=\"/topics/google-meet\">Google Meet</a></div><div><a href=\"/topics/google\">Google</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d015de475a972a1b582168bcfafc7dbf0a40398f8b107fa0fa76e4f17354d8c1","category":"Thai"}