{"title":"Automattic เจ้าของ WordPress.com ซื้อกิจการ Texts แอปรวมข้อความจากแพลตฟอร์มต่าง ๆ ไว้ในที่เดียว","link":"https://www.blognone.com/node/136374","date":1698147251000,"content":"<div><div><div><p>Automattic บริษัทเจ้าของ WordPress.com และ <a href=\"https://www.blognone.com/node/111319\">Tumblr</a> ประกาศซื้อกิจการ Texts แอปสำหรับรับข้อความจากแพลตฟอร์มต่าง ๆ รวมไว้ในที่เดียว โดยไม่ได้เปิดเผยมูลค่าที่เข้าซื้อเป็นทางการ แต่ The Verge <a href=\"https://www.theverge.com/2023/10/24/23928685/automattic-texts-acquisition-universal-messaging\">ระบุว่า</a>อยู่ที่ 50 ล้านดอลลาร์</p>\n<p>ที่ผ่านมา Automattic ทำดีลซื้อกิจการที่มักเป็นองค์ประกอบของเว็บ และสามารถเชื่อมต่อกับ WordPress ได้ เช่น เครื่องมือวิเคราะห์ <a href=\"https://www.blognone.com/node/121092\">Parse.ly</a> หรือแพลตฟอร์มพอดคาสต์ <a href=\"https://www.blognone.com/node/123756\">Pocket Casts</a> ดีลนี้จึงแตกต่างจากที่เคยซื้อกิจการมา</p>\n<p>Texts เป็นแอปที่รองรับการเชื่อมต่อกับแอปที่สามารถส่งข้อความได้ ได้แก่ WhatsApp, Instagram, LinkedIn, Signal, iMessage, Slack, Messenger, Discord, X และอื่น ๆ ที่จะเพิ่มเติมในอนาคต ซึ่งการทำงานนั้นแอปจะทำหน้าที่รับและรวบรวมข้อความจากทุกแพลตฟอร์ม ทำให้สามารถเปิดอ่านได้จบในที่เดียว รวมถึงมีฟีเจอร์เช่น AI ช่วยสรุปเนื้อหา ที่ทำให้แอปน่าสนใจมากขึ้น</p>\n<p>Automattic อธิบายดีลนี้ว่าเป็นการเข้าสู่ธุรกิจใหม่ลำดับที่ 4 ของบริษัท โดยนับจากเว็บแพลตฟอร์ม WordPress.com, โซลูชันอีคอมเมิร์ซ WooCommerce และล่าสุดธุรกิจสื่อโฆษณาจากการซื้อ Tumblr ซึ่งบริการจัดการรับส่งข้อความก็จะเริ่มที่การซื้อกิจการ Texts นั่นเอง</p>\n<p>ที่มา: <a href=\"https://wordpress.com/blog/2023/10/24/texts-joins-automattic/\">Automattic</a></p>\n<p><img alt=\"No Description\" src=\"https://www.blognone.com/sites/default/files/externals/b3a8b596e2becebf0618e00e1cce8264.png\" /></p>\n</div></div></div><div><div>Topics: </div><div><div><a href=\"/topics/automattic\">Automattic</a></div><div><a href=\"/topics/acquisition\">Acquisition</a></div><div><a href=\"/topics/instant-messaging\">Instant Messaging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"735ab5936e4021d9fb3f0be0ddcd78622f1e2f9a4668c16617d0cb598dcd0145","category":"Thai"}