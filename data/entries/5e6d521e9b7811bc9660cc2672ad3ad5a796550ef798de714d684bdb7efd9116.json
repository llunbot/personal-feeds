{"title":"Victor Peng ประธานบริษัท AMD และอดีตซีอีโอ Xilinx ประกาศเกษียณจากตำแหน่ง","link":"https://www.blognone.com/node/141040","date":1721736457000,"content":"<div><div><div><p>AMD ประกาศว่า Victor Peng ประธานบริษัท AMD จะเกษียณจากตำแหน่ง มีผลในวันที่ 30 สิงหาคม 2024 โดยหลังจากนั้นเขาจะเป็นที่ปรึกษาให้กับผู้บริหาร รวมทั้งสนับสนุนการส่งมอบงานจนถึงวันเกษียณจากตำแหน่ง</p>\n<p>Victor เคยทำงานเป็นวิศวกรที่ AMD แล้วลาออกไปอยู่ Xilinx บริษัทด้าน FPGA เป็นเวลา 14 ปี ก่อนกลับมาร่วมงานกับ AMD ในปี 2022 ผ่านการ<a href=\"https://www.blognone.com/node/119257\">ซื้อกิจการ Xilinx เมื่อปี 2022</a> ซึ่งผลจากดีลดังกล่าวทำให้ AMD มีส่วนแบ่งตลาดที่เติบโตในกลุ่ม FPGA</p>\n<p>AMD บอกว่า Vamsi Boppana รองประธานอาวุโสฝ่ายธุรกิจ AI ของ AMD จะมารับตำแหน่งต่อจาก Victor ซึ่งรวมทั้งส่วนของ Xilinx และผลิตภัณฑ์ด้าน AI ขณะที่ Salil Raje รองประธานอาวุโสฝ่าย Embedded Computing จะอยู่ในตำแหน่งเดิม แต่ย้ายมาขึ้นตรงกับซีอีโอ Dr. Lisa Su</p>\n<p>ที่มา: <a href=\"https://www.amd.com/en/newsroom/press-releases/2024-7-22-amd-president-victor-peng-to-retire.html\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/6a2e025f42814f88415d02add5202099.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/xilinx\">Xilinx</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e6d521e9b7811bc9660cc2672ad3ad5a796550ef798de714d684bdb7efd9116","category":"Thai"}