{"title":"Meta เปิดตัวต้นแบบแว่น Project Aria Gen 2 เพิ่มเซ็นเซอร์ เพิ่มพลังประมวลผล","link":"https://www.blognone.com/node/144985","date":1740726884000,"content":"<div><div><div><p>Meta เผยโฉมแว่นตา AR รุ่นต้นแบบ <a href=\"https://www.projectaria.com/\">Project Aria</a> Gen 2 อัพเกรดจาก <a href=\"https://www.blognone.com/node/118474\">Project Aria รุ่นแรกที่เปิดตัวในปี 2020</a></p>\n<p>Project Aria Gen 2 หน้าตาเหมือน<a href=\"https://www.blognone.com/node/144710\">แว่นตาติดกล้อง Ray-Ban Meta Glasses ที่วางขายอยู่แล้ว</a> แต่เพิ่มฟีเจอร์ด้าน AR เข้ามาเพิ่ม หน่วยประมวลผลของแว่นจะอ่านข้อมูลจากกล้องเพื่ออธิบายโลกรอบตัว เช่น รู้ว่าเราอยู่ที่ไหน แยกแยะวัตถุที่จับ ทำ hand-tracking แล้วให้ข้อมูลกับผู้ใช้งานด้วยเสียงผ่านลำโพงในตัวแว่น</p>\n<p>สิ่งที่อัพเกรดจากเดิมคือฮาร์ดแวร์ Gen 2 มีประสิทธิภาพสูงขึ้นมาก น้ำหนักรวม 75 กรัม มีกล้อง 3 ตัว (RGB, วัดระยะลึก, ตรวจจับนัยน์ตา) และเซ็นเซอร์อีกจำนวนมาก (มีแม้กระทั่งตัววัดการเต้นของหัวใจ อยู่ตรงที่รองจมูก) ทำงานได้นาน 6-7 ชั่วโมง</p>\n<p>Meta บอกว่าจะเปิดให้พาร์ทเนอร์เข้ามาลองใช้งาน Project Aria Gen 2 ในอีกไม่กี่เดือนข้างหน้า</p>\n<p>ที่มา - <a href=\"https://www.meta.com/blog/project-aria-gen-2-next-generation-egocentric-research-glasses-reality-labs-ai-robotics/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/3006595a45424a3dd103b3bfe8d1fa43.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/augmented-reality\">Augmented Reality</a></div><div><a href=\"/topics/smart-glass\">Smart Glass</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac632df18ec6b9015a42718ac1df5a96fa9a0fdf7b747003fcfa273e6f95be73","category":"Thai"}