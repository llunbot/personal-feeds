{"title":"[ไม่ยืนยัน] xAI เตรียมออกแอปแยกสำหรับใช้งานแชทบอต Grok ภายในเดือนธันวาคม","link":"https://www.blognone.com/node/143370","date":1732766969000,"content":"<div><div><div><p>The Wall Street Journal อ้างแหล่งข่าวใน xAI บริษัทปัญญาประดิษฐ์ของ Elon Musk บอกว่าบริษัทมีแผนออกแอปแยกสำหรับผู้ใช้งานทั่วไป คล้ายกับที่ OpenAI มีแอป ChatGPT เร็วที่สุดภายในเดือนหน้า ซึ่งจะทำให้การใช้งานแชทบอต Grok มีจำนวนเพิ่มมากขึ้น</p>\n<p>ปัจจุบัน xAI มีรายได้ผ่านเครือข่ายบริษัทของ Musk เอง ทั้งการให้<a href=\"https://www.blognone.com/node/138932\">บริการแชทบอต Grok ใน X</a> สำหรับลูกค้าจ่ายเงิน X Premium, ระบบอัตโนมัติดูแลลูกค้าของอินเทอร์เน็ต Starlink และ<a href=\"https://www.blognone.com/node/141898\">ส่วนแบ่งรายได้</a>ที่ให้ Tesla มาใช้งานทรัพยากรประมวลผล บริษัทยังมีแผนออกเครื่องมือสำหรับนักพัฒนาเพื่อใช้งาน Grok ด้วย</p>\n<p>ในรายงานยังพูดถึงแผนการสร้าง xAI ให้เป็นบริษัทปัญญาประดิษฐ์แถวหน้า ที่ Musk ใช้อธิบายกับนักลงทุนและพนักงานที่ต้องการดึงตัวมา ว่าบริษัทมีข้อมูลขนาดใหญ่ทั้งจาก X และ Tesla เพื่อการพัฒนา รวมทั้งบริษัทมีแผนสร้าง<a href=\"https://www.blognone.com/node/142581\">ศูนย์ข้อมูล</a>ที่ล้ำหน้าที่สุดมากกว่าคู่แข่งทุกราย</p>\n<p>ที่มา: <a href=\"https://www.wsj.com/tech/ai/elon-musk-x-open-ai-03ff1ead\">The Wall Street Journal</a></p>\n<p><img src=\"https://www.blognone.com/sites/default/files/externals/219afbfbac349fcaf3b2005a0a52c95c.jpeg\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/grok\">Grok</a></div><div><a href=\"/topics/chatbot\">Chatbot</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e2dbfc7f1858cf9488aa5c8fac0fd0832908a7907ce9c29f19d2a51a38afde4","category":"Thai"}