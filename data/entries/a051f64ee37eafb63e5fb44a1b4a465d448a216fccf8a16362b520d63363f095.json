{"title":"ความคืบหน้าแผน Smart Hospital ที่ใช้เทคโนโลยีขับเคลื่อนวงการแพทย์ และการสร้าง Digital Healthcare Platform ของ 5 รพ.รัฐ ที่ได้ KBank ร่วมสนับสนุนการพัฒนาแอปเพื่อคนไข้กว่า 4 ล้านคน","link":"https://www.blognone.com/node/126326","date":1639558800000,"content":"<div><div><div><p>ปัจจุบัน  การให้บริการด้านสุขภาพของประเทศไทยกำลังขับเคลื่อนสู่การเป็น Smart Hospital หรือโรงพยาบาลอัจฉริยะ  ซึ่งเป็นยุทธศาสตร์ของโรงพยาบาลภาครัฐ  ในสังกัดกระทรวงสาธารณสุข  ที่ได้นำเทคโนโลยีดิจิทัลมาประยุกต์ใช้  เพื่อสนับสนุนการจัดระบบบริการภายในโรงพยาบาล  ลดขั้นตอนการปฏิบัติ  และเพื่อความสะดวกรวดเร็วในการรับบริการที่มีคุณภาพดี  มีความปลอดภัย  และทันสมัยอย่างเป็นมิตรต่อสิ่งแวดล้อม</p>\n<p>ยุทธศาสตร์โรงพยาบาลอัจฉริยะ  มีเป้าหมายเพื่อให้สามารถจัดการต้นทุนได้มีประสิทธิภาพ  บริหารจัดการได้คล่องตัว  และลดความเสี่ยง  เพื่อให้คุณภาพของการให้บริการที่ดีในทุกด้าน  ควบคู่กับการดูแลสิ่งแวดล้อมอย่างยั่งยืน  ดังนั้น Smart Hospital จึงให้ความสำคัญกับการใช้เทคโนโลยีดิจิทัลในหลายมิติ  อาทิ</p>\n<ul>\n<li><strong>Smart Place/Infrastructure</strong>  วางมาตรฐานการจัดสภาพแวดล้อมในโรงพยาบาลที่ทันสมัย (Digital Look) และได้เกณฑ์ด้านอนามัยและสิ่งแวดล้อม</li>\n<li><strong>Smart Tools</strong>  การนำเทคโนโลยีดิจิทัลมาใช้เพิ่มประสิทธิภาพการให้บริการ  และการปฏิบัติงานของเจ้าหน้าที่<br />\nให้มีความถูกต้องแม่นยำ  สะดวกรวดเร็ว  ลดความเสี่ยง  ลดระยะเวลา  เพิ่มความปลอดภัย  และเพิ่มความพึงพอใจของผู้รับบริการ</li>\n<li><strong>Smart Services</strong>  ด้วยการบริหารจัดการกระบวนงานที่มีประสิทธิภาพ  เช่น  การจัดเก็บข้อมูลเวชระเบียนผู้ป่วยด้วยรูปแบบอิเล็กทรอนิกส์ (EMR : Electronic Medical Records) การกดรับบัตรคิวผ่านแอปพลิเคชัน  การแจ้งลำดับคิวผ่านแอป  การลดระยะเวลารอคอยรับบริการ  การมีบริการนัดหมายแบบเหลื่อมเวลา  หรือมีการจัดกลุ่มผู้รับบริการ  ได้รับบริการตรงเวลาหรือแตกต่างเล็กน้อยอย่างเหมาะสม</li>\n<li><strong>Smart Outcome</strong>  โดยการเชื่อมโยงระบบบริหารจัดการงานและระบบสารสนเทศอย่างอัตโนมัติ  โดยนำระบบ ERP (Enterprise Resource Planning) มาใช้ในระบบหลักของโรงพยาบาล</li>\n</ul>\n<p><img src=\"https://www.blognone.com/sites/default/files/externals/09650373eca25a2d2a930227459875ab.jpg\" /></p>\n<p>การแพร่ระบาดของโควิด-19 ในช่วงสองปีที่ผ่านมาทำให้ระบบสาธารณสุขเป็นแกนกลางสำคัญของการฝ่าวิกฤติ COVID-19 บุคลากรในโรงพยาบาลต้องทำงานอย่างหนักเพื่อให้บริการเดินหน้าไปได้  จึงยิ่งทำให้การให้บริการด้านสุขภาพแบบ Smart Hospital ต้องเร่งพัฒนาอย่างรวดเร็ว</p>\n<p>“แอปพลิเคชันที่เชื่อมต่อระหว่างโรงพยาบาลและคนไข้” จึงกลายเป็นเครื่องมือดิจิทัล  ที่มีความสำคัญสำหรับโรงพยาบาลในช่วงโควิด-19 เช่นนี้  โดยเฉพาะอย่างยิ่งกับโรงพยาบาลรัฐที่มีผู้ป่วยเป็นจำนวนมาก  เพราะนอกจากให้ความสะดวกสบายแก่ผู้ใช้บริการแล้ว  ยังสามารถช่วยลดภาระงานของเจ้าหน้าที่ได้  จากการลดงานเอกสารที่ไม่จำเป็น  เพิ่มคุณภาพการดูแลผู้ป่วยด้วยการเข้าถึงข้อมูลที่จำเป็นได้รวดเร็วและแม่นยำ  และยังเพิ่มประสบการณ์ที่ดีต่อการรักษาให้กับผู้ป่วย  รวมทั้งลดระยะเวลาที่ผู้ป่วยต้องใช้รอคิวหรืออยู่ที่โรงพยาบาล  ที่จะลดความแออัดที่โรงพยาบาล  จึงทำให้ลดความเสี่ยงของโควิด-19 อีกด้วย</p>\n<p>ทางธนาคารกสิกรไทย  ซึ่งเป็นทั้งผู้นำด้านดิจิทัลแบงก์กิ้งอย่างแอป K PLUS รวมทั้งมี KBTG ซึ่งเป็น Tech Company ของตนเอง  จึงตั้งใจที่จะนำศักยภาพด้านดิจิทัลเทคโนโลยีของตนเองไปช่วยพัฒนาด้านต่างๆ  ให้กับสังคมไทย  โดยธนาคารได้เข้าไปร่วมมือและให้การสนับสนุนโรงพยาบาลต่างๆ  ในการให้คำแนะนำการวางโครงสร้างของแพลตฟอร์ม Digital Healthcare อีกทั้งยังมีส่วนช่วยสนับสุนการพัฒนาแอปพลิเคชันที่เชื่อมต่อการให้บริการระหว่างคนไข้และโรงพยาบาล<br />\nให้ทุกคนที่อยู่ในระบบการให้บริการ  ได้รับความสะดวก  รวดเร็ว</p>\n<p>ปัจจุบัน  ธนาคารกสิกรไทยได้ร่วมมือกับโรงพยาบาลรัฐ 5 แห่ง  ได้แก่  รพ. จุฬาลงกรณ์  สภากาชาดไทย, รพ. ชลบุรี,<br />\nรพ. ธรรมศาสตร์เฉลิมพระเกียรติ, รพ. ราชวิถี, และสถาบันประสาทวิทยา  พัฒนาแอปพลิเคชันเพื่อให้คนไข้ของโรงพยาบาล  ซึ่งมีจำนวนผู้ป่วยนอกรวม 4 ล้านราย  สามารถเข้าถึงบริการด้านสุขภาพในรูปแบบดิจิทัล  และช่วยขับเคลื่อนให้โรงพยาบาลได้ก้าวสู่การเป็น Smart Hospital สามารถจัดการบริการให้คนไข้สามารถเข้ารับบริการได้สะดวก  รวดเร็วยิ่งขึ้น</p>\n<p>แอปพลิเคชั่นที่ธนาคารกสิกรไทยได้ร่วมมือพัฒนากับโรงพยาบาลทั้ง 5 แห่ง  ประกอบด้วย</p>\n<ul>\n<li>Chula Care โรงพยาบาลจุฬาลงกรณ์  สภากาชาดไทย</li>\n<li>CBH PLUS โรงพยาบาลชลบุรี</li>\n<li>TUH for All โรงพยาบาลธรรมศาสตร์เฉลิมพระเกียรติ</li>\n<li>RJ Connect โรงพยาบาลราชวิถี</li>\n<li>NIT PLUS สถาบันประสาทวิทยา</li>\n</ul>\n<p>โจทย์หลักที่ทางธนาคารกสิกรไทยได้อาศัยความเชี่ยวชาญในการพัฒนาแพลตฟอร์มดิจิทัลของตัวเองและนำมาร่วมแนะนำการพัฒนาแอปฯ  ของโรงพยาบาล  คือการสร้างประสบการณ์การใช้งานให้ง่าย  ไม่สับสน  ผู้ป่วยสามารถจัดการขั้นตอนต่างๆ  ได้ด้วยตนเอง  นอกจากนี้ยังต่อยอด Ecosystem ด้านการเงินของธนาคารฯ  มาพัฒนาฟีเจอร์ที่เชื่อมกับบริการด้านการชำระเงินผ่านแอปหรือบัตรเครดิตและบัตรเดบิตได้ในตัว  รวมถึงการบริจาคเงินให้กับโรงพยาบาลก็ทำได้ผ่านแอปฯ  ได้โดยตรงเช่นกัน*</p>\n<p><img src=\"https://www.blognone.com/sites/default/files/externals/abf9d9ef14c662edc6d26c15238c67e0.png\" /></p>\n<p>ฟีเจอร์ที่มีในแอปพลิเคชันเหล่านี้เป็นเพียงจุดเริ่มต้นที่ธนาคารกสิกรไทยทำงานร่วมกับโรงพยาบาลต่างๆ  เพื่อเปลี่ยนแปลงบริการเป็นรูปแบบดิจิทัล  ในอนาคตจะมีการเพิ่มฟีเจอร์เพื่อให้การรับบริการผ่านแอปพลิเคชันทำได้เต็มรูปแบบยิ่งขึ้น  เช่น  บริการพบแพทย์ผ่านแอปพลิเคชันโดยไม่ต้องไปโรงพยาบาล, การบริการลงทะเบียนผู้ป่วยจากในแอปพลิเคชันได้โดยตรง  ฯลฯ</p>\n<p><img src=\"https://www.blognone.com/sites/default/files/externals/334d0c886264e68d9a300801db17a36d.png\" /></p>\n<p>แนวทางเช่นนี้ไม่ได้หยุดแค่ 5 โรงพยาบาลและคนไข้ 4 ล้านรายเท่านั้น  แต่ทางธนาคารกสิกรไทยยังขยายความร่วมมือกับโรงพยาบาลต่างๆ  เพิ่มเติม  โดยเตรียมร่วมมือกับกรุงเทพมหานคร  ร่วมกันพัฒนาแอปพลิเคชันให้กับ 11 โรงพยาบาลภายใต้สังกัดสำนักการแพทย์  กรุงเทพมหานครต่อไป  การขยายความร่วมมือต่อเนื่องเช่นนี้ทำให้ธนาคารกสิกรไทยมีส่วนร่วมที่ทำให้ระบบสาธารณสุขเข้าสู่ยุคดิจิทัลได้อย่างเต็มรูปแบบ  และที่สำคัญคือการนำความเชี่ยวชาญด้านดิจิทัลของธนาคารกสิกรไทย  มาสร้างประโยชน์ให้ประชาชนในวงกว้างโดยสามารถเข้าถึงบริการด้านสุขภาพได้สะดวก  รวดเร็ว  ลดเสี่ยงโควิด<br />\nในยุคนิวนอร์มอล</p>\n<p>*บางฟีเจอร์ใช้กับเฉพาะกับแอปพลิเคชันของบางโรงพยาบาล  อยู่ในระหว่างการพัฒนาเพื่อนำไปใช้กับแอปพลิเคชันของ<br />\nทุกโรงพยาบาล</p>\n<p>ที่มาข้อมูล Smart Hospital : จากเว็บไซต์กระทรวงสาธารณสุข</p>\n</div></div></div><div><div>Topics: </div><div><div><a href=\"/topics/kasikorn-bank\">Kasikorn Bank</a></div><div><a href=\"/topics/hospital\">Hospital</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a051f64ee37eafb63e5fb44a1b4a465d448a216fccf8a16362b520d63363f095","category":"Thai"}