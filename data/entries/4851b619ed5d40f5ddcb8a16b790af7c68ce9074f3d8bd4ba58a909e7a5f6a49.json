{"title":"Android เพิ่ม TrustedTime API เช็คเวลาจากเซิร์ฟเวอร์ ป้องกันเวลาในเครื่องเพี้ยนหรือถูกแก้ไข","link":"https://www.blognone.com/node/144716","date":1739671625000,"content":"<div><div><div><p>กูเกิลออก API ตัวใหม่ของ Android ชื่อว่า <strong>TrustedTime</strong> บังคับให้ฮาร์ดแวร์เช็คเวลากับเซิร์ฟเวอร์ของกูเกิลเป็นระยะ เพื่อให้มั่นใจว่าเวลาบนฮาร์ดแวร์นั้นๆ ถูกต้องเสมอ</p>\n<p>กูเกิลบอกว่าปัจจุบันมีแอพจำนวนมากที่ต้องอ้างอิงเวลาที่ถูกต้อง เช่น ปฏิทินนัดหมาย, แอพการเงิน, แอพขนส่งสินค้า, เกมออนไลน์, แอพความปลอดภัยที่ต้องใช้เวลาเข้ามาสร้างรหัส OTP สำหรับ 2FA แต่การอ้างอิงเวลาบนเครื่องอาจมีความผิดพลาด ทั้งที่ผู้ใช้ไม่ตั้งใจ (เผลอเปลี่ยนเวลาในเครื่อง, นาฬิกาในเครื่องเพี้ยน) หรือตั้งใจ (แก้เวลาในเครื่องเพื่อโกงบางอย่าง)</p>\n<p>TrustedTime API ถูกออกแบบมาเพื่อแก้ปัญหานี้ มันถือเป็นส่วนหนึ่งของ Google Play Services และใช้ได้กับ Android 5.0 ขึ้นไป โดยนักพัฒนาแอพสามารถเรียก API ตัวนี้ในช่วงแอพเริ่มทำงาน (import com.google.android.gms.time.TrustedTimeClient) แล้วเรียกถามเวลาจาก TrustedTimeClient เมื่อต้องการใช้ค่าเวลาที่เชื่อถือได้</p>\n<p>ข้อจำกัดของ API ตัวนี้คือต้องต่อเน็ตเพื่อเช็คเวลากับเซิร์ฟเวอร์ หากเครื่องออฟไลน์อยู่ การขอเวลาจะไม่ได้ค่า timestamp กลับคืนมา</p>\n<p>ที่มา - <a href=\"https://android-developers.googleblog.com/2025/02/trustedtime-api-introducing-reliable-approach-to-time-keeping-for-apps.html?m=1\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/f6cb685b012aef9ccdb0f11668e7a600.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google-play-services\">Google Play Services</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4851b619ed5d40f5ddcb8a16b790af7c68ce9074f3d8bd4ba58a909e7a5f6a49","category":"Thai"}