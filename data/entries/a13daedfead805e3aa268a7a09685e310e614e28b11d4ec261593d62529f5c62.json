{"title":"Microsoft ขยายฟีเจอร์แก้ไขรูปด้วย AI ของ Photos ให้ทั้ง Windows 11 Arm64 และ Windows 10 ด้วย","link":"https://www.blognone.com/node/138370","date":1708699153000,"content":"<div><div><div><p>ไมโครซอฟท์ประกาศปรับปรุงความสามารถของแอป Photos บน Windows ที่เดิมสามารถลบบางจุดในภาพออกไปได้ <a href=\"https://www.blognone.com/node/133701\">เรียกว่า Spot Fix</a> ซึ่งการปรับปรุงใหม่นี้ก็มาพร้อมชื่อใหม่คือ Generative Erase ซึ่งไมโครซอฟท์บอกว่าทำงานได้กลมกลืนกว่าเดิม ผลลัพธ์ที่ได้ก็ดูสมจริงขึ้น</p>\n<p>วิธีใช้งาน Generative Erase ให้เลือกแก้ไขรูปภาพใน Photos แล้วลากแปรงส่วนที่ต้องการลบออกไปจากภาพ แบบเดียวกับแอปที่ทำงานลักษณะเดียวกันนั่นเอง</p>\n<p>ไมโครซอฟท์ยังบอกว่าปกติฟีเจอร์ใหม่เหล่านี้ จะมีให้ใช้งานเฉพาะใน Windows 11 แต่คราวนี้ฟีเจอร์แก้ไขรูปภาพด้วย AI ใน Photos จะเพิ่มเติมมายังผู้ใช้ Windows 11 บน Arm64 และ Windows 10 ด้วย ซึ่งนอกจาก Generative Erase แล้ว ยังได้<a href=\"https://www.blognone.com/node/135873\">ฟีเจอร์แก้ไขรูปด้วย AI ที่มีก่อนหน้านี้</a> เช่น การเบลอฉากหลังในคลิกเดียว เป็นต้น</p>\n<p>สถานะของฟีเจอร์นี้ยังเป็นพรีวิว ได้เฉพาะกลุ่มผู้ใช้งาน Windows Insiders ในทุกช่องทางก่อน</p>\n<p>ที่มา: <a href=\"https://blogs.windows.com/windows-insider/2024/02/22/windows-photos-gets-generative-erase-and-recent-ai-editing-features-now-available-on-arm64-devices-and-windows-10/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/9e2272e10d0233e4b4c5ed9d93cbb41c.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/windows-11\">Windows 11</a></div><div><a href=\"/topics/windows-10\">Windows 10</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a13daedfead805e3aa268a7a09685e310e614e28b11d4ec261593d62529f5c62","category":"Thai"}