{"title":"Apple เตรียมทุ่มเงิน 1 พันล้านดอลลาร์ ทำหนังลงโรง หวังรายได้และให้คนรู้จักหนัง Apple มากขึ้น","link":"https://www.blognone.com/node/133177","date":1679894622000,"content":"<div><div><div><p>จากสตรีมมิ่งสู่หนังโรงอีกราย ล่าสุดทาง Bloomberg ได้รายงานงานว่า Apple จะทุ่มเงินลงทุน 1,000 ล้านดอลลาร์สหรัฐฯ เพื่อผลิตภาพยนตร์สำหรับฉายในโรงภาพยนตร์ ซึ่งที่ผ่านมา Apple ได้ติดต่อร่วมเป็นพาร์ทเนอร์กับสตูดิโอบางแห่งเพื่อสร้างหนังแล้ว</p>\n<p>คนวงในได้เปิดเผยรายชื่อหนังที่อาจจะมีการนำมาฉายในโรงภาพยนตร์ อย่าง Killers of the Flower Moon โดยมี มาร์ติด สกอร์เซซี เป็นผู้กำกับและลีโอนาร์โด ร่วมแสดง รวมไปถึงภาพยนตร์แนวสืบสวนระทึกขวัญอย่าง Argylle มีแมทธิว วอห์น เป็นผู้กำกับ เป็นต้น</p>\n<p>ซึ่งทาง Apple มองว่าการลงทุนครั้งนี้เป็นการเพิ่มมูลค่าให้กับบริษัท เพราะถ้าย้อนไปก่อนหน้านี้หนังจาก Apple หลายเรื่อง ไม่ได้มีการฉายในโรงภาพยนตร์มากเท่าที่ควร เน้นไปที่บริการรูปแบบสตรีมมิ่งมากกว่า การที่นำหนังเข้าสู่โรงภาพยนตร์ถือว่าเป็นอีกวิธีหนึ่งที่ทำให้หลายคนรู้จักหนังจากทาง Apple มากขึ้น</p>\n<p>Apple ไม่ได้ทุ่มเงินแค่ในส่วนภาพยนตร์เท่านั้น แต่ยังเตรียมเพิ่มงบประมาณในการผลิตซีรีส์อีกด้วย หลังจากกระแส ซีรีส์ Ted Lasso ได้รับความนิยมอย่างมาก รวมไปถึงหนังเรื่อง CODA ก็ได้รับรางวัลภาพยนตร์ยอดเยี่ยมจากออสการ์ปี 2021 แต่กลับกันรายได้จากโรงภาพยนตร์ CODA ทำเงินได้ไม่ถึง 2 ล้านดอลลาร์</p>\n<p>นอกจาก Apple แล้ว คู่แข่งในอุตสากรรมหนังอย่าง Amazon.com Inc. ก็เตรียมเพิ่มการลงทุนในด้านความบันเทิงและลดต้นทุนด้านอื่นๆ อย่าง Amazon ได้มีประกาศเลิกจ้างพนักงานหลายพันคนในช่วงที่ผ่านมา ซึ่งทางด้าน Apple ยังไม่มีแผนเลิกจ้างพนักงานในตอนนี้</p>\n<p>แผนการลงทุนในภาพยนตร์ของ Apple ถือเป็นวิธีกระตุ้นให้อุตสาหกรรมภาพยนตร์ให้กลับมาฟื้นตัวอีกครั้งหลังจาก Covid-19 ที่ผ่านมา เพราะก่อนหน้านี้บริษัทสตูดิโอยักษ์ใหญ่หลายแห่งต่างก็ได้รับผลกระทบอย่างมาก</p>\n<p>ที่มา: <a href=\"https://www.bloomberg.com/news/articles/2023-03-23/apple-to-splash-1-billion-a-year-on-films-to-break-into-cinemas\">Bloomberg</a></p>\n<p><img alt=\"alt=&quot;Apple&quot;\" src=\"https://www.blognone.com/sites/default/files/externals/7d8f71367201a77f4ffb8e63466d45bf.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-tv-plus\">Apple TV+</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71ba17366a5c7e79ae4e1f807a5d2a0a8ef99f71380ed09b1633342274a3dad6","category":"Thai"}