{"title":"Google ชี้แจงคดีผูกขาดเสิร์ชบน Android บอกแม้แต่ใน Bing คนก็ค้นคำว่า Google มากที่สุด","link":"https://www.blognone.com/node/125021","date":1633000262000,"content":"<div><div><div><p>สำนักข่าว Bloomberg รายงานเนื้อหาเพิ่มเติมจากการไต่สวนคดีที่สหภาพยุโรป <a href=\"https://www.blognone.com/node/124985\">สั่งปรับกูเกิล 4,342 ล้านยูโรในปี 2018</a> ด้วยข้อหาผูกขาดทางการค้า Android ที่ระบุว่ากูเกิลบังคับผู้ผลิตฮาร์ดแวร์ต้องลง Google Search และ Chrome โดยคราวนี้เป็นประเด็นเรื่องการผูกขาดเสิร์ชบน Android</p>\n<p>ทนายความของกูเกิลให้ข้อมูลว่า มีหลักฐานที่แสดงให้เห็นว่าแม้แต่คำที่คนค้นหามากที่สุดบน Bing เสิร์ชเอ็นจินคู่แข่งของกูเกิลของไมโครซอฟท์ ก็เป็นคำว่า Google สะท้อนให้เห็นว่า การที่คนใช้กูเกิลเป็นเสิร์ชหลักนั้นเพราะพวกเขาเลือกเอง ไม่ใช่ถูกบังคับให้ใช้ ส่วนแบ่งการตลาดของเสิร์ชเอ็นจินของกูเกิลก็ยังสูงที่ระดับ 95% มาโดยตลอด</p>\n<p>ก่อนหน้านี้มีรายงานว่ากูเกิลได้ให้เหตุผลว่า <a href=\"https://www.blognone.com/node/124985\">Android ไม่ได้ผูกขาดตลาดเพราะมีแอปเปิลเป็นคู่แข่ง</a></p>\n<p>ที่มา: <a href=\"https://www.bloomberg.com/news/articles/2021-09-28/google-tells-judges-it-s-so-popular-it-s-bing-s-top-search-term\">Bloomberg</a></p>\n<p><img src=\"https://www.blognone.com/sites/default/files/externals/a93495d5430836dda0c01115d22edeb1.jpg\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/lawsuit\">Lawsuit</a></div><div><a href=\"/topics/europe\">Europe</a></div><div><a href=\"/topics/search-engine\">Search Engine</a></div><div><a href=\"/topics/google-search\">Google Search</a></div><div><a href=\"/topics/bing\">Bing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cf45bd7473b7f867ed7a00ad6aadfb688868340275d7c37141fa95dd4148dc9","category":"Thai"}