{"title":"McDonald’s ในอเมริกา หยุดให้บริการระบบ AI สั่งอาหารไดรฟ์ทรูด้วยเสียง","link":"https://www.blognone.com/node/140445","date":1718687288000,"content":"<div><div><div><p>McDonald’s แจ้งยุติการทดสอบระบบสั่งอาหารที่ทำงานด้วย AI ของลูกค้าไดรฟ์ทรู (ขับรถไม่ต้องเข้ามาในร้าน) หลังจากทดสอบมากกว่า 100 สาขาในสหรัฐอเมริกา</p>\n<p>ระบบสั่งอาหารไดรฟ์ทรูด้วยเสียงนี้ชื่อว่า Automated Order Taking เป็นความร่วมมือระหว่าง McDonald’s กับ IBM มาตั้งแต่ปี 2021 ซึ่ง IBM ได้<a href=\"https://www.blognone.com/topics/mcdonalds\">ซื้อส่วนธุรกิจ McD Tech Labs</a> นี้จาก McDonald’s โดยการทำงานลูกค้าจะพูดรายการอาหารที่ต้องการสั่ง และ AI จะสรุปเป็นคำสั่งซื้อทั้งหมดให้ ความนิยมของระบบ AI สำหรับไดรฟ์ทรูยังถูกนำไปใช้ในเชนฟาสต์ฟู้ดอื่นอีกหลายรายในอเมริกา</p>\n<p>McDonald’s บอกว่าการนำระบบ AI คำสั่งซื้อไดรฟ์ทรูนี้มาใช้ ประสบความสำเร็จดี แต่บริษัทยังเห็นโอกาสปรับปรุงโซลูชันสั่งอาหารด้วยเสียงนี้ในรูปแบบอื่น แม้จะยุติบริการนี้ลง แต่บริษัทยังคงความร่วมมือกับ IBM ในการพัฒนาโซลูชันอื่นสำหรับร้านอาหารต่อไป</p>\n<p>ด้าน IBM บอกว่าบริษัทยังคงเชื่อมั่นว่าระบบสั่งอาหารด้วยเสียงคืออนาคต โดยบริษัทยังคงมีโครงการพัฒนาเทคโนโลยีอื่นร่วมกับ McDonald’s อีกมาก</p>\n<p>ที่มา: <a href=\"https://www.cnbc.com/2024/06/17/mcdonalds-to-end-ibm-ai-drive-thru-test.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/5c6f53eeda830f6d3db7e624aa1d7d01.jpeg\" /></p>\n</div></div></div><div><div>Topics: </div><div><div><a href=\"/topics/mcdonalds\">McDonalds</a></div><div><a href=\"/topics/food\">Food</a></div><div><a href=\"/topics/ibm\">IBM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffc1a7b0b9112b333a388ddd250955fe6bfaccfb969ce1514d49795eb9585631","category":"Thai"}