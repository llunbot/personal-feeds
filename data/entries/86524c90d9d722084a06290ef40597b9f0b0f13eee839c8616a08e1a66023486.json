{"title":"Riot Games ประกาศปลดพนักงาน 11% ทั่วโลก คิดเป็น 530 ตำแหน่ง","link":"https://www.blognone.com/node/137804","date":1705971108000,"content":"<div><div><div><p>Riot Games ประกาศปลดพนักงาน 530 ตำแหน่งทั่วโลก คิดเป็น 11% ของพนักงานทั้งหมด โดยทีมที่ได้รับผลกระทบส่วนใหญ่อยู่นอกทีมพัฒนาเกมหลัก</p>\n<p>A. Dylan Jadeja ซีอีโอ Riot Games อธิบายสาเหตุของการปลดพนักงานว่ามาจากการรับพนักงานเพิ่มอย่างรวดเร็วตั้งแต่ปี 2019 ทำให้บริษัทใหญ่ขึ้นเป็นเท่าตัวในเวลาไม่กี่ปี มีหลายโครงการที่เพิ่มเข้ามา แต่ไม่ได้ผลลัพธ์อย่างที่คิด ทำให้เกิดค่าใช้จ่ายที่เพิ่มสูงมาก แม้ควบคุมค่าใช้จ่ายหลายวิธีในช่วงที่ผ่านมาก็ยังไม่เพียงพอ</p>\n<p>บริษัทบอกว่าจากนี้แนวทางคือการให้ความสำคัญกับเกมหลักของบริษัทมากขึ้น ได้แก่ League of Legends, VALORANT, Teamfight Tactics และ Wild Rift</p>\n<p>Riot Games ยังประกาศยุติแผนพัฒนาเกมภายใต้โครงการ Riot Forge ที่ให้สตูดิโอภายนอก<a href=\"https://www.blognone.com/node/112613\">สร้างเกม</a>ที่ใช้ตัวละครจากเกมของ Riot เพื่อโฟกัสเฉพาะการพัฒนาเกมหลักต่อไป</p>\n<p>ที่มา: <a href=\"https://www.riotgames.com/en/news/2024-player-update\">Riot Games</a></p>\n<p><img src=\"https://www.blognone.com/sites/default/files/externals/626a4eca2a72ed83effd264bebfa16ae.png\" /></p>\n</div></div></div><div><div>Topics: </div><div><div><a href=\"/topics/riot-games\">Riot Games</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86524c90d9d722084a06290ef40597b9f0b0f13eee839c8616a08e1a66023486","category":"Thai"}