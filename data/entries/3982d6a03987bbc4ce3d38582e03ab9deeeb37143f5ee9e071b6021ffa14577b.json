{"title":"AWS ปลดเกษียณ EC2-Classic บริการคลาวด์ยุคแรกเริ่ม เลิกใช้ถาวรในปี 2022","link":"https://www.blognone.com/node/124001","date":1627779724000,"content":"<div><div><div><p>AWS ประกาศแผนการยกเลิกบริการ EC2 รุ่นแรกสุดของบริษัท (ปัจจุบันเรียก EC2-Classic) ที่เปิดบริการครั้งแรกในปี 2006 ตั้งแต่ยุคบุกเบิกของ AWS (บริการตัวแรกสุดจริงๆ คือ S3 ส่วน EC2 คือตัวที่สอง ห่างกันไม่กี่เดือน)</p>\n<p>เวลาผ่านมา 15 ปี ตัวบริการ EC2-Classic แบบดั้งเดิมเริ่มไม่ตอบโจทย์โลกยุคใหม่อีกต่อไป เพราะ EC2-Classic ยุคแรกถูกสร้างมาในยุคที่มี public IP แจกอยู่ ในขณะที่ปัจจุบัน ระบบเครือข่ายของ EC2 รุ่นหลังๆ เป็น Virtual Private Cloud (VPC) หมดแล้ว</p>\n<p>EC2-Classic ไม่มีขายแล้วสำหรับบัญชี AWS ที่สร้างหลังปี 2013 เป็นต้นมา แต่ยังมีงานเก่ารันอยู่ และลูกค้าเก่ายังสามารถซื้อ instance แบบเดิมได้อยู่</p>\n<p>แผนการปลดเกษียณจะเริ่มจากปิดระบบ EC2-Classic ในเขตบริการ (Region) ต่างๆ ที่ไม่มีคนใช้แล้วในวันที่ 30 ตุลาคม 2021 และปิดระบบอย่างสมบูรณ์ในวันที่ 15 สิงหาคม 2022</p>\n<p>AWS จะช่วยลูกค้า EC2-Classic เดิมย้ายระบบมาเป็น VPC ซึ่งดูรายละเอียดได้จากเอกสาร หรือจะติดต่อซัพพอร์ตของ AWS ก็ได้เช่นกัน</p>\n<p><img src=\"https://www.blognone.com/sites/default/files/externals/676d5592d90135fdf920ba78c897d231.jpg\" /></p>\n<p>ที่มา - <a href=\"https://aws.amazon.com/blogs/aws/ec2-classic-is-retiring-heres-how-to-prepare/\">AWS</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon-ec2\">Amazon EC2</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3982d6a03987bbc4ce3d38582e03ab9deeeb37143f5ee9e071b6021ffa14577b","category":"Thai"}