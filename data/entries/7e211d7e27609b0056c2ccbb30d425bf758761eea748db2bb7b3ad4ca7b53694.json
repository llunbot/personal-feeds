{"title":"หุ้น NVIDIA ปรับลง 10% เมื่อคืนนี้ คาดเกิดจากการขายทำกำไรเพราะหุ้น AI ราคาเพิ่มสูงช่วงที่ผ่านมา","link":"https://www.blognone.com/node/139315","date":1713583595000,"content":"<div><div><div><p>ราคาซื้อขายหุ้นของ NVIDIA เมื่อคืนวันศุกร์ที่ผ่านมา ปรับลดลงถึง 10% อยู่ที่ 762 ดอลลาร์ต่อหุ้น เป็นราคาที่ลดลงมากที่สุดนับตั้งแต่มีนาคม 2020 มูลค่ากิจการล่าสุดอยู่ที่ 1.9 ล้านล้านดอลลาร์</p>\n<p>ไม่มีรายงานข่าวใดที่เกี่ยวข้องโดยตรงกับ NVIDIA ซึ่งมีผลต่อราคาหุ้น นักวิเคราะห์จึงคาดว่าเกิดการขายหุ้นทำกำไร หลังจากหุ้นบริษัทที่เกี่ยวข้องกับกระแส AI ปรับเพิ่มขึ้นสูงมากในช่วงหลายเดือนที่ผ่านมา</p>\n<p>ปัจจัยทางอ้อมที่อาจมีผลคือ Super Micro Computer ซึ่งมีเซิร์ฟเวอร์ที่ผลิตโดยใช้จีพียูของ NVIDIA โดยเฉพาะ ราคาหุ้นลดลงวันเดียวถึง 23% หลังจากบริษัทไม่ได้ให้ข้อมูลผลประกอบการเบื้องต้น ซึ่งแตกต่างจากไตรมาสก่อนหน้านี้ที่บริษัทปรับเพิ่มตัวเลขก่อนรายงานผลประกอบการ</p>\n<p>ที่มา: <a href=\"https://www.cnbc.com/2024/04/19/super-micro-plunges-ahead-of-third-quarter-earnings-later-this-month.html\">CNBC</a></p>\n<p><img src=\"https://www.blognone.com/sites/default/files/externals/2be1fc661efc00bf47a7f799d60ee532.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/stock\">Stock</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/supermicro\">Supermicro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e211d7e27609b0056c2ccbb30d425bf758761eea748db2bb7b3ad4ca7b53694","category":"Thai"}