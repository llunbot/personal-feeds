{"title":"Netflix เตรียมสตรีมกีฬาครั้งแรกด้วยการแข่งขันกอล์ฟของนักกีฬาคนดัง","link":"https://www.blognone.com/node/134318","date":1686631680000,"content":"<div><div><div><p>The Wall Street Journal รายงานว่า Netflix กำลังเจรจาเพื่อเตรียมถ่ายทอดสดการแข่งทัวร์นาเมนต์กอล์ฟของเหล่าคนดังจากเนื้อหากีฬาอื่น ๆ ของ Netflix เช่น Drive to Survive (สารคดีเกี่ยวกับการแข่งขัน Formula 1) และ Full Swing (สารคดีที่ติดตามนักกอล์ฟมืออาชีพ) โดยจะจัดขึ้นในลาสเวกัสช่วงฤดูใบไม้ร่วงนี้</p>\n<p>การสตรีมการแข่งขันทัวร์นาเมนต์กอล์ฟนี้ถือเป็นการถ่ายทอดสดในหมวดกีฬาครั้งแรกของ Netflix จากที่ปกติจะเน้นไปที่สารคดีและซีรีส์กีฬา แต่ก่อนหน้านี้  Netflix  ได้เคยถ่ายทอดสดความบันเทิงประเภทอื่น ๆ มาแล้วอย่าง รายการตลกของ Chris Rock ที่ดำเนินไปได้ด้วยดี แต่ในเดือนเมษายน การถ่ายทอดสดรายการเรียลลิตี้โชว์ <a href=\"https://www.blognone.com/node/133460\">Love is Blind</a> กลับมีปัญหาจนต้องยกเลิกการถ่ายทอดสดไป</p>\n<p>การสตรีมกีฬาครั้งนี้จึงเป็นบททดสอบของ Netflix เพื่อพิสูจน์ให้ลีคกีฬาและผู้ซื้อโฆษณาเห็นว่าบริษัทสามารถรับมือกับถ่ายทอดสดการแข่งขันกีฬาที่มีความยากและซับซ้อนได้</p>\n<p>ที่มา : <a href=\"https://www.wsj.com/articles/netflix-plans-first-live-streamed-sports-event-with-celebrity-golf-tournament-cd76c2c1?mod=djemalertNEWS\">The Wall Street Journal</a> via  <a href=\"https://www.theverge.com/2023/6/12/23758795/netflix-sports-live-golf-las-vegas\">The Verge</a></p>\n<p><img src=\"https://www.blognone.com/sites/default/files/externals/8e520748c85c8dadf5c5d74fc9a010cf.jpg\" alt /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/live-streaming\">Live Streaming</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"172bf71d7cc451596da36f36b5b647234a9844e7782788d4d45a70572bf4d5e1","category":"Thai"}