{"title":"โซนี่ประกาศขาย Access Controller จอย PS5 สำหรับคนพิการ ราคา 89.99 ดอลลาร์","link":"https://www.blognone.com/node/134829","date":1689300720000,"content":"<div><div><div><p>โซนี่ประกาศวางขาย Access Controller จอยสำหรับคนพิการในการเล่น PS5 ที่<a href=\"https://www.blognone.com/node/132123\">ก่อนหน้านี้เปิดตัวในโค้ดเนม Project Leonard</a> เริ่มขาย 6 ธันวาคม 2023 ในราคาชุดละ 89.99 ดอลลาร์ เริ่มเปิดพรีออเดอร์ตั้งแต่ปลายเดือนนี้</p>\n<p>จอย Access Controller พัฒนาขึ้นบนแนวคิดว่าผู้เล่นแต่ละคนมีข้อจำกัดร่างกายไม่เท่ากัน ต้องการวิธีควบคุมต่างกัน จึงเปิดให้ปรับแต่งปุ่มได้เองอย่างอิสระ มีก้านโยกทิศทาง 3 แบบ, ปุ่มกดมีหลายระดับความสูง, เลือกแมปปุ่มเองได้, ตั้งค่ากดปุ่มเดียวเท่ากับ 2 อินพุตพร้อมกันได้, ตั้งค่าปิดบางปุ่มเพื่อป้องกันการกดไปโดนแบบไม่ตั้งใจ และมีช่อง 3.5mm สำหรับเสียบอุปกรณ์เสริมของคนพิการให้ถึง 4 ช่อง</p>\n<p>ช่วงหลัง ตลาดสินค้าสำหรับเกมเมอร์ที่มีข้อจำกัดร่างกายเริ่มถูกพูดถึงมากขึ้นเรื่อยๆ อย่าง <a href=\"https://www.blognone.com/node/102375\">Xbox มีจอย Adaptive Controller ออกมาตั้งแต่ปี 2018</a> และค่ายเกมต่างๆ ก็พัฒนาฟีเจอร์ช่วยสนับสนุนผู้พิการเข้ามาในเกมกันเยอะขึ้นมาก</p>\n<p><img alt=\"No Description\" src=\"https://www.blognone.com/sites/default/files/externals/5b91c3791b86f2945cfb38b4e8ebfea0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d902e97ae0de326afbe544a78f9dc54e.png\" /></p>\n<p>ที่มา - <a href=\"https://blog.playstation.com/2023/07/13/access-controller-for-ps5-launches-globally-on-december-6/\">PlayStation Blog</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/accessibility\">Accessibility</a></div><div><a href=\"/topics/accessories\">Accessories</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16cffa7dff5d48ab8d9457239fed8e62f0f421af2be67cb8f35638b70aabd5ad","category":"Thai"}