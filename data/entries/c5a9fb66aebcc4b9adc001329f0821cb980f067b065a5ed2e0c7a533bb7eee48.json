{"title":"[ลือ] NVIDIA จะวางขาย GeForce 5080 16GB ก่อนช่วงกลางเดือน ม.ค. แล้ว 5090 ค่อยตามมา","link":"https://www.blognone.com/node/143786","date":1734840611000,"content":"<div><div><div><p>ใกล้งาน CES 2025 เข้ามาเรื่อยๆ ย่อมมีข่าวหลุดของ GeForce RTX ซีรีส์ 50 สถาปัตยกรรม Blackwell ออกมาเรื่อยๆ</p>\n<p>ล่าสุด เว็บไซต์ฮาร์ดแวร์ Wccftech รายงานว่า Jensen Huang จะขึ้นเวทีเปิดตัว GeForce RTX 5090, 5080, 5070 พร้อมกันทั้งจีพียูฝั่งเดสก์ท็อปและโน้ตบุ๊ก</p>\n<p>สินค้าที่จะวางจำหน่ายก่อนใครคือ GeForce RTX 5080 ที่ให้แรม 16GB GDDR7 วางขายช่วงกลางเดือนมกราคม ส่วน GeForce RTX 5090 รุ่นท็อปสุดแรม 32GB จะตามมาในอีกไม่กี่สัปดาห์หลังจากนั้น ซึ่งคาดว่าจะเป็นช่วงปลายเดือนมกราคมหรือต้นเดือนกุมภาพันธ์ จีพียูทั้งสองตัวจะมีทั้งรุ่น Founders Edition และรุ่นที่ขายผ่านแบรนด์พาร์ทเนอร์</p>\n<p>หากข่าวลือนี้เป็นจริง การที่ NVIDIA เลือกรุ่นรองท็อป 5080 มาวางขายก่อนรุ่นท็อป 5090 ถือว่าน่าสนใจไม่น้อย เพราะในรอบของ GeForce RTX ซีรีส์ 40 Ada Lovelace นั้นบริษัทเลือกขาย 4090 ก่อน วางไว้เป็นตัวเด่นที่สุด ทำให้ 4080 ถูกลดบทบาทลงไปมาก แล้วค่อยมาอัพเกรดเป็น 4080 Super ในภายหลัง</p>\n<p>ที่มา - <a href=\"https://wccftech.com/nvidia-geforce-rtx-5080-16-gb-gpu-first-to-launch-in-january-2025-followed-by-flagship-rtx-5090-32-gb-gpu/\">Wccftech</a></p>\n<p><img alt=\"No Description\" src=\"https://www.blognone.com/sites/default/files/externals/c64a64dcd0c94d83b757de49e1513eae.jpg\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/gpu\">GPU</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5a9fb66aebcc4b9adc001329f0821cb980f067b065a5ed2e0c7a533bb7eee48","category":"Thai"}