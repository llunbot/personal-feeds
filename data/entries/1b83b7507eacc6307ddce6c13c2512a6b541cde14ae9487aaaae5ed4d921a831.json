{"title":"Apple นำคลาสจาก Today at Apple ใน Apple Store มาลง YouTube","link":"https://www.blognone.com/node/123714","date":1626279428000,"content":"<div><div><div><p>แอปเปิลประกาศนำคลาสการสอนที่จัดขึ้นเป็นประจำใน Apple Store ซึ่งเรียกรวมว่า Today at Apple มาเผยแพร่ใน YouTube โดยปรับรูปแบบการนำเสนอให้เหมาะสมกับการชมผ่านช่องทางออนไลน์ ซึ่งเป็นไปตามแนวโน้มปัจจุบันที่ร้านค้า Apple Store ต้องปรับรูปแบบจากการระบาดของโควิด-19</p>\n<p>เนื้อหาการสอน Today at Apple ที่แอปเปิลจะนำมาเผยแพร่ใน YouTube มีทั้งการสร้างสรรค์ผลงานผ่านภาพถ่าย วิดีโอ การออกแบบ และศิลปะ รวมทั้งเทคนิคที่น่าสนใจ โดยเป็นการใช้งานผ่านอุปกรณ์และบริการต่าง ๆ ของแอปเปิลนั่นเอง</p>\n<p>คลาสแรกที่แอปเปิลเผยแพร่ คือการวาดคาแรกเตอร์จากการ์ตูน Peanuts โดยใช้ iPad, Apple Pencil วาดบนแอป Pages นั่นเอง แอปเปิลบอกว่าจะมีเนื้อหาการสอนตอนใหม่มาลงเพิ่มเติมเร็ว ๆ นี้</p>\n<p>ที่มา: <a href=\"https://www.imore.com/apple-announces-today-apple-coming-youtube-first-episode-live\">iMore</a></p>\n<p><img src=\"https://www.blognone.com/sites/default/files/externals/72ce2e095aed9744c5a98a09a9f0a00a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b83b7507eacc6307ddce6c13c2512a6b541cde14ae9487aaaae5ed4d921a831","category":"Thai"}