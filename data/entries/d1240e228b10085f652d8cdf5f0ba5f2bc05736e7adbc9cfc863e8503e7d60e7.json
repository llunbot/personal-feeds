{"title":"Gumroad ประกาศแบนห้ามจำหน่ายเนื้อหา 18+ บนแพลตฟอร์ม มีผลทันที","link":"https://www.blognone.com/node/138737","date":1710584179000,"content":"<div><div><div><p>Gumroad ผู้ให้บริการที่ให้พื้นที่จัดจำหน่ายผลงานและเนื้อหาของเหล่านักวาด, นักคอสเพลย์ และนักสร้างสรรค์ผลงานต่างๆ แก่ผู้ใช้งานทั่วไปได้จับจ่ายซื้อสอยกันและดาวน์โหลดออกมาได้ โดยมีการจัดจำหน่ายทั้งผลงานทั่วๆไปเรตปกติ จนไปถึงผลงานล่อแหลมหรือโป๊เปลือย (NSFW) </p>\n<p>ปัจจุบัน Gumroad ประกาศปรับเปลี่ยนเงื่อนไขการวางขายเนื้อหาบนแพลตฟอร์มโดยประกาศ \"ห้าม\" ขายเนื้อหาโป๊และอนาจารทุกรูปแบบรวมไปถึงนิยาย, สื่อสิ่งพิมพ์, หนังสือเสียง (Audiobook) และที่เกี่ยวข้องกับเสียงต่างๆ เหตุผลมาจากกฎข้อบังคับของทาง Stripe และ PayPal ที่เป็นตัวกลางชำระเงินไม่อนุญาตให้เกิดรายการชำระที่เกี่ยวข้องกับเนื้อหาดังกล่าว โดยเริ่มมีผลตั้งแต่วันที่ 15 มีนาคม 2567 เป็นต้นไป</p>\n<p><img alt=\"alt=&quot;img&quot;\" src=\"https://www.blognone.com/sites/default/files/externals/9be21e93cdb6005a98e0732846f3e4d0.png\" /></p>\n<p>Sahil Lavingia ผู้ก่อตั้ง Gumroad ได้ให้สัมภาษณ์กับทาง TechCrunch กับเรื่องนี้ไว้ว่า \"พวกเราถูกขอบังคับให้ใช้เงื่อนไขการให้บริการของแพลตฟอร์มอย่างเข้มงวดที่สุด (rigorous) และเราจำเป็นต้องปฏิบัติตามคำขอนั้น\"</p>\n<p>โดยทาง Lavingia ปฏิเสธให้ข้อมูลว่าบริษัทใดเป็นผู้บังคับ และยังได้กล่าวต่อไว้ว่า \"แน่นอนว่ารู้สึกแย่และเสียดายที่ต้องทำ เราไม่ได้คิดไว้ว่านักวาดและผู้สร้างสรรค์ผลงานจะใช้ Gumroad ในการเลี้ยงชีพของตนเอง และพวกเรายังได้พูดคุยกับพันธมิตรของเราอยู่ตลอดในทุกที่และทุกโอกาสที่เราสามารถทำได้\"</p>\n<p><img alt=\"alt=&quot;imgur&quot;\" src=\"https://www.blognone.com/sites/default/files/externals/85f207486acb7e746b649329c4955092.png\" /></p>\n<p><strong>เนื้อหาที่จะได้รับผลกระทบต่อการห้ามครั้งใหญ่นี้จะมีดังต่อไปนี้</strong></p>\n<ol>\n<li>ร่างอวตาร (Avatars) ที่แสดงหรือแนะนำท่าทียั่วยวน หรือการปรับแต่งสัดส่วนตัวละครร่างอวตารที่ส่อไปทางเพศ เช่นทำให้หน้าอกตัวละครใหญ่ขึ้น</li>\n<li>วิดีโออนิเมชั่นเนื้อหาลามก และ 18+</li>\n<li>เนื้อหาที่มีความคลั่งไคล้ หรือรสนิยมทางเพศ (Fetish)</li>\n<li>เนื้อหาที่มีการสมยอมจากการมอบ/รับสิ่งบรรณาการ (Financial domination)</li>\n<li>ภาพร่าง หรืองานศิลปะที่แสดงถึงความพึงพอใจทางเพศ</li>\n<li>วิดีโอที่มีชุดชั้นใน หรือเปลือยกาย</li>\n<li>เรื่องชวนเสียว หรือสวมบทบาทเชิง 18+ ในรูปแบบเสียง</li>\n<li>การ์ตูนที่แสดงเนื้อหาทางเพศ และโป๊เปลือย</li>\n<li>ภาพคอสเพลย์, ท่าทางลามก, และภาพห้องนอนของผู้หญิง (boudoir) ที่แสดงถึงกิจกรรมทางเพศต่างๆ</li>\n<li>โมเดล 3 มิติที่สื่อและมีจุดประสงค์ในทางลามกอนาจาร</li>\n<li>ผู้ให้บริการคำแนะนำทางเพศ หรือเนื้อหาที่อธิบายเกี่ยวกับทางเพศต่างๆ</li>\n<li>ภาพหรือตัวละครอนิเมชั่นที่สื่อไปถึงสถานการณ์ล่อแหลม หรือก่อให้เกิดเหตุการณ์เกี่ยวข้องทางอนาจาร</li>\n</ol>\n<p>แต่จะมีบางเนื้อหาที่สามารถวางจำหน่ายได้ แต่หากเข้าข่ายแต่เคยได้รับอนุญาตให้วางจำหน่าย เช่นเซ็ตภาพคอสเพลย์หรือเชกิที่แต่งกายหรือกิริยามีความล่อแหลม ทาง Gumroad แนะนำให้ติดต่อสอบถามว่าเป็นไปตามเงื่อนไขหรือไม่ ถ้าอนุญาตให้วางจำหน่ายจะต้องทำเครื่องหมายว่าเนื้อหาที่ตรวจสอบเป็นประเภท NSFW เท่านั้น</p>\n<p>โดยในครั้งนี้ JustForFans ผู้ให้บริการเหมือน Onlyfans (แต่เน้นเนื้อหา 18+ เป็นหลัก) ได้ออกมาตอบโต้กับการบังคับใช้กฎของ Gumroad ผ่านบัญชีทางการบน X โดยได้ระบุว่า ได้อ้าแขนต้อนรับเหล่าผู้สร้างสรรค์ผลงานมายังเว็บของตน และยังได้เปิดหมวดประเภท \"ศิลปะ (Artwork)\" เพิ่มโดยเฉพาะ และสามารถตั้งแสดงผลงานขายเป็นหน้าเริ่มต้นของโปรไฟล์ได้</p>\n<blockquote><p>Attention <a href=\"https://twitter.com/hashtag/Gumroad?src=hash&amp;ref_src=twsrc%5Etfw\">#Gumroad</a> NSFW artists. We are sorry to hear you are being deplatformed. Come over to JFF. We just added a new Artwork category for you and can add other features you need. But as is, you can sell your artwork on your jff page’s store and make that the default view of…</p>\n<p>— JustForFans (@JustForFansSite) <a href=\"https://twitter.com/JustForFansSite/status/1768679703508848910?ref_src=twsrc%5Etfw\">March 15, 2024</a></p></blockquote>\n<p><img alt=\"alt=&quot;imgur&quot;\" src=\"https://www.blognone.com/sites/default/files/externals/b16a7f3896b4565d91f822e2f92ed750.jpeg\" /></p>\n<p>ที่มา - <a href=\"https://help.gumroad.com/article/156-gumroad-and-adult-content\">Gumroad Help Center</a> และ <a href=\"https://techcrunch.com/2024/03/15/gumroad-no-longer-allows-most-nsfw-art-leaving-its-adult-creators-panicked/\">TechCrunch</a></p>\n</div></div></div><div><div>Topics: </div><div><div><a href=\"/topics/gumroad\">Gumroad</a></div><div><a href=\"/topics/paypal\">PayPal</a></div><div><a href=\"/topics/stripe\">Stripe</a></div><div><a href=\"/topics/porn\">Porn</a></div><div><a href=\"/topics/adult-only\">Adult-Only</a></div></div></div>","author":"Mekokung","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1240e228b10085f652d8cdf5f0ba5f2bc05736e7adbc9cfc863e8503e7d60e7","category":"Thai"}