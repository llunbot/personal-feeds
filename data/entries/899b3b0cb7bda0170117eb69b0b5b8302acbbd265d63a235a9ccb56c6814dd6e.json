{"title":"แจ้งเตือน OpenZFS มีบั๊กในฟีเจอร์ Block Cloning เปิดใช้แล้วข้อมูลหาย","link":"https://www.blognone.com/node/136958","date":1701098045000,"content":"<div><div><div><p>OpenZFS ออกเวอร์ชั่น 2.2.1 ปิดการทำงานฟีเจอร์ Block Cloning หลังพบปัญหาข้อมูลสูญหายในบางกรณี โดยตอนนี้ยังไม่พบสาเหตุที่ชัดเจน</p>\n<p>Block Cloning เป็นฟีเจอร์ที่ลดการใช้พื้นที่ดิสก์ในกรณีที่ต้องการสำเนาไฟล์ไปยังไฟล์ใหม่ ผลการทำงานคล้ายกับฟีเจอร์ Deduplication ในระบบไฟล์หลายระบบ ที่ตรวจสอบว่าข้อมูลในบล็อคแต่ละชุดเหมือนกันหรือไม่หากเหมือนกันให้เก็บไว้ชุดเดียว แต่ Block Cloning นั้นทำงานด้วย system call เฉพาะว่าขอสำเนาข้อมูลใน block มาใช้งานทำให้กระบวนการโดยรวมเรียบง่ายกว่า</p>\n<p>บั๊กนี้กระทบ OpenZFS 2.2.0 ที่เพิ่งออกมาไม่นาน และมีดิสโทรไม่มากนักที่รวมไปใช้งานแล้ว เช่น FreeBSD 14 แต่ทาง FreeBSD ก็ปิดฟีเจอร์ Block Cloning เป็นค่าเริ่มต้น</p>\n<p>ความน่ากลัวคือผู้ใช้อาจจะข้อมูลหายโดยไม่รู้ตัวเนื่องจาก ZFS จะรายงานว่าระบบไฟล์ยังอยู่ดีแม้ไฟล์จะเสียหายไปแล้ว ทางตรวจสอบคือต้องรัน checksum ข้อมูลในไฟล์ด้วยตัวเอง</p>\n<p>ที่มา - <a href=\"https://www.theregister.com/2023/11/27/bug_openzfs_2_2_0/\">The Register</a></p>\n<p><img src=\"https://www.blognone.com/sites/default/files/externals/26b4789ee84ba7f4dbe166cdbbee8718.jpg\" /></p>\n</div></div></div><div><div>Topics: </div><div><div><a href=\"/topics/zfs\">ZFS</a></div><div><a href=\"/topics/bug\">Bug</a></div><div><a href=\"/topics/file-system\">File System</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"899b3b0cb7bda0170117eb69b0b5b8302acbbd265d63a235a9ccb56c6814dd6e","category":"Thai"}