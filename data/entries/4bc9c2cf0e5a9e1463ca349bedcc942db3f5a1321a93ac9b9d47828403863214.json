{"title":"Meta เลื่อนการเข้ารหัสแชทใน Messenger และ Instagram เป็นปี 2023 ด้วยเหตุผลความปลอดภัยของผู้ใช้งาน","link":"https://www.blognone.com/node/125966","date":1637645519000,"content":"<div><div><div><p>จากเดิมที่ Meta หรือ Facebook เดิมตั้งใจจะเปิดใช้งานเข้ารหัสแชทใน Facebook Messenger, Instagram เป็นค่าตั้งต้นในปี 2022 แต่ล่าสุดทาง Meta ยืนยันผ่าน Telegraph ว่าเลื่อนเปิดใช้งานเป็นปี 2023 เพราะมีหลายปัจจัยต้องพิจารณาเรื่องความปลอดภัยแก่ผู้ใช้งาน โดยเฉพาะเยาวชน</p>\n<p>Antigone Davis หัวหน้าฝ่ายความปลอดภัยของ Meta กล่าวถึงความล่าช้าเนื่องจากความกังวลเกี่ยวกับความปลอดภัยของผู้ใช้งาน เนื่องจากระบบเข้ารหัสหรือ E2EE มีแค่ผู้ส่งข้อความและผู้รับที่เห็นการสนทนา Meta จึงต้องเลื่อน และทำให้แน่ใจว่าการเข้ารหัสจะไม่กระทบความสามารถของ Facebook ในการหยุดการประพฤติผิดทางอาญา</p>\n<p><img src=\"https://www.blognone.com/sites/default/files/externals/5dd4729d464230852227abad5be63c76.png\" /></p>\n<p>นอกจากนี้ยังมีประเด็นทางกฎหมายในอังกฤษ คือ กฎหมายความปลอดภัยออนไลน์ของสหราชอาณาจักรจะมีผลบังคับใช้ในปี 2023 บังคับให้แพลตฟอร์มออนไลน์ต้องปกป้องความปลอดภัยแก่ผู้ใช้งานที่เป็นเยาวชน และต้องจัดการกับเนื้อหาที่ไม่เหมาะสมในทันที ซึ่งอาจเป็นหนึ่งในปัจจัยที่ทำให้ Meta เลื่อนการเข้ารหัสแชทออกไป</p>\n<p>การเข้ารหัสแชทในด้านหนึ่งคือปกป้องความเป็นส่วนตัวของผู้ใช้งาน ในด้านหนึ่งก็ทำให้การสืบคดีอาชญากรรมและรวบรวมหลักฐานทำได้ยาก ในปีที่ผ่านมา กระทรวงยุติธรรมสหรัฐลงนามในแถลงการณ์ระหว่างประเทศ เพื่อเตือนถึงอันตรายของการเข้ารหัส และเรียกร้องให้มีการใช้กฎหมายเข้าถึงข้อมูลที่เข้ารหัสเมื่อได้รับหมายจับ นอกจากสหรัฐฯแล้ว ยังมีเจ้าหน้าที่จาก สหราชอาณาจักร ออสเตรเลีย นิวซีแลนด์ แคนาดา อินเดีย และญี่ปุ่น เรียกร้องมาตรการนี้</p>\n<p>ที่มา - <a href=\"https://www.theverge.com/2021/11/21/22794622/messenger-instagram-end-to-end-encryption-default-2023\">The Verge</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook-messenger\">Facebook Messenger</a></div><div><a href=\"/topics/instagram\">Instagram</a></div><div><a href=\"/topics/encryption\">Encryption</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bc9c2cf0e5a9e1463ca349bedcc942db3f5a1321a93ac9b9d47828403863214","category":"Thai"}