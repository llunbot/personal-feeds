{"title":"Michael Saylor บอก \"ถ้าต้องขายไตก็ทำได้ แต่ให้ถือ Bitcoin ไว้\"","link":"https://www.blognone.com/node/145005","date":1740816057000,"content":"<div><div><div><p>Michael Saylor ผู้ก่อตั้งและประธานบริษัท Strategy หรือ MicroStrategy เดิม <a href=\"https://twitter.com/saylor/status/1895325810942411234\">โพสต์ข้อความใน X</a> ว่า \"ถ้าต้องขายไตก็ทำได้ แต่ให้ถือบิตคอยน์ไว้\" (Sell a kidney if you must, but keep the Bitcoin.) ซึ่งเป็นการย้ำมุมมองของเขาว่าบิตคอยน์มีมูลค่าที่สูงมาก</p>\n<p>โพสต์ของ Saylor มีคนรีโพสต์มากกว่า 10,000 ครั้ง ซึ่งมีความเห็นที่หลากหลายเพราะไม่รู้ว่า Saylor จริงจังกับประโยคนี้แค่ไหน อย่างไรก็ตาม Strategy ก็ยังซื้อบิตคอยน์สะสมไว้ต่อเนื่องทุกสัปดาห์ ล่าสุดมีจำนวนประมาณ 499,096 BTC ด้วยต้นทุนเฉลี่ย 66,357 ดอลลาร์ต่อ BTC</p>\n<p>ราคาบิตคอยน์มีความผันผวนในช่วงสัปดาห์ที่ผ่านมา โดยราคาล่าสุดอยู่ที่ประมาณ 84,000 ดอลลาร์</p>\n<p>ที่มา: <a href=\"https://www.binance.com/en/square/post/20923487530737\">Binance Square</a></p>\n<p><img alt=\"No Description\" src=\"https://www.blognone.com/sites/default/files/externals/ba045b5cf82f099b3bc8f6b2efd472b3.jpeg\" /></p>\n</div></div></div><div><div>Topics: </div><div><div><a href=\"/topics/strategy\">Strategy</a></div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1124d58fdbfb1e37587d5671b2e333d101f5852bdd53f16599b581deff175b3b","category":"Thai"}