{"title":"TSMC วางแผนผลิตชิปที่ล้ำสมัยที่สุด 30% ที่โรงงานในรัฐแอริโซนา สนับสนุนอุตสาหกรรมชิปสหรัฐฯ พึ่งพาตนเองได้","link":"https://www.blognone.com/node/145910","date":1744886739000,"content":"<div><div><div><p>หลังจากที่ประธานาธิบดี Donald Trump ขู่ขึ้นภาษีนำเข้า 100% ถ้าไม่ยอมเพิ่มฐานผลิตในสหรัฐฯ ล่าสุด TSMC วางแผนผลิตชิปที่ล้ำสมัยที่สุดในโลกถึง 30% ที่โรงงานในรัฐแอริโซนา เพื่อช่วยสร้างอุตสาหกรรมเซมิคอนดักเตอร์ของสหรัฐฯ ให้พึ่งพาตนเองได้</p>\n<p>บริษัทกำลังเร่งสร้างโรงงานที่สองและสาม โดยอาจเลื่อนกำหนดการผลิตให้เร็วขึ้นกว่าเดิม ที่ตั้งเป้าไว้ในปี 2028 แม้ตอนนี้กำลังเจอกับปัญหาขาดแคลนแรงงาน และการขอใบอนุญาตที่ล่าช้า</p>\n<p>สำหรับประเด็นความไม่แน่นอนทางการค้า และความเสี่ยงจากกำแพงภาษี Trump ทาง TSMC ระบุว่ายังไม่เห็นการเปลี่ยนแปลงในพฤติกรรมของลูกค้า <a href=\"https://www.blognone.com/node/145902\">ความต้องการชิป AI ยังคงเติบโตต่อเนื่อง</a> (นอกจากในจีน) โดยเฉพาะในสหรัฐฯ ซึ่งคาดว่ารายได้จากชิป AI จะเพิ่มขึ้นเป็นสองเท่าในปีนี้</p>\n<p>ทั้งนี้ บริษัทกำลังติดตามสถานการณ์อย่างรอบคอบ และดำเนินการด้วยความระมัดระวัง รวมถึง<a href=\"https://www.blognone.com/node/145665\">ข่าวลือที่จะตั้งบริษัทร่วมทุนกับ Intel</a> ทาง TSMC ยืนยันว่าไม่ได้เจรจาร่วมทุน หรือแบ่งปันเทคโนโลยีกับบริษัทอื่นรวมถึง Intel</p>\n<p>ที่มา: <a href=\"https://asia.nikkei.com/Business/Tech/Semiconductors/TSMC-says-it-will-build-independent-chip-hub-in-U.S.\">Nikkei Asia</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" alt=\"TSMC\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/united-states\">United States</a></div><div><a href=\"/topics/factory\">Factory</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8fc5fa280c212931250910aeb2d1f99612b43e0b3970daae6e7988f1ccd5472","category":"Thai"}