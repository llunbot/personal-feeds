{"title":"AWS ยืดอายุเซิร์ฟเวอร์เป็น 6 ปี แต่ทางการลงทุนยังเพิ่มขึ้น รองรับ Generative AI","link":"https://www.blognone.com/node/138008","date":1706854789000,"content":"<div><div><div><p>Andy Jassy ซีอีโอ Amazon ระบุใน<a href=\"https://www.blognone.com/node/138002\">งานแถลงผลประกอบการปีนี้</a> ว่า AWS กำลังยืดอายุเซิร์ฟเวอร์เป็น 6 ปี หลังจากเมื่อ<a href=\"https://www.blognone.com/node/127021\">ปี 2022 เคยยืดอายุจาก 4 ปีเป็น 5 ปีมาแล้ว</a> เฉพาะการยืดอายุเซิร์ฟเวอร์รายการเดียวจะทำให้กำไรสุทธิของ AWS เพิ่มขึ้น 900 ล้านดอลลาร์ในไตรมาสแรกของปีนี้</p>\n<p>แม้ว่าเซิร์ฟเวอร์จะใช้ได้นานขึ้น แต่ Jassy ก็ยังระบุว่าเงินลงทุนของ AWS ยังเพิ่มขึ้นเนื่องจากต้องลงทุนกับโครงสร้างสำหรับ generative AI ไปพร้อมๆ กับการขยายศูนย์ข้อมูลไปยังภูมิภาคต่างๆ โดยคาดว่ารายได้จาก AI จะเพิ่มขึ้นอย่างรวดเร็วจนไปถึงระดับหมื่นล้านดอลลาร์ในไม่กี่ปีข้างหน้า แต่ก็ยอมรับว่าตอนนี้รายได้จาก AI ยังไม่ได้มากมายนัก</p>\n<p>เขายังระบุว่ากระแสการบีบรัดค่าใช้จ่ายคลาวด์นั้นเริ่มลดลง และบริษัทเริ่มกลับมาสร้างโครงการใหม่ๆ รวมถึงการย้ายโครงสร้างขึ้นคลาวด์มากขึ้น ทำให้รายได้ AWS เพิ่มขึ้น 1,100 ล้านดอลลาร์เทียบกับไตรมาสที่แล้ว</p>\n<p>ที่มา - <a href=\"https://www.theregister.com/2024/02/02/amazon_q4_2023/\">The Register</a></p>\n<p><img src=\"https://www.blognone.com/sites/default/files/externals/c94cb44bac0b155cad9e923137017c79.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/server\">Server</a></div><div><a href=\"/topics/cloud-computing\">Cloud Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ddd4da82880a953f53b0649b343da7448861d7727a25d53693222bf2d99aff5","category":"Thai"}