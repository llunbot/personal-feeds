{"title":"[ลือ] Facebook พัฒนาชิปประมวลผลสำหรับใช้ในศูนย์ข้อมูลของตนเองโดยเฉพาะ","link":"https://www.blognone.com/node/124695","date":1631286817000,"content":"<div><div><div><p>มีรายงานว่า Facebook กำลังพัฒนาออกแบบชิปเพื่อใช้งานในศูนย์ข้อมูลของตนเองโดยเฉพาะ โดยชิปดังกล่าวจะใช้ในงานประมวลผล Machine Learning เช่น ระบบการแนะนำคอนเทนต์บน Facebook นอกจากนี้ยังมีชิปสำหรับการเพิ่มคุณภาพ Transcoding วิดีโอถ่ายทอดสดอีกด้วย ประโยชน์อีกด้านของการออกแบบชิปเองก็คือควบคุมการใช้พลังงานได้ดีขึ้น</p>\n<p>ตัวแทนของ Facebook ชี้แจงต่อข่าวดังกล่าวว่าบริษัทพยายามหาแนวทางที่ดีขึ้น ในการเพิ่มประสิทธิภาพการประมวลผล และการควบคุมการใช้พลังงานในศูนย์ข้อมูล ทั้งจากการใช้ชิปประมวลจากบริษัทภายนอก รวมทั้งชิปที่บริษัทพัฒนาขึ้นเอง ส่วนแผนงานในอนาคตบริษัทไม่แสดงความเห็น</p>\n<p>บริษัทเทคโนโลยีรายใหญ่ต่างมีรายงานเรื่องการพัฒนาชิป สำหรับงานโดยเฉพาะเพื่อใช้เองภายในศูนย์ข้อมูล เช่น กูเกิลก็มี<a href=\"https://www.blognone.com/node/91450\">ชิป Tensor</a> สำหรับงาน TensorFlow หรือไมโครซอฟท์ก็<a href=\"https://www.blognone.com/node/120189\">มีข่าวพัฒนาชิป</a>ขึ้นมาเองเช่นกัน</p>\n<p>ที่มา: <a href=\"https://www.engadget.com/facebook-custom-server-chip-report-231501934.html\">Engadget</a></p>\n<p><img src=\"https://www.blognone.com/sites/default/files/externals/2d52ae255947a4546484fc8d8d36a4a9.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/rumors\">Rumors</a></div><div><a href=\"/topics/cpu\">CPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fa89bb815769de1379e97b1facda02f05289d4eb89af87813381be3bfb91da9","category":"Thai"}