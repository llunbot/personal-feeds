{"title":"CATL เปิดตัวแบตเตอรี่ LFP รุ่นใหม่ ชาร์จ 10 นาที รถวิ่งได้ 400 กม. เริ่มผลิตปลายปีนี้","link":"https://www.blognone.com/node/135328","date":1692281132000,"content":"<div><div><div><p>CATL ผู้ผลิตแบตเตอรี่รายใหญ่จากจีนที่มี Tesla เป็นลูกค้าเจ้าใหญ่ที่สุด เปิดตัวแบตเตอรี่ LFP รุ่นใหม่ ภายใต้ชื่อเล่น \"Shenxing\" ซึ่งผู้บริหารของ CATL ระบุว่าใช้เวลาชาร์จเพียง 10 นาทีก็สามารถทำให้รถยนต์ไฟฟ้าวิ่งได้ 400 กิโลเมตร หรือหากชาร์จเต็มก็เคลมว่าวิ่งได้ถึง 700 กิโลเมตร โดยตั้งเป้าว่าจะเริ่มผลิตจำนวนมากภายในปลายปีนี้และเริ่มส่งมอบปีหน้า</p>\n<p>ชื่อแบตเตอรี่ LFP ย่อมาจากสูตรเคมี LiFePO<sub>4</sub> (lithium iron phosphate) ซึ่งเป็นแบตเตอรี่ที่ Tesla นำมาใช้อย่างจริงจังตั้งแต่ปี 2021 แทนที่แบตเตอรี่ nickel cobalt aluminum ที่มีส่วนผสมของแร่โลหะหายากอย่างโคบอลต์</p>\n<p>ประเทศจีนเป็นผู้ส่งออกหลักของแบตเตอรี่ชนิดนี้ นำโดย CATL ซึ่งครองส่วนแบ่งตลาดแบตเตอรี่รถยนต์ไฟฟ้าถึง 35% ในไตรมาสแรกปีนี้ มีจุดเด่นคือราคาถูกและปลอดภัย แต่ก็มีความหนาแน่นของพลังงานต่ำ ทำให้รถวิ่งได้ไม่ไกลมากเท่าแบตเตอรี่ชนิดอื่น การเปิดตัวครั้งนี้จึงน่าสนใจว่าจะแก้ข้อด้อยของแบตเตอรี่ LFP ได้เพียงใด</p>\n<p>ที่มา - <a href=\"https://techcrunch.com/2023/08/16/tesla-supplier-catl-unveils-battery-that-can-add-up-to-400km-of-range-in-10-minutes/\">TechCrunch</a>, <a href=\"https://www.catl.com/en/news/6091.html\">CATL</a></p>\n<p><img alt=\"No Description\" src=\"https://www.blognone.com/sites/default/files/externals/eabfbba56700f52604f441068a3b0a8a.jpg\" /><em>ภาพโดย CATL</em></p>\n</div></div></div><div><div>Topics: </div><div><div><a href=\"/topics/catl\">CATL</a></div><div><a href=\"/topics/battery\">Battery</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9525926061f5b9e338cfb06592d09359082ed913510db679ec3bc3269823c1d","category":"Thai"}