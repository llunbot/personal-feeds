{"title":"Team Ninja เปิดตัว Nioh 3 เลือกเล่นได้ซามูไร-นินจา วางขายต้นปี 2026","link":"https://www.blognone.com/node/146798","date":1749102514000,"content":"<span>Team Ninja เปิดตัว Nioh 3 เลือกเล่นได้ซามูไร-นินจา วางขายต้นปี 2026</span>\n\n  <div>\n    <div>Body</div>\n              <div><p>Team Ninja เปิดตัวเกมซามูไรสู้ปีศาจญี่ปุ่น Nioh 3 มีกำหนดออกช่วงต้นปี 2026 บนพีซีและ PS5</p>\n<p><a href=\"https://www.blognone.com/node/89254\">เกม Nioh ภาคแรกออกในปี 2017</a> ส่วนภาค 2 ตามมาในปี 2020 โดยเนื้อเรื่องของแต่ละภาคไม่ต่อกัน ตัวเอกคนละคนกัน แต่ธีมของเกมเป็นการต่อสู้กับปีศาจ yokai ตามตำนานญี่ปุ่นเหมือนกัน</p>\n<p>เนื้อเรื่องของภาคนี้เกิดในยุคเซ็นโงคุ (Sengoku)​ ที่เต็มไปด้วยสงครามและความขัดแย้ง ตัวเอกเป็นนักรบวัยหนุ่มที่ตั้งเป้าจะเป็นโชกุนคนถัดไป ของใหม่ด้านเกมเพลย์ภาคนี้เปิดให้เล่นได้ทั้งสไตล์ซามูไร เดินหน้าลุยเหมือนภาคก่อนๆ และนินจา เน้นความรวดเร็วคล่องตัว</p>\n<p>เกมเปิดให้เล่นเดโมบน PS5 แล้ววันนี้</p>\n<p>ที่มา - <a href=\"https://blog.playstation.com/2025/06/04/nioh-3-announced-for-ps5-limited-time-demo-available-today/\">PlayStation Blog</a>, <a href=\"https://www.koeitecmoamerica.com/news/conquer-the-crucible-become-shogun-in-koei-tecmos-nioh-3-limited-time-demo-available-today/\">Koei Tecmo</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/06/2025 - 12:48</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb646c59722c1a702bea39c370eeb380bd287e46f3981ebbd47f2c551de0bf42","category":"Thai"}