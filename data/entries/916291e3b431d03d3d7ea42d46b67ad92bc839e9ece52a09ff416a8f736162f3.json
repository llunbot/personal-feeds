{"title":"รัฐสภายุโรปออกร่างกฎหมายปัญญาประดิษฐ์ฉบับแรก เป้าหมายกำกับดูแลการพัฒนา AI","link":"https://www.blognone.com/node/134358","date":1686748842000,"content":"<div><div><div><p>รัฐสภายุโรป หรือ European Parliament ลงมติโหวตให้จัดทำร่างกฎหมายปัญญาประดิษฐ์ (Artificial Intelligence Act) โดยมีเป้าหมายเพื่อควบคุมและกำกับกระบวนการเทรนข้อมูลขนาดใหญ่สำหรับ AI ตลอดจนการนำมาใช้งานที่เหมาะสม</p>\n<p>ตัวอย่างรายละเอียดในร่างกฎหมาย เช่น ห้ามนำ AI มาใช้ทุกกรณี ในงานตรวจจับชีวมิติ (Biometric) การประเมินอารมณ์ หรืองานพยากรณ์อาชญากรรมล่วงหน้า, Generative AI หรือ AI สร้างเนื้อหาขึ้นมาใหม่ อย่าง ChatGPT ต้องเปิดเผยข้อมูลทุกครั้งว่าเป็นเนื้อหาที่สร้างด้วย AI, มีการกำกับว่า AI ใดเป็นประเภทความเสี่ยงสูง เช่น AI ที่ใช้ในการหาเสียงเลือกตั้ง เป็นต้น</p>\n<p>นอกจากนี้ในร่างกฎหมายยังระบุว่า การพัฒนาโมเดล AI ขึ้นมา จะต้องตรวจสอบความเสี่ยงด้านต่าง ๆ ให้ครอบคลุม ทั้ง ความปลอดภัย สิทธิพื้นฐาน สิ่งแวดล้อม ข้อกฎหมาย ฯลฯ โมเดลเหล่านี้ต้องถูกตรวจสอบและบันทึกในฐานข้อมูลของ EU ก่อนเผยแพร่สู่ผู้ใช้งาน ตลอดจนสรุปข้อมูลมีลิขสิทธิ์ที่นำมาใช้เทรนด้วย</p>\n<p>สถานะของกฎหมายยังเป็นฉบับร่าง ซึ่งต้องผ่านขั้นตอนอภิปรายข้อดีข้อเสีย ซึ่งหากผ่านทุกขั้นตอน ก็จะลงนามเป็นกฎหมายต่อไป</p>\n<p>ที่มา: <a href=\"https://www.europarl.europa.eu/news/en/press-room/20230609IPR96212/meps-ready-to-negotiate-first-ever-rules-for-safe-and-transparent-ai\">European Parliament</a> และ <a href=\"https://www.wsj.com/articles/ai-regulation-is-almost-here-in-europe-10b32c8f\">WSJ</a> ภาพ <a href=\"https://pixabay.com/photos/strasbourg-european-parliament-1166650/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/4188069175efcd82c7a44fe07797645c.jpg\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/law\">Law</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"916291e3b431d03d3d7ea42d46b67ad92bc839e9ece52a09ff416a8f736162f3","category":"Thai"}