{"title":"[ลือ] iPhone เตรียมฉลองครบรอบ 20 ปี มีทั้งรุ่นจอพับ และรุ่น Pro ดีไซน์ใหม่","link":"https://www.blognone.com/node/145709","date":1743952917000,"content":"<div><div><div><p>จดหมายข่าว Power On จาก Mark Gurman แห่ง Bloomberg สัปดาห์นี้ ว่าด้วยสินค้าใหม่แอปเปิลหลายอย่าง รวมถึงผลกระทบจากนโยบายภาษีนำเข้า ซึ่งตอนนี้ทำหลายคนคาดว่า iPhone จะราคาพุ่งสูง</p>\n<p>เริ่มที่ iPhone 17 Pro ที่จะออกมาในปีนี้ Gurman บอกว่าตอนนี้มีภาพเรนเดอร์ออกมาจำนวนมาก แต่เขายืนยันว่านอกจากส่วน<a href=\"https://www.blognone.com/node/144889\">กล้องหลังที่เป็นแผงสี่เหลี่ยมผืนผ้า</a>แล้ว นอกนั้นดีไซน์เหมือนเดิมทั้งหมด แผงด้านหลังก็โทนสีเดียวกันทั้งหมด ไม่ใช่ทูโทน และด้านหน้าไม่มีการเปลี่ยนแปลง</p>\n<p>Gurman ยังมีข้อมูลของอุปกรณ์สมาร์ทโฮมมีหน้าจอตัวใหม่ ก่อนหน้านี้มีข่าวว่าแอปเปิล<a href=\"https://www.blognone.com/node/145161\">เลื่อนเปิดตัวไม่มีกำหนด</a> เนื่องจากปัญหาการพัฒนา Siri ใหม่ที่ล่าช้า โดยเขาบอกว่ากำหนดล่าสุดคือภายในปี 2026 แต่ขึ้นอยู่กับ Siri จะเสร็จทันหรือไม่ด้วย</p>\n<p>ต่อมาเป็น iPhone 19 Pro ซึ่งจะออกมาปี 2027 โดยแอปเปิลมีแผนฉลองครบรอบ 20 ปี iPhone ในแนวทางเดียวกับ <a href=\"https://www.blognone.com/node/95438\">iPhone X</a> ด้วยการออก iPhone โฉมใหม่คือ iPhone จอพับ แต่นอกจากนั้น iPhone 19 Pro จะใช้ดีไซน์ใหม่ คล้ายกับตอน iPhone X ตัดปุ่ม Home ซึ่งข้อมูลที่ Gurman มีบอกว่าพื้นที่กระจกจะเต็มเครื่องมากกว่าเดิม แต่น่าจะมีอย่างอื่นมากกว่านั้นด้วย</p>\n<p>สุดท้าย Gurman พูดถึงผลกระทบของแอปเปิลจาก<a href=\"https://www.blognone.com/node/145630\">นโยบายขึ้นภาษีนำเข้า</a>ของสหรัฐ มีรายงานจำนวนมากคาดว่า iPhone จะต้องขึ้นราคาไปถึง 70,000 บาท แต่ Gurman \"คาดเดาเอง\" ว่าแอปเปิลอาจไม่ต้องทำขนาดนั้น</p>\n<p>ทางเลือกแอปเปิลมีหลายแบบทั้ง ลดต้นทุนที่ฝั่งผู้ผลิตชิ้นส่วน, ยอมลดอัตรากำไรจากปัจจุบัน 45% ให้น้อยลง, เลือกขึ้นราคาแต่ไม่มาก และสุดท้ายคือปรับซัพพลายเชนการผลิตใหม่ แต่อาจไม่ถึงกับย้ายฐานการผลิตไปสหรัฐอเมริกา</p>\n<p>ที่มา: <a href=\"https://www.bloomberg.com/news/newsletters/2025-04-06/will-apple-raise-iphone-prices-in-the-us-after-trump-tariffs-iphone-17-details\">Bloomberg</a></p>\n<p><img src=\"https://www.blognone.com/sites/default/files/externals/b46ed20e12a969344d21cb4439c8186c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-17-pro\">iPhone 17 Pro</a></div><div><a href=\"/topics/foldable\">Foldable</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24b45741f1390158e29c2373580fc00db80ba228b90dc843fb713893881a9d93","category":"Thai"}