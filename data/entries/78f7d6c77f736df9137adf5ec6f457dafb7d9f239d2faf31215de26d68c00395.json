{"title":"สิ้นสุดยุคชิปขาดแคลน SK hynix ประกาศผลขาดทุน 3.4 ล้านล้านวอน หันไปผลิตแรมสำหรับ AI","link":"https://www.blognone.com/node/133566","date":1682484497000,"content":"<div><div><div><p>SK hynix รายงานผลประกอบการไตรมาสแรกของปี 2023 มีรายได้ 5.088 ล้านล้านวอน ขาดทุน 3.402 ล้านล้านวอน คิดเป็นการขาดทุน 67% ของรายได้ โดยระบุเหตุผลว่าเกิดจากความต้องการชิปหน่วยความจำที่ยังลดลงต่อเนื่อง แต่คาดว่าจะถึงจุดต่ำสุดแล้ว และความต้องการชิปน่าจะค่อยๆ กลับขึ้นมาในไตรมาสที่สองนี้</p>\n<p>แนวทางแก้ไขปัญหาธุรกิจของ SK hynix หลังจากนี้จะเน้นสินค้าพรีเมียมราคาสูง เช่น DDR5, LPDDR5, และ HBM3 ที่ใช้งานในเซิร์ฟเวอร์ประสิทธิภาพสูงโดยเฉพาะงานกลุ่มปัญญาประดิษฐ์ที่ต้องการแรมปริมาณสูงมาก และความต้องการน่าจะเพิ่มขึ้นต่อไปแม้บริษัทต่างๆ จะลดรายจ่ายก็ตามที</p>\n<p>แม้บริษัทจะยังขาดทุนอยู่แต่ก็ต้องลงทุนพัฒนาเทคโนโลยีใหม่ต่อไป โดยตอนนี้กำลังพัฒนากระบวนการผลิต DRAM เทคโนโลยี 10 นาโนเมตรรุ่นที่ 5 และ NAND แบบ 238 ชั้น</p>\n<p>โมเดลปัญญาประดิษฐ์ประมวลผลภาษาขนาดใหญ่ หรือ LLM นั้นต้องการแรมสูงมากในการพัฒนาและรัน ก่อนหน้านี้ <a href=\"https://www.blognone.com/node/133109\">NVIDIA ก็ออกโมดูลปัญญาประดิษฐ์โดยเพิ่มแรมต่อโมดูลถึง 188GB</a> เพื่อรองรับงานกลุ่มนี้</p>\n<p>ที่มา - <a href=\"https://news.skhynix.com/2023-first-quarter-financial-results/\">SK hynix</a></p>\n<p><img src=\"https://www.blognone.com/sites/default/files/externals/d8dfff16948dff114b624666a416de14.jpg\" alt /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78f7d6c77f736df9137adf5ec6f457dafb7d9f239d2faf31215de26d68c00395","category":"Thai"}