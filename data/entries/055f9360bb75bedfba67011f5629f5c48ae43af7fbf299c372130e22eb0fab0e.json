{"title":"Xpeng ซื้อส่วนธุรกิจ Smart EV ของ Didi มูลค่าดีล 744 ล้านดอลลาร์","link":"https://www.blognone.com/node/135475","date":1693222132000,"content":"<div><div><div><p>Xpeng ผู้ผลิตรถยนต์ไฟฟ้าจากจีน ประกาศซื้อสินทรัพย์ส่วนรถยนต์ไฟฟ้าอัจฉริยะจาก Didi ผู้ให้บริการแอปเรียกรถแท็กซี่รายใหญ่ของจีน โดยมูลค่าของดีลอยู่ที่ 744 ล้านดอลลาร์ ซึ่งส่วนธุรกิจนี้ของ Didi จะใช้ชื่อแบรนด์ใหม่ว่า Mona กำหนดเปิดตัวในปี 2024</p>\n<p>Didi บอกว่าดีลนี้เป็นการสร้างความร่วมมือเชิงกลยุทธ์ของสองบริษัท เพื่อผลักดันการใช้งานรถยนต์ไฟฟ้าอัจฉริยะ ตลอดจนเทคโนโลยีที่เกี่ยวข้อง ซึ่งหากย้อนดูอดีต ดีลลักษณะคล้ายกันนี้ก็เกิดขึ้นกับ Uber ที่ขายธุรกิจพัฒนารถยนต์ไร้คนขับ<a href=\"https://www.blognone.com/node/119994\">ให้ Aurora</a> และขายธุรกิจ Flying Taxi <a href=\"https://www.blognone.com/node/120019\">ให้ Joby Aviation</a></p>\n<p>ตัวเลขส่วนแบ่งตลาดรถยนต์ไฟฟ้าของ Xpeng ในปี 2022 อยู่ที่ 2.1% ดีลดังกล่าวจึงอาจช่วยเพิ่มส่วนแบ่งตลาดของ Xpeng ได้ ผ่านบริการของ Didi</p>\n<p>ที่มา: <a href=\"https://techcrunch.com/2023/08/27/teslas-china-rival-xpeng-buys-ride-hailing-giant-didis-smart-ev-assets-for-744m/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e3cc423521a4326c601cb0c15091fabb.jpg\" /></p>\n</div></div></div><div><div>Topics: </div><div><div><a href=\"/topics/xpeng\">Xpeng</a></div><div><a href=\"/topics/didi-chuxing\">Didi Chuxing</a></div><div><a href=\"/topics/acquisition\">Acquisition</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"055f9360bb75bedfba67011f5629f5c48ae43af7fbf299c372130e22eb0fab0e","category":"Thai"}