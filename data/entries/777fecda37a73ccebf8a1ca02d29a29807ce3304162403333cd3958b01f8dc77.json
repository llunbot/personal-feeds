{"title":"Fallout 76 มีผู้เล่น 20 ล้านคนแล้ว ผู้เล่นใหม่รวมทุกภาคกว่า 5 ล้านคนหลังซีรีส์ออกฉาย","link":"https://www.blognone.com/node/140087","date":1717243984000,"content":"<div><div><div><p>Todd Howard ผู้อำนวยการฝ่ายครีเอทีฟของ Bethesda ให้สัมภาษณ์กับ Variety ว่า Fallout 76 เกมเก่าอายุ 6 ปี (ออกปี 2018) มีผู้เล่นเพิ่มขึ้นเรื่อยๆ จนตอนนี้แตะหลัก 20 ล้านคนเรียบร้อยแล้ว</p>\n<p>ตัวเลขผู้เล่น Fallout 76 เมื่อเดือนธันวาคม 2023 อยู่ที่ 17 ล้านคน แต่เมื่อซีรีส์ Fallout ทาง Amazon Prime Video ประสบความสำเร็จ ทำให้มีผู้เล่นหน้าใหม่ๆ เพิ่มขึ้นเป็น 20 ล้านคนในเวลาอันรวดเร็ว ซึ่งตัวของ Todd เองในฐานะโปรดิวเซอร์ของเกมก็ยอมรับว่าไม่คิดว่าจะประสบความสำเร็จได้มากขนาดนี้</p>\n<p>Todd ยังให้ข้อมูลว่ายอดผู้เล่นต่อวัน (daily active users) รวมของเกม Fallout ทั้งหมดเพิ่มขึ้นกว่า 5 ล้านคนหลังซีรีส์ออกฉาย คิดเป็นอัตราการเติบโต 600% โดยบางเกมอาจเติบโต 4-6 เท่า เขาบอกว่าอยู่ในอุตสาหกรรมเกมมา 30 ปีก็ไม่เคยเห็นปรากฏการณ์แบบนี้มาก่อน</p>\n<p>ที่มา - <a href=\"https://variety.com/2024/gaming/news/fallout-76-20-million-players-tv-series-new-games-bethesda-studios-1236018945/\">Variety</a></p>\n<p><img src=\"https://images.ctfassets.net/rporu91m20dc/7gf9N3KzcKIQvKW9AmqOuN/e101b3dd0329bdcf5bba9f71384cc12f/Largecard_FO763vaultboy.jpg?q=90&amp;&amp;&amp;fm=jpg\" /></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"777fecda37a73ccebf8a1ca02d29a29807ce3304162403333cd3958b01f8dc77","category":"Thai"}