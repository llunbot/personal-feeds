{"title":"NBA 2K24 รองรับ Crossplay ข้ามคอนโซล PS5-Xbox เป็นครั้งแรก มีเวอร์ชันปกนักบาสหญิง","link":"https://www.blognone.com/node/134745","date":1688871135000,"content":"<div><div><div><p>2K Games เปิดตัวเกมบาสเก็ตบอล NBA 2K24 ประจำฤดูกาลใหม่ ของใหม่ที่สำคัญคือรองรับ crossplay ข้ามกันระหว่างคอนโซล PS5 และ Xbox Series X|S แล้ว และมีเทคโนโลยี ProPLAY ที่นำคลิปการแข่งขันจริงจากลีก NBA มาจำลองเป็นซีนในเกมด้วย</p>\n<p>เกมภาคนี้ยังถือเป็นการครบรอบ 25 ปีของซีรีส์ NBA 2K (เกมภาคแรกออกปี 1999 จึงใช้ชื่อเกมว่า NBA 2K) ทีมงานจึงเลือกตำนานอย่าง Kobe Bryant มาขึ้นปกเกมทั้ง 3 editions และมีโหมด Mamba Moments จำลองเส้นทางชีวิตนักบาสของ Kobe ด้วย</p>\n<p>2K ยังมีเกมเวอร์ชันพิเศษ WNBA Edition ที่นำนักบาสหญิง Sabrina Ionescu จากทีม New York Liberty มาขึ้นปก เวอร์ชันนี้มีขายเฉพาะผ่านร้าน GameStop ในสหรัฐอเมริกาและแคนาดาเท่านั้น</p>\n<p>เกมมีกำหนดวางขายทั่วโลก 8 กันยายน 2023 บน PS5, PS4, Xbox Series X|S, Xbox One, Nintendo Switch, PC</p>\n<p>ที่มา - <a href=\"https://newsroom.2k.com/news/see-you-on-the-court-nbar-2k24-celebrates-the-legendary-kobe-bryant-as-this-years-cover-athlete\">2K Games</a></p>\n<p><img alt=\"No Description\" src=\"https://www.blognone.com/sites/default/files/externals/27d17a0e8cde65442dd3a930f9bbcb3a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1b19817273cd14c484bb3c0b155010ee.jpg\" /></p>\n</div></div></div><div><div>Topics: </div><div><div><a href=\"/topics/nba\">NBA</a></div><div><a href=\"/topics/2k-games\">2K Games</a></div><div><a href=\"/topics/games\">Games</a></div><div><a href=\"/topics/basketball\">basketball</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfa0e02e1788000ac1d507b38be1f787cfadef6bc7a266302d84e5e96c717337","category":"Thai"}