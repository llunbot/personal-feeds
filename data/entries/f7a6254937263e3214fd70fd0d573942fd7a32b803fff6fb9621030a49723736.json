{"title":"Tile แท็กบลูทูธติดอุปกรณ์ ขายธุรกิจให้ Life360 มูลค่าดีล 205 ล้านดอลลาร์","link":"https://www.blognone.com/node/125959","date":1637629176000,"content":"<div><div><div><p>Tile ผู้ผลิตแท็กติดอุปกรณ์เชื่อมต่อด้วยบลูทูธสำหรับค้นหาตำแหน่งสิ่งของ ประกาศขายธุรกิจให้กับ Life360 ผู้พัฒนาแพลตฟอร์มความปลอดภัยสำหรับครอบครัว โดยมูลค่าดีลอยู่ที่ 205 ล้านดอลลาร์ คาดว่าจะแล้วเสร็จในต้นปี 2022 โดยไม่เปลี่ยนแปลงทีมผู้บริหารเดิม และแบรนด์ Tile ยังคงใช้ต่อไป</p>\n<p>Tile พัฒนาแท็กติดตามสิ่งของมาระยะหนึ่งแล้ว ก่อนที่แอปเปิลหรือกูเกิลจะลงมาเล่นตลาดนี้ โมเดลรายได้นอกจากการขายฮาร์ดแวร์ ยังมี subscription เพื่อเข้าถึงบริการเสริมพิเศษอีก</p>\n<p>มีประเด็นน่าสนใจจาก Chris Hulls ซีอีโอของ Life360 โดยเขาให้มุมมองว่าแม้ตลาดนี้อาจมีแอปเปิลเข้ามาเป็นผู้เล่นรายสำคัญจาก <a href=\"https://www.blognone.com/topics/airtag\">AirTag</a> แต่หากดูตัวเลขในธุรกิจหูฟังไร้สายแล้ว ตลาดรวมเติบโตสูงอย่างรวดเร็วนับตั้งแต่การมาของ AirPods แต่แอปเปิลเองก็เสียส่วนแบ่งการตลาดลงเมื่อเวลาผ่านไป ซึ่งเขามองสถานการณ์นี้กับแท็กติดตามอุปกรณ์เช่นกัน จึงเป็นโอกาสของผู้เล่นรายอื่นที่จะเติบโต</p>\n<p>ที่มา: <a href=\"https://www.life360.com/blog/tile-joins-life360/\">Life360</a> ผ่าน <a href=\"https://www.theverge.com/2021/11/22/22797559/tile-bluetooth-tracker-location-gps-acquisition-life360\">The Verge</a></p>\n<p><img src=\"https://www.blognone.com/sites/default/files/externals/54d412741a9dae8a8e62af79c78856f4.jpg\" /></p>\n<p>กรณีศึกษาของ AirPods และตลาดหูฟังไร้สาย</p>\n<p><img src=\"https://www.blognone.com/sites/default/files/externals/878907b1272bfdcaed5baeeedfe0faba.png\" /></p>\n</div></div></div><div><div>Topics: </div><div><div><a href=\"/topics/tile\">Tile</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7a6254937263e3214fd70fd0d573942fd7a32b803fff6fb9621030a49723736","category":"Thai"}