{"title":".NET Aspire ชุดเครื่องมือช่วยรัน .NET แบบ Cloud Native เข้าสถานะเสถียร","link":"https://www.blognone.com/node/139936","date":1716514679000,"content":"<div><div><div><p>ไมโครซอฟท์ประกาศออก .NET Aspire รุ่นเสถียร (General Availability)</p>\n<p>.NET Aspire เป็นชุดซอฟต์แวร์ (stack) สำหรับพัฒนาแอพสาย .NET แบบ cloud native คือรันในคอนเทนเนอร์ <a href=\"https://www.blognone.com/node/136745\">โครงการนี้เริ่มต้นแบบพรีวิวมาตั้งแต่ .NET 8 เมื่อปี 2023</a> และเข้าสถานะเสถียรในรอบสัปดาห์ที่ผ่านมา</p>\n<p><img alt=\"No Description\" src=\"https://www.blognone.com/sites/default/files/externals/2f46c3442172e4b60a530bc8f1c6fe8b.png\" /></p>\n<p>.NET Aspire คือการเพิ่มเครื่องมือด้าน orchestration, service discovery, deployment, dashboard, component ฯลฯ เข้ามาเสริมให้กับแกนของ .NET เดิม ตัวอย่างซอฟต์แวร์ในชุด Aspire ได้แก่</p>\n<ul>\n<li><a href=\"https://learn.microsoft.com/en-us/dotnet/aspire/fundamentals/app-host-overview\">App Host</a> ตัวช่วยจัดการ orchestration ของแอพที่รันอยู่แบบ app model มองเห็นเป็น resource ชนิดต่างๆ ของระบบ</li>\n<li>Aspire Dashboard ตัวแสดงผลแดชบอร์ดผ่านเว็บ แสดงข้อมูลต่างๆ เช่น resource จาก App Host หรือดึงข้อมูลจาก OpenTelemetry ก็ได้</li>\n<li><a href=\"https://learn.microsoft.com/en-us/dotnet/aspire/fundamentals/components-overview?tabs=dotnet-cli\">Aspire Components</a> แพ็กเกจ NuGet มีไลบรารียอดนิยมที่ใช้บ่อยๆ เช่น Redis, PostgreSQL, RabbitMQ และชิ้นส่วนต่างๆ ของ Azure แต่เป็นเวอร์ชันไมโครซอฟท์ปรับแต่งมาให้ รองรับการแก้คอนฟิกโดยไม่ต้องแก้โค้ด จัดการเรื่อง dependency, observability, resiliency มาให้แล้ว</li>\n<li>เครื่องมือด้าน Deployment ต่างๆ เช่น การใช้ผ่านคอมมานด์ไลน์ Azure Developer CLI (azd)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5e8c7ec24cb41c44cb92481de4d7f6a3.png\" /></p>\n<p><img alt=\"No Description\" src=\"https://www.blognone.com/sites/default/files/externals/1ac210797d7cde981a3849f4893464dd.png\" /></p>\n<p><img alt=\"No Description\" src=\"https://www.blognone.com/sites/default/files/externals/7807939f068ca27c1d2e31ea77f0fa41.png\" /></p>\n<p>ตัว .NET Aspire ถือว่าเป็นชุดเครื่องมือหนึ่งตัว สามารถติดตั้งเพิ่มผ่านคอมมานด์ dotnet workload install aspire และเริ่มผนวกเข้ามากับแพ็กเกจ ASP.NET and web development ใน Visual Studio 17.10 แล้ว</p>\n<p>ที่มา - <a href=\"https://devblogs.microsoft.com/dotnet/dotnet-aspire-general-availability/\">Microsoft</a></p>\n</div></div></div><div><div>Topics: </div><div><div><a href=\"/topics/net\">.NET</a></div><div><a href=\"/topics/cloud-computing\">Cloud Computing</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div><div><a href=\"/topics/container\">Container</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63bf77c0af74de15591df9bb562806299687c8df873a24230bb798f8d2fcfd56","category":"Thai"}