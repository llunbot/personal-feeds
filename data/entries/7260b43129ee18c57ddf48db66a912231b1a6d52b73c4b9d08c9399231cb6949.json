{"title":"Apple อาจออกอัพเดต iOS 14.8 ถึงแม้ใกล้กำหนดอัพเดตทั่วไปของ iOS 15 แล้ว","link":"https://www.blognone.com/node/124141","date":1628558489000,"content":"<div><div><div><p>ถึงแม้ <a href=\"https://www.blognone.com/node/123050\">iOS 15</a> ระบบปฏิบัติการ iPhone/iPad ของแอปเปิล คาดว่าจะเปิดให้ดาวน์โหลดทั่วไปในช่วงเดือนกันยายน แต่แอปเปิลอาจยังออกอัพเดตของ iOS 14 อีก โดยตัวล่าสุดที่ออกมาคือ <a href=\"https://www.blognone.com/node/123900\">iOS 14.7.1</a> เมื่อปลายเดือนที่แล้ว</p>\n<p>รายงานนี้มาจากบัญชี Twitter ของ Brendan Shanks ซึ่ง<a href=\"https://twitter.com/realmrpippy/status/1423686735880278018\">พบว่า</a> ใน Xcode 13 เบต้า 4 แอปเปิลได้ระบุถึงชื่อ iOS 14.8 จึงแปลว่าแอปเปิลอยู่ในขั้นตอนของการพัฒนาอยู่นั่นเอง และจะเป็นครั้งแรกที่ iOS มีอัพเดตใหญ่ถึงเลข .8</p>\n<p>การที่ iOS ออกอัพเดตใหญ่ในระบบปฏิบัติการเดิม แม้เวอร์ชันใหม่ใกล้ออกมา ไม่ใช่เรื่องใหม่แต่อย่างใด ในปีที่แล้วแอปเปิลก็ออกอัพเดต <a href=\"https://www.blognone.com/node/118289\">iOS 13.7</a> จากนั้นอีกสองสัปดาห์ <a href=\"https://www.blognone.com/node/118449\">iOS 14</a> ก็เปิดให้ดาวน์โหลด</p>\n<p>ที่มา: <a href=\"https://9to5mac.com/2021/08/09/ios-14-8-release-date-information-rumor/\">9to5Mac</a></p>\n<p><img src=\"https://www.blognone.com/sites/default/files/externals/dd58acd790692dbd6d57302396e55c1a.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-14\">iOS 14</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7260b43129ee18c57ddf48db66a912231b1a6d52b73c4b9d08c9399231cb6949","category":"Thai"}