{"title":"ร้านเกมญี่ปุ่นเผลอเปิดให้จอง S.T.A.L.K.E.R.: Legends of the Zone Trilogy ทั้งที่ยังไม่เปิดตัว","link":"https://www.blognone.com/node/138567","date":1709719612000,"content":"<div><div><div><p>จู่ ๆ ร้านตัวแทนจัดจำหน่ายเกมในญี่ปุ่นอย่าง Biccamera, Neowing และ Rakuten Books ดันเปิดให้สั่งจองเกมที่ยังไม่เปิดตัวอย่าง S.T.A.L.K.E.R.: Legends of the Zone Trilogy สำหรับ PS4 โดยระบุว่าเกมจะวางจำหน่ายในวันที่ 27 มิถุนายนนี้</p>\n<p>Legends of the Zone Trilogy จะรวมเกม 3 ภาคของซีรี่ส์ที่ประกอบไปด้วย S.T.A.L.K.E.R.: Shadow of Chernobyl, S.T.A.L.K.E.R.: Clear Sky และ S.T.A.L.K.E.R.: Call of Pripyat ซึ่งถือเป็นครั้งแรกที่เกมซีรี่ส์นี้ถูกนำมาลงเครื่องเกมคอนโซล ไม่นับ S.T.A.L.K.E.R. 2: Heart of Chornobyl ที่เปิดตัวมาก่อนหลายปีเพราะว่าเกมยังไม่วางจำหน่าย (กำหนดวางจำหน่ายล่าสุดคือ 5 กันยายนนี้)</p>\n<p>S.T.A.L.K.E.R.: Legends of the Zone Trilogy คาดว่าจะเปิดตัวอย่างเป็นทางการในงาน Xbox Partner Preview ที่จะจัดตอนตี 1 ของวันที่ 7 มีนาคมตามเวลาประเทศไทย</p>\n<p><img alt=\"No Description\" src=\"https://www.blognone.com/sites/default/files/externals/d0e8d9c82d29e6784b9de4c92ef8c3db.jpeg\" /></p>\n<p>ที่มา - <a href=\"https://www.gematsu.com/2024/03/stalker-legends-of-the-zone-trilogy-ps4-pre-orders-go-live-in-japan\">Gematsu</a></p>\n</div></div></div><div><div>Topics: </div><div><div><a href=\"/topics/stalker\">Stalker</a></div><div><a href=\"/topics/games\">Games</a></div><div><a href=\"/topics/leaks\">Leaks</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c22f385e25a32097ddef6f85af9abf4c49ced536aae73d1d1244ad8da9ca1a5","category":"Thai"}