{"title":"ไหนขอมองอีกที OpenAI เปิดตัว o3 และ o4-mini ปัญญาประดิษฐ์คิดก่อนตอบ มองภาพไปคิดไปได้ด้วย","link":"https://www.blognone.com/node/145886","date":1744825772000,"content":"<div><div><div><p>OpenAI เปิดตัวโมเดลปัญญาประดิษฐ์ LLM คู่ใหม่ ได้แก่ o3 โมเดลประสิทธิภาพสูง ทำคะแนนได้ดีทั้งด้านการเขียนโปรแกรมและการวิเคราะห์ภาพ และ o4-mini โมเดลเล็กลงมาเพื่อความเร็วที่ดีขึ้น แต่ยังได้ประสิทธิภาพที่ดีอยู่</p>\n<p>ความพิเศษของทั้งสองโมเดลคือฝึกมาเพื่อให้ \"คิดขณะมองภาพ\" โมเดลจะมองภาพและคิดไปด้วยได้ เช่นหากพบภาพกลับหัว ก็สามารถซูมแล้วกลับหัวภาพเพื่ออ่านข้อความได้อัตโนมัติ หรือการแก้ปัญหาเขาวงกตก็สามารถเขียนโปรแกรมวาดภาพแล้วกลับมามองภาพอีกทีว่าวาดเส้นทางถูกต้องหรือไม่</p>\n<p>อีกความสามารถหนึ่งคือการฝึกโมเดลให้ใช้เครื่องมือโดยเฉพาะ เช่น การเขียนโค้ด, ค้นหาเว็บ, ซูมภาพทีละส่วน โดยกระบวนการฝึกโมเดลมีการฝึกให้ใช้เครื่องมือเหล่านี้แบบ reinforcement learning เพื่อให้ได้ผลที่ดีที่สุด</p>\n<p>ผู้ใข้งาน ChatGPT จะได้รับทั้ง o3, o4-mini, และ o4-mini-high ส่วนผู้ใช้ระดับองค์กรจะได้รับภายในหนึ่งสัปดาห์ ส่วนลูกค้าซื้อ API ก็สามารถใช้งานได้ผ่านทาง Chat Completions API และ Responses API เช่นกัน เร็วๆ นี้ Responses API จะเปิดให้เลือกใช้เครื่องมือ เช่น การค้นเว็บ, ค้นไฟล์, และรันโค้ด ได้ในตัว</p>\n<p>ที่มา - <a href=\"https://openai.com/index/introducing-o3-and-o4-mini/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/0b20053f39d0d70c94cfb01a2d75e3e6.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"437e2a63b7234cb66b7d1413fded1ca7da4b95235dc6d123ba48cbd909fff77a","category":"Thai"}