{"title":"SK Hynix ประกาศเริ่มสายการผลิตชิป HBM แบบซ้อน 12 ชั้น ความจุสูงสุด 36GB แล้ว","link":"https://www.blognone.com/node/142230","date":1727354190000,"content":"<div><div><div><p>SK Hynix ประกาศว่าบริษัทเริ่มสายการผลิตหลักของชิปหน่วยความจำแบนด์วิดท์สูง HBM3E แบบซ้อน 12 ชั้นแล้ว ซึ่งเป็นไปตามแผนงานที่บริษัท<a href=\"https://www.blognone.com/node/139550\">ประกาศ</a>ไว้ก่อนหน้านี้</p>\n<p>HBM3E แบบซ้อน 12 ชั้น จะทำให้มีความจุเพิ่มขึ้นเป็น 36GB (DRAM ตัวละ 3GB) จากเดิม HBM3E ที่ SK Hynix ผลิตมี 8 ชั้น ความจุ 24GB ซึ่งเริ่มส่งมอบให้ลูกค้าไปเมื่อเดือนมีนาคมที่ผ่านมา</p>\n<p>HBM หรือชิปหน่วยความจำแบนด์วิดท์สูง เป็นสินค้าที่มีความต้องการสูงจากลูกค้ากลุ่มชิป AI เทคโนโลยีที่เพิ่ม DRAM เป็น 12 ชั้น ทำให้ความจุสำหรับการประมวลผลเพิ่มขึ้น 50% ความเร็วสูงสุด 9.6Gbps มากที่สุดเท่าที่ชิปหน่วยความจำมีในท้องตลาด โดยตัวชิปยังคงความบางไว้เท่าเดิม</p>\n<p>Justin Kim ประธานกลุ่มสินค้าโครงสร้างพื้นฐาน AI ของ SK Hynix บอกว่าบริษัทยังคงเดินหน้าพัฒนาเทคโนโลยี ให้รักษาการเป็นเบอร์หนึ่งของชิปหน่วยความจำสำหรับ AI ซึ่งมีความท้าทายเพิ่มมากขึ้นในอนาคต</p>\n<p>ที่มา: <a href=\"https://news.skhynix.com/sk-hynix-begins-volume-production-of-the-world-first-12-layer-hbm3e/\">SK hynix</a></p>\n<p><img alt=\"No Description\" src=\"https://www.blognone.com/sites/default/files/externals/21839479ba302fba4525b468adc015de.jpeg\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/semiconductor\">Semiconductor</a></div><div><a href=\"/topics/memory\">Memory</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3bb280f1d60b9585f6e7ad5d03f94fea691ca6ee25a8c45d6b602101de0efd59","category":"Thai"}