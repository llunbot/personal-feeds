{"title":"สงคราม AI จีนหั่นราคาสู้กันเอง Alibaba ลดราคาโมเดล 97%, ByteDance ลด 99%, Baidu แจกฟรี","link":"https://www.blognone.com/node/139954","date":1716553911000,"content":"<div><div><div><p>Bloomberg รายงานสงคราม AI ฝั่งจีนที่กำลังร้อนแรงในช่วงสัปดาห์ที่ผ่านมา หลังค่าย Alibaba เปิดสงครามราคา หั่นค่าใช้บริการ AI ของตัวเองที่ชื่อ Qwen (ชื่อเต็มคือ Tongyi Qianwen) ลงมากถึง 97% บีบให้คู่แข่งต้องเล่นสงครามราคาตาม</p>\n<p>หลังจากนั้นไม่กี่ชั่วโมง ค่าย Baidu ประกาศว่าบริการ <a href=\"https://www.blognone.com/node/133047\">Ernie AI</a> บางโมเดลย่อยเปลี่ยนมาให้บริการฟรี และฝั่งค่าย ByteDance ก็ต้องลดราคาโมเดล Doubao 99% ตามมาด้วยเช่นกัน</p>\n<p>เมื่อต้นเดือนนี้ Alibaba เพิ่งออก Qwen เวอร์ชัน 2.5 ที่มีความสามารถมากขึ้น อย่างไรก็ตาม การใช้งานโมเดล AI จากฝั่งจีนยังจำกัดเฉพาะบริษัทจีนซะมาก ตัวอย่างลูกค้าที่ Alibaba นำมาโชว์ยังมีเฉพาะบริษัทจีนด้วยกันเอง เช่น Xiaomi และ Perfect World Games</p>\n<p>ที่มา - <a href=\"https://www.bloomberg.com/news/articles/2024-05-21/alibaba-sparks-china-ai-price-war-with-spate-of-steep-discounts\">Bloomberg</a>, <a href=\"https://www.alibabacloud.com/en/press-room/qwen-models-attract-over-90000-enterprise-adoption\">Alibaba</a>, <a href=\"https://www.verdict.co.uk/alibaba-bytedance-and-baidu-slash-llm-prices/\">Verdict</a>, <a href=\"https://www.reuters.com/technology/chinese-tech-giants-slash-prices-language-models-used-power-ai-chatbots-2024-05-21/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/21fdebdc5c20f062bd122696987e4477.jpeg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/alibaba-cloud\">Alibaba Cloud</a></div><div><a href=\"/topics/baidu\">Baidu</a></div><div><a href=\"/topics/bytedance\">ByteDance</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12c93894c47d30995d0ca3c639a895decb7fddc516de1a3a26d9ffbc56b4ddb8","category":"Thai"}