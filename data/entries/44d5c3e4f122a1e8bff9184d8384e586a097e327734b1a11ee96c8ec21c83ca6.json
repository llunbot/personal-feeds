{"title":"ผู้กำกับ Elden Ring บอก Shadow of the Erdtree ยากขึ้นอีก อยากลองว่ายากแค่ไหนผู้เล่นถึงรับไหว","link":"https://www.blognone.com/node/140529","date":1718976995000,"content":"<div><div><div><p>Hidetaka Miyazaki ผู้กำกับเกม Elden Ring ให้สัมภาษณ์กับ CNET เนื่องในโอกาสภาคเสริม Shadow of the Erdtree วางขาย มีประเด็นน่าสนใจดังนี้</p>\n<ul>\n<li>เนื้อเรื่องของ Shadow of the Erdtree เดิมทีตั้งใจให้อยู่ในเกมภาคหลัก (ไม่ได้มีแผนทำ DLC แต่แรก) แต่มันไม่ค่อยเข้ากันเท่าไร สุดท้ายเนื้อเรื่องของ Miquella เลยถูกจับแยกมาอยู่เป็น DLC แทน</li>\n<li>George R.R. Martin ผู้แต่ง Game of Thrones ได้แต่งตำนาน (lore) ของเกมไว้ให้ทั้งหมดแต่แรกแล้ว ครอบคลุมเรื่องใน DLC ด้วย แค่ทีมงานไม่สามารถใส่ในเกมภาคหลักได้เท่านั้น</li>\n<li>เกมมีบอสให้สู้มากกว่า 10 ตัว สไตล์การต่อสู้มีแนวทางต่างไปจากเกมภาคหลัก แต่ความยากจะเพิ่มขึ้น เพราะถือว่าผู้เล่นเอาชนะบอสส่วนใหญ่ในเกมภาคหลักมาได้แล้ว ความยากของ Shadow of the Erdtree จึงเป็นการลองของทีมงานว่า \"ใส่สุด\" (pushed the envelope) ว่าความยากเท่าไหนที่ผู้เล่นสามารถรับได้</li>\n<li>บอสมีทั้งแบบบังคับต้องสู้ และบอสที่เป็นทางเลือก ซึ่งแบบหลังจะยากมาก (especially difficult) ส่วนดีไซน์ของบอสรับรองว่าเห็นแล้วรู้เลยว่าเป็นบอสของเกม FromSoftware</li>\n<li>สถาปัตยกรรมและวัฒนธรรมของดินแดนแห่งเงา สถานที่ของเกมภาค DLC มีหลายส่วนที่ได้อิทธิพลมาจากโลกตะวันออก</li>\n<li>เกมของเขาเองที่เขาชอบที่สุดคือ Dark Souls ภาคแรกและ Bloodborne เพราะสร้างความประทับใจให้เขาอย่างมาก ส่วนเกมอื่นในค่ายเดียวกันชอบ King's Field II ซึ่งเป็นแรงบันดาลใจให้เขาได้มาทำ Dark Souls</li>\n</ul>\n<p>ที่มา - <a href=\"https://www.cnet.com/tech/gaming/elden-ring-creator-hidetaka-miyazaki-talks-shadow-of-the-erdtree-new-weapons-and-more/\">CNET</a></p>\n<p><img alt=\"No Description\" src=\"https://www.blognone.com/sites/default/files/externals/20c11f4b2a9d6bc28f0ecde0111b731a.jpg\" /></p>\n</div></div></div><div><div>Topics: </div><div><div><a href=\"/topics/elden-ring\">Elden Ring</a></div><div><a href=\"/topics/games\">Games</a></div><div><a href=\"/topics/from-software\">FromSoftware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44d5c3e4f122a1e8bff9184d8384e586a097e327734b1a11ee96c8ec21c83ca6","category":"Thai"}