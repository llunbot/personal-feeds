{"title":"ไมโครซอฟท์เปิดตัว Python Editor ตัวแก้ไขโค้ด Python ใน Excel, ใช้เอนจินเดียวกับ VS Code","link":"https://www.blognone.com/node/135822","date":1695130208000,"content":"<div><div><div><p>ไมโครซอฟท์เปิดตัว Python Editor ตัวแก้ไขโค้ดภาษา Python ในโปรแกรม Excel โดยมีรูปแบบเป็นส่วนเสริม (add-in) ของ Excel</p>\n<p>Python Editor เป็นฟีเจอร์เสริมของ <a href=\"https://www.blognone.com/node/135394\">Python in Excel ที่เปิดตัวไปแล้ว</a> โดยความสามารถของมันคือเป็น code editor เต็มรูปแบบ รันในแถบ sidebar ด้านข้าง มีพื้นที่แสดงโค้ดได้ยาวมากขึ้น ตัว editor ใช้เอนจินเดียวกับ VS Code และมีฟีเจอร์หลายอย่างยกมาด้วย เช่น IntelliSense, formatting, code completion, syntax highlighting</p>\n<p>Python Editor ยังมีสถานะเป็นฟีเจอร์ทดลอง (experimental) ผ่านระบบ Excel Labs ที่ทดลองฟีเจอร์ใหม่ๆ ก่อนออกตัวจริง การใช้งานจำเป็นต้องเพิ่มส่วนเสริม Excel Labs ก่อนแล้วจึงค่อยเปิดฟีเจอร์ Python Editor ในภายหลัง</p>\n<p><img alt=\"No Description\" src=\"https://www.blognone.com/sites/default/files/externals/476df03c702aca44403afcd0b81ea733.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/82a8a77ac34ab04ae86ee76ad68c102d.jpg\" /></p>\n<p>ที่มา - <a href=\"https://techcommunity.microsoft.com/t5/excel-blog/introducing-the-python-editor-from-excel-labs/ba-p/3928986\">Microsoft</a></p>\n</div></div></div><div><div>Topics: </div><div><div><a href=\"/topics/excel\">Excel</a></div><div><a href=\"/topics/python\">Python</a></div><div><a href=\"/topics/microsoft\">Microsoft</a></div><div><a href=\"/topics/ide\">IDE</a></div><div><a href=\"/topics/visual-studio-code\">Visual Studio Code</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22c7d73c90ff5391dd26bf280f6b8376f283bb90f406ec014f36c3ff12a3e62c","category":"Thai"}