{"title":"NVIDIA เปิดตัว Fugatto เครื่องมือสร้างและปรับแต่งเสียงตามที่ผู้ใช้งานต้องการด้วย AI","link":"https://www.blognone.com/node/143337","date":1732624045000,"content":"<div><div><div><p>NVIDIA เปิดตัวเครื่องมือสร้างเสียงด้วย AI มีชื่อว่า <strong>Fugatto</strong> (ย่อมาจาก Foundational Generative Audio Transformer Opus 1) มีความสามารถรองรับการสร้างเสียงตามที่ระบุด้วย Prompt ข้อความ, รวมทั้งแก้ไขปรับแต่งจากไฟล์เสียงต้นฉบับ ให้เป็นไปตามที่กำหนดได้ด้วย</p>\n<p>ในวิดีโอสาธิตความสามารถ Fugatto สามารถสร้างเสียงเอฟเฟกต์ได้ตามจินตนาการผู้ใช้งาน ไปจนถึงการสร้างเสียงประกอบในรูปแบบที่อาจไม่มีใครเคยทำมาก่อน จนถึงการแก้ไขเสียงพูดปกติให้ปรับระดับอารมณ์เป็นไปตามแบบที่ต้องการได้</p>\n<p>NVIDIA บอกว่า Fugatto สามารถนำไปปรับใช้งานได้หลายรูปแบบ นักดนตรีสามารถสร้างต้นแบบเพลง หรือใส่เครื่องดนตรีที่ต้องการได้, การทำเสียงโฆษณา สามารถปรับให้เป็นไปตามภาษาต่าง ๆ และกำหนดระดับอารมณ์ได้ง่ายขึ้น หรือนักพัฒนาเกมก็สามารถสร้างเสียงตามสิ่งที่ปรากฏในเกมได้ตามต้องการ</p>\n<p>ที่มา: <a href=\"https://blogs.nvidia.com/blog/fugatto-gen-ai-sound-model/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/0b4c280c5a3d14e5b7ad4d7b8e90d284.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f84220252e586d6b2dcdc0298115accc2257219e176b2164e754d18155b5ce43","category":"Thai"}