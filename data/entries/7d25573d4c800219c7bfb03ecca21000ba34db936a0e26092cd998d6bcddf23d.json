{"title":"Apple อัปเดต watchOS 11 เพิ่มแอปเชิงลึกด้านสุขภาพ, ความพร้อมกำลัง, ปรับแต่งวงแหวน Activity ได้","link":"https://www.blognone.com/node/140285","date":1718048991000,"content":"<div><div><div><p>แอปเปิลอัปเดตระบบปฏิบัติการ watchOS 11 สำหรับ Apple Watch ซึ่งมีทั้งแอปใหม่เพิ่มเติม, ปรับแต่งวงแหวน Activity ได้มากขึ้น และฟีเจอร์ใหม่อีกหลายอย่าง มีรายละเอียดดังนี้</p>\n<ul>\n<li>แอปใหม่ <strong>Vitals</strong> สำหรับแสดงข้อมูลเชิงลึกเกี่ยวกับสุขภาพ ที่เข้าถึงได้อย่างรวดเร็ว เป็นการตรวจสอบสถานะสุขภาพของตนเองผ่านตัวชี้วัดต่าง ๆ</li>\n<li>ข้อมูลเพิ่มเติมเมื่อตั้งครรภ์ รองรับเครื่องมือต่าง ๆ สำหรับการบันทึกข้อมูลเมื่อผู้ใช้งานระบุว่าตั้งครรภ์ เช่น การแจ้งเตือนเมื่อหัวใจเต้นในอัตราสูงขึ้น</li>\n<li>ระบบวัดคะแนนการออกกำลังกาย <strong>Training Load</strong> เพื่อให้เข้าใจสภาพร่างกายและความพร้อม โดยเฉพาะเมื่อต้องร่วมกิจกรรม</li>\n<li>วงแหวน Activity สามารถปรับแต่งได้มากขึ้น เช่น กำหนดค่าต่างกันในแต่ละวันในสัปดาห์, กำหนดวันพัก เพื่อให้รักษาค่าสถิติต่าง ๆ ไว้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/f6e3aa85203e4c8c86de15b2d26b3e68.jpg\" /></p>\n<p>นอกจากนี้ watchOS 11 ยังปรับปรุง Widget ใหม่ให้แสดงผลและเข้าถึงข้อมูลสำคัญได้เร็วขึ้น, เพิ่มการสร้างหน้าปัดอัจฉริยะที่เลือกรูป ปรับสี เปลี่ยนแปลงตามอารมณ์ สภาพร่างกาย, คำสั่งนิ้วแตะสองครั้ง สามารถใช้เพื่อปัดไปแอปถัดไปได้ และอื่น ๆ</p>\n<p>watchOS 11 ตอนนี้อยู่ในสถานะเบต้าสำหรับนักพัฒนา และจะเปิดให้อัปเดตทั่วไปภายในปีนี้</p>\n<p>ที่มา: <a href=\"https://www.apple.com/newsroom/2024/06/watchos-11-brings-powerful-health-and-fitness-insights/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/2a27124ce603271f52230f4995ac8bf9.jpeg\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/watchos-11\">watchOS 11</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d25573d4c800219c7bfb03ecca21000ba34db936a0e26092cd998d6bcddf23d","category":"Thai"}