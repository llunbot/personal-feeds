{"title":"Microsoft Edge ผนวกโมเดล Phi เข้าในเบราว์เซอร์ เปิด API ให้เว็บแอพรัน AI ในเครื่อง","link":"https://www.blognone.com/node/146500","date":1747715110000,"content":"<span>Microsoft Edge ผนวกโมเดล Phi เข้าในเบราว์เซอร์ เปิด API ให้เว็บแอพรัน AI ในเครื่อง</span>\n\n  <div>\n    <div>Body</div>\n              <div><p>Microsoft Edge ผนวกเอา <a href=\"https://www.blognone.com/node/144969\">Phi-4-mini โมเดลภาษาขนาดเล็กของไมโครซอฟท์</a> เข้ามารันในตัวเบราว์เซอร์ และเปิด API ให้เว็บแอพเรียกใช้งานได้</p>\n<p>การมาถึงของฟีเจอร์นี้แปลว่า เราสามารถสร้างเว็บแอพที่เรียกใช้ฟีเจอร์ของ LLM แล้วประมวลผลแบบออฟไลน์ได้โดยไม่ต้องพึ่งพาเซิร์ฟเวอร์เลย</p>\n<p>ฟีเจอร์นี้จะเริ่มใช้ใน Microsoft Edge 138 ที่ปัจจุบันอยู่ใน Canary/Dev Channel สามารถทำงานได้ทั้งบน Windows 10, 11, macOS 13.3 ขึ้นไป สเปกเครื่องขั้นต่ำจำเป็นต้องมีแรมจีพียูอย่างน้อย 5.5GB และสตอเรจอย่างน้อย 20GB เพื่อใช้ติดตั้งโมเดลตอนเรียกใช้งานครั้งแรก</p>\n<p>เบื้องต้นไมโครซอฟท์เปิด API มาสองตัวคือ <a href=\"https://learn.microsoft.com/en-us/microsoft-edge/web-platform/prompt-api\">Prompt AI</a> สั่งให้โมเดลสร้างข้อความต่างๆ ตามที่กำหนด และ <a href=\"https://learn.microsoft.com/en-us/microsoft-edge/web-platform/writing-assistance-apis\">Writing Assistant API</a> สั่งย่อ ขยาย ปรับแก้ข้อความ ส่วนเอาต์พุทจะส่งออกมาเป็น JSON เพื่อให้เว็บแอพนำไปประมวลผลต่อสะดวก และในระยะถัดไปจะเพิ่ม Translator API สำหรับแปลภาษาเข้ามาด้วย</p>\n<p>ที่มา - <a href=\"https://blogs.windows.com/msedgedev/2025/05/19/introducing-the-prompt-and-writing-assistance-apis/\">Microsoft</a></p>\n<p><img src=\"https://www.blognone.com/sites/default/files/files-2025/2025-05/prompting.png\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 05/20/2025 - 11:25</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9143e008489bb82c4cbf93d520aac540cdd5597dd717b55f94bffaaeefd9f088","category":"Thai"}