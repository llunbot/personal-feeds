{"title":"Broadcom รายงานผลประกอบการ เติบโตสูงจากการรวมรายได้ VMware","link":"https://www.blognone.com/node/140361","date":1718279820000,"content":"<div><div><div><p>Broadcom รายงานผลประกอบการของไตรมาสที่ 2 ตามปีการเงินบริษัท 2024 สิ้นสุดวันที่ 5 พฤษภาคม รายได้รวมเพิ่มขึ้น 43% เมื่อเทียบกับไตรมาสเดียวกันในปีก่อนเป็น 12,487 ล้านดอลลาร์ ซึ่งมีปัจจัยจากการรวมรายได้ VMware เข้ามา หากไม่มีรายการดังกล่าว รายได้เพิ่มขึ้น 12% ส่วนกำไรสุทธิตามบัญชี GAAP อยู่ที่ 2,121 ล้านดอลลาร์</p>\n<p>Hock Tan ซีอีโอ Broadcom กล่าวว่าผลการดำเนินงานไตรมาสที่ผ่านมาเป็นผลจากความต้องการด้าน AI และการรวมรายได้ VMware เข้ามา เฉพาะส่วนรายได้เกี่ยวกับ AI ทำสถิติเป็น 3.1 พันล้านดอลลาร์</p>\n<p>Broadcom ประกาศแผนแตกหุ้นในอัตราส่วน 10 หุ้นต่อ 1 หุ้นเดิม (แบบเดียวกับ <a href=\"https://www.blognone.com/node/139910\">NVIDIA</a>) มีผลสำหรับคนที่ถือหุ้นหลังวันที่ 11 กรกฎาคม 2024</p>\n<p>ที่มา: <a href=\"https://investors.broadcom.com/news-releases/news-release-details/broadcom-inc-announces-second-quarter-fiscal-year-2024-financial\">Broadcom</a></p>\n<p><img src=\"https://www.blognone.com/sites/default/files/externals/9400a0dfaef96c7464408e02802b084c.jpg\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/financial-report\">Financial Report</a></div><div><a href=\"/topics/vmware\">VMware</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6ed57d7a8f3c6225dae3265b99cd0bfb3846442ff2bd11fd698ce5e16eaefb3","category":"Thai"}