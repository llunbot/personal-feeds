{"title":"แว่น Meta Quest 2 ลดราคาเหลือ 299 ดอลลาร์ กลับสู่ราคาตอนเปิดตัว, ออกอัพเดตเพิ่มประสิทธิภาพ","link":"https://www.blognone.com/node/134124","date":1685662219000,"content":"<div><div><div><p>ในโอกาสเดียวกับ<a href=\"https://www.blognone.com/node/134123\">การเปิดตัวแว่น Meta Quest 3</a> บริษัท Meta ก็ประกาศลดราคาแว่นรุ่นเก่า Quest 2 มีผลตั้งแต่ 4 มิถุนายนเป็นต้นไป</p>\n<ul>\n<li><strong>รุ่นความจุ 128GB</strong> จาก 399.99 ดอลลาร์ เหลือ 299.99 ดอลลาร์</li>\n<li><strong>รุ่นความจุ 256GB</strong> จาก 429.99 ดอลลาร์ เหลือ 349.99 ดอลลาร์</li>\n</ul>\n<p><a href=\"https://www.blognone.com/node/118484\">แว่น Quest 2 เปิดตัวในเดือนกันยายน 2020 ในราคา 299 และ 399 ดอลลาร์</a> แต่<a href=\"https://www.blognone.com/node/129529\">ในเดือนกรกฎาคม 2022 ปรับราคาเป็น 399 และ 499 ดอลลาร์</a> ด้วยเหตุผลว่าต้นทุนแพงขึ้น แต่ก็ต้อง<a href=\"https://www.blognone.com/node/132885\">ปรับราคารุ่นความจุ 256GB ลงมาเหลือ 429 ดอลลาร์</a> พร้อมกับการลดราคาแว่น Quest Pro เหลือ 999 ดอลลาร์ เมื่อต้นปีนี้</p>\n<p><img alt=\"No Description\" src=\"https://www.blognone.com/sites/default/files/externals/223e350feec5a73f97b9748ae9229f97.jpg\" /></p>\n<p>นอกจากการปรับราคาแล้ว Meta ยังประกาศอัพเดตซอฟต์แวร์ให้ Quest 2 และ Quest Pro เพิ่มประสิทธิภาพซีพียูขึ้น 26% และจีพียู 19% และเปิดฟีเจอร์ Dynamic Resolution Scaling ให้แสดงผลเกมที่ความละเอียดยืดหยุ่นขึ้น โดยไม่ต้องลดเฟรมเรตลง</p>\n<p>ที่มา - <a href=\"https://www.meta.com/blog/quest/vr-hardware-news-quest-3-sneak-peek-price-drop/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a375f5ef6b14ec08de2acc129e20864b4f457eccadced0ad68f0cca815857bf","category":"Thai"}