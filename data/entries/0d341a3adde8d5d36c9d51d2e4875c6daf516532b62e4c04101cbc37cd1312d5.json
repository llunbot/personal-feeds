{"title":"RCS ใน Google Messages มีผู้ใช้งาน 1 พันล้านบัญชีแล้ว","link":"https://www.blognone.com/node/137029","date":1701388833000,"content":"<div><div><div><p>กูเกิลประกาศหลักไมล์สำคัญว่าผู้ใช้งาน Google Messages ตอนนี้เปิดใช้งาน RCS แล้วมากกว่า 1 พันล้านบัญชี หลังจากกูเกิล<a href=\"https://www.blognone.com/node/119703\">เริ่มรองรับ</a> RCS ใน Android มาหลายปี</p>\n<p>เพื่อฉลองจำนวนผู้ใช้งานทะลุ 1 พันล้าน กูเกิลเลยเพิ่มฟีเจอร์ใหม่หลายอย่างใน Google Messages ด้วยทั้ง Photomoji สร้างอีโมจิจากรูปภาพสำหรับรีแอคชันเหมือนอีโมจิ, Voice Moods แนบอีโมจิไปกับข้อความเสียงเพื่อสะท้อนอารมณ์ในข้อความมากขึ้น, Screen Effects มีเอฟเฟกต์ในหน้าแชต, Custom Bubbles ปรับแต่งสีข้อกล่องข้อความ</p>\n<p>Reaction Effects เพิ่มลูกเล่นในรีแอคชันข้อความแบบขยับได้, Animated Emoji อีโมจิเคลื่อนไหว และปรับปรุง Profiles ให้สามารถเพิ่มรายละเอียดแสดงออกตัวตนได้มากขึ้น</p>\n<p>ฟีเจอร์ทั้งหมดเริ่มทยอยอัพเดตให้กลุ่มผู้ใช้เบต้าก่อนตั้งแต่วันนี้</p>\n<p>ที่มา: <a href=\"https://blog.google/products/android/7-new-messages-features/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/685e9dd611a693826a6586fc47b3d805.png\" /></p>\n</div></div></div><div><div>Topics: </div><div><div><a href=\"/topics/google-messages\">Google Messages</a></div><div><a href=\"/topics/rcs\">RCS</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d341a3adde8d5d36c9d51d2e4875c6daf516532b62e4c04101cbc37cd1312d5","category":"Thai"}