{"title":"RIAA รายงานอุตสาหกรรมเพลงอเมริกา ครึ่งแรกปี 2021 รายได้รวมโต 27% - สตรีมมิ่งจ่ายเงินเป็นรายได้หลัก","link":"https://www.blognone.com/node/124730","date":1631577881000,"content":"<div><div><div><p>RIAA หรือสมาคมอุตสาหกรรมเพลงของสหรัฐอเมริกา ออกรายงานรายได้ของอุตสาหกรรมเพลงในอเมริกาช่วงครึ่งปีแรก 2021 รายได้รวมโต 27.0% เทียบกับครึ่งแรกของปี 2020 เป็น 7,054.0 ล้านดอลลาร์</p>\n<p>รายได้ส่วนใหญ่มาจากบริการสตรีมมิ่งคิดเป็น 5,908.4 ล้านดอลลาร์ เพิ่มขึ้น 25.9% โดยมีปัจจัยเสริมคือแหล่งรายได้ใหม่ได้แก่ Facebook และแอปออกกำลังกาย ซึ่งในรายละเอียดนั้น 4,130.6 ล้านดอลลาร์ มาจากส่วนแบ่งการสมัครใช้งานฟังเพลงแบบเสียเงิน และคิดเป็นจำนวนผู้ใช้งานส่วนนี้ 82.1 ล้านคน</p>\n<p>กลุ่มรายได้ที่เป็นอัตราส่วนรองลงมาคือการขายแบบ physical 690.1 ล้านดอลลาร์ เพิ่มขึ้น 75.7% โดยแผ่นไวนีลมีการเติบโตสูงที่สุด 94% เป็น 467 ล้านดอลลาร์ คิดเป็นรายได้ 2 ใน 3 ของรายได้การขาย physical ทั้งหมด (มากกว่าซีดี และเป็นแบบนี้<a href=\"https://www.blognone.com/node/121430\">ตั้งแต่ปีก่อน</a>) ส่วนดิจิทัลดาวน์โหลดรายได้รวมลดลง 6.2% เป็น 318.7 ล้านดอลลาร์</p>\n<p>ที่มา: <a href=\"https://www.riaa.com/wp-content/uploads/2021/09/Mid-Year-2021-RIAA-Music-Revenue-Report.pdf\">RIAA</a> (pdf) และ <a href=\"https://variety.com/2021/music/news/recorded-music-revenues-vinyl-sales-skyrocket-riaa-mid-year-1235063324/\">Variety</a> ภาพ <a href=\"https://pixabay.com/images/id-977020/\">Pixabay</a></p>\n<p><img src=\"https://www.blognone.com/sites/default/files/externals/14422b940ebcbb96d3bb0366d02f99df.jpg\" /></p>\n</div></div></div><div><div>Topics: </div><div><div><a href=\"/topics/music\">Music</a></div><div><a href=\"/topics/riaa\">RIAA</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae812186cfcb5330f585f75720db89f3029f7a8bacb0d08a6eccd59df2deb18b","category":"Thai"}