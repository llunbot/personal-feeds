{"title":"Meta เปิดตัวเครื่องมือช่วยสร้างโฆษณาด้วย Generative AI สำหรับผู้ใช้ Ads Manager ทุกคน","link":"https://www.blognone.com/node/136083","date":1696466968000,"content":"<div><div><div><p>Meta ประกาศเพิ่มความสามารถด้าน AI ช่วยสร้างเนื้อหา หรือ Generative AI สำหรับระบบโฆษณา Ads Manager เพื่อปลดล็อกความคิดสร้างสรรค์ใหม่ ตลอดจนช่วยลดเวลาในการทำงาน</p>\n<p>ฟีเจอร์ด้าน GenAI ที่ประกาศได้แก่</p>\n<ul>\n<li><strong>Background Generation</strong> ช่วยสร้างฉากหลังของกับสินค้าของผู้ลงโฆษณา ทำให้ปรับแต่งได้หลากหลายแยกตามกลุ่มเป้าหมาย</li>\n<li><strong>Image Expansion</strong> ช่วยสร้างพื้นที่เพิ่มเติมให้รูปภาพ เพื่อให้เข้ากับอัตราส่วนภาพในแต่ละแพลตฟอร์มที่ต่างกัน เช่น หน้าฟีด กับ Reels ก็ใช้รูปขนาดต่างกัน</li>\n<li><strong>Text Variations</strong> ช่วยเขียนก๊อปปี้ได้หลายเวอร์ชัน โดยอิงจากต้นฉบับ เพื่อให้เข้ากับกลุ่มเป้าหมายแต่ละแบบ</li>\n</ul>\n<p>Meta เริ่มทดสอบความสามารถนี้มาตั้งแต่<a href=\"https://www.blognone.com/node/133823\">เดือนพฤษภาคม</a> โดยจำกัดกับผู้ลงโฆษณาจำนวนหนึ่ง ซึ่งความเห็นน่าสนใจระบุว่าสามารถลดเวลาทำงานลงได้ถึง 5 ชั่วโมงต่อสัปดาห์ อย่างไรก็ตาม Meta ยอมรับว่าระบบยังไม่สมบูรณ์แบบ และสามารถพัฒนาได้อีกมากเพื่อให้ระบบสร้างโฆษณา ที่เข้ากับกลุ่มเป้าหมายที่หลากหลายครอบคลุมขึ้น</p>\n<p>เครื่องมือ Generative AI ใน Ads Manager จะเริ่มทยอยเปิดให้ใช้งานกับผู้ใช้งานเริ่มตั้งแต่วันนี้เป็นต้นไป โดยจะอัพเดตให้ครบทั้งหมดทั่วโลกภายในปีหน้า</p>\n<p>ที่มา: <a href=\"https://www.facebook.com/business/news/generative-ai-features-for-ads-coming-to-all-advertisers\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/5b040f9d1b59cadd4e35d65554d19fd0.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/reels\">Reels</a></div><div><a href=\"/topics/advertising\">Advertising</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9cc437b681c3f3124f7bda02c14701b63038cfd59a819e5b48df2389b5c55f55","category":"Thai"}