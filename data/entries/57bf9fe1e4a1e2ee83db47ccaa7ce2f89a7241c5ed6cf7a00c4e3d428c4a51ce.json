{"title":"LINE Pay เตรียมหยุดให้บริการในญี่ปุ่นเพื่อรวมกับ PayPay - ไทยและไต้หวันใช้งานได้ตามปกติ","link":"https://www.blognone.com/node/140373","date":1718325156000,"content":"<div><div><div><p>LINE Pay <strong>ในประเทศญี่ปุ่น</strong>ประกาศแผนหยุดให้บริการ ตั้งแต่วันที่ 30 เมษายน 2025 โดยบริการ LINE Pay ในไทยและไต้หวันยังใช้งานได้ตามปกติ</p>\n<p>LINE Pay ในญี่ปุ่นเริ่มให้บริการมาตั้งแต่ปี 2014 จำนวนผู้ใช้งานล่าสุดมีมากกว่า 44 ล้านคน ส่วนสาเหตุของการปิดให้บริการนั้นเริ่มมาจากการควบรวมบริษัทกับ Yahoo Japan เป็น <a href=\"https://www.blognone.com/node/135976\">LY Corporation</a> ซึ่งมีแพลตฟอร์มจ่ายเงินอีกหนึ่งบริการคือ <a href=\"https://www.blognone.com/node/136140\">PayPay</a> จึงมีการปรับโครงสร้างเพื่อลดความซ้ำซ้อน โดยบริการของ LINE Pay เช่น บัตรเครดิต บัตรเดบิต จะไม่ถูกโอนย้ายไปด้วย มีเฉพาะเงินในบัญชีที่สามารถโอนไป PayPay ได้</p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p>ที่มา: <a href=\"https://www.lycorp.co.jp/en/ir/news/auto_20240613528314/pdfFile.pdf\">LY Corporation</a></p>\n<p><img alt=\"No Description\" src=\"https://www.blognone.com/sites/default/files/externals/d3bd67905f9776b8b985073c120ce006.jpg\" /></p>\n</div></div></div><div><div>Topics: </div><div><div><a href=\"/topics/line-pay\">LINE Pay</a></div><div><a href=\"/topics/ly-corporation\">LY Corporation</a></div><div><a href=\"/topics/japan\">Japan</a></div><div><a href=\"/topics/mobile-payment\">Mobile Payment</a></div><div><a href=\"/topics/merging\">Merging</a></div><div><a href=\"/topics/paypay\">PayPay</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57bf9fe1e4a1e2ee83db47ccaa7ce2f89a7241c5ed6cf7a00c4e3d428c4a51ce","category":"Thai"}