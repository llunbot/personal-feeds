{"title":"Pfizer ประกาศยากินรักษาโควิด 19 ลดความเสี่ยงและเสียชีวิตได้ถึง 89%","link":"https://www.blognone.com/node/125700","date":1636117000000,"content":"<div><div><div><p>Pfizer ประกาศความก้าวหน้าของยากินรักษาโควิด 19 PAXLOVID ว่าช่วยลดความเสี่ยงในการเข้ารักษาในโรงพยาบาลและเสียชีวิตได้ 89% ในกลุ่มผู้ใหญ่ความเสี่ยงสูงจากการติดเชื้อ</p>\n<p>ทั้งนี้ Pfizer บอกว่าบริษัทเตรียมส่งข้อมูลเพื่อขออนุมัติใช้งานจากคณะกรรมการอาหารและยาสหรัฐ (FDA) โดยเร็วที่สุด ซึ่งจะเป็นยากินรักษาโควิด 19 ตัวที่สองต่อจาก Molnupiravir ของ Merck</p>\n<p>ยากินของ Pfizer ตัวนี้จะยับยั้งการขยายตัวของไวรัสในเซลล์มนุษย์ ซึ่งวิธีการดังกล่าวก็ใช้อยู่ในยารักษา HIV ผลการศึกษาของ Pfizer พบว่ามี 0.8% ของคนไข้ที่รับยาภายใน 3 วันแรก ที่ต้องเข้ารักษาต่อในโรงพยาบาลต่อ เทียบกับตัวเลข 7.0% ของคนไข้ที่รับยาหลอก</p>\n<p>ที่มา: <a href=\"https://www.cnbc.com/2021/11/05/pfizer-says-its-covid-pill-with-hiv-drug-cuts-the-risk-of-hospitalization-or-death-by-89percent.html\">CNBC</a> และ <a href=\"https://www.pfizer.com/news/press-release/press-release-detail/pfizers-novel-covid-19-oral-antiviral-treatment-candidate\">Pfizer</a></p>\n<p><img src=\"https://www.blognone.com/sites/default/files/externals/2e488793e1d883be579bb30feaae8c74.png\" /></p>\n</div></div></div><div><div>Topics: </div><div><div><a href=\"/topics/pfizer\">Pfizer</a></div><div><a href=\"/topics/covid-19\">COVID-19</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fc73edef44161cd2657de94601fd40c7908d51f63c45ce0976f72b7530e2591","category":"Thai"}