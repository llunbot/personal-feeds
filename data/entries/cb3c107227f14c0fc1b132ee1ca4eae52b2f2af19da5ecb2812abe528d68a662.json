{"title":"โปรแกรมโทรศัพท์ออนไลน์ 3CX ถูกแทรกโค้ดมัลแวร์กระจายให้ลูกค้า","link":"https://www.blognone.com/node/133275","date":1680497209000,"content":"<div><div><div><p>3CX ผู้ผลิตซอฟต์แวร์ VoIP/PBX ระดับองค์กรถูกแทรโค้ดมัลแวร์เข้าไปในแอปเวอร์ชั่นเดสก์ทอป ทำให้ลูกค้าจำนวนมากตกอยู่ในความเสี่ยงว่าจะถูกขโมยข้อมูลในองค์กร โดยตั้งแต่ช่วงปลายเดือนมีนาคมที่ผ่านมา ลูกค้า 3CX เริ่มรายงานว่าโปรแกรมป้องกันไวรัสฟ้องว่าโปรแกรม 3CX นั้นเป็นมัลแวร์</p>\n<p>ตัวมัลแวร์ซ่อนอยู่ในไฟล์ชื่อว่า ffmpeg.dll เมื่อรันโปรแกรม 3CX แล้วมันจะดาวน์โหลดไฟล์ icon จาก GitHub ที่ข้างในไฟล์ซ่อน URL มัลแวร์จริงๆ เอาไว้ และดาวน์โหลดโค้ดทัลแวร์มารัน</p>\n<p>ทาง 3CX ออกเวอร์ชั่นใหม่ที่ถอดโค้ดมัลแวร์ออกไปแล้ว แต่ก็ยังไม่แน่ใจว่าโค้ดใหม่นี้ปลอดภัยจริงไหม โดยกำลังจ้าง Mandiant เข้ามาตรวจสอบความปลอดภัยโค้ด ระหว่างนี้ทางบริษัทแนะนำให้ลูกค้าใช้งานเวอร์ชั่น PWA ไปก่อน</p>\n<p>ที่มา - <a href=\"https://www.3cx.com/blog/news/desktopapp-security-alert/\">3CX</a>, <a href=\"https://news.sophos.com/en-us/2023/03/29/3cx-dll-sideloading-attack/\">Sophos</a></p>\n<p><img alt=\"No Description\" src=\"https://www.blognone.com/sites/default/files/externals/3f0929977bca46500bf6d4da0d58a25f.png\" /></p>\n<p>แผนภาพการโจมตีโดยคนร้ายแอบแทรกโค้ดเข้าระบบของ 3CX ภาพโดย Sophos</p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/malware\">Malware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb3c107227f14c0fc1b132ee1ca4eae52b2f2af19da5ecb2812abe528d68a662","category":"Thai"}