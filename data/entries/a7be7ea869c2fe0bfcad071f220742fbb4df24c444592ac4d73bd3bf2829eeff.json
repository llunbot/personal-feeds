{"title":"อัปเดตไม่หยุด CD Projekt กำลังทำ Mod Editor ให้เกม The Witcher 3 เตรียมปล่อยฟรีปี 2024","link":"https://www.blognone.com/node/136777","date":1700114432000,"content":"<div><div><div><p>อัปเดตแล้วอัปเดตอีกสำหรับเกม Action-RPG ชื่อดังอย่าง The Witcher 3: Wild Hunt ที่ปล่อยมาตั้งแต่ปี 2015 และก่อนหน้าได้ออกเกมเวอร์ชัน PS5 กับ XBox Series S/X ไป และยังคงอัปเดตปรับปรุงประสิทธิภาพเกมเรื่อยมา</p>\n<p>ล่าสุดในเพจ Facebook ทางการของ The Witcher ระบุว่าทีมงานกำลังสร้าง Mod Editor ให้กับเกม The Witcher 3: Wild Hunt อยู่ ซึ่งจะทำให้ผู้เล่นสร้างประสบการณ์ใหม่ ๆ ให้กับเกมได้ด้วยตนเอง Mod Editor นี้จะเปิดโอกาสให้ผู้เล่นสามารถแก้ไข หรือสร้างภารกิจ และเนื้อเรื่องที่มีอยู่ในเกมได้</p>\n<p>CD Projekt วางแผนจะปล่อย Mod Editor ฟรีให้กับผู้เล่นทุกคนในปี 2024 แต่ยังไม่ระบุว่าจะปล่อยให้แพลตฟอร์มใดบ้าง</p>\n<p><img alt=\"No Description\" src=\"https://www.blognone.com/sites/default/files/externals/e2b34b23aace8b0839d0b76fbb41518c.jpg\" /></p>\n<p>ที่มา - <a href=\"https://www.facebook.com/photo/?fbid=728056469363831\">The Witcher Facebook Official Page</a></p>\n</div></div></div><div><div>Topics: </div><div><div><a href=\"/topics/the-witcher\">The Witcher</a></div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7be7ea869c2fe0bfcad071f220742fbb4df24c444592ac4d73bd3bf2829eeff","category":"Thai"}