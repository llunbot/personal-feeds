{"title":"Fedora เสนอให้รวม /usr/bin กับ /usr/sbin เข้าด้วยกัน ในเวอร์ชัน 40","link":"https://www.blognone.com/node/137384","date":1703503112000,"content":"<div><div><div><p>Fedora โพสต์<strong>เสนอ</strong>ชุมชนถึงการเปลี่ยนแปลงใน Fedora Linux ให้มีผลตั้งแต่เวอร์ชัน 40 โดยรวมตำแหน่งของ /usr/bin และ /usr/sbin ไว้ที่เดียวกัน</p>\n<p><a href=\"https://fedoraproject.org/wiki/Changes/Unify_bin_and_sbin\">รายละเอียด</a>ที่<strong>เสนอ</strong>เปลี่ยนคือแก้ไข /usr/sbin เป็น symlink ไปที่ bin ทำให้ path ทั้งหมดในกลุ่มนี้ชี้ไปที่ตำแหน่งเดียวกัน และ /usr/sbin จะถูกลบออกจาก $PATH ค่าเริ่มต้นด้วย</p>\n<p>Fedora บอกว่าแนวทางรวม bin นั้นถูกทยอยทำมาหลายปีแล้ว ซึ่งการรวม /usr/bin และ /usr/sbin จะเป็นขั้นตอนสุดท้าย โดยมองว่าจะช่วยลดความซับซ้อนทั้งฝั่งผู้พัฒนาแพ็คเกจและผู้ใช้งาน ทั้งนี้การเปลี่ยนแปลงยังอยู่ในสถานะข้อเสนอ ซึ่งต้องคณะกรรมการชุมชนและทีมวิศวกรของ Fedora อนุมัติก่อน โดย Fedora 40 มีกำหนดออกมาในเดือนเมษายน</p>\n<p>ที่มา: <a href=\"https://www.phoronix.com/news/Fedora-40-Unify-usr-bin-sbin\">Phoronix</a></p>\n<p><img src=\"https://www.blognone.com/sites/default/files/externals/6059cf8d5de3251e755cc592f790b02a.png\" /></p>\n</div></div></div><div><div>Topics: </div><div><div><a href=\"/topics/fedora\">Fedora</a></div><div><a href=\"/topics/linux\">Linux</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9180b4ecd87b378c849344f8b6730e009d3af4b08d7385136030559f5907f574","category":"Thai"}