{"title":"Google Multisearch บน Google Lens เปิดให้ค้นหาภาพและเสียงพร้อมกันได้แล้ว","link":"https://www.blognone.com/node/141251","date":1722858489000,"content":"<div><div><div><p>กูเกิลอัปเดตฟีเจอร์ Multisearch ของ Google Lens ให้สามารถค้นหาด้วยภาพและเสียงพร้อมกันในทีเดียวได้ เพื่อช่วยเพิ่มบริบทสำหรับการค้นหาให้ลึกและแม่นยำมากยิ่งขึ้น</p>\n<p>วิธีการใช้งานคือ หลังจากเปิด Google Lens ขึ้นมา ก็กดเข้าไปที่ฟังก์ชัน Search แล้วกดค้างที่ปุ่มแว่นขยายเพื่ออัดเสียงพร้อมกับภาพ (เหมือนถ่าย Instagram Story) แทนที่จะกดปุ่มแว่นขยายแค่ครั้งเดียวเพื่อถ่ายรูปและค้นหา</p>\n<p>ก่อนหน้านี้ <a href=\"https://www.blognone.com/node/127977\">Multisearch</a> ถูกอัปเกรดให้สามารถค้นหาภาพพร้อมกับข้อความได้ในทีเดียว และฟีเจอร์การค้นหาภาพพร้อมเสียงก็ทำให้การค้นหาด้วย Google Lens สมบูรณ์ยิ่งขึ้น โดยมีรายงานว่าฟีเจอร์นี้ได้พัฒนาขึ้นมาเมื่อเดือนมิถุนายนที่ผ่านมา ก่อนที่จะปล่อยออกมาให้ได้ลองใช้อย่างรวดเร็ว</p>\n<p>ที่มา: <a href=\"https://www.androidpolice.com/google-lens-record-videos-to-add-voice-context-searches/\">Android Police</a></p>\n<p><img src=\"https://www.blognone.com/sites/default/files/externals/3886acaf641f226aff4be97cfcc8de0d.png\" alt=\"Google Lens\" /></p>\n</div></div></div><div><div>Topics: </div><div><div><a href=\"/topics/google-lens\">Google Lens</a></div><div><a href=\"/topics/google\">Google</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6c67caf4546b2140581429e074d7d9800a4fae4d46ebd961ecd3ea72a9e44bf","category":"Thai"}