{"title":"นักวิจัยสหรัฐฯ รักษาอาการหูหนวกแต่กำเนิดด้วยการยีนบำบัดสำเร็จ","link":"https://www.blognone.com/node/137838","date":1706067873000,"content":"<div><div><div><p>ทีมวิจัยจาก Children’s Hospital of Philadelphia (CHOP) ประกาศความสำเร็จในการรักษาอาการหูหนวกในเด็กอายุ 11 ปี หลักจากเริ่มกระบวนการรักษาเมื่อเดือนตุลาคมที่ผ่านมา โดยตอนนี้อาการของคนไข้เหลือเพียงสูญเสียการได้ยินเล็กน้อยถึงปานกลาง คนไข้สามารถฟังเสียงพูดคุย, ได้ยินเสียงรถยนต์, หรือเสียงตัดผมของตัวเองได้</p>\n<p>คนไข้รายนี้มีอาการหูหนวกแต่กำเนิดเนื่องจากยีน otoferlin (OTOF) กระบวนการรักษาอาศัยการผ่าตัดเข้าไปหูชั้นในรูปหอยโข่ง (cochlea) แล้วให้ยายีนบำบัด AK-OTOF เป็นการนำยีน OTOF ที่ปกติเข้าไปแทนยีนเดิมด้วยไวรัส (viral vector) เมื่อเซลล์ได้รับยีนนี้แล้วจะตอบสนองต่อเสียง และส่งสัญญาณประสาทตามที่ควรจะเป็น</p>\n<p>อาการหูหนวกแต่กำเนิดนั้นอาจจะเกิดได้จากยีนประมาณ 150 ตัว โดยรวมแล้วกระทบเด็กทารก 1 ใน 500 คนที่สูญเสียการได้ยินในบางระดับ John A. Germiller นักวิจัยที่นำการศึกษาครั้งนี้ระบุว่า OTOF ไม่ใช่สาเหตุของการหูหนวกที่พบได้บ่อยที่สุด แต่นักวิจัยเลือกศึกษายีนตัวนี้ก่อนเพราะดูจะรักษาได้ง่ายกว่า เพราะ OTOF ที่ผิดปกติไม่ได้ทำลายโปรตีนในหูไปเสียหมดทำให้มีโอกาสรักษาให้หูชั้นในกลับมาทำงานได้</p>\n<p>ที่มา - <a href=\"https://www.chop.edu/news/children-s-hospital-philadelphia-performs-first-us-gene-therapy-procedure-treat-genetic-hearing\">CHOP.edu</a>, <a href=\"https://www.nytimes.com/2024/01/23/health/deaf-gene-therapy.html\">The New York Times</a></p>\n<p><img alt=\"No Description\" src=\"https://www.blognone.com/sites/default/files/externals/2ccba3a1b6a3b047c16602c34632dfaa.png\" /></p>\n<p>ภาพโครงสร้างหูชั้นในรูปหอยโข่ง</p>\n</div></div></div><div><div>Topics: </div><div><div><a href=\"/topics/medical\">Medical</a></div><div><a href=\"/topics/research\">Research</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83537b48f1238876683ba935adebd05ec768d0c54ee97818e4a0e4166ad045e8","category":"Thai"}