{"title":"ซีอีโอ Activision บอก การไม่ทำ Call of Duty ลง Nintendo Switch เป็นการตัดสินที่แย่","link":"https://www.blognone.com/node/134592","date":1687996386000,"content":"<div><div><div><p>การไต่สวนของ FTC เรื่องไมโครซอฟท์ซื้อกิจการ Activision Blizzard ยังคงดำเนินต่อไป และมีข้อมูลน่าสนใจออกมาเรื่อย ๆ ล่าสุดเป็นความเห็นจาก Bobby Kotick ซีอีโอ Activision เกี่ยวกับ Call of Duty ไม่ได้ลง Nintendo Switch</p>\n<p>เขามองว่าการตัดสินใจเรื่องนี้เป็นสิ่งที่แย่ Kotick บอกว่าเขาได้เห็นเครื่อง Switch ต้นแบบก่อนเปิดตัว ซึ่งให้ความรู้สึกที่แตกต่างจากตอนเห็น Wii เครื่องต้นแบบ ที่เป็นคอนโซลยอดเยี่ยมมาก และ Call of Duty ก็มีเกมเวอร์ชัน Wii และ Wii U</p>\n<p>มุมมองของเขาต่อ Switch เวลานั้นไม่ดีนัก มีหลายอย่างที่ทำให้เขากังวล และมองว่าคอนโซลนี้ไม่น่าจะประสบความสำเร็จ จึงไม่มีแผนพัฒนาเกมสำหรับ Switch แต่ผลตอนนี้ก็อาจบอกได้ว่า Switch จะเป็นระบบวิดีโอเกมที่ประสบความสำเร็จมากที่สุดตัวหนึ่งตลอดกาล การตัดสินใจนี้ของเขาจึงผิดพลาด</p>\n<p>เมื่อถามว่าหากมีคอนโซลรุ่นใหม่จากนินเทนโด Call of Duty จะนำไปลงหรือไม่ Kotick บอกว่าต้องดูสเป็กเครื่องก่อน ซึ่งตอนนี้เขายังไม่มีข้อมูลใด ๆ</p>\n<p>ที่มา: <a href=\"https://www.dexerto.com/call-of-duty/activision-bad-decision-call-of-duty-nintendo-switch-2193512/\">Dexerto</a></p>\n<p>อ่านเพิ่มเติม</p>\n<ul>\n<li><a href=\"https://www.blognone.com/node/131178\">Phil Spencer บอกอยากเห็น Call of Duty ลงทุกเครื่อง</a></li>\n<li><a href=\"https://www.blognone.com/node/132714\">Microsoft จับมือ Nintendo เอา Call of Duty ไปลงแพลตฟอร์ม Nintendo 10 ปี</a></li>\n<li><a href=\"https://www.blognone.com/node/132960\">ไมโครซอฟท์มั่นใจ Call of Duty เล่นบน Switch ได้ เพราะเอนจินปรับแต่งมาดีพอ</a></li>\n<li><a href=\"https://www.blognone.com/node/133611\">CMA ประเมินว่าไมโครซอฟท์ไม่สามารถพอร์ต Call of Duty ลง Switch ได้</a></li>\n</ul>\n<p><img src=\"https://www.blognone.com/sites/default/files/externals/9c2db9994ff54850e717ba6d6963e5ea.jpg\" alt /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div><div><a href=\"/topics/activision-blizzard\">Activision Blizzard</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dfef0db2d1020a2b57938b7bcc917c9fb4f20eeb45ad98192585c210d3890e97","category":"Thai"}