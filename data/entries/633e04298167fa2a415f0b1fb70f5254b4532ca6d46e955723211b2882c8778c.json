{"title":"Nintendo Switch 2 มาแล้ว เพิ่มสเป็กฮาร์ดแวร์ รองรับโหมดเล่นเกมเป็นกลุ่ม ราคาอเมริกา 15,000 บาท","link":"https://www.blognone.com/node/145620","date":1743604482000,"content":"<div><div><div><p>นินเทนโดเปิดตัวคอนโซลรุ่นใหม่ Nintendo Switch 2 อย่างเป็นทางการแล้ว เครื่องมีขนาดใหญ่ขึ้น และปรับปรุงสเป็กหลายอย่างจากรุ่นแรก รายละเอียดดังนี้</p>\n<ul>\n<li>หน้าจอคอนโซลเพิ่มเป็น 7.9 นิ้ว ความละเอียด 1080p, 120 fps, Vivid LCD รองรับภาพ HDR</li>\n<li>Joy-Con 2 รุ่นใหม่ ใช้การยึดกับเครื่องด้วยแม่เหล็ก, ปุ่ม SL และ SR ที่ Joy-Con 2 ใหญ่ขึ้น</li>\n<li>Joy-Con 2 มีโหมดใช้งานแบบเมาส์ สำหรับเกมที่การลากควบคุม</li>\n</ul>\n<p><img alt=\"No Description\" src=\"https://www.blognone.com/sites/default/files/externals/88be22d29631d30bb243ad41a4757abc.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/792b6009cd224402b18803e4ee5fe2c0.png\" /></p>\n<p><img alt=\"No Description\" src=\"https://www.blognone.com/sites/default/files/externals/052e4167dabba2231276bc1d6063a308.png\" /></p>\n<p><img alt=\"No Description\" src=\"https://www.blognone.com/sites/default/files/externals/4edf613ed77ee31abb9e10256b6c4fa8.jpeg\" /></p>\n<ul>\n<li>เพิ่มปุ่ม C สำหรับเข้าโหมด <a href=\"https://www.blognone.com/node/145624\">GameChat</a></li>\n<li>ระบบเสียงที่ดีขึ้น รองรับหูฟังสำหรับเกมที่รองรับเสียงแบบ 3D</li>\n<li>มีไมโครโฟนที่คอนโซลสำหรับโหมด GameChat</li>\n<li>ขาตั้งปรับองศาได้มากขึ้น</li>\n<li>USB-C เพิ่มเป็น 2 พอร์ต</li>\n<li>หน่วยความจำในเครื่องเพิ่มเป็น 256GB และโหลดเกมได้เร็วขึ้น</li>\n<li>Dock รองรับการแสดงผลความละเอียด 4K พร้อมระบบพัดลมระบายความร้อน</li>\n<li>หน่วยความจำเสริมใช้ได้เฉพาะ microSD ExPress เท่านั้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/eb93322527dc6df37f1e771a3daba360.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/29d491ea9f12296b41afc0c291f4cc1b.jpeg\" /></p>\n<h4>สเป็กฮาร์ดแวร์เพิ่มเติม</h4>\n<ul>\n<li>ซีพียูจีพียูเป็นแบบคัสตอมผลิตโดย NVIDIA</li>\n<li>Wi-Fi 6</li>\n<li>น้ำหนักเครื่องรวม Joy-Con 2 ประมาณ 534 กรัม</li>\n<li>แบตเตอรีอยู่ได้นาน 2-6.5 ชั่วโมง ชาร์จเต็มใช้เวลา 3 ชั่วโมง</li>\n</ul>\n<p>Switch 2 รองรับการเล่นเกมจาก Switch รุ่นแรกทั้งหมด โดยตลับเกมมีขนาดเท่ากัน แต่เกมของ Switch 2 ขอบเป็นสีแดง นอกจากนี้ยังมีระบบรองรับการถ่ายโอนข้อมูลจาก Switch เครื่องเดิมมายัง Switch 2</p>\n<p>Nintendo Switch 2 เริ่มขายตั้งแต่วันที่ 5 มิถุนายน 2025 เป็นต้นไป โดยมีสองแบบให้เลือกคือ คอนโซลอย่างเดียว และคอนโซลพร้อมกับเกม Mario Kart World</p>\n<p>ราคาขายในสหรัฐอเมริการุ่นคอนโซลอย่างเดียว 449.99 ดอลลาร์ (15,000 บาท) ส่วนรุ่นมี <a href=\"https://www.blognone.com/node/145622\">Mario Kart World</a> ราคา 499.99 ดอลลาร์ (17,000) ราคาในญี่ปุ่นรุ่นคอนโซลอย่างเดียว แต่ระบบเป็นภาษาญี่ปุ่น 49,980 เยน (11,500 บาท) ส่วนรุ่นที่รองรับหลายภาษาราคา 69,980 เยน (16,000 บาท)</p>\n<p>สำหรับ<a href=\"https://www.blognone.com/node/145621\">ประเทศไทย</a> นินเทนโดประกาศว่าสินค้าจะเริ่มขายช่วงเดือนกรกฎาคมถึงกันยายน โดยยังไม่บอกราคาเครื่อง แต่จะมี eShop และ Nintendo Switch Online สำหรับประเทศไทยเพิ่มมาด้วย</p>\n<p>ที่มา: <a href=\"https://www.youtube.com/watch?v=VrTVeYm4iIM\">Nintendo Direct</a></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"633e04298167fa2a415f0b1fb70f5254b4532ca6d46e955723211b2882c8778c","category":"Thai"}