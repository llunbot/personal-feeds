{"title":"Football Manager 25 เลื่อนขายเป็นมีนาคม 2025 ขอเวลาปรับปรุงคุณภาพเกมเพิ่ม","link":"https://www.blognone.com/node/142505","date":1728603531000,"content":"<div><div><div><p>Sports Interactive ประกาศเลื่อนวันวางขายเกม Football Manager 25 จากเดิม 26 พฤศจิกายน 2024 ไปเป็นเดือนมีนาคม 2025 ด้วยเหตุผลยอดฮิตว่าเกมยังไม่ได้คุณภาพในระดับที่ทีมพัฒนาต้องการ</p>\n<p>FM25 เป็นภาคที่มีการเปลี่ยนแปลงใหญ่หลายอย่าง เช่น การคุมทีมฟุตบอลหญิงได้เป็นครั้งแรก การยกเครื่องระบบกราฟิกใหม่ การย้ายเอนจินเกมมาใช้ Unity เป็นต้น เมื่อกระบวนการพัฒนามีความซับซ้อนสูง ทำให้ทีมพัฒนาเจองานยาก ก่อนหน้านี้ได้ตัดสินใจเลื่อนเกมเล็กน้อย จากต้นเดือนพฤศจิกายนเป็นปลายเดือน และตัดฟีเจอร์คุมทีมชาติฟุตบอลออกไปก่อนแล้ว แต่สุดท้ายก็ต้องตัดสินใจเลื่อนเกมทั้งหมดออกไปอยู่ดี</p>\n<p>ปกติแล้วเกม Football Manager ภาคใหม่จะออกราวเดือนตุลาคม-พฤศจิกายนของทุกปี เพื่อให้สอดคล้องกับฤดูกาลแข่งขันฟุตบอลฝั่งยุโรปที่เพิ่งเริ่มต้นขึ้น</p>\n<p>ที่มา - <a href=\"https://www.footballmanager.com/news/football-manager-25-delayed-until-march-2025\">Football Manager</a></p>\n<p><img alt=\"No Description\" src=\"https://www.blognone.com/sites/default/files/externals/521658bcfec01df36f57b5325c4ad2b0.jpg\" /></p>\n<blockquote><p>We have made the tough decision to delay the release of Football Manager 25 until March 2025.Statement: <a href=\"https://t.co/zW7dRd1Lkp\">https://t.co/zW7dRd1Lkp</a> <a href=\"https://t.co/UKPnz4l0Gb\">pic.twitter.com/UKPnz4l0Gb</a></p>\n<p>— Football Manager (@FootballManager) <a href=\"https://twitter.com/FootballManager/status/1844377892303798752?ref_src=twsrc%5Etfw\">October 10, 2024</a></p></blockquote>\n</div></div></div><div><div>Topics: </div><div><div><a href=\"/topics/football-manager\">Football Manager</a></div><div><a href=\"/topics/games\">Games</a></div><div><a href=\"/topics/sega\">Sega</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ff432aaeb0ab3ae0018ce7f1899a79d793cc12c83f6ec7f9c4a1bea0b8cff32","category":"Thai"}