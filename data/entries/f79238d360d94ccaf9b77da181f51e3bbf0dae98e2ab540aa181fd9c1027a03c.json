{"title":"Genshin Impact ประกาศทำเวอร์ชัน Xbox, เพิ่มประเทศ Natlan เทือกเขาสูง","link":"https://www.blognone.com/node/141546","date":1724224154000,"content":"<div><div><div><p>หลังจากเป็นแพลตฟอร์มที่ถูกทอดทิ้งมานาน ในที่สุดไมโครซอฟท์ก็เจรจากับ HoYoverse ให้ทำเกม Genshin Impact ลง Xbox Series X|S มีกำหนดให้เล่นกันวันที่ 20 พฤศจิกายน 2024</p>\n<p>Genshin Impact ออกเวอร์ชันพีซี มือถือ และ PS4 ในเดือนกันยายน 2020 และออกเวอร์ชัน PS5 ตามมาในปี 2021 ถึงแม้ว่ากระแสเริ่มซาลง และต้นสังกัด MiHoYo/HoYoverse ได้ออกเกมใหม่มาอีก 2 เกม (ซึ่งไม่มีเวอร์ชัน Xbox ทั้งคู่อยู่ดี) คือ Honkai: Star Rail และ Zenless Zone Zero มาแล้ว แต่ฐานผู้เล่น Genshin ก็ยังถือว่ามากอยู่ ในขณะที่ Xbox เองก็พยายามดึงเกมสไตล์ JRPG และเกมฝั่งเอเชียไปลงแพลตฟอร์มมากขึ้นเรื่อยๆ การออก Genshin เวอร์ชัน Xbox จึงถือว่าสมประโยชน์ด้วยกันทั้งสองฝ่าย</p>\n<p>เกม Genshin Impact ยังมีอัพเดตเนื้อหาอย่างสม่ำเสมอ และล่าสุดก็ประกาศเพิ่มประเทศใหม่ (นับเป็นประเทศที่ 6) ชื่อว่า Natlan ที่ภูมิประเทศเป็นภูเขาเข้ามาด้วย ดูตัวอย่างได้จากในเทรลเลอร์ท้ายข่าว</p>\n<p>ที่มา - <a href=\"https://news.xbox.com/en-us/2024/08/20/genshin-impact-coming-to-xbox-on-november-20/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/8d0a0b887cd81e328d9ab343297e2874.jpg\" /></p>\n</div></div></div><div><div>Topics: </div><div><div><a href=\"/topics/genshin-impact\">Genshin Impact</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/mihoyo\">Mihoyo</a></div><div><a href=\"/topics/hoyoverse\">HoYoverse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f79238d360d94ccaf9b77da181f51e3bbf0dae98e2ab540aa181fd9c1027a03c","category":"Thai"}