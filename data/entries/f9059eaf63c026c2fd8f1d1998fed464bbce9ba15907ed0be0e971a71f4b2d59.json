{"title":"X เพิ่มฟีเจอร์ เลือกการเรียงแสดงผล ข้อความที่ตอบกลับใต้โพสต์ได้แล้ว","link":"https://www.blognone.com/node/141356","date":1723333591000,"content":"<div><div><div><p>X ประกาศเพิ่มฟีเจอร์ใหม่ โดยผู้ใช้งานสามารถเลือกการเรียงแสดงผลข้อความที่ตอบกลับ (Reply) ของแต่ละโพสต์ ได้ตามเงื่อนไขที่ต้องการ ได้แก่ Most Relevant (เกี่ยวข้องที่สุด), Most Recent (ล่าสุด) และ Most Liked (ถูกกดไลค์มากที่สุด)</p>\n<p>ฟีเจอร์นี้เริ่มทยอยอัปเดตให้ผู้ใช้งานใน iOS และบนเว็บตั้งแต่เมื่อวานนี้</p>\n<p>ระบบเลือกการเรียงแสดงผลข้อความตอบกลับนี้น่าจะช่วยแก้ปัญหาที่ผู้ใช้งาน X หลายคนพบใน<s>ทวีต</s>โพสต์ที่แมส เพราะข้อความที่แสดงลำดับต้น ๆ มักเป็นโพสต์สแปมจากบัญชียืนยันตัวตนติ๊กถูกสีฟ้า เนื่องจากระบบของ X ให้น้ำหนักการแสดงผลบัญชีกลุ่มติ๊กฟ้ามากกว่าบัญชีทั่วไป ทั้งนี้การตั้งค่าแสดงผลข้อความตอบกลับต้องทำทุกครั้งในแต่ละโพสต์ ไม่สามารถกำหนดค่าที่ใช้ทุกครั้งใน Settings ได้</p>\n<p>ที่มา: <a href=\"https://9to5mac.com/2024/08/10/twitter-reply-sorting/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/65e841024dc181f6777423022b4751fb.jpeg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9059eaf63c026c2fd8f1d1998fed464bbce9ba15907ed0be0e971a71f4b2d59","category":"Thai"}