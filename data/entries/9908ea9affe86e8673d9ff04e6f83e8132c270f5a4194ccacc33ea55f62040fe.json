{"title":"ผู้เชี่ยวชาญคาดตลาดซอฟต์แวร์แพลตฟอร์ม AI ไทยมีมูลค่าสูงถึง 5.1 พันล้านบาทในปี 2570","link":"https://www.blognone.com/node/140041","date":1717056014000,"content":"<div><div><div><p>Intel AI Summit งานสัมนาของ Intel อนาคตของอุตสาหกรรมปัญญาประดิษฐ์ ภายในงานมีการคาดการณ์อัตราการเติบโตและสถิติการลงทุนซอฟต์แวร์แพลตฟอร์ม AI ของไทย</p>\n<p><img alt=\"No Description\" src=\"https://www.blognone.com/sites/default/files/externals/d4120cbded3f8662f9ca03123d71f073.jpeg\" /></p>\n<p>Roger Ling ผู้ช่วยผู้อำนวยการ ฝ่ายซอฟต์แวร์และบริการ กลุ่มข้อมูลและการวิเคราะห์ ประจำภูมิภาคเอเชียแปซิฟิกของ IDC นำเสนอรายงานโดยคาดการณ์ว่าตลาดซอฟต์แวร์แพลตฟอร์ม AI ของไทยจะมีอัตราการเติบโตต่อปี (CAGR) อยู่ที่ 43.1% ในช่วงปี 2566 ถึง 2570 โดยในปี 2570 คาดว่าจะมีมูลค่าสูงถึง 141.6 ล้านเหรียญสหรัฐ (ประมาณ 5.1 พันล้านบาท)</p>\n<p>โดย IDC ระบุว่าปัจจัยส่วนหนึ่งมาจากการนำยุทธศาสตร์และแผนปฏิบัติการ AI แห่งชาติ (พ.ศ. 2565-2570) มาใช้การฝึกอบรมด้าน AI แก่บุคลากรกว่า 80,000 คน และการจัดสรรงบประมาณ 1.29 พันล้านบาทเพื่อการวิจัยและพัฒนา AI มีการพัฒนาโครงสร้างพื้นฐานดิจิทัลของประเทศไทย โดยการเปิดตัวระบบเครือข่าย 5G และระบบบรอดแบนด์ความเร็วสูง รวมยังมีการจัดตั้งแพลตฟอร์มระดับประเทศสำหรับการวิเคราะห์ข้อมูลขั้นสูง</p>\n<p><img alt=\"No Description\" src=\"https://www.blognone.com/sites/default/files/externals/39344cbc7f77e946567dddf427e8e8da.jpeg\" /></p>\n<p>IDC เผยข้อมูลการลงทุนในซอฟต์แวร์แพลตฟอร์ม AI ของไทยปี 2023 พบว่า อุตสาหกรรมที่ลงทุนมากที่สุด 3 อันดับแรก คือ บริการทางการเงิน 27.1%, การผลิต 19.7% และโครงสร้างพื้นฐานและพลังงาน 18.6%</p>\n<p>Intel กำลังสร้างแพลตฟอร์มและเทคโนโลยีที่จะผสานรวม AI เข้ากับความปลอดภัยสำหรับลูกค้าเพื่อให้ข้อมูลและโมเดล AI ทั่วทั้ง Data center, Cloud, Network, Edge และ PC มีความปลอดภัยสูงสุด</p>\n<p><img alt=\"No Description\" src=\"https://www.blognone.com/sites/default/files/externals/54395480c0c99c3dc8662fdf4f1867c6.jpeg\" /></p>\n<p>ภายในงานอินเทลได้นำเสนอโปรเซสเซอร์ Intel Core Ultra และ Intel Gaudi 3 AI Accelerator</p>\n<p>โปรเซสเซอร์โมบายล์ Intel Core Ultra เป็นโปรเซสเซอร์ตัวแรกที่สร้างขึ้นจากเทคโนโลยีการผลิต Intel 4 และเป็นโปรเซสเซอร์ตัวแรกที่ได้ใช้ Packaging ขั้นสูงแบบ 3 มิติ ด้วยเทคโนโลยี Foveros ประมวลผลปัญญาประดิษฐ์ เข้ากับหน่วยประมวลผลกลาง (Central Processing Unit: CPU) หน่วยประมวลผลกราฟิก (Graphics Processing Unit: GPU) และหน่วยประมวลผลข่ายประสาท (Neural Processing Unit: NPU) โมบายล์โปรเซสเซอร์ Intel Core Ultra จึงเป็นโปรเซสเซอร์ที่รองรับความสามารถในการประมวลผลของปัญญาประดิษฐ์และช่วยประหยัดพลังงานมากที่สุดของอินเทล</p>\n<p><img alt=\"No Description\" src=\"https://www.blognone.com/sites/default/files/externals/db901332af4073a46a5b40a8741c455e.jpeg\" /></p>\n<p>ตัวเร่งความเร็ว AI Intel Gaudi 3  เทียบกับ AI Intel Gaudi 2 มีความสามารถในการคำนวณ AI มากถึง 4 เท่า สำหรับข้อมูลประเภท BF16 พร้อมแบนด์วิธหน่วยความจำเพิ่มขึ้น 1.5 เท่า และมีความกว้างของเครือข่ายเพิ่มขึ้น 2 เท่า ซึ่งนับเป็นก้าวสำคัญสำหรับเทคโนโลยีการฝึกปัญญาประดิษฐ์และระบบการวิเคราะห์โมเดลภาษาขนาดใหญ่ (Large Language Model: LLM) และโมเดลแบบผสมผสาน (Multimodal Model)</p>\n<p>ตัวเร่งความเร็ว AI Intel Gaudi 3 ได้พัฒนาต่อยอดจาก Intel Gaudi 2 ซึ่งเป็นตัวเร่งความเร็ว AI เพียงตัวเดียวในตลาดที่ได้รับการพิสูจน์สมรรถนะและผ่านมาตรฐาน MLPerf สำหรับปัญญาประดิษฐ์ที่ใช้ระบบการวิเคราะห์โมเดลภาษาขนาดใหญ่ (Large Language Model: LLM) ตัวเร่งความเร็ว AI Intel Gaudi 3 ช่วยให้สามารถขยายระบบให้ยืดหยุ่นมากขึ้น</p>\n<p>ที่มา: ข่าวประชาสัมพันธ์ Intel</p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9908ea9affe86e8673d9ff04e6f83e8132c270f5a4194ccacc33ea55f62040fe","category":"Thai"}