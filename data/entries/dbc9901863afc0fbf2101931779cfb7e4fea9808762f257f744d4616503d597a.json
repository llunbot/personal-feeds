{"title":"Disney จับมือคู่แข่ง WBD ออกแพ็กเกจสตรีมมิ่งบันเดิลข้ามค่าย Disney+, Hulu, Max","link":"https://www.blognone.com/node/139652","date":1715213140000,"content":"<div><div><div><p>Disney Entertainment และ Warner Bros. Discovery สองค่ายหนังยักษ์ใหญ่ของโลกที่เป็นคู่แข่งกันมายาวนาน ประกาศจับมือเป็นพันธมิตรกันในธุรกิจสตรีมมิ่ง โดยจะออกแพ็กเกจสตรีมมิ่งใหม่ที่มัดรวมเอาบริการสตรีมมิ่งทั้งสองค่ายเข้าด้วยกัน</p>\n<p>แพ็กเกจบันเดิลตัวใหม่จะได้ทั้ง Disney+, <a href=\"https://www.blognone.com/node/136525\">Hulu (ปัจจุบันเป็นของ Disney 100% แล้ว)</a> และ <a href=\"https://www.blognone.com/node/133404\">Max (HBO Max เดิม)</a> ตอนนี้ยังไม่ประกาศราคา แต่จะมีให้เลือกทั้งแบบมีและไม่มีโฆษณา และจะเริ่มให้บริการในสหรัฐอเมริกาช่วงฤดูร้อนกลางปีนี้</p>\n<p>การออกแพ็กเกจบันเดิลอาจเป็นท่าหนึ่งของบริการสตรีมมิ่ง ที่ช่วงหลังยอดผู้ใช้เริ่มเติบโตช้าลง อย่างเครือ Disney เองก็เคยออกแพ็กเกจรวม Disney+, Hulu, ESPN+ แต่คราวนี้เป็นครั้งแรกที่ประกาศจับมือกับคู่แข่งทำแพ็กเกจร่วมกัน</p>\n<p>ที่มา - <a href=\"https://thewaltdisneycompany.com/disney-hulu-max-streaming-bundle/\">Disney</a>, <a href=\"https://press.wbd.com/us/media-release/disney-entertainment-and-warner-bros-discovery-announce-disney-hulu-max-bundle\">Warner Bros. Discovery</a></p>\n<p><img alt=\"No Description\" src=\"https://www.blognone.com/sites/default/files/externals/572d19608f190885aba08d39483caa00.jpeg\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/hbo-max\">HBO Max</a></div><div><a href=\"/topics/hulu\">Hulu</a></div><div><a href=\"/topics/video-streaming\">Video Streaming</a></div><div><a href=\"/topics/disney\">Disney</a></div><div><a href=\"/topics/warner-bros-discovery\">Warner Bros. Discovery</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbc9901863afc0fbf2101931779cfb7e4fea9808762f257f744d4616503d597a","category":"Thai"}