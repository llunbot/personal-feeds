{"title":"Intel ไตรมาส 2/2021 เติบโตสูงจากธุรกิจพีซี และ Mobileye","link":"https://www.blognone.com/node/123853","date":1627003416000,"content":"<div><div><div><p>อินเทลรายงานผลประกอบการประจำไตรมาสที่ 2 ปี 2021 มีรายได้รวมตามวิธีทางบัญชี GAAP 19,631 ล้านดอลลาร์ ใกล้เคียงกับไตรมาสเดียวกันในปีก่อน และมีกำไรสุทธิ 5,061 ล้านดอลลาร์</p>\n<p>Pat Gelsinger ซีอีโออินเทลกล่าวว่า ตอนนี้เป็นช่วงเวลาที่ยอดเยี่ยมของอุตสาหกรรมเซมิคอนดักเตอร์ การเปลี่ยนผ่านทุกอย่างสู่ดิจิทัลได้สร้างโอกาสกับอินเทลในทุกกลุ่มธุรกิจ ผลประกอบการที่ออกมาสะท้อนว่าการดำเนินงานของอินเทลมีทิศทางที่ดี</p>\n<p>กลุ่มธุรกิจที่มีการเติบโตสูง ได้แก่ Client Computing ซึ่งมีสินค้าหลักคือชิปของพีซี มีรายได้เพิ่มขึ้น 6% เป็น 10,109 ล้านดอลลาร์ และ Mobileye ธุรกิจชิปสำหรับรถยนต์ไร้คนขับ รายได้เพิ่มขึ้น 124% เป็น 327 ล้านดอลลาร์</p>\n<p>Gelsinger ได้ให้ความเห็นต่อสถานการณ์ชิปขาดแคลนว่าน่าจะแย่ที่สุดในช่วงครึ่งหลังของปีนี้ จากนั้นจะค่อย ๆ ดีขึ้น แต่ก็ยังมีซัพพลายที่จำกัด ส่วนข่าวที่อินเทลสนใจ<a href=\"https://www.blognone.com/node/123735\">ซื้อกิจการ GlobalFoundries</a> นั้น เขาปฏิเสธที่จะให้ความเห็น</p>\n<p>ที่มา: <a href=\"https://www.intc.com/news-events/press-releases/detail/1485/intel-reports-second-quarter-2021-financial-results\">อินเทล</a> และ <a href=\"https://www.cnbc.com/2021/07/22/intel-intc-earnings-q2-2021.html\">CNBC</a></p>\n<p><img src=\"https://www.blognone.com/sites/default/files/externals/b09b9d11767abd8e0859ac48d00c2bb2.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div><div><a href=\"/topics/mobileye\">Mobileye</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39b5ad36a440452738097bb2b1ff10e4ecbf7be374428e5bc75d3cba6f58940e","category":"Thai"}