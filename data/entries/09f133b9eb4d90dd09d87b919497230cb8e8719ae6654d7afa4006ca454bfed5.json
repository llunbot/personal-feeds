{"title":"[ไม่ยืนยัน] Jeff Bezos เตรียมลงทุนใน Ula สตาร์ทอัพอีคอมเมิร์ซ B2B ของอินโดนีเซีย","link":"https://www.blognone.com/node/125072","date":1633261746000,"content":"<div><div><div><p>TechCrunch รายงานโดยอ้างแหล่งข่าวที่เกี่ยวข้องว่า Jeff Bezos อดีตซีอีโอและผู้ก่อตั้ง Amazon ได้ตกลงที่จะร่วมลงทุนใน Ula สตาร์ทอัพอีคอมเมิร์ซของอินโดนีเซีย ในการระดมทุนรอบใหม่ที่จะมีเงินลงทุนเพิ่มจากนักลงทุนทั้งหมดราว 80 ล้านดอลลาร์</p>\n<p>Ula เป็นสตาร์ทอัพที่ก่อตั้งเมื่อปีที่แล้ว ได้เงินทุนไปแล้วรวม 30 ล้านดอลลาร์ มีกองทุนดังร่วมลงทุนอาทิ B Capital Group, Sequoia Capital India, Lightspeed Venture Partners และ Quona Capital โดยเป็นอีคอมเมิร์ซเน้นการขายส่งสินค้าสำหรับผู้ประกอบรายย่อย (B2B) เพื่อช่วยบริการจัดการซัพพลายเชน สินค้าคงคลัง และเงินทุนหมุนเวียนให้มีประสิทธิภาพมากขึ้น</p>\n<p>รายงานระบุว่า Jeff Bezos จะลงทุนแบบส่วนตัว ผ่านบริษัท Bezos Expeditions ซึ่งลงทุนอยู่ทั้งใน Blue Origins และ Washington Post</p>\n<p>ที่มา: <a href=\"https://techcrunch.com/2021/10/02/jeff-bezos-in-talks-to-back-indonesian-e-commerce-ula/\">TechCrunch</a></p>\n<p><img src=\"https://www.blognone.com/sites/default/files/externals/03db48467b87d3a098e0c4e10826366b.jpg\" /></p>\n</div></div></div><div><div>Topics: </div><div><div><a href=\"/topics/jeff-bezos\">Jeff Bezos</a></div><div><a href=\"/topics/startup\">Startup</a></div><div><a href=\"/topics/e-commerce\">E-commerce</a></div><div><a href=\"/topics/southeast-asia\">Southeast Asia</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09f133b9eb4d90dd09d87b919497230cb8e8719ae6654d7afa4006ca454bfed5","category":"Thai"}