{"title":"Windsurf เปิดตัวโมเดลเขียนโค้ด SWE-1 ของตัวเอง เน้นคุณภาพผลลัพธ์ทั้งโครงการซอฟต์แวร์","link":"https://www.blognone.com/node/146456","date":1747469318000,"content":"<span>Windsurf เปิดตัวโมเดลเขียนโค้ด SWE-1 ของตัวเอง เน้นคุณภาพผลลัพธ์ทั้งโครงการซอฟต์แวร์</span>\n\n  <div>\n    <div>Body</div>\n              <div><p>Windsurf หรือชื่อเดิม Codeium สตาร์ตอัพผู้พัฒนา IDE เขียนโค้ดพลัง AI <a href=\"https://www.blognone.com/node/145889\">ที่กำลังมีข่าวว่าจะโดน OpenAI ซื้อ</a> เปิดตัวโมเดลเขียนโค้ดเวอร์ชันแรกของตัวเองชื่อ <strong>SWE-1</strong></p>\n<p>SWE-1 เป็นชุดของโมเดลที่เทรนมาสำหรับ \"กระบวนการวิศวกรรมซอฟต์แวร์ทั้งหมด\" (the entire software engineering process) ไม่ได้แค่สร้างโค้ดอย่างเดียว</p>\n<p>Windsurf บอกว่าโมเดลเขียนโค้ดแบบดั้งเดิมในท้องตลาด ออกแบบมาเพื่อการตอบสนองเฉพาะหน้า เฉพาะโค้ดส่วนนั้นๆ ซึ่งอาจไม่ใช่โซลูชันที่ดีที่สุดสำหรับการพัฒนาซอฟต์แวร์ในระยะยาว นอกจากนี้โมเดลตระกูล SWE ถูกเทรนมาให้รู้จัก flow awareness การตอบสนองระหว่างมนุษย์และตัว IDE เพื่อให้เกิดการปรับปรุงแก้ไขโค้ด (iteration) ที่รวดเร็วและมีคุณภาพ</p>\n<p>โมเดลในชุดมีให้เลือก 3 ขนาดคือ</p>\n<ul>\n<li><strong>SWE-1</strong> โมเดลตัวเต็ม มีการให้เหตุผลระดับสูง เปิดใช้เฉพาะผู้ใช้แบบเสียเงิน</li>\n<li><strong>SWE-1-lite</strong> โมเดลขนาดเล็กลงมา ให้บริการผู้ใช้ฟรีด้วย</li>\n<li><strong>SWE-1-mini</strong> โมเดลขนาดเล็กที่สุด เน้นทำงานเร็ว เน้นงานพยากรณ์โค้ด ให้บริการกับผู้ใช้ฟรีด้วย</li>\n</ul>\n<p>ผลการทดสอบ SWE-1 ถือว่าประสิทธิภาพใกล้เคียงกับโมเดลชื่อดัง Claude-3.5 Sonnet, GPT-4.1, Gemini-2.5 Pro แม้อาจยังไม่ถึงขั้น  Claude-3.7 Sonnet ที่เป็นแชมป์วงการโค้ดดิ้งอยู่ในตอนนี้</p>\n<p>Windsurf บอกว่า SWE-1 ยังเป็นแค่จุดเริ่มต้นของโมเดลเขียนโค้ดของบริษัท และจะพัฒนาโมเดลเฉพาะทางสำหรับเขียนโค้ดต่อไปอีก</p>\n<p><img src=\"https://exafunction.github.io/public/images/swe-1/swe-task-benchmark-1.png\" alt=\"\" /></p>\n<p><img src=\"https://exafunction.github.io/public/images/swe-1/end-to-end-benchmark-2.png\" alt=\"\" /></p>\n<p>ที่มา - <a href=\"https://x.com/windsurf_ai/status/1923127247629611141\">@windsurf_ai</a>, <a href=\"https://windsurf.com/blog/windsurf-wave-9-swe-1\">Windsurf</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 05/17/2025 - 15:08</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d19e4fd6d57de31678eb80a2bc157c2c79cdbc3d966d2f26e03b384c6751405f","category":"Thai"}