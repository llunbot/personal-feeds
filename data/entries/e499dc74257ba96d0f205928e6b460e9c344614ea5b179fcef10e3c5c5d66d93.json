{"title":"NVIDIA เปิดตัวชิปกราฟิกสถาปัตยกรรม Rubin แรงกว่า Blackwell 3 เท่า ขายจริงปลายปี 2026","link":"https://www.blognone.com/node/145350","date":1742369888000,"content":"<div><div><div><p>Jensen Huang เปิดเผยข้อมูลชิปรุ่นต่อไป Vera Rubin ที่จะวางขายปลายปี 2026 โดย Vera เป็นชื่อซีพียูที่ต่อมาจากชิป Grace ในปัจจุบัน และ Rubin เป็นส่วนกราฟิกที่ต่อจาก Blackwell</p>\n<p>ตอนนี้ยังไม่มีรายละเอียดมากนัก โดย Vera เป็นคอร์ Arm แบปรับแต่งพิเศษจำนวน 88 คอร์ 176 เธรด พร้อม NVLink เชื่อมส่วนกราฟิกขนาด 1.8TB/s และ Rubin จะมาพร้อมกับแรม 288GB HBM4 (ยังเท่ากับ Blackwell ตัวใหญ่สุดอยู่) แต่พลังประมวลผลสูงขึ้นกว่าสามเท่า เป็น 50 PetaFLOPS FP4 เทียบกับ Blackwell ที่อยู่ที่ 15 PetaFLOPS เท่านั้น หน่ว ตัวชิป รวมทั้งตู้รันได้ 3.6 ExaFLOPS FP4 เริ่มวงจำหน่ายจริงครึ่งหลังปี 2026</p>\n<p>Rubi Ultra มีแผนวางจำหน่ายครึ่งหลังปี 2027 ยังคงใช้ซีพียู Vera ตัวเดิม แต่ส่วนกราฟิก Rubin Ultra จะเบิ้ลวงจรเป็นสองเท่า ทำให้แต่ละชิปได้พลัง 100 PetaFLOPS FP4 และทั้งตู้อัดได้ 15 ExaFLOPS FP4</p>\n<p>แม้ยังไม่มีการประกาศราคาออกมาโดยตรง แต่ Jensen Huang ก็ระบุว่าประสิทธิภาพต่อราคาของ Rubin จะดีขึ้นมาก หากประสิทธิภาพเท่ากัน ราคาของ Rubin เหลือเพียง 3% ของ Hopper รุ่นก่อนหน้านี้</p>\n<p>ที่มา - งาน GTC2025</p>\n<p><img alt=\"No Description\" src=\"https://www.blognone.com/sites/default/files/externals/cb6aa44dffccea4ad729c867727cd755.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a17b92607fd8109e7b20e1e1371bb6ed.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/nvidia-vera\">NVIDIA Vera</a></div><div><a href=\"/topics/nvidia-rubin\">NVIDIA Rubin</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e499dc74257ba96d0f205928e6b460e9c344614ea5b179fcef10e3c5c5d66d93","category":"Thai"}