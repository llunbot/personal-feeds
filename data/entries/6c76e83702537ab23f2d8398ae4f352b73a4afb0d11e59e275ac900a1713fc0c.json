{"title":"เกมสงครามอวกาศ Homeworld 3 โชว์เทรลเลอร์เกมเพลย์ กำหนดขายไตรมาส 4/2022","link":"https://www.blognone.com/node/126252","date":1639124543000,"content":"<div><div><div><p>Homeworld 3 ภาคต่อของเกมยานรบอวกาศชื่อดัง <a href=\"https://www.blognone.com/node/111634\">เปิดตัวมาตั้งแต่กลางปี 2019</a> แล้วเงียบหายไปนาน ล่าสุดกลับมาพร้อมเทรลเลอร์โชว์เกมเพลย์เป็นครั้งแรก ซึ่งยังคงแนวทางสงครามอวกาศที่มียานรบขนาดใหญ่ตามแบบฉบับของ Homeworld ภาคก่อนๆ</p>\n<p>เกม Homeworld 3 พัฒนาโดย Blackbird Interactive ที่ก่อตั้งโดยอดีตพนักงานทีม Homeworld เดิมในสมัย Relic Entertainment โดยซีอีโอ Rob Cunningham เป็นหัวหน้าฝ่ายศิลป์ของเกม 2 ภาคแรกมาก่อนด้วย แถม Blackbird ยังมีผลงานพัฒนาเกม Homeworld: Deserts of Kharak (เนื้อหาก่อนภาค 1) ในปี 2016 มาก่อนแล้ว แฟนเกมภาคเดิมๆ จึงมั่นใจได้ว่าอย่างน้อยเกมภาค 3 ก็พัฒนาโดยคนที่เข้าใจ Homeworld เป็นอย่างดี</p>\n<p>Homeworld 3 จะวางขายช่วงไตรมาส 4/2022 (ซึ่งประกาศในปี 2019 ก็บอกไว้แต่แรกว่าปี 2022 ถือว่าทำได้ตามสัญญา!) ขายบนพีซีทั้ง Steam และ Epic</p>\n<blockquote>\n<p>The Hyperspace Gates are failing.Ambush enemies from above, dodge through enemy bases, and defend the galaxy's future in <a href=\"https://twitter.com/hashtag/Homeworld3?src=hash&amp;ref_src=twsrc%5Etfw\">#Homeworld3</a>!Wishlist Steam: <a href=\"https://t.co/8WhHDviJuA\">https://t.co/8WhHDviJuA</a>Wishlist Epic Games Store: <a href=\"https://t.co/PgnPuRzqra\">https://t.co/PgnPuRzqra</a> <a href=\"https://t.co/26poYGFxUv\">pic.twitter.com/26poYGFxUv</a></p>\n<p>— Homeworld (@HomeworldGame) <a href=\"https://twitter.com/HomeworldGame/status/1469105629230997505?ref_src=twsrc%5Etfw\">December 10, 2021</a></p></blockquote>\n<p>ที่มา - <a href=\"https://www.polygon.com/22826218/homeworld-3-gameplay-trailer-release-date-price\">Polygon</a></p>\n</div></div></div><div><div>Topics: </div><div><div><a href=\"/topics/homeworld\">Homeworld</a></div><div><a href=\"/topics/games\">Games</a></div><div><a href=\"/topics/gearbox\">Gearbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c76e83702537ab23f2d8398ae4f352b73a4afb0d11e59e275ac900a1713fc0c","category":"Thai"}