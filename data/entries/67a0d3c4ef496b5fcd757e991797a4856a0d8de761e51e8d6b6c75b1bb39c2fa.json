{"title":"ผู้พิพากษาคดี FTC ชี้โซนี่ทำเอ็กซ์คลูซีฟมากกว่าไมโครซอฟท์ 8 เท่า, ยกตัวอย่าง FF16","link":"https://www.blognone.com/node/134923","date":1689844335000,"content":"<div><div><div><p>Jacqueline Scott Corley ผู้พิพากษาศาลเขตแคลิฟอร์เนียเหนือ ซึ่งเป็นเจ้าของคดี FTC ฟ้องขอให้ขวางดีลไมโครซอฟท์ซื้อ Activision Blizzard และ<a href=\"https://www.blognone.com/node/134787\">ตัดสินให้ FTC แพ้</a> ได้เผยแพร่ความเห็นของตัวเองที่ใช้ในชั้นศาลออกมา</p>\n<p>เอกสารชิ้นนี้ยังมีบางส่วนที่คาดดำเพราะเป็นความลับทางธุรกิจ แต่ก็ช่วยให้เราได้เห็นมุมมองของผู้พิพากษาชัดเจนขึ้น</p>\n<ul>\n<li>ผู้พิพากษา Corley มองว่าเอ็กซ์คลูซีฟเป็นวิธีการที่ผู้ผลิตคอนโซลทุกค่ายใช้เพื่อสร้างฐานลูกค้า และ PlayStation มีสัดส่วนเกมเอ็กซ์คลูซีฟมากกว่า Xbox ถึง 8 เท่า</li>\n<li>โซนี่มีพฤติกรรมจ่ายเงินให้บริษัทเกมเพื่อไม่นำเกมลง Xbox อยู่เสมอ โดยยกตัวอย่างกรณีของ Final Fantasy 16 ที่โซนี่จ่ายเงินให้ Square Enix เพื่อเป็นเอ็กซ์คลูซีฟ PS5 ในขณะที่เกมภาคก่อนหน้าคือ Final Fantasy 15 ไม่ได้เป็นเอ็กซ์คลูซีฟแพลตฟอร์มใด จึงลง Xbox ด้วย</li>\n<li>นอกจากนี้ โซนี่ยังมีพฤติกรรมใช้พลังจากส่วนแบ่งตลาดที่เหนือกว่า (market power) บีบให้บริษัทเกมออกเกมให้เล่นบน PlayStation ก่อน, มีแคมเปญการตลาดพิเศษ หรือไอเทมในเกมแบบเอ็กซ์คลูซีฟ</li>\n<li><a href=\"https://www.blognone.com/node/134807\">ไม่พบเอกสารใดๆ ของฝั่งไมโครซอฟท์ ที่พยายามดึง Call of Duty มาเป็นเอ็กซ์คลูซีฟ Xbox</a> และมองว่าไมโครซอฟท์สามารถคงเกมข้ามแพลตฟอร์มเหมือนเดิมได้ จากกรณี Minecraft ที่จนถึงวันนี้ยังมีให้เล่นทุกแพลตฟอร์มเหมือนเดิม</li>\n</ul>\n<p>ที่มา - <a href=\"https://www.documentcloud.org/documents/23882474-23-07-19-final-prv-of-23-07-10-pi-opinion\">เอกสารฉบับเต็ม</a></p>\n<p><img alt=\"No Description\" src=\"https://www.blognone.com/sites/default/files/externals/41d0f7b07cfea461377e6896be03f0ac.jpg\" /></p>\n<blockquote><p>Judge Corley just released a less heavily redacted version of her denial of the FTC's PI motion: <a href=\"https://t.co/hkc2B4EHmw\">https://t.co/hkc2B4EHmw</a>Additional passages are now publicly accessible, particularly about Sony!Here's a long passage about Sony's practices that was previously redacted:As a…</p>\n<p>— Florian Mueller (@FOSSpatents) <a href=\"https://twitter.com/FOSSpatents/status/1681787118194917377?ref_src=twsrc%5Etfw\">July 19, 2023</a></p></blockquote>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ftc\">FTC</a></div><div><a href=\"/topics/lawsuits\">Lawsuits</a></div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div><div><a href=\"/topics/final-fantasy\">Final Fantasy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67a0d3c4ef496b5fcd757e991797a4856a0d8de761e51e8d6b6c75b1bb39c2fa","category":"Thai"}