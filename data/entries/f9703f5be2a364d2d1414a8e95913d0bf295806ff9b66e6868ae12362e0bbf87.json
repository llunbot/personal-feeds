{"title":"BeReal แอปโซเชียลลงรูปกล้องหน้า-หลัง พบปัญหาระดมทุนรอบใหม่ นักลงทุนเสนอให้ขายกิจการไปเลย","link":"https://www.blognone.com/node/138729","date":1710553243000,"content":"<div><div><div><p>BeReal <a href=\"https://www.blognone.com/node/133542\">แอปโซเชียลแนวคิดใหม่</a>ที่เป็นกระแสมาแรงเมื่อปีที่ผ่านมา จากการโพสต์ภาพแบบ 2 กล้องหน้า-หลังในเวลาเดียวกัน และสุ่มเวลาให้ลงโพสต์เพื่อให้รูปที่เป็นของจริงในเวลานั้นไม่ตกแต่งใส่ฟิลเตอร์ จนฟีเจอร์นี้ถูกทั้ง <a href=\"https://www.blognone.com/node/130439\">TikTok</a> และ <a href=\"https://www.blognone.com/node/131855\">Instagram</a> นำมาใช้ตาม</p>\n<p>ล่าสุดมีรายงานจาก Business Insider ว่าความนิยมในแอปนั้นลดลงมากจาก 70 ล้านคน ปัจจุบันมีประมาณ 25 ล้านคน จึงส่งผลต่อการรับเงินลงทุนรอบใหม่จากนักลงทุน โดยตอนนี้บริษัทมีเงินสดจากนักลงทุนเหลืออีกประมาณ 10 เดือน บริษัทต้องการระดมทุนซีรีส์ C แต่นักลงทุนหลายคนเสนอให้ขายกิจการไปเลยดีกว่า</p>\n<p>มุมมองนักลงทุนบอกว่า BeReal ไม่มีความเป็นแพลตฟอร์ม เป็นเพียงฟีเจอร์หนึ่งของโซเชียล อย่างไรก็ตามผู้บริหาร BeReal ก็กำลังพิจารณาข้อเสนอดังกล่าวอยู่</p>\n<p>ที่มา: <a href=\"https://www.businessinsider.com/bereal-weighing-series-c-or-being-acquired-sources-say-2024-3\">Business Insider</a></p>\n<p><img src=\"https://www.blognone.com/sites/default/files/externals/3e8f251d4dd1ccace14c6b325b47fe22.png\" /></p>\n</div></div></div><div><div>Topics: </div><div><div><a href=\"/topics/bereal\">BeReal</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9703f5be2a364d2d1414a8e95913d0bf295806ff9b66e6868ae12362e0bbf87","category":"Thai"}