{"title":"Spotify ประกาศปิด Heardle เกมทายเพลงในสไตล์ Wordle ที่ซื้อกิจการมาเมื่อปีที่แล้ว","link":"https://www.blognone.com/node/133432","date":1681488422000,"content":"<div><div><div><p>Spotify ประกาศปิดให้บริการ Heardle เกมทายเพลงในสไตล์ Wordle โดยจะปิดตัวในวันที่ 5 พฤษภาคมนี้</p>\n<p>Spotify <a href=\"https://www.blognone.com/node/129339\">ซื้อกิจการ Heardle</a> มาเมื่อกรกฎาคมปีที่แล้ว ตามกระแสนิยมของ<a href=\"https://www.blognone.com/topics/wordle\">เกมทายคำ Wordle</a> ในช่วงเวลานั้น โดยรูปแบบของ Heardle ให้ผู้เล่นทายเพลงใน 6 ครั้ง และคำใบ้จะเผยรายละเอียดมากขึ้นเรื่อย ๆ จบลงที่ให้ลิงก์ไปฟังเพลงนี้แบบเต็ม ๆ ใน Spotify ทั้งนี้เกม Heardle ไม่ได้ให้บริการทั่วโลก แต่จำกัดเฉพาะบางประเทศเท่านั้น และ Spotify ก็ไม่ได้นำฟีเจอร์ทายเพลงมาใส่ในแอปหลักด้วย</p>\n<p>ตัวแทนของ Spotify ชี้แจงสาเหตุของการปิด Heardle ว่าเพื่อโฟกัสในการสร้างฟีเจอร์สำหรับการค้นพบเพลงใหม่ ๆ รูปแบบอื่น</p>\n<p>ที่มา: <a href=\"https://www.theverge.com/2023/4/14/23683240/spotify-shuts-down-heardle-music-guessing-game\">The Verge</a></p>\n<p><img src=\"https://www.blognone.com/sites/default/files/externals/1cc24846e2dd25ae28f1d71c9f7879d7.png\" alt /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e154730d59eae6954b12e77e02a244e8c4848f3f1163e2b5b450721cfdb8114","category":"Thai"}