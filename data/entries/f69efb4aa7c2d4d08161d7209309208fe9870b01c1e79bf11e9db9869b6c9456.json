{"title":"Samsung คาดผลประกอบการไตรมาส 3/2024 กำไรเติบโตจากปีก่อนเกือบสามเท่า แต่ผู้บริหารขอโทษนักลงทุนที่ยังไม่ดีพอ","link":"https://www.blognone.com/node/142448","date":1728377311000,"content":"<div><div><div><p>ซัมซุงเผยแพร่ตัวเลขคาดการณ์ผลประกอบการเบื้องต้นของไตรมาสที่ 3 ปี 2024 โดยคาดมีกำไรจากการดำเนินงาน 9.1 ล้านล้านวอน และมีรายได้รวม 79 ล้านล้านวอน</p>\n<p>ถึงแม้รายได้-กำไรจากการดำเนินงานจะเติบโตสูง เมื่อเทียบกับ<a href=\"https://www.blognone.com/node/136490\">ไตรมาสเดียวกันในปีก่อน</a> แต่ซัมซุงก็ออกแถลงการณ์คู่กันกับรายงานนี้ โดย Jun Young-hyun รองประธานซัมซุงส่วนธุรกิจ Device Solutions บอกว่าในนามของผู้บริหารซัมซุง เราขอเริ่มต้นด้วยคำว่าขอโทษกับนักลงทุน</p>\n<p>เขาบอกว่านักลงทุนมีความกังวลมากขึ้น ต่อความสามารถการแข่งขันและอนาคตของซัมซุง จากการเปลี่ยนแปลงด้านเทคโนโลยีหลายด้าน ทีมผู้บริหารยังคงมุ่งมั่นที่จะเอาชนะวิกฤติที่เกิดขึ้น และนำบริษัทเติบโตอีกครั้ง</p>\n<p>ตัวเลขเบื้องต้นของซัมซุงนั้น แม้จะกำไรเติบโตเกือบ 3 เท่าจากปีก่อน แต่กำไรก็ลดลงเมื่อเทียบกับ<a href=\"https://www.blognone.com/node/141161\">ไตรมาส 2/2024</a> บริษัทยังมีแรงกดดันจากคู่แข่ง SK Hynix ที่<a href=\"https://www.blognone.com/node/142230\">นำหน้าไปมาก</a>จากชิปหน่วยความจำแบนด์วิดท์สูง HBM และล่าสุดมีข่าวเรื่องการปลดพนักงานในเอเชียประมาณ 10%</p>\n<p>ที่มา: <a href=\"https://news.samsung.com/global/samsung-electronics-announces-earnings-guidance-for-third-quarter-2024\">ซัมซุง</a> และ <a href=\"https://www.channelnewsasia.com/business/samsung-issues-rare-apology-poor-results-tech-crisis-4665176\">CNA</a></p>\n<p><img src=\"https://www.blognone.com/sites/default/files/externals/2c7b7350c5e44daa7efce4c15433ea99.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f69efb4aa7c2d4d08161d7209309208fe9870b01c1e79bf11e9db9869b6c9456","category":"Thai"}