{"title":"Nokia ประกาศปลดพนักงาน อาจสูงถึง 14,000 คน หลังผลประกอบการลดลงมาก","link":"https://www.blognone.com/node/136308","date":1697712094000,"content":"<div><div><div><p>Nokia บริษัทแม่ในฟินแลนด์ ซึ่งให้บริการอุปกรณ์สำหรับเครือข่ายสื่อสาร (คนละบริษัทกับมือถือ Nokia ที่ตอนนี้ทำโดย HMD Global) ประกาศปลดพนักงานจำนวนประมาณ 9,000-14,000 คน เพื่อลดค่าใช้จ่ายให้ได้ 800-1,200 ล้านยูโร ภายในสิ้นปี 2026</p>\n<p>ประกาศนี้ออกมาพร้อมกับรายงานผลประกอบการประจำไตรมาสล่าสุด โดย Nokia มีรายได้ลดลง 20% เมื่อเทียบกับปีก่อนที่ 4,982 ล้านยูโร ส่วนกำไรสุทธิลดลง 69% อยู่ที่ 133 ล้านยูโร ซึ่งเป็นผลจากภาพรวมเศรษฐกิจโลก และผู้ให้บริการเครือข่ายโทรศัพท์มือถือทั่วโลกต่างลดค่าใช้จ่ายลง ซึ่ง Nokia บอกว่าตลาดอเมริกามีรายได้ลดลงมาก ขณะที่อินเดียยังทรงตัว เนื่องจากมีการเร่งขยายเครือข่าย 5G</p>\n<p>ก่อนหน้านี้ Ericsson บริษัทโทรคมนาคมรายใหญ่อีกแห่งในยุโรปก็<a href=\"https://www.blognone.com/node/132774\">ประกาศ</a>ปลดพนักงาน 8,500 คน</p>\n<p>ที่มา: <a href=\"https://www.cnbc.com/2023/10/19/nokia-to-cut-up-to-14000-jobs-after-profit-plunges-.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/0024e78eccbc06a51e7a15d33ff7f0e9.jpg\" /></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/financial-report\">Financial Report</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22e34a4f7e5273e126d44ae73e871f80ecf03ff29e197cddf76438f3e9576700","category":"Thai"}