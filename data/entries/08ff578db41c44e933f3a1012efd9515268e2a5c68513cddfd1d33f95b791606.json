{"title":"เปิดตัวหูฟังไร้สาย Galaxy Buds FE ราคา 99 ดอลลาร์ แบต 8 ชม. นานกว่ารุ่น Pro","link":"https://www.blognone.com/node/136063","date":1696387599000,"content":"<div><div><div><p>ของใหม่ในซีรีส์ FE ของซัมซุงที่เปิดตัววันนี้ นอกจาก<a href=\"https://www.blognone.com/node/136061\">มือถือ Galaxy S23 FE</a>, <a href=\"https://www.blognone.com/node/136062\">แท็บเล็ต Galaxy Tab S9 FE/FE+</a> ยังมีหูฟังรุ่นย่อมเยา Galaxy Buds FE ซึ่งเป็นครั้งแรกที่ซัมซุงออกหูฟังรุ่น FE มาทำตลาด</p>\n<p>Galaxy Buds FE ใช้ดีไซน์คล้ายหูฟัง Galaxy Buds รุ่นอื่นๆ ของซัมซุง ออกแบบโดยหลัก ergonomic ใส่ได้สบายเป็นเวลานาน ปรับขนาด ear tip และ wingtips ได้ รองรับ Active Noise Cancellation (ANC) และ Ambient Sound แต่อาจไม่มีฟีเจอร์ด้านนี้เยอะเท่ากับ Galaxy Buds 2 Pro รุ่นใหญ่</p>\n<p>ซัมซุงคุยว่า Galaxy Buds FE มีอายุแบตเตอรี่ยาวนานที่สุดในหูฟังตระกูล Buds คือฟังได้ต่อเนื่อง 8.5 ชั่วโมง รวมชาร์จในเคสด้วยเป็น 30 ชั่วโมง หากเปิด ANC จะลดเหลือ 6/21 ชั่วโมง ซึ่งนานกว่าสเปกของรุ่น Buds 2 Pro ที่เป็น 8/29 และ 5/18 ชั่วโมงตามลำดับ</p>\n<p>Galaxy Buds FE มีให้เลือกแค่ 2 สีคือ ขาวกับเทา Graphite ราคา 99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/ab25b2c573f646cb9704df06acab6d9d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ac32c152ee4cc32f177366686c777dc0.jpg\" /></p>\n<p>ที่มา - <a href=\"https://news.samsung.com/global/samsung-galaxy-s23-fe-galaxy-tab-s9-fe-and-galaxy-buds-fe-bring-standout-features-to-even-more-users\">Samsung</a></p>\n</div></div></div><div><div>Topics: </div><div><div><a href=\"/topics/galaxy-buds\">Galaxy Buds</a></div><div><a href=\"/topics/samsung\">Samsung</a></div><div><a href=\"/topics/earphones\">Earphones</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08ff578db41c44e933f3a1012efd9515268e2a5c68513cddfd1d33f95b791606","category":"Thai"}