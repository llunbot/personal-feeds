{"title":"เปิดตัวเกม Kingdom Come: Deliverance II ภาคต่อของเกม RPG ยุโรปยุคกลาง","link":"https://www.blognone.com/node/139298","date":1713487277000,"content":"<div><div><div><p>Warhorse Studios เปิดตัวเกม Kingdom Come: Deliverance II ภาคต่อของเกม RPG ในเซ็ตติ้งยุโรปยุคกลางที่ออกในปี 2018</p>\n<p>Warhorse Studios เป็นสตูดิโอเกมจากสาธารณรัฐเช็ก ก่อตั้งโดยอดีตทีมงานของ 2K Czech จึงเลือกทำ<a href=\"https://www.blognone.com/node/52758\">เกม Kingdom Come: Deliverance</a> ที่อิงกับบ้านเกิด คือเล่าประวัติศาสตร์อาณาจักรโบฮีเมีย (Kingdom of Bohemia) ในช่วงคริสต์ศตวรรษที่ 15 เกมภาคแรกประสบความสำเร็จทั้งยอดขายเกิน 6 ล้านชุด และเสียงวิจารณ์ที่ได้รับคำชื่นชมเรื่องความถูกต้องทางประวัติศาสตร์ ระบบภายในเกมมีความลึก ส่งผลให้เกมชนะรางวัล Best RPG หลายสถาบันในปีนั้น</p>\n<p>Kingdom Come: Deliverance II ยังจับเนื้อหาต่อจากภาคแรกโดยตรง ใช้ตัวเอก Henry of Skalitz คนเดิม แต่ขยายสเกลของเกมให้ใหญ่กว่าเดิม ทั้งแผนที่ โลกในเกม และเนื้อเรื่องที่ Henry ต้องไปพัวพันกับการเมืองในระดับสูงกว่าเดิม</p>\n<p>เกมยังเลือกใช้เอนจิน CryEngine เหมือนภาคแรก มีกำหนดขายภายในปี 2024 ลงพีซี, PS5 และ Xbox Series X|S</p>\n<p>หลังออกเกมภาคแรก Warhorse Studios ถูกซื้อกิจการโดย Koch Media ในปี 2019 (<a href=\"https://www.blognone.com/node/99845\">ตอนนั้น Koch Media เป็นของ Embracer Group</a>) ทำให้ Warhorse ปัจจุบันอยู่ในเครือ Embracer Group ด้วย เกมจึงจัดจำหน่ายโดย Deep Silver ซึ่งเป็นแบรนด์ในเครือ Embracer ด้วยกัน</p>\n<p>ที่มา - <a href=\"https://www.ign.com/articles/kingdom-come-deliverance-2-xbox-ps5-pc-warhorse-studios\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/284aef6f893a51a56a9b7c7a466ddf4f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f07c4d0a16d76f93e389e061d2b022b3.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/22baee1d30ee87965cd9ad52d50adf6f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d95d75d629666dcbdfa808fe60c262c9.jpeg\" /></p>\n</div></div></div><div><div>Topics: </div><div><div><a href=\"/topics/kingdom-come\">Kingdom Come</a></div><div><a href=\"/topics/games\">Games</a></div><div><a href=\"/topics/embracer-group\">Embracer Group</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e939b6b200f3e0d64f29a30a42192dd4f59e5d08d301495c6228e791f6ddf1c","category":"Thai"}