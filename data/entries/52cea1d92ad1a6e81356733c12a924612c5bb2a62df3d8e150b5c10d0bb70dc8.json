{"title":"อินเทลเปิดตัวซีพียู Core Ultra และ Core 14th Gen เวอร์ชัน vPro","link":"https://www.blognone.com/node/138434","date":1709092724000,"content":"<div><div><div><p>อินเทลเปิดตัวซีพียู Core Ultra (Meteor Lake) และ Core 14th Gen (Raptor Lake Refresh) เวอร์ชัน vPro สำหรับลูกค้าองค์กร โดยเป็นซีพียูเดิมที่เคยเปิดตัวไปแล้วทั้งหมด แค่ออกเวอร์ชัน vPro เพิ่มเข้ามา</p>\n<p>ซีพียูกลุ่ม vPro มีฟีเจอร์ด้านบริหารจัดการและความปลอดภัย เพิ่มเข้ามาจากซีพียูฝั่งคอนซูเมอร์ ตัวอย่างคือฟีเจอร์ Thread Detection Technology ที่เปิดให้บริษัทซอฟต์แวร์ความปลอดภัยมาเรียกใช้งานอีกต่อหนึ่ง รอบนี้ vPro เพิ่มของใหม่อีกจำนวนหนึ่งคือ</p>\n<ul>\n<li><strong>Silicon Security Engine</strong> แยกส่วนปลอดภัยในฮาร์ดแวร์ เพื่อตรวจสอบความถูกต้องของเฟิร์มแวร์</li>\n<li><strong>Device Discovery</strong> ระบบจัดการพีซีองค์กรสามารถสอบถามสถานะของพีซีแต่ละเครื่องจากระยะไกลได้</li>\n<li><strong>Device Health</strong> ตรวจสอบสถานะการแพตช์ช่องโหว่ความปลอดภัย โดยร่วมพัฒนากับ Eclypsium และ VMWare Workspace One</li>\n</ul>\n<p>การออกซีพียู vPro รอบนี้รองรับทั้งฝั่งโน้ตบุ๊ก (Core Ultra) และเดสก์ท็อป (Core 14th Gen) โดยชิปทั้งสองตัวจะถูกนำไปใช้กับตลาดเวิร์คสเตชันระดับล่าง คู่ไปกับจีพียู Intel Arc ด้วย (เวิร์คสเตชันระดับบนเป็นตลาดของซีพียู Xeon)</p>\n<p>ที่มา - <a href=\"https://www.intel.com/content/www/us/en/newsroom/news/mwc-2024-core-ultra-ai-pc-enterprise-vpro.html#gs.540w7b\">Intel</a>, <a href=\"https://download.intel.com/newsroom/2024/mwc/Press_Deck_Intel_vPro_with_Intel_Core_Ultra_Processors.pdf\">Intel (PDF)</a>, <a href=\"https://www.anandtech.com/show/21275/intel-brings-vpro-to-14th-gen-desktop-and-core-ultra-mobile-platforms-for-enterprise\">AnandTech</a></p>\n<p><img alt=\"No Description\" src=\"https://www.blognone.com/sites/default/files/externals/4a3f0605b3d91f291d3851c9465129d0.png\" /></p>\n<p><img alt=\"No Description\" src=\"https://www.blognone.com/sites/default/files/externals/e729e041638a75d6879e49a39a204a1c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5a0e5964db59eb3b5263c2bb785e3492.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/cc25ce9de5c5441db9a18a60106830aa.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/652979ba9e801b377da3054be5514652.jpeg\" /></p>\n</div></div></div><div><div>Topics: </div><div><div><a href=\"/topics/core-ultra\">Core Ultra</a></div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/intel-vpro\">Intel vPro</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52cea1d92ad1a6e81356733c12a924612c5bb2a62df3d8e150b5c10d0bb70dc8","category":"Thai"}