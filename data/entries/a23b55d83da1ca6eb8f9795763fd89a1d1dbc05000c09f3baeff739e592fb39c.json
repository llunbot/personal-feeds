{"title":"Microsoft ประกาศแผนยืดเวลาซัพพอร์ตความปลอดภัย Windows 10 ซื้อต่ออายุเพิ่มได้อีก 3 ปี","link":"https://www.blognone.com/node/137099","date":1701821908000,"content":"<div><div><div><p>ไมโครซอฟท์ให้รายละเอียดเพิ่มเติมของ Windows 10 ที่จะ<a href=\"https://www.blognone.com/node/70505\">หมดระยะซัพพอร์ต</a>ในวันที่ 14 ตุลาคม 2025 หรืออีกเกือบสองปีข้างหน้า ซึ่งจะไม่มีการออกอัพเดตแก้ไขบั๊ก แพตช์ช่องโหว่ความปลอดภัย และอื่น ๆ จึงแนะนำให้องค์กรและผู้ใช้งานวางแผนอัพเดตเป็น Windows 11</p>\n<p>Windows 10 ออกอัพเดตส่วนฟีเจอร์การใช้งานรุ่นสุดท้าย <a href=\"https://www.blognone.com/node/133603\">Windows 10 22H2</a> เมื่อเดือนเมษายน และจากนี้จะมีเฉพาะแพตช์ความปลอดภัยจนถึงปี 2025 ตามกำหนด</p>\n<p>อย่างไรก็ตามสำหรับองค์กรที่ยังต้องอยู่กับ Windows 10 ต่อไปหลังหมดระยะซัพพอร์ต ไมโครซอฟท์ก็มีทางเลือกให้เหมือน<a href=\"https://www.blognone.com/node/105144\">ตอน Windows 7</a> คือจ่ายเงินซื้อซัพพอร์ตความปลอดภัยแบบต่อเวลาหรือ Extended Security Updates (ESU) โดยจ่ายเงินเป็นรายปี รองรับการต่อเวลาออกไปอีก 3 ปี ได้รับอัพเดตความปลอดภัยแบบรายเดือนต่อไป เฉพาะพีซีที่ลงทะเบียน ESU</p>\n<p>ESU ของ Windows 10 ครั้งนี้ ยังไม่ประกาศรายละเอียดราคา ว่าจะขึ้นราคาทุกปีแบบ Windows 7 ทุกปีหรือไม่ ซึ่งออกแบบมาเพื่อจูงใจให้อัพเกรดเป็น Windows เวอร์ชันใหม่ รวมทั้งไมโครซอฟท์ยังบอกว่า ESU นี้ จะรองรับผู้ใช้งานแบบรายบุคคลด้วย</p>\n<p>ที่มา: <a href=\"https://techcommunity.microsoft.com/t5/windows-it-pro-blog/plan-for-windows-10-eos-with-windows-11-windows-365-and-esu/ba-p/4000414\">ไมโครซอฟท์</a></p>\n<p><img src=\"https://www.blognone.com/sites/default/files/externals/67fae4e139eab8dc009442f1458b9ad3.jpg\" /></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/security\">Security</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a23b55d83da1ca6eb8f9795763fd89a1d1dbc05000c09f3baeff739e592fb39c","category":"Thai"}