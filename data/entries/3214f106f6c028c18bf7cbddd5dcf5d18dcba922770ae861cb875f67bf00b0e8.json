{"title":"กระทรวงยุติธรรมสหรัฐฟ้อง Apple ข้อหามีพฤติกรรมผูกขาด ด้วยการจำกัดฟีเจอร์ของนักพัฒนาภายนอก","link":"https://www.blognone.com/node/138844","date":1711061985000,"content":"<div><div><div><p>กระทรวงยุติธรรมสหรัฐ ร่วมด้วย 15 รัฐ และวอชิงตัน ดี.ซี. ยื่นฟ้องแอปเปิลต่อศาลกลางนิวเจอร์ซีย์ ข้อหามีพฤติกรรมผูกขาดทางการค้า ตามที่<a href=\"https://www.blognone.com/node/138825\">มีข่าว</a>เมื่อวานนี้</p>\n<p>Merrick B. Garland อัยการสูงสุดสหรัฐ กล่าวว่า iPhone เป็นธุรกิจที่แข็งแกร่งมากของแอปเปิล เป็นรายได้หลักของบริษัท ส่วนแบ่งเฉพาะในอเมริกามากกว่า 65% ด้วยราคาขายต่อเครื่องเฉลี่ยที่สูงกว่า 1,600 ดอลลาร์ สาเหตุหนึ่งเพราะบริษัทละเมิดกฎหมายผูกขาดทางการค้า ด้วยกลยุทธ์ต่าง ๆ ซึ่งส่งผลเสียต่อทั้งลูกค้าและนักพัฒนา</p>\n<p>ในฝั่งลูกค้านั้น ด้วยราคาเครื่องที่สูง ค่าธรรมเนียมที่แพง แอปเปิลที่ผูกขาดมากขึ้นจะส่งผลกระทบต่อการแข่งขันรวมในตลาด ขณะที่ฝั่งนักพัฒนาก็ถูกกฎระเบียบต่าง ๆ ของแอปเปิล ทำให้ยากต่อการแข่งขันขึ้นเรื่อย ๆ</p>\n<p><img alt=\"No Description\" src=\"https://www.blognone.com/sites/default/files/externals/7d052ff69724865be81d8b4fe2285d83.jpg\" /></p>\n<p>ในคำแถลงนั้นบอกว่า การผูกขาดที่มากขึ้นของแอปเปิล ทำให้แอปเปิลไม่ต้องทำผลิตภัณฑ์ให้ดีขึ้น แต่ใช้วิธีทำให้คนอื่นแย่ลง เช่น จำกัดฟีเจอร์ที่นักพัฒนาสามารถเข้าถึงในอุปกรณ์ได้, จำกัดความสามารถของอุปกรณ์เสริมที่ไม่ใช่ของแอปเปิลเอง โดยเฉพาะการคิดค่าธรรมเนียม App Store 30%</p>\n<p>กรณีที่ถูกตัวอย่างมาของการกีดกันคู่แข่ง เช่น แอป<a href=\"https://www.blognone.com/node/137878\">คลาวด์เกมมิ่ง</a>, <a href=\"https://www.blognone.com/node/99231\">ซูเปอร์แอป</a>ที่โหลดแอปภายในแอปได้, <a href=\"https://www.blognone.com/node/136803\">iMessage</a> กล่องฟ้า-กล่องเขียว, วอลเลตที่จำกัดเฉพาะ Apple Watch</p>\n<p>โฆษกของแอปเปิลออกแถลงการณ์จากประเด็นฟ้องร้องนี้ว่า เป็นการคุกคามต่อสิ่งที่แอปเปิลเป็น และความแตกต่างที่ทำให้บริษัทสามารถแข่งขันในตลาดได้ หากการฟ้องร้องนี้ประสบความสำเร็จ ย่อมส่งผลกระทบต่อความสามารถของแอปเปิล ในการส่งมอบเทคโนโลยีเฉพาะของแอปเปิล ที่รวมฮาร์ดแวร์ ซอฟต์แวร์ และบริการต่าง ๆ เชื่อมต่อด้วยกัน</p>\n<p>ที่มา: <a href=\"https://www.justice.gov/opa/speech/attorney-general-merrick-b-garland-delivers-remarks-lawsuit-against-apple-monopolizing\">U.S. Department of Justice</a> และ <a href=\"https://www.wsj.com/tech/apple-antitrust-lawsuit-16066694\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/91c02b8699ecfff5506b41b80a34b517.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div><div><a href=\"/topics/antitrust\">Antitrust</a></div><div><a href=\"/topics/department-justice\">Department of Justice</a></div><div><a href=\"/topics/doj\">DoJ</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3214f106f6c028c18bf7cbddd5dcf5d18dcba922770ae861cb875f67bf00b0e8","category":"Thai"}