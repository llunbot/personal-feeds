{"title":"จินตนาเกม DeepMind สร้าง AI จินตนาการภาพเกมได้โดยไม่ต้องโค้ด","link":"https://www.blognone.com/node/141721","date":1724911758000,"content":"<div><div><div><p>DeepMind นำเสนอโมเดล GameNGen เกมเอนจินที่จำลองเกมได้สมจริงเหมือนการเล่นเกมจริงๆ แต่ภายในเป็นโมเดลสร้างภาพ Stable Diffusion ถูกฝึกด้วยภาพเกมและการคอนโทรลต่างๆ</p>\n<p>โมเดลนี้อาศัยการสร้าง Agent ที่เล่นเกมจริงแล้วเก็บภาพที่ได้และการกระทำของผู้เล่นในเกม (เดิน ยิง วิ่ง) ไว้ต่อเนื่อง จากนั้นนำภาพและการกระทำมาฝึก generative model ให้ทำนายเฟรมต่อไปจากเฟรมเริ่มต้น ทำให้สุดท้ายได้โมเดลที่แทนเกมเอนจินได้ สามารถควบคุมและเล่นได้จริง ตัวโมเดลมีความสามารถในการนับพลังหรือจำนวนกระสุน ทีมงานพบว่าระหว่างการฝึก จำเป็นต้องแทรกภาพขยะเข้าไประหว่างทางด้วย เพื่อให้โมเดลทำงานได้นิ่งขึ้น</p>\n<p>หากแนวทางนี้พัฒนาต่อไปจนใช้งานได้จริงก็อาจจะเปิดทางการพัฒนาเกมแบบใหม่ๆ นักพัฒนาอาจจะวางภาพระหว่างทางในเกมเพื่อทดลองว่าเกมที่กำลังพัฒนาจะออกมาหน้าตาเป็นอย่างไรบ้าง</p>\n<p>ที่มา - <a href=\"https://gamengen.github.io/\">DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/ddad52345090822376992088b35712bf.png\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44addddbe44dfeb970c590df45ce472f97d3961ea70a8b727c31bac8d309b568","category":"Thai"}