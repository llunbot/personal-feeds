{"title":"ค่ายมือถือ SK Telecom ในเกาหลีใต้ข้อมูลรั่วไหล ต้องเปลี่ยนซิม 23 ล้านชิ้น","link":"https://www.blognone.com/node/146101","date":1745823535000,"content":"<div><div><div><p>SK Telecom ผู้ให้บริการเครือข่ายโทรศัพท์มือถือรายใหญ่ที่สุดในเกาหลีใต้ เริ่มกระบวนการเปลี่ยนซิมให้ผู้ใช้ทุกคน รวม 23 ล้านเลขหมาย หลังแฮกเกอร์โจมตีและดาวน์โหลดข้อมูลไปได้ขนาด 1GB โดยไม่มีข้อมูลชัดเจนว่าแฮกเกอร์ได้ข้อมูลอะไรไปบ้าง</p>\n<p>ก่อนหน้านี้ SK Telecom เสนอให้บริการปกป้องซิมให้ผู้ใช้ โดยจะล็อกซิมเข้ากับเครื่องที่ใช้ลงทะเบียนโทรศัพท์ แต่กระบวนการนี้ก็สร้างความยุ่งยาก โดยเฉพาะลูกค้าที่เปลี่ยนโทรศัพท์เพื่อเดินทางต่างประเทศ สุดท้ายทางบริษัทจึงตัดสินใจเสนอทางเลือกเปลี่ยนซิมให้ลูกค้าทุกราย</p>\n<p>ปัญหาสำคัญคือ SK Telecom มีซิมในสต็อกเพียงล้านกว่าชิ้นเท่านั้น และกำลังจัดซื้อเพิ่มเติมอีก 5 ล้านชิ้น ขณะที่จุดเปลี่ยนซิมนั้นเป็นร้านค้าของ SK Telecom ประมาณ 2,300 จุดทั่วประเทศ</p>\n<p>หากข้อมูลซิมหลุดไปจริงก็อาจจะเปิดทางให้แฮกเกอร์สามารถปลอมตัวเป็นผู้ใช้คนใดๆ ในเครือข่ายได้</p>\n<p>ที่มา - <a href=\"https://www.france24.com/en/live-news/20250428-south-korea-s-sk-telecom-begins-sim-card-replacement-after-data-breach\">France 24</a></p>\n<p><img alt=\"No Description\" src=\"https://www.blognone.com/sites/default/files/externals/d402a8bb04d4c450e9144eee8920cccd.jpeg\" /></p>\n</div></div></div><div><div>Topics: </div><div><div><a href=\"/topics/sk-telecom\">SK Telecom</a></div><div><a href=\"/topics/data-breach\">Data Breach</a></div><div><a href=\"/topics/security\">Security</a></div><div><a href=\"/topics/sim-card\">SIM card</a></div><div><a href=\"/topics/telecom\">Telecom</a></div><div><a href=\"/topics/south-korea\">South Korea</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b1e0b218337051f45964b680ac197031f1914f5db54583f3350297036b63733","category":"Thai"}