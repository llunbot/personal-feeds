{"title":"เผย Goldman Sach พยายามยกเลิกพาร์ทเนอร์กับ Apple Card แต่ยังทำข้อตกลงใหม่ไม่ได้","link":"https://www.blognone.com/node/136283","date":1697607910000,"content":"<div><div><div><p>The Wall Street Journal มีรายงานเพิ่มเติมประเด็นธนาคาร Goldman Sach ต้องการ<a href=\"https://www.blognone.com/node/134633\">ยกเลิกพาร์ทเนอร์</a>กับแอปเปิลด้านบริการทางการเงิน ซึ่งรวมทั้งบัญชีบัตรเครดิต Apple Card และบริการผ่อนชำระ Apple Pay Later เนื่องจากในภาพใหญ่ธนาคารต้องการถอนตัวจากธุรกิจสินเชื่อส่วนบุคคลทั้งหมด สาเหตุเพราะขาดทุน ทำให้บริการที่ร่วมมือกับแอปเปิลก็จำเป็นต้องยกเลิกด้วย</p>\n<p>อย่างไรก็ตามแม้ Goldman Sach ต้องการเลิกส่วนธุรกิจนี้ แต่ก็ยังไม่สามารถทำได้ บริษัทได้เจรจากับ AMEX มาระยะหนึ่งแล้วแต่ไม่มีความคืบหน้า ตอนนี้ถึงกับมีไอเดียว่าให้แอปเปิลรับโอนธุรกิจไปทำเองต่อเลยในส่วนลูกค้าใหม่ ส่วนลูกค้าปัจจุบันธนาคารจะรับผิดชอบต่อไปก่อน</p>\n<p>รายงานยังบอกว่าในวันที่แอปเปิลเปิดตัวบริการ<a href=\"https://www.blognone.com/node/133458\">บัญชีเงินฝากดอกเบี้ยสูง</a> สำหรับลูกค้า Apple Card ซึ่งใช้บริการบัญชีธนาคารของ Goldman Sachs ผู้บริหารของธนาคารบางคนก็ไม่เห็นด้วย และบอกว่าไม่ควรทำอะไรแบบนี้ออกมา อีกปัญหาที่ Goldman Sach พบคือใบเรียกเก็บเงินของ Apple Card นั้นกำหนดออกมาทุกต้นเดือนพร้อมกันทั้งหมด ทำให้ลูกค้าไปจ่ายเงินที่เคาน์เตอร์พร้อมกันจำนวนมาก ซึ่งก็เป็นคำถามเช่นกันว่าธนาคารทำข้อตกลงอย่างไรกับแอปเปิล จึงออกมาในรูปแบบนี้</p>\n<p>ที่มา: <a href=\"https://www.wsj.com/finance/goldman-sachs-wants-out-of-consumer-lending-employees-say-it-cant-happen-fast-enough-17e98a30\">The Wall Street Journal</a></p>\n<p><img src=\"https://www.blognone.com/sites/default/files/externals/dbd6b514754983be146a20780d6daa94.jpg\" alt /></p>\n</div></div></div><div><div>Topics: </div><div><div><a href=\"/topics/apple-card\">Apple Card</a></div><div><a href=\"/topics/goldman-sachs\">Goldman Sachs</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3e9b949f399d53564f223f2d8218f2b1a482ad6ccbbb9f48408ce56ce430882","category":"Thai"}