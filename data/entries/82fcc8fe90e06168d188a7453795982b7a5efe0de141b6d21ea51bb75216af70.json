{"title":"อินเทลเปิดตัว Core รุ่นที่ 12 พร้อมชิปเซ็ตตระกูล 600 รองรับแรม DDR5, PCIe 5.0","link":"https://www.blognone.com/node/125513","date":1635354688000,"content":"<div><div><div><p>อินเทลเปิดตัว <a href=\"https://www.blognone.com/node/124336\">Core รุ่นที่ 12 Alder Lake</a> โดยชุดแรกที่เริ่มใางจำหน่ายเป็นซีพียูเดสก์ทอป 6 ตัวสำหรับเกมเมอร์และการใช้งานที่ต้องการพลังประมวลผลสูง และมีคอร์ซีพียูสองชุด แบบพลังประมวลผลสูงและแบบประหยัดพลังงาน สเปคของซีพียูที่เปิดตัว<a href=\"https://www.blognone.com/node/123767\">นับว่าตรงกับข่าวหลุดก่อนหน้านี้</a></p>\n<p>นอกจากตัวคอร์โดยตรงเองแล้ว Core รุ่นที่ 12 นี้ปรับเปลี่ยนเคโนดลยีหลายอย่าง</p>\n<ul>\n<li>ใช้แรม DDR5 อัตราการส่งข้อมูลสูงสุด 4800 ล้านครั้งต่อวินาที</li>\n<li>PCIe 5.0 16 เลน อัตราการส่งข้อมูลสูงกว่า PCIe 4.0 เท่าตัว และยังมี PCIe 4.0 ต่างหากอีก 4 เลน</li>\n<li>แคช L3 สูงสุด 30MB และ L2 สูงสุด 14MB</li>\n</ul>\n<p>ชิปเซ็ตที่ออกมาพร้อมกันคือ Intel 600 มี PCIe 4.0 อีก 28 เลน, USB 3.2 Gen 2x2, DMI Gen 4.0</p>\n<p>ซีพียูทั้ง 6 รุ่นแบ่งออกเป็น 3 รุ่นซีพียู โดยรุ่น KF ที่คู่กันเป็นรุ่นไม่ใส่กราฟิก Intel UHD Graphics 770 ทั้ง 3 รุ่นได้แก่</p>\n<ul>\n<li><strong>Core i9-12900K</strong> คอร์ใหญ่ 8 คอร์/16 เธร็ด คล็อคบูสต์สูงสุด 5.3GHz, คอร์เล็ก 8 คอร์/8 เธร็ด, แคช L3 30MB, แคช L2 14MB</li>\n<li><strong>Core i9-12700K</strong> คอร์ใหญ่ 8 คอร์/16 เธร็ด คล็อคบูสต์สูงสุด 5.0GHz, คอร์เล็ก 4 คอร์/4 เธร็ด, แคช L3 25MB, แคช L2 12MB</li>\n<li><strong>Core i9-12600K</strong> คอร์ใหญ่ 6 คอร์/12 เธร็ด คล็อคบูสต์สูงสุด 4.9GHz, คอร์เล็ก 4 คอร์/4 เธร็ด, แคช L3 20MB, แคช L2 9.5MB</li>\n</ul>\n<p>ราคาเริ่มต้น 264 ดอลลาร์ถึง 589 ดอลลาร์ เริ่มวางขายวันที่ 4 พฤศจิกายนนี้ อินเทลคาดว่าจะส่งมอบซีพียูภายในปีนี้ได้หลักแสนชุด และคาดว่าจะส่งมอบครบ 2 ล้านชุดภายในเดือนมีนาคม 2022  (แปลว่าช่วงแรกอาจจะหาซื้อค่อนข้างยาก เพราะกำลังผลิตยังต่ำ)</p>\n<p>ที่มา - <a href=\"https://www.intel.com/content/www/us/en/newsroom/news/12th-gen-core-processors.html#gs.er1zqu\">Intel</a></p>\n<p><img src=\"https://www.blognone.com/sites/default/files/externals/eb11ab25c44443cb5470e1c41b35c89d.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/alder-lake\">Alder Lake</a></div><div><a href=\"/topics/cpu\">CPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82fcc8fe90e06168d188a7453795982b7a5efe0de141b6d21ea51bb75216af70","category":"Thai"}