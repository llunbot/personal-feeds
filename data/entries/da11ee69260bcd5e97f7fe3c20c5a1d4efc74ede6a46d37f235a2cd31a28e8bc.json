{"title":"เบื่อหน้าจอยอมรับคุกกี้บังหน้าเว็บ อังกฤษเสนอให้มีระบบยอมรับคุกกี้ที่เบราว์เซอร์แทน","link":"https://www.blognone.com/node/124614","date":1630984337000,"content":"<div><div><div><p>สำนักงานกรรมาธิการข้อมูลข่าวสาร (Information Commissioner’s Office - ICO) ของสหราชอาณาจักร ออกมาเรียกร้องให้แก้ปัญหา \"หน้าจอยอมรับคุกกี้\" (cookie consent pop-up) ของเว็บไซต์ที่บดบังหน้าจอ และทำให้ประสบการณ์ใช้งานของผู้ใช้แย่ลง</p>\n<p>หน้าจอยอมรับคุกกี้ เกิดจาก<a href=\"https://www.blognone.com/node/100324\">กฎหมายคุ้มครองข้อมูลส่วนตัว GDPR ของยุโรป ที่มีผลบังคับใช้ในเดือนพฤษภาคม 2018</a> ซึ่งกำหนดว่าผู้ให้บริการเว็บไซต์ต้องขอความยินยอม (consent) จากผู้ใช้ ก่อนตามรอยผู้ใช้ด้วยคุกกี้</p>\n<p>ปัญหาในมุมกลับคือ เมื่อเว็บไซต์เกือบทุกแห่งต้องถามความยินยอมผ่านป๊อปอัพจนน่ารำคาญ ผู้ใช้จำนวนมากจึงไม่สนใจอ่านและกด I Agree เพื่อปิดหน้าจอยอมรับคุกกี้โดยเร็ว ผิดวัตถุประสงค์ของ GDPR ไปแทน</p>\n<p>ข้อเรียกร้องของ ICO คือเราควรมีวิธียอมรับคุกกี้ที่ดีกว่าเดิม ข้อเสนอของ ICO คือเบราว์เซอร์ควรมีช่องทางตั้งค่าคุกกี้แบบที่ผู้ใช้ต้องการ และสื่อสารกับเว็บเพจให้อัตโนมัติ</p>\n<p>ICO จะหารือกับหน่วยงานด้านข้อมูลข่าวสารของประเทศอื่นๆ ในกลุ่ม G7 เพื่อผลักดันข้อเสนอนี้ต่อไป</p>\n<p><em>ภาพตัวอย่างหน้าจอยอมรับคุกกี้ของ ICO เอง (บังไปครึ่งจอ)</em></p>\n<p><img src=\"https://www.blognone.com/sites/default/files/externals/68f80914aee218e09ba01b8af7f35751.png\" /></p>\n<p>ที่มา - <a href=\"https://ico.org.uk/about-the-ico/news-and-events/news-and-blogs/2021/09/ico-to-call-on-g7-countries-to-tackle-cookie-pop-ups-challenge/\">ICO</a> via <a href=\"https://techcrunch.com/2021/09/06/after-years-of-inaction-against-adtech-uks-ico-calls-for-browser-level-controls-to-fix-cookie-fatigue/\">TechCrunch</a></p>\n</div></div></div><div><div>Topics: </div><div><div><a href=\"/topics/browser\">Browser</a></div><div><a href=\"/topics/privacy\">Privacy</a></div><div><a href=\"/topics/united-kingdom\">United Kingdom</a></div><div><a href=\"/topics/gdpr\">GDPR</a></div><div><a href=\"/topics/user-experience\">User Experience</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da11ee69260bcd5e97f7fe3c20c5a1d4efc74ede6a46d37f235a2cd31a28e8bc","category":"Thai"}