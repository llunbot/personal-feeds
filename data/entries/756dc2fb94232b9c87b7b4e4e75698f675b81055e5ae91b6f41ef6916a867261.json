{"title":"เกาหลีใต้เตรียมทดสอบโดรนยิงลูกระเบิด 40 มิลลิเมตร ระยะทำการ 2 กิโลเมตร","link":"https://www.blognone.com/node/124128","date":1628494869000,"content":"<div><div><div><p>หน่วยงาน Defense Acquisition Program Administration (DAPA) ของเกาหลีใต้ <a href=\"http://www.dapa.go.kr/dapa/na/ntt/selectNttInfo.do?menuId=678&amp;bbsId=326&amp;nttSn=38733\">แถลงเปิดตัว</a> โดรนสองรุ่นใหม่สำหรับใช้งานทางทหาร เริ่มทดสอบในช่วงครึ่งแรกของปี 2022</p>\n<p>รุ่นแรกเป็นโดรนยิงลูกระเบิด ระยะควบคุม 2 กิโลเมตร ยิงลูกระเบิดขนาด 40 มิลลิเมตรได้ 6 ลูก ยิงติดต่อกันได้ เว้นระยะ 2 วินาทีต่อ 1 ลูก มีกิมบอล 2 แกนและตัวซับแรงกระแทกจากการยิง เพื่อช่วยในการรักษาระนาบของโดรน นอกเหนือจากกล้องทั่วไปยังติดกล้องจับความร้อน และเลเซอร์วัดระยะ สำหรับช่วยในการเล็งยิง</p>\n<p>อีกรุ่นเป็นโดรนขนาดเล็ก น้ำหนักเบากว่า 2 กิโลกรัม ที่สามารถถอดและใส่อุปกรณ์พิเศษสำหรับการใช้งานแตกต่างกันได้ เช่น กล้อง กล้องความร้อน เลเซอร์วัดระยะ ลำโพง ไฟฉายกำลังสูง โดยโดรนรุ่นนี้เน้นใช้งานในการสอดแนมและตรวจจับศัตรู</p>\n<p>ที่มา - <a href=\"https://www.theregister.com/2021/08/06/south_korea_grenade_toting_drones/\">The Register</a>, <a href=\"http://www.dapa.go.kr/dapa/na/ntt/selectNttInfo.do?menuId=678&amp;bbsId=326&amp;nttSn=38733\">DAPA</a></p>\n<p><img src=\"https://www.blognone.com/sites/default/files/externals/b9a3591d1e02c8af047446953958b705.png\" /><em>ภาพจากเอกสารแนบของ <a href=\"http://www.dapa.go.kr/dapa/na/ntt/selectNttInfo.do?menuId=678&amp;bbsId=326&amp;nttSn=38733\">DAPA</a></em></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/drone\">Drone</a></div><div><a href=\"/topics/military\">Military</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"756dc2fb94232b9c87b7b4e4e75698f675b81055e5ae91b6f41ef6916a867261","category":"Thai"}