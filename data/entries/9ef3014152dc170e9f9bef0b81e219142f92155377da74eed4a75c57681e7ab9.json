{"title":"TSMC ตั้งบริษัทลูก ESMC ในยุโรป ตั้งโรงงานผลิตชิปที่เยอรมนี เริ่มเดินสายผลิตปลายปี 2027","link":"https://www.blognone.com/node/135179","date":1691501731000,"content":"<div><div><div><p>TSMC ประกาศตั้งบริษัทลูกในยุโรปชื่อ European Semiconductor Manufacturing Company (ESMC) ร่วมกับบริษัทเซมิคอนดักเตอร์จากยุโรปอีก 3 รายคือ Bosch, Infineon, NXP (TSMC ถือหุ้น 70% ส่วนอีก 3 รายถือรายละ 10%) โรงงานจะตั้งอยู่ที่เมืองเดรสเดน ประเทศเยอรมนี</p>\n<p>โรงงานแห่งนี้จะผลิตชิปจากแผ่นเวเฟอร์ขนาด 300mm โดยใช้เทคโนโลยีการผลิตระดับ 28/22nm และ 16/12nm เน้นฐานลูกค้ากลุ่มยานยนต์และภาคอุตสาหกรรม การก่อสร้างจะเริ่มช่วงครึ่งหลังของปี 2024 และเดินสายการผลิตได้จริงช่วงปลายปี 2027</p>\n<p>ที่มา - <a href=\"https://pr.tsmc.com/english/news/3049\">TSMC</a>, <a href=\"https://www.anandtech.com/show/20000/tsmc-establishes-joint-venture-to-build-12nm16nm-fab-in-europe\">AnandTech</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" alt /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div><div><a href=\"/topics/nxp-semiconductors\">NXP Semiconductors</a></div><div><a href=\"/topics/infineon\">Infineon</a></div><div><a href=\"/topics/bosch\">Bosch</a></div><div><a href=\"/topics/germany\">Germany</a></div><div><a href=\"/topics/europe\">Europe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ef3014152dc170e9f9bef0b81e219142f92155377da74eed4a75c57681e7ab9","category":"Thai"}