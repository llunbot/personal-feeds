{"title":"Microsoft รายงานเหตุการณ์ Microsoft 365 ล่มเมื่อต้นเดือน ระบุถูก DDoS จนทราฟิกพุ่งสูง","link":"https://www.blognone.com/node/134414","date":1687081488000,"content":"<div><div><div><p>ไมโครซอฟท์ออกรายงานเหตุการณ์ที่บริการ Microsoft 365 ซึ่งรวมทั้ง Teams และ Outlook <a href=\"https://www.blognone.com/node/134174\">ไม่สามารถใช้งานได้</a>หลายชั่วโมง เมื่อช่วงต้นเดือนมิถุนายนที่ผ่านมา โดยบอกว่าระบบถูกโจมตี DDoS จากกลุ่มคนที่ไมโครซอฟท์ใช้รหัสเรียกแทนว่า Storm-1359 ตาม<a href=\"https://www.blognone.com/node/133531\">แนวทางการเรียกชื่อ</a>ที่เคยประกาศก่อนหน้านี้</p>\n<p>ไมโครซอฟท์บอกว่าผู้โจมตีใช้การสร้างเซิร์ฟเวอร์เสมือนส่วนตัว (VPS) จำนวนมากบนคลาวด์ แล้วเปิดพร็อกซีจากนั้นจึงใช้เครื่องมือ DDoS ทำให้ทราฟิกที่เข้ามาใน Microsoft 365 เพิ่มสูงขึ้นมากกว่าปกติ กระทบกับผู้ใช้งานทั่วไป ทั้งนี้ไม่มีหลักฐานว่าข้อมูลลูกค้าถูกเข้าถึงหรือนำออกไปได้</p>\n<p>สุดท้ายไมโครซอฟท์บอกว่าการโจมตีนี้พุ่งเป้าไปที่เครือข่ายเลเยอร์ที่ 7 มากกว่าเป็นการโจมตีในระดับเลเยอร์ 3-4 โดยไมโครซอฟท์ก็ปรับค่าของไฟร์วอลใน Azure เพื่อป้องกันปัญหาลักษณะเดียวกันอีกในอนาคตแล้ว</p>\n<p>ที่มา: <a href=\"https://msrc.microsoft.com/blog/2023/06/microsoft-response-to-layer-7-distributed-denial-of-service-ddos-attacks/\">ไมโครซอฟท์</a></p>\n<p><img src=\"https://www.blognone.com/sites/default/files/externals/7ee9870dadc0410a8d42000dcd901edc.png\" alt /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/microsoft-365\">Microsoft 365</a></div><div><a href=\"/topics/outlook\">Outlook</a></div><div><a href=\"/topics/microsoft-teams\">Microsoft Teams</a></div><div><a href=\"/topics/service-outage\">Service Outage</a></div><div><a href=\"/topics/cybersecurity\">Cybersecurity</a></div><div><a href=\"/topics/ddos\">DDoS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff834a8388eb20229a9eb11e25890dd4e8e46cb99405d3578018e7c759e9f092","category":"Thai"}