{"title":"เตือนแล้วนะ Twitter ทดสอบ Heads Up แจ้งเตือนผู้ใช้ หากกำลังอ่านโพสต์ที่กำลังเป็นประเด็นดราม่า","link":"https://www.blognone.com/node/125152","date":1633596461000,"content":"<div><div><div><p>ความพยายามล่าสุดของ Twitter ที่จะทำให้แพลตฟอร์มเป็นสถานที่ที่ใช้งานได้อย่างปลอดภัย และสบายใจ คือการทดสอบฟีเจอร์ Heads Up แจ้งเตือนผู้ใช้งานในโพสต์ที่กำลังมีเนื้อหาดราม่า หรือกำลังเป็นที่ถกเถียงกัน หลังจาก<a href=\"https://www.blognone.com/node/124926\">เปิดตัวฟีเจอร์นี้ไปก่อนหน้านี้</a></p>\n<p>ในการแจ้งเตือนนั้น Twitter จะเน้นความสำคัญก่อนที่จะเข้าไปอ่านหรือไปถกเถียงในประเด็นดราม่าคือ ให้โต้ตอบกันด้วยความเคารพซึ่งกันและกัน เน้นข้อเท็จจริง และพิจารณาคุณค่าของความคิดเห็นต่างๆ ซึ่งจะช่วยเสริมสร้างมุมมองของเรา</p>\n<p>Birdwatch เป็นฟังก์ชันให้ผู้ใช้งานมาร่วมตรวจสอบข้อเท็จจริงเพื่อป้องกันข่าวปลอม ส่วน Heads Up นั้นมีเป้าหมายที่ต่างออกไปเล็กน้อยคือ กระตุ้นให้ผู้ใช้สืบหาความจริงก่อน และป้องกันการสนทนา toxic หรือกระตุ้นให้ผู้ใช้เลือกที่จะปล่อยผ่านโพสต์ดราม่านี้ไป</p>\n<p><img src=\"https://www.blognone.com/sites/default/files/externals/93af781bbc3862ab121388062ced4678.jpg\" /></p>\n<p>ที่มา - <a href=\"https://www.engadget.com/twitter-heads-up-intense-conversation-warnings-200004854.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5f2471dc94ca2908f053d870fbc45715679900f8e3eb1c0e96a3ea310b385dd","category":"Thai"}