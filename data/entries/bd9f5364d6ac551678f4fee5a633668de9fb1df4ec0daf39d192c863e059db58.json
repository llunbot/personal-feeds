{"title":"xAI เปิดตัว Grok-2 เพิ่มเวอร์ชัน mini และสร้างรูปภาพได้","link":"https://www.blognone.com/node/141413","date":1723627772000,"content":"<div><div><div><p>xAI เผยแพร่โมเดล AI เวอร์ชันล่าสุดของ Grok มีสองโมเดลได้แก่ <strong>Grok-2</strong> และ <strong>Grok-2 mini</strong> โดยทั้งสองโมเดลอยู่ในสถานะเบต้า ระบุว่าได้รับการปรับปรุงกระบวนการให้เหตุผล (reasoning) และมีผลทดสอบประสิทธิภาพที่ชนะทั้ง Claude 3.5 Sonnet และ GPT-4-Turbo</p>\n<p>จุดเด่นของ Grok-2 คือการรองรับอินพุททั้งตัวหนังสือและรูปภาพ พร้อมกับเชื่อมต่อข้อมูลที่เป็นปัจจุบันจาก X ส่วน Grok-2 mini เป็นโมเดลที่มีขนาดเล็กกว่า โดยชดเชยเรื่องความเร็วในการให้คำตอบ นอกจากนี้ xAI ยังเริ่มทดสอบการทำงานร่วมกับโมเดลสร้างรูปภาพ FLUX.1 ของ Black Forest Labs <a href=\"https://www.blognone.com/node/141357\">ที่เพิ่งเปิดตัวด้วย</a> จึงทำให้ Grok-2 รองรับการสร้างรูปภาพด้วย</p>\n<p>ทั้งสองโมเดลเปิดให้เฉพาะผู้ใช้งาน X แบบ Premium และ Premium+ เข้าถึงก่อนในตอนนี้ ส่วน Enterprise API จะได้ใช้งานภายในเดือนนี้</p>\n<p>ที่มา: <a href=\"https://x.ai/blog/grok-2\">xAI</a></p>\n<p><img alt=\"No Description\" src=\"https://www.blognone.com/sites/default/files/externals/7b3e90c009963c2a99751c2de19a7289.jpg\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/grok\">Grok</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd9f5364d6ac551678f4fee5a633668de9fb1df4ec0daf39d192c863e059db58","category":"Thai"}