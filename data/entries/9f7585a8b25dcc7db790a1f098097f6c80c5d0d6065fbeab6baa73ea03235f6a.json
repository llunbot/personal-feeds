{"title":"นักวิจัยเลี้ยงเซลล์สมองมารัน AI สำเร็จ","link":"https://www.blognone.com/node/137200","date":1702439133000,"content":"<div><div><div><p>ทีมวิจัยจาก Indiana University Bloomington รายงานถึงความสำเร็จในการสร้างหน่วยประมวลผลปัญญาประดิษฐ์ที่ใช้เซลล์สมองจริงๆ มาทดแทนชิปเซมิคอนดักเตอร์ เรียกว่า Bainoware</p>\n<p>ทีมวิจัยเลี้ยงกลุ่มเซลล์สมอง (brain organoid) แล้วไปวางบนแผงขั้วไฟฟ้า แล้วต่อขั้วไฟฟ้า จากนั้นแปลงข้อมูลอินพุตให้กลายเป็นการกระตุ้นไฟฟ้าเข้าไปยังเซลล์สมอง แล้วอ่านค่าจากการตอบสนองของเซลล์</p>\n<p>ทีมงานทดสอบการเรียนรู้ของเซลล์สมองกลุ่มนี้โดยฝึกให้เซลล์ทำนายระบบแบบ non-linear ที่เรียกว่า Hénon map โดยใช้อินพุต 200 ชุดข้อมูล กระบวนการฝึกใช้เวลารอบละ 1 วัน หลังจากฝึกไป 4 รอบก็สามารถทำนายข้อมูลได้คะแนน regression score เพิ่มจาก 0.356 เป็น 0.812 แสดงให้เห็นการเรียนรู้ เทียบกับโมเดลปัญญาประดิษฐ์แบบ ANN with LSTM ที่ได้คะแนนใกล้เคียงกันแต่ต้องฝึกโมเดล 50 รอบ</p>\n<p>Brainoware แสดงให้เห็นว่าการใช้เซลล์สมองอาจจจะทำให้การฝึกปัญญาประดิษฐ์ใช้เวลาน้อยลงและใช้พลังงานน้อยลง ความเป็นไปได้ในอนาคตคือการใช้เทคโนโลยีนี้ไปรันงาน เช่น การจดจำเสียงพูด (speech recognition) หรืองานทำนายสมการอื่นๆ</p>\n<p>ที่มา - <a href=\"https://www.nature.com/articles/s41928-023-01069-w\">Nature Electronics</a>, <a href=\"https://www.biorxiv.org/content/10.1101/2023.02.28.530502v1.full\">BioArXiV</a></p>\n<p><img alt=\"No Description\" src=\"https://www.blognone.com/sites/default/files/externals/074e715f13f5cc5f5e09443fb86ee69b.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/biology\">Biology</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f7585a8b25dcc7db790a1f098097f6c80c5d0d6065fbeab6baa73ea03235f6a","category":"Thai"}