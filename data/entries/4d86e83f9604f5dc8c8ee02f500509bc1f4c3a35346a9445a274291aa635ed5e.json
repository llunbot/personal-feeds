{"title":"Apple อัพเดต iOS 14.8.1 แก้ไขเฉพาะช่องโหว่ความปลอดภัย สำหรับคนใช้ iOS 14 ที่ไม่อยากอัพเป็น iOS 15","link":"https://www.blognone.com/node/125482","date":1635272327000,"content":"<div><div><div><p>แอปเปิลออกอัพเดตระบบปฏิบัติการ iOS 14.8.1 และ iPadOS 14.8.1 ซึ่งออกมาหนึ่งวันหลังจากแอปเปิลออกอัพเดตเวอร์ชันล่าสุด <a href=\"https://www.blognone.com/node/125458\">iOS 15.1 และ iPadOS 15.1</a></p>\n<p>iOS 14.8.1 เป็นอัพเดตที่ออกมาเป็นทางเลือก สำหรับคนที่ยังใช้ iOS 14 แล้วยังไม่ได้อัพเดตเป็น iOS 15 รวมทั้งไม่ต้องการอัพเดตตอนนี้ โดยเลือก iOS 14.8.1 เพื่ออัพเดตแก้ไขเฉพาะช่องโหว่ความปลอดภัยเท่านั้น ซึ่งแอปเปิลได้<a href=\"https://www.blognone.com/node/123062\">ประกาศแนวทาง</a>ดังกล่าวไปก่อนหน้านี้</p>\n<p>ในอัพเดตนี้แอปเปิลระบุว่าแก้ไขปัญหาความปลอดภัย และบั๊กหลายรายการ เช่น ปัญหาเกี่ยวกับระบบเสียง, ColorSync, CoreGraphics, Voice Control, WebKit ฯลฯ</p>\n<p>ผู้ใช้ iOS 14 ที่ต้องการอัพเดตเป็น iOS 14.8.1 สามารถอัพเดตได้โดยไปที่ Settings &gt; General &gt; Software Update</p>\n<p>ที่มา: <a href=\"https://9to5mac.com/2021/10/26/apple-releases-ios-14-8-1-with-security-fixes-for-devices-not-running-ios-15/\">9to5Mac</a></p>\n<p><img src=\"https://www.blognone.com/sites/default/files/externals/ac0342edb193806357843ca04cf21d50.png\" /></p>\n</div></div></div><div><div>Topics: </div><div><div><a href=\"/topics/ios-14\">iOS 14</a></div><div><a href=\"/topics/apple\">Apple</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d86e83f9604f5dc8c8ee02f500509bc1f4c3a35346a9445a274291aa635ed5e","category":"Thai"}