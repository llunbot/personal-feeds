{"title":"หลุดภาพ ROG Ally 2 จาก FCC, เพิ่ม Grip ให้จับถนัดมือ และปุ่ม Xbox","link":"https://www.blognone.com/node/146326","date":1746692079000,"content":"<div><div><div><p>Videocardz เจอภาพของเครื่องเล่นเกมพกพา ROG Ally 2 จากฐานข้อมูลของ FCC ที่ใช้ขออนุมัติการใช้งานอุปกรณ์อิเล็กทรอนิกส์</p>\n<p>ภาพเครื่องในฐานข้อมูล FCC มีด้วยกัน 2 เวอร์ชันย่อยคือ สีดำ (RC73X1) ซีพียู Ryzen Z2 Extreme และสีขาว แรม 16GB (RC73YA) ซีพียูโค้ดเนม Aerith Plus (ตัวอัพเกรดจาก Aerith ที่ใช้ใน Steam Deck) โดยเครื่องทั้งสองรุ่นย่อยใช้หน้าจอ 7 นิ้ว 120Hz เหมือนกัน หน้าตาของเครื่องคล้ายกับ ROG Ally ในปัจจุบัน แต่เพิ่ม \"ที่จับ\" (grip) ทั้งสองด้านให้เหมาะกับอุ้งมือมากขึ้น ลักษณะเดียวกับจอยเกมยุคปัจจุบัน</p>\n<p>Videocardz ชี้ว่าเครื่องรุ่นสีดำจะเป็น<a href=\"https://www.blognone.com/node/145579\">เครื่องแบรนด์ Xbox ตามที่เคยมีข่าว</a> โดยปุ่มด้านซ้ายบนของตัวเครื่อง (ที่ติดกับตัว stick ควบคุมทิศทาง) จะเป็นปุ่มตรา Xbox เหมือนกับในจอย Xbox ด้วย ส่วนเครื่องรุ่นสีขาวมีปุ่มที่ตำแหน่งเดียวกัน แต่ยังไม่ชัดเจนว่าเป็นปุ่มอะไร</p>\n<p>ที่มา - <a href=\"https://videocardz.com/newz/asus-rog-ally-2-and-rog-ally-2-xbox-edition-gaming-handhelds-leaked\">Videocardz</a></p>\n<p><img src=\"https://cdn.videocardz.com/1/2025/05/ROG-ALLY-2-BLACK-2.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/handheld\">Handheld</a></div><div><a href=\"/topics/leaks\">Leaks</a></div><div><a href=\"/topics/xbox\">Xbox</a></div><div><a href=\"/topics/asus\">ASUS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58e7251e2cc2ca4995dffeb292a246e156237f524058613a908ea48e870c349e","category":"Thai"}