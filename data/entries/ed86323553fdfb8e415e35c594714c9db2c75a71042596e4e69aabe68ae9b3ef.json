{"title":"Motorola อาจถูกแบนในสหรัฐอเมริกา หลังถูกตัดสินชั้นต้นว่าละเมิดสิทธิบัตร 5G","link":"https://www.blognone.com/node/143765","date":1734683266000,"content":"<div><div><div><p>Motorola อาจถูกแบนในสหรัฐอเมริกา เนื่องจากผู้พิพากษาจากคณะกรรมาธิการการค้าระหว่างประเทศของสหรัฐอเมริกา (ITC) ตัดสินในชั้นต้นว่า Motorola ได้ละเมิดสิทธิบัตร 5G ของ Sony Ericsson สมาร์ทโฟนที่เข่าข่ายละเมิดสิทธิบัตร คือรุ่น Moto G, Edge, และ Razr</p>\n<p>หากคำตัดสินเป็นไปในทางดังกล่าว อาจส่งผลให้ Motorola นำเข้าโทรศัพท์สู่สหรัฐฯ ไม่ได้ กระทบส่วนแบ่งที่ Motorola มีอยู่ในสหรัฐฯ ประมาณ 14% ซึ่งอาจกระทบต่อกลุ่มสมาร์ทโฟนพับได้ที่กำลังได้รับความนิยม จากข้อมูล Counterpoint Research</p>\n<p>ผู้เล่นรายใหญ่อย่าง Apple, Samsung, และ Google อาจกินส่วนแบ่งการตลาดเพิ่มขึ้น ทำให้การแข่งขันดุเดือดขึ้นกว่าเดิม ผู้บริโภคมีทางเลือกน้อยลง และเกิดช่องว่างในตลาด โดยเฉพาะกับสมาร์ทโฟนพับได้ราคาไม่แพง อย่างรุ่น Razr 2023 และ Razr 2024</p>\n<p>Motorola กำลังเผชิญกับข้อพิพาทด้านสิทธิบัตรกับ Sony Ericsson ในหลายตลาด ตามรายงานของ Reuters คำตัดสินของศาลเบื้องต้นในบราซิลและโคลอมเบีย ตัดสินให้ Sony Ericsson ชนะแล้ว ส่วนในอเมริกาใต้และสหราชอาณาจักร การต่อสู้กำลังดำเนินอยู่</p>\n<p>ทั้งนี้ การตัดสินขั้นสุดท้ายจาก ITC จะเกิดขึ้นในเดือนเมษายน 2025</p>\n<p>ที่มา: <a href=\"https://www.androidcentral.com/phones/motorola-phones-could-be-banned-in-the-us-what-would-that-mean-for-the-market\">Android Central</a></p>\n<p><img alt=\"alt=&quot;Motorola&quot;\" src=\"https://www.blognone.com/sites/default/files/externals/9998bc8e1140837d20dc77706cebdff8.png\" /></p>\n</div></div></div><div><div>Topics: </div><div><div><a href=\"/topics/motorola\">Motorola</a></div><div><a href=\"/topics/sony-ericsson\">Sony Ericsson</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed86323553fdfb8e415e35c594714c9db2c75a71042596e4e69aabe68ae9b3ef","category":"Thai"}