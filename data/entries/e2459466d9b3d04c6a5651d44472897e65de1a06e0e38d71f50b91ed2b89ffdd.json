{"title":"[ลือ] สเปก GeForce 5090 มี 21,702 CUDA core, แรม 32GB 512-bit, กินไฟ 600W","link":"https://www.blognone.com/node/142253","date":1727429022000,"content":"<div><div><div><p>มีข่าวลือของ GeForce RTX 5090 และ 5080 สองเรือธงรุ่นถัดไปของสถาปัตยกรรม Blackwell ออกมาทาง @kopite7kimi นักปล่อยข่าวหลุดฮาร์ดแวร์ชื่อดัง</p>\n<p>ข้อมูลจาก @kopite7kimi บอกว่า</p>\n<ul>\n<li><strong>GeForce RTX 5090</strong> ใช้ชิปรหัส GB202-300-A1 มีทั้งหมด 21,702 CUDA core, แรม 32GB GDDR7 แบนด์วิดท์ 512-bit, พลังงาน 600W</li>\n<li><strong>GeForce RTX 5080</strong> ใช้ชิปรหัส GB203-400-A1 มีทั้งหมด 10,752 CUDA core, แรม 16GB GDDR7 แบนด์วิดท์ 256-bit, พลังงาน 400W</li>\n</ul>\n<p>หากข้อมูลนี้เป็นจริง เราสามารถเทียบกับสเปกของ <a href=\"https://www.blognone.com/node/130877\">GeForce RTX 4090</a> ในปัจจุบัน มี 16,384 CUDA core, แรม 24GB GDDR6X 384-bit, พลังงาน 450W จะเห็นว่าสเปกของ 5090 อัดขึ้นไปอีกก้าวกระโดด (ราคาจะกระโดดไปอีกแค่ไหน)</p>\n<p>ที่ผ่านมา <a href=\"https://www.blognone.com/node/138768\">NVIDIA ยังเปิดตัวเฉพาะ Blackwell ฝั่งเซิร์ฟเวอร์</a> และยังไม่มีข่าวคราวใดๆ ของ Blackwell ฝั่งเกมมิ่ง แต่<a href=\"https://www.blognone.com/node/137396\">เคยมีข่าวลือว่าอาจไม่รีบเปิดตัว</a>ในช่วงเดือนกันยายน-ตุลาคมอย่างที่แล้วๆ มา และรอไปเปิดตัวในงาน CES 2025 เดือนมกราคมทีเดียวเลย</p>\n<p>ที่มา - <a href=\"https://videocardz.com/newz/nvidia-geforce-rtx-5090-and-rtx-5080-specs-leaked\">Videocardz</a></p>\n<blockquote><p>GeForce RTX 5090PG144/145-SKU30GB202-300-A121760FP32512-bit GDDR7 32G600W</p>\n<p>— kopite7kimi (@kopite7kimi) <a href=\"https://twitter.com/kopite7kimi/status/1839343725727941060?ref_src=twsrc%5Etfw\">September 26, 2024</a></p></blockquote>\n<blockquote><p>GeForce RTX 5080PG144/147-SKU45GB203-400-A110752FP32256-bit GDDR7 16G400W</p>\n<p>— kopite7kimi (@kopite7kimi) <a href=\"https://twitter.com/kopite7kimi/status/1839345147789934794?ref_src=twsrc%5Etfw\">September 26, 2024</a></p></blockquote>\n<p>ชิป Blackwell ฝั่งเซิร์ฟเวอร์</p>\n<p><img alt=\"No Description\" src=\"https://www.blognone.com/sites/default/files/externals/4d237ec4f0bbf9c8227e79521a6dedd5.jpeg\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/gpu\">GPU</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2459466d9b3d04c6a5651d44472897e65de1a06e0e38d71f50b91ed2b89ffdd","category":"Thai"}