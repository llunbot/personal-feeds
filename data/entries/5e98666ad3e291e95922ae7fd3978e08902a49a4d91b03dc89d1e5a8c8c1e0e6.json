{"title":"NVIDIA เปิดตัว Llama Nemotron Reasoning โมเดล AI คิดก่อนตอบ เปิดชุดข้อมูลฝึกด้วย","link":"https://www.blognone.com/node/145337","date":1742328698000,"content":"<div><div><div><p>NVIDIA เปิดตัวโมเดล Llama Nemotron Reasoning ชุดโมเดล LLM แบบคิดก่อนตอบที่ช่วยเพิ่มความแม่นยำของคำตอบขึ้น 20% โดยฝึกต่อจาก Llama ด้วยชุดข้อมูลแสดงวิธีคิด</p>\n<p>ทาง NVIDIA สร้างชุดข้อมูลคิดก่อนตอบขนาด 60,000 ล้านโทเค็น โดยใช้คนมาช่วยดูข้อมูลอีกครั้ง รวมใช้เวลาตรวจข้อมูล 45,000 ชั่วโมง ใช้เวลารันโมเดลด้วย H100 รวม 360,000 ชั่วโมง</p>\n<p>โมเดลมี 3 ขนาด ได้แก่ Nano ขนาดเล็กมาก, Super สำหรับการรันบน GPU สำหรับเซิร์ฟเวอร์ตัวเดียว, และ Ultra สำหรับการรันในเซิร์ฟเวอร์หลาย GPU โดยทาง NVIDIA ไม่ได้ฝึกเพิ่มอย่างเดียว แต่ยังตัดแต่ง (prune) โมเดลเพื่อให้โมเดลรันได้เร็วขึ้น ตัวโมเดลยังถูกฝึกให้หยุดคิดได้ในกรณีที่ผู้ใช้ต้องการคำตอบเร็วๆ จึงสามารถใช้งานได้ทั้งแบบปกติและแบบคิดก่อนตอบคล้าย Claude 3.7</p>\n<p>ทาง NVIDIA เปิดให้ดาวน์โหลดโมเดลผ่านทาง NIM Micro Services ตอนนี้ยังมีเฉพาะรุ่น Nano และ Super ส่วนรุ่น Ultra จะปล่อยออกมาภายหลัง และจะเปิดชุดข้อมูลแสดงวิธีคิดออกมาด้วย  การใช้งานเพื่อการทดสอบ, วิจัย, และพัฒนานั้นใช้งานได้ฟรี</p>\n<p>ที่มา - <a href=\"https://nvidianews.nvidia.com/news/nvidia-launches-family-of-open-reasoning-ai-models-for-developers-and-enterprises-to-build-agentic-ai-platforms\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/c1cfbb892c3dc4c2374738b71c80eed0.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e98666ad3e291e95922ae7fd3978e08902a49a4d91b03dc89d1e5a8c8c1e0e6","category":"Thai"}