{"title":"รถยนต์ไร้คนขับ Cruise ชนกับรถดับเพลิงที่ฝ่าไฟแดงข้ามแยก ผู้โดยสารบาดเจ็บเล็กน้อย","link":"https://www.blognone.com/node/135370","date":1692573707000,"content":"<div><div><div><p>เกิดเหตุการณ์รถแท็กซี่ไร้คนขับของ Cruise ชนกับรถดับเพลิงในเมืองซานฟรานซิสโก จนทำให้ผู้โดยสารของ Cruise บาดเจ็บไม่ร้ายแรง</p>\n<p>Cruise รายงานว่าเหตุการณ์เกิดช่วง 22.00 น. ของวันที่ 17 สิงหาคม โดยรถของ Cruise กำลังข้ามสี่แยกในฝั่งที่เป็นไฟเขียว แต่ชนเข้ากับรถดับเพลิงที่เปิดไฟฉุกเฉินและวิ่งข้ามแยกเพื่อไปปฏิบัติหน้าที่</p>\n<p>Cruise บอกว่าระบบของตัวเองสามารถตรวจจับภาพรถฉุกเฉินลักษณะนี้ได้ทันทีเมื่อมองเห็นภาพ แต่กรณีนี้ซับซ้อนเพราะเป็นการเลี้ยวที่สี่แยก ทำให้มองเห็นรถฉุกเฉินได้ช้ากว่าปกติ แถมรถฉุกเฉินยังมาในเลนตรงข้ามและฝ่าไฟแดงด้วย ระบบยังสามารถตรวจจับเสียงสัญญาณไซเรนได้ ซึ่งกรณีนี้ตรวจจับได้ เมื่อเห็นข้อมูลครบทั้งหมด ระบบจึงตัดสินใจเบรกเพื่อลดความเร็ว แต่ก็ไม่ทันจึงเกิดเหตุการณ์ชนกันในที่สุด</p>\n<p>เหตุการณ์นี้ทำให้กรมขนส่งของรัฐแคลิฟอร์เนีย ขอให้ Cruise ลดจำนวนแท็กซี่ไร้คนขับที่ให้บริการลงชั่วคราว เหลือ 50 คันในช่วงกลางวัน และ 150 วันในช่วงกลางคืน จนกว่าการสอบสวนจะเสร็จสิ้น</p>\n<p><img alt=\"No Description\" src=\"https://www.blognone.com/sites/default/files/externals/4bf064540d0db3b7f8c829be46a84326.jpg\" /></p>\n<blockquote><p>Must see: Thursday eve, a <a href=\"https://twitter.com/Cruise?ref_src=twsrc%5Etfw\">@Cruise</a> AV named Novel was involved in an injury (headache) accident with SF Fire Dept Truck 3.There was reportedly 1 person in Cruise vehicle. Airbags were deployed and they were seen by an ambulance.Check out the scene footage here!<a href=\"https://twitter.com/hashtag/sfbreaking?src=hash&amp;ref_src=twsrc%5Etfw\">#sfbreaking</a> <a href=\"https://t.co/MqkdutHadx\">pic.twitter.com/MqkdutHadx</a></p>\n<p>— FriscoLive415 (@friscolive415) <a href=\"https://twitter.com/friscolive415/status/1692459458994323757?ref_src=twsrc%5Etfw\">August 18, 2023</a></p></blockquote>\n<blockquote><p>One of our cars entered the intersection on a green light and was struck by an emergency vehicle that appeared to be en route to an emergency scene. (2/5)</p>\n<p>— cruise (@Cruise) <a href=\"https://twitter.com/Cruise/status/1692491371792204092?ref_src=twsrc%5Etfw\">August 18, 2023</a></p></blockquote>\n<p>ที่มา - <a href=\"https://getcruise.com/news/blog/2023/further-update-on-emergency-vehicle-collision/\">Cruise</a>, <a href=\"https://techcrunch.com/2023/08/18/cruise-robotaxi-involved-in-a-crash-with-fire-truck-one-passenger-injured/\">TechCrunch</a>, <a href=\"https://techcrunch.com/2023/08/18/cruise-told-by-regulators-to-immediately-reduce-robotaxi-fleet-50-following-crash/\">TechCrunch</a></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/self-driving-car\">Self-Driving Car</a></div><div><a href=\"/topics/san-francisco\">San Francisco</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a9394a0b30086e9e091086a855b3763bf11d31bf3f4e6ed617e8809c3d4fae8","category":"Thai"}