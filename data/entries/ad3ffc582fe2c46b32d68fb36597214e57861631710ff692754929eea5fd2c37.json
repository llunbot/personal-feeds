{"title":"องค์การอนามัยโลกอนุมัติวัคซีนฝีดาษลิงแบบฉุกเฉิน เป็นโรคที่สองต่อจาก COVID-19","link":"https://www.blognone.com/node/143235","date":1732087142000,"content":"<div><div><div><p>องค์การอนามัยโลกหรือ WHO ประกาศรับรองวัคซีน LC16m8 สำหรับโรค mpox หรือฝีดาษลิง หลังจากมีรายงานแพร่กระจายไป 80 ประเทศ รวมผู้ป่วย 39,000  โดยเป็นกระบวนการรับรองฉุกเฉิน (Emergency Use Listing - EUL) ที่เคยใช้ตอนอนุมัติวัคซีน COVID-19</p>\n<p>LC16m8 เป็นวัคซีนเชื้อตายพัฒนาโดย Chiba Serum Institute มาตั้งแต่ปี 1975 เป็นวัคซีนที่ได้รับการรับรองสำหรับไข้ทรพิษ (smallpox) มาก่อน จากนั้นจึงส่งต่อ KM Biologics โดยกองกำลังป้องกันตนเองของญี่ปุ่นมีการสต็อก LC16m8 เพื่อความมั่นคงตลอดมา การอนุมัติครั้งนี้ทำให้รัฐบาลญี่ปุ่นสามารถบริจาควัคซีนได้ถึง 3.05 ล้านโดส</p>\n<p>ตอนนี้ LC16m8 ผ่านการทดสอบประสิทธิภาพในการป้องกันโรค mpox ในลิงแล้ว และพบว่าลิงที่ได้รับวัคซีนฟื้นจากโรคใน 12-15 วันและไม่มีการเสียชีวิตเลย อย่างไรก็ดียังไม่มีข้อมูลประสิทธิภาพในมนุษย์นัก แต่เนื่องจากเป็นวัคซีนที่มีการพัฒนามานาน ข้อมูลก่อนหน้านี้แสดงให้เห็นว่าวัคซีนมีความปลอดภัย ไม่มีอาการข้างเคียงรุนแรง</p>\n<p>WHO อนุมัติวัคซีนโรค mpox อีกหนึ่งตัวคือ Modified Vaccinia Ankara-Bavarian Nordic (MVA-BN) ผ่านกระบวนการ Prequalification (PQ) ที่มีแนวทางพิจารณาต่างกัน โรคที่ WHO เปิดรับพิจารณากระบวนการ EUL ตอนนี้มี 4 โรค ได้แก่ COVID-19, Ebola, mpox, และโรคโปลิโอ (Poliomyelitis)</p>\n<p>ที่มา - <a href=\"https://www.who.int/news/item/19-11-2024-who-adds-lc16m8-mpox-vaccine-to-emergency-use-listing]\">WHO</a></p>\n<p><img src=\"https://www.blognone.com/sites/default/files/externals/13fa38d6d87819a36f0464a731ca048d.jpg\" /></p>\n</div></div></div><div><div>Topics: </div><div><div><a href=\"/topics/who\">WHO</a></div><div><a href=\"/topics/medical\">Medical</a></div><div><a href=\"/topics/vaccine\">Vaccine</a></div><div><a href=\"/topics/health\">Health</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad3ffc582fe2c46b32d68fb36597214e57861631710ff692754929eea5fd2c37","category":"Thai"}