{"title":"Google เปลี่ยนแปลงวิธีแสดงผลค้นหาเว็บเปรียบเทียบราคา มีผลเฉพาะภูมิภาคยุโรป","link":"https://www.blognone.com/node/143380","date":1732795664000,"content":"<div><div><div><p>กูเกิลประกาศการเปลี่ยนแปลงวิธีแสดงผลการค้นหา<strong>มีผลเฉพาะในภูมิภาคยุโรป</strong> โดยบอกว่าเป็นผลจากกฎหมายดิจิทัล DMA ที่กูเกิลได้พยายามปรับให้เป็นไปตามข้อกำหนดในช่วงที่ผ่านมา</p>\n<p>การเปลี่ยนแปลงครั้งนี้เป็นส่วนที่เกี่ยวข้องกับเว็บเปรียบเทียบราคาสินค้า ได้แก่ โรงแรม สายการบิน และร้านค้าปลีก ซึ่งมีเว็บเปรียบเทียบราคา 3 ราย ร้องเรียนกับหน่วยงานกำกับดูแลของสหภาพยุโรปว่าทราฟิกเว็บพวกเขาลดลง 30% หลังจากกูเกิลเปลี่ยนวิธีแสดงผลค้นหา ที่กูเกิลบอกว่าทำให้การเปรียบเทียบราคาดูง่ายมากขึ้น เช่น ผลค้นหาโรงแรมถูกแสดงในรูปแบบแผนที่ ที่มีรูปภาพโรงแรม พร้อมราคาจากเว็บที่ถูกที่สุด เป็นต้น</p>\n<p>กูเกิลจะเปลี่ยนวิธีการแสดงผลค้นหาส่วนที่เป็นการเปรียบเทียบราคาจากเว็บไซต์เหล่านี้ มาเป็นรูปแบบข้อความกับลิงก์ ที่เรียกว่า Ten Blue Links แบบดั้งเดิม ซึ่งทำให้ผลลัพธ์ไม่มีความได้เปรียบหรือเสียบเปรียบ ตามที่หน่วยงานกำกับดูแลของสหภาพยุโรปเสนอ อย่างไรก็ตามกูเกิลให้ความเห็นว่าการต้องทำแบบนี้ไม่ได้เป็นประโยชน์กับทั้งลูกค้า และภาพธุรกิจในยุโรป</p>\n<p>ที่มา: <a href=\"https://www.reuters.com/technology/google-proposes-fresh-tweaks-search-results-europe-2024-11-26/\">Reuters</a> และ <a href=\"https://blog.google/around-the-globe/google-europe/dma-compliance-update/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/06d5e4243a61d380a2a6065baf9e56cf.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/google-search\">Google Search</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c879a8d6a5bbd171220130ea598eac5fe36e13dde74b5cb602fe9094d6b094e","category":"Thai"}