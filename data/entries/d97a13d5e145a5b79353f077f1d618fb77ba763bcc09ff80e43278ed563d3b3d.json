{"title":"Meta ไตรมาสล่าสุด รายได้รวมโต 25% - ประกาศจ่ายเงินปันผลผู้ถือหุ้นครั้งแรก","link":"https://www.blognone.com/node/138000","date":1706828634000,"content":"<div><div><div><p>Meta รายงานผลประกอบการประจำไตรมาสที่ 4 ปี 2023 รายได้รวมเพิ่มขึ้น 25% จากช่วงเดียวกันในปีก่อนเป็น 40,111 ล้านดอลลาร์ แบ่งเป็นรายได้จากโฆษณา 38,706 ล้านดอลลาร์ รายได้อื่นของแอป 334 ล้านดอลลาร์ และรายได้ Reality Labs 1,071 ล้านดอลลาร์ โดยมีกำไรสุทธิ 14,017 ล้านดอลลาร์ ทั้งนี้เฉพาะธุรกิจ Reality Labs ยังคงขาดทุนมากขึ้นเป็น 4,646 ล้านดอลลาร์</p>\n<p>Mark Zuckerberg ซีอีโอและผู้ก่อตั้ง Meta กล่าวในแถลงผลประกอบการว่าเป็นอีกไตรมาสที่ดี ทั้งจากชุมชนและธุรกิจที่ยังคงเติบโต โดยบริษัทมีความก้าวหน้าทั้งด้าน AI และ Metaverse</p>\n<p>จำนวนผู้ใช้งาน Facebook เป็นประจำทุกเดือน (MAUs) เพิ่มขึ้นเป็น 3,065 ล้านบัญชี ส่วนจำนวนรวมทุกแพลตฟอร์มในเครือมี 3.98 พันล้านคน</p>\n<p>Meta ยังประกาศจ่ายเงินปันผลให้กับผู้ถือหุ้นเป็นครั้งแรกที่ 0.50 ดอลลาร์ต่อหุ้น และมีแผนจะจ่ายเงินปันผลให้กับผู้ถือหุ้นแบบนี้ไปทุกไตรมาส</p>\n<p>ที่มา: <a href=\"https://investor.fb.com/investor-news/press-release-details/2024/Meta-Reports-Fourth-Quarter-and-Full-Year-2023-Results-Initiates-Quarterly-Dividend/default.aspx\">Meta</a></p>\n<p><img src=\"https://www.blognone.com/sites/default/files/externals/0b1b4b7a4020dabb27267c8c5f2e176f.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d97a13d5e145a5b79353f077f1d618fb77ba763bcc09ff80e43278ed563d3b3d","category":"Thai"}