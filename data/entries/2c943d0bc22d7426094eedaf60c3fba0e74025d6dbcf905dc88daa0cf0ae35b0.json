{"title":"Todd Howard ถามตัวเองอยู่บ่อยครั้งว่า หรือเขาเปิดตัว The Elder Scrolls VI เร็วเกินไป ?","link":"https://www.blognone.com/node/135448","date":1692952942000,"content":"<div><div><div><p>ไม่เชื่อก็ต้องเชื่อว่าเกม <strong>The Elder Scrolls VI</strong> นั้นเปิดตัวมา 5 ปีแล้ว และอย่างที่เรารู้กันดีว่า Bethesda กำลังโฟกัสกับ <strong>Starfield</strong> อยู่ในช่วงนั้น และสถานะของ The Elder Scrolls VI อยู่ในช่วง Pre-Production เท่านั้น และอีกหลายปีกว่าเราจะได้เห็น The Elder Scrolls VI แบบเป็นรูปเป็นร่าง</p>\n<p>จึงเกิดเป็นคำถามว่า Bethesda เปิดตัว The Elder Scrolls VI เร็วเกินไปไหม ? ซึ่งเป็นส่วนหนึ่งของบทสัมภาษณ์ล่าสุด ที่ทางนิตยสาร GQ ได้ถามคุณ Todd Howard ผู้กำกับเกม ซึ่งคุณ Todd บอกว่าเขาก็ถามตัวเองอยู่บ่อยครั้ง แต่ก็คิดว่าเขาควรเปิดตัว The Elder Scrolls VI แบบไม่เป็นทางการมากกว่า</p>\n<p><img alt=\"No Description\" src=\"https://www.blognone.com/sites/default/files/externals/057e95259d5b262e625dafce1305d4cc.jpg\" /></p>\n<p>นอกจากนี้คุณ Todd Howard ยังถูกถามอีกว่า อะไรคือความสำเร็จของ The Elder Scrolls VI เมื่อถึงเวลาที่มันวางจำหน่าย คุณ Todd Howard ตอบว่า “ผมอยากเติมเต็มให้เกมเป็นสุดยอดประสบการณ์การสวมบทบาทที่อยู่ในโลกแฟนตาซี ซึ่งยังมีอีกหลายทางที่จะทำให้มันสำเร็จได้ แต่เราต้องให้เวลากับมันหน่อย”</p>\n<p>คงต้องใช้เวลาสักพักกว่าที่เราจะได้เห็น Elder Scrolls VI เป็นรูปเป็นร่าง แม้จะรู้ว่ามันจะวางขายตัวก่อน Fallout ภาคต่อไปแน่ ๆ ก็ตาม ส่วนตอนนี้ Bethesda กำลังเตรียมวางจำหน่ายเกม Starfield ในวันที่ 6 กันยายนบน Xbox Series X/S และ PC โดยเกมจะเปิดให้เล่นใน Game Pass ตั้งแต่วันแรกของการวางจำหน่าย</p>\n<p>ที่มา - <a href=\"https://www.gq-magazine.co.uk/article/starfield-todd-howard-interview\">GQ</a> via <a href=\"https://www.ign.com/articles/elder-scrolls-6-announced-too-early\">IGN</a></p>\n</div></div></div><div><div>Topics: </div><div><div><a href=\"/topics/the-elder-scrolls\">The Elder Scrolls</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c943d0bc22d7426094eedaf60c3fba0e74025d6dbcf905dc88daa0cf0ae35b0","category":"Thai"}