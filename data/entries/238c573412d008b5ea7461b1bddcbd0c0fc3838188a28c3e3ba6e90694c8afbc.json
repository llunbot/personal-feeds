{"title":"HMD เปิดตัว OffGrid อุปกรณ์เสริมช่วยสมาร์ทโฟนเชื่อมต่อดาวเทียม ในพื้นที่ไม่มีสัญญาณมือถือ","link":"https://www.blognone.com/node/143939","date":1736171479000,"content":"<div><div><div><p>HMD เปิดตัวอุปกรณ์เสริมชนิดใหม่ชื่อ <strong>HMD OffGrid</strong> เอาไว้ช่วยสมาร์ทโฟนเชื่อมต่อกับดาวเทียม ในกรณีไม่มีสัญญาณมือถือ</p>\n<p>HMD OffGrid มีน้ำหนัก 60 กรัม แบตเตอรี่อยู่ได้ 3 วัน ผ่านมาตรฐานความอึดทางการทหาร MIL-STD-810H สามารถพกติดตัวได้สะดวกเวลาออกไปผจญภัยตามป่าเขา และสามารถรับสัญญาณดาวเทียม L Band ของ Viasat เพื่อรับส่งข้อความ หรือ ระบุพิกัดตำแหน่งเพื่อขอความช่วยเหลือยามฉุกเฉินได้ บริษัท HMD ยังจับมือกับบริษัทกู้ภัย FocusPoint ที่ให้ความช่วยเหลือทั่วโลก Overwatch x Rescue ได้ตลอด 24 ชั่วโมง</p>\n<p>ตัวอุปกรณ์ OffGrid ขายราคา 199 ดอลลาร์ แล้วมีแพ็กเกจให้เลือก 2 ระดับคือ</p>\n<ul>\n<li><strong>HMD Freedom Plan</strong> ราคาปีละ 79.99 ดอลลาร์ จำกัดปริมาณข้อความและการเช็คอิน 350 ข้อความ/ครั้ง ซื้อแพ็กเกจรายเดือนเพิ่มสำหรับการทำ live tracking ได้ราคา 4.99 ดอลลาร์ต่อเดือน</li>\n<li><strong>HMD Unlimited Plan</strong> ราคาปีละ 139.99 ดอลลาร์ ส่งข้อความและเช็คอินได้ไม่จำกัด และมีแพ็กเกจรายเดือนเพิ่มสำหรับการทำ live tracking ได้ราคา 4.99 ดอลลาร์ต่อเดือน</li>\n</ul>\n<p>HMD OffGrid จะเริ่มทำตลาดในสหรัฐอเมริกา ยุโรป ออสเตรเลีย นิวซีแลนด์ ในเดือนมกราคม 2025 แล้วขยายไปยังประเทศอื่นๆ ต่อไป</p>\n<p>ที่มา - <a href=\"https://www.hmd.com/en_us/hmd-offgrid?sku=8P00000336\">HMD</a>, <a href=\"https://www.hmd.com/en_int/press/hmd-offgrid-press-release\">HMD Press</a></p>\n<p><img alt=\"No Description\" src=\"https://www.blognone.com/sites/default/files/externals/0bba2382e1baf30f632d312d966d86e9.jpeg\" /></p>\n</div></div></div><div><div>Topics: </div><div><div><a href=\"/topics/hmd\">HMD</a></div><div><a href=\"/topics/satellite\">Satellite</a></div><div><a href=\"/topics/accessories\">Accessories</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"238c573412d008b5ea7461b1bddcbd0c0fc3838188a28c3e3ba6e90694c8afbc","category":"Thai"}