{"title":"Microsoft Edge เพิ่มโควต้าทราฟฟิก VPN ฟรีที่ร่วมกับ Cloudflare เป็น 5GB/เดือน","link":"https://www.blognone.com/node/134660","date":1688395353000,"content":"<div><div><div><p>ปีที่แล้ว Microsoft เปิดตัวบริการ <a href=\"https://www.blognone.com/node/128236\">VPN ฟรีในเบราว์เซอร์ Edge</a> ในชื่อ Microsoft Edge Secure Network โดยใช้เครือข่ายของ Cloudflare ซึ่งตอนนั้นให้โควต้าคนละ 1GB ต่อเดือน</p>\n<p>ล่าสุด Microsoft ได้ประกาศเพิ่มโควต้าฟรีเป็น 5GB ต่อเดือน โดยบังคับว่าต้องล็อกอินในเบราว์เซอร์ด้วย Microsoft account ก่อนใช้งาน อย่างไรก็ตาม ชื่อผู้ใช้จะไม่ถูกส่งต่อไปยัง Cloudflare ที่เป็นผู้ให้บริการ VPN</p>\n<p>ขณะนี้ฟีเจอร์ VPN ใน Edge กำลังค่อยๆ ปล่อยให้ผู้ใช้ทั่วไป และยังไม่มีข้อมูลว่าผู้ใช้ทุกคนจะใช้งานได้เมื่อใด ทั้งนี้ ฟีเจอร์ VPN ดังกล่าวไม่รองรับการเลือกประเทศที่ต้องการได้เองเหมือน VPN ทั่วไป โดยจุดประสงค์หลักคือเพื่อความปลอดภัยอีกชั้นเมื่อใช้งานตามเครือข่าย Wi-Fi สาธารณะ</p>\n<p>ที่มา - <a href=\"https://www.bleepingcomputer.com/news/microsoft/microsoft-edge-upgrades-built-in-cloudflare-vpn-with-5gb-of-data/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/8c231c3ff3f1eb502b67933b51909729.jpg\" /><em>ภาพโดย Microsoft</em></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/vpn\">VPN</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div><div><a href=\"/topics/cloudflare\">Cloudflare</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce70f70f7580086b9b13cafb5d213005bab166a5dce47eb96155d9ce627198cc","category":"Thai"}