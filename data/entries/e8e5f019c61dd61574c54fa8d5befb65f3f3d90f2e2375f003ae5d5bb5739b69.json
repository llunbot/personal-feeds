{"title":"OpenAI ยุบทีมวิจัยหุ่นยนต์ ระบุสายงานอื่นหาข้อมูลง่ายกว่า","link":"https://www.blognone.com/node/123769","date":1626597810000,"content":"<div><div><div><p>Wojciech Zaremba ผู้ร่วมก่อตั้ง OpenAI เปิดเผยว่าบริษัทยุบทีมหุ่นยนต์ไปแล้ว แม้ว่าเมื่อปี 2019 จะสามารถสาธิต<a href=\"https://www.blognone.com/node/112550\">หุ่นยนต์แก้ปัญหารูบิก</a> ได้อย่างน่าทึ่ง แต่การทำงานโดเมนอื่นๆ หาข้อมูลอื่นได้ง่ายกว่า</p>\n<p>หุ่นยนต์แก้ปัญหารูบิกของ OpenAI อาศัยแนวทาง unsupervised โดยตัวโมเดลปัญญาประดิษฐ์ถูกฝึกในโลกจำลองก่อนจะนำปัญญาประดิษฐ์มารันในหุ่นยนต์จริง แม้ผลที่ได้จะน่าทึ่งแต่อัตราการแก้ปัญหาสำเร็จอยู่ที่ 20% เท่านั้น</p>\n<p>ทางโฆษกของ OpenAI ระบุว่าทีมวิจัยหุ่นยนต์ถูกยุบไปตั้งแต่เดือนตุลาคมปี 2020 ไปพร้อมๆ กับโครงการอื่นๆ อีกจำนวนหนึ่ง</p>\n<p>การพัฒนาหุ่นยนต์จากโลกจำลองมาเป็นซอฟต์แวร์ปัญญาประดิษฐ์สำหรับควบคุมหุ่นยนต์ในโลกความเป็นจริงเป็นโดเมนปัญหาที่ได้รับความสนใจอย่างมากในช่วงหลังเพราะน่าจะสร้างโอกาสสำหรับการนำหุ่นยนต์ไปใช้งานได้กว้างขวางขึ้น นอกจาก OpenAI แล้วยังมี <a href=\"https://www.blognone.com/node/109769\">NVIDIA ที่ผลักดันเฟรมเวิร์คต่างๆ สำหรับพัฒนาปัญญาประดิษฐ์สำหรับหุ่นยนต์</a>อย่างต่อเนื่อง</p>\n<p>ที่มา - <a href=\"https://venturebeat.com/2021/07/16/openai-disbands-its-robotics-research-team/\">VentureBeat</a></p>\n<p><img src=\"https://www.blognone.com/sites/default/files/externals/341c62a4416dddf636beef9c16721d3e.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/robotics\">Robotics</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8e5f019c61dd61574c54fa8d5befb65f3f3d90f2e2375f003ae5d5bb5739b69","category":"Thai"}