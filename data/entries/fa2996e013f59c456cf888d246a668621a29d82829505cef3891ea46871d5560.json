{"title":"ChatGPT เปิดตัว Projects จัดกลุ่มแชทและไฟล์เป็นหัวข้อ ให้เรียกใช้งานภายหลังสะดวกขึ้น","link":"https://www.blognone.com/node/143654","date":1734188979000,"content":"<div><div><div><p>OpenAI ประกาศเพิ่มความสามารถใหม่ที่ผู้ใช้งาน ChatGPT จำนวนมากรอคอยเพราะมีให้ใช้ใน Claude ระยะหนึ่งแล้วนั่นคือ \"Projects\" คุณสมบัติจัดการแชท และข้อมูลที่เกี่ยวข้องเป็นชุด ๆ เพื่อให้การเรียกใช้งาน ChatGPT ในแต่ละหัวข้อต่อเนื่องและสะดวกมากขึ้น</p>\n<p>เมื่อเริ่มเรียกใช้งาน Projects ChatGPT จะให้กำหนดหัวข้อ รายการแชทที่เกี่ยวข้อง และไฟล์อัปโหลดที่เกี่ยวข้อง ผู้ใช้งานสามารถกำหนดสีโฟลเดอร์เพื่อให้สะดวกในการค้นหาย้อนหลัง และเรียกใช้เป็นพื้นฐานเมื่อต้องการแชทในหัวข้อนั้นต่อ ทำให้ไม่ต้องเริ่มใหม่ทุกครั้ง</p>\n<p>ChatGPT Projects เริ่มทยอยเปิดให้ใช้งานตั้งแต่วันนี้เป็นต้นไป เริ่มที่ลูกค้าเสียเงิน ChatGPT Plus, Pro และ Team ก่อน จากนั้น Enterprise กับ Edu จะได้ใช้งานในเดือนมกราคม ส่วนผู้ใช้งานฟรียังไม่ระบุว่าจะได้เมื่อใด ChatGPT Projects รองรับทั้งการใช้งานผ่านเว็บและแอป Windows รวมทั้งสามารถใช้กับ ChatGPT Search และ Canvas ได้ด้วย</p>\n<p>ที่มา: <a href=\"https://www.tomsguide.com/ai/chatgpt/chatgpt-projects-announced-and-its-one-of-the-most-important-ai-releases-this-year\">Tom's Guide</a></p>\n<p><img alt=\"No Description\" src=\"https://www.blognone.com/sites/default/files/externals/e17425fde41438a0e39094cb2bcccf75.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa2996e013f59c456cf888d246a668621a29d82829505cef3891ea46871d5560","category":"Thai"}