{"title":"Vimeo เปิดตัวแอปบน Apple Vision Pro รองรับวิดีโอแบบ Spatial","link":"https://www.blognone.com/node/142735","date":1729732011000,"content":"<div><div><div><p>Vimeo แพลตฟอร์มวิดีโอออนไลน์ เปิดตัวแอปสำหรับ Apple Vision Pro เพื่อเพิ่มความสามารถการนำเสนอประสบการณ์ผ่าน Spatial Video ที่เป็นฟอร์แมตใหม่สำหรับ Vision Pro สามารถบันทึกและอัปโหลดได้ผ่าน iPhone 15 Pro และ iPhone 16 ทุกรุ่น</p>\n<p>นอกจากนี้ Vimeo ยังเปิดตัวภาพยนตร์สั้น \"currents\" ซึ่งเล่าเรื่องราวผ่านฟอร์แมต Spatial Video บน Vision Pro โดยจะเผยแพร่ในเดือนพฤศจิกายน</p>\n<p>การเปิดตัวแอป Vimeo บน Vision Pro ทำให้เฮดเซต Mixed Reality ของแอปเปิลนี้ มีแอปที่รองรับเพิ่มมากขึ้น จากก่อนหน้านี้แอปวิดีโอสตรีมมิ่งอย่าง <a href=\"https://www.blognone.com/node/137752\">YouTube</a> และ <a href=\"https://www.blognone.com/node/137727\">Netflix</a> ประกาศยังไม่มีแผนพัฒนาแอปสำหรับ Vision Pro รวมทั้ง<a href=\"https://www.blognone.com/node/142320\">แอป Juno</a> ที่ใช้ดูวิดีโอ YouTube ผ่าน Vision Pro ได้ ก็ถูกถอดออกจากสโตร์ไปแล้ว</p>\n<p>ที่มา: <a href=\"https://vimeo.com/blog/post/vimeo-apple-vision-pro\">Vimeo</a></p>\n<p><img alt=\"No Description\" src=\"https://www.blognone.com/sites/default/files/externals/257b0d36f7a44e29c6d82488b168ceb3.png\" /></p>\n</div></div></div><div><div>Topics: </div><div><div><a href=\"/topics/vimeo\">Vimeo</a></div><div><a href=\"/topics/spatial-computing\">Spatial Computing</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c71f25ee1c1bed19c208950796195780fed8ea81a798f6c46eecdf8c5afc2e16","category":"Thai"}