{"title":"[ไม่ใช่คริปโต] ธนาคารยุโรปเริ่มเดินหน้า \"ยูโรดิจิทัล\" ใช้เวลาสร้างต้นแบบ-ทดสอบนาน 2 ปี","link":"https://www.blognone.com/node/123732","date":1626357835000,"content":"<div><div><div><p>ธนาคารกลางยุโรป (European Central Bank หรือ ECB) ประกาศเริ่มโครงการทดสอบ \"เงินยูโรดิจิทัล\" (digital euro) เป็นระยะเวลานาน 24 เดือน เพื่อทดสอบและแก้ปัญหาต่างๆ ก่อนตัดสินใจว่าจะใช้งานจริงๆ หรือไม่หลังโครงการทดสอบเสร็จแล้ว</p>\n<p>โครงการยูโรดิจิทัล เป็นการสร้างเครือข่ายจ่ายเงิน-โอนเงินแบบดิจิทัล ลักษณะคล้ายๆ พร้อมเพย์ของบ้านเรา (และไม่เกี่ยวข้องอะไรกับเงินคริปโต) เงินยูโรที่วิ่งผ่านระบบเป็นเงินที่ออกโดยธนาคารกลาง เหมือนกับเงินยูโรปกติ แต่อยู่ในรูปดิจิทัลเท่านั้น (ใน<a href=\"https://www.ecb.europa.eu/euro/html/digitaleuro-report.en.html\">เอกสารแนวคิดของ ECB</a> บอกว่าดิจิทัลในที่นี้ เป็นได้ทั้งผ่านอินเทอร์เน็ต และผ่านสมาร์ทการ์ด)</p>\n<p>ในแง่การจัดการเครือข่ายในระดับ backend แนวคิดของ ECB บอกว่าเป็นไปได้ทั้งแบบ centralized (ธนาคารทำเองทั้งหมด) และ decentralized (ธนาคารกลางออกใบอนุญาตให้ตัวกลางภาคเอกชน มาทำหน้าที่บางอย่างแทน) แต่ทั้งหมดก็ต้องควบคุมโดยธนาคารกลางอยู่ดี</p>\n<p>ถัดจากนี้ไป คณะทำงานของ ECB จะเริ่มออกแบบโครงสร้างการทำงาน เข้ากระบวนการโฟกัสกรุ๊ป สร้างต้นแบบ ปรับโครงสร้างทางกฎหมายให้เหมาะสม ประเมินผลกระทบต่อตลาดและความเสี่ยงต่างๆ เป็นเวลานาน 2 ปี</p>\n<p>ที่มา - <a href=\"https://www.ecb.europa.eu/press/pr/date/2021/html/ecb.pr210714~d99198ea23.en.html\">ECB</a></p>\n<p><img src=\"https://www.blognone.com/sites/default/files/externals/3496ec0d4ffabfeface06ae3b180dc08.png\" /></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/finance\">Finance</a></div><div><a href=\"/topics/banking\">Banking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d21751d0ae71e0992043bc7fec2d2727e77d8ee5373abbb58b1a05117dc54cd","category":"Thai"}