{"title":"Android เริ่มเปิดให้ใช้ Photo Picker แบบใหม่ เลือกภาพที่แบ็คอัพขึ้นคลาวด์ได้ด้วย","link":"https://www.blognone.com/node/138804","date":1710902302000,"content":"<div><div><div><p>กูเกิลเริ่มปล่อยอัพเดตให้อุปกรณ์ Android 12 ขึ้นไป สามารถใช้ตัวเลือกรูปภาพ (photo picker) แบบใหม่ ที่รองรับทั้งไฟล์รูปภาพในเครื่อง (local media library) และไฟล์รูปภาพบนคลาวด์ได้พร้อมกัน</p>\n<p>photo picker แบบใหม่ถูกออกแบบมาตอบสนองการใช้งานรูปภาพในยุคหลัง ที่ภาพจากมือถือมักซิงก์ขึ้นคลาวด์ มีภาพจากหลายอุปกรณ์ถูกส่งขึ้นไปเก็บบนพื้นที่คลาวด์เดียวกัน ส่งผลให้ photo picker ตัวเดิมที่รองรับเฉพาะไฟล์ภาพแบบ local ไม่ตอบโจทย์ เราอาจต้องใช้วิธีดาวน์โหลดภาพจากคลาวด์ลงมาเก็บไว้ในเครื่องก่อนแล้วค่อยเลือกภาพไปใช้งานอีกที</p>\n<p>photo picker แบบใหม่จะรวมภาพจากทั้งในเครื่องและบนคลาวด์เข้าด้วยกันเป็นไทม์ไลน์เดียว แถมยังรองรับการเลือกอัลบั้มภาพที่เก็บไว้บนคลาวด์ด้วย ในเบื้องต้นรองรับ Google Photos ของกูเกิลเอง แต่กูเกิลก็เปิด <a href=\"https://developer.android.com/guide/topics/providers/cloud-media-provider#eligibility\">cloud media provider API</a> ให้บริการเก็บภาพบนคลาวด์รายอื่น (สมมติว่าเป็น OneDrive หรือ iCloud) เข้ามาใช้งานได้ด้วย</p>\n<p>การใช้งาน photo picker แบบใหม่จำเป็นต้องรอให้นักพัฒนาแอพเรียกใช้งานก่อน ตอนนี้มีแอพบางตัวของกูเกิลเอง เช่น Google Keep เริ่มใช้งานแล้ว (ผมลองกับเครื่องตัวเองก็พบว่าใช้ได้แล้ว)</p>\n<p>ที่มา - <a href=\"https://android-developers.googleblog.com/2024/02/cloud-photos-now-available-in-android-photo-picker.html\">Android Developers Blog</a> via <a href=\"https://9to5google.com/2024/03/19/android-google-photos-cloud-picker/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/600ab796d130e60b6f0c0697c5141826.jpeg\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google-photos\">Google Photos</a></div><div><a href=\"/topics/cloud-storage\">Cloud Storage</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a86a88d7183ecf4d4a34d52f64e84afc84cd4de4762eedc880fed7d455d47a1","category":"Thai"}