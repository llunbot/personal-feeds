{"title":"Big Tech ร้องมาเลเซีย ทบทวนแผนออกใบอนุญาตบริการสื่อ ชี้ไม่โปร่งใส กระทบการลงทุน","link":"https://www.blognone.com/node/141659","date":1724735558000,"content":"<div><div><div><p>Asia Internet Coalition (AIC) กลุ่มอุตสาหกรรมที่ประกอบด้วย Meta, Amazon และ Google เรียกร้องให้มาเลเซียชะลอแผนการควบคุมสื่อสังคมออนไลน์ โดยชี้ว่าแผนนี้ขาดความโปร่งใส ขาดการมีส่วนร่วมกับผู้เกี่ยวข้อง และอาจกระทบการลงทุนเพราะก่อให้เกิดต้นทุนเพิ่มเติม</p>\n<p>แผนของมาเลเซียคือ ในปีหน้าผู้ให้บริการสื่อสารและโซเชียลมีเดียรายใหญ่ที่ไม่มีใบอนุญาตจากรัฐบาลจะโดนดำเนินคดีตามกฎหมาย มาตรการนี้มีเป้าหมายเพื่อจัดการอาชญากรรมไซเบอร์ การฉ้อโกงออนไลน์ การพนัน รวมถึงการล่วงละเมิดทางไซเบอร์ต่อเด็ก</p>\n<p>AIC ระบุ<a href=\"https://www.mcmc.gov.my/en/media/press-releases/mcmc-introduces-regulatory-framework-for-internet\">ผ่านจดหมายเปิดผนึก</a>ต่อคณะกรรมการการสื่อสารและสารสนเทศมาเลเซียว่า ภาคเอกชนให้ความสำคัญในการแก้ปัญหาเร่งด่วนดังกล่าว แต่ความร่วมมือต้องอยู่บนพื้นฐานของความโปร่งใส ความยุติธรรม และตั้งบนระยะเวลาดำเนินงานที่เหมาะสม</p>\n<p>ที่มา: <a href=\"https://www.bloomberg.com/news/articles/2024-08-27/malaysia-plan-to-license-social-media-platforms-sparks-pushback\">Bloomberg</a></p>\n<p><img src=\"https://www.blognone.com/sites/default/files/externals/06c12bd6c9c08e1eb53046a25c959467.jpeg\" alt=\"Social Media\" /></p>\n</div></div></div><div><div>Topics: </div><div><div><a href=\"/topics/social-media\">Social Media</a></div><div><a href=\"/topics/meta\">Meta</a></div><div><a href=\"/topics/amazon\">Amazon</a></div><div><a href=\"/topics/google\">Google</a></div><div><a href=\"/topics/malaysia\">Malaysia</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d79348fece8b866a9acdfb24cff942d81db2e66007528c7c61aa2a86a21e456e","category":"Thai"}