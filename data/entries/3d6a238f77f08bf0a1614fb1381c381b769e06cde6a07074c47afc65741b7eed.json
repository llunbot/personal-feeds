{"title":"Spotify ประกาศสถิติ จ่ายเงินให้อุตสาหกรรมดนตรีกว่า 1 หมื่นล้านดอลลาร์ ในปีที่ผ่านมา","link":"https://www.blognone.com/node/144368","date":1738110909000,"content":"<div><div><div><p>Spotify เปิดเผยว่าในปี 2024 ที่ผ่านมา บริษัทจ่ายเงินให้กับอุตสาหกรรมดนตรีไปถึง 1 หมื่นล้านดอลลาร์ เพิ่มขึ้นมากเมื่อเทียบกับปี 2014 หรือสิบปีก่อน ซึ่งบริษัทจ่ายเงินส่วนนี้ 1 พันล้านดอลลาร์ จากจำนวนสมาชิกจ่ายเงินที่มีประมาณ 15 ล้านบัญชี ทำให้ถึงตอนนี้บริษัทจ่ายเงินกับอุตสาหกรรมดนตรีรวมทั้งหมดกว่า 6 หมื่นล้านดอลลาร์</p>\n<p>ปัจจุบันมีจำนวนคนใช้งานแพลตฟอร์มสตรีมมิ่งและจ่ายเงินค่าสมาชิกรวมทุกแพลตฟอร์มมากกว่า 500 ล้านบัญชี (เฉพาะ <a href=\"https://www.blognone.com/node/143075\">Spotify 252 ล้านบัญชี</a>) จึงยังมีโอกาสเติบโตเพื่อเข้าถึงคนฟังเพลงทั่วโลกได้อีกจำนวนมาก</p>\n<p>Spotify บอกว่าแผนสร้างการเติบโตของรายได้ที่นำมาจ่ายกลับต่อวงการดนตรี มีทั้ง การพัฒนาเทคโนโลยีเพื่อให้ผู้ฟังค้นพบเพลงใหม่มากขึ้น ฟังเพลงมากขึ้น ฟังคอนเทนต์มากขึ้น, ยังคงสนับสนุนแผนฟังเพลงฟรีแบบมีโฆษณา ขณะที่บางแพลตฟอร์มไม่มี เพราะพบว่า 60% ของคนสมัครแผนจ่ายเงิน เคยลองใช้แบบฟรีกันมาก่อน และเจาะตลาดรายประเทศมากยิ่งขึ้น</p>\n<p>สถิติรายได้ของศิลปินที่ Spotify จ่ายเงิน ตัวเลขล่าสุดมีประมาณ 10,000 ศิลปิน ที่ได้เงินจาก Spotify มากกว่า 1 แสนดอลลาร์ต่อปี</p>\n<p>ที่มา: <a href=\"https://newsroom.spotify.com/2025-01-28/on-our-10-billion-milestone-and-a-decade-of-getting-the-world-to-value-music/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/6a34f6e576ae4d45bde9713c750b3e50.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music\">Music</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d6a238f77f08bf0a1614fb1381c381b769e06cde6a07074c47afc65741b7eed","category":"Thai"}