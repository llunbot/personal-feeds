{"title":"Zoom ประกาศฟีเจอร์ผู้ช่วย AI เพิ่มเติม - มีเครื่องมือสร้าง Avatar เสมือนสำหรับข้อความวิดีโอด้วย","link":"https://www.blognone.com/node/142494","date":1728564598000,"content":"<div><div><div><p>Zoom ประกาศฟีเจอร์ใหม่ในชุด AI Companion 2.0 ซึ่งเป็นผู้ช่วยปัญญาประดิษฐ์ในการจัดการงานต่าง ๆ บนแพลตฟอร์ม เช่น ระบบแชทบอตถามตอบ, ระบบช่วยค้นหาเนื้อหาจากเอกสารต่าง ๆ, ระบบช่วยสร้างนัดหมาย-งานในโครงการ, สรุปเนื้อหาที่ยังไม่ได้อ่าน และสรุปเนื้อหาในเธรดของอีเมล</p>\n<p>ฟีเจอร์เหล่านี้ Zoom บอกว่าจะเริ่มใช้งานได้ภายในเดือนนี้ ไม่มีการคิดค่าบริการเพิ่มสำหรับลูกค้า Zoom แบบเสียเงิน</p>\n<p>Zoom ยังประกาศแผนออกฟีเจอร์ AI แบบคัสตอมสำหรับลูกค้า ได้แก่ เชื่อมต่อกับแพลตฟอร์มภายนอกสำหรับใช้ในองค์กรเช่น ServiceNow, Zendesk, Box, Jira, Workday, ให้ AI เรียนรู้คำศัพท์เฉพาะในองค์กร, สร้างเทมเพลตการประชุมตามฟอร์แมตในองค์กร เป็นต้น</p>\n<p>นอกจากนี้ Zoom ยังเตรียมเพิ่มฟีเจอร์สร้างอวตารด้วย AI สำหรับการส่งข้อความวิดีโอ Zoom Clips โดยสามารถสร้างวิดีโอเสมือนจากคลิปสั้นของผู้ใช้งาน ซึ่ง Zoom ยืนยันว่ามีการป้องกันไม่ให้เกิดการนำไปใช้งานที่ไม่ถูกต้องอย่าง deepfake แล้ว</p>\n<p>ฟีเจอร์เสริมคัสตอม AI นี้ จะคิดค่าใช้จ่ายเพิ่ม 12 ดอลลาร์ต่อหนึ่งผู้ใช้งานต่อเดือน เริ่มเปิดให้ใช้งานได้ภายในครึ่งแรกของปี 2025</p>\n<p>ที่มา: <a href=\"https://news.zoom.us/zoom-introduces-ai-companion-2-0/\">Zoom</a></p>\n<p><img alt=\"No Description\" src=\"https://www.blognone.com/sites/default/files/externals/4bd2ad55c3b6977a20ed927f465fb9c3.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fc33b48fdf451d57e69cd2da73b114d963af39b2a4cdb1dec5bf1c19d0fbbb7","category":"Thai"}