{"title":"เปิดตัว Microsoft Places ตัวช่วยวางแผนทำงานใน Office ยุคไฮบริดพลัง AI","link":"https://www.blognone.com/node/139724","date":1715644292000,"content":"<div><div><div><p>ไมโครซอฟท์เปิดตัว Microsoft Places บริการตัวใหม่พลัง AI ซึ่งเป็นส่วนหนึ่งของลูกค้าที่ซื้อไลเซนส์ Teams Premium เพื่อให้พนักงานในองค์กรสามารถบริหารจัดการ และพบปะใช้พื้นที่ในสำนักงานได้ดีมากขึ้น Places จึงเข้ามาแก้ปัญหาวิธีที่คนเลือกทำงาน และสถานที่ที่ทำงาน</p>\n<p>ฟีเจอร์ใน Places ได้แก่ การกำหนดสถานที่ทำงานในปฏิทิน ให้คนในทีมสามารถเห็นตำแหน่งเราได้ เมื่อต้องการนัดพบปะ AI จะแนะนำเวลาและสถานที่ที่เหมาะสมสำหรับทุกคนให้ หัวหน้าทีมก็สามารถพิจารณาและกำหนดวันให้ทีมเข้าสำนักงานเพื่อประชุมพูดคุยได้ดีขึ้น</p>\n<p>Places ยังใช้ความสามารถของ Copilot สร้างเครื่องมือแนะนำพนักงานแต่ละคน เช่น วันที่ควรเข้าสำนักงาน เพราะเป็นวันที่มีการประชุมแบบพบปะเห็นหน้า หรือคนในทีมส่วนใหญ่อยู่สำนักงาน เป็นต้น</p>\n<p>ปฏิทินใน Outlook ยังรอบรับการจัดการเลือกสถานที่ให้สอดคล้องกับ Places และในภาพรวม องค์กรยังสามารถดูรายงานการใช้พื้นที่แต่ละส่วนของสำนักงานได้อีกด้วย</p>\n<p>Microsoft Places เริ่มทดสอบกับลูกค้า Teams Premium จำนวนหนึ่งก่อน องค์กรที่เป็นลูกค้า Microsoft Places อยู่แล้ว สามารถสมัครเพื่อทดสอบพรีวิวฟีเจอร์นี้ได้</p>\n<p>ที่มา: <a href=\"https://www.microsoft.com/en-us/microsoft-365/blog/2024/05/13/ai-brings-new-life-to-flexible-work-with-microsoft-places/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/7d2c7cad717ef76b83e1251ea20345be.jpeg\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/outlook\">Outlook</a></div><div><a href=\"/topics/collaboration\">Collaboration</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17f22dd1d32ab7a409f8e1f393751825c8f809b8f9a069e890c624f99bf4c388","category":"Thai"}