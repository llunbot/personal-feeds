{"title":"บริษัทวิจัยเผยรายงานโจมตี YouTube แสดงผลโฆษณาไม่ตรงตามที่สัญญาเอาไว้","link":"https://www.blognone.com/node/134601","date":1688035963000,"content":"<div><div><div><p>The Wall Street Journal เผยแพร่รายงานโดย Adalytics บริษัทช่วยวิเคราะห์โฆษณาออนไลน์ ซึ่งโจมตี Google ว่า ลงโฆษณาของ YouTube โดยละเมิดนโยบายและคำสัญญาของตัวเอง</p>\n<p>การโฆษณาบน YouTube ทาง Google ระบุกับนักโฆษณาว่า จะรันโฆษณากับเว็บที่มีเนื้อหาคุณภาพ, แสดงโฆษณาก่อนเข้าเนื้อหาหลักในวิดีโอ, โฆษณาเปิดเสียงอัตโนมัติ และจะคิดเงินค่าโฆษณา เมื่อผู้ชมโฆษณาไม่กดข้าม (Skip ads)</p>\n<p>แต่จากข้อมูลจากนักโฆษณามากกว่า 1,100 แบรนด์และการแสดงผลโฆษณาหลายพันล้านครั้งในปี 2022 และ 2023 ที่ Adalytics รวบรวม กลับพบว่า 80% ของโฆษณาไม่ได้แสดงผลตามเงื่อนไขที่ Google รับประกันไว้ เช่น วิดีโอถูกแสดงเป็นป๊อปอัพเล็ก ๆ แบบปิดเสียง ข้าง ๆ เนื้อหาหลัก รวมถึงแสดงในเว็บที่ไม่ได้มีเนื้อหาได้คุณภาพตามที่ Google ตั้ง</p>\n<p>ด้าน Google ชี้แจงตอบโต้ว่า รายงานดังกล่าว ใช้กลุ่มตัวอย่างที่ไม่น่าเชื่อถือ และใช้วิธีการผ่านตัวแทน (Proxy methodology) รวมถึงมีความเข้าใจผิดกับเครือข่ายโฆษณา Google Video Partner อย่างมาก และยืนยันว่านโยบายการแสดงผลโฆษณาของ GVP ไม่ว่าจะบนเว็บหรือ YouTube มีมาตรฐานที่เข้มงวดอยู่แล้ว</p>\n<p>ที่มา: <a href=\"https://www.wsj.com/articles/google-violated-its-standards-in-ad-deals-research-finds-3e24e041\">WSJ</a> via <a href=\"https://9to5google.com/2023/06/28/youtube-ads-overcharging-report/\">9to5Google</a>, <a href=\"https://blog.google/products/ads-commerce/transparency-and-brand-safety-on-google-video-partners/\">Google</a></p>\n<p><img alt=\"alt=&quot;Google_Video_Partners&quot;\" src=\"https://www.blognone.com/sites/default/files/externals/d45bf99b6544263316fbd491f5f0f1b5.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/google\">Google</a></div><div><a href=\"/topics/google-video\">Google Video</a></div><div><a href=\"/topics/advertisement\">Advertisement</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5e1b47bb169630d597fccd1693c093d8c127863f00dd1ddbe2d372593fc1df0","category":"Thai"}