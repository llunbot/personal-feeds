{"title":"Valve บอกนโยบายบล็อคเกมที่ใช้ AI สร้าง จะไม่กีดกันการใช้งาน AI ในการสร้างเกม","link":"https://www.blognone.com/node/134675","date":1688453702000,"content":"<div><div><div><p>หลังจากที่ <a href=\"https://www.blognone.com/node/134614\">Valve แบนเกมที่มีเนื้อหาที่ใช้ AI ช่วยสร้างออกไปอย่างเงียบ ๆ</a> วันนี้ Valve ก็ออกมาให้ความชัดเจนถึงนโยบายที่เกี่ยวกับเนื้อหาที่สร้างโดย AI มากขึ้น</p>\n<p>ตลอดเวลาที่ผ่านมา Valve ได้พยายามวางขายเกมที่อยู่ในโครงการ Steamworks Distibution Program ให้ได้มากที่สุดเท่าที่จะทำได้ แต่พอนักพัฒนาเกมมีการนำ AI เข้ามาช่วยสร้างมากขึ้น ก็ทำให้การอนุมัติให้วางจำหน่ายทำได้ยากขึ้น เพราะ Valve ไม่รู้ว่านักพัฒนาเกมมีสิทธิ์เพียงพอในเนื้อหาที่ AI สร้างขนาดไหน</p>\n<p>Valve กล่าวว่า “เรารู้ว่า AI เป็นเทคโนโลยีที่มีการพัฒนาอย่างต่อเนื่อง และเป้าหมายของเราคือไม่กีดกันการใช้งานเทคโนโลยีดังกล่าวบน Steam แต่เรากำลังหาวิธีรวมนโยบายใหม่เข้ากับนโยบายเดิมที่มีอยู่แล้ว ซึ่งจะต้องสอดคล้องกับกฎหมายและนโยบายลิขสิทธิ์ในปัจจุบัน มันไม่ใช่แค่การเพิ่มความคิดเห็นของเราเข้าไปเฉย ๆ เนื่องจากกฎหมายและนโยบายเหล่านี้มีวิวัฒนาการไปตามกาลเวลา เช่นเดียวกับนโยบายของเรา”</p>\n<p>โดย Valve จะเปิดรับและสนับสนุนนวัตกรรมใหม่ ๆ บนแพลตฟอร์มของตนต่อไป และย้ำว่าเหล่านักพัฒนาเกมที่ใช้เทคโนโลยี AI ภายในเกมจะต้องมีใบอนุญาตเชิงพาณิชย์ที่เหมาะสม และไม่ละเมิดลิขสิทธิ์ที่มีอยู่แล้ว</p>\n<p>ที่มา - <a href=\"https://www.eurogamer.net/valve-says-ai-generated-content-policy-goal-is-not-to-discourage-the-use-of-it-on-steam\">Eurogamer</a></p>\n<p><img src=\"https://www.blognone.com/sites/default/files/externals/b36b80cc9304ce35d8fc71b1be04f2f9.jpg\" alt /></p>\n</div></div></div><div><div>Topics: </div><div><div><a href=\"/topics/valve\">Valve</a></div><div><a href=\"/topics/steam\">Steam</a></div><div><a href=\"/topics/games\">Games</a></div><div><a href=\"/topics/artificial-intelligence\">Artificial Intelligence</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"064cd037f545443ea497372128fed6b64bf8c4cbc73586d3289d5cd08edea37a","category":"Thai"}