{"title":"Elon Musk บอกจะแบนอุปกรณ์ Apple ถ้าใช้เครื่องมือของ OpenAI เชื่อมต่อระดับ OS","link":"https://www.blognone.com/node/140289","date":1718065414000,"content":"<div><div><div><p>Elon Musk เจ้าของ X และบริษัทปัญญาประดิษฐ์ xAI โพสต์ข้อความหลังจากแอปเปิลเปิดตัวปัญญาประดิษฐ์ <a href=\"https://www.blognone.com/node/140282\">Apple Intelligence</a> ซึ่งส่วนหนึ่งทำงานแบบบนอุปกรณ์ (On-device) แต่การทำงานบางส่วนผ่าน Siri ระบบอาจแจ้งขอเชื่อมต่อกับ ChatGPT เพื่อหาข้อมูลเพิ่มเติม</p>\n<p>Musk บอกว่า ถ้าแอปเปิลนำเครื่องมือของ OpenAI รวมมาในระดับระบบปฏิบัติ แบบนั้นอุปกรณ์แอปเปิลต้องถูกแบนจากบริษัททั้งหมดของเขา เพราะถือเป็นการละเมิดความปลอดภัยที่ร้ายแรง แม้แต่ผู้มาติดต่อก็ต้องเช็กว่าใช้อุปกรณ์แอปเปิลหรือไม่ หากมีก็ต้องเก็บไม่ให้นำเข้ามาในพื้นที่</p>\n<p>เขายังตอบโพสต์ของ MKBHD ว่าแอปเปิลใช้คำว่าปกป้องความเป็นส่วนตัว แต่ก็นำข้อมูลผู้ใช้งานส่งออกไปยัง AI ของบริษัทภายนอก ที่แอปเปิลไม่รู้การทำงาน ของ AI นั้น แบบนี้ไม่ใช่การปกป้องความเป็นส่วนตัว</p>\n<p>Craig Federighi กล่าวในตอนนำเสนอ Apple Intelligence ว่าการเชื่อมต่อกับ ChatGPT ของ Siri นั้น ไม่มีการเก็บข้อมูลเอาไว้ และ Siri จะถามทุกครั้งเมื่อต้องนำข้อมูลออกไปที่ ChatGPT</p>\n<p>Elon Musk เป็นหนึ่งในผู้ร่วมก่อตั้ง OpenAI โดยล่าสุดเขาได้<a href=\"https://www.blognone.com/node/138492\">ฟ้อง OpenAI</a> โดยให้เหตุผลว่าองค์กรได้เปลี่ยนเป้าหมายเพื่อแสวงหากำไร ท่าทีของ Musk ที่ออกมาเมื่อแอปเปิลเลือกพาร์ตเนอร์ด้าน AI กับ OpenAI จึงไม่เกินคาดนัก</p>\n<p>ที่มา: <a href=\"https://www.macrumors.com/2024/06/10/elon-musk-threatens-to-ban-apple-devices/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/5828b09a9279af34b0d55ab21c67a441.jpeg\" /></p>\n<blockquote><p>And visitors will have to check their Apple devices at the door, where they will be stored in a Faraday cage</p>\n<p>— Elon Musk (@elonmusk) <a href=\"https://twitter.com/elonmusk/status/1800265938694193183?ref_src=twsrc%5Etfw\">June 10, 2024</a></p></blockquote>\n<blockquote><p>Apple using the words “protect your privacy” while handing your data over to a third-party AI that they don’t understand and can’t themselves create is *not* protecting privacy at all!</p>\n<p>— Elon Musk (@elonmusk) <a href=\"https://twitter.com/elonmusk/status/1800273632687521846?ref_src=twsrc%5Etfw\">June 10, 2024</a></p></blockquote>\n<blockquote><p>Don’t want it. Either stop this creepy spyware or all Apple devices will be banned from the premises of my companies.</p>\n<p>— Elon Musk (@elonmusk) <a href=\"https://twitter.com/elonmusk/status/1800266437677768765?ref_src=twsrc%5Etfw\">June 10, 2024</a></p></blockquote>\n<blockquote><p><a href=\"https://t.co/7OgZAAdPf6\">pic.twitter.com/7OgZAAdPf6</a></p>\n<p>— Elon Musk (@elonmusk) <a href=\"https://twitter.com/elonmusk/status/1800272349134279011?ref_src=twsrc%5Etfw\">June 10, 2024</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/apple\">Apple</a></div><div><a href=\"/topics/openai\">OpenAI</a></div><div><a href=\"/topics/apple-intelligence\">Apple Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62c2859b4b74fb5e99dbe8ec9aab364d2fb02acf8b8ffdb340b8fa378587ed57","category":"Thai"}