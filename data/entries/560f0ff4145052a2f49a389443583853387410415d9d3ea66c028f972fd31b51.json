{"title":"Kaspersky ออกตัวสแกนไวรัส Virus Removal Tool (KVRT) เวอร์ชันลินุกซ์","link":"https://www.blognone.com/node/140094","date":1717310074000,"content":"<div><div><div><p>บริษัทความปลอดภัย Kaspersky ออกเครื่องมือจัดการไวรัสและมัลแวร์บนลินุกซ์ Kaspersky Virus Removal Tool (KVRT) for Linux ซึ่งเคยมีเวอร์ชันบนวินโดวส์มาก่อนแล้ว</p>\n<p>KVRT ไม่ได้เป็นแอนตี้ไวรัสเต็มรูปแบบที่คอยมอนิเตอร์เครื่องของเราอยู่ตลอดเวลา แต่ใช้สแกนดูได้ว่าเครื่องลินุกซ์ของเรามีไวรัสหรือมัลแวร์แอบแฝงอยู่หรือไม่ โปรแกรมตัวนี้<a href=\"https://www.kaspersky.com/downloads/free-virus-removal-tool\">เปิดให้ดาวน์โหลดฟรีบนเว็บไซต์ Kaspersky</a> สิ่งที่ต้องแลกมาคือมันไม่อัพเดตฐานข้อมูลไวรัสให้อัตโนมัติ หากต้องการให้ข้อมูลอัพเดตก็ต้องขยันดาวน์โหลดไฟล์ใหม่มาเรื่อยๆ (Kaspersky บอกว่าเวอร์ชันไฟล์เปลี่ยนบ่อยๆ วันละหลายครั้ง)</p>\n<p>KVRT รองรับการใช้งานบนซีพียู x86-64 เท่านั้น รองรับดิสโทรหลากหลาย (<a href=\"https://support.kaspersky.com/help/kvrt/2024/en-us/269440.htm\">รายชื่อทั้งหมด</a>) และหากดิสโทรไม่ซัพพอร์ตโดยตรงก็มีโอกาสสูงที่มันจะรันได้</p>\n<p>ที่มา - <a href=\"https://www.kaspersky.com/blog/kvrt-for-linux/51375/\">Kaspersky</a></p>\n<p><img src=\"https://www.blognone.com/sites/default/files/externals/8e8eebe2e1a0a670cfdcc49bb26d3beb.jpg\" /></p>\n</div></div></div><div><div>Topics: </div><div><div><a href=\"/topics/kaspersky\">Kaspersky</a></div><div><a href=\"/topics/antivirus\">Antivirus</a></div><div><a href=\"/topics/security\">Security</a></div><div><a href=\"/topics/linux\">Linux</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"560f0ff4145052a2f49a389443583853387410415d9d3ea66c028f972fd31b51","category":"Thai"}