{"title":"Nasdaq ซื้อกิจการ Adenza ผู้พัฒนาซอฟต์แวร์สำหรับลูกค้าธุรกิจการเงิน มูลค่าดีล 10,500 ล้านดอลลาร์","link":"https://www.blognone.com/node/134304","date":1686578001000,"content":"<div><div><div><p>Nasdaq ผู้ให้บริการแพลตฟอร์มซื้อขายสินทรัพย์ทางการเงิน ประกาศซื้อกิจการ Adenza ผู้พัฒนาซอฟต์แวร์ด้านการเงิน โดยเป็นการซื้อกิจการจากบริษัทการลงทุน Thoma Bravo ด้วยมูลค่าดีล 10,500 ล้านดอลลาร์ แบ่งเป็นเงินสด 5.75 พันล้านดอลลาร์ และหุ้นสามัญของ Nasdaq 85.6 ล้านหุ้น</p>\n<p>Tal Cohen ประธานส่วนธุรกิจแพลตฟอร์มซื้อขายของ Nasdaq กล่าวว่า Adenza จะเข้ามาเติมเต็มบริการซอฟต์แวร์และเทคโนโลยีสำหรับลูกค้า ซึ่งช่วยบริหารจัดการความเสี่ยงและปฏิบัติตามกฎกำกับดูแลได้อย่างมีประสิทธิภาพ</p>\n<p>Adenza เป็นผู้พัฒนาซอฟต์แวร์ทางการเงิน ซึ่งมีลูกค้าทั้งธนาคารและผู้ให้บริการในธุรกิจการเงินมากกว่า 60,000 รายทั่วโลก บริษัทคาดว่าจะมีรายได้ในปี 2023 นี้ ประมาณ 590 ล้านดอลลาร์ มีอัตรากำไรแบบ EBITDA ที่ประมาณ 58%</p>\n<p>ที่มา: <a href=\"https://ir.nasdaq.com/news-releases/news-release-details/nasdaq-accelerates-its-transformation-leading-technology\">Nasdaq</a></p>\n<p><img alt=\"No Description\" src=\"https://www.blognone.com/sites/default/files/externals/9ba5140f33b5b835f1a133cf12158cbc.jpg\" /></p>\n</div></div></div><div><div>Topics: </div><div><div><a href=\"/topics/nasdaq\">NASDAQ</a></div><div><a href=\"/topics/fintech\">FinTech</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90476a6d9510d4a2a4155003d965bca98ed2fa3483bc13325b9b88c00bcb4dbd","category":"Thai"}