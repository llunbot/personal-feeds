{"title":"หน้าสดประชุมออนไลน์ก็สวยได้! Microsoft Teams x Maybelline เพิ่มฟิลเตอร์ “เครื่องสำอาง AI”","link":"https://www.blognone.com/node/134928","date":1689857227000,"content":"<div><div><div><p>Microsoft Teams ร่วมมือกับ Maybelline Beauty เพิ่มฟิลเตอร์เครื่องสำอางเสมือนจริงด้วย AI ปล่อยฟิลเตอร์ 12 ลุค ให้ผู้ใช้บน Microsoft Teams แบบองค์กรใช้ฟิลเตอร์เครื่องสำอางเวลาเปิดกล้องประชุมให้เสมือนแต่งหน้าจริง</p>\n<p>ฟิลเตอร์แต่ละลุคจะให้รายละเอียดเกี่ยวกับผลิตภัณฑ์และเฉดสีของ Maybelline จริงๆ ตามฟิลเตอร์ที่ได้ลอง ถือว่าเป็นการสร้างประสบการณ์เสมือนจริงให้กับลูกค้า ซึ่งเบื้องหลังของฟิลเตอร์เครื่องสำอางนี้มีการนำ AI มาใช้งาน จากบริการของ Modiface บริษัทเทคโนโลยีเสมือนที่มุ่งเน้นไปที่ธุรกิจด้านความงาม ที่ผ่านมาบริการฟิลเตอร์ความงามได้รับความนิยมและถูกบริษัทเครื่องสำอางชื่อดังอย่าง Sephora และ Estée Lauder บริษัทแม่ของ Maybelline, L’Oreal นำไปใช้เพื่อสร้างประสบการณ์ให้กับลูกค้า</p>\n<p>รวมไปถึงยังได้รับความร่วมมือกับ Geena Davis Institute on Gender in Media องค์กรสาธารณะที่ไม่แสวงหากำไร เพื่อให้ฟิลเตอร์ AI นี้เหมาะสมสำหรับผู้ใช้ที่หลากหลาย จะเปิดให้ลูกค้า Microsoft Teams แบบองค์กรทั่วโลกใช้ตั้งแต่วันนี้เป็นต้นไป โดยสามารถกดใช้งานได้จากแท็บ “Video Effects” แต่ยังไม่มีประกาศเปิดใช้สำหรับผู้ใช้งาน Microsoft Teams แบบฟรี</p>\n<p><img alt=\"No Description\" src=\"https://www.blognone.com/sites/default/files/externals/f8ae30cccd7f2bc94ac06ff38d80aad2.jpg\" /></p>\n<p>ที่มา: <a href=\"https://www.theverge.com/2023/7/19/23800648/microsoft-teams-maybelline-ai-beauty-filter-virtual-makeup\">Theverge</a></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bdcae03b9c2237b6f98aa76bb710c6758390fee4315871c526607704b166371f","category":"Thai"}