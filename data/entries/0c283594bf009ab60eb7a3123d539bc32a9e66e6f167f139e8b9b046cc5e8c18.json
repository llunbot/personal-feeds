{"title":"มาแล้ว! Facebook และ Messenger เพิ่มฟีเจอร์ Broadcast สำหรับเพจ แบบเดียวกับ Instagram","link":"https://www.blognone.com/node/136305","date":1697708295000,"content":"<div><div><div><p>Mark Zuckerberg ซีอีโอ Meta <a href=\"https://www.facebook.com/zuck/posts/pfbid02AF8djZtUoqRFFP23TL6T2F1ik94yVQ3UMRk5Aj6jC5MiDSEDnxszjQMpmCdU63jDl\">ประกาศ</a>ว่าฟีเจอร์ Broadcast ที่ใช้สำหรับการส่งข้อความสื่อสารทางเดียว ซึ่งปัจจุบันมีให้ใช้งานใน <a href=\"https://www.blognone.com/node/134383\">Instagram</a> ตอนนี้ขยายมาสู่ Facebook และ Messenger เพิ่มเติมแล้ว โดยจะทยอยเปิดใช้งานได้ไปครบทุกคนในไม่กี่สัปดาห์ข้างหน้า (ทั้งนี้หลาย Pages ในไทยได้ใช้งานมาก่อนหน้านี้ระยะหนึ่ง)</p>\n<p>Broadcast เป็นฟีเจอร์สำหรับเปิดให้ผู้ติดตามเพจ สามารถรับข้อมูลเนื้อหาล่าสุดได้ทันทีมากขึ้น ซึ่งเพจก็สามารถใช้ฟีเจอร์นี้เพื่อสร้างกิจกรรมกับชุมชนผู้ติดตามได้อีกช่องทางหนึ่ง การส่งข้อความจะเป็นแบบทางเดียว ผู้ติดตามสามารถตอบโต้ได้ผ่าน Emoji Reaction หรือตอบคำถามโพลล์</p>\n<p>ผู้ดูแล Pages ที่ได้รับฟีเจอร์นี้ สามารถเปิดใช้งาน Broadcast ได้เลยทันที แต่หากยังไม่ได้ฟีเจอร์นี้ก็สามารถ<a href=\"https://www.facebook.com/broadcastchannelsearlyaccess\">ส่งคำขอ Waitlist</a> ก่อนได้</p>\n<p>ที่มา: <a href=\"https://about.fb.com/news/2023/10/broadcast-channels-on-facebook-and-messenger/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/956bcdd10959c0c10a6cad35fcd7e0ff.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/facebook-messenger\">Facebook Messenger</a></div><div><a href=\"/topics/meta\">Meta</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c283594bf009ab60eb7a3123d539bc32a9e66e6f167f139e8b9b046cc5e8c18","category":"Thai"}