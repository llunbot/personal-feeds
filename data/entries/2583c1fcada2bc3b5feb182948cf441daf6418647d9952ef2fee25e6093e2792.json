{"title":"Pfizer/BioNTech ร่วมมือบริษัทแอฟริกาใต้ตั้งโรงงานผลิตวัคซีน COVID-19 เริ่มเดินสายการผลิตสิ้นปีนี้","link":"https://www.blognone.com/node/123836","date":1626939966000,"content":"<div><div><div><p>Pfizer และ BioNTech ประกาศความร่วมมือกับ Biovac Institute ผู้ผลิตยาในแอฟริกาใต้เตรียมผลิตวัคซีน COVID-19 จากโรงงานของ Biovac ในเมือง Cape Town คาดว่าจะเริ่มเดินสายการผลิตได้ภายในสิ้นปีนี้ และเมื่อเดินหน้าผลิตได้เต็มที่จะมีกำลังผลิตปีละ 100 ล้านโดส</p>\n<p>วัคซีนจากโรงงานของ Biovac จะขายเฉพาะในเครือสหภาพแอฟริกัน (African Union) ที่มีสมาชิก 55 ชาติเท่านั้น</p>\n<p>Biovac เคยรับจ้างผลิตวัคซีน Prevnar 13 ให้กับ Pfizer มาตั้งแต่ปี 2015 การประกาศความร่วมมือครั้งนี้แม้จะเป็นเพียงการลงนามจดหมายแสดงเจตจำนงค์ (letter of intent) แต่ทั้งสองฝ่ายจะเริ่มกระบวนการถ่ายทอดเทคโนโลยีและติดตั้งอุปกรณ์ทันที</p>\n<p>ที่มา - <a href=\"https://www.pfizer.com/news/press-release/press-release-detail/pfizer-and-biontech-announce-collaboration-biovac\">Pfizer</a></p>\n<p><img src=\"https://www.blognone.com/sites/default/files/externals/d3ee8116e902ef220033013367d60c21.jpg\" /></p>\n</div></div></div><div><div>Topics: </div><div><div><a href=\"/topics/pfizer\">Pfizer</a></div><div><a href=\"/topics/biontech\">BioNTech</a></div><div><a href=\"/topics/covid-19\">COVID-19</a></div><div><a href=\"/topics/vaccine\">Vaccine</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2583c1fcada2bc3b5feb182948cf441daf6418647d9952ef2fee25e6093e2792","category":"Thai"}