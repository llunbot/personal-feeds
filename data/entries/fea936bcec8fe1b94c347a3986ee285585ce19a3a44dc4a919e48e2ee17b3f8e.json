{"title":"พบ PS5 Slim ลงทะเบียนรับประกันไม่ได้เพราะ Sony ยังไม่ได้ใส่ข้อมูลสินค้าเข้าไปในระบบ","link":"https://www.blognone.com/node/138541","date":1709620768000,"content":"<div><div><div><p>PlayStation 5 โมเดลใหม่ (เรียกกันเล่นๆ ว่า PS5 Slim) ที่วางจำหน่ายในไทยอย่างเป็นทางการเมื่อวันที่ 20 กุมภาพันธ์ที่ผ่านมา จนถึงตอนนี้มีผู้ใช้งานพบว่าตนเองยังไม่สามารถลงทะเบียน My Sony เพื่อรับประกันของตัวเครื่องจาก Sony ได้ ทั้ง ๆ ที่ Sony บอกว่าควรลงทะเบียนสินค้าภายใน 15 วันหลังจากซื้อสินค้า</p>\n<p>ทีมงาน Blognone ได้ลองทุกวิถีทางเพื่อลงทะเบียนรับประกันกับ Sony ผ่านเว็บไซต์แต่กลับพบว่าทำยังไงก็ลงทะเบียนไม่ได้แม้ว่าชื่อรุ่นของ PS5 โมเดลใหม่ที่กรอกไปว่าเป็น CFI-2018B01 จะถูกต้อง แต่พอใส่หมายเลขเครื่องกลับไม่พบข้อมูลในระบบแต่อย่างใด</p>\n<p>เมื่อวานสอบถามไปยัง Sony Store Thailand และได้รับคำตอบว่า PS5 โมเดลใหม่ยังเป็นสินค้าใหม่ อยู่ในระหว่างการอัปเดตข้อมูลในระบบ พร้อมแนะนำให้ผู้ใช้เว้นช่วงการลงทะเบียนไปประมาณ 2 สัปดาห์ ซึ่งขัดแย้งกับกฎของ Sony ที่ระบุว่าให้ลงทะเบียนสินค้าภายใน 15 วันหลังซื้อสินค้า (ผู้ใช้งานซื้อเครื่องมาวันที่ 21 กุมภาพันธ์ ณ ปัจจุบันเข้าสู่วันที่ 14 แล้ว)</p>\n<p>เหตุการณ์นี้เคยเกิดขึ้นมาแล้วในช่วงที่ PS5 โมเดลแรกวางจำหน่ายที่มีผู้ใช้งานไม่สามารถลงทะเบียนเพื่อรับประกันสินค้าได้ต้องรอเกือบเดือนถึงจะมีข้อมูลสินค้าในระบบ และเป็นแบบนี้เรื่อยมากับสินค้ารุ่นใหม่ ๆ ที่ Sony ไทยวางจำหน่าย</p>\n<p><img alt=\"No Description\" src=\"https://www.blognone.com/sites/default/files/externals/5d1032e3cd3e9f18228a8ad62bd21cf5.png\" /><img alt=\"No Description\" src=\"https://www.blognone.com/sites/default/files/externals/0aaabd4294832e0084d24a844c140bef.png\" /></p>\n<p>ที่มา - ทีมงาน Blognone ประสบเอง</p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/thailand\">Thailand</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fea936bcec8fe1b94c347a3986ee285585ce19a3a44dc4a919e48e2ee17b3f8e","category":"Thai"}