{"title":"พบ Chrome for Android กำลังเพิ่มฟีเจอร์อ่าน PDF ในเบราว์เซอร์ ไม่ต้องดาวน์โหลดไฟล์ก่อน","link":"https://www.blognone.com/node/138194","date":1707889681000,"content":"<div><div><div><p>ข้อจำกัดอย่างหนึ่งของ Chrome for Android ที่ทำให้หลายคนหงุดหงิดคือ การเปิดลิงก์ที่เป็น PDF จะต้องดาวน์โหลดไฟล์มาลงในเครื่องก่อน แล้วค่อยใช้ตัวอ่าน PDF ในเครื่องเปิดไฟล์อีกที ซึ่งแตกต่างจาก Chrome เวอร์ชันเดสก์ท็อปที่สามารถแสดงผล PDF ได้โดยตรง</p>\n<p>ล่าสุดมีคนไปพบ flag ใน Chrome Canary for Android ชื่อ \"Open PDF inline on Android\" โผล่เข้ามาแล้ว แม้ฟีเจอร์นี้ยังใช้งานไม่ได้ในตอนนี้ แต่ก็เป็นสัญญาณอันดีว่า Chrome ซึ่งเป็นเบราว์เซอร์ที่มีคนใช้เยอะที่สุดบน Android จะรองรับการอ่าน PDF สักที</p>\n<p>ที่มา - <a href=\"https://mspoweruser.com/google-to-add-mobile-feature-that-lets-you-open-pdf-in-chrome-without-downloading/\">MSPoweruser</a></p>\n<blockquote><p>New flag in Chrome Canary for Android to open PDFs inline (it doesn't seem to work yet):<a href=\"https://t.co/5gzPoEkVEQ\">https://t.co/5gzPoEkVEQ</a> <a href=\"https://t.co/y4YFVReEU0\">pic.twitter.com/y4YFVReEU0</a></p>\n<p>— Leopeva64 (@Leopeva64) <a href=\"https://twitter.com/Leopeva64/status/1757371567523222009?ref_src=twsrc%5Etfw\">February 13, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/a2c6ac7d75887dea51dfd5bf0fd8329d.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/pdf\">PDF</a></div><div><a href=\"/topics/android\">Android</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3c8e04652721c6ba7749488f4be923fc86fe4a403b37a232d7fc4208b263796","category":"Thai"}