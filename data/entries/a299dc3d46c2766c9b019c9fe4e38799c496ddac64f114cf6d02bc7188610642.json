{"title":"เครือข่ายโรงพยาบาลในแคนาดาถูกโจมตีไซเบอร์ ระบบไอทีใช้งานไม่ได้ทั้งจังหวัด","link":"https://www.blognone.com/node/125762","date":1636526187000,"content":"<div><div><div><p>เครือข่ายโรงพยาบาลในจังหวัด Newfoundland and Labrador (ชื่อเป็นสองเขตแต่<a href=\"https://www.gov.nl.ca/\">เป็นจังหวัดเดียวกัน</a>) ถูกโจมตีไซเบอร์จนระบบไอทีใช้งานไม่ได้จำนวนมาก ทั้งอีเมล, ระบบส่งผลแล็บ, ระบบภาพวิเคราะห์โรค ทำให้โรงพยาบาลในเครือข่ายต้องกลับไปใช้เอกสารกระดาษจนติดขัด ตอนนี้มีคนไข้ถูกยกเลิกนัดแล้วนับพันราย</p>\n<p>ตอนนี้ยังไม่มีข้อมูลว่าการโจมตีเป็นรูปแบบใด แต่คาดว่าน่าจะเป็นมัลแวร์เรียกค่าไถ่ โดยเจ้าหน้าที่พบการโจมตีตั้งแต่วันเสาร์ที่ 30 ตุลาคมที่ผ่านมา และเพิ่งกู้ระบบอีเมลได้เมื่อสัปดาห์ที่แล้ว</p>\n<p>เหตุการณ์ครั้งนี้อาจจะเป็นการโจมตีเครือข่ายโรงพยาบาลครั้งที่ร้ายแรงที่สุดครั้งหนึ่ง เนื่องจากกระทบโรงพยาบาลจำนวนมาก ก่อนหน้านี้ระบบที่กระทบมักเป็นระบบของโรงพยาบาลแห่งใดแห่งหนึ่ง หรือระบบบางส่วนของโรงพยาบาล</p>\n<p>ที่มา - <a href=\"https://globalnews.ca/news/8350768/nl-cyberattack-expert-deserves-federal-response/\">Gobal News</a>, <a href=\"https://www.cbc.ca/news/canada/newfoundland-labrador/nl-cyber-attack-worst-canada-1.6236210\">CBC</a></p>\n<p><img src=\"https://www.blognone.com/sites/default/files/externals/28d4531999561c1424a30331fcce7565.jpg\" /></p>\n<p>ภาพโดย <a href=\"https://pixabay.com/th/photos/%e0%b8%ab%e0%b8%b9%e0%b8%9f%e0%b8%b1%e0%b8%87-%e0%b9%82%e0%b8%a3%e0%b8%87%e0%b8%9e%e0%b8%a2%e0%b8%b2%e0%b8%9a%e0%b8%b2%e0%b8%a5-%e0%b8%ab%e0%b8%a1%e0%b8%ad-%e0%b8%aa%e0%b8%b8%e0%b8%82%e0%b8%a0%e0%b8%b2%e0%b8%9e-%e0%b8%a2%e0%b8%b2-840125/\">Parentingupstream</a></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a299dc3d46c2766c9b019c9fe4e38799c496ddac64f114cf6d02bc7188610642","category":"Thai"}