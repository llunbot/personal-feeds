{"title":"Universal Print บริการสั่งพิมพ์ผ่านคลาวด์ของไมโครซอฟท์ รองรับ macOS แล้ว","link":"https://www.blognone.com/node/136812","date":1700354261000,"content":"<div><div><div><p>ไมโครซอฟท์มี<a href=\"https://www.blognone.com/node/115013\">บริการจัดการเครื่องพิมพ์ผ่านคลาวด์ชื่อ Universal Print มาตั้งแต่ปี 2020</a> มันเหมือนเป็นการยก Print Server ไปอยู่บนคลาวด์ Azure แล้วให้องค์กรเช่าใช้งาน (เป็นส่วนหนึ่งของแพ็กเกจ Microsoft 365)</p>\n<p>เวลาผ่านมา 3 ปี Universal Print พัฒนามาเรื่อยๆ จนตอนนี้มีพาร์ทเนอร์เป็นบริษัทเครื่องพิมพ์เข้าร่วมเกือบทุกราย เช่น Brother, Canon, Epson, HP, Kyocera, Lexmark, Ricoh, Sharp, Xerox</p>\n<p>ล่าสุดในงาน Ignite 2023 ไมโครซอฟท์ประกาศว่า Universal Print รองรับการสั่งพิมพ์จากเครื่องแมคแล้ว ผู้ใช้แมคสามารถกดสั่งพิมพ์จากแอพบน macOS ได้เหมือนสั่งพิมพ์ปกติ ไม่ต้องติดตั้งซอฟต์แวร์หรือไดรเวอร์เพิ่มเติม</p>\n<p>Universal Print ยังรองรับฟีเจอร์ pull printing คือกดสั่งพิมพ์จากคอมพิวเตอร์ก่อน แล้วค่อยเดินไปกด PIN หรือสแกน QR ที่หน้าเครื่องพิมพ์อีกที เพื่อสั่งพิมพ์จริงๆ แล้วยืนรอรับกระดาษที่พิมพ์เสร็จได้เลย ป้องกันปัญหาความลับรั่วไหลจากการสั่งพิมพ์ทิ้งไว้แล้วยังไม่เดินไปหยิบกระดาษในทันที</p>\n<p><img alt=\"No Description\" src=\"https://www.blognone.com/sites/default/files/externals/0b0b572b71e768faf277a7b5bccf2e48.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2e7a420639dcd28ce3693579551f990b.png\" /></p>\n<p>ที่มา - <a href=\"https://techcommunity.microsoft.com/t5/windows-it-pro-blog/what-s-new-with-windows-at-microsoft-ignite-2023/ba-p/3980507\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/macos\">macOS</a></div><div><a href=\"/topics/printer\">Printer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37733d96fd2720c3dc9f779529b6483724bef418f0cf1c9f4714973858cf561e","category":"Thai"}