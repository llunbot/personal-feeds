{"title":"เผย Apple มีโครงการพัฒนาให้ Apple Watch ใช้งานร่วมกับ Android ได้ แต่ถูกยกเลิกไปก่อน","link":"https://www.blognone.com/node/136537","date":1698904242000,"content":"<div><div><div><p>ในรายงานของ Mark Gurman แห่ง Bloomberg เกี่ยวกับ<a href=\"https://www.blognone.com/node/136524\">ฟีเจอร์ใหม่ของ Apple Watch ปีหน้า</a> ที่จะรองรับการวัดความดันเลือด เขายังรายงานข้อมูลหลายอย่างเกี่ยวกับการพัฒนาโครงการด้านสุขภาพของแอปเปิล</p>\n<p>ประเด็นหนึ่งคือทีมวิศวกรของแอปเปิล เคยพยายามพัฒนาให้ Apple Watch และแอป Health สามารถทำงานร่วมกับ Android ได้ โดยมองว่าจะช่วยขยายตลาดไปยังประเทศซึ่ง iPhone มีส่วนแบ่งตลาดไม่มาก ตลอดจนเพิ่มโอกาสในตลาด Android เองที่มีสมาร์ทโฟนหลายพันล้านเครื่อง</p>\n<p>อย่างไรก็ตามโครงการดังกล่าวก็พัฒนามาในระดับเกือบเสร็จสิ้นแล้ว แต่ถูกยกเลิกไปก่อน ซึ่งรายงานไม่ได้บอกว่าเกิดขึ้นช่วงเวลาใด ซึ่งเหตุผลหลักก็มาจากหาก Apple Watch ทำงานร่วมกับ Android ได้ ก็จะลดคุณค่าในการทำงานร่วมกับ iPhone เอง ซึ่งแอปเปิลยังให้น้ำหนักการเปลี่ยนผู้ใช้ Android ให้ย้ายมา iPhone เป็นเรื่องสำคัญที่สุดนั่นเอง</p>\n<p>ที่มา: <a href=\"https://9to5google.com/2023/11/01/apple-watch-android-support/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/d222056e05b5d548d18880c0dfc98beb.png\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div><div><a href=\"/topics/android\">Android</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbda15798a97c8aab8d174476fac3809ab67ad87e2d6a37247c90017e6b151a3","category":"Thai"}