{"title":"เปิดตัว ThinkPad X9 รุ่น 14\" และ 15\" ใช้ตัวเครื่องสีเทา ไม่มีตุ่มแดง TrackPoint แล้ว","link":"https://www.blognone.com/node/143985","date":1736322906000,"content":"<div><div><div><p>Lenovo เปิดตัวโน้ตบุ๊กธุรกิจระดับพรีเมียม ThinkPad X9 ใช้ดีไซน์ตัวเครื่องสีเทา Thunder Grey ทั้งหมด ไม่มีสีดำให้เลือกแล้ว และไม่มีตุ่มแดง TrackPoint ที่เป็นเอกลักษณ์แล้ว</p>\n<p>ThinkPad X9 (ไม่มีคำอธิบายว่าทำไมใช้เลข 9 และต่างจากซีรีส์​ X1 เดิมอย่างไร) มีให้เลือก 2 ขนาดหน้าจอคือ 14\" และ 15\" โดยทั้งคู่เป็น <a href=\"https://www.blognone.com/node/141886\">Aura Edition ที่ร่วมพัฒนากับอินเทล</a> และใช้แบรนด์นี้มาก่อนแล้วกับ ThinkPad X1 Carbon รุ่นหน้าจอ 13\"</p>\n<p>ประกาศของ Lenovo ใช้คำว่า \"new contemporary design\" ผสานความหรูหรากับการใช้งานจริงไว้ด้วยกัน ตัววัสดุฝาด้านบนเป็นอะลูมิเนียมรีไซเคิล 50% และยังผ่านมาตรฐานความทนทาน MIL-SPEC 810H ตามความคาดหวังของลูกค้า ThinkPad</p>\n<p>ดีไซน์อีกจุดที่น่าสนใจคือด้านใต้เครื่อง รวมชิ้นส่วนสำคัญๆ และพอร์ตเชื่อมต่อ เข้าเป็นก้อนบล็อคเดียวกันเรียกว่า engine hub เพื่อประสิทธิภาพในการระบายความร้อน มีฝาปิดที่ถอดชิ้นส่วนมาซ่อมแซมได้ง่าย</p>\n<p>สเปกอื่นๆ มีดังนี้</p>\n<ul>\n<li>หน้าจอ 14\" WUXGA OLED non-touch หรือ 2.8K OLED Touch</li>\n<li>หน้าจอ 15.3\" 2.8K OLED Touch &amp; Non-touch</li>\n<li>ซีพียู​ Intel Core Ultra 200 สูงสุด Core Ultra 7 vPro</li>\n<li>แรมสูงสุด 32GB LPDDR5x</li>\n<li>สตอเรจสูงสุด 2TB PCIe Gen4 SSD</li>\n<li>พอร์ตเชื่อมต่อ 2 x Thunderbolt 4™, 3.5mm Audio, HDMI 2.1, USB-A, Wi-Fi 7, Bluetooth  5.4</li>\n<li>น้ำหนัก 1.21 kg (14\") และ 1.45 kg (15\")</li>\n</ul>\n<p>ThinkPad X9 Aura Edition จะเริ่มวางขายในเดือนกุมภาพันธ์ 2025 รุ่นหน้าจอ 14\" ราคาเริ่มต้น 1,399 ดอลลาร์ รุ่นหน้าจอ 15\" ราคาเริ่มต้น 1,549 ดอลลาร์</p>\n<p>ที่มา - <a href=\"https://news.lenovo.com/pressroom/press-releases/lenovo-at-ces-2025-redefining-business-technology-with-bold-innovations-and-ai-powered-solutions/\">Lenovo</a></p>\n<p><img alt=\"No Description\" src=\"https://www.blognone.com/sites/default/files/externals/c8d6de9a3c03e8523a07db31658fbe7d.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/47f668d5ce110b12cc30376f432c49ad.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2d23723c3fa13720408ffaa349049601.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d0054ac542c920ab7a72342a26df9bbb.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d979cab06d88cd871b0e48bd805670e4.jpeg\" /></p>\n</div></div></div><div><div>Topics: </div><div><div><a href=\"/topics/thinkpad\">ThinkPad</a></div><div><a href=\"/topics/lenovo\">Lenovo</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87592ba9d7f4c7cec831b2a220aa7a002e3ea2d8adfed80dfa39e70e5776b3a6","category":"Thai"}