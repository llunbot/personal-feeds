{"title":"Alphabet ยกเลิกโครงการหุ่นยนต์วิเคราะห์ไร่เกษตรกรรม Mineral","link":"https://www.blognone.com/node/140725","date":1720054472000,"content":"<div><div><div><p>Bloomberg รายงานว่า Alphabet ยกเลิก<a href=\"https://www.blognone.com/node/118984\">โครงการ Mineral หุ่นยนต์ที่เดินตามไร่เพื่อวิเคราะห์พืชทีละต้น</a> ซึ่งเริ่มทำในปี 2020 ภายใต้โครงการ X และแยกตัวมาเป็นบริษัทลูกในเครือ Alphabet เมื่อปี 2023</p>\n<p>ในเอกสารภายในของ Alphabet ที่ Bloomberg ได้มา ระบุว่า Mineral ค้นหาโมเดลธุรกิจที่เหมาะสมไม่เจอ อีกทั้งธุรกิจหุ่นยนต์การเกษตรมีการแข่งขันสูง อัตรากำไรต่ำ และสุดท้าย Alphabet ตัดสินใจขายเทคโนโลยีของ Mineral ให้กับบริษัท Driscoll's ที่ทำธุรกิจด้านปลูกเบอร์รี่ ซึ่งเป็นพาร์ทเนอร์ทดสอบระบบหุ่นยนต์กันอยู่ก่อนแล้ว</p>\n<p>ข้อมูลนี้ได้รับการยืนยันจากฝั่ง Driscoll's ที่ให้สัมภาษณ์กับ Bloomberg ว่าใช้หุ่นยนต์ Mineral วิเคราะห์ว่าเบอร์รีแต่ละไร่จะมีผลผลิตมากน้อยแค่ไหน เพื่อให้พยากรณ์ผลผลิตแม่นยำขึ้น ทางตัวแทนของ Driscoll's บอกว่าผิดหวังที่ Alphabet ยกเลิกโครงการนี้ และบอกว่าจะนำเทคโนโลยีของ Mineral ไปใช้งานต่อแทน</p>\n<p>ที่มา - <a href=\"https://www.bloomberg.com/news/articles/2024-07-03/alphabet-shutters-mineral-licenses-ag-tech-to-berry-producer-driscoll-s\">Bloomberg</a>, <a href=\"https://www.theverge.com/2024/7/3/24191582/alphabet-shutters-mineral-agriculture-robot-startup-x-labs\">The Verge</a></p>\n<p><img src=\"https://www.blognone.com/sites/default/files/externals/e5e852dfbe45a882a9a087b208b7dd3f.jpeg\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/x\">X</a></div><div><a href=\"/topics/agriculture\">Agriculture</a></div><div><a href=\"/topics/robotics\">Robotics</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5ce9102cbe68cdf0abb45793e4b40d06d098ee335b79c0788d07d180fa04f5d","category":"Thai"}