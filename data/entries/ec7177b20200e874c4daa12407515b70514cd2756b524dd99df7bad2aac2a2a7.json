{"title":"Netflix และ SK Broadband ยุติคดีฟ้องร้อง และร่วมมือออกแพ็คเกจสำหรับลูกค้าในเกาหลีใต้","link":"https://www.blognone.com/node/135820","date":1695127428000,"content":"<div><div><div><p>ย้อนไปในปี 2020 Netflix ได้ยื่นฟ้อง SK Broadband ผู้ให้บริการอินเทอร์เน็ตรายใหญ่ในเกาหลีใต้ เนื่องจาก SK Broadband ต้องการเก็บค่าบริการเพิ่มจาก Netflix เพราะใช้แบนด์วิธจำนวนมาก แต่<a href=\"https://www.blognone.com/node/123475\">ศาลได้ยกฟ้อง</a> และทาง SK Broadband ก็<a href=\"https://www.blognone.com/node/125050\">ฟ้องกลับ</a>เพื่อให้ Netflix จ่ายเงินค่าใช้แบนด์วิธเพิ่มเติม ล่าสุดทั้งสองบริษัทได้ข้อตกลงร่วมกันแล้ว</p>\n<p>Netflix ประกาศว่าทั้ง Netflix และ SK Broadband ได้ตกลงยุติคดีฟ้องร้องระหว่างกันทั้งหมด และลงนามข้อตกลงเป็นพาร์ตเนอร์เพื่อพัฒนาบริการร่วมกัน ซึ่ง Netflix ก็บอกว่าจะนำเทคโนโลยี AI ของทาง SK Telecom และ SK Broadband มาใช้ปรับปรุงบริการด้วย</p>\n<p>ทั้ง SK Broadband ที่ให้บริการอินเทอร์เน็ตบ้าน และ SK Telecom ที่ให้บริการเครือข่ายโทรศัพท์มือถือยังเตรียมออกแพ็คเกจใหม่ ที่พ่วงบริการ Netflix เข้ามาด้วยให้กับลูกค้า ซึ่งบอกว่าเป็นการพัฒนาประสบการณ์การรับชม Netflix ที่ดีขึ้น</p>\n<p>ที่มา: <a href=\"https://about.netflix.com/en/news/sk-telecom-sk-broadband-and-netflix-establish-strategic-partnership-to\">Netflix</a> ผ่าน <a href=\"https://www.theverge.com/2023/9/18/23879475/netflix-squid-game-sk-broadband-partnership\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/e59e80e397da20ac6d717cc03db0353a.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/south-korea\">South Korea</a></div><div><a href=\"/topics/video-streaming\">Video Streaming</a></div><div><a href=\"/topics/lawsuits\">Lawsuits</a></div><div><a href=\"/topics/net-neutrality\">Net Neutrality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec7177b20200e874c4daa12407515b70514cd2756b524dd99df7bad2aac2a2a7","category":"Thai"}