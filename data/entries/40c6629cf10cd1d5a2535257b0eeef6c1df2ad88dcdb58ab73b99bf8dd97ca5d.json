{"title":"Wiz ซื้อกิจการ Dazz บริษัทแก้ปัญหาความปลอดภัยและ Risk Management","link":"https://www.blognone.com/node/143306","date":1732521081000,"content":"<div><div><div><p>Wiz บริษัทด้านความปลอดภัยบนคลาวด์ ประกาศซื้อกิจการ Dazz บริษัทที่เชี่ยวชาญด้านการแก้ปัญหาความปลอดภัย และบริหารจัดการความเสี่ยง ดีลดังกล่าวไม่มีการเปิดเผยมูลค่า แต่ TechCrunch อ้างตัวเลขที่ประมาณ 450 ล้านดอลลาร์</p>\n<p>Wiz บอกว่าองค์กรทุกวันนี้มีความเสี่ยงในทุกจุดการเชื่อมต่อ ทั้งระดับโค้ดจนถึงคลาวด์หรือแม้แต่ออนพรีมิส จึงต้องการเครื่องมือเพื่อจัดลำดับความเสี่ยง และการบริหารจัดการเพื่อประกอบการตัดสินใจต่าง ๆ ทำให้บริษัทซื้อกิจการ Dazz เพื่อเสริมเครื่องมือในส่วนนี้</p>\n<p>ในแถลงการณ์นี้ Assaf Rappaport ซีอีโอ Wiz ยังให้ข้อมูลว่าเขาและ Merav Bahat ซีอีโอ Dazz รู้จักกันมานาน เพราะเคยทำงานที่ไมโครซอฟท์มาด้วยกัน ก่อนแยกมาตั้งบริษัทเกี่ยวกับความปลอดภัย</p>\n<p>ที่มา: <a href=\"https://www.wiz.io/blog/wiz-to-acquire-dazz-transforming-risk-remediation-from-cloud-to-code\">Wiz</a> และ <a href=\"https://techcrunch.com/2024/11/21/wiz-acquires-dazz-for-450m-to-expand-its-cybersecurity-platform/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/f98b4478505a7e36343ede77ed98b92c.png\" /></p>\n</div></div></div><div><div>Topics: </div><div><div><a href=\"/topics/wiz\">Wiz</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40c6629cf10cd1d5a2535257b0eeef6c1df2ad88dcdb58ab73b99bf8dd97ca5d","category":"Thai"}