{"title":"ระบบป้องกันโกง BattlEye และ Denovo ทำงานบน Windows on Arm ได้แล้ว เปิดทางให้เล่นเกมออนไลน์หลายเกม","link":"https://www.blognone.com/node/140506","date":1718876687000,"content":"<div><div><div><p>ไมโครซอฟท์เปิดเผยผ่านบล็อก DirectX Developer ว่าประเด็นเรื่อง<a href=\"https://www.blognone.com/node/139976\">การเล่นเกมบนเครื่อง Windows on Arm</a> มีความคืบหน้าไปอีกขั้น โดยซอฟต์แวร์ป้องกันโกงยอดนิยม 3 ตัวในตลาดคือ BattlEye, Denuvo Anti-Cheat, Wellbia XIGNCODE3 / UNCHEATER รองรับ Windows on Arm เรียบร้อยแล้ว</p>\n<p>แม้ว่าไมโครซอฟท์มี<a href=\"https://www.blognone.com/node/139866\">อีมูเลเตอร์ Prism ช่วยให้แปลงโค้ดของเกม x86 เดิมมาเป็น Arm</a> โดยนักพัฒนาเกมไม่ต้องทำอะไรเพิ่ม บวกกับ<a href=\"https://www.blognone.com/node/138166\">ฟีเจอร์ Auto SR ใช้ NPU ช่วยเพิ่มเฟรมเรต</a> สามารถทำงานได้ดีกับเกมดังๆ หลายเกม (เช่น Baldur's Gate 3 ตามคลิปที่ไมโครซอฟท์นำมาโชว์) แต่กลุ่มเกมออนไลน์ที่จำเป็นต้องมีระบบ anti-cheat ป้องกันการโกงระหว่างเล่น ยังมีปัญหาตรงนี้ เพราะจะไม่สามารถเล่นบน Windows on Arm ได้เลย</p>\n<p>Bastian Suter ซีอีโอของ BattlEye บอกว่าในหลายเดือนที่ผ่านมาได้ร่วมมือกับ Qualcomm พัฒนาไดรเวอร์เคอร์เนลที่เป็น Arm64  และร่วมมือกับไมโครซอฟท์ช่วยปรับปรุงอีมูเลเตอร์ Prism ให้รองรับ BattlEye ได้ดีขึ้นด้วย</p>\n<p>ตอนนี้ BattlEye ทำงานได้แล้วบน Windows 11 24H2 โดยต้องอัพเดตแพตช์เป็นเวอร์ชัน 26100.863 ด้วย ซึ่งไมโครซอฟท์ได้เดโมเกม Tom Clancy’s Rainbow Six Siege ที่มีระบบ BattlEye รันบน Copilot+ PC ให้ดูกันตามคลิป</p>\n<p>ที่มา - <a href=\"https://devblogs.microsoft.com/directx/step-forward-for-gaming-on-arm-devices-2024/\">Microsoft</a></p>\n</div></div></div><div><div>Topics: </div><div><div><a href=\"/topics/anti-cheat\">Anti-Cheat</a></div><div><a href=\"/topics/windows-11\">Windows 11</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/arm\">Arm</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8f7e8f5bf6e1afbc03f878707503e1ad96c3104c5cc731efce9ef4d4dca0e56","category":"Thai"}