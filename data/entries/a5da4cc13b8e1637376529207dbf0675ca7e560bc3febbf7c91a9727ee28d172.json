{"title":"ทางการอินเดียบอก Apple เร่งขนส่ง iPhone ไปอเมริกาก่อนคำสั่งขึ้นภาษี ใช้เครื่องบิน 5 ลำ ใน 3 วัน","link":"https://www.blognone.com/node/145752","date":1744178350000,"content":"<div><div><div><p>มีข่าวข้างกันประเด็นแอปเปิล<a href=\"https://www.blognone.com/node/145723\">สั่งเพิ่มการนำเข้า iPhone</a> ที่ผลิตในอินเดียไปขายในสหรัฐอเมริกา เพื่อหวัง<a href=\"https://www.blognone.com/node/145630\">ชดเชยภาษีนำเข้า</a>ของอินเดียที่ต่ำกว่าจีนที่เป็นฐานการผลิตหลัก โดยตัวแทนของหน่วยงานในอินเดียเปิดเผยว่า ในสัปดาห์สุดท้ายของเดือนมีนาคม แอปเปิลได้ขนส่ง iPhone และสินค้าอื่นด้วยเครื่องบินจำนวน 5 ลำ ออกจากประเทศอินเดียไปยังปลายทางสหรัฐอเมริกา ทั้งหมดใช้เวลาเพียง 3 วัน ซึ่งเป็นจำนวนที่สูงมากกว่าปกติ</p>\n<p>รายงานบอกว่าแอปเปิลได้เร่งการขนส่ง iPhone ออกจากจีนด้วยเช่นกันในช่วงปลายเดือนมีนาคม ซึ่งต่างไปจากปกติเพราะเดือนมีนาคมยอดขายสินค้ามักไม่สูง จึงคาดว่าแอปเปิลต้องการนำสินค้าที่มีอัตราภาษีนำเข้าต่ำไปสต็อกในอเมริกาก่อน เพื่อใช้<a href=\"https://www.blognone.com/node/145736\">ขายในช่วงเวลานี้</a>ที่สถานการณ์ภาษีนำเข้าสินค้ายังไม่แน่นอน</p>\n<p>ปัจจุบันอินเดียเป็นฐานการผลิตสินค้าแอปเปิลหลักสองอย่างคือ iPhone และ AirPods</p>\n<p>ที่มา: <a href=\"https://timesofindia.indiatimes.com/technology/mobiles-tabs/how-apple-flew-5-flights-full-of-iphones-from-india-and-china-in-3-days-to-beat-trump-tariffs/articleshow/120044321.cms\">Times of India</a></p>\n<p><img src=\"https://www.blognone.com/sites/default/files/externals/f4fe09f69cbcff90a1ce6c4ba42159ea.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/apple\">Apple</a></div><div><a href=\"/topics/iphone\">iPhone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5da4cc13b8e1637376529207dbf0675ca7e560bc3febbf7c91a9727ee28d172","category":"Thai"}