{"title":"[ลือ] NVIDIA จะออก GeForce RTX 4080 และ 4070 รุ่น SUPER","link":"https://www.blognone.com/node/136363","date":1698106885000,"content":"<div><div><div><p>มีข่าวลือจากเว็บไซต์ Benchlife ของจีนว่า NVIDIA จะออก GeForce RTX 4070 และ 4080 เวอร์ชัน SUPER</p>\n<p>ตอนนี้ยังไม่มีข้อมูลสเปกชัดเจนนัก ความแตกต่างระหว่างรุ่นธรรมดากับรุ่น SUPER ที่หลุดออกมาคือ อัพเกรดตัวชิปจีพียูมาใช้รุ่นที่สูงขึ้น, เพิ่มแรม และเพิ่มความกว้างของบัส</p>\n<ul>\n<li><strong>RTX 4080 SUPER</strong><p></p>\n<ul>\n<li>ชิป AD103 -&gt; ชิป AD102 (ตัวใกล้เคียงกับที่ใช้ใน 4090)</li>\n<li>แรม 16GB -&gt; 20GB</li>\n<li>บัส 256-bit -&gt; 320-bit</li>\n</ul>\n</li>\n<li><strong>RTX 4070 SUPER</strong>\n<ul>\n<li>ชิป AD104 -&gt; ชิป AD103 (ตัวใกล้เคียงกับที่ใช้ใน 4080)</li>\n<li>แรม 12GB -&gt; 16GB</li>\n<li>บัส 192-bit -&gt; 256-bit</li>\n</ul>\n</li>\n</ul>\n<p>NVIDIA เคยออกจีพียูรุ่น SUPER ตอนรอบ GeForce RTX ซีรีส์ 20 แล้วไม่ได้ออกอีกในซีรีส์ 30 โดยตอนนั้น NVIDIA เปิดตัวในเดือนกรกฎาคม 2019 (กลางปีเลขคี่ ที่ไม่ออกจีพียูใหม่) หากเทียบช่วงเวลากับตอนนี้เป็นเดือนตุลาคม ของปีเลขคี่แล้ว ก็ต้องรอดูกันว่าจะมาจริงตามข่าวลือหรือไม่</p>\n<p>ที่มา - <a href=\"https://benchlife.info/nvidia-geforce-rtx-4070-super-ad103/\">Benchlife</a>, <a href=\"https://videocardz.com/newz/nvidia-geforce-rtx-4080-super-rumored-to-feature-20gb-memory\">Videocardz</a></p>\n<p><img src=\"https://www.blognone.com/sites/default/files/externals/d679c293534f3a31a0a6760b64f3f3a0.jpg\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div><div><a href=\"/topics/ada-lovelace\">Ada Lovelace</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d7635bb3db4f0c9dff21427a8678f41e3a182ebc42528f68b16270fd60efb55","category":"Thai"}