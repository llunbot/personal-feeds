{"title":"หน่วยงานฝรั่งเศสสั่งปรับ Apple 5.5 พันล้านบาท จากการเพิ่มระบบป้องกันติดตามผู้ใช้งาน ส่งผลกระทบต่อธุรกิจโฆษณาออนไลน์","link":"https://www.blognone.com/node/145596","date":1743506507000,"content":"<div><div><div><p>หน่วยงานกำกับดูแลการแข่งขันของฝรั่งเศสสั่งปรับแอปเปิลเป็นเงิน 150 ล้านยูโร หรือประมาณ 5,500 ล้านบาท จากการเปิดใช้งาน App Tracking Transparency (ATT) ที่บังคับให้ผู้พัฒนาแอปต้องแสดงข้อความเตือน ว่ายินยอมให้แอปติดตามข้อมูลเพื่อใช้สำหรับการโฆษณาหรือไม่ ซึ่งแอปเปิลเริ่มใช้มาตั้งแต่ <a href=\"https://www.blognone.com/node/122063\">iOS 14.5 ในปี 2021</a></p>\n<p>คำตัดสินในฝรั่งเศสนี้มีจุดเริ่มต้นจากการร้องเรียนของกลุ่มผู้ให้บริการโฆษณาและสื่อออนไลน์ในประเทศ โดยบอกว่าแอปเปิลใช้อำนาจเหนือตลาดในทางที่ผิด ส่งผลกระทบต่อธุรกิจโฆษณาออนไลน์ ซึ่งสิ่งที่น่าสนใจคือคำตัดสินนี้เป็นกรณีแรกที่ระบุว่า ATT ส่งผลต่อการผูกขาดการแข่งขันในตลาด โดยแอปเปิลถูกร้องเรียนในประเด็นเดียวกันที่เยอรมนีด้วย</p>\n<p>ที่ผ่านมาแอปเปิลชู ATT ว่าเป็นการปกป้องความเป็นส่วนตัวของผู้ใช้งาน หน่วยงานของฝรั่งเศสเองก็เข้าใจประเด็นนี้และระบุในคำตัดสินไว้ว่า การกระทำของแอปเปิลนั้นเกินความจำเป็น ไม่สอดคล้องกับวัตถุประสงค์เรื่องปกป้องความเป็นส่วนตัวที่กล่าวอ้าง สิ่งนี้สร้างผลกระทบต่อบริษัทที่พึ่งพารายได้จากการโฆษณา ที่ต้องเก็บรวบรวมข้อมูลไว้ใช้ในธุรกิจ</p>\n<p>ตัวแทนแอปเปิลชี้แจงว่าบริษัทผิดหวังต่อคำตัดสิน ทั้งนี้หน่วยงานของฝรั่งเศสไม่ได้ออกคำสั่งให้แอปเปิลต้องแก้ไขการทำงานของ ATT แต่อย่างใด</p>\n<p>ที่มา: <a href=\"https://www.cnbc.com/2025/03/31/france-fines-apple-150-million-euros-over-ios-privacy-tool.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/cfbf69199966fa518b27ad6ab9a1e8cf.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/france\">France</a></div><div><a href=\"/topics/antitrust\">Antitrust</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4e6a32ba4f6d8d3f9eb0df5a724234943cf1f07b9aa8a027ea7585020f33333","category":"Thai"}