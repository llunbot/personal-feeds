{"title":"Sea Group รายงานผลประกอบการไตรมาส เติบโตเด่นทั้ง Shopee และ SeaMoney","link":"https://www.blognone.com/node/145075","date":1741099451000,"content":"<div><div><div><p>Sea Group บริษัทแม่ของ Shopee และ Garena รายงานผลประกอบการประจำไตรมาสที่ 4 ปี 2024 มีรายได้รวมตามบัญชี GAAP 4,950.4 ล้านดอลลาร์ เพิ่มขึ้น 36.9% จากช่วงเวลาเดียวกันในปีก่อน โดยมีกำไรสุทธิ 237.6 ล้านดอลลาร์</p>\n<p>ธุรกิจอีคอมเมิร์ซ (Shopee) มีจำนวนคำสั่งซื้อ 3.0 พันล้านคำสั่ง เพิ่มขึ้น 20.1%, มูลค่าการซื้อสุทธิ (GMV) 28.6 พันล้านดอลลาร์ เพิ่มขึ้น 23.5% คิดเป็นรายได้ 3.7 พันล้านดอลลาร์ เพิ่มขึ้น 41.3%</p>\n<p>ธุรกิจการเงิน (SeaMoney) รายได้ 733.3 ล้านดอลลาร์ เพิ่มขึ้น 55.2% มูลค่าสินเชื่อรวม 5.1 พันล้านดอลลาร์ เพิ่มขึ้น 63.9% มีปริมาณสินเชื่อด้อยคุณภาพที่ขาดการชำระเกิน 90 วัน คิดเป็น 1.2% และธุรกิจสื่อบันเทิงดิจิทัล (Garena) รายได้ 519.1 ล้านดอลลาร์ จำนวนผู้เล่นเกม 618.0 ล้านบัญชี มีจำนวนผู้เล่นที่จ่ายเงิน 50.4 ล้านบัญชี</p>\n<p>Forrest Li ซีอีโอ Sea กล่าวว่าธุรกิจอีคอมเมิร์ซของบริษัทตอนนี้มี EBITDA เป็นบวกแล้วทั้งในทวีปเอเชียและบราซิล จึงมั่นใจว่าจะรักษาการทำกำไรนี้ได้ต่อเนื่องในปี 2025 โดยมียอดขายบน Shopee ที่เพิ่มขึ้นด้วย ส่วนธุรกิจการเงินด้วยมูลค่าสินเชื่อตอนนี้ ทำให้บริษัทเป็นหนึ่งผู้ปล่อยสินเชื่อส่วนบุคคลรายใหญ่ที่สุดรายหนึ่งในภูมิภาคเอเชียตะวันออกเฉียงใต้</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/4Q2024/PiuK2bhIyLtug8iucOux/2025.03.04%20Sea%20Fourth%20Quarter%20and%20Full%20Year%202024%20Results.pdf\">Sea</a></p>\n<p><img src=\"https://www.blognone.com/sites/default/files/externals/290c04463a522903f788e56f362fd0b0.jpg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/951f6f43a47189c751e37998b0f495ba.png\" /></p>\n<p><img alt=\"No Description\" src=\"https://www.blognone.com/sites/default/files/externals/8eae3441783aa29cb3ef5ba5d6396101.png\" /></p>\n</div></div></div><div><div>Topics: </div><div><div><a href=\"/topics/sea\">SEA</a></div><div><a href=\"/topics/shopee\">Shopee</a></div><div><a href=\"/topics/garena\">Garena</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bb7c0df0798d59b42e1a9f710fc06a00de25a9eda8c6906f54f6f3a857a4cb6","category":"Thai"}