{"title":"ไมโครซอฟท์อัพเดต WSL ใช้เคอร์เนลลินุกซ์ตัวใหม่ 6.6 หลังใช้ 5.15 มาหลายปี","link":"https://www.blognone.com/node/140733","date":1720083973000,"content":"<div><div><div><p>Windows Subsystem for Linux หรือ WSL ให้บริการมาหลายปีแล้ว แต่ข้อจำกัดสำคัญของมันคือใช้เคอร์เนลเวอร์ชันเก่า 5.15 (ออกในปี 2021) ติดต่อกันมาหลายปี จึงขาดฟีเจอร์ของเคอร์เนลลินุกซ์เวอร์ชันใหม่ๆ ที่ออกในช่วงหลัง</p>\n<p>ล่าสุดไมโครซอฟท์ปรับเวอร์ชันเคอร์เนลที่ใช้ใน WSL เป็นเคอร์เนล 6.6 ซึ่งเป็นเคอร์เนลระยะยาว (LTS) เวอร์ชันล่าสุด (ตัวเสถียรล่าสุดจริงๆ ตอนนี้คือ 6.9.7) ถือเป็นสัญญาณอันดีของผู้ใช้งาน แม้ตอนนี้ยังปรับเฉพาะ WSL เวอร์ชันใน GitHub ก็ตาม ส่วนผู้ใช้ทั่วไปคงต้องรอไมโครซอฟท์ออกอัพเดต WSL กันให้อีกที</p>\n<p>ของใหม่อีกอย่างใน WSL อัพเดตล่าสุดการรองรับ kernel module support สามารถโหลดโมดูลของเคอร์เนลเพิ่มได้ด้วย ช่วยขยายการใช้งาน WSL ให้ใกล้เคียงกับลินุกซ์ตัวเต็มมากขึ้นนั่นเอง</p>\n<p>ที่มา - <a href=\"https://github.com/microsoft/WSL2-Linux-Kernel/releases/tag/linux-msft-wsl-6.6.36.3\">GitHub</a> via <a href=\"https://www.xda-developers.com/microsoft-updates-linux-kernel-wsl/\">XDA</a></p>\n<p><img alt=\"No Description\" src=\"https://www.blognone.com/sites/default/files/externals/4f4aa56cb3e965d42b96a5ae3f1c3420.png\" /></p>\n</div></div></div><div><div>Topics: </div><div><div><a href=\"/topics/wsl\">WSL</a></div><div><a href=\"/topics/linux\">Linux</a></div><div><a href=\"/topics/microsoft\">Microsoft</a></div><div><a href=\"/topics/kernel\">Kernel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfd66872f25ef54c1f768addadf032956948c67d5f40a9655cf7de4386c518e1","category":"Thai"}