{"title":"Eidos-Montreal ประกาศนโยบายทำงานสัปดาห์ละ 4 วัน ไม่เพิ่มชั่วโมง ไม่ลดเงินเดือน","link":"https://www.blognone.com/node/125197","date":1633831158000,"content":"<div><div><div><p>Eidos-Montreal สตูดิโอหลักของ Eidos ในแคนาดา (ปัจจุบันเป็นบริษัทลูกของ Square Enix Europe) เป็นสตูดิโอเกมใหญ่รายแรกที่ประกาศนโยบายทำงาน 4 วันต่อสัปดาห์ (4-day work week)</p>\n<p>Eidos-Montreal เป็นหนึ่งในสองสตูดิโอแบรนด์ Eidos (อีกแห่งคือ Eidos-Shanghai) และเป็นผู้รับผิดชอบพัฒนาเกมดังๆ อย่างซีรีส์ Deus Ex ภาคหลังๆ, Shadow of the Tomb Raider และ<a href=\"https://www.blognone.com/node/123165\">ล่าสุดคือ Marvel's Guardians of the Galaxy</a></p>\n<p>บริษัทระบุว่าเริ่มใช้นโยบายทำงาน 4 วัน (หยุดทุกวันศุกร์) เพื่อให้พนักงานทำงานอย่างมีคุณภาพมากขึ้น การหยุดวันศุกร์เพิ่มไม่ได้เพิ่มจำนวนชั่วโมงในวันอื่น เพราะจำนวนการทำงานรวมลดลงจาก 40 ชั่วโมงเหลือ 32 ชั่วโมง และพนักงานทุกคนยังได้เงินเดือนเท่าเดิม</p>\n<p>Eidos-Montreal บอกว่าถ้าลดจำนวนการทำงานลง แต่การทำงานมีคุณภาพมากขึ้น ก็ไม่ส่งผลกระทบต่อผลลัพธ์แต่อย่างใด บริษัทยังพยายามลดระยะเวลาการประชุมลงจาก 1 ชั่วโมงเหลือเพียง 30 นาทีด้วย</p>\n<p>ที่มา - <a href=\"https://www.eidosmontreal.com/news/eidos-montreal-and-eidos-sherbrooke-shifting-to-the-4-day-work-week/\">Eidos-Montreal</a>, <a href=\"https://venturebeat.com/2021/10/07/eidos-montreal-becomes-first-aaa-studio-to-adopt-a-4-day-workweek/\">VentureBeat</a></p>\n<p><img src=\"https://www.blognone.com/sites/default/files/externals/717a4d5188a6ea40e619066a4ada3bb4.jpg\" /></p>\n</div></div></div><div><div>Topics: </div><div><div><a href=\"/topics/eidos\">Eidos</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98ac302eab7d756535997c14acf81778bd15d37e4f4bd7d6124d166519ad9da1","category":"Thai"}