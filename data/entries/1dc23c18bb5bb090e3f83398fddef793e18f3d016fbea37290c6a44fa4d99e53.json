{"title":"Xbox ขึ้นราคาในหลายประเทศ, เกมไมโครซอฟท์ขึ้นราคาเป็น 80 ดอลลาร์ปลายปีนี้","link":"https://www.blognone.com/node/146186","date":1746106190000,"content":"<div><div><div><p>ไมโครซอฟท์ประกาศขึ้นราคาคอนโซล Xbox และอุปกรณ์เสริมในหลายประเทศ เช่น สหรัฐอเมริกา สหราชอาณาจักร ยุโรป ออสเตรเลีย เริ่มมีผลวันที่ 1 พฤษภาคม 2025</p>\n<p>นอกจากนี้ไมโครซอฟท์ยังประกาศขึ้นราคาเกม 1st party ของไมโครซอฟท์เองเป็น 79.99 ดอลลาร์ เริ่มมีผลช่วงปลายปี 2025 แต่ยังไม่บอกว่ามีเกมไหนบ้าง เกมที่เป็นไปได้มากที่สุดย่อมเป็น Call of Duty ภาคใหม่ของปี 2025 ที่มีธรรมเนียมออกช่วงเดือนพฤศจิกายน</p>\n<p>ราคาคอนโซล Xbox ในสหรัฐอเมริกา</p>\n<ul>\n<li><strong>Xbox Series S 512GB</strong> เดิม 299.99 ดอลลาร์ ใหม่ 379.99 ดอลลาร์</li>\n<li><strong>Xbox Series S 1TB</strong> เดิม 349.99 ดอลลาร์ ใหม่ 429.99 ดอลลาร์</li>\n<li><strong>Xbox Series X Digital</strong> เดิม 449.99 ดอลลาร์ ใหม่ 549.99 ดอลลาร์</li>\n<li><strong>Xbox Series X</strong> เดิม 499.99 ดอลลาร์ ใหม่ 599.99 ดอลลาร์</li>\n<li><strong>Xbox Series X 2TB</strong> เดิม 599.99 ดอลลาร์ ใหม่ 729.99 ดอลลาร์</li>\n</ul>\n<p>ช่วงสงกรานต์ที่ผ่านมา <a href=\"https://www.blognone.com/node/145837\">โซนี่เพิ่งประกาศขึ้นราคา PS5 ในหลายภูมิภาค</a> รวมถึง <a href=\"https://www.blognone.com/node/145920\">PlayStation Plus ในหลายประเทศ รวมไทยด้วย</a> ส่วนเรื่องเกมราคา 80 ดอลลาร์นั้น <a href=\"https://www.blognone.com/node/145642\">นินเทนโดล่วงหน้าไปแล้วกับ Mario Kart World</a></p>\n<p>ที่มา - <a href=\"https://support.xbox.com/en-US/help/hardware-network/console/may-2025-pricing-updates\">Microsoft</a>, <a href=\"https://www.ign.com/articles/microsoft-raises-the-price-of-all-xbox-series-consoles-xbox-games-confirmed-to-hit-80-this-holiday\">IGN</a></p>\n<p><img src=\"https://www.blognone.com/sites/default/files/externals/229568861ca95099dc30de0366595287.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/xbox-series-s\">Xbox Series S</a></div><div><a href=\"/topics/xbox-series-x\">Xbox Series X</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1dc23c18bb5bb090e3f83398fddef793e18f3d016fbea37290c6a44fa4d99e53","category":"Thai"}