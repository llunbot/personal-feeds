{"title":"Tumblr ประกาศแผนปรับปรุงผลิตภัณฑ์ครั้งใหญ่ หวังเพิ่มผู้ใช้งานมากขึ้น","link":"https://www.blognone.com/node/134786","date":1689122970000,"content":"<div><div><div><p>ดูเหมือนตอนนี้ใคร ๆ ก็อยากแย่งชิงผู้ใช้งานโซเชียลที่กำลังมองหาพื้นที่ใหม่ ล่าสุด Tumblr โพสต์ถึงแนวทางในอนาคตของแพลตฟอร์มในหัวข้อ Tumblr’s Core Product Strategy เป้าหมายเพื่อให้มีจำนวนผู้ใช้งานมากขึ้น</p>\n<p>Tumblr บอกว่าปัญหาใหญ่ที่สุดของแพลตฟอร์มคือไม่ง่ายในการใช้งาน ที่ผ่านมา Tumblr เปิดให้ผู้ใช้งานปรับแต่งฟีดให้ตรงกับความต้องการตนเองมากที่สุด แต่นั่นกลับเป็นปัญหาเพราะมีผู้ใช้จำนวนน้อยมากที่เข้าใจและทำ ซึ่ง Tumblr ต้องลดช่องว่างของความยุ่งยากนี้</p>\n<p>ประเด็นหลักที่ Tumblr ระบุว่าจะปรับปรุงคือ</p>\n<ul>\n<li>มองหาช่องทางเพิ่มผู้ใช้งานใหม่ เช่น ชวนให้ผู้ที่เข้ามาดูเนื้อหาผ่านเสิร์ช สมัครใช้งาน</li>\n<li>คัดคอนเทนต์ที่ดีมาแสดงผลทุกครั้งที่เปิดแอป โดยปรับอัลกอริทึมแสดงเนื้อหา</li>\n<li>ทำให้ผู้ใช้งานสนทนาบนแพลตฟอร์มสะดวกขึ้น ลดความสับสนระหว่าง Reply และ Reblog</li>\n<li>รักษาและเพิ่มจำนวนครีเอเตอร์</li>\n<li>กระตุ้นให้คนกลับมาใช้งาน Tumblr สม่ำเสมอ เช่น แจ้งเตือน อีเมล</li>\n<li>ทำให้แพลตฟอร์มเสถียร เร็ว มีคุณภาพ</li>\n</ul>\n<p>ปัจจุบัน Tumblr <a href=\"https://www.blognone.com/node/111383\">มีเจ้าของคือ Automattic</a> ที่เป็นเจ้าของ Wordpress ซึ่งซื้อกิจการมาจาก Verizon ที่ได้ Tumblr มาเนื่องจากเป็นบริษัทเครือ Yahoo อีกที</p>\n<p>ที่มา: <a href=\"https://staff.tumblr.com/post/722477242948747264/tumblrs-core-product-strategy\">Tumblr</a> ผ่าน <a href=\"https://www.theverge.com/2023/7/10/23790050/tumblr-user-experience-changes-reblogs-discoverability-creators\">The Verge</a></p>\n<p><img src=\"https://www.blognone.com/sites/default/files/externals/197d61687ca30b79c79a5b2409cff081.png\" alt /></p>\n</div></div></div><div><div>Topics: </div><div><div><a href=\"/topics/tumblr\">Tumblr</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1a12ac520b4132ee1c2df547e93de666d35561217f53f7594fd48f7997c1206","category":"Thai"}