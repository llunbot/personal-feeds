{"title":"Elizabeth Holmes ผู้ก่อตั้ง Theranos เตรียมติดคุกวันที่ 27 เมษายนนี้","link":"https://www.blognone.com/node/133388","date":1681274728000,"content":"<div><div><div><p>Elizabeth Holmes ผู้ก่อตั้งบริษัท Theranos สตาร์ทอัพที่หลอกลวงนักลงทุนว่าสามารถวิเคราะห์โรคได้จำนวนมากจากเลือดเพียงหยดเดียว เตรียมติดคุกจริงวันที่ 27 เมษายนนี้ หลังจากศาลอุทธรณ์ระบุว่ากระบวนการอุทธรณ์ไม่น่าทำให้คดีพลิกแต่อย่างใด จึงยืนยันให้เธอเข้าคุกตามที่ได้ตัดสินโทษไว้แม้จะมีการยื่นอุทธรณ์</p>\n<p>กระบวนการอุทธรณ์น่าจะกินเวลาอีกอย่างน้อยหนึ่งปี ฝ่ายอัยการระบุว่า Holmes มีความเสี่ยงที่จะหนีคดีเพราะเธอจองตั๋วขาเดียวไปเม็กซิโกระหว่างการพิจารณาคดี แม้ว่า Holmes  ระบุว่าเป็นการไปร่วมงานแต่งงาน และจองตั๋วไปเพราะคาดว่าจะได้รับการยกฟ้อง</p>\n<p>Sunny Balwani ผู้บริหารของ Theranos ที่ถูกตัดสินโทษจำคุก 13 ปีตั้งแต่ปีที่แล้วก็อยู่ระหว่างการขอเลื่อนการรับโทษเช่นกัน</p>\n<p>ที่มา - <a href=\"https://www.bbc.com/news/world-us-canada-65241105\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/f4c90fcaec8d95036013eacb7cbced81.jpg\" /></p>\n</div></div></div><div><div>Topics: </div><div><div><a href=\"/topics/theranos\">Theranos</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1768e280fcafb0ba28376664fec5b24469641892cd49fdad5ce46613becea65","category":"Thai"}