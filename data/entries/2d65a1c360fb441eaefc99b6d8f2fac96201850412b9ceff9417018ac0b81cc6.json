{"title":"คาด Apple เปิดตัว AirPods 4 ในงานเปิดตัว iPhone 16 โดยมีสองรุ่นย่อย","link":"https://www.blognone.com/node/141489","date":1724018609000,"content":"<div><div><div><p>ในจดหมายข่าว Power On ของ Mark Gurman แห่ง Bloomberg ตอนล่าสุด เขายังคาดการณ์สินค้าใหม่แอปเปิล ว่านอกจาก iPhone 16 ที่เตรียมเปิดตัวเดือนหน้าตามกำหนดเวลาที่ทำเป็นประจำทุกปี แอปเปิลน่าจะเปิดตัวหูฟังไร้สาย AirPods รุ่นใหม่ด้วย</p>\n<p>Gurman บอกว่า AirPods ใหม่ หรือเรียกว่า AirPods 4 จะมีสองรุ่นย่อยตาม<a href=\"https://www.blognone.com/node/138748\">ข่าวก่อนหน้า</a> รุ่นที่ราคาถูกกว่าได้ฟีเจอร์พื้นฐานครบแบบหูฟังไร้สายตอนนี้ ส่วนรุ่นที่ราคาแพงกว่าได้ระบบตัดเสียงรบกวน ANC โดยตามแผนนั้นแอปเปิลจะ<a href=\"https://www.blognone.com/node/136416\">เลิกขาย</a> AirPods รุ่นเก่าทั้งหมด แล้วให้รุ่นราคาถูกแทนที่ <a href=\"https://www.blognone.com/node/108751\">AirPods 2</a> และรุ่นราคาแพงกว่าอาจแทนที่ <a href=\"https://www.blognone.com/node/125337\">AirPods 3</a> โดยทั้งหมดเปลี่ยนมาใช้ชาร์จแบบ USB-C เป็นการจบสินค้า Lightning ไปอีกตัว</p>\n<p>ที่มา: <a href=\"https://www.bloomberg.com/news/newsletters/2024-08-18/why-is-apple-building-own-modem-company-plays-long-game-in-dropping-qualcomm-lzzk8616\">Bloomberg</a></p>\n<p><img src=\"https://www.blognone.com/sites/default/files/externals/f408c4d30b5a06bc79f7c0a335615fa2.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/airpods\">AirPods</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d65a1c360fb441eaefc99b6d8f2fac96201850412b9ceff9417018ac0b81cc6","category":"Thai"}