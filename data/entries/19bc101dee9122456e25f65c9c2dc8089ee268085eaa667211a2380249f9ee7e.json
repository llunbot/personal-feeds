{"title":"ไมโครซอฟท์รายงานการดึงคนมาใช้ Passkey ขอผู้ใช้เริ่มใช้งานทุกครั้งที่ล็อกอิน เปิดใช้แล้วเลือกเป็นทางแรกเสมอ","link":"https://www.blognone.com/node/143753","date":1734660828000,"content":"<div><div><div><p>ไมโครซอฟท์รายงานถึงการสนับสนุนการล็อกอินด้วย Passkey หรือกุญแจ FIDO เพื่อลดการใช้งานรหัสผ่านหรือการล็อกอินอื่นๆ ที่เสี่ยงต่อการถูกหลอกล็อกอินเว็บปลอม (phishing) โดยไมโครซอฟท์พยายามดึงผู้ใช้ให้สมัครใช้งานและใช้งาน Passkey ให้มากขึ้น</p>\n<p>ไมโครซอฟท์เริ่มจากการรองรับ Passkey เป็นตัวเลือกให้ผู้ใช้เข้าไปเปิดใช้งานเอง หลังจากนั้นก็เริ่มเรียกผู้ใช้เข้ามาเปิดใช้งานโดยแจ้งเตือนเมื่อผู้ใช้สร้างบัญชีใหม่, ล็อกอินใหม่, หรือรีเซ็ตรหัสผ่าน โดยเรียกผู้ใช้มาสมัคร Passkey ทำให้ผู้ใช้เปิดใช้ฟีเจอร์นี้คิดเป็น 99% ของผู้ที่ใช้งานทั้งหมด กระบวนการเรียกผู้ใช้มาสมัคร Passkey มีการทดลองใช้คำที่เหมาะสม เช่น การบอกผู้ใช้ว่า Passkey ทำให้ล็อกอินได้เร็วขึ้น ได้ผลดีกว่าการบอกว่า Passkey ปลอดภัยกว่า</p>\n<p>ตอนนี้ไมโครซอฟท์พยายามให้ผู้ใช้ล็อกอินด้วย Passkey เป็นช่องทางแรกเสมอ โดยผู้ใช้ต้องเลือกทางอื่นด้วยตัวเอง ทำให้การใช้รหัสผ่านลดลงถึง 10% และการใช้ Passkey เพิ่มขึ้น 987% โดยเป้าหมายของไมโครซอฟท์คือการจำกัดกระบวนการล็อกอินให้เหลือเฉพาะกระบวนการที่ปลอดภัยจากเว็บหลอกทั้งหมด</p>\n<p>ที่มา - <a href=\"https://www.microsoft.com/en-us/security/blog/2024/12/12/convincing-a-billion-users-to-love-passkeys-ux-design-insights-from-microsoft-to-boost-adoption-and-security/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/df20235bfcd2126eb8bbed0b84ef7010.jpeg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/passkey\">Passkey</a></div><div><a href=\"/topics/authentication\">Authentication</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19bc101dee9122456e25f65c9c2dc8089ee268085eaa667211a2380249f9ee7e","category":"Thai"}