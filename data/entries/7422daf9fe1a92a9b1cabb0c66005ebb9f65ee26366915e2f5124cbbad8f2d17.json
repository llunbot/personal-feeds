{"title":"Intel รายงานผลประกอบการไตรมาส รายได้ใกล้เคียงปีก่อน ขาดทุนมากขึ้น","link":"https://www.blognone.com/node/146047","date":1745541128000,"content":"<div><div><div><p>อินเทลรายงานผลประกอบการประจำไตรมาสที่ 1 ปี 2025 มีรายได้รวม 12,667 ล้านดอลลาร์ ใกล้เคียงกับไตรมาสเดียวกันในปีก่อน และขาดทุนสุทธิมากขึ้นเป็น 887 ล้านดอลลาร์</p>\n<p><a href=\"https://www.blognone.com/node/145240\">Lip-Bu Tan</a> ซีอีโอคนใหม่ของอินเทล ที่<a href=\"https://www.blognone.com/node/145231\">รับตำแหน่งในเดือนมีนาคม</a>ที่ผ่านมา กล่าวว่าผลประกอบการที่ออกมาเป็นก้าวแรกของการนำบริษัทสู่ทิศทางที่ถูกต้อง ซึ่งเรื่องนี้ไม่มีทางแก้ไขได้แบบรวดเร็ว โดยอินเทลจะเพิ่มส่วนแบ่งตลาด และรักษาการเติบโตที่ยั่งยืนมากขึ้น มีประสิทธิภาพ ส่งเสริมวิศวกรรมนำหน้าในการพัฒนาผลิตภัณฑ์</p>\n<p>รายได้จากกลุ่มธุรกิจสินค้าอินเทล ลดลง 3% เป็น 11,755 ล้านดอลลาร์ โดยกลุ่ม Client ลดลง 8% และกลุ่ม Data Center เพิ่มขึ้น 8% มีกำไรจากการดำเนินงานเฉพาะส่วนนี้ 2,936 ส่วนธุรกิจผลิตชิป Intel Foundry รายได้ 4,667 ล้านดอลลาร์ ขาดทุนเฉพาะส่วนนี้ 2,320 ล้านดอลลาร์</p>\n<p>ที่มา: <a href=\"https://www.intc.com/news-events/press-releases/detail/1737/intel-reports-first-quarter-2025-financial-results\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/d6f37cbe885a4d5dccd0d0934e12915b.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7422daf9fe1a92a9b1cabb0c66005ebb9f65ee26366915e2f5124cbbad8f2d17","category":"Thai"}