{"title":"เปิดตัว LINE PREMIUM สามารถสร้าง Sub Profile ไว้คุยกับเพื่อนต่างกลุ่ม เดือนละ 169 บาท","link":"https://www.blognone.com/node/145058","date":1741070445000,"content":"<div><div><div><p>LINE เตรียมเปิดตัว LINE PREMIUM ภายในไตรมาส 2 ปีนี้ ในราคาเดือนละ 169 บาท มาพร้อมฟีเจอร์พิเศษที่เพิ่มเข้ามาจากบริการฟรี เช่น การเปลี่ยนหน้าตาไอคอนแอปฯ LINE, การเปลี่ยนฟอนต์ (Fonts Alternation), Multiple Profiles สำหรับการสร้าง Sub Profile เปลี่ยนรูปและชื่อโปรไฟล์ของตัวเองให้เหมาะกับเพื่อนแต่ละกลุ่มบน LINE</p>\n<p>นอกจากนี้ ยังมีฟีเจอร์อื่น ๆ ให้บริการอีก เช่น Message Backup ที่ช่วยเก็บรักษาข้อความ รูปภาพ ไฟล์เอกสาร และวิดีโอได้แบบไม่มีวันหมดอายุ พร้อมพื้นที่จัดเก็บสูงสุด 100 GB และจะยังได้รับคูปอง LINE SHOPPING มูลค่า 69 บาท/เดือน และคูปอง LINE MAN รวมมูลค่า 1,000 บาท/เดือน</p>\n<p>นี่ไม่ใช่แค่บริการเดียวที่ LINE จะเปิดตัวในปีนี้ เพราะยังได้เปิดตัวอีก 2 บริการ คือ</p>\n<ul>\n<li><strong>LINE GIFT</strong> บริการ e-Gifting ส่งของขวัญให้เพื่อนได้ผ่านแอปพลิเคชันในรูปแบบ e-Voucher ผลิตภัณฑ์และบริการต่าง ๆ จากแบรนด์ชั้นนำ</li>\n<li><strong>LINE HEALTH</strong> ที่พร้อมใช้งานแล้ววันนี้ในระยะทดลอง เชื่อมต่อผู้ใช้กับผู้ให้บริการทางการแพทย์ออนไลน์ สามารถเพิ่มเพื่อนบัญชีทางการเพื่อใช้บริการได้ที่ @LINEHEALTH</li>\n</ul>\n<p><img alt=\"alt=&quot;LINE&quot;\" src=\"https://www.blognone.com/sites/default/files/externals/2102e8f9b7bdd0ab3c20820479701566.png\" /></p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/line\">LINE</a></div><div><a href=\"/topics/application\">Application</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1bdf8febca91ea66a7275f5a0dac78a6139e2b7557fb8d7ca18c80885fcfe13","category":"Thai"}