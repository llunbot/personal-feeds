{"title":"รัฐบาลสหราชอาณาจักรประกาศเอาเรื่อง Fujitsu หลังระบบ POS มีบั๊กจนตัวแทนไปรษณีย์ถูกดำเนินคดีกว่า 700 คน","link":"https://www.blognone.com/node/137596","date":1704903264000,"content":"<div><div><div><p>สัปดาห์ที่ผ่านมารายการ Mr Bates vs The Post Office เปิดเผยถึงคดีระหว่างตัวแทนไปรษณีย์อังกฤษ (sub-postmaster) ที่เปิดจุดให้บริการไปรษณีย์แบบแฟรนไชส์ และไปรษณีย์สหราชอาณาจักรกล่าวหาว่าตัวแทนจำนวนมากโดงเงิน รายแสดงให้เห็นว่าไปรษณีย์อังกฤษกล่าวหาตัวแทนอย่างผิดๆ ว่าขโมยเงินแต่ที่จริงแล้วซอฟต์แวร์ point-of-sale (POS) มีบั๊ก ส่งผลให้มีตัวแทนถูกดำเนินคดีกว่า 700 คน</p>\n<p>ซอฟต์แวร์ EPOS ของไปรษณีย์อังกฤษชื่อว่า Horizon พัฒนาโดย Fujitsu และเริ่มใช้งานมาตั้งแต่ช่วงปี 1999 เพื่อทดแทนระบบกระดาษเดิม แต่ระบบมีบั๊กจำนวนมากมาโดยตลอด เช่น ปี 2001 ระบบจะค้างเมื่อตัวแทนกดรับเงินแต่บันทึกการจ่ายเงินลงฐานข้อมูล ส่งผลให้เมื่อตัวแทนสรุปยอดแล้วเงินไม่ครบตามฐานข้อมูล หรือบั๊กบางตัวก็บันทึกรายการซ้ำไปเลย ทำให้เงินไม่ครบเช่นเดียวกัน</p>\n<p>แม้ว่าจะมีรายงานบั๊กเหล่านี้ออกมาเรื่อยๆ แต่ไปรษณีย์สหราชอาณาจักรก็ยังดำเนินคดีกับตัวแทนที่มียอดเงินไม่ตรงกับรายการในระบบอยู่เรื่อยๆ จนทำให้มีคนถูกดำเนินคดีไปแล้วกว่า 700 คน</p>\n<p>Fujitsu แถลงว่าเสียใจต่อเหตุการณ์ที่เกิดขึ้น แต่ยังไม่ได้ชี้แจงว่าจะร่วมรับผิดชอบต่อผู้เสียหายอย่างไรบ้าง โฆษกของนายกรัฐมนตรีสหราชอาณาจักรระบุว่ากำลังสอบสวน และเมื่อผลการสอบสวนออกมาแล้วจะทำให้ผู้มีส่วนเกี่ยวข้องต้องออกมารับผิดชอบ และผลการสอบสวนอาจจะมีผลต่อสัญญาของ Fujitsu ต่อรัฐบาลสหราชอาณาจักรทั้งสัญญาปัจจุบันและอนาคต</p>\n<p>ปัจจุบัน Fujitsu มีสัญญากับรัฐบาลสหราชอาณาจักรจำนวนถึง 191 สัญญา มูลค่า 6.5 พันล้านปอนด์ ระบบใหญ่ๆ เช่น ระบบสรรพากร, ระบบกระทรวงกลาโหม</p>\n<p>ที่มา - <a href=\"https://www.bbc.com/news/business-67921298\">BBC</a>, <a href=\"https://www.theguardian.com/uk-news/2024/jan/09/how-the-post-offices-horizon-system-failed-a-technical-breakdown\">The Guardian</a>, <a href=\"https://techcrunch.com/2024/01/10/fujitsu-post-office-scandal-government/\">Tech Crunch</a></p>\n<p><img alt=\"No Description\" src=\"https://www.blognone.com/sites/default/files/externals/fcd9347de996d7a051a38a8b8d591103.jpg\" /></p>\n<p>ภาพป้ายไปรษณีย์สหราชอาณาจักรโดย <a href=\"https://www.flickr.com/photos/126066997@N07/45565248544\">Money Bright</a></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/fujitsu\">Fujitsu</a></div><div><a href=\"/topics/software\">Software</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4394eeaff71602e5da9075bcfea3246924eb4d2a30c62c85c1db8336b46934e1","category":"Thai"}