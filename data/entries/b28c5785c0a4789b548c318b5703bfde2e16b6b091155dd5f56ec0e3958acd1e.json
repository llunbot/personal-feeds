{"title":"Alan Wake 2 เลื่อนวันขายช้าลง 10 วัน หลบไม่ชนขายช่วงเดียวกับเกมดังอื่น","link":"https://www.blognone.com/node/135349","date":1692360627000,"content":"<div><div><div><p>Remedy Entertainment ประกาศเลื่อนวันวางขาย<a href=\"https://www.blognone.com/node/126241\">เกมสยองขวัญ Alan Wake 2</a> เล็กน้อย จากเดิม 17 ตุลาคม 2023 เป็น 27 ตุลาคม (เลื่อนออก 10 วัน) ด้วยเหตุผลว่าต้องการเลี่ยงไม่ชนกับเกมใหญ่ๆ ที่ออกขายในช่วงเดียวกัน</p>\n<p>เดือนตุลาคมนี้มีเกมดังวางขายหลายเกม เช่น  Assassin's Creed Mirage (5 ตุลาคม <a href=\"https://www.blognone.com/node/135278\">เลื่อนขึ้น 1 สัปดาห์เช่นกัน</a>),  Forza Motorsport (10 ตุลาคม), Lords of the Fallen (13 ตุลาคม),  Spider-Man 2 กับ Super Mario Bros. Wonder (วางขายชนกัน 20 ตุลาคม ซึ่ง Alan Wake 2 น่าจะตั้งใจหลบสองเกมนี้เป็นหลัก), Cities: Skylines 2 (24 ตุลาคม) เป็นต้น</p>\n<p>ก่อนหน้านี้ <a href=\"https://www.blognone.com/node/134611\">Baldur's Gate 3 วางขายเร็วขึ้น 1 เดือนเพื่อหลบเกมใหญ่เดือนกันยายนทั้ง Starfield และ Cyberpunk 2077 Phantom Liberty</a> ก่อนประสบความสำเร็จอย่างสูง จึงอาจเป็นโอกาสอันดีของ Alan Wake 2 บ้างหากหลบแล้วได้ผลเหมือนกัน</p>\n<p>ที่มา - <a href=\"https://www.pcgamer.com/alan-wake-2-is-delayed-by-10-days-because-there-are-just-way-too-many-games-coming-in-october/\">PCGamer</a></p>\n<p><img alt=\"No Description\" src=\"https://www.blognone.com/sites/default/files/externals/126922d68bda6dc2e2e3b8de197751ef.jpg\" /></p>\n<blockquote><p>An update from the Alan Wake 2 team: we're moving Alan Wake 2's launch from October 17 to October 27.October is an amazing month for game launches and we hope this date shift gives more space for everyone to enjoy their favorite games.We can't wait to show you what everyone's… <a href=\"https://t.co/GpLxyr2xvY\">pic.twitter.com/GpLxyr2xvY</a></p>\n<p>— Alan Wake 2 (@alanwake) <a href=\"https://twitter.com/alanwake/status/1692174551466316121?ref_src=twsrc%5Etfw\">August 17, 2023</a></p></blockquote>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/games\">Games</a></div><div><a href=\"/topics/remedy-entertainment\">Remedy Entertainment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b28c5785c0a4789b548c318b5703bfde2e16b6b091155dd5f56ec0e3958acd1e","category":"Thai"}