{"title":"Meta ประกาศหากบูสต์โพสต์ Facebook, IG ผ่านแอปใน iOS จะแพงขึ้น 30% เพราะต้องจ่ายค่าธรรมเนียมให้ Apple","link":"https://www.blognone.com/node/138225","date":1708011037000,"content":"<div><div><div><p>Meta ประกาศปรับปรุงรายละเอียดของการซื้อบูสต์โพสต์ หรือโฆษณาใน Facebook และ Instagram ผ่านแอปบน iOS โดยจะมีการคิดค่าธรรมเนียมเพิ่มเติมอีก 30% ของราคาที่กำหนดไว้ มีผลตั้งแต่ปลายเดือนนี้เป็นต้นไป</p>\n<p>ค่าธรรมเนียมที่ Meta คิดเพิ่มนี้เป็นผลจากกฎใหม่ที่แอปเปิลประกาศสำหรับ App Store <a href=\"https://www.blognone.com/node/131204\">ในปี 2022 ซึ่งกำลังจะมีผล</a> ที่ระบุว่าการซื้อบูสต์โพสต์ จะต้องเปลี่ยนมาใช้ระบบ In-App Purchase ของแอปเปิล และแอปเปิลจะหักค่าธรรมเนียม 30% ทุกรายการ จึงทำให้ Meta ประกาศเก็บคิดค่าธรรมเนียมส่วนนี้กับลูกค้าเพิ่มเติมนั่นเอง</p>\n<p>คำแนะนำของ Meta ก็ตรงไปตรงมานั่นคือการเก็บเงินเพิ่มนี้ทำให้ผู้ลงโฆษณาได้รับผลกระทบแน่นอน จึงแนะนำให้ทำการซื้อบูสต์ผ่านช่องทางเว็บไซต์โดยตรงทั้ง Facebook.com และ Instagram.com ไม่ว่าจะเป็นบนเดสก์ท็อป หรือเบราว์เซอร์บนมือถือ ซึ่งแอปเปิลจะไม่หักค่าธรรมเนียมจากช่องทางนี้</p>\n<p>ที่มา: <a href=\"https://www.facebook.com/business/news/new-ways-for-small-business-to-boost-and-avoid-apple-service-charges\">Meta</a></p>\n<p><img src=\"https://www.blognone.com/sites/default/files/externals/78aa12bd656ead2e76b3a3456d97ac8a.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/advertising\">Advertising</a></div><div><a href=\"/topics/app-store\">App Store</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a133d2bed7ffa6654a99c4a6aafb84303a1b13e2ae761bc8604d2e110021b351","category":"Thai"}