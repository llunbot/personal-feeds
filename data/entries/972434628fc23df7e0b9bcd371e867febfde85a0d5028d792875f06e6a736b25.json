{"title":"Apple เผยแพร่งานวิจัย การรัน LLM บนอุปกรณ์ที่มีทรัพยากรจำกัด","link":"https://www.blognone.com/node/137376","date":1703398378000,"content":"<div><div><div><p>แอปเปิลเผยแพร่งานวิจัยสองฉบับผ่าน arXiv ซึ่งเป็นงานวิจัยเกี่ยวกับเทคนิคการประมวลผล AI ที่อาจถูกนำมาใช้งานกับผลิตภัณฑ์ของแอปเปิลได้ในอนาคต</p>\n<p>งานวิจัยแรกชื่อว่า <a href=\"https://arxiv.org/pdf/2312.11514.pdf\">\"LLM in a flash\"</a> เป็นวิธีการทำให้อุปกรณ์ซึ่งมีหน่วยความจำจำกัด เช่น สมาร์ทโฟน สามารถรันโมเดล AI LLM ที่มีพารามิเตอร์จำนวนมากได้ โดยใช้สองเทคนิคคือ windowing ใช้งานซ้ำ AI ที่ประมวลผลไปแล้วแทนที่จะต้องใช้ข้อมูลใหม่อีกรอบ และวิธี row-column bundling ใช้การอ่านข้อมูลเป็นส่วน ๆ แทนที่จะอ่านทีละคำ ซึ่งเหมาะสำหรับงาน LLM อยู่แล้ว ผลลัพธ์ที่ได้ทำให้สามารถรัน AI LLM ที่ต้องการหน่วยความจำได้สูงถึง 2 เท่า ของหน่วยความจำที่มีอยู่</p>\n<p>งานวิจัยที่สองชื่อ <a href=\"https://arxiv.org/pdf/2311.17910.pdf\">\"HUGS: Human Gaussian Splats\"</a> เป็นวิธีสร้างอวตาร 3D ของคน โดยใช้อินพุทเป็นวิดีโอสั้น ๆ ซึ่งแม้ไม่ใช่ของใหม่ แต่แอปเปิลบอกว่าวิธีการที่เรียกว่า HUGS นี้ สามารถประมวลผลสร้างอวตารออกมาได้เร็วกว่าวิธีเดิม 100 เท่า และจับรายละเอียดเล็กน้อย เช่น เสื้อผ้า เส้นผม ได้ดีขึ้นด้วย</p>\n<p>แม้แอปเปิลจะเพียงนำเสนองานวิจัยเท่านั้น แต่อาจบอกใบ้ได้ว่าฟีเจอร์ AI ในอนาคตที่อยู่ในสินค้าแอปเปิลจะเป็นอย่างไร</p>\n<p>ที่มา: <a href=\"https://www.techradar.com/computing/artificial-intelligence/apple-may-be-working-on-a-way-to-let-llms-run-on-device-and-change-your-iphones-forever\">TechRadar</a></p>\n<p><img alt=\"No Description\" src=\"https://www.blognone.com/sites/default/files/externals/77f28c9d328e28d19745d57bf3544c03.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/research\">Research</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"972434628fc23df7e0b9bcd371e867febfde85a0d5028d792875f06e6a736b25","category":"Thai"}