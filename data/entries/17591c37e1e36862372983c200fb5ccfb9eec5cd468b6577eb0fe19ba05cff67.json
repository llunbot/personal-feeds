{"title":"เปิดตัว Dynasty Warriors: Origins เกมสามก๊กภาคใหม่รับเป็นจอมยุทธ์ไร้ชื่อวางขายปี 2025","link":"https://www.blognone.com/node/140058","date":1717150862000,"content":"<div><div><div><p>Koei Tecmo และ Omega Force เปิดตัวเกม Dynasty Warriors: Origins เกมแอคชันแนว 1 ปะทะ 1000 ที่ห่างหายไป 2 ปี (ภาคล่าสุดคือ Dynasty Warriors 9 Empires วางขายทั่วโลกปี 2022) รีแบรนด์ใช้โลโก้เกมแบบใหม่ หลังจากของเก่าใช้มาตั้งแต่เกม Dynasty Warriors 2 เมื่อปี 2000</p>\n<p>ในเกมภาคก่อน ๆ เราจะรับบทเป็นตัวละครในประวัติศาสตร์ที่เลือกได้ แต่ในภาคนี้เราได้รับบทเป็นจอมยุทธ์ไร้ชื่อ (Nameless Hero) ที่สามารถเปลี่ยนอาวุธได้หลากหลายแทน และทำให้ผู้เล่นได้มองเรื่องราวสามก๊กในมุมมองใหม่ ๆ โดย Omega Force บอกว่าจะเป็นเกมภาคนี้แสดงบรรยากาศของสนามรบได้ยิ่งใหญ่ที่สุดเท่าที่เคยสร้างมา</p>\n<p>รายละเอียดของเกมตอนนี้ยังมีไม่มากแต่ Dynasty Warriors: Origins จะวางจำหน่ายในปี 2025 บนเครื่อง PS5, Xbox Series X/S และ PC</p>\n<p><img alt=\"No Description\" src=\"https://www.blognone.com/sites/default/files/externals/7c92b6e63d43da0f6f1447e7c9385714.jpeg\" /><img alt=\"No Description\" src=\"https://www.blognone.com/sites/default/files/externals/230a5c3931458b11a34b84f84e5dea1a.jpeg\" /><img alt=\"No Description\" src=\"https://www.blognone.com/sites/default/files/externals/00225d9805289ae123589c5bc2bc8a39.jpeg\" /></p>\n<p>ที่มา - <a href=\"https://blog.playstation.com/2024/05/30/dynasty-warriors-origins-revealed-for-ps5-out-2025/\">PlayStation Blog</a></p>\n</div></div></div><div><div>Topics: </div><div><div><a href=\"/topics/dynasty-warriors\">Dynasty Warriors</a></div><div><a href=\"/topics/omega-force\">Omega Force</a></div><div><a href=\"/topics/koei-tecmo\">Koei Tecmo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17591c37e1e36862372983c200fb5ccfb9eec5cd468b6577eb0fe19ba05cff67","category":"Thai"}