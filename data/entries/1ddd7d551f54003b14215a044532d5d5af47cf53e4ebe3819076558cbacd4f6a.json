{"title":"Microsoft Edge เริ่มใช้ดีไซน์ใหม่ ขอบโค้งทุกภาคส่วน, เพิ่ม Edge for Business สำหรับบัญชีองค์กร","link":"https://www.blognone.com/node/133981","date":1684891822000,"content":"<div><div><div><p>ไมโครซอฟท์เริ่มใช้งาน Microsoft Edge <a href=\"https://www.blognone.com/node/132416\">ดีไซน์ใหม่ที่ทดสอบมาสักระยะหนึ่ง</a> การเปลี่ยนแปลงที่เห็นได้ชัดคือ \"ขอบโค้ง\" ไปซะทุกส่วน โดยเฉพาะในกรอบแสดงผลหน้าเว็บที่เพิ่มขอบโค้งด้านในเข้ามาให้เห็นอย่างชัดเจน</p>\n<p>แท็บของ Edge ยังเปลี่ยนมาใช้ดีไซน์แบบ island เป็นเหมือน \"เกาะ\" หรือ \"ก้อน\" แทนแท็บแบบดั้งเดิม, ย้ายไอคอนโปรไฟล์ของผู้ใช้มาอยู่มุมซ้ายบนแทนขวาบน, <a href=\"https://www.blognone.com/node/132366\">เพิ่มฟีเจอร์ Split Screen เปิดสองแท็บคู่กันในหน้าต่างเดียว ไม่ต้องแยกเปิดสองหน้าต่างอีกต่อไป</a></p>\n<p>ผู้สนใจสามารถทดสอบได้แล้ววันนี้ใน Settings &gt; Appearance เลือก try the new look and feel of Microsoft Edge</p>\n<p><img alt=\"No Description\" src=\"https://www.blognone.com/sites/default/files/externals/57f0f907bd20ec9961732f0389b01136.png\" /></p>\n<p><img alt=\"No Description\" src=\"https://www.blognone.com/sites/default/files/externals/d7b16f4f7e99b0c3da2f464ad4214514.png\" /></p>\n<p>นอกจากดีไซน์ใหม่แล้ว Edge ยังเพิ่มฟีเจอร์ผนวกเอา <a href=\"https://www.blognone.com/node/133044\">Microsoft 365 Copilot ของ Office เข้ามาในแถบ sidebar ด้านข้าง</a> สามารถใช้ดึงข้อมูลเอกสาร ปฏิทิน อีเมล ในบัญชี Microsoft 365 มาแสดงใน Edge ได้โดยตรง</p>\n<p><img alt=\"No Description\" src=\"https://www.blognone.com/sites/default/files/externals/3499cd442efb3b962b2162b70f98bb3b.png\" /></p>\n<p>สำหรับลูกค้าองค์กรยังมี Microsoft Edge for Business ที่เป็นเบราว์เซอร์อีกตัว ล็อกอินด้วยบัญชี Azure Active Directory (AAD) แยกเซสชันและข้อมูลจากบัญชีส่วนตัว เพื่อไม่ให้ยุ่งกับข้อมูลองค์กร และสามารถรันขนานพร้อมกับ Edge รุ่นปกติได้ โดยมีไอคอนแยกชัดให้เห็นว่าเป็น Edge คนละตัวกัน</p>\n<p><img alt=\"No Description\" src=\"https://www.blognone.com/sites/default/files/externals/25250fba898a480d86edf55125db90bf.jpg\" /></p>\n<p>ที่มา - <a href=\"https://blogs.windows.com/msedgedev/2023/05/23/microsoft-edge-build-2023-innovations-in-AI-productivity-management-sidebar-apps/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ddd7d551f54003b14215a044532d5d5af47cf53e4ebe3819076558cbacd4f6a","category":"Thai"}