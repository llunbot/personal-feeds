{"title":"จอพับไม่ทิ้งกัน Samsung อัพเดตฟีเจอร์ใหม่จาก Galaxy Z Fold 3 / Z Flip 3 ให้รุ่นก่อนหน้า","link":"https://www.blognone.com/node/124535","date":1630480427000,"content":"<div><div><div><p>มือถือจอพับได้รุ่นใหม่ของ Samsung อย่าง Galaxy Z Fold 3 และ Z Flip 3 มาพร้อม One UI 3.1.1 ที่ปรับปรุง UI หลายส่วนให้เข้ากับหน้าจอพับได้มากขึ้น วันนี้ Samsung เปิดเผยว่าเตรียมออกอัพเดต One UI 3.1.1 ให้มือถือจอพับได้รุ่นก่อนหน้าเช่นกัน ส่วนใหญ่เป็นการเพิ่มฟีเจอร์กลับไปถึง <a href=\"https://www.blognone.com/node/118241\">Galaxy Z Fold 2</a> และ Galaxy Z Fold (ที่เปิดตัวในชื่อ <a href=\"https://www.blognone.com/node/108226\">Galaxy Fold</a>) ดังนี้</p>\n<ul>\n<li>ฟีเจอร์ Drag &amp; Split แตะหน้าต่างแอปเพื่อแบ่งส่วน ใช้ได้บนมือถือจอพับของ Samsung ทุกรุ่น</li>\n<li>ฟีเจอร์ Multi-Active Window และ Natural Window Switching ใช้งานหลายแอปและสลับหน้าต่างแอปไปมา ใช้ได้บน Galaxy Z Fold ทุกรุ่น</li>\n<li>ฟีเจอร์ Rotate All Apps หมุนแอปให้เข้ากับการใช้งาน ใช้ได้บน Galaxy Z Fold ทุกรุ่น</li>\n<li>ฟีเจอร์ปรับ Aspect Ratio ของแอป ใช้งานได้บน Galaxy Z Fold ทุกรุ่น</li>\n<li>ฟีเจอร์ App Split View แอปเดียวแต่แสดงผลแบบแบ่งข้าง ใช้ได้บน Galaxy Z Fold ทุกรุ่น</li>\n<li>ฟีเจอร์ Flex Mode Panel ใช้งานแอปแบ่งเป็นสองส่วน เมื่อพับครึ่งจอ 90 องศา ใช้งานได้บน Galaxy Z Fold ทุกรุ่น</li>\n<li>ฟีเจอร์พินแอปโปรดบนแทสก์บาร์ ใช้งานได้บน Galaxy Z Fold ทุกรุ่น</li>\n<li>ฟีเจอร์ Mirror Cover Screen ปรับหน้าจอภายนอกให้เหมือนภายใน ใช้ได้กับ Galaxy Z Fold 2 และ Galaxy Z Fold 3</li>\n</ul>\n<p><img src=\"https://www.blognone.com/sites/default/files/externals/0463364c62bfa332ab072430ef26da23.png\" /></p>\n<p>ผู้ใช้ Galaxy Z Fold และ Z Fold 2 น่าจะได้ประโยชน์กับการปรับปรุง UI ครั้งนี้พอสมควร โดย One UI 3.1.1 จะเริ่มอัพเดตรุ่นปี 2020 เช่น Galaxy Z Fold 2, Galaxy Z Flip 5G และ Galaxy Z Flip ตั้งแต่สิ้นเดือนสิงหาคมนี้ ส่วนรุ่นปี 2019 เช่น Galaxy Z Fold จะเริ่มได้อัพเดตในสัปดาห์ถัดไป</p>\n<p>ที่มา - <a href=\"https://www.samsungmobilepress.com/featurestories/samsungs-one-ui-3.1.1-bring-next-level-foldable-experiences-to-galaxy-z-series-users\">Samsung</a></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31a37b4fd788cf057ca3aefa533d04d1988d7a755e47921cd27a3203d6c51e9f","category":"Thai"}