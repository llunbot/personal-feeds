{"title":"Rails 8.0 มาแล้ว ใส่ฟีเจอร์ไม่เอาคลาวด์ในตัว รองรับ SQLite ไม่ต้องใช้ Redis","link":"https://www.blognone.com/node/143020","date":1731129395000,"content":"<div><div><div><p>Ruby on Rails ออกเวอร์ชั่น 8.0 ชูฟีเจอร์สำคัญคือการรวมเอา Kamal 2 พรอกซี่สำหรับการ deploy โครงการอย่างรวดเร็ว ต้องการเพียง SSH key จากเซิร์ฟเวอร์เท่านั้น ขณะที่ฝั่งแอปพลิเคชั่นเองมีพรอกซี่ Thruster สำหรับการบีบอัดข้อมูลและแคชในตัว ทำให้โดยรวมไม่ต้องใช้ nginx เลย</p>\n<p>ฝั่งข้อมูลในการทำงานนั้น Rails 8 ไม่ต้องการ Redis สำหรับ PubSub, Cahce และ Queue แล้ว โดยอาศัยโครงการ Solid ที่เป็น adapter ฐานข้อมูลหันมารองรับ SQLite ทั้งหมด โดยโครงการภายในของ 37signals เองก็ใช้ SQLite บน production หลายตัว เช่น Campfire และ Writebook</p>\n<p>การอัพเกรดยังมีฟีเจอร์เล็กๆ น้อยๆ อีกจำนวนมาก ActiveModel มีฟีเจอร์ใหม่ๆ เช่น ขอยกเว้นเงื่อนไขการ validate ข้อมูล, เพิ่มระบบรีเซ็ตรหัสผ่านในตัว</p>\n<p>ที่มา - <a href=\"https://rubyonrails.org/2024/11/7/rails-8-no-paas-required\">Ruby on Rails</a></p>\n<p><img alt=\"No Description\" src=\"https://www.blognone.com/sites/default/files/externals/5223eb6da4df3696823bce3db6e8235d.png\" /></p>\n</div></div></div><div><div>Topics: </div><div><div><a href=\"/topics/rails\">Rails</a></div><div><a href=\"/topics/ruby\">Ruby</a></div><div><a href=\"/topics/open-source\">Open Source</a></div><div><a href=\"/topics/redis\">Redis</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbe6006e5923f676370830f41351bcda981e8a7f6092636f7eafa27b70e88d8a","category":"Thai"}