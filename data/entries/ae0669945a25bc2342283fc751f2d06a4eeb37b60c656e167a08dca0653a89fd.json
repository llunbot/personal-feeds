{"title":"Xiaomi เปิดตัว HyperOS พร้อมปลดระวาง MIUI หลังสร้างชื่อมานาน 13 ปี","link":"https://www.blognone.com/node/136255","date":1697522291000,"content":"<div><div><div><p>Xiaomi ได้ประกาศเปิดตัวระบบปฏิบัติการใหม่ที่เรียกว่า <strong>HyperOS</strong> โดย Xiaomi ยืนยันว่าจะวางจำหน่ายทั่วโลก และจะเปิดตัวใน Xiaomi 14 ซีรี่ส์ ซึ่ง HyperOS จะค่อย ๆ เข้ามาแทนที่ระบบปฏิบัติการ MIUI ของ Xiaomi ที่มีมานานกว่า 13 ปี</p>\n<p>HyperOS ออกแบบมาเพื่อรองรับกลุ่มผลิตภัณฑ์ที่หลากหลายของ Xiaomi และจะเชื่อมโยงกับระบบนิเวศทั้งหมด (ecosystem) ของผลิตภัณฑ์ทั้ง 200 หมวดหมู่ ซึ่งรวมถึงอุปกรณ์สมาร์ทโฮม รถยนต์ และอื่น ๆ ต่างจาก MIUI ที่รองรับแค่ในโทรศัพท์ และแท็ปเล็ต</p>\n<p>Lei Jun ซีอีโอของ Xiaomi ได้อธิบายโดยโพสต์ใน Weibo ว่า HyperOS นั้น เป็นระบบปฏิบัติการที่มี Android เป็นพื้นฐานที่พัฒนาให้เข้ากับระบบ Vela ที่ Xiaomi พัฒนาขึ้นเอง และเขียนสถาปัตยกรรมพื้นฐานใหม่ทั้งหมดสำหรับอุปกรณ์ IoT นับหมื่นล้านเครื่อง และจะรองรับการเชื่อมต่ออุปกรณ์อีกหมื่นล้านชิ้นในอนาคต</p>\n<p>HyperOS จะพรีโหลดมาในโทรศัพท์ Xiaomi 14 ซีรี่ส์ แต่ Xiaomi ก็ไม่ได้แสดงให้เห็นว่า OS ดังกล่าวจะมีลักษณะเป็นอย่างไร และยังไม่มีรายละเอียดเกี่ยวกับฟีเจอร์ใหม่ใด ๆ คาดว่า Xiaomi จะเปิดเผยข้อมูล HyperOS เพิ่มเติมพร้อมกับการเปิดตัวโทรศัพท์เรือธงตัวใหม่ที่จะเปิดตัวในเร็ว ๆ นี้</p>\n<p><img alt=\"No Description\" src=\"https://www.blognone.com/sites/default/files/externals/d3e644de199e6377996eb5b9d1ce4c3f.jpg\" /></p>\n<p>ที่มา - <a href=\"https://www.androidauthority.com/xiaomi-hyperos-3376622/\">Android Authority</a></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/miui\">MIUI</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae0669945a25bc2342283fc751f2d06a4eeb37b60c656e167a08dca0653a89fd","category":"Thai"}