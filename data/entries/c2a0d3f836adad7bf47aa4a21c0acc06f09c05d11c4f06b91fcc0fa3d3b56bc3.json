{"title":"Bluesky เพิ่มระบบติ๊กฟ้ายืนยันตัวตน ให้บัญชีองค์กรช่วยยืนยันบัญชีบุคคลได้ เป็นการกระจายศูนย์","link":"https://www.blognone.com/node/145973","date":1745281439000,"content":"<div><div><div><p>Bluesky ประกาศปรับปรุงระบบเครื่องหมายถูกยืนยันตัวตนสีฟ้า ซึ่ง Bluesky บอกว่าเป็นสัญลักษณ์ที่ผู้ใช้โซเชียลคุ้นเคยดี จากเดิมจำกัดให้เฉพาะบัญชีองค์กรที่ยืนยัน กับทีมงาน Bluesky เท่านั้น ขยายมายังบัญชีทั่วไปด้วย</p>\n<p>การเปลี่ยนแปลงนี้ Bluesky บอกว่า บัญชีองค์กรที่ยืนยันตัวตน ด้วยการผูกโดเมนเนมขององค์กรเป็นชื่อบัญชี Bluesky ที่เดิมได้เครื่องหมายติ๊กถูกสีฟ้าอยู่แล้ว สามารถยืนยันตัวตนให้บัญชีอื่นได้เอง ตัวอย่างเช่น New York Times ที่เป็นบัญชีองค์กรยืนยันตัวตนแล้ว สามารถให้ติ๊กถูกสีฟ้ากับนักข่าวในองค์กรได้เลย วิธีการนี้ทำให้ระบบยืนยันตัวตนไม่รวมศูนย์กลางที่ Bluesky เพียงคนเดียว</p>\n<p>ผู้ใช้ Bluesky สามารถตรวจสอบซ้ำได้กับบัญชีที่มีติ๊กถูกสีฟ้า ว่าได้รับการรับรองจากองค์กรใด ซึ่งอาจเป็น Bluesky เองก็ได้</p>\n<p>Bluesky แนะนำให้ผู้ใช้งานทั่วไป สร้างบัญชีองค์กรยืนยันตัวตนขึ้นมาก่อน แล้วใช้บัญชีนั้นยืนยันตัวตนให้บัญชีบุคคลทั่วไปต่อ</p>\n<p>ที่มา: <a href=\"https://bsky.social/about/blog/04-21-2025-verification\">Bluesky</a></p>\n<p><img alt=\"No Description\" src=\"https://www.blognone.com/sites/default/files/externals/29ae88308b50203b6e54fe543080f4c5.png\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2a0d3f836adad7bf47aa4a21c0acc06f09c05d11c4f06b91fcc0fa3d3b56bc3","category":"Thai"}