{"title":"Google, Microsoft, OpenAI, Anthropic ตั้งกลุ่ม Frontier Model Forum กำหนดแนวทางพัฒนาโมเดล AI","link":"https://www.blognone.com/node/135025","date":1690430909000,"content":"<div><div><div><p>บริษัทด้าน AI รายใหญ่ 4 ราย ได้แก่ Google, Microsoft, OpenAI, Anthropic ประกาศตั้งกลุ่มอุตสาหกรรม Frontier Model Forum กำหนดแนวทางพัฒนาโมเดลอย่างปลอดภัย ลดความเสี่ยง และใช้กลุ่มเป็นตัวแทนประสานงานร่วมกับหน่วยงานภาครัฐ ภาคการศึกษา ภาคสังคมทั่วโลก</p>\n<p>กลุ่มอุตสาหกรรมนี้กำหนดนิยามคำว่า \"frontier model\" ว่าเป็นโมเดล machine learning ขนาดใหญ่ที่มีความสามารถสูงกว่าโมเดลรุ่นปัจจุบัน โดยสมาชิกที่เข้าร่วมกลุ่มต้องพัฒนาโมเดลให้ปลอดภัย (safety) แบ่งปันข้อมูลกับหน่วยงานที่เกี่ยวข้อง และเดินตามแนวทางร่วมกันเพื่อลดความเสี่ยง</p>\n<p>หลังจากประกาศตั้งกลุ่ม Frontier Model Forum แล้ว ในอีกไม่กี่เดือนข้างหน้าจะตั้งบอร์ดที่ปรึกษา กำหนดแนวทาง และเปิดรับสมาชิกต่อไป</p>\n<p>ที่มา - <a href=\"https://blog.google/outreach-initiatives/public-policy/google-microsoft-openai-anthropic-frontier-model-forum/\">Google</a>, <a href=\"https://openai.com/blog/frontier-model-forum\">OpenAI</a>, <a href=\"https://blogs.microsoft.com/on-the-issues/2023/07/26/anthropic-google-microsoft-openai-launch-frontier-model-forum/\">Microsoft</a>, <a href=\"https://www-files.anthropic.com/production/files/frontier-model-forum.pdf\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/5535bc27535846cce916d463055c9cef.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/openai\">OpenAI</a></div><div><a href=\"/topics/google\">Google</a></div><div><a href=\"/topics/microsoft\">Microsoft</a></div><div><a href=\"/topics/anthropic\">Anthropic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af6e9af9d1908badfdb93219a55441a2ad0db5b3c3702fcfc0b3ebbbd7d5d89b","category":"Thai"}