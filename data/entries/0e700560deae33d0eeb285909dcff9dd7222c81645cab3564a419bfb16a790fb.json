{"title":"Galaxy A15 และ A25 5G วางขายในไทย ราคาเริ่มต้น 6,999 บาท การันตีอัพเกรด OS 4 รุ่น แพตช์ 5 ปี","link":"https://www.blognone.com/node/137594","date":1704896894000,"content":"<div><div><div><p>ซัมซุงเปิดตัว Galaxy A15 และ Galaxy A25 5G ในประเทศไทย หลังจาก<a href=\"https://www.blognone.com/node/137222\">เปิดตัวในประเทศเวียดนามไปตั้งแต่ช่วงปลายปี 2023</a></p>\n<p>จุดเด่นของทั้ง Galaxy A15 และ A25 5G คือหน้าจอ Super AMOLED, แรม 8GB, แบตเตอรี่ 5,000 mAh ชาร์จเร็ว 25W, ระบบปฏิบัติการ One UI 6.0 (Android 14) มาตั้งแต่ต้น แถมการันตีอัพเกรดระบบปฏิบัติการ 4 รุ่น และแพตช์ความปลอดภัย 5 ปี, <a href=\"https://www.blognone.com/node/136519\">มีฟีเจอร์ Auto Blocker ป้องกันการ sideloading แอพเพื่อความปลอดภัย</a></p>\n<p>สเปกอื่นของ Galaxy A15 คือหน้าจอรีเฟรช 90Hz ความสว่าง 800 nits, กล้องหลัง 3 ตัว เลนส์หลัก 50MP และเลนส์อัลตร้าไวด์ 5MP</p>\n<p>ส่วน Galaxy A25 5G ใช้หน้าจอรีเฟรช 120Hz ความสว่าง 1000 nits, กล้องหลัง 3 ตัว เลนส์หลัก 50MP มี OIS + อัลตร้าไวด์ 8MP + มาโคร 2MP, กล้องหน้า 13MP, ซีพียูระบุรุ่นเป็น Exynos 1280</p>\n<p>รุ่นย่อยและราคาที่วางขายในไทย</p>\n<ul>\n<li><strong>Galaxy A15 LTE</strong> ราคา 6,999 บาท มีโปรโมชั่นแถม microSD 256GB ด้วย</li>\n<li><strong>Galaxy A15 5G (8/128GB)</strong> ราคา 7,999 บาท ขายเฉพาะผ่านโอเปอเรเตอร์เท่านั้น</li>\n<li><strong>Galaxy A15 5G (8/256GB)</strong> ราคา 8,999 บาท</li>\n<li><strong>Galaxy A25 5G</strong> ราคา 10,999 บาท</li>\n</ul>\n<p><img alt=\"No Description\" src=\"https://www.blognone.com/sites/default/files/externals/e8a5ee630f7df84b561bef30d777db9d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/372dc43d4d1b1a7c6e4f0311338212e8.jpg\" /></p>\n</div></div></div><div><div>Topics: </div><div><div><a href=\"/topics/galaxy-a\">Galaxy A</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e700560deae33d0eeb285909dcff9dd7222c81645cab3564a419bfb16a790fb","category":"Thai"}