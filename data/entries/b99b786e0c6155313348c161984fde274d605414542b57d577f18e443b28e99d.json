{"title":"Gemini Live เปิดให้ผู้ใช้ Android ทุกคนใช้งานแล้ว ส่วน iOS เริ่มทยอยปล่อยวันนี้","link":"https://www.blognone.com/node/146528","date":1747797776000,"content":"<span>Gemini Live เปิดให้ผู้ใช้ Android ทุกคนใช้งานแล้ว ส่วน iOS เริ่มทยอยปล่อยวันนี้</span>\n\n  <div>\n    <div>Body</div>\n              <div><p>กูเกิลประกาศเปิดฟีเจอร์ Gemini Live การใช้กล้องมือถือส่องโลกรอบตัวแล้วให้ Gemini อธิบายสิ่งต่างๆ ให้กับผู้ใช้ Android <strong>ทุกคน</strong> (<a href=\"https://www.blognone.com/node/145891\">ข่าวเก่า</a>) และผู้ใช้ iOS กำลังเริ่มทยอยปล่อยให้ใช้งานวันนี้</p>\n<p>Gemini Live หรือชื่อเดิม <a href=\"https://www.blognone.com/node/139768\">Project Astra</a> เปิดตัวครั้งแรกในงาน Google I/O 2024 เพิ่มการมองโลกผ่านกล้อง หรืออ่านข้อมูลบนหน้าจอมือถือ ก่อนหน้านี้ทยอยเปิดให้ผู้ใช้บางส่วน เช่น <a href=\"https://www.blognone.com/node/145053\">ผู้ใช้ Galaxy S25</a> ที่<a href=\"https://www.blognone.com/node/145726\">สมัครแพ็กเกจ Google AI แบบเสียเงิน</a> แต่ตอนนี้เปิดให้ผู้ใช้ทุกคนแล้ว (ลองใช้กับเครื่องตัวเองก็ใช้งานได้แล้ว)</p>\n<p>วิธีใช้งานสามารถเรียกได้จากแอพ Gemini บนมือถือ โดยกดเปิดโหมด Live ขึ้นมาก่อน (ไอคอนมุมขวาล่างสุด) แล้วกดปุ่มกล้องหรือแชร์หน้าจอได้เลย</p>\n<p>ที่มา - <a href=\"https://blog.google/technology/google-deepmind/gemini-universal-ai-assistant/#live-capabilities\">Google</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/21/2025 - 10:22</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b99b786e0c6155313348c161984fde274d605414542b57d577f18e443b28e99d","category":"Thai"}