{"title":"Cisco เปิดตัว Nexus HyperFabric AI Cluster สำหรับจัดการงานศูนย์ข้อมูลที่รัน GenAI","link":"https://www.blognone.com/node/140188","date":1717670712000,"content":"<div><div><div><p>Cisco เปิดตัว Nexus HyperFabric AI Cluster โซลูชันสำหรับบริหารจัดการโครงสร้างพื้นฐานในศูนย์ข้อมูล สำหรับงานพัฒนาหรือรันโมเดล Generative AI ซึ่งเป็นความร่วมมือของ Cisco กับ NVIDIA ช่วยให้ลูกค้าสามารถสร้าง จัดการ และปรับแต่งสิ่งต่าง ๆ ได้สะดวกมากขึ้น</p>\n<p>Cisco ระบุว่าจากรายงานแนวโน้มของระบบเครือข่าย ในอีกสองปีข้างหน้า 60% ของผู้บริหารด้านไอทีในองค์กรคาดว่าจะมีการดีพลอย AI สำหรับช่วยคาดการณ์ออโตเมชันในระบบเครือข่าย นอกจากนี้ 75% มีแผนดีพลอยเครื่องมือที่ช่วยตรวจสอบการทำงานจากแต่ละจุด บนการเชื่อมต่อที่แตกต่างกันทั้งโครงข่าย ซึ่งรวมทั้งเครือข่ายภายในสำนักงาน, WAN, ในศูนย์ข้อมูล, อินเทอร์เน็ต จนถึงพับลิกคลาวด์</p>\n<p>Cisco Nexus HyperFabric AI Cluster เป็นโซลูชันบริหารจัดการคลาวด์ ที่ช่วยจัดการงานทุกเวิร์กโฟลว์จากสวิตช์ Ethernet บนแพลตฟอร์ม Cisco Silicon One ร่วมกับซอฟต์แวร์ NVIDIA AI Enterprise ให้คำแนะนำได้ตั้งแต่การออกแบบ การตรวจสอบผลการดีพลอย จนถึงการติดตามผล</p>\n<p>โซลูชัน AI ของ Cisco นี้ จะเริ่มทดสอบกับลูกค้าจำกัดกลุ่มตั้งแต่ไตรมาส 4 ของปีนี้</p>\n<p>ที่มา: <a href=\"https://newsroom.cisco.com/c/r/newsroom/en/us/a/y2024/m06/cisco-reveals-nexus-hyperfabric-the-new-generative-ai-infrastructure-solution-with-nvidia-to-help-simplify-data-center-operations.html\">Cisco</a></p>\n<p><img alt=\"No Description\" src=\"https://www.blognone.com/sites/default/files/externals/f70a907f9e0a3b8ae6b95e9c25cfc2b2.jpeg\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/network\">Network</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/nvidia\">NVIDIA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b79ea07a204a4e2166bee262544b7bb9b79a3d24b7eb331ff6763d72f38e2754","category":"Thai"}