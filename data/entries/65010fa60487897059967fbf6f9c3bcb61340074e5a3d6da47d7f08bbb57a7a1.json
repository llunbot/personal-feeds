{"title":"X/Twitter ประกาศปิดฟีเจอร์โพสต์จำกัดวง Circles มีผล 31 ตุลาคมนี้","link":"https://www.blognone.com/node/135869","date":1695346525000,"content":"<div><div><div><p>X หรือ Twitter เดิม <a href=\"https://help.twitter.com/en/using-x/twitter-circle\">ประกาศ</a>ว่า<a href=\"https://www.blognone.com/node/128289\">ฟีเจอร์ Circles</a> จะเข้าสู่สถานะเตรียมนำออก (deprecate) มีผลตั้งแต่วันที่ 31 ตุลาคม 2023 เป็นต้นไป โดยหลังวันดังกล่าว ผู้ใช้งานจะไม่สามารถโพสต์แบบจำกัดวงได้อีกต่อไป ไม่สามารถเพิ่มคนเข้ามาใน Circle ของตนได้อีก แต่ยังสามารถนำคนออกได้โดยเลิกติดตาม</p>\n<p>Circles ฟีเจอร์แชร์ทวีตแบบจำกัดกลุ่มวงเล็ก เป็นฟีเจอร์ที่ Twitter <a href=\"https://www.blognone.com/node/128289\">เปิดตัว</a>และเริ่มใช้งานทั่วไปในเดือนสิงหาคม 2022 ซึ่งตอนนั้น Elon Musk ยังไม่ได้เข้ามาซื้อกิจการ</p>\n<p>X ไม่ได้อธิบายเหตุผลว่าทำไมถึงตัดสินใจปิดฟีเจอร์ Circles แต่อาจมองอีกมุมได้ว่าความสามารถนี้ทับซ้อนกับ <a href=\"https://www.blognone.com/node/124647\">Communities</a> ที่เป็นการสร้างกลุ่มจำกัดไว้สนทนาในเรื่องเดียวกัน</p>\n<p>ที่มา: <a href=\"https://www.theverge.com/2023/9/21/23884851/x-shutting-down-circles-twitter\">The Verge</a></p>\n<p><img src=\"https://www.blognone.com/sites/default/files/externals/0c3b0aa7a13b1ec2afb8375d096c2fd3.jpg\" alt /></p>\n</div></div></div><div><div>Topics: </div><div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65010fa60487897059967fbf6f9c3bcb61340074e5a3d6da47d7f08bbb57a7a1","category":"Thai"}