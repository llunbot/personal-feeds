{"title":"AIS รายงานผลประกอบการไตรมาส 4/2566 รายได้เติบโต และเพิ่มเติมจากการซื้อ 3BB","link":"https://www.blognone.com/node/138071","date":1707222292000,"content":"<div><div><div><p>เอไอเอสรายงานผลประกอบการประจำไตรมาสที่ 4 ปี 2566 และผลประกอบการของปี 2566 โดยประเด็นสำคัญในไตรมาสที่ 4 คือการ<a href=\"https://www.blognone.com/node/136763\">ซื้อกิจการ TTTBB</a> ผู้ให้บริการอินเทอร์เน็ต 3BB ทำให้มีการรับรู้รายได้เพิ่มเติมเป็นเวลา 46 วัน</p>\n<p>เฉพาะไตรมาสที่ 4 ปี 2566 เอไอเอสมีรายได้รวมจากการให้บริการหลัก 37,055 ล้านบาท เพิ่มขึ้น 9.5% เมื่อเทียบกับปีก่อน หากไม่รวม TTTBB การเติบโตอยู่ที่ 3.1% และมีกำไรสุทธิ 7,003 ล้านบาท โดยมีผลกระทบจากการรับผลการดำเนินงานที่ขาดทุนของ TTTBB, การตั้งสำรองด้อยค่าสินทรัพย์, ต้นทุนการเงินจากการควบรวมกิจการ และรับรู้กำไรพิเศษจากการขายเงินลงทุนใน <a href=\"https://www.blognone.com/node/135532\">Rabbit LINE Pay</a> ส่วนภาพรวมตลอดปี 2566 รายได้รวม 188,873 ล้านบาท เพิ่มขึ้น 1.8% และมีกำไรสุทธิ 29,086 ล้านบาท</p>\n<p>ธุรกิจโทรศัพท์เคลื่อนที่มีฐานลูกค้า 44.6 ล้านเลขหมาย เพิ่มขึ้น 1.7 แสนเลขหมาย จากไตรมาส 3/2566 ส่วน ARPU เพิ่มขึ้นเป็น 223 บาทต่อเลขหมายต่อเดือน และมีจำนวนผู้ใช้บริการ 5G เพิ่มเป็น 9.2 ล้านเลขหมาย</p>\n<p>ธุรกิจอินเทอร์เน็ตบ้านมีจำนวนลูกค้า 4.74 ล้านราย ซึ่งเพิ่มขึ้นสูงเนื่องจากรวมผู้ใช้บริการของ TTTBB เข้ามา 2.3 ล้านราย</p>\n<p>ที่มา: <a href=\"https://www.set.or.th/th/market/news-and-alert/newsdetails?id=85814801&amp;symbol=ADVANC\">เอไอเอส</a> ผ่านตลาดหลักทรัพย์ฯ</p>\n<p><img alt=\"No Description\" src=\"https://www.blognone.com/sites/default/files/externals/92856163165f93a5a5e5f0d5534da9c0.jpeg\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46f7f4a9011de0842ca3358695d8c6fe7981947b4ecd6ad1b1e23ac29dbd650e","category":"Thai"}