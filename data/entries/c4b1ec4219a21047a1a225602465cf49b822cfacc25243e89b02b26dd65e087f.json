{"title":"Google ประกาศหยุดขายและหยุดซัพพอร์ต Google Glass Enterprise Edition 2","link":"https://www.blognone.com/node/133032","date":1678922845000,"content":"<div><div><div><p>กูเกิล<a href=\"https://support.google.com/glass-enterprise/customer/answer/13417888\">ประกาศ</a>หยุดขาย Google Glass Enterprise Edition 2 มีผลตั้งแต่วันนี้เป็นต้นไป และจะหยุดการสนับสนุนตั้งแต่วันที่ 15 กันยายน 2023 มีผลให้ผู้ที่มี Glass Enterprise Edition 2 อยู่ ยังสามารถใช้อุปกรณ์ได้ต่อไป แต่กูเกิลจะไม่ออกซอฟต์แวร์อัพเดตออกมาอีก</p>\n<p>Google Glass โครงการแว่นตาอัจฉริยะของกูเกิลมีการปรับทิศทางในช่วงหลายปีก่อนหน้านี้ โดย<a href=\"https://www.blognone.com/node/64803\">ปิดส่วนพัฒนาผลิตภัณฑ์</a>สำหรับลูกค้าทั่วไป เปลี่ยนมาโฟกัสตลาดลูกค้าองค์กรแทนในชื่อ <a href=\"https://www.blognone.com/node/76252\">Google Glass Enterprise Edition</a></p>\n<p>ถึงแม้ประกาศนี้อาจหมายถึงกูเกิลได้ถอนตัวจากตลาดแว่นตาอัจฉริยะไปแล้ว แต่ฝั่ง Android กูเกิลยังคงพัฒนาเวอร์ชันสำหรับใช้กับเฮดเซต AR ซึ่งสามารถนำไปทำงานร่วมกับอุปกรณ์หลากหลายรูปแบบได้ต่อไป</p>\n<p>ที่มา: <a href=\"https://9to5google.com/2023/03/15/google-glass-enterprise-edition-discontinued/\">9to5Mac</a></p>\n<p><img src=\"https://www.blognone.com/sites/default/files/externals/fb5fed3d48267dc05bb9d0d5ffe7bfb8.png\" alt /></p>\n</div></div></div><div><div>Topics: </div><div><div><a href=\"/topics/google-glass\">Google Glass</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4b1ec4219a21047a1a225602465cf49b822cfacc25243e89b02b26dd65e087f","category":"Thai"}