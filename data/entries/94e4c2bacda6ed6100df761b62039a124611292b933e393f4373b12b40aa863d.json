{"title":"รีวิว HP OmniBook Ultra Flip 14 (fh0055TU) แล็ปท็อปพับได้ตัวเบาแต่แบตอึดเกินใคร","link":"https://www.blognone.com/node/143575","date":1733911200000,"content":"<div><div><div><p>ปฏิเสธไม่ได้เลยว่าปีนี้เป็นปีที่วงการแล็ปท็อปแข่งขันกันดุเดือดมาก HP ก็เป็นอีกหนึ่งผู้ผลิต และจัดจำหน่ายที่ร่วมวงลงแข่งแบบไม่น้อยหน้า ล่าสุด HP ได้เปิดตัวเปิดตัวโน้ตบุ๊กฝั่งคอนซูเมอร์รุ่นท็อปตัวใหม่ชื่อ OmniBook Ultra Flip ซึ่งเป็นการรวมตัวของคำว่าระดับบน (Ultra) คอนซูเมอร์ (OmniBook) และพับได้ (Flip) เข้าด้วยกัน โดยใช้ขุมพลังหลักจาก Intel® Core™ Ultra processors 200V series ที่ถือว่าเป็น โมบายล์โปรเซสเซอร์ Intel® Core™ Ultra (ซีรีส์ 2) เป็นโปรเซสเซอร์ประสิทธิผลสูงที่สร้างขึ้นเพื่อถ่ายทอดประสบการณ์ AI ยุคใหม่ในฟอร์มแฟคเตอร์ที่โฉบเฉี่ยวเพรียวบาง ซึ่งมาพร้อมกับสถาปัตยกรรมโปรเซสเซอร์ P-core รุ่นใหม่ล่าสุดและ E-core พลังงานต่ำ เอ็นจิน AI NPU 4.0 แบบปรับปรุงใหม่ และมีมาให้กับ GPU Intel® Arc™ ในตัวโดยขับเคลื่อนด้วยสถาปัตยกรรม Xe2 ใหม่</p>\n<p>แน่นอนรุ่นใหม่ระดับนี้ทีมงาน Blognone ก็ไม่รอช้าขอนำ HP OmniBook Ultra Flip 14 (fh0055TU) มารีวิวให้ดูกันแบบจะ ๆ ว่า Intel® Core™ Ultra processors รุ่นใหม่ และแล็ปท็อปที่รวมความเจ๋งของผลิตภัณท์หลาย ๆ ด้านของ HP ตัวนี้จะเจ๋งขนาดไหน และน่าใช้ขนาดใด</p>\n<p><img alt=\"No Description\" src=\"https://www.blognone.com/sites/default/files/externals/33777760ff1ec20ec0b2dfb1c75c2bd1.png\" /></p>\n<p>เริ่มกันที่ภายนอก HP OmniBook Ultra Flip 14 มาในดีไซน์ที่ดูเรียบหรูสี Atmospheric blue ใช้วัสดุเป็นเหล็ก และพลาสติกแบบรีไซเคิลที่เบาสูงส่งผลให้แล็ปท็อปมีน้ำหนักเพียง 1.3 กก. เท่านั้นถือมือเดียวได้สบายเหมาะกับการพกพาเป็นอย่างยิ่ง</p>\n<p><img alt=\"No Description\" src=\"https://www.blognone.com/sites/default/files/externals/42e9cf066c224030c285db9bc7d7f3f9.png\" /></p>\n<p>พอร์ตการเชื่อมต่อ HP OmniBook Ultra Flip 14 ให้มาเป็น USB Type-C จำนวน 3 ช่องแบ่งเป็นแบบ Thunderbolt 4 จำนวน 2 ช่องที่ส่งข้อมูลเร็ว 40Gbps รองรับ DisplayPort 2.1 ส่วนอีกหนึ่งช่องเป็นความเร็ว 10Gbps และ DisplayPort 1.4a โดยทั้ง 3 ช่องมีสัญลักษณ์ระบุไว้ชัดเจนว่ารูไหนคือรูอะไร และยังคงมีพอร์ต 3.5มม. สำหรับเสียบหูฟังอยู่ จุดที่ประทับใจคือตำแหน่งการวางพอร์ตที่เลือกจะใส่มาในมุมฉากของเครื่อง ทำให้เครื่องดูสวย และเรียบเนียนเป็นหนึ่งเดียวกันมากขึ้นไปในตัว</p>\n<p><img alt=\"No Description\" src=\"https://www.blognone.com/sites/default/files/externals/e92d6c6602b539ef146149d05e62c5b5.png\" /></p>\n<p>ด้านหน้าจอของ OmniBook Ultra Flip 14 ทีมงานมองว่าเป็นส่วนที่จัดเต็มพอควร และอีกหนึ่งจุดเด่นของแล็ปท็อปตัวนี้ที่ไม่ควรมองข้าม เพราะเป็นหน้าจอขนาด 15 นิ้ว ความละเอียด 2.8K 120Hz พาเนล OLED แบบทัชสกรีน อัตราตอบสนอง 0.2 มิลลิวินาที รองรับ VRR และความสว่างสูงสุดที่ 500 nits เคลือบด้วย Corning Gorilla Glass 5 รวม ๆ แล้วถือว่าเป็นหน้าจอแล็ปท็อปที่สีสันสดใสตามสไตล์ OLED แต่ตีบวกด้วยความละเอียดสูง ทำให้เหมาะกับการทำงานที่หลากหลายทั้งงานเอกสารที่ต้องการความชัดสำหรับตัวหนัง หรือแม้แต่งานกราฟิกที่ต้องการความเที่ยงตรงของสี OmniBook Ultra Flip 14 ถือว่าเป็นตัวเลือกที่ตอบโจทย์ตรงนี้มาก ๆ อีกทั้งด้วยความที่ตัวเครื่องพับได้ 360 องศาทำให้รองรับการใช้งานในแบบแท็ปเล็ตได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/da0eff27ae413628cdd4ce72877628c6.png\" /></p>\n<p>ปิดท้ายส่วนภายนอกด้วยกล้อง Webcam ในคราวนี้ให้มาที่ความละเอียด 9 mp แบบ IR Camera มีแถบเปิดปิดกล้องแบบใช้มือเลื่อนปิดได้ รวม ๆ แล้วเป็นส่วนที่อยู่ในระดับโอเค แต่ความเจ๋งของกล้องนั้นจะอยู่ที่การใช้งานร่วมกับซอฟแวร์ และ AI ในเครื่องมากกว่า ที่การเบลอฉากหลังทำได้ค่อนข้างดีเนียน และไว อีกทั้งยังสามารถ Tracking ตามการเคลื่อนไหวของผู้ใช้งานได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/ff6209944bde17589e3ff3ce970f07f6.png\" /><img alt=\"No Description\" src=\"https://www.blognone.com/sites/default/files/externals/45a980abd286b962a3e99399c90af459.png\" /></p>\n<p>มากันที่ภายในกันบ้างอย่างที่เกริ่นไปว่า HP OmniBook Ultra Flip 14 ใช้ขุมพลังหลักจาก Intel Core Ultra processor 200V series ในเครื่องที่เราได้มาทดสอบนั้นได้มาเป็น Intel Core Ultra processor 5 226V ที่ได้มาตรฐาน Intel® Evo™ Edition แม้จะไม่ใช่ตัวท็อปแต่ใช้งานได้ลื่นไหล และทำงานได้ดีพอควร ไม่ได้รู้สึกช้าหรือหน่วงแต่อย่างใดมี Intel Core Ultra 5 processor มีจำนวนทั้งหมด 8 คอร์แบ่งเป็น 4 Performance-cores และ 4 Low Power Efficient-cores ใช้พลังงาน 8-37 วัตต์ ถือว่าประหยัดพลังงานมาก ๆ ทีมงานสามารถใช้งานในชีวิตประจำวันได้หลายวันโดยไม่ต้องเสียบชาร์จ ตอบโจทย์กับประเภทสินค้าที่ชื่อว่าแล็ปท็อปมาก ตรงจุดนี้ต้องชื่นชมประสิทธิภาพของ Intel Core Ultra 5 processor ที่ทำงานควบคู่กับแบตเตอรี่ที่ให้มาถึง 64 Wh ได้เป็นอย่างดี แถมยังมี Intel AI Boost (NPU) ที่มีถึง 40 TOPS ช่วยแบ่งเบาภาระการประมวลผลด้าน AI ช่วยให้แล็ปท็อปทำงานได้อย่างราบรื่น</p>\n<p><img alt=\"No Description\" src=\"https://www.blognone.com/sites/default/files/externals/83e0d4e473a0555f4d953895e9c1fbcf.png\" /></p>\n<p><img alt=\"No Description\" src=\"https://www.blognone.com/sites/default/files/externals/4c9e9e8b75fd0c7186df8c50bc547e8c.png\" /></p>\n<p>นอกจากนี้ Intel Core Ultra 5 processor 226V ยังพ่วงมาทั้งแรม 16 GB แบบ LPDDR5 ความเร็ว 8533 MT/s และ GPU Intel Arc Graphics 130V ทีมงานจึงขอนำมาทดสอบด้วยการเล่นเกม Assassin’s Creed Mirage ที่พัฒนามาเพื่อรองรับเทคโนโลยีของ Intel โดยเฉพาะ (เพราะพี่แกแปะให้เห็นตั้งแต่ตอนเข้าเกม) จุดที่ทีมงานสังเกตขึ้นมาได้คือแม้ซีรีส์ OmniBook ถูกออกแบบมาให้ใช้ทำงานทั่วไปเป็นหลักแต่ในเครื่องก็ใส่ซอฟต์แวร์ช่วยดันประสิทธิภาพการเล่นเกมอย่าง OMEN Gaming Hub ติดมาให้ด้วย ผลที่ได้พบว่า OmniBook เครื่องนี้สามารถเล่นได้ที่ประมาณ 40-50 fps แบบปรับ Medium ในความละเอียด 1080p ก็ถือว่าเล่นได้ดีประมาณหนึ่งเลยสำหรับ GPU แบบ On Board</p>\n<p><img alt=\"No Description\" src=\"https://www.blognone.com/sites/default/files/externals/59ad90019c501fc4c0c6be9784b1688a.png\" /></p>\n<p>รวม ๆ แล้ว HP OmniBook Ultra Flip 14 (fh0055TU) เป็นแแล็ปท็อปอีกตัวที่เหมาะกับการทำงานของคนยุคนี้มาก ๆ เพราะให้มาครบทั้งจอ OLED ที่สีสันสวยงามเที่ยงตรงผนวกกับขุมพลังจาก Intel Core Ultra 5 processor 226V ที่มี AI engines ทั้ง CPU, GPU และ NPU ช่วยให้ทำงานได้อย่างลื่นไหลตั้งแต่งานเอกสาร, กราฟิกเบื้องต้น และงานประมวลผลด้าน AI ต่าง ๆ</p>\n<p>HP OmniBook Ultra Flip 14 รุ่น Ultra 5 (fh0055TU) จำหน่ายในราคา 59,990 บาท สนใจสามารถสั่งซื้อได้แล้ววันนี้ที่ <a href=\"http://bit.ly/3NJe92T\">http://bit.ly/3NJe92T</a></p>\n<p><img alt=\"No Description\" src=\"https://www.blognone.com/sites/default/files/externals/534bbb010080cec36c078985ad784c50.png\" /></p>\n<p><img alt=\"No Description\" src=\"https://www.blognone.com/sites/default/files/externals/94d56f9a183b2dcc4dfb083de8f14201.png\" /><em>กราฟิก Intel® Arc™: กราฟิก Intel® Arc™ มีเฉพาะบนระบบที่ขับเคลื่อนด้วยโปรเซสเซอร์ Intel® Core™ Ultra (Series 2) บางรุ่นเท่านั้น ต้องมีกำลังประมวลผลขั้นต่ำ ต้องเปิดใช้งาน OEM ตรวจสอบกับ OEM หรือผู้ค้าปลีกเกี่ยวกับการกำหนดค่าระบบ</em></p>\n</div></div></div><div><div>Topics: </div><div><div><a href=\"/topics/omnibook\">OmniBook</a></div><div><a href=\"/topics/hp\">HP</a></div><div><a href=\"/topics/laptop\">Laptop</a></div><div><a href=\"/topics/review\">Review</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94e4c2bacda6ed6100df761b62039a124611292b933e393f4373b12b40aa863d","category":"Thai"}