{"title":"รีเมกอีกแล้ว Mario vs. Donkey Kong เวอร์ชัน Nintendo Switch กำหนดขายกุมภาพันธ์ปีหน้า","link":"https://www.blognone.com/node/135762","date":1694771383000,"content":"<div><div><div><p>ในงานแถลงข่าว Nintendo Direct เมื่อคืนนี้ นินเทนโดประกาศรีเมกอีกหนึ่งเกมในซีรี่ส์ Mario ลง Nintendo Switch นั่นคือ Mario vs. Donkey Kong ที่เป็นเกมใน Game Boy Advance เมื่อปี 2004 ซึ่งของใหม่ที่เพิ่มมาคือระบบการเล่นแบบ co-op และกราฟิกที่ถูกปรับปรุง</p>\n<p>Mario vs. Donkey Kong เป็นเกมแนวพัซเซิลที่ Mario ต้องแก้ปริศนาแต่ละด่าน เก็บกุญแจ ปลดล็อกประตู และช่วย mini-Mario ให้รอดพ้นจาก Donkey Kong เกมมีภาคต่อออกมาหลายภาค โดยรีเมกนี้ห่างจากภาคล่าสุด Mini Mario &amp; Friends: Amiibo Challenge ที่ลง Wii U และ 3DS ในปี 2016</p>\n<p>เกมกำหนดวางขายวันที่ 16 กุมภาพันธ์ 2024 เป็นต้นไป</p>\n<p>ที่มา: <a href=\"https://www.nintendolife.com/news/2023/09/mario-vs-donkey-kong-brings-some-platform-puzzling-to-switch-next-february\">Nintendo Life</a></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2701653ca569206b66042d42f0488a018ae71738fe43ad256d1be9bfd493fd8f","category":"Thai"}