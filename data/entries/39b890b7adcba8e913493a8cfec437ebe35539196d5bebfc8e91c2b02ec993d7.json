{"title":"File Explorer ของ Windows 11 เพิ่มมุมมองแบบ Gallery ดูภาพตาม Timeline","link":"https://www.blognone.com/node/133443","date":1681600424000,"content":"<div><div><div><p>Windows 11 Insider Build 23435 (Dev Channel) เพิ่มของใหม่ให้ File Explorer คือมุมมองแบบ Gallery เอาไว้ดูไฟล์รูปภาพจำนวนมากๆ โดยแสดง thumbnail ต่อๆ กันตามลำดับ timeline มีช่วงเวลากำกับที่ขอบด้านขวามือของหน้าจอ</p>\n<p>ไมโครซอฟท์บอกชัดเจนว่าฟีเจอร์นี้เป็นการยกมุมมอง All Photos จากแอพ Photos ในปัจจุบันมาเลย ซึ่งหากเชื่อมกับฟีเจอร์ Camera Roll Backup ของ OneDrive ก็จะแสดงภาพล่าสุดที่ถ่ายจากสมาร์ทโฟนให้ด้วยเช่นกัน</p>\n<p>มุมมอง Gallery ไม่ได้มีเฉพาะในแอพ File Explorer หลักเท่านั้น โดยหน้าต่างเลือกไฟล์ (File Picking Dialog) ของโปรแกรมต่างๆ ยังสามารถแสดงมุมมองแบบ Gallery ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/6ad8f4633d5b7c8f34c8d05be9a8da05.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/51cc27269a7afb5eafb18b441370eb77.jpg\" /></p>\n<p>ของใหม่อีกอย่างใน Build 23435 คือ Settings เพิ่มตัวเลือกหมวด Presence Sensing สำหรับพีซีรุ่นใหม่ๆ ที่มีเซ็นเซอร์ตรวจจับว่ามีมนุษย์นั่งอยู่หน้าเครื่องจริงๆ ก็สามารถกำหนดสิทธิการเข้าถึงเซ็นเซอร์นี้ของแอพต่างๆ ในระบบได้</p>\n<p><img alt=\"No Description\" src=\"https://www.blognone.com/sites/default/files/externals/6f6edef8b7b79e6ff41a3cd52ace297a.png\" /></p>\n<p>ที่มา - <a href=\"https://blogs.windows.com/windows-insider/2023/04/14/announcing-windows-11-insider-preview-build-23435/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39b890b7adcba8e913493a8cfec437ebe35539196d5bebfc8e91c2b02ec993d7","category":"Thai"}