{"title":"Oracle ไตรมาสล่าสุด รายได้ธุรกิจคลาวด์เติบโตสูง จากความต้องการในงานด้าน AI","link":"https://www.blognone.com/node/135679","date":1694476403000,"content":"<div><div><div><p>Oracle รายงานผลประกอบการของไตรมาสที่ 1 ตามปีการเงินบริษัท 2024 มีรายได้รวมตามบัญชี GAAP ที่ 12,453 ล้านดอลลาร์ เพิ่มขึ้น 9% จากช่วงเดียวกันในปีก่อน และมีกำไรสุทธิ 2,420 ล้านดอลลาร์</p>\n<p>รายได้จากธุรกิจคลาวด์ (IaaS + SaaS) เพิ่มขึ้น 30% เป็น 4.6 พันล้านดอลลาร์ แบ่งเป็น IaaS 1.5 พันล้านดอลลาร์ เพิ่มขึ้น 66% และ SaaS 3.1 พันล้านดอลลาร์  เพิ่มขึ้น 17% เฉพาะ Fusion Cloud ERP 0.8 พันล้านดอลลาร์ เพิ่มขึ้น 21% และ NetSuite Cloud ERP 0.7 พันล้านดอลลาร์ เพิ่มขึ้น 21% ส่วนรายได้จากการขายไลเซนส์คลาวด์ และไลเซนส์แบบออนพรีมิส ลดลง 10% เป็น 0.8 พันล้านดอลลาร์</p>\n<p>Larry Ellison ประธานและซีทีโอ Oracle กล่าวว่าตอนนี้เงินลงทุนหลายพันล้านดอลลาร์ต่างมุ่งสู่ Generative AI มีบริษัทที่พัฒนา AI เซ็นสัญญากับ Oracle เพื่อใช้งาน Gen2 Cloud รวมมากกว่า 4 พันล้านดอลลาร์แล้ว เพิ่มมากกว่าเท่าตัวจากไตรมาสก่อนหน้านี้</p>\n<p>ที่มา: <a href=\"https://investor.oracle.com/investor-news/news-details/2023/Oracle-Announces-Fiscal-2024-First-Quarter-Financial-Results/default.aspx\">Oracle</a></p>\n<p><img src=\"https://www.blognone.com/sites/default/files/externals/d2b48e7f5d2480209b86cebf4c2e7bc9.jpg\" alt /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fe97e730227d624bbeebb0dc70f1fabcfb9a1f5a511de73f271326b1ffb1e7c","category":"Thai"}