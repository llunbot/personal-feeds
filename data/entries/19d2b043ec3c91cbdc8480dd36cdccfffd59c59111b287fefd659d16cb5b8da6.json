{"title":"เปิดตัว OpenWrt One เราเตอร์ไร้สายตัวแรกที่ออกแบบมาเพื่อรัน OpenWrt เน้นอิสระในการปรับแต่ง ซ่อมง่าย","link":"https://www.blognone.com/node/143403","date":1733066144000,"content":"<div><div><div><p>Software Freedom Conservancy (SFC) องค์กรไม่หวังผลกำไรที่ผลักดันเรื่องโอเพนซอร์ส ซึ่งเป็นองค์กรแม่ของ OpenWrt โครงการลินุกซ์สำหรับเราเตอร์ไร้สาย เปิดตัว <strong>OpenWrt One</strong> ฮาร์ดแวร์เราเตอร์ไร้สายตัวแรกของโลกที่ออกแบบมาเพื่อรัน OpenWrt โดยเฉพาะ</p>\n<p>จุดเด่นสำคัญของ OpenWrt One ที่ต่างจากเราเตอร์อื่นๆ ในตลาด คือความเป็นอิสระในการใช้งาน ปรับแต่ง แก้ไข ไม่ถูกล็อคใดๆ และการออกแบบมาให้บำรุงรักษาได้ง่าย</p>\n<p>สเปกของ OpenWrt One ใช้ชิป MediaTek Filogic 820 SoC, แรม 1GB DDR4 RAM, สตอเรจ 256 MiB NAND, รองรับการเชื่อมต่อ M2 SSD, รองรับมาตรฐาน Wi-Fi 6 dual-band, พอร์ตเชื่อมต่อ Ethernet 1x 2.5Gbit LAN, 1x 1Gbit LAN, USB-C Serial console, USB 2.0</p>\n<p>ราคาขายตัวละ 89 ดอลลาร์แบบรวมเคสแล้ว และ 68.42 ดอลลาร์ ถ้าซื้อเฉพาะบอร์ดไม่เอาเคส กดซื้อได้แล้วจาก <a href=\"https://th.aliexpress.com/item/1005007795779282.html?gatewayAdapt=glo2tha\">Aliexpress</a></p>\n<p>ที่า - <a href=\"https://sfconservancy.org/news/2024/nov/29/openwrt-one-wireless-router-now-ships-black-friday/\">Software Freedom Conservancy</a>, <a href=\"https://openwrt.org/toh/openwrt/one\">OpenWrt</a></p>\n<p><img src=\"https://docs.banana-pi.org/openwrt-one/banana_pi_openwrt_one_1.jpg\" /></p>\n<p><img src=\"https://ae01.alicdn.com/kf/S907fb569c9334d6ea22cde2395648ed8Q.jpg\" /></p>\n</div></div></div><div><div>Topics: </div><div><div><a href=\"/topics/openwrt\">OpenWRT</a></div><div><a href=\"/topics/wireless-router\">Wireless Router</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19d2b043ec3c91cbdc8480dd36cdccfffd59c59111b287fefd659d16cb5b8da6","category":"Thai"}