{"title":"Square Enix หยุดขายเกม FF14 ชั่วคราว แก้ปัญหาเซิร์ฟเวอร์คับคั่ง","link":"https://www.blognone.com/node/126380","date":1639827386000,"content":"<div><div><div><p>Square Enix แก้ปัญหาเซิร์ฟเวอร์ FF14 คับคั่งหลัง<a href=\"https://www.blognone.com/node/126175\">ภาคเสริม Endwalker วางขาย</a> ด้วยการหยุดขายเกมชั่วคราว!</p>\n<p>Naoki Yoshida โปรดิวเซอร์และผู้กำกับของเกมเป็นคนออกมาประกาศเองว่า หยุดขายเกมทั้งเวอร์ชันแผ่นและเวอร์ชันดิจิทัลชั่วคราว เพื่อให้ผู้เล่นเดิมมีสิทธิล็อกอินได้ก่อน นอกจากนี้ Square Enix ยังกำหนดเวลาเล่นสำหรับสมาชิกแบบ Free Trial เฉพาะช่วงกลางดึกและเช้ามืดเท่านั้น แถมยังปิดการลงทะเบียนแบบ Free Trial ชั่วคราวด้วย</p>\n<p>Square Enix ยังหยุดการโฆษณา FF14 เท่าที่สามารถทำได้ ยกเว้นแต่โฆษณาที่เริ่มไปแล้วจริงๆ ก็อยู่นอกเหนือความสามารถของบริษัทแล้ว บริษัทยังมีมาตรการชดเชยเวลาอีก 14 วันให้ผู้เล่นทุกคนด้วย</p>\n<p>ที่มา - <a href=\"https://eu.finalfantasyxiv.com/lodestone/news/detail/5169192e6b26c12c837a69654e7b54b9b5d28d21\">FFXIV</a> via <a href=\"https://www.pcgamer.com/final-fantasy-14-is-once-again-so-popular-it-has-been-temporarily-removed-from-sale/\">PCGamer</a></p>\n<p><img src=\"https://www.blognone.com/sites/default/files/externals/b877bb7730c14b67961960272a246d86.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div><div><a href=\"/topics/mmorpg\">MMORPG</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0160050ebfc5410e1c8a8d851c5f7c576e82b8fcd485be44bd043bbd99ec3c0","category":"Thai"}