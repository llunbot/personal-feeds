{"title":"นักวิจัยโชว์ MindEye ปัญญาประดิษฐ์หาว่าคนมองภาพอะไรอยู่จากข้อมูล fMRI","link":"https://www.blognone.com/node/134910","date":1689782637000,"content":"<div><div><div><p>ทีมวิจัย MedARC ประกาศผลการพัฒนาปัญญาประดิษฐ์ MindEye ที่สามารถหาว่ามนุษย์มองภาพอะไรอยู่ จากจข้อมูล fMRI ที่ดูการทำงานของสมองระหว่างมองภาพ และใช้ปัญญาประดิษฐ์สร้างภาพขึ้นมาจนคล้ายภาพที่มนุษย์มองเห็นได้จริงๆ</p>\n<p>MindEye รับข้อมูลจาก fMRI เป็นข้อมูล 15,000 voxel แล้วแปลงเป็น embedding สามารถเลือกภาพจากภาพตัวอย่างที่ให้มนุษย์มอง 982 ภาพได้ความแม่นยำ 93.2% และเมื่อหาภาพจากฐานข้อมูล LAION-5B จำนวนกว่า 5 พันล้านภาพก็ยังได้ภาพที่ใกล้เคียงกันมาก ทีมงานนำเอาท์พุตจาก MindEye ไปใส่ปัญญาประดิษฐ์สร้างภาพเพื่อสร้างภาพที่ได้ค่า embedding ใกล้เคียงกันก็ทำให้ได้ภาพที่คล้ายกับภาพที่มนุษย์กำลังมองอยู่ยิ่งขึ้น</p>\n<p>ข้อจำกัดของ MindEye คือต้องฝึกโมเดลแยกกันระหว่างผู้ร่วมทดลองแต่ละคน โดยต้องอยู่ในเครื่อง MRI เพื่อจับภาพระหว่างการมองภาพตัวอย่างเป็นเวลา 40 ชั่วโมงเพื่อฝึกโมเดล</p>\n<p>งานวิจัยนี้เป็นงานร่วมกันระหว่าง ระหว่างหน่วยงานวิจัยหลายหน่วยงาน โดยทาง  Stability.AI สนับสนุนคอมพิวเตอร์ประมวลผล</p>\n<p>ที่มา - <a href=\"https://stability.ai/research/minds-eye\">Stability.AI</a></p>\n<p><img alt=\"No Description\" src=\"https://www.blognone.com/sites/default/files/externals/cbe366dc1e7de6a6477fe9a3208e0f60.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/stability-ai\">Stability AI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3b2a9c3e13588692de6a2ee095ad9039bff88fb050f4e181da1d35f4e2df2fe","category":"Thai"}