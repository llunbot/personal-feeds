{"title":"Fortnite ถูกบรรจุเป็นเกมแข่งขันใน Olympic Esports Series 2023 หมวดกีฬายิงปืน","link":"https://www.blognone.com/node/133715","date":1683418796000,"content":"<div><div><div><p>คณะกรรมการโอลิมปิกสากล หรือ IOC ประกาศว่า Olympic Esports Series 2023 การแข่งขันกีฬาอีสปอร์ต ซึ่งปีนี้กำหนดจัดการแข่งขันรอบชิงชนะเลิศที่สิงคโปร์ ประกาศเพิ่มเกม Fortnite ในรายชื่อเกมที่จัดการแข่งขัน ซึ่งถือเป็นเกมที่มีผู้เล่นทั่วโลกจำนวนสูงที่สุดในรายชื่อเกมทั้งหมดที่จัดแข่ง</p>\n<p>Fortnite ถูกบรรจุในการแข่งอีสปอร์ตภายใต้กีฬาของสมาคมกีฬายิงปืนสากล โดยเกมอื่นในรายชื่อก่อนหน้านี้ได้แก่ Tic Tac Bow (ยิงธนู), WBSC eBASEBALL: Power Pros (เบสบอล), Chess.com (หมากรุกสากล), Zwift (จักรยาน), Just Dance (เต้นรำ), Gran Turismo 7 (มอเตอร์สปอร์ต), Virtual Regatta (เรือใบ), Virtual Taekwondo (เทควันโด) และ Tennis Clash (เทนนิส)</p>\n<p>เมื่อดูรายชื่อเกมที่นำมาแข่ง อาจสงสัยว่าทำไมไม่มีเกมที่มีฐานผู้เล่นทั่วโลกจำนวนมาก ซึ่งนิยมจัดแข่งอีสปอร์ต ก็อาจใช้<a href=\"https://www.blognone.com/node/95142\">คำอธิบายของ IOC ก่อนหน้านี้</a>ว่าเกมที่นำมาแข่ง ต้องไม่ใช้ความรุนแรง ให้สันติภาพ ซึ่งกรณี Fortnite การแข่งขันจะเล่นในโหมด Creative Island</p>\n<p>ที่มา: <a href=\"https://olympics.com/en/news/sport-shooting-competition-fortnite-olympic-esports-series-2023\">Olympics</a> ผ่าน <a href=\"https://www.engadget.com/fortnite-is-now-an-olympic-esport-143312772.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/b77cf81be667dd35f24d5da714c8e195.jpg\" /></p>\n</div></div></div><div><div>Topics: </div><div><div><a href=\"/topics/olympic\">Olympic</a></div><div><a href=\"/topics/esports-0\">eSports</a></div><div><a href=\"/topics/fortnite\">Fortnite</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ee22f00991e019c6f71e2b3e1b97d1dd2d9172a622671b154425cf4a4a6df87","category":"Thai"}