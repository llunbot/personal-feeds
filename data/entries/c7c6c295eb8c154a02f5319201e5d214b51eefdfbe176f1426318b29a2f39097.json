{"title":"TikTok แจกลิงก์ดาวน์โหลด APK สำหรับผู้ใช้งานในอเมริกา เพราะ Play Store (และ App Store) ยังไม่มีให้ดาวน์โหลด","link":"https://www.blognone.com/node/144562","date":1739057084000,"content":"<div><div><div><p>เงียบหายหลายวัน เรื่องราวของ TikTok ในอเมริกา ก็มีประเด็นใหม่อีกครั้ง โดยหลังจากประธานาธิบดี Donald Trump <a href=\"https://www.blognone.com/node/144231\">ออกคำสั่ง</a>เลื่อนการบังคับใช้กฎหมายแบน TikTok ออกไปก่อน ทำให้ TikTok เริ่มใช้งานได้เหมือนเดิมในอเมริกา แต่<a href=\"https://www.blognone.com/node/144310\">ฝั่งสโตร์ทั้ง App Store และ Play Store ในอเมริกา</a> ยังไม่นำแอป TikTok กลับมาให้ดาวน์โหลด โดยทั้งแอปเปิลและกูเกิลไม่ได้ให้เหตุผลเป็นทางการ แต่คาดเดาว่าเพื่อป้องกันการถูกฟ้องร้องหากเกิดปัญหาในภายหลัง</p>\n<p>เมื่อแอปไม่กลับมาในช่องทางปกติ ก็ถึงเวลาช่องทางธรรมชาติเมื่อ TikTok บอกเองเลยว่าสำหรับผู้ใช้งานในอเมริกาที่เป็น Android สามารถดาวน์โหลด APK ของ TikTok ได้ที่ TikTok.com/download ส่วนแอปเปิลนั้นก็คงต้องรอต่อไปเพราะ iOS อเมริกาไม่ได้มีสโตร์แยกแบบในสหภาพยุโรป</p>\n<p>ที่มา: <a href=\"https://www.engadget.com/apps/tiktok-advises-android-users-in-the-us-to-sideload-the-app-130015055.html\">Engadget</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"\" /></p>\n<blockquote><p>We're enhancing ways for our community to continue using TikTok by making Android Package Kits available at <a href=\"https://t.co/JoNVqKpnrS\">https://t.co/JoNVqKpnrS</a> so that our U.S. Android users can download our app and create, discover, and connect on TikTok.More information at our Help Center:…</p>\n<p>— TikTok Policy (@TikTokPolicy) <a href=\"https://twitter.com/TikTokPolicy/status/1888048200486949249?ref_src=twsrc%5Etfw\">February 8, 2025</a></p></blockquote>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/android\">Android</a></div><div><a href=\"/topics/mobile-app\">Mobile App</a></div><div><a href=\"/topics/google-play\">Google Play</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7c6c295eb8c154a02f5319201e5d214b51eefdfbe176f1426318b29a2f39097","category":"Thai"}