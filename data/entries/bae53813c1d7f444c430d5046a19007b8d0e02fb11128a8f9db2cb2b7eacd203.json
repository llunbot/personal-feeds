{"title":"ไต้หวันระบุ TSMC ยังไม่สามารถผลิตชิปเทคโนโลยี 2 นาโนเมตรในโรงงานนอกไต้หวันได้ตอนนี้","link":"https://www.blognone.com/node/143040","date":1731282435000,"content":"<div><div><div><p>J.W. Kuo รัฐมนตรีกระทรวงเศรษฐกิจของไต้หวันบอกว่า ไต้หวันมีกฎหมายเพื่อปกป้องเทคโนโลยีขั้นสูง ดังนั้นในตอนนี้ TSMC จะไม่สามารถผลิตชิปเทคโนโลยี 2 นาโนเมตรในโรงงานอื่นที่อยู่นอกไต้หวันได้</p>\n<p>กฎหมายของไต้หวันจำกัดให้ผู้ผลิตชิป สามารถผลิตชิปในโรงงานนอกไต้หวันได้ ด้วยเทคโนโลยีที่น้อยกว่ารุ่นล่าสุดอย่างน้อยหนึ่งรุ่น ดังนั้นหากเป็นไปตามแผนงานของ TSMC สินค้าเทคโนโลยี 2 นาโนเมตรหรือ N2 จะเริ่มผลิตเต็มรูปแบบครึ่งหลังปี 2025 ตามด้วยรุ่นถัดไป A16 หลังจากเวลานั้นจึงเริ่มผลิตชิป 2 นาโนเมตรนอกไต้หวันได้</p>\n<p>TSMC มีแผนผลิตชิปเทคโนโลยี 2 นาโนเมตร <a href=\"https://www.blognone.com/node/139123\">ที่โรงงานในรัฐแอริโซนา</a> ประเทศสหรัฐอเมริกาภายในปี 2028</p>\n<p>ที่มา: <a href=\"https://www.taipeitimes.com/News/biz/archives/2024/11/08/2003826545\">Taipei Times</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/taiwan\">Taiwan</a></div><div><a href=\"/topics/tsmc\">TSMC</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bae53813c1d7f444c430d5046a19007b8d0e02fb11128a8f9db2cb2b7eacd203","category":"Thai"}