{"title":"Webtoon Entertainment ไอพีโอเข้าตลาดหุ้นแนสแดคแล้ว ราคาวันแรกบวก 9.5%","link":"https://www.blognone.com/node/140633","date":1719533708000,"content":"<div><div><div><p>Webtoon Entertainment (Webtoon) แพลตฟอร์มอ่านการ์ตูนจากเกาหลีใต้ ที่คนไทยรู้จักในชื่อ LINE WEBTOON ได้ไอพีโอนำบริษัทเข้าซื้อขายในตลาดหุ้นแนสแดคของสหรัฐแล้ว โดยใช้ตัวย่อในการซื้อขาย WBTN ราคาหุ้นวันแรกปรับเพิ่มจากราคาไอพีโอ 21.00 ดอลลาร์ต่อหุ้น ปิดที่ 23.00 ดอลลาร์ต่อหุ้น เพิ่มขึ้น 9.52% มูลค่ากิจการ 2.92 พันล้านดอลลาร์</p>\n<p>Webtoon ก่อตั้งในปี 2005 โดยซีอีโอ Junkoo Kim ซึ่งเขาพัฒนาเป็นโครงการพิเศษระหว่างทำงานเป็นวิศวกรดูแลระบบค้นหาที่ Naver</p>\n<p>เงินจากไอพีโอนี้ Webtoon ระบุว่าจะนำมาใช้ขยายการเติบโตในตลาดสหรัฐอเมริกา แบบเดียวกับที่ประสบความสำเร็จในเอเชีย รายได้หลักของแพลตฟอร์ม 80% มาจากการขายคอนเทนต์, 10% จากโฆษณา และ 10% จากลิขสิทธิ์ไลเซนส์ต่าง ๆ</p>\n<p>ที่มา: <a href=\"https://www.channelnewsasia.com/business/south-koreas-naver-backed-webtoon-shares-jump-about-14-nasdaq-debut-4440906\">CNA</a></p>\n<p><img alt=\"No Description\" src=\"https://www.blognone.com/sites/default/files/externals/e596d77ec2adbc1a565e3ca5f8c810ad.jpg\" /></p>\n</div></div></div><div><div>Topics: </div><div><div><a href=\"/topics/line-webtoon\">LINE Webtoon</a></div><div><a href=\"/topics/naver\">Naver</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"025e938f27d88d059757bfab6d9966e3d8bedab60bc72936b7b57f78c5dae396","category":"Thai"}