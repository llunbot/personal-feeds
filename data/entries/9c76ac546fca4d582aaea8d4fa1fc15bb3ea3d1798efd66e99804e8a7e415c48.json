{"title":"Amazon ยืนยัน New World ไม่มีปัญหา แต่ออกแพตช์ล็อคเพรมเรตให้, EVGA ส่งการ์ดจอใหม่ให้","link":"https://www.blognone.com/node/123883","date":1627203660000,"content":"<div><div><div><p>ต่อจากข่าว <a href=\"https://www.blognone.com/node/123819\">ผู้เล่นพบปัญหา เล่นเกม New World ของ Amazon แล้วการ์ดจอพัง ส่วนมากเป็น RTX 3090 ของบริษัท EVGA</a></p>\n<p>ล่าสุดทางตัวแทนของบริษัท EVGA บอกกับเว็บไซต์ PCWorld ว่าได้ส่งการ์ด GeForce RTX 3090 FTW3 ตัวใหม่ให้กับลูกค้าที่ได้รับผลกระทบแล้ว แต่ไม่บอกจำนวนว่าแค่ไหน</p>\n<p>ฝั่งของ Amazon Games ยืนยันว่าเกม New World ไม่ได้เป็นสาเหตุของปัญหา และเรียกใช้ DirectX ผ่าน Windows API มาตรฐานเหมือนเกมอื่นๆ แต่ก็ออกแพตช์มาเพื่อความปลอดภัย ให้ผู้เล่นตั้งค่าล็อคเฟรมเรตไม่ให้เพิ่มขึ้นสูงผิดปกติได้ ฝั่งของ EVGA ก็ระบุว่าไม่ได้รับรายงานการ์ดที่มีปัญหาเพิ่มเติม หลัง New World มีแพตช์ใหม่แล้ว</p>\n<p><img src=\"https://www.blognone.com/sites/default/files/externals/865265d7a0e0e91f00384fefb1e2efec.png\" /></p>\n<p>YouTuber Jayztwocents พยายามผลิตซ้ำปัญหานี้ โดยเล่นเกม New World บน EVGA GeForce RTX 3090 FTW3 แต่ก็ไม่สำเร็จ การ์ดทำงานได้ปกติดี</p>\n<p>ที่มา - <a href=\"https://www.pcworld.com/article/3626349/amazon-new-world-might-destroy-your-geforce-rtx-3090.html#tk.rss_all\">PCWorld</a></p>\n</div></div></div><div><div>Topics: </div><div><div><a href=\"/topics/evga\">EVGA</a></div><div><a href=\"/topics/gpu\">GPU</a></div><div><a href=\"/topics/amazon-game-studios\">Amazon Games</a></div><div><a href=\"/topics/new-world\">New World</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c76ac546fca4d582aaea8d4fa1fc15bb3ea3d1798efd66e99804e8a7e415c48","category":"Thai"}