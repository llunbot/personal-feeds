{"title":"mitmproxy ออกเวอร์ชั่น 11 รองรับ HTTP/3 เต็มตัว","link":"https://www.blognone.com/node/142402","date":1728111882000,"content":"<div><div><div><p>mitmproxy โปรแกรมดักการเชื่อมต่อเว็บเพื่อดีบั๊กกระบวนการทำงาน ออกเวอร์ชั่น 11 โดยมีฟีเจอร์หลักคือการรองรับ HTTP/3 หลังจากรองรับ HTTP/2 มาแล้วก่อนหน้านี้</p>\n<p>ฟีเจอร์นี้ทดสอบบนเบราว์เซอร์หลัก คือ Chrome, Firefox, และ cURL แล้ว อย่างไรก็ดี Chrome นั้นไม่ยอมรับใบรับรองที่ผู้ใช้ใส่เข้ามาเองในฐานข้อมูลทำให้การใช้งานผ่าน Chrome ต้องเรียกใช้ผ่าน command line เท่านั้น</p>\n<p>อีกประเด็นหนึ่งที่เวอร์ชั่นนี้แก้ปัญหาคือการรองรับ Encrypted Client Hello (ECH) ที่ปิดบังชื่อโดเมนที่กำลังเชื่อมต่ออยู่ ในเวอร์ชั่นนี้ mitmproxy จะถอดข้อมูล ECH ออกไปจาก DNS เพื่อให้เบราว์เซอร์ไม่สามารถเข้ารหัสชื่อโดเมนที่กำลังเชื่อมต่อได้ แนวทางนี้ทำให้การใช้งาน mitmproxy ยุ่งยากกว่าเดิมพอสมควรแต่ก็เป็นผลดีต่อความเป็นส่วนตัวผู้ใช้งานเว็บ</p>\n<p>โครงการหลักเวอร์ชั่นนี้ได้รับการสนับสนุนโดย Google Summer of Code และ NGI Zero Entrust ของสหภาพยุโรป</p>\n<p>ที่มา - <a href=\"https://mitmproxy.org/posts/releases/mitmproxy-11/\">mitmproxy</a></p>\n<p><img alt=\"No Description\" src=\"https://www.blognone.com/sites/default/files/externals/0ce24fd15e0e2c5c93f9be9591450bbd.png\" /></p>\n</div></div></div><div><div>Topics: </div><div><div><a href=\"/topics/http\">HTTP</a></div><div><a href=\"/topics/internet\">Internet</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7da87287902c068ce1c220f77c09e3de6653cc041a89d495af1c6028c36e9cf7","category":"Thai"}