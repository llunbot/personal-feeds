{"title":"Chrome Android เพิ่มฟีเจอร์ ‘Listen to this page’ อ่านบทความยาว ๆ เป็นเสียงให้","link":"https://www.blognone.com/node/140433","date":1718622127000,"content":"<div><div><div><p>Chrome 125 บน Android ล่าสุดมีการอัพเดตฟีเจอร์ Listen to this Page ที่เป็น Text-to-speech สำหรับอ่านบทความยาว ๆ มาให้</p>\n<p>ฟีเจอร์นี้จะสามารถใช้งานได้บนเกือบทุกเว็บที่เป็นบทความยาว ๆ โดยกดใช้ฟีเจอร์ ‘Listen to this page’ ได้ที่ปุ่ม 3 จุดขวาบน หรือเพิ่มเป็น Shortcut ได้ที่ปุ่มรูปดาว ข้างตัวเลือก Tab ใน Setting &gt; Advanced &gt; Toolbar shortcut ซึ่งหลังจากที่เว็บดาวน์โหลดเสร็จแล้ว จะมีแถบ Mini Player ขึ้นมาข้างล่างหน้าจอ ในแถบนั้นจะมีปุ่มกดเล่น-หยุด, กรอไป-กลับ 10 วินาที และปุ่มกดปิด</p>\n<p>นอกจากนี้ ฟีเจอร์ดังกล่าวยังมีลูกเล่นให้ผู้ใช้สามารถเลือกภาษาและน้ำเสียงที่ใช้อ่านได้ รวมถึงปรับความเร็วในการพูดได้ตั้งแต่ 0.5x ถึง 4x และถึงแม้จะเปลี่ยนแทปหรือปิดหน้าจอ (โดยที่ Chrome ยังเป็นหน้าหลัก) ก็ยังสามารถใช้ฟีเจอร์นี้ต่อได้ แต่ถ้ากดปิดเบราว์เซอร์แล้วออกไปที่หน้าโฮมสกรีนถึงจะเป็นการเลิกใช้ฟีเจอร์ อย่างไรก็ตาม เมื่อเปิดเบราว์เซอร์ขึ้นมาอีกครั้งดูเหมือนว่าฟีเจอร์จะเล่นต่อจากตรงที่ค้างไว้ให้</p>\n<p>ที่มา: <a href=\"https://9to5google.com/2024/06/16/chrome-listen-tts-android/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/4f81123e8f50b2418a9b42ae5d2fe933.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/android\">Android</a></div><div><a href=\"/topics/text-speech\">Text-to-Speech</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73e20aabd7ade946d2a6b12608771bcf1c7525cf662b67a79b25c76bd6df3c0d","category":"Thai"}