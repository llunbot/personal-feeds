{"title":"Phil Spencer บอกอยากซื้อสตูดิโอเกมมือถือเพิ่ม, เครื่องเกมพกพา Xbox ยังอีกหลายปี","link":"https://www.blognone.com/node/143102","date":1731506617000,"content":"<div><div><div><p>Phil Spencer ซีอีโอของ Microsoft Gaming ให้สัมภาษณ์กับ Bloomberg ถึงแผนธุรกิจในอนาคต มีประเด็นน่าสนใจดังนี้</p>\n<ul>\n<li>ยังสนใจซื้อสตูดิโอเกมเพิ่มเติม โดยเฉพาะสตูดิโอเกมมือถือ ซึ่งเป็นทิศทางที่ไมโครซอฟท์เคยประกาศแล้วว่าต้องการมุ่งไป</li>\n<li>แต่ดีลขนาดใหญ่มีโอกาสเกิดยากในตอนนี้ เพราะไมโครซอฟท์ต้องใช้เวลาอีกนานในการดูดกลืนพนักงานของ Activision Blizzard ให้เข้ากับวัฒนธรรมของไมโครซอฟท์</li>\n<li>สนใจเจาะตลาดจีนเพิ่มเติม โดยยกกรณีของ Age of Empires Mobile ที่พัฒนาร่วมกับ Tencent ซึ่งเขาบอกว่าเป็นโอกาสอันดีในการทำงานร่วมกับทีมพัฒนาจีนแล้วเจาะตลาดโลก</li>\n<li>เขาพูดถึงแผนการออกเครื่องเกมมือถือ ยอมรับว่าทุกคนคาดหวังว่าไมโครซอฟท์กำลังทำอะไรบางอย่างอยู่ เขาบอกว่าโครงการนี้คงต้องใช้เวลาอีกหลายปี (a few years out)</li>\n<li>ในระยะสั้น ทีมของไมโครซอฟท์จะปรับแอพ Xbox ให้ทำงานบนเครื่องเกมพีซีพกพาในท้องตลาดได้ดีขึ้น เขาบอกว่าตอนนี้สถานะของแอพบนอุปกรณ์พกพายังเป็น good ไม่ใช่ great</li>\n<li>แผนการเปิดสโตร์ขายเกมบนมือถือต้องเลื่อนออกไป เพราะทีมต้องการศึกษาตลาดเพิ่มเติม ซึ่งเขายอมรับว่าไมโครซอฟท์ยังหาวิธีให้คนเข้ามาใช้งานสโตร์บนเว็บอย่างง่ายๆ ไม่ได้</li>\n<li>เขาพอใจกับผลงานของเกม Xbox ที่วางขายบนคอนโซลคู่แข่งทั้ง PlayStation และ Nintendo Switch โดยบอกว่าจะออกเกมเพิ่ม แต่ไม่มีบรรทัดฐานชัดเจนว่าเกมแบบไหนจะทำหรือไม่ทำ</li>\n<li>โอกาสของตลาดเกมในอนาคตอยู่ที่การขยายไปยังผู้เล่นใหม่ๆ อุปกรณ์ใหม่ๆ วิธีการเข้าถึงแบบใหม่ๆ แต่ไม่คิดว่าตลาดเกมจะเติบโตได้ด้วยการออกคอนโซลราคาแพง 1,000 ดอลลาร์</li>\n</ul>\n<p>ที่มา - <a href=\"https://www.bloomberg.com/news/articles/2024-11-13/microsoft-s-gaming-chief-is-still-looking-for-acquisitions-sees-future-growth\">Bloomberg</a></p>\n<p><img src=\"https://www.blognone.com/sites/default/files/externals/f4bb6dc889c429fab70660d3a92efe98.jpg\" /></p>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd064eb91e226c8764191305a5a2a5f3e35d37618d08261ce9ac965560fd6691","category":"Thai"}