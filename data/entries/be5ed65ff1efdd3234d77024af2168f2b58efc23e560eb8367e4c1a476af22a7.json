{"title":"อินเทลหาต้นตอปัญหาซีพียู 13th/14th Gen ไม่เสถียรเจอแล้ว เตรียมอัพเดต Microcode อีกตัว","link":"https://www.blognone.com/node/142236","date":1727392729000,"content":"<div><div><div><p>อินเทลเผยผลการสอบสวนอย่างละเอียด ว่าค้นเจอสาเหตุของ <a href=\"https://www.blognone.com/node/141027\">ปัญหาซีพียู Core 13th/14th Gen Raptor Lake ทำงานไม่เสถียร</a> แล้ว</p>\n<p>อินเทลเรียกปัญหานี้ว่า Vmin Shift Instability อาการคือแผงวงจรคล็อค (clock tree circuit) ที่เสี่ยงต่อการไม่เสถียร หากศักย์ไฟฟ้าและอุณหภูมิเกินปกติ โดยอินเทลบอกว่ามี 4 สถานการณ์ที่อาจทำให้เกิดปัญหาขึ้น</p>\n<ol>\n<li>เมนบอร์ดจ่ายพลังงานให้สูงกว่าคำแนะนำของอินเทล</li>\n<li>อัลกอริทึมใน microcode ของซีพียู เปิดช่องให้ซีพียูทำงานแบบสมรรถนะสูงในอุณหภูมิสูง</li>\n<li>อัลกอริทึมใน microcode (อีกส่วน) ร้องขอศักย์ไฟฟ้าสูง ในช่วงความถี่และระยะเวลาที่อาจเกิดปัญหา Vmin shift</li>\n<li>โค้ดใน microcode และ BIOS ร้องขอศักย์ไฟฟ้าสูง ในช่วงที่ซีพียูทำงานเบาๆ หรือไม่ทำงาน</li>\n</ol>\n<p>ปัญหาข้อ 1 แก้โดยให้เมนบอร์ดใช้ค่า Intel Default Settings ส่วนปัญหาข้อ 2 อินเทลแก้ใน microcode อัพเดตรอบเดือนมิถุนายน (0x125), ปัญหาข้อ 3 แก้โดย <a href=\"https://www.blognone.com/node/141320\">microcode อัพเดตรอบเดือนสิงหาคม (0x129)</a></p>\n<p>อินเทลระบุว่ากำลังจะออกอัพเดต microcode ตัวที่สาม (0x12B) ในเร็วๆ นี้ ตอนนี้กำลังทดสอบ microcode นี้กับพาร์ทเนอร์เมนบอร์ดต่างๆ เพื่อจะปล่อยอัพเดตทาง BIOS ของเมนบอร์ดต่อไป</p>\n<p>ปัญหาทั้งหมดเกิดขึ้นกับซีพียูตระกูล Raptor Lake ฝั่งเดสก์ท็อปเท่านั้น ไม่เกิดกับซีพียู 13th/14th Gen ฝั่งโน้ตบุ๊ก รวมถึงซีพียูรุ่นใหม่กว่านั้นคือ Lunar Lake และ Arrow Lake</p>\n<p>ที่มา - <a href=\"https://community.intel.com/t5/Blogs/Tech-Innovation/Client/Intel-Core-13th-and-14th-Gen-Desktop-Instability-Root-Cause/post/1633239?s=31\">Intel</a>, <a href=\"https://www.tomshardware.com/pc-components/cpus/intel-finds-root-cause-of-cpu-crashing-and-instability-errors-prepares-new-and-final-microcode-update\">Tom's Hardware</a></p>\n<p><img src=\"https://www.blognone.com/sites/default/files/externals/1962f9e2cd63c24166615a65e179f8f4.jpg\" /></p>\n</div></div></div><div><div>Topics: </div><div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/bug\">Bug</a></div><div><a href=\"/topics/raptor-lake\">Raptor Lake</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be5ed65ff1efdd3234d77024af2168f2b58efc23e560eb8367e4c1a476af22a7","category":"Thai"}