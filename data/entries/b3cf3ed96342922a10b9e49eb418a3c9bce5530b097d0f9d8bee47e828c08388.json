{"title":"Nintendo Museum เปิดให้เข้าชมตั้งแต่ 2 ตุลาคม เป็นต้นไป ช่วงแรกใช้ระบบจองบัตรแบบสุ่ม","link":"https://www.blognone.com/node/141511","date":1724112324000,"content":"<div><div><div><p>นินเทนโด<a href=\"https://www.blognone.com/node/141490\">จัดงานแถลงข่าว Direct</a> เปิดตัวพิพิธภัณฑ์ Nintendo Museum อย่างเป็นทางการ โดยกำหนดเปิดให้เข้าชมตั้งแต่วันที่ 2 ตุลาคม 2024 เป็นต้นไป</p>\n<p>Nintendo Museum ตั้งอยู่ที่เมือง Uji จังหวัดเกียวโต ประเทศญี่ปุ่น ใกล้กับสถานีรถไฟ Ogura บนพื้นที่ซึ่งเดิมเป็นโรงงานผลิตเกมการ์ดและไพ่ดอกไม้ฮานาฟูดะของนินเทนโด ตั้งแต่สมัยบริษัทยังไม่เข้าสู่ธุรกิจวิดีโอเกม</p>\n<p>พิพิธภัณฑ์มี 2 ชั้น โดยชั้น 2 จัดแสดงเกมทั้งหมดที่นินเทนโดเคยผลิต รวมทั้งสินค้าในอดีตก่อนนินเทนโดเข้าสู่ธุรกิจวิดีโอเกม ทั้งไพ่ บอร์ดเกม ไปจนถึงรถเข็นเด็ก นินเทนโดก็เคยทำขายมาแล้ว ส่วนพื้นที่ชั้น 1 เป็นกิจกรรม Interactive นำเกมในอดีตของนินเทนโดมาให้เล่นในรูปแบบใหม่ตามยุคสมัย เช่น เกมไพ่ดอกไม้ฮานาฟูดะแบบกระดานจอยักษ์, เกมตีลูกบอล, เกมยิงปืนเลเซอร์ และ เครื่องเกมคอนโซลรุ่นเก่า ที่มีจอยขนาดยักษ์แบบต้องใช้สองคนช่วยกันเล่น</p>\n<p>ส่วนอื่นในพิพิธภัณฑ์ก็มีตามมาตรฐาน ทั้ง จุดเล่นเกมไพ่ของนินเทนโด, กิจกรรมวาดภาพออกแบบไพ่ดอกไม้ฮานาฟูดะ, คาเฟ่อาหารเครื่องดื่ม และโซนสินค้าที่ระลึกที่มีขายเฉพาะที่นี่</p>\n<p>ข้อมูลทั่วไปสำหรับการเข้าชม Nintendo Museum มีดังนี้</p>\n<ul>\n<li>เวลาเปิด 10:00-18:00น.</li>\n<li>วันหยุด ทุกวันอังคาร ยกเว้นวันอังคารตรงกับวันหยุดจะเลื่อนมาหยุดวันพุธ และหยุดช่วงเทศกาลปีใหม่ (30 ธันวาคม-3 มกราคม)</li>\n<li>ราคาบัตรสำหรับผู้ใหญ่ 3,300 เยน เยาวชน 12-17 ปี 2,200 ปี และเด็ก 6-11 ปี 1,100 เยน</li>\n<li>ในช่วงแรก บัตรเข้าชมใช้ระบบสุ่ม สำหรับรอบการเข้าชมเดือนตุลาคม-พฤศจิกายน เปิดให้ลงทะเบียนถึงวันที่ 31 สิงหาคม (ต้องใช้บัญชี Nintendo Account)</li>\n<li>พิพิธภัณฑ์อยู่ใกล้สถานีรถไฟ Ogura เดินทางประมาณ 20 นาทีจากสถานีรถไฟ Kyoto</li>\n</ul>\n<p>ข้อมูลเพิ่มเติม</p>\n<ul>\n<li>ในช่วงจำกัดการเข้าชม ชื่อผู้เข้าชมต้องตรงกับบัตรที่ลงทะเบียน</li>\n<li>ถ่ายภาพได้เฉพาะโซน Interactive</li>\n<li>ไม่ให้แต่งคอสเพลย์เข้าชมพิพิธภัณฑ์</li>\n</ul>\n<p>ที่มา: <a href=\"https://x.com/NintendoAmerica/status/1825658415261086003\">นินเทนโด</a></p>\n<p><img alt=\"No Description\" src=\"https://www.blognone.com/sites/default/files/externals/a119e1576ca262a0d36ceecafca454d3.jpeg\" /></p>\n<p>นิทรรศการชั้น 2 จัดแสดงเกมและสินค้าที่นินเทนโดเคยผลิตทั้งหมด</p>\n<p><img alt=\"No Description\" src=\"https://www.blognone.com/sites/default/files/externals/e93cdde08e956d11f40a0c3003b5e01f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/3b2015945f21c2a10b8eaa7701d0d6ce.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2b3ea105f611eb8d51b7f5f9b27df17f.jpeg\" /></p>\n<p>กิจกรรมในชั้น 1 เป็นการเล่นเกมในอดีตของนินเทนโด</p>\n<p><img alt=\"No Description\" src=\"https://www.blognone.com/sites/default/files/externals/fc60136577743f17472c0389d404ec57.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/14e47cc656cf1a3d106f4e7f97ca33d9.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/bdfc2d2603465c7ed5a3d3ddcfc60e72.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/76897385a9157c398528ae635ada7cf4.jpeg\" /></p>\n<p>ชม Nintendo Direct ที่ Shigeru Miyamoto พาทัวร์บางส่วนในพิพิธภัณฑ์เอง</p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/museum\">Museum</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3cf3ed96342922a10b9e49eb418a3c9bce5530b097d0f9d8bee47e828c08388","category":"Thai"}