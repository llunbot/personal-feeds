{"title":"Shift Up ยืนยัน กำลังพัฒนา Stellar Blade ภาคต่อ, เกม Nikke ตลาดแข่งขันสูง","link":"https://www.blognone.com/node/146517","date":1747783354000,"content":"<span>Shift Up ยืนยัน กำลังพัฒนา Stellar Blade ภาคต่อ, เกม Nikke ตลาดแข่งขันสูง</span>\n\n  <div>\n    <div>Body</div>\n              <div><p>Shift Up บริษัทเกมจากเกาหลีใต้ ยืนยันในเอกสารนำเสนอต่อนักลงทุน ระบุชัดเจนว่ากำลังทำ \"ภาคต่อ\" (sequel) ของเกม Stellar Blade อยู่</p>\n<p>แผนธุรกิจของ Shift Up ยังเน้นที่เกมหลัก 2 เกมในปัจจุบันคือ Nikke ที่เป็นเกมแนว live service และ Stellar Blade แต่ก็มีเกมใหม่อีก 1 เกมที่อยู่ในคิวพัฒนา ใช้โค้ดเนมว่า Project Witches</p>\n<p>กรณีของ Stellar Blade นั้นมีทั้งภาคต่อ (sequel) และการขยายแพลตฟอร์ม (platform expansion) ซึ่งหมายถึง <a href=\"https://www.blognone.com/node/146438\">Stellar Blade เวอร์ชันพีซีที่จะวางขายเดือน มิ.ย.</a> แต่ยังไม่ชัดเจนว่าจะมีแพลตฟอร์มอื่น (เช่น Xbox หรือ Switch 2) ตามมาด้วยอีกหรือไม่</p>\n<p>ส่วน Nikke ยังเป็นเกมทำเงินหลักของบริษัท โดย Shift Up เรียกเกมแนวนี้ว่า \"subculture game\" (ไม่แน่ใจว่าควรแปลภาษาไทยว่าอะไรดี \"เกมสาวน้อย\"?) ซึ่งตลาดนี้มีคู่แข่งจำนวนมาก เช่น Genshin Impact, Blue Archive, Starseed, Fate/GO, Ark Knight และกำลังเริ่มเกิดสภาวะกินตลาดกันเอง (cannibalization) แต่จำนวนผู้เล่นของ Nikke ยังค่อนข้างเสถียร เมื่อเทียบกับคู่แข่งหลายเกมที่จำนวนผู้เล่นลดลงไปเยอะแล้ว</p>\n<p>ที่มา - <a href=\"https://shiftup.co.kr/eng/ir/irdata.php?ptype=view&amp;idx=254&amp;page=1&amp;code=irdata_eng\">Shift Up</a> via <a href=\"https://www.ign.com/articles/stellar-blade-developer-confirms-sequel-plans\">IGN</a></p>\n<p><img src=\"https://www.blognone.com/sites/default/files/files-2025/2025-05/nikke.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/21/2025 - 06:22</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ba83746e4cc456ef3376de804ae6ecedb2b73304cb62f892ae48fd6f9603646","category":"Thai"}