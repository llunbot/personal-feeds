{"title":"Sony เริ่มใช้เครื่องหมายการค้า PlayStation PC เพื่อวางขายเกมบนพีซีแล้ว","link":"https://www.blognone.com/node/125537","date":1635420756000,"content":"<div><div><div><p>เว็บไซต์ VGC ระบุว่าเกมที่พอร์ตจาก PlayStation มาลงพีซีบางเกม เช่น <a href=\"https://store.steampowered.com/app/1259420/Days_Gone/?curator_clanid=40425349\">Days Gone</a> เริ่มเปลี่ยนชื่อบริษัทผู้จัดจำหน่ายจาก PlayStation Mobile, Inc. มาเป็น PlayStation PC LLC แล้ว</p>\n<p>ข้อมูลเพิ่มเติมจาก <a href=\"https://www.corporationwiki.com/p/39ipjn/playstation-pc-llc\">Corporation Wiki</a> ระบุว่าชื่อ PlayStation PC LLC ถูกจดทะเบียนเมื่อวันที่ 13 เมษายนของปีนี้ เป็นอีกหลักฐานที่ยืนยันได้เป็นอย่างดีว่า Sony หันมาเอาจริงเอาจังกับการพอร์ตเกมบน PlayStation มาลง PC แบบเต็มที่</p>\n<p>ก่อนหน้านี้ <a href=\"https://www.blognone.com/node/123534\">Sony ซื้อสตูดิโอเกม Nixxes</a> ที่เชี่ยวชาญด้านการพอร์ตเกมไปเมื่อเดือนกรกฎาคม และล่าสุดก็เตรียมนำ <a href=\"https://www.blognone.com/node/124688\">Uncharted 4</a> และ <a href=\"https://www.blognone.com/node/125382\">God of War</a> อดีตเกมเอ็กซ์คลูซีฟเจ้าของรางวัลมากมายมาลงขายทั้งบน Steam และ Epic Games Store</p>\n<p>Shawn Laden อดีตหัวหน้า PlayStation Studios ให้<a href=\"https://www.blognone.com/node/125111\">เหตุผลไว้ในการสัมภาษณ์ก่อนหน้านี้</a>ว่าการพอร์ตเกมมาลงพีซีมากขึ้น น่าจะเป็นไปเพื่อขยายฐานลูกค้า แต่จะส่งผลกระทบอย่างไรต่อลูกค้าเหนียวแน่นของ PlayStation ในระยะยาวหรือไม่ คงต้องติดตามต่อไป</p>\n<p><img src=\"https://www.blognone.com/sites/default/files/externals/2a4eceb59e525d7b9bbd33edd6e072b1.jpg\" /></p>\n<p>ที่มา - <a href=\"https://www.videogameschronicle.com/news/sony-has-formed-the-playstation-pc-label-for-its-pc-games-push/\">VGC</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bbdaab742583e9f5fc7ac9d0fae8bf700a3a685d574efdd25a117a51c9347e8","category":"Thai"}