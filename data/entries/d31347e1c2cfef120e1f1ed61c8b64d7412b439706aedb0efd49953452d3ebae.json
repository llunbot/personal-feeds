{"title":"ระบบป้องกันการโกงของเกม Valorant จะบังคับใช้ TPM และ Secure Boot ใน Windows 11","link":"https://www.blognone.com/node/124661","date":1631185078000,"content":"<div><div><div><p>Vanguard ระบบป้องกันการโกงของเกม Valorant เตรียมให้ใช้งานได้บนเครื่องที่มีชิป TPM 2.0 และรองรับ Secure Boot เท่านั้น หลังมีผู้ใช้พบป็อปอัพแจ้งเตือนเรื่องนี้ แม้ Windows 11 จะเปลี่ยนนโยบายให้เครื่องที่ตกรุ่น และไม่มี TPM <a href=\"https://www.blognone.com/node/124480\">สามารถใช้งานได้แล้ว แต่จะอัพเดตผ่าน Windows Update ไม่ได้</a></p>\n<p>Vanguard เป็นโปรแกรมป้องกันการโกงแบบ kernel-level ที่จะรันอยู่ตลอดเวลาแม้ผู้เล่นไม่ได้เล่น Valorant อยู่ และจะต้องรีบูตเครื่องใหม่ก่อนเล่น Valorant หากเผลอไปปิดโปรเซสนี้ ซึ่งแม้ระบบป้องกันการโกงแบบ kernel-level เช่น Vanguard และ Easy Anti-Cheat ของ Apex Lgends จะมีประสิทธิภาพดีกว่าระบบป้องกันการโกงทั่วไป แต่ก็มีความเป็นไปได้ที่จะสร้างปัญหาความปลอดภัยให้กับเครื่องมากกว่าเช่นกัน</p>\n<p><img src=\"https://www.blognone.com/sites/default/files/externals/b6079566c803edf5b0c9710352f98bb9.jpg\" /></p>\n<p>Vanguard น่าจะเป็นแอปแรกๆ ที่บังคับใช้ TPM 2.0 และ Secure Boot นอกเหนือไปจาก Windows 11 ปัจจุบันแอปยังไม่บังคับใช้สองสิ่งนี้ในเวอร์ชั่นที่รันบน Windows 10 แต่ก็อาจมีความเปลี่ยนแปลงได้ในอนาคต และแอปอื่นที่ต้องการความปลอดภัยมากขึ้น ก็อาจจะเริ่มบังคับใช้บ้างเช่นกันในได้ ผู้ใช้ที่ยังไม่มีฮาร์ดแวร์ที่มาพร้อมกับ TPM 2.0 อาจเหลือเวลาน้อยลงเต็มที</p>\n<p>ที่มา - <a href=\"https://arstechnica.com/gaming/2021/09/riot-games-anti-cheat-software-will-require-tpm-secure-boot-on-windows-11/\">ArsTechnica</a></p>\n</div></div></div><div><div>Topics: </div><div><div><a href=\"/topics/valorant\">Valorant</a></div><div><a href=\"/topics/tpm\">TPM</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d31347e1c2cfef120e1f1ed61c8b64d7412b439706aedb0efd49953452d3ebae","category":"Thai"}