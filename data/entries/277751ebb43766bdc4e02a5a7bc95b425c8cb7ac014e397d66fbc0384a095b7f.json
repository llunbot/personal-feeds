{"title":"OpenAI เปิดตัว SearchGPT เสิร์ชเอ็นจินพลัง Generative AI ตอนนี้สถานะเป็นต้นแบบ ทดสอบกลุ่มจำกัด","link":"https://www.blognone.com/node/141093","date":1721939773000,"content":"<div><div><div><p>OpenAI เปิดตัวบริการค้นหาหรือเสิร์ชพลัง AI ในชื่อ <strong>SearchGPT</strong> โดยระบุว่าเป็นเสิร์ชเอ็นจินที่ค้นหาและให้ข้อมูลแบบเรียลไทม์ได้จากบนอินเทอร์เน็ต สถานะของบริการตอนนี้เป็นต้นแบบ (Prototype) ทดสอบกับผู้ใช้งานจำนวนจำกัด หากสนใจต้อง<a href=\"http://chatgpt.com/search\">ลงชื่อเป็น waitlist</a></p>\n<p>แนวทางการแสดงผลการค้นหาของ SearchGPT จะเน้นให้คำตอบพร้อมกับแนบลิงก์แหล่งที่มาของข้อมูล เพื่อให้ดูเพิ่มเติมทุกครั้ง และเปิดให้ผู้เผยแพร่หาเนื้อหา เช่น เว็บข่าว สามารถกำหนดเงื่อนไขได้ โดย SearchGPT จะทำหน้าที่แสดงผลลัพธ์จากคำถาม สามารถกำหนดให้ทำงานแยกส่วนกับการนำข้อมูลเหล่านั้นไปเทรนโมเดล Generative AI ของ OpenAI ได้ การทำงานส่วนนี้จึงเป็นเหตุผลหนึ่งที่ SearchGPT ยังเป็นการทดสอบในกลุ่มจำกัด เพื่อประเมินผลกระทบและรับความเห็นเพิ่มเติมก่อน</p>\n<p>ในขั้นถัดไป SearchGPT จะขยายมาทดสอบเพิ่มเติมในหัวข้อเช่น ข่าวสารระดับท้องถิ่น หรือการขายสินค้า เพื่อปรับปรุงแนวทางให้ประสบการณ์ที่ดีกับผู้ใช้งาน ขณะเดียวกับลิงก์เนื้อหาต้นทางก็สามารถควบคุมเนื้อหาที่ถูกนำมาแสดง ตลอดจนการทำงานร่วมกันบน ChatGPT ด้วย</p>\n<p>ที่มา: <a href=\"https://openai.com/index/searchgpt-prototype/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/876e50fb561fd82d8c183fa44404525e.png\" /></p>\n<blockquote><p>We’re testing SearchGPT, a temporary prototype of new AI search features that give you fast and timely answers with clear and relevant sources. We’re launching with a small group of users for feedback and plan to integrate the experience into ChatGPT. <a href=\"https://t.co/dRRnxXVlGh\">https://t.co/dRRnxXVlGh</a> <a href=\"https://t.co/iQpADXmllH\">pic.twitter.com/iQpADXmllH</a></p>\n<p>— OpenAI (@OpenAI) <a href=\"https://twitter.com/OpenAI/status/1816536290822881780?ref_src=twsrc%5Etfw\">July 25, 2024</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/searchgpt\">SearchGPT</a></div><div><a href=\"/topics/search-engine\">Search Engine</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"277751ebb43766bdc4e02a5a7bc95b425c8cb7ac014e397d66fbc0384a095b7f","category":"Thai"}