{"title":"กูเกิลจัดโปร Google One AI Premium ลด 50% 2 เดือนแรกให้ผู้ใช้เก่าและคนที่เคยใช้ Free Trial","link":"https://www.blognone.com/node/140456","date":1718694469000,"content":"<div><div><div><p>จากที่กูเกิล<a href=\"https://www.blognone.com/node/138343\">เพิ่มฟีเจอร์ที่นำ Gemeni เข้าไปใช้กับ Google Workspace</a> ที่จะต้องซื้อ Google One AI Premium เพื่อมีสิทธิ์ใช้ Gemini Advanced โดยในตอนแรกกูเกิลจะมีแค่ให้ทดลองใช้แพ็กเกจนี้ฟรี 2 เดือนก่อนจะคิดเงินเดือนละ 750 บาท ล่าสุดตอนนี้กูเกิลได้ออกโปรลด 50% เอาใจผู้ใช้เก่า (รวมคนที่เคยใช้ Free trial) เพื่อเรียกให้กลับมาต่ออายุอีกด้วย</p>\n<p>เงื่อนไขของโปรโมชันระบุว่าโปรโมชั่นจะลด 50% เหลือเดือนละ 375 บาทแค่สองเดือนแรกเท่านั้นก่อนผู้ใช้งานจะต้องกลับมาจ่ายราคาเต็ม 750 บาทในเดือนถัด ๆ ไป แพ็กเกจจะครอบคลุม Gemini Advanced, พื้นที่เก็บข้อมูล 2TB ที่แชร์กับคนรู้จักได้ถึง 5 คน และสิทธิ์อื่น ๆ ในแพ็กเกจ AI Premium ทั้งหมด</p>\n<p>สามารถเช็คโปรโมชันดังกล่าวได้ใน<a href=\"https://one.google.com/about/ai-premium/\">หน้าเว็บ Google One</a></p>\n<p>ที่มา: <a href=\"https://www.androidpolice.com/google-offers-50-off-ai-premium-plan-returning-subscribers/\">Andriod Police</a></p>\n<p><img alt=\"No Description\" src=\"https://www.blognone.com/sites/default/files/externals/0bfd8bbc4f9451773ea59033b8a9748e.png\" /></p>\n</div></div></div><div><div>Topics: </div><div><div><a href=\"/topics/google-one\">Google One</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4e7dd0ce13601bd1974aa0a1253e31d215f0ce0282b243f755e0771bcd13251","category":"Thai"}