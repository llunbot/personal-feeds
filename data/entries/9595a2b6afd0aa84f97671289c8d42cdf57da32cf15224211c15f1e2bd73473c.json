{"title":"Apple Intelligence เปิดให้ใช้งานแล้วในอัปเดตล่าสุดของ iOS, iPadOS และ macOS","link":"https://www.blognone.com/node/142812","date":1730159153000,"content":"<div><div><div><p>แอปเปิลประกาศว่าความสามารถปัญญาประดิษฐ์ <a href=\"https://www.blognone.com/node/140282\">Apple Intelligence</a> ได้เปิดให้ใช้งานทั่วไปแล้วในอัปเดตของ iOS 18.1, iPadOS 18.1 และ macOS Sequoia 15.1 ซึ่งคุณสมบัติในช่วงแรกจะใช้งานได้บางอย่างก่อนดังนี้</p>\n<ul>\n<li>Writing Tools เครื่องมือช่วยการเขียน ทั้งใน Mail, Message</li>\n<li>Photos ตัวช่วยสร้างอัลบั้ม ตามอินพุทข้อความ และระบบค้นหาภาพที่ลงรายละเอียดได้มากขึ้น</li>\n<li>Clean Up ลบวัตถุออกจากรูปภาพ</li>\n<li>Transcription สร้างบันทึกข้อความจากเสียง รองรับใน Notes, Phone และแอปอื่น</li>\n<li>Focus และ Notification ที่ทำงานดีขึ้น</li>\n<li>Siri ปรับปรุงใหม่ พร้อมอินเทอร์เฟซใหม่ เป็นแสงรอบขอบหน้าจอเมื่อเรียกใช้งาน</li>\n</ul>\n<p><img alt=\"No Description\" src=\"https://www.blognone.com/sites/default/files/externals/038a58665bcf06f0c5b4b0e9cf322c6b.jpg\" /></p>\n<p>การเปิดใช้งาน Apple Intelligence ต้อง<strong>ตั้งค่าภาษาของอุปกรณ์และ Siri เป็นภาษาอังกฤษแบบสหรัฐอเมริกา (U.S. English)</strong> เท่านั้นในตอนนี้ อุปกรณ์ที่รองรับได้แก่</p>\n<ul>\n<li>iPhone 16, iPhone 16 Plus, iPhone 16 Pro, iPhone 16 Pro Max</li>\n<li>iPhone 15 Pro, iPhone 15 Pro Max</li>\n<li>iPad ชิป A17 Pro หรือ M1 และใหม่กว่า</li>\n<li>Mac ชิป M1 และใหม่กว่า</li>\n</ul>\n<p>แอปเปิลบอกว่าจะเพิ่มการรองรับภาษาอื่นของ Apple Intelligence โดยในเดือนธันวาคม จะรองรับภาษาอังกฤษท้องถิ่นของออสเตรเลีย แคนาดา ไอร์แลนด์ นิวซีแลนด์ แอฟริกาใต้ และสหราชอาณาจักร ในเดือนเมษายน เพิ่มเติมภาษาอื่น และจะทยอยอัปเดตภาษาเพิ่มเติมตลอดปี 2025 ซึ่งภาษาที่ระบุได้แก่ ภาษาจีน, อังกฤษ (อินเดีย), อังกฤษ (สิงคโปร์), ฝรั่งเศส, เยอรมัน, อิตาลี, ญี่ปุ่น, เกาหลี, โปรตุเกส, สเปน และเวียดนาม ส่วนภาษาไทยไม่ถูกพูดถึง แต่แอปเปิลบอกว่ามีภาษาอื่น ๆ อีก</p>\n<p>ความสามารถใหม่ของ Apple Intelligence ที่จะเพิ่มเติมในรอบถัดไปได้แก่ เครื่องมือสร้างรูปภาพ, ตัวระบุข้อมูลวัตถุและสถานที่, เครื่องมือแปลภาษาเรียลไทม์ และการเชื่อมต่อกับ ChatGPT โดยแอปเปิลบอกว่าจะมีออกมาในเดือนธันวาคม คาดว่าเป็นอัปเดต iOS 18.2 เวอร์ชันถัดไป</p>\n<p>ที่มา: <a href=\"https://www.apple.com/newsroom/2024/10/apple-intelligence-is-available-today-on-iphone-ipad-and-mac/\">แอปเปิล</a></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9595a2b6afd0aa84f97671289c8d42cdf57da32cf15224211c15f1e2bd73473c","category":"Thai"}