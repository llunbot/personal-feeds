{"title":"Elon Musk ถอนฟ้อง OpenAI และสองผู้ร่วมก่อตั้งแล้ว","link":"https://www.blognone.com/node/140319","date":1718146931000,"content":"<div><div><div><p>Elon Musk ได้ถอนการฟ้อง OpenAI และสองผู้ร่วมก่อตั้งคือ Sam Altman ซีอีโอ และ Gregory Brockman ประธานบอร์ด ซึ่งตอนนั้นเขาให้เหตุผลในการฟ้องว่าเป็นการละเมิดสัญญา นำบริษัทไปแสวงหากำไร</p>\n<p>เดิมศาลมีกำหนดนัดไต่สวนในวันพุธ เพื่อพิจารณาว่าจะรับรองการฟ้องร้องดังกล่าวหรือไม่ ซึ่งผู้เชี่ยวชาญด้านกฎหมายเคยให้ความเห็นว่าน่าจะเกิดขึ้นได้ยาก เพราะการละเมิดสัญญาที่ Musk ระบุนั้น ไม่เป็นลายลักษณ์อักษร หรือมีการลงนามข้อตกลงร่วมกันทุกฝ่าย</p>\n<p>Elon Musk เป็นหนึ่งในผู้ร่วมก่อตั้ง OpenAI ซึ่ง<a href=\"https://www.blognone.com/node/75739\">เปิดตัวในปี 2015</a> ประกาศเป้าหมายคือการวิจัย AI สำหรับงานทั่วไปหรือ AGI เพื่อประโยชน์และความปลอดภัยต่อมนุษยชาติ ซึ่งเขา<a href=\"https://www.blognone.com/node/100036\">ลาออก</a>ในปี 2018 เพื่อป้องกันปัญหาผลประโยชน์ทับซ้อนเพราะ Tesla มีการพัฒนาปัญญาประดิษฐ์ด้วย เวลาต่อมา OpenAI ได้ปรับโครงสร้างให้<a href=\"https://www.blognone.com/node/108595\">มีส่วนบริษัทที่แสวงหากำไร</a> เพื่อให้มีเงินทุนสำหรับการวิจัยที่เพียงพอ และได้ไมโครซอฟท์มาเป็น<a href=\"https://www.blognone.com/node/132201\">ผู้ลงทุนรายสำคัญ</a>ของส่วนธุรกิจแสวงหากำไรนี้</p>\n<p>ปัจจุบัน Elon Musk มีบริษัทพัฒนาปัญญาประดิษฐ์ของตนเองชื่อ xAI ที่ล่าสุดได้<a href=\"https://www.blognone.com/node/139987\">รับเงินลงทุน</a>ซีรีส์ B ถึง 6 พันล้านดอลลาร์</p>\n<p>ที่มา: <a href=\"https://www.cnbc.com/2024/06/11/elon-musk-drops-suit-against-openai-and-sam-altman.html\">CNBC</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/lawsuits\">Lawsuits</a></div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/greg-brockman\">Greg Brockman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef49f2a7cd6bdff0383271fabbdbf892564c939326d19b578d917841648d1de4","category":"Thai"}