{"title":"Jack Ma รายงานซื้อหุ้น Alibaba เพิ่มเติม มูลค่า 50 ล้านดอลลาร์ ในไตรมาสที่ผ่านมา","link":"https://www.blognone.com/node/137846","date":1706103583000,"content":"<div><div><div><p>มีรายงานของการถือครองหุ้น Alibaba พบว่า Jack Ma อดีตซีอีโอและผู้ก่อตั้ง Alibaba ได้ซื้อหุ้น Alibaba เพิ่มเติม โดยเขาซื้อหุ้นมูลค่ารวม 50 ล้านดอลลาร์ ผ่านตลาดหลักทรัพย์ฮ่องกงในไตรมาสที่ผ่านมา</p>\n<p>นอกจาก Ma แล้ว Joe Tsai ผู้ร่วมก่อตั้ง Alibaba และอดีตประธานบอร์ดบริษัท ก็ซื้อหุ้นเพิ่มในไตรมาสที่ผ่านมาเช่นกัน โดย Tsai ซื้อหุ้นมูลค่ารวม 151 ล้านดอลลาร์ ในตลาดหลักทรัพย์ที่อเมริกา ผ่านกองทุนของครอบครัว Blue Pool Management ซึ่ง Tsai ก็ยื่นไฟลิ่งรายงานการเข้าซื้อหุ้นนี้ด้วย</p>\n<p>มูลค่ากิจการของ Alibaba ล่าสุดอยู่ที่ประมาณ 1.71 แสนล้านดอลลาร์ มูลค่าหุ้นที่สองผู้ก่อตั้งซื้ออาจไม่ได้มากอย่างมีนัยยะสำคัญ แต่การที่ทั้งสองคนมาซื้อหุ้น Alibaba ที่ราคาหุ้นปรับลดลงมากในช่วงปีที่ผ่านมา ก็อาจสะท้อนว่าพวกเขาประเมินว่าราคาหุ้นตอนนี้อาจต่ำกว่ามูลค่าได้เช่นกัน ข่าวดังกล่าวทำให้ราคาหุ้น Alibaba ปรับเพิ่มขึ้นเกือบ 8%</p>\n<p>ที่มา: <a href=\"https://www.nytimes.com/2024/01/23/business/dealbook/jack-ma-alibaba-shares.html\">The New York Times</a></p>\n<p><img src=\"https://www.blognone.com/sites/default/files/externals/f74339e4d6ccec2fb90e99b004943c47.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/jack-ma\">Jack Ma</a></div><div><a href=\"/topics/stock-market\">Stock Market</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79e184cd7a02ad6c91a641dc903739105e1e988476540e2ef8bfbb89a7093480","category":"Thai"}