{"title":"Threads และ Instagram ยอมรับ การจัดการเนื้อหาบนแพลตฟอร์มช่วงสัปดาห์ที่ผ่านมามีปัญหา กำลังแก้ไข","link":"https://www.blognone.com/node/142521","date":1728689630000,"content":"<div><div><div><p>เมื่อสัปดาห์ที่ผ่านมา ผู้ใช้งาน Instagram และ Threads จำนวนหนึ่ง รายงานปัญหาไม่สามารถเข้าใช้งานบัญชีได้ หรือ โพสต์บางอันถูกลบทิ้ง ซึ่งผู้ใช้งานกลุ่มนี้ก็ไม่ได้รายละเอียดเพิ่มเติม ในตอนแรก Adam Mosseri หัวหน้าทีม Instagram ตอบรับว่าจะเข้าไปดูปัญหานี้ (หลายคนย่อมเดาว่าฝีมือแอดมิน AI อีกแล้วสินะ...)</p>\n<p>ล่าสุด Mosseri <a href=\"https://www.threads.net/@mosseri/post/DA_WQccRWX8\">ชี้แจง</a>ต่อเหตุการณ์ที่เกิดขึ้น โดยบอกว่าเกิดจากผู้ดูแลเนื้อหาชุมชนที่เป็น \"คน\" ไม่ใช่ระบบอัตโนมัติ เลือกจัดการปัญหาทันที และไม่มีการตรวจสอบในรายละเอียดก่อน ทำให้ผู้ใช้งานที่ได้รับผลกระทบเกิดความสับสน ตอนนี้สาเหตุของปัญหาถูกระบุและกำลังแก้ไข ข้อผิดพลาดจึงจะมีน้อยลง</p>\n<p>Mosseri <a href=\"https://www.threads.net/@mosseri/post/DA_XPR5RL4V\">อธิบายเพิ่มเติม</a>ว่าเครื่องมือตัวหนึ่งที่ใช้งานมีปัญหา ทำให้ไม่แสดงรายละเอียดเพิ่มเติม ให้ผู้ดูแลเป็นคนตัดสินใจ ทั้งหมดเป็นปัญหาของทาง Instagram เอง</p>\n<p>อย่างไรก็ตามคำอธิบายนี้อาจไม่ครอบคลุมรายงานปัญหาที่มีออกมาทั้งหมดในช่วงสัปดาห์ เช่น บางบัญชีถูกปิดโดยบอกว่าระบบพบว่าผู้ใช้งานอายุต่ำกว่า 13 ปี, บัญชีนักข่าวที่มีผู้ติดตามสูง ทุกโพสต์ถูกตีว่าเป็นสแปม หรือตัวเลข Engagement กลายเป็นศูนย์ไปเลย</p>\n<p>ที่มา: <a href=\"https://techcrunch.com/2024/10/11/instagram-blames-moderation-issues-on-human-reviewers-not-ai/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a09f38901d11d678e6683fd3a96898a416418b029df39fa8831b1afffb8feab","category":"Thai"}