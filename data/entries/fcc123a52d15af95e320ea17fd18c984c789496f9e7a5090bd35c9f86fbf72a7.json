{"title":"Xiaomi 14 เปิดตัววันพรุ่งนี้ 26 ต.ค., ยืนยันใช้ Snapdragon 8 Gen 3","link":"https://www.blognone.com/node/136397","date":1698240270000,"content":"<div><div><div><p>William Lu ผู้บริหารของ Xiaomi ขึ้นเวทีงานของ Qualcomm ยืนยันข่าวว่าสมาร์ทโฟนรุ่นใหม่ Xiaomi 14 จะใช้<a href=\"https://www.blognone.com/node/136384\">ชิป Snapdragon 8 Gen 3 ที่เพิ่งเปิดตัว</a></p>\n<p>ข่าวนี้อาจไม่ใช่เรื่องน่าแปลกใจนัก เพราะ <a href=\"https://www.blognone.com/node/131826\">Xiaomi 13 ก็ใช้ชิป Snapdragon 8 Gen 2 มาก่อน</a> แต่ก็ถือว่าประกาศแปลกใหม่ตรงที่ Xiaomi ประกาศข่าวการใช้ชิปก่อนเปิดตัวมือถือด้วย</p>\n<p>ของใหม่ใน Xiaomi 14 ยังมี<a href=\"https://www.blognone.com/node/136255\">ระบบปฏิบัติการตัวใหม่ HyperOS ที่มาแทนรอม MIUI เดิม</a> โดยเพิ่มฟีเจอร์ส่วนการเชื่อมต่ออุปกรณ์ IoT แขนงต่างๆ เข้ามา</p>\n<p>Xiaomi จะเปิดตัว Xiaomi 14 ในวันพรุ่งนี้ 26 ตุลาคม 1 ทุ่มตรงตามเวลาประเทศจีน</p>\n<p>ที่มา - <a href=\"https://www.androidpolice.com/xiaomi-14-qualcomm-snapdragon-8-gen-3/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/55981011deed3c5211ed2e1d361b768f.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/snapdragon\">Snapdragon</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcc123a52d15af95e320ea17fd18c984c789496f9e7a5090bd35c9f86fbf72a7","category":"Thai"}