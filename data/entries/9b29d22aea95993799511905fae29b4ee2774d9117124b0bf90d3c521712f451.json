{"title":"พบนักพัฒนาเกมต้มตุ๋นปลอมเกมตัวเองเป็น Helldivers 2 หลอกขายผู้เล่นบน Steam","link":"https://www.blognone.com/node/138491","date":1709297924000,"content":"<div><div><div><p>ข้อมูลจาก SteamDB พบนักพัฒนาเกมอินดี้ต้มตุ๋นปลอมเกมจำนวน 2 เกมที่วางขายอยู่แล้วใน Steam ให้กลายเป็น Helldivers 2 เพื่อหลอกขายผู้เล่นในราคา 12.49 ดอลลาร์ และ 19.99 ดอลลาร์</p>\n<p>ประวัติที่บันทึกไว้ของ SteamDB แสดงให้เห็นว่าทั้ง 2 เกมได้รับการแก้ไขเมื่อเวลา 11.50น. โดยเปลี่ยนแปลงชื่อเกม, คำอธิบาย, ภาพประกอบ แม้แต่ข้อมูลผู้จัดจำหน่ายเกม และชื่อทีมพัฒนาก็ถูกเปลี่ยนให้ตรงกับของเกม Helldivers 2 ตัวจริง</p>\n<p>เกมที่ถูกเปลี่ยนชื่อคือเกม Figurality พัฒนาโดย SoleOnBoard Studio และเกม Do Not Smile ที่พัฒนาโดย Whitehole Games ทั้ง 2 เกมวางจำหน่ายเมื่อวันที่ 4 พฤศจิกายน 2023 และมีการเปลี่ยนแปลงชื่อเกมในช่วงเวลาเดียวกันทำให้เกิดข้อสงสัยว่าทั้ง 2 เกมอาจจะพัฒนาโดยทีมงานชุดเดียวกัน</p>\n<p>ปัจจุบันเกมดังกล่าว 2 เกมถูกถอดออกจาก Steam ไปแล้วหลังเปลี่ยนชื่อและข้อมูลไป 3 ชั่วโมง การปลอมแปลงครั้งนี้ทำให้เกิดคำถามไปยัง Steam เนื่องจากแพลตฟอร์มดันอนุมัติให้ผู้พัฒนาเกมทั้ง 2 เปลี่ยนผู้จัดจำหน่ายเกมเป็น PlayStation PC LLC ได้แถมยังลิงก์ไปยังหน้า PlayStation บน Steam ของจริง</p>\n<p><img alt=\"No Description\" src=\"https://www.blognone.com/sites/default/files/externals/fa87b218e046949d9f8fe36b37d92af5.png\" /><em>รูปของหน้าเกม Helldivers 2 ของเก๊ที่มีจุดสังเกตคือวันวางจำหน่ายไม่ตรงกับเกมจริง</em></p>\n<blockquote><p>No, Helldivers 2 is not 75%/50% off on Steam. Someone else is using a different game and renaming it exactly like a Helldivers 2 listing as a scam <a href=\"https://t.co/NLy1uUoxd6\">pic.twitter.com/NLy1uUoxd6</a></p>\n<p>— Wario64 (@Wario64) <a href=\"https://twitter.com/Wario64/status/1763446944460947827?ref_src=twsrc%5Etfw\">March 1, 2024</a></p></blockquote>\n<p>ที่มา - <a href=\"https://twitter.com/Wario64/status/1763446944460947827\">Wario64 on X</a> via <a href=\"https://www.videogameschronicle.com/news/two-indie-steam-games-were-disguised-as-helldivers-2-to-scam-players/\">VGC</a></p>\n</div></div></div><div><div>Topics: </div><div><div><a href=\"/topics/helldivers\">Helldivers</a></div><div><a href=\"/topics/playstation\">PlayStation</a></div><div><a href=\"/topics/steam\">Steam</a></div><div><a href=\"/topics/scam\">Scam</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b29d22aea95993799511905fae29b4ee2774d9117124b0bf90d3c521712f451","category":"Thai"}