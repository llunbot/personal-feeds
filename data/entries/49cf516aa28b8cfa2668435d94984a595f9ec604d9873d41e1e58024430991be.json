{"title":"Google Docs เปิดให้ฝังลิงก์ Smart Chips แสดงเนื้อหาจากบริการภายนอกแล้ว","link":"https://www.blognone.com/node/134422","date":1687146523000,"content":"<div><div><div><p>Google Docs มีฟีเจอร์ชื่อ <a href=\"https://support.google.com/docs/answer/10710316?hl=en\">Smart Chips</a> เอาไว้ฝังเนื้อหาจากบริการตัวอื่นๆ ลงในตัวเอกสารโดยตรง แล้วสามารถคลิกเพื่อแสดงผลข้อมูลเพิ่มเติมได้</p>\n<p>ตัวอย่างคือฝังอีเมลจาก Gmail, ตารางนัดหมายจาก Google Calendar, ไฟล์อื่นจาก Google Drive, <a href=\"https://www.blognone.com/node/130266\">แผนที่จาก Google Maps</a> โดยวิธีใช้งานคือการพิมพ์ @ เพื่อเลือกสิ่งที่ต้องการแทรกลงในเอกสาร หรือแปะลิงก์ลงไปแล้วสั่งแปลงเป็น Smart Chips ก็ได้ถ้าเป็นลิงก์ที่รองรับ</p>\n<p>ล่าสุดกูเกิลเปิดให้ใช้งาน Smart Chips จากบริการภายนอกบริษัทแล้ว ตัวอย่างที่นำมาโชว์ได้แก่ Figma, Miro, Atlassian, Asana, Tableau, Zendesk เป็นต้น</p>\n<p>ฟีเจอร์นี้จำเป็นต้องให้แอดมิน Google Workspace ขององค์กรเปิดใช้งาน และเลือกบริการที่ต้องการใช้ผ่าน Google Workspace Marketplace ก่อนด้วย ส่วนผู้ใช้ทั่วไปผ่านบัญชี Google Accounts สามารถใช้ได้เลยทันที</p>\n<p><img alt=\"No Description\" src=\"https://www.blognone.com/sites/default/files/externals/5c14250c4e6a8adc0166e741f72da162.png\" /></p>\n<p><img alt=\"No Description\" src=\"https://www.blognone.com/sites/default/files/externals/669f54e57876446b7da7b7d2c55f020a.png\" /></p>\n<p>ที่มา - <a href=\"https://workspaceupdates.googleblog.com/2023/06/third-party-smart-chips-in-google-docs.html\">Google Workspace Updates</a></p>\n</div></div></div><div><div>Topics: </div><div><div><a href=\"/topics/google-docs\">Google Docs</a></div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49cf516aa28b8cfa2668435d94984a595f9ec604d9873d41e1e58024430991be","category":"Thai"}