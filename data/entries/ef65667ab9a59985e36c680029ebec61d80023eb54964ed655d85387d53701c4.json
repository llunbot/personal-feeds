{"title":"หลุดสเปก PS5 Pro อีกรอบ ซีพียูมีโหมดบูสต์คล็อค 15%, แบนด์วิดท์แรมเพิ่ม 28%","link":"https://www.blognone.com/node/139239","date":1713250122000,"content":"<div><div><div><p>Tom Warren นักข่าวแห่ง The Verge อ้างว่าได้เห็นเอกสารสเปกแบบเต็มๆ ของ PS5 Pro หรือโค้ดเนม \"Trinity\" ซึ่งสอดคล้องกับ<a href=\"https://www.blognone.com/node/138731\">ข้อมูลที่หลุดออกมาก่อนหน้านี้</a></p>\n<ul>\n<li><strong>ซีพียู</strong> แม้สเปกเท่ากับซีพียูของ PS5 แต่รุ่น Pro จะมีโหมดบูสต์คล็อคเพิ่มจาก 3.5GHz เป็น 3.85GHz (เพิ่มอีก 10%) นักพัฒนาเกมสามารถเลือกกำหนดได้เองว่าจะให้ซีพียูทำงานในโหมดไหน หากเพิ่มคล็อคซีพียูขึ้น จะส่งผลให้คล็อคของจีพียูลดลงเล็กน้อย</li>\n<li><strong>จีพียู</strong> เป็นจุดขายหลักของ PS5 Pro โดยมีสมรรถนะสูงขึ้นจาก PS5 รุ่นปกติถึง 45%, มีสถาปัตยกรรม ray tracing ที่ดีขึ้นกว่าเดิม แรงขึ้นกว่าเดิม 3 เท่า</li>\n<li><strong>หน่วยความจำ</strong> แบนด์วิดท์หน่วยความจำเพิ่มขึ้นจาก 448GB/s เป็น 576GB/s หรือเพิ่มขึ้น 28% และนักพัฒนาจะใช้งานหน่วยความจำได้เพิ่มขึ้น จากเดิม 12.5GB เพิ่มเป็น 13.7GB หรือเพิ่ม 1.2GB</li>\n<li><strong>ฟีเจอร์อัพสเกลภาพ</strong> PlayStation Spectral Super Resolution (PSSR) ช่วยเพิ่มเฟรมเรตและคุณภาพของภาพ ตัวประมวลผล AI ช่วยอัพสเกลมีสมรรถนะ 300TOPS (คำนวณแบบ 8 บิต) โดยแลกกับการใช้แรม 250MB, มี latency ในการอัพสเกลที่ 2ms สำหรับการอัพสเกลภาพจาก 1080p เป็น 4K</li>\n</ul>\n<p>ข้อมูลอื่นๆ ในเอกสารคือ โซนี่ยังจะขาย PS5 รุ่นปกติต่อไป ดังนั้นนักพัฒนาเกมจะต้องซัพพอร์ตทั้งสองเครื่อง โดยเกมที่ออกบน PS5 มาแต่เดิมสามารถออกแพตช์เพื่อรองรับ PS5 Pro ให้ได้ประสิทธิภาพที่ดีขึ้นได้ และเกมที่ใช้ฟีเจอร์เฉพาะของ PS5 Pro (เช่น ray tracing) ยังจะได้สัญลักษณ์ “Trinity Enhanced” (PS5 Pro Enhanced) กำกับด้วย</p>\n<p>The Verge บอกว่าโซนี่จะให้ค่ายเกมต่างๆ ส่งเกมเข้ามาภายในเดือนสิงหาคม 2024 เพื่อเตรียมขายพร้อม PS5 Pro ที่ก่อนหน้านี้มีข่าวว่าจะเปิดขายช่วงปลายปี 2024</p>\n<p>ที่มา - <a href=\"https://www.theverge.com/2024/4/15/24130716/sony-ps5-pro-specs-release-date-rumors\">The Verge</a></p>\n<p><img src=\"https://www.blognone.com/sites/default/files/externals/79941443cef2b57c9c21ee1883470170.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef65667ab9a59985e36c680029ebec61d80023eb54964ed655d85387d53701c4","category":"Thai"}