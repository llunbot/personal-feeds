{"title":"Google Search เริ่มบังคับผู้ใช้งานต้องเปิด JavaScript ในเบราว์เซอร์แล้ว","link":"https://www.blognone.com/node/144189","date":1737216061000,"content":"<div><div><div><p>มีรายงานจากผู้ใช้กูเกิลที่ปิด JavaScript บนเบราว์เซอร์ พบข้อความเตือนว่าไม่สามารถใช้งานระบบค้นหาหรือ Google Search ได้ ซึ่งกูเกิลยืนยันการเปลี่ยนแปลงนี้จริง</p>\n<p>กูเกิลบอกว่าผู้ใช้งาน Google Search ต้องเปิด JavaScript เพื่อการป้องกันที่ดีขึ้นจากพฤติกรรมที่ไม่เหมาะสมเช่น บอต สแปม และทำให้ประสบการณ์ของผู้ใช้งานดีมากขึ้นด้วย</p>\n<p>กูเกิลยังบอกว่าการเปลี่ยนแปลงนี้ผู้ใช้งานที่กระทบมีไม่มาก เพราะการใช้งานระบบค้นหามีน้อยกว่า 0.1% ที่ปิด JavaScript จากจำนวนการค้นหากว่า 8,500 ล้านครั้งต่อวัน (ซึ่งคิดกลับแล้วก็เป็นหลักล้านอยู่ดี)</p>\n<p>Search Engine Roundtable อ้างข้อมูลเชื่อว่าเหตุผลที่กูเกิลตัดสินสั่งเปิด JavaScript มาจากการทำงานของเครื่องมือตรวจสอบอันดับของเว็บ ที่ทำให้เกิดปัญหากับระบบค้นหาของกูเกิล เลยต้องจำกัดการทำงานของเครื่องมือเหล่านี้</p>\n<p>ภาพ <a href=\"https://pixabay.com/photos/macbook-laptop-google-display-459196/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/a4df5d9be27b48fdc467f4bb886dbda6.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/c8410b24a207524901fa399c7fdeb421.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/javascript\">JavaScript</a></div><div><a href=\"/topics/search-engine\">Search Engine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da23f66270cce07e60ceb6a01a34922aa29adb331fb695efbff1a6fda0155ab3","category":"Thai"}