{"title":"Activision Blizzard ช่วยดันรายได้เกมไมโครซอฟท์โต 51% แต่รายได้ฮาร์ดแวร์ร่วง 31%","link":"https://www.blognone.com/node/139442","date":1714181794000,"content":"<div><div><div><p>เก็บตก<a href=\"https://www.blognone.com/node/139416\">ผลประกอบการไมโครซอฟท์ ไตรมาส 1/2024</a> โดยเฉพาะธุรกิจฝั่งเกม ที่เพิ่งผ่านการซื้อ Activision Blizzard มาหมาดๆ</p>\n<p>ถ้านับเฉพาะรายได้ฝั่งเกมของไมโครซอฟท์ ภาพรวมรายได้โตขึ้น 51% จากการนับรวมรายได้ของ Activision Blizzard จำนวน 1.97 พันล้านดอลลาร์เข้ามาด้วย แต่ถ้าแยกดูรายได้ฝั่งฮาร์ดแวร์อย่างเดียว รายได้กลับลดลงถึง 31% (แยกรายได้ฝั่งซอฟต์แวร์โต 62%)</p>\n<p>ซีอีโอ Satya Nadella ระบุว่ารายได้ของ Activision Blizzard เติบโตดีกว่าที่คาด จาก Call of Duty ที่เข้ามาช่วยดัน ทำให้รายได้จากการดำเนินงานของบริษัทโตขึ้น 2% แต่ธุรกิจของ Activision Blizzard ในไตรมาสนี้ยังขาดทุน 0.35 พันล้านดอลลาร์ เพราะมีค่าใช้จ่ายของการควบรวมกิจการเข้ามาด้วย</p>\n<p>Nadella ยังพูดถึง <a href=\"https://www.blognone.com/node/138227\">ยุทธศาสตร์ของไมโครซอฟท์ที่นำเกมไปลงแพลตฟอร์มคู่แข่ง</a> บอกว่าไมโครซอฟท์จะเข้าหาเกมเมอร์ ไปอยู่ในที่ซึ่งเกมเมอร์อยู่กัน (We are committed to meeting players where they are) แล้วนำเกมดีๆ ขยายไปยังเกมเมอร์จำนวนกว้างขึ้น  อุปกรณ์ที่หลากหลายขึ้น เขายังยกตัวอย่างความสำเร็จว่า <a href=\"https://www.blognone.com/node/139295\">ตอนนี้ไมโครซอฟท์เป็นผู้จัดจำหน่ายเกมอันดับหนึ่งบน PlayStation แล้ว ครองชาร์ท 7 จาก 25 เกมที่ได้รับความนิยมสูงสุด</a></p>\n<p><a href=\"https://www.blognone.com/node/138908\">ปัญหาเรื่องยอดขายฮาร์ดแวร์ Xbox แผ่วยังเป็นปัญหาของไมโครซอฟท์เรื่อยมา</a> ซึ่งก็สอดคล้องกับยุทธศาสตร์ของไมโครซอฟท์ช่วงหลัง ที่พยายามโตทางซอฟต์แวร์และคอนเทนต์มากขึ้น แม้<a href=\"https://www.blognone.com/node/138229\">ไมโครซอฟท์ยังไม่ทิ้งฮาร์ดแวร์ และยืนยันว่าจะออกรุ่นอัพเดตในช่วงปลายปีนี้ พร้อมกับบอกว่าพัฒนาฮาร์ดแวร์รุ่นหน้าแล้ว</a></p>\n<p>ที่มา - <a href=\"https://view.officeapps.live.com/op/view.aspx?src=https://microsoft.com/en-us/investor/earnings/FY-2024-Q3/Document/DownloadDocument/38/SlidesFY24Q3.pptx\">Microsoft</a>, <a href=\"https://view.officeapps.live.com/op/view.aspx?src=https://microsoft.com/en-us/investor/earnings/FY-2024-Q3/Document/DownloadDocument/42/TranscriptQandAFY24q3.docx\">Microsoft</a>, <a href=\"https://www.videogameschronicle.com/news/microsoft-ceo-committed-to-meeting-players-where-they-are-after-xbox-games-dominate-playstation-store/\">VGC</a>, <a href=\"https://www.eurogamer.net/activision-blizzard-boosts-microsoft-earnings-but-xbox-console-sales-plummet?utm_source=feed&amp;utm_medium=rss&amp;utm_campaign=feed\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/7a00bad859c08e4332ae91570f6d4020.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/043f3c99b6bd30288d99592a5adef3aa.png\" /></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c9fbb43e39ce67e33bf439eea0d7239c23032c1d04be6637973f20ad88597c7","category":"Thai"}