{"title":"Oracle รายงานผลประกอบการ รายได้รวมโต 18% จากธุรกิจด้านคลาวด์","link":"https://www.blognone.com/node/132953","date":1678407568000,"content":"<div><div><div><p>ออราเคิลรายงานผลประกอบการของไตรมาสที่ 3 ตามปีการเงินบริษัท 2023 สิ้นสุดเดือนมกราคม โดยมีรายได้รวม 12,398 ล้านดอลลาร์ เพิ่มขึ้น 18% จากช่วงเดียวกันในปีก่อน และมีกำไรสุทธิตามบัญชี GAAP 1,896 ล้านดอลลาร์</p>\n<p>Safra Catz ซีอีโอออราเคิลกล่าวว่าผลการดำเนินงานที่เติบโตมาจากสองธุรกิจคือบริการคลาวด์ส่วน Infrastucture และแอพพลิเคชัน ทำให้รายได้รวมของธุรกิจคลาวด์แบบคิดรายรับ 12 เดือน เติบโตมากกว่า 1.6 หมื่นล้านดอลลาร์แล้ว จำนวนลูกค้า Fusion ERP มีมากกว่า 1 หมื่นราย และ NetSuite ERP มีมากกว่า 3.4 หมื่นราย</p>\n<p>รายได้ส่วนธุรกิจบริการคลาวด์และสนับสนุนไลเซนส์ เพิ่มขึ้น 17% เป็น 8,923 ล้านดอลลาร์ และเป็นรายได้ส่วนใหญ่ของบริษัท ขณะที่ธุรกิจไลเซนส์คลาด์และไลเซนส์ออนพรีมิส เพิ่มขึ้น 10% เป็น 1,288 ล้านดอลลาร์ นอกจากนั้นเป็นรายได้ธุรกิจฮาร์ดแวร์และบริการ ซึ่งต่างเติบโตเช่นกัน</p>\n<p>ที่มา: <a href=\"https://investor.oracle.com/investor-news/news-details/2023/Oracle-Announces-Fiscal-2023-Third-Quarter-Financial-Results/default.aspx\">ออราเคิล</a></p>\n<p><img src=\"https://www.blognone.com/sites/default/files/externals/a93e4a031ffbc48b3758139c6ff48959.jpg\" alt /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"f7e06cee0bf72903e51f4ae86dd004dca67d97752ee9a03d0b8aa5","category":"Thai"}