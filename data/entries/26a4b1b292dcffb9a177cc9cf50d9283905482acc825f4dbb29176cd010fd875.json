{"title":"ไมโครซอฟท์บอก Activision เตรียมปลดพนักงานจำนวนมากอยู่แล้ว ตั้งแต่ก่อนควบรวมเสร็จสิ้น","link":"https://www.blognone.com/node/138127","date":1707458786000,"content":"<div><div><div><p>จากกรณี <a href=\"https://www.blognone.com/node/137870\">ไมโครซอฟท์ปลดพนักงานธุรกิจเกม 1,900 คน</a> มีประเด็นที่น่าสนใจตรงที่มีพนักงานฝั่ง Activision Blizzard โดนปลดด้วยเป็นจำนวนมาก ส่งผลให้ FTC หน่วยงานด้านการแข่งขันของสหรัฐ (<a href=\"https://www.blognone.com/node/134787\">ที่แพ้คดีในศาลชั้นต้น แต่ยังไม่จบกระบวนการทางศาลทั้งหมดซะทีเดียว</a>) ยื่นคำร้องต่อศาลเพิ่มเติม นำเคสการปลดพนักงานนี้ไปเป็นน้ำหนักในการล้มดีลควบกิจการ เพื่อชี้ให้เห็นว่าการควบรวมกิจการครั้งนี้ส่งผลกระทบในทางลบ มีพนักงานถูกปลดออกจำนวนมาก</p>\n<p>ฝั่งทนายของไมโครซอฟท์ก็ต่อสู้โดยชี้แจงกลับว่า Activision Blizzard มีแผนปลดพนักงานจำนวนนี้ตั้งแต่การควบรวมยังไม่เสร็จสิ้นแล้ว การปลดพนักงานรอบล่าสุดนี้ไม่ได้เป็นผลมาจากการตัดสินใจหลังควบรวมแต่อย่างใด</p>\n<blockquote><p>Activision was already planning on eliminating a significant number of jobs while still operating as an independent company.</p>\n</blockquote>\n<p>ที่มา - <a href=\"https://www.bloomberg.com/news/articles/2024-02-07/ftc-knocks-microsoft-over-activision-blizzard-layoffs-in-court\">Bloomberg</a>, <a href=\"https://mspoweruser.com/microsoft-responds-to-ftc-activision-blizzard-job-cuts-wouldve-happened-regardless-of-merger-pre-planned/\">MSPoweruser</a>, <a href=\"https://www.theverge.com/2024/2/8/24066089/microsoft-says-activision-was-already-planning-significant-layoffs\">The Verge</a></p>\n<p><img src=\"https://www.blognone.com/sites/default/files/externals/ed5ce8f279c9466ca9842ee9b5d32ca1.jpg\" /></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26a4b1b292dcffb9a177cc9cf50d9283905482acc825f4dbb29176cd010fd875","category":"Thai"}