{"title":"YouTube ทดสอบหน้าเล่นวิดีโอแบบใหม่ สลับตำแหน่ง Description กับวิดีโอแนะนำ","link":"https://www.blognone.com/node/139193","date":1712882597000,"content":"<div><div><div><p>มีรายงานจากผู้ใช้งาน YouTube บางคน ในช่วงสัปดาห์ที่ผ่านมา พบว่าหน้าตาของการใช้งานบนเว็บไซต์ YouTube.com เปลี่ยนแปลงไป ซึ่งส่วนสำคัญคือการย้ายข้อมูลวิดีโอ (description) ไปไว้แถบด้านข้างขวามือแทน และกล่องคอมเมนต์ก็ย้ายไปอยู่แถบด้านขวาด้านล่าง description ด้วย</p>\n<p>เมื่อย้ายตำแหน่งแบบนี้ วิดีโอแนะนำที่เดิมอยู่แถบด้านขวามือ ก็เลยย้ายมาที่ด้านล่างตัวเล่นวิดีโอแทน</p>\n<p>ความเห็นจากคนที่พบการเปลี่ยนแปลงนี้ ส่วนใหญ่เป็นในทางไม่ชอบ โดยมองว่าการจัดตำแหน่งแบบนี้ เหมือนกับแอปเล่นวิดีโออื่น</p>\n<p>YouTube ยืนยันการ<strong>ทดสอบ</strong>นี้ ว่าแสดงผลหน้าตาใหม่แบบจำกัดจำนวนผู้ใช้งาน และหากผู้ใช้งานที่ได้ทดสอบไม่ชอบหรือมีข้อเสนออื่น ๆ สามารถส่งความเห็นได้</p>\n<p>ที่มา: <a href=\"https://9to5google.com/2024/04/11/youtube-sidebar-redesign-test/\">9to5Google</a> ภาพ <a href=\"https://www.threads.net/@_brianhamilton/post/C5lsnJMJbVN/\">Threads: @_brianhamilton</a>, <a href=\"https://twitter.com/kbeevans/status/1777941416645390577\">X: @kbeevans</a></p>\n<p><img alt=\"No Description\" src=\"https://www.blognone.com/sites/default/files/externals/719c5f107443d54dcee4d7b5784b54a6.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4926dedc2745b0c916ba3df900664187.jpg\" /></p>\n<p>ตัวอย่างหน้าตา YouTube แบบปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/877d95ec3d35f7a963bd3bc0108f802f.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/ux\">UX</a></div><div><a href=\"/topics/online-video\">Online Video</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c70d6da06df0198904cb9575c15e723a11fe16b32dddbfc54d2de04a8f4c8bcf","category":"Thai"}