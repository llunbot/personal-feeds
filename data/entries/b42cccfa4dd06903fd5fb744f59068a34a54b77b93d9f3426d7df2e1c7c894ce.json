{"title":"Langchain ทดสอบการใช้ LLM แบบ Agentic พบ o1, o3-mini, Claude Sonnet ทำได้ดี","link":"https://www.blognone.com/node/144621","date":1739366757000,"content":"<div><div><div><p>Langchain ทดสอบความสามารถการใช้งานปัญญาประดิษฐ์ LLM ที่หลายองค์กรเริ่มต้องการใช้งานแบบ agentic ที่ปัญญาประดิษฐ์สามารถเรียกใช้เครื่องมือต่างๆ ได้หลากหลาย และตัดสินใจกระบวนการทำงานเพิ่มเติมได้เอง และพบว่าบางโมเดลนั้นทำได้แย่ลงมากหากใส่เครื่องมือให้ปัญญาประดิษฐ์ใช้งานมากเกินไป</p>\n<p>ชุดทดสอบเป็นคำสั่งสำหรับงานในหมวดการจัดการปฎิทินและการซัพพอร์ตลูกค้า อย่างละ 30 ข้อ โดยการทดสอบจะรันข้อละ 3 ครั้ง ทำให้แต่ละชุดรัน 90 ครั้ง กระบวนการทดสอบจะเริ่มจากการรันโดยใส่เฉพาะเครื่องมือที่เกี่ยวข้อง จากนั้นจะเพิ่มเครื่องมืองานด้านอื่นๆ ไปเรื่อยๆ เพื่อดูประสิทธิภาพการทำงาน</p>\n<p>ผลการทดสอบนั้นแสดงให้เห็นว่า OpenAI o1 ทำตามคำสั่งสำเร็จสูงมาก แถมยังมีประสิทธิภาพค่อนข้างคงตัวแม้จะเพิ่มคำสั่งเข้าไปมากๆ แต่โมเดลบางตัว เช่น GPT-4o นั้นประสิทธิภาพลดลงเร็วมากเมื่อเพิ่มคำสั่งเข้าไป</p>\n<p>โดยรวมแล้วประสิทธิภาพของการทำงานแบบ agentic นั้นแยกกันชัดเป็นสองกลุ่ม คือ o1, o3-mini, และ Claude 3.5 Sonnet ที่ประสิทธิภาพค่อนข้างดี กับ GPT-4o และ Llama-3.3 ที่ประสิทธิภาพค่อนข้างแย่ และลดลงหนักเมื่อคำสั่งยาวขึ้น</p>\n<p>ที่มา - <a href=\"https://blog.langchain.dev/react-agent-benchmarking/\">Langchain</a></p>\n<p><img alt=\"No Description\" src=\"https://www.blognone.com/sites/default/files/externals/73ef55a3b05281dd69da69c0f5f062e2.png\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b42cccfa4dd06903fd5fb744f59068a34a54b77b93d9f3426d7df2e1c7c894ce","category":"Thai"}