{"title":"[ลือ] โซนี่ซุ่มทำ Spartacus บริการเกมเหมาจ่าย คู่แข่ง Xbox Game Pass","link":"https://www.blognone.com/node/126144","date":1638576324000,"content":"<div><div><div><p>Bloomberg รายงานข่าวลือของโครงการ \"Spartacus\" ที่โซนี่ใช้ตอบโต้บริการเล่นเกมเหมาจ่าย Xbox Game Pass ของฝั่งไมโครซอฟท์</p>\n<p>ตามข่าวบอกว่า Spartacus จะเป็นการรวม PlayStation Plus และ PlayStation Now เข้าด้วยกัน สมาชิกมี 3 ระดับราคาคือ</p>\n<ul>\n<li>ระดับเริ่มต้น เหมือน PlayStation Plus ในปัจจุบัน</li>\n<li>ระดับกลาง เพิ่มสิทธิเล่นเกมแบบเหมาจ่ายเหมือน Xbox Game Pass</li>\n<li>ระดับสูง เพิ่มการเล่นเกมสตรีมมิ่ง และคลังเกมเก่าย้อนไปถึง PS1 และ PSP</li>\n</ul>\n<p>Spartacus จะเปิดตัวในช่วงฤดูใบไม้ผลิ 2022 โดยคาดว่าจะยังใช้ชื่อแบรนด์ PlayStation Plus ต่อไป ส่วนแบรนด์ PlayStation Now จะถูกถอดออกแล้ว</p>\n<p><img src=\"https://www.blognone.com/sites/default/files/externals/a21d752771d2480cc180367e727d7395.jpg\" /></p>\n<p>ปัจจุบัน Xbox Game Pass มียอดสมาชิกล่าสุด 18 ล้านคน (สถิติเมื่อเดือนมกราคม 2021) ถือว่าประสบความสำเร็จอย่างมาก และเป็น<a href=\"https://www.blognone.com/node/126035\">ปัจจัยจูงใจให้คนซื้อคอนโซลรุ่นเล็ก Xbox Series S</a> ที่เล่นเกมแผ่นไม่ได้อีกด้วย</p>\n<p>เมื่อปลายปีที่แล้ว <a href=\"https://www.blognone.com/node/119729\">Jim Ryan ซีอีโอของ Sony Interactive Entertainment เคยให้สัมภาษณ์ไว้ว่ามีแผนการรับมือ Game Pass อยู่แล้ว</a> แต่เวลาผ่านมาหนึ่งปี โซนี่ก็ยังไม่มีความเคลื่อนไหวใดๆ</p>\n<p>ที่มา - <a href=\"https://www.bloomberg.com/news/articles/2021-12-03/playstation-plans-new-service-to-take-on-xbox-game-pass\">Bloomberg</a> via <a href=\"https://www.ign.com/articles/playstation-xbox-game-pass-competitor-spartacus-ps2-ps5\">IGN</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/playstation-plus\">PlayStation Plus</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/rumor\">Rumor</a></div><div><a href=\"/topics/playstation-now\">PlayStation Now</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca4081aa86caa889467611719293a62c78f3ade0ecdd22367b873a22ab408ab5","category":"Thai"}