{"title":"Amazon ปิดตัวแอปอ่านนิยายแบบจ่ายเหรียญ Kindle Vella บอกจำนวนผู้ใช้งานไม่มากอย่างที่หวัง","link":"https://www.blognone.com/node/142833","date":1730205053000,"content":"<div><div><div><p>Amazon ประกาศปิดบริการแอปอ่านนิยายแบบจ่ายเงินเพื่อปลดล็อกอ่านบทต่อไป Kindle Vella โดยจะปิดตัวในเดือนกุมภาพันธ์ 2025 หลังจากแอปอ่านนิยายนี้<a href=\"https://www.blognone.com/node/123258\">เปิดตัว</a>มาเมื่อปี 2021</p>\n<p>Amazon บอกว่าการตัดสินใจครั้งนี้ยากลำบากมาก ตัวแพลตฟอร์มมีการตอบรับที่ดีทั้งจากฝั่งนักเขียนและฝั่งผู้อ่าน แต่จำนวนไม่มากพออย่างที่บริษัทหวังไว้</p>\n<p>สำหรับผู้อ่าน นิยายทั้งหมดที่เคยอ่านหรือจ่ายเงินปลดล็อกไปแล้ว จะสามารถอ่านต่อไปได้ในแอป Kindle หลังแอป Kindle Vella ปิดตัว แต่จะไม่สามารถจ่ายเงินปลดล็อกตอนใหม่ได้อีกหลังวันที่ 4 ธันวาคม Amazon จึงแนะนำให้นำเหรียญที่ซื้อไว้ ปลดล็อกตอนใหม่ล่วงหน้าไปก่อนเลย ส่วนเหรียญที่เหลืออยู่หลังจากนั้นจะถูกแลกคืนเป็นเครดิต Amazon ต่อไป</p>\n<p>ที่มา: <a href=\"https://www.amazon.com/kindle-vella/a/faq\">Amazon</a> ผ่าน <a href=\"https://www.engadget.com/apps/amazon-is-shutting-down-its-kindle-vella-serialized-story-platform-in-february-2025-120030125.html\">Engadget</a></p>\n<p><img src=\"https://www.blognone.com/sites/default/files/externals/62ee48bca623bed404e3084446eb0823.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/kindle\">Kindle</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd4c84c144dd105c95ed96ca4826534ef21ced9e57cd0f2dc815d2de38fb9261","category":"Thai"}