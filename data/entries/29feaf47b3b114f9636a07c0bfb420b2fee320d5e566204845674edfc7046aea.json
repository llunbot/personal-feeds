{"title":"กูเกิลเปิดตัว AICore เซอร์วิสใหม่ของ Android 14 ใช้รันโมเดลในมือถือ เริ่มจาก Gemini Nano","link":"https://www.blognone.com/node/137130","date":1701942075000,"content":"<div><div><div><p>กูเกิลเผยรายละเอียดของ <a href=\"https://developer.android.com/ml/aicore#use-cases\">AICore</a> ซึ่งเป็นเซอร์วิสตัวใหม่ของ Android 14 ที่ใช้รันโมเดล AI ภายในเครื่อง โดยเริ่มจาก<a href=\"https://www.blognone.com/node/137113\">โมเดลใหม่ Gemini Nano เป็นตัวแรก</a></p>\n<p>AICore ถือเป็นเซอร์วิสของระบบปฏิบัติการ ลักษณะเดียวกับ ARCore ที่ใช้รันงาน AR ก่อนหน้านี้ หน้าที่ของมันคือเป็นตัวกลางที่ให้แอพเรียกใช้ฟีเจอร์ด้าน AI แล้วตัวมันเองไปรันงานบนชิป Google Tensor TPU (หากเป็นมือถือกูเกิล) หรือ NPU (หากเป็นชิป Qualcomm/Samsung) อีกที</p>\n<p>ภายในตัว AICore นอกจากตัวโมเดลแล้ว ยังมีส่วนที่เรียกว่า Low Rank Adaptation (LoRA ที่ไม่เกี่ยวอะไรกับโปรโตคอล IoT) ทำงานด้าน fine tuning และมีฟีเจอร์ด้านความปลอดภัยของโมเดล</p>\n<p>ตอนนี้แอพหลายตัวของกูเกิลเรียกใช้ AICore แล้ว เช่น <a href=\"https://www.blognone.com/node/137124\">Recorder หรือ Gboard ที่อัพฟีเจอร์ใหม่ให้ Pixel 8 Pro</a> ส่วนนักพัฒนารายอื่นที่ต้องการใช้งาน กูเกิลเปิดให้ขอใช้แบบ Early Access Preview แล้วเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/859451ed4976d2348158ff0ea398c534.png\" /></p>\n<p>ที่มา - <a href=\"https://android-developers.googleblog.com/2023/12/a-new-foundation-for-ai-on-android.html\">Android Developers Blog</a></p>\n</div></div></div><div><div>Topics: </div><div><div><a href=\"/topics/android-14\">Android 14</a></div><div><a href=\"/topics/gemini\">Gemini</a></div><div><a href=\"/topics/android\">Android</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29feaf47b3b114f9636a07c0bfb420b2fee320d5e566204845674edfc7046aea","category":"Thai"}