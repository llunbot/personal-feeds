{"title":"กรุงโซลเตรียมนำโดรนมาช่วยเก็บข้อมูลเรียลไทม์ เพื่อใช้พยากรณ์สภาพการจราจรในแต่ละเส้นทาง","link":"https://www.blognone.com/node/137418","date":1703766876000,"content":"<div><div><div><p>รัฐบาลแห่งกรุงโซล ประเทศเกาหลีใต้ ประกาศเตรียมนำโดรนมาช่วยตรวจสอบสภาพการจราจรแบบเรียลไทม์ เริ่มต้นในปี 2024 เป็นต้นไป โดยโดรนจะบินสูงที่ระดับ 200 เมตร เหนือพื้น แล้วส่งข้อมูลมาให้ AI ประมวลผลเพื่อดูรูปแบบและคาดการณ์สภาพการจราจร</p>\n<p>ทางการของโซลบอกว่าได้ทดสอบการใช้งานโดรนเพื่อช่วยประเมินสภาพการจราจรมาก่อนหน้านี้แล้วในเดือนกันยายน-ตุลาคม เพื่อใช้ในช่วงเทศกาลวันหยุด ซึ่งมีการจราจรคับคั่งในบางพื้นที่ซึ่งมีการจัดงาน และในบางเส้นทางที่ไม่มีกล้องวงจรปิดคอยตรวจสอบบนถนน</p>\n<p>ข้อมูลการตรวจสอบและเก็บบันทึกของโดรนนี้ ยังคาดว่าจะนำมาใช้ดูพื้นที่หากมีการก่อสร้างต่าง ๆ ว่ามีความปลอดภัย หรือมีการรุกล้ำมายังพื้นที่ถนนนอกเหนือจากที่อนุญาตหรือไม่ ขณะเดียวกันข้อมูลการตรวจสอบการจราจรอาจใช้ประเมินปิดบางเส้นทางทันที หากพบว่ามีคนและรถหนาแน่นมากเกินไป</p>\n<p>ที่มา: <a href=\"https://www.koreaherald.com/view.php?ud=20231226000574\">The Korea Herald</a> ภาพ <a href=\"https://pixabay.com/photos/cityscape-seoul-korea-namsan-city-4165367/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/fccb72f4c2960ccd9fd8bc2ce84fae8e.jpg\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/traffic\">Traffic</a></div><div><a href=\"/topics/drone\">Drone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1daaff35d89f49467f533306bba4e432ddc8a10d6435631a1167847b28ef82e4","category":"Thai"}