{"title":"ทวิตเตอร์จะแสดงเนื้อหา AP, Reuters เป็นข้อมูลประกอบสิ่งที่กำลังเป็นเทรนด์ในขณะนั้น","link":"https://www.blognone.com/node/124029","date":1627949457000,"content":"<div><div><div><p>ทวิตเตอร์ขยายความร่วมมือกับ AP และ Reuters เพื่อจัดการกับข่าวปลอม โดยจะแสดงเนื้อหาจากแหล่งข่าวเชื่อถือได้เป็นข้อมูลประกอบบน Trends, Explore Tab, Search, Prompts (แบนเนอร์เหตุการณ์สำคัญที่กำลังเกิดขึ้นอย่างโอลิมปิกหรือการเลือกตั้ง) และ Labels หรือการติดป้ายกำกับระบุข้อมูลเท็จหรือบิดเบือน</p>\n<p>ภายใต้ความร่วมมือนี้ ทีม Curation หรือทีมดูแลเนื้อหาบนทวิตเตอร์จะสามารถคัดเลือกเนื้อหาจาก  AP และ Reuters  มาเป็นข้อมูลประกอบบนสิ่งที่กำลังเป็นเทรนด์ หรือกำลังเป็นที่ถกเถียงบนทวิตเตอร์ในขณะนั้น ซึ่งมีความเป็นไปได้สูงที่จะมีข้อมูลปลอม การเพิ่มข้อมูลจาก AP และ Reuters อาจช่วยชะลอการแพร่กระจายของข้อมูลปลอมได้</p>\n<p>ช่วงเริ่มต้นจะยังใช้งานในเนื้อหาภาษาอังกฤษก่อน ซึ่งทวิตเตอร์มีแผนจะขยายไปยังภาษาอื่นด้วย นอกจากนี้ AP และ Reuters ยังเป็นหนึ่งในพาร์ทเนอร์ของ Facebook ช่วยตรวจสอบข้อมูลปลอมด้วย</p>\n<p><img src=\"https://www.blognone.com/sites/default/files/externals/2555eaf77d5248ba03b3d157c5412a2a.png\" /></p>\n<p>ที่มา - <a href=\"https://techcrunch.com/2021/08/02/twitter-partners-with-ap-and-reuters-to-address-misinformation-on-its-platform/\">TechCrunch</a>, <a href=\"https://blog.twitter.com/en_us/topics/company/2021/bringing-more-reliable-context-to-conversations-on-twitter\">ทวิตเตอร์</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/ap\">AP</a></div><div><a href=\"/topics/reuters\">Reuters</a></div><div><a href=\"/topics/news\">News</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"befe96e31387a5a47b237484a901109deab0f2ed26f372ca56dcbabe0b94b5be","category":"Thai"}