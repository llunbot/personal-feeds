{"title":"จับแล้ว มือแฮกเว็บศาลรัฐธรรมนูญ เจ้าตัวสารภาพ ทำจริง","link":"https://www.blognone.com/node/125824","date":1636803785000,"content":"<div><div><div><p>จากข่าว<a href=\"https://www.blognone.com/node/125791\">เว็บไซต์ศาลรัฐธรรมนูญโดนแฮก</a> และเปลี่ยนหน้สเว็บไซต์เป็นเพลง Death Grips - Guillotine (It goes Yah) และยังเปลี่ยนชื่อไซต์เป็น Kangaroo Court ล่าสุด กองบังคับการตำรวจสืบสวนสอบสวนอาชญากรรมทางเทคโนโลยี เข้าสืบค้นบ้านผู้ต้องสงสัยและทำการจับกุมแล้ว ด้านเจ้าตัวให้การสารภาพ</p>\n<p>โดยช่วงที่เกิดการแฮก ตำรวจตรวจพบหมายเลขไอพีของผู้ต้องสงสัย สามารถพิสูจน์ทราบยืนยันตัวตนของผู้ต้องสงสัยพร้อมพิกัดที่อยู่ได้ ในวันที่ 12 พ.ย.ที่ผ่านมา กองบังคับการตำรวจสืบสวนสอบสวนอาชญากรรมทางเทคโนโลยี 1 ขออนุมัติหมายค้นบ้านผู้ต้องสงสัย ภายในบ้านพักแห่งหนึ่งใน ต.แสนสุข อ.วารินชำราบ จ.อุบลราชธานี ต่อศาลจังหวัดอุบลราชธานี และได้เข้าค้นบ้านในวันที่ 13 พ.ย. จากการเข้าตรวจค้นพบตัวผู้ก่อเหตุจบปริญญาตรีด้านวิทยาศาสตร์การแพทย์ ให้การรับสารภาพว่าเป็นผู้แฮกเว็บศาลรัฐธรรมนูญจริง จึงสอบปากคำไว้เป็นหลักฐาน พร้อมยึดอุปกรณ์คอมพิวเตอร์ที่เกี่ยวข้องกับการกระทำความผิดเพื่อสืบสวนต่อ</p>\n<p><img src=\"https://www.blognone.com/sites/default/files/externals/859e67f3e634df4f25f067f19db63593.png\" /></p>\n<p>การกระทำดังกล่าวเข้าข่ายความผิดฐานเข้าถึงโดยมิชอบซึ่งระบบและข้อมูลคอมพิวเตอร์ที่มีมาตรการป้องกันการเข้าถึงโดยเฉพาะ ตามมาตรา 5, 7 แห่ง พ.ร.บ.ว่าด้วยการกระทำความผิดเกี่ยวกับคอมพิวเตอร์ พ.ศ.2560 มีโทษจำคุก 6 เดือน ถึง 2 ปี และปรับไม่เกิน 40,000 บาท</p>\n<p>ที่มา - <a href=\"https://www.matichon.co.th/news-monitor/news_3040065\">มติชน</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/hack-0\">Hack</a></div><div><a href=\"/topics/politics\">Politics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4b1ab861ae9573923ffeeecf94a9e1d4e7a20019032b50af228463b8fcf2249","category":"Thai"}