{"title":"ทรู คอร์ปอเรชั่น รายงานผลประกอบการไตรมาส 1/2568 รายได้รวมโต 0.2% กำไรสุทธิ 1,634 ล้านบาท","link":"https://www.blognone.com/node/146385","date":1747179194000,"content":"<span>ทรู คอร์ปอเรชั่น รายงานผลประกอบการไตรมาส 1/2568 รายได้รวมโต 0.2% กำไรสุทธิ 1,634 ล้านบาท</span>\n\n  <div>\n    <div>Body</div>\n              <div><p>ทรู คอร์ปอเรชั่น รายงานผลการดำเนินงานของไตรมาสที่ 1 ปี 2568 รายได้รวม 51,436 ล้านบาท เติบโต 0.2% เมื่อเทียบกับปีก่อนหน้า เฉพาะรายได้จากการให้บริการ 41,300 ล้านบาท เพิ่มขึ้น 0.1% EBITDA เพิ่มขึ้น 7.1% เป็น 25,269 ล้านบาท และมีกำไรสุทธิ 1,634 ล้านบาท ซึ่งเป็นการรายงานกำไรสุทธิครั้งแรกนับตั้งแต่ควบรวมกิจการ</p>\n<p>รายได้ของกลุ่มทรูแยกตามประเภทธุรกิจเป็นดังนี้</p>\n<ul>\n<li>ธุรกิจโทรศัพท์เคลื่อนที่ รายได้ 32,682 ล้านบาท เพิ่มขึ้น 0.6% ผู้ใช้งานรวม 48.8 ล้านราย เป็น 5G 14.2 ล้านราย</li>\n<li>ธุรกิจออนไลน์ รายได้ 6,326 ล้านบาท เพิ่มขึ้น 1.9% จำนวนผู้ใช้บริการ 3.8 ล้านราย</li>\n<li>ธุรกิจโทรทัศน์แบบบอกรับสมาชิก รายได้ 1,525 ล้านบาท ลดลง 13.2% จำนวนผู้ใช้บริการ 1.2 ล้านราย</li>\n</ul>\n<p>ทรูยังประเมินแนวโน้มในปี 2568 เฉพาะรายได้จากการให้บริการเติบโต 2-3% ส่วน EBITDA เติบโต 8-10% จากการประหยัดต้นทุนค่าคลื่นความถี่ และการรับรู้ผลประโยชน์จากการควบรวม</p>\n<p>ที่มา: <a href=\"https://investor.truecorp.co.th/misc/Bulletin/20250509-true-bulletin-1q2025-th.pdf\">ทรู</a> (pdf)</p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 05/14/2025 - 06:33</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a46b7b11bfc80ae7befcc56e3369085cf08535124a4742b46f1cd94520d8e496","category":"Thai"}