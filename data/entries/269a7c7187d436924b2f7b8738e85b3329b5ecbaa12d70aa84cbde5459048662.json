{"title":"คนรอมันท้อ - Google ทดสอบฟีเจอร์ช่วยรอสาย Call Center ให้ แล้วเตือนเมื่อถึงเวลาคุยกับเจ้าหน้าที่","link":"https://www.blognone.com/node/138244","date":1708099911000,"content":"<div><div><div><p>กูเกิลเพิ่มฟีเจอร์สถานะการทดลองใน Search Labs ชื่อว่า \"Talk to a Live Representative\" ที่กูเกิลจะโทรไปยังศูนย์บริการลูกค้าของหน่วยงาน ซึ่งปกติจะต้องรอสายเป็นเวลานานหากต้องการคุยกับเจ้าหน้าที่ โดยฟีเจอร์นี้จะช่วยตั้งแต่การกดหมายเลข ให้ไปถึงสิ่งที่ต้องการ ช่วยรอสายจนกว่าจะได้คุยกับเจ้าหน้าที่ แล้วแจ้งเตือนเมื่อถึงคิว เพื่อให้เราได้ไปสนทนา ทุ่นเวลาในการรอคอย</p>\n<p>ฟีเจอร์นี้คล้ายกับ <a href=\"https://www.blognone.com/node/118751\">Hold for Me</a> ที่มีเฉพาะลูกค้า Google Pixel แต่มีการปรับปรุงหลายอย่าง และ Talk to a Live Representative ก็เปิดให้ใช้งานได้กับทุกสมาร์ทโฟน ไม่จำกัดเฉพาะ Pixel อีกด้วย</p>\n<p>การใช้ฟีเจอร์นี้ทำได้โดยค้นหาหน่วยงานที่ต้องการ และเลือก Request a call หากเป็นหน่วยงานที่กูเกิลรองรับระบบนี้ และกูเกิลจะส่ง SMS แจ้งเตือนเมื่อถึงเวลาที่ได้คุยกับเจ้าหน้าที่ อย่างไรก็ตามฟีเจอร์นี้ยังจำกัดเฉพาะในอเมริกาเท่านั้น</p>\n<p>ที่มา: <a href=\"https://www.theverge.com/2024/2/16/24074715/google-talk-to-a-live-representative-assistant-hold-phone-call\">The Verge</a> ภาพ <a href=\"https://twitter.com/MishaalRahman/status/1758211080642306267\">@MishaalRahman</a></p>\n<p><img alt=\"No Description\" src=\"https://www.blognone.com/sites/default/files/externals/05f2c922bc7f6f3a70d26ee4162401d7.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google-search\">Google Search</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"269a7c7187d436924b2f7b8738e85b3329b5ecbaa12d70aa84cbde5459048662","category":"Thai"}