{"title":"Android 12 Beta 4 เข้าสถานะ Platform Stability พร้อมทดสอบแอพ","link":"https://www.blognone.com/node/124184","date":1628729875000,"content":"<div><div><div><p>กูเกิลออก Android 12 Beta 4 ซึ่งเป็น Beta สุดท้าย และเข้าสถานะ Platform Stability ตัวพฤติกรรมและ API ของระบบนิ่งแล้ว จากนี้จะเข้าสู่การแก้บั๊กเป็นหลัก</p>\n<p>กูเกิลแนะนำให้นักพัฒนาแอพเข้ามาทดสอบความเข้ากันได้กับ Android 12 Beta 4 ได้แล้ว หลังจากนี้กูเกิลจะออกรุ่น Release Candidate อีกหนึ่งตัวก่อนออก Android 12 ตัวจริง ซึ่งยังไม่ระบุช่วงเวลาชัดเจน แต่ก็น่าจะราวๆ เดือนตุลาคมเหมือนเช่นทุกปี</p>\n<p>มือถือกลุ่ม Pixel สามารถทดสอบ Beta 4 ได้ทันที ส่วนมือถือยี่ห้ออื่นๆ ดูรายละเอียดได้จากหน้า <a href=\"https://developer.android.com/about/versions/12/devices\">Android Beta</a></p>\n<p><img src=\"https://www.blognone.com/sites/default/files/externals/b85c6ef3fb681ef7b8d832aa22aa2284.png\" /></p>\n<p><img src=\"https://www.blognone.com/sites/default/files/externals/b0bce6c0c7f1e803f0227c992f746427.png\" /></p>\n<p>ที่มา - <a href=\"https://android-developers.googleblog.com/2021/08/android-12-beta-4-and-platform-stability.html\">Android</a></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ce381dca1b0b3c27dd06405609968168ec58d3eb25e6ed84912885abe065f08","category":"Thai"}