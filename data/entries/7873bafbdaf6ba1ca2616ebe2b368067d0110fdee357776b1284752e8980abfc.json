{"title":"LangChain V0.1.0 มาแล้ว เฟรมเวิร์กสร้างแอป LLM ยอดนิยมเปิดตัวเวอร์ชันเสถียรรุ่นแรก","link":"https://www.blognone.com/node/137669","date":1705310624000,"content":"<div><div><div><p><a href=\"https://www.langchain.com\">LangChain</a> เปิดตัวเฟรมเวิร์กเวอร์ชัน 0.1.0 แล้ว หลังจากพัฒนามา 1 ปี</p>\n<p>LangChain เป็นเฟรมเวิร์กโอเพนซอร์สยอดนิยมที่ออกแบบมาเพื่อช่วยสร้างแอปที่ใช้ LLM โดยเวอร์ชันนี้จะมีทั้ง Python และ JavaScript ซึ่งเป็นการปรับปรุงและเพิ่มความสามารถต่าง ๆ ดังนี้</p>\n<ul>\n<li>มีความสามารถในด้าน Observability และทำงานร่วมกับ <a href=\"https://www.langchain.com/langsmith\">LangSmith</a> ได้ดีขึ้น ช่วยให้นักพัฒนาดีบักได้อย่างมีประสิทธิภาพยิ่งขึ้น</li>\n<li>รองรับการเชื่อมต่อข้อมูลสำหรับ Agents เกือบ 700 รายการ ตั้งแต่ LLM ไปจนถึง Document Loaders และ Vector Stores</li>\n<li>มีความสามารถในด้าน Composability และทำงานร่วมกับ <a href=\"https://python.langchain.com/docs/expression_language\">LangChain Expression Language (LCEL)</a> ได้ดีขึ้น ช่วยให้การสร้างเชนและการจัดวางองค์ประกอบของลำดับต่าง ๆ เป็นเรื่องง่าย พร้อมรองรับการสตรีมจาก LLM</li>\n<li>สามารถรับเอาต์พุตของ LLM และแปลงพร้อมส่งคืนข้อมูลในรูปแบบที่เหมาะสมกว่าด้วย Output Parsers</li>\n<li>เพิ่มฟีเจอร์สำหรับ Retrieval Augmented Generation (RAG) ซึ่งเป็นการสร้างเวิร์กโฟลว์การรับรู้บริบทที่แนะนำข้อมูลใหม่ให้กับโมเดลในระหว่างการพร้อมท์ ช่วยลดผลลัพธ์เพี้ยนของโมเดลและปรับปรุงความแม่นยำในการตอบสนอง รวมถึงการแยกข้อความ การดึงข้อมูล และไปป์ไลน์การทำดัชนี</li>\n<li>ปรับปรุง Agents และการตัดสินใจว่าจะให้ LLM เรียกใช้ฟังก์ชันหรือกำหนดเครื่องมืออย่างไร</li>\n</ul>\n<p><img alt=\"No Description\" src=\"https://www.blognone.com/sites/default/files/externals/0a9b2fbbb099de5d736231c34c5568c4.png\" /></p>\n<p>ผู้ที่สนใจสามารถดูรายละเอียดได้ที่<a href=\"https://blog.langchain.dev/langchain-v0-1-0\">เว็บไซต์</a>และ <a href=\"https://www.youtube.com/watch?v=Fk_zZr2DbQY&amp;list=PLfaIDFEXuae0gBSJ9T0w7cu7iJZbH3T31\">YouTube</a></p>\n<p>ที่มา - <a href=\"https://blog.langchain.dev/langchain-v0-1-0\">LangChain</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/python\">Python</a></div><div><a href=\"/topics/javascript\">JavaScript</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7873bafbdaf6ba1ca2616ebe2b368067d0110fdee357776b1284752e8980abfc","category":"Thai"}