{"title":"โฆษณา Pixel 8 ใน Super Bowl 2024 ชูฟีเจอร์ AI ช่วยให้คนตาบอดถ่ายภาพได้","link":"https://www.blognone.com/node/138022","date":1706926723000,"content":"<div><div><div><p>กูเกิลออกคลิปโฆษณามือถือตระกูล Pixel ที่จะฉายในการถ่ายทอดสดการแข่งขัน Super Bowl ปี 2024 (<a href=\"https://www.blognone.com/node/132568\">ข่าวโฆษณาของปี 2023</a>)</p>\n<p>โฆษณาเวอร์ชันปี 2024 ชื่อว่า Javier in Frame เป็นเรื่องของชายตาบอดที่มองแทบไม่เห็น แต่พยายามบันทึกสิ่งต่างๆ ในชีวิตด้วยการถ่ายภาพจากกล้องมือถือ ซึ่ง <a href=\"https://www.blognone.com/node/130849\">Pixel มีฟีเจอร์ Guided Frame</a> ดูภาพที่กล้องมองเห็น แล้วใช้ AI ช่วยบอกว่าเป็นอะไร (เช่น วัตถุ อาหาร หน้าคน) และบอกให้ขยับกล้องไปทางไหนเพื่อให้ถ่ายภาพได้ดีขึ้น</p>\n<p>ฟีเจอร์ Guided Frame เริ่มใช้งานใน Pixel 7 แต่รองรับเฉพาะกล้องหน้า เพื่อใช้ถ่ายเซลฟี่ให้ตรงกรอบ แต่พอเป็นยุค Pixel 8 ที่มีพลังประมวลผล AI แบบ on-device ก็สามารถใช้กับกล้องหลัง เพื่อบรรยายสิ่งต่างๆ ที่กล้องมองเห็นได้เพิ่มขึ้นด้วย</p>\n<p>คลิปโฆษณาชิ้นนี้ได้ Adam Morse มาเป็นผู้กำกับ และใช้เทคนิคการทำกล้องให้มัวด้วยเยลลี่น้ำมัน เพื่อให้ผู้ชมคลิปเข้าใจมุมมองของตัวละครเอกในคลิปที่มีปัญหาเรื่องการมองเห็น</p>\n<p>ที่มา - <a href=\"https://blog.google/products/pixel/superbowl-ad-2024-watch-javier-in-frame/\">Google</a></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/accessibility\">Accessibility</a></div><div><a href=\"/topics/google\">Google</a></div><div><a href=\"/topics/super-bowl\">Super Bowl</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2064919df0cc410d176f66d1206ffaec15d01433b8d86ad930731380a044248d","category":"Thai"}