{"title":"[ไม่ยืนยัน] Apple เริ่มหารือผู้ให้บริการ Mobile Payment ใน EU ให้สามารถเข้าถึง NFC บนอุปกรณ์ iOS แล้ว","link":"https://www.blognone.com/node/137192","date":1702388945000,"content":"<div><div><div><p>Reuters อ้างแหล่งข่าวที่เกี่ยวข้อง รายงานผลสืบเนื่องจากที่คณะกรรมการยุโรป (European Commission) <a href=\"https://www.blognone.com/node/128274\">ประเมิน</a>ว่าบริการ Apple Pay เข้าข่ายผูกขาดระบบจ่ายเงินบน iOS เพราะเป็นแอปเดียวที่เข้าถึง NFC ได้ เมื่อปีที่แล้ว ซึ่งตอนนั้นก็ยังไม่มีการระบุว่าแอปเปิลมีความผิด อย่างไรก็ตามดูเหมือนแอปเปิลก็เตรียมรับมือล่วงหน้าเลย</p>\n<p>รายงานบอกว่าแอปเปิลได้เริ่มพูดคุยกับผู้ให้บริการระบบจ่ายเงินในกลุ่มประเทศ EU ถึงวิธีการเข้าถึง NFC และระบบแตะเพื่อจ่าย (Tap-and-go) ในอุปกรณ์ iOS แล้ว ซึ่งคาดว่าคณะกรรมการยุโรปน่าจะออกคำตัดสินว่าแอปเปิลมีความผิดหรือไม่ในเดือนหน้า</p>\n<p>Reuters บอกว่าในกลุ่มประเทศยุโรป มีธนาคารที่รองรับ Apple Pay มากกว่า 2,500 แห่ง และแพลตฟอร์มฟินเทคอีกกว่า 250 ราย ซึ่งสามารถเข้าถึงระบบแตะจ่ายเงินและ NFC ได้</p>\n<p>ที่มา: <a href=\"https://www.reuters.com/technology/apple-offers-settle-eu-antitrust-charges-apple-pay-sources-say-2023-12-12/\">Reuters</a></p>\n<p><img src=\"https://www.blognone.com/sites/default/files/externals/e619650e44da9a522bdd333b87ac63a1.jpg\" /></p>\n</div></div></div><div><div>Topics: </div><div><div><a href=\"/topics/apple-pay\">Apple Pay</a></div><div><a href=\"/topics/apple\">Apple</a></div><div><a href=\"/topics/mobile-payment\">Mobile Payment</a></div><div><a href=\"/topics/nfc\">NFC</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc3d0ca73f9590e9e3abe8681ec01b6bd9bd8eec53a6bcd8cb477c7a0ffc9e17","category":"Thai"}