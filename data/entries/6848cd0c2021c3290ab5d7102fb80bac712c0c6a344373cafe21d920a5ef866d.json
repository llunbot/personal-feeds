{"title":"Mitchell Hashimoto ผู้ร่วมก่อตั้ง HashiCorp ลาออกจากบริษัท","link":"https://www.blognone.com/node/137271","date":1702749277000,"content":"<div><div><div><p>Mitchell Hashimoto ผู้สร้างโครงการ Vagrant และผู้ร่วมก่อตั้ง HashiCorp (คำว่า Hashi มาจากนามสกุลของเขา) ประกาศลาออกจากบริษัท HashiCorp หลังจากค่อยๆ ลดบทบาทของคัวเองมานาน โดยลาออกจากตำแหน่งซีอีโอในปี 2016 และลาออกจากตำแหน่งบริหารในปี 2021</p>\n<p>Hashimoto ระบุว่าเขาตั้งใจว่าจะสร้างบริษัทที่ไม่ต้องมีเขาอยู่ตั้งแต่แรก และวางแผนมายาวนานที่จะออกไปหาความท้าทายใหม่ และตอนนี้ก็ถึงเวลาแล้ว</p>\n<p>HashiCorp ก่อตั้งโดย Hashimoto ร่วมกับ Armon Danger CTO ปัจจุบัน โดยจุดเริ่มต้นแรกก่อนตั้งบริษัทคือการสร้างโปรแกรม Vagrant สำหรับการสร้าง virtual machine ในปี 2010 <a href=\"https://news.ycombinator.com/item?id=1175901\">ร่วมกันระหว่าง Hashimoto และ John Bender</a> หลังจากนั้นบริษัทก็พัฒนาซอฟต์แวร์ออกมาอีกหลายอย่าง ซอฟต์แวร์ยอดนิยมในช่วงหลังคือ Terraform และ Vault แต่ปีนี้เองทางบริษัทก็เพิ่งเปลี่ยนแนวทางจากการเปิดซอฟต์แวร์เป็นโอเพนซอร์ส <a href=\"https://www.blognone.com/node/135234\">ไปสู่การใช้ BUSL ที่จำกัดการใช้งานกว่า</a> จนมีการ<a href=\"https://www.blognone.com/node/137175\">แยกโครงการไปพัฒนาต่อโดยชุมชนนอกบริษัท</a></p>\n<p>เขาส่งท้ายการกล่าวลาบริษัทว่าตอนนี้ HashiCorp นั้นกลายเป็นบริษัทกระแสหลักไปแล้ว เทคโนโลยีจำนวนมากถูกใช้งานเป็นวงกว้าง เช่น ปีนี้ HashiCorp Configuration Language (HCL)  ก็ได้รับความนิยมสูง</p>\n<p>ที่มา - <a href=\"https://www.hashicorp.com/blog/mitchell-reflects-as-he-departs-hashicorp\">HashiCorp</a></p>\n<p><img src=\"https://www.hashicorp.com/_next/image?url=https%3A%2F%2Fwww.datocms-assets.com%2F2885%2F1671228946-2013-mitchell-armon.jpg&amp;w=3840&amp;q=75\" /></p>\n<p>Mitchell Hashimoto และ Armon Danger เมื่อปี 2013</p>\n</div></div></div><div><div>Topics: </div><div><div><a href=\"/topics/hashicorp\">HashiCorp</a></div><div><a href=\"/topics/person\">Person</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6848cd0c2021c3290ab5d7102fb80bac712c0c6a344373cafe21d920a5ef866d","category":"Thai"}