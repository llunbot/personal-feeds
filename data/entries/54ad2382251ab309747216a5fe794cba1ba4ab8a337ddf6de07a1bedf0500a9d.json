{"title":"HP เปิดตัวโน้ตบุ๊ก Spectre x360 รุ่นจอใหญ่ 16 นิ้ว มาพร้อมกล้องหน้าบิวตี้","link":"https://www.blognone.com/node/124903","date":1632378760000,"content":"<div><div><div><p>HP เปิดตัวพีซี Windows 11 ชุดแรกของบริษัท เริ่มจาก <strong>HP Spectre x360 16 inch 2-in-1 Laptop PC</strong> (ชื่อเป็นทางการเขียนแบบนี้จริงๆ) โน้ตบุ๊ก 2-in-1 พับจอได้ขนาดหน้าจอ 16\" ตัวแรกของบริษัท (เดิมมีแต่รุ่น <a href=\"https://www.blognone.com/node/118787\">13\"</a>, 14\" และ <a href=\"https://www.blognone.com/node/113954\">15\"</a>)</p>\n<ul>\n<li>หน้าจอขนาด 16\" สัดส่วน 16:10 เลือกใส่ได้สูงสุดเป็นจอ OLED ความละเอียด UHD+</li>\n<li>ซีพียู Intel Core 11th Gen</li>\n<li>แรม 16GB, เลือกใส่จีพียู GeForce RTX 3050 ได้</li>\n<li>ลำโพง 4 ตัว พร้อมฟีเจอร์ตัดเสียง AI Nose Removal สำหรับประชุมออนไลน์</li>\n<li>แบตเตอรี่อยู่ได้นาน 17 ชั่วโมง</li>\n<li>กล้องหน้า 5MP สำหรับยุควิดีโอคอลล์, รองรับ Windows Hello, มีปุ่มปิดกล้องแยกเฉพาะ, มีฟีเจอร์แต่งภาพให้หน้าตาดูดีชื่อ HP GlamGlam ให้ด้วย</li>\n</ul>\n<p>วัสดุทำจากอะลูมิเนียมและพลาสติกรีไซเคิล มีให้เลือกสองสีคือน้ำเงิน nocturne blue และดำ nightfall black ราคาเริ่มต้นที่ 1,639 ดอลลาร์ วางขายในเดือนตุลาคมนี้</p>\n<p>ที่มา - <a href=\"https://www.hp.com/us-en/laptops/2-in-1s/spectre-x360-16-laptop.html\">HP</a>,  <a href=\"https://press.hp.com/us/en/press-releases/2021/hp-announces-consumer-pc.html\">HP</a>, <a href=\"https://www.cnet.com/tech/computing/hp-spectre-x360-16-finally-gives-us-a-webcam-and-display-worthy-of-a-premium-2-in-1/\">CNET</a></p>\n<p><img src=\"https://www.blognone.com/sites/default/files/externals/4356eb58abace918320a2bb210cf93b1.png\" /></p>\n<p><img src=\"https://www.blognone.com/sites/default/files/externals/63c3f4ad7a7a7c4dc62871747a545389.jpg\" /></p>\n<p><img src=\"https://www.blognone.com/sites/default/files/externals/4fd6004c40d09630c7e29891bf518289.jpg\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/notebook\">Notebook</a></div><div><a href=\"/topics/spectre\">Spectre</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54ad2382251ab309747216a5fe794cba1ba4ab8a337ddf6de07a1bedf0500a9d","category":"Thai"}