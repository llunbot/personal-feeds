{"title":"AWS SDK รองรับภาษา Kotlin, Rust, Swift เพิ่มเติม","link":"https://www.blognone.com/node/126163","date":1638796663000,"content":"<div><div><div><p>AWS เพิ่มภาษาที่รองรับใน AWS SDK อีก 3 ภาษา ได้แก่ Kotlin, Rust, และ Swift โดยทั้งสามภาษายังอยู่ในช่วง Developer Preview</p>\n<p>ภาษา Kotlin นั้นมักใช้งานในแอนดรอยด์เป็นหลัก รองรับบริการ 284 ตัว รองรับฟีเจอร์ของ Kotlin เองเช่น coroutine และรันแบบ concurrent ได้</p>\n<p>ภาษา Rust นั้นก่อนหน้านี้มีโครงการ Rusoto ทดแทน AWS SDK ทางการที่สร้างโดยนักพัฒนาภายนอกอยู่ก่อนแล้ว แต่ทาง AWS ก็เลือกพัฒนาใหม่เป็น SDK มาตรฐาน ตอนนี้เวอร์ชั่นพรีวิวรองรับบริการ 288 ตัว หากใช้งานใน AWS เช่น EC2, ECS, หรือ Lambda จะคอนฟิกอัตโนมัติ และใช้ฟีเจอร์ของภาษา Rust เต็มที่</p>\n<p>ภาษา Swift เน้นใช้งานกับแพลตฟอร์มแอปเปิล รองรับบริการ 268 ตัว สามารถใช้ฟีเจอร์ async/await กับ Swift 5.5 ขึ้นไป ตอนนี้สามารถใช้งานได้บน iOS, macOS, และลินุกซ์ และกำลังพัฒนาเพิ่มเติมให้ใช้งานกับ tvOS, watchOS, Catalyst, และวินโดวส์</p>\n<p>AWS เตือนว่า SDK ทั้งหมดยังอยู่ในช่วงพรีวิว ตัว API อาจจะยังมีการปรับแก้ได้ระหว่างนี้</p>\n<p>ที่มา - AWS <a href=\"https://aws.amazon.com/about-aws/whats-new/2021/12/aws-sdk-kotlin-developer-preview/\">1</a>, <a href=\"https://aws.amazon.com/about-aws/whats-new/2021/12/aws-sdk-rust-developer-preview/\">2</a>, <a href=\"https://aws.amazon.com/about-aws/whats-new/2021/12/aws-sdk-swift-developer-preview/\">3</a></p>\n<p><img src=\"https://www.blognone.com/sites/default/files/externals/709b75a46c24b77831553bf576dfdd96.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/development\">Development</a></div><div><a href=\"/topics/kotlin\">Kotlin</a></div><div><a href=\"/topics/rust\">Rust</a></div><div><a href=\"/topics/swift\">Swift</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9562ed79c6f6c9b44ea84a9748ed7bfc0d794d559a1910c09aee5aa6ef5703c","category":"Thai"}