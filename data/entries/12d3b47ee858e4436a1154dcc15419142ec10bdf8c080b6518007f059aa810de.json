{"title":"สวทช. สั่งซื้อซูเปอร์คอมพิวเตอร์ใหม่ 13 petaflops แรงที่สุดในเอเชียตะวันออกเฉียงใต้","link":"https://www.blognone.com/node/126217","date":1638968622000,"content":"<div><div><div><p>สำนักงานพัฒนาวิทยาศาสตร์และเทคโนโลยีแห่งชาติ (สวทช.) ประกาศข่าวการซื้อซูเปอร์คอมพิวเตอร์เครื่องใหม่ของไทย โดยคัดเลือก Hewlett Packard Enterprise (HPE) เป็นผู้สร้างระบบซูเปอร์คอมพิวเตอร์ มีสมรรถนะ 13 petaflops จะถือเป็นซูเปอร์คอมพิวเตอร์สมรรถนะสูงที่สุดในเอเชียตะวันออกเฉียงใต้</p>\n<p>HPE จะใช้ซูเปอร์คอมพิวเตอร์รุ่น HPE Cray EX ซึ่งเป็นรุ่นล่าสุดของบริษัท สเปกใช้ซีพียู AMD EPYC 3rd Gen จำนวน 496 ตัว, จีพียู NVIDIA A100 จำนวน 704 คอร์, ระบบเครือข่าย HPE Slingshot และระบบสตอเรจ Cray Cluterstore E100</p>\n<p>คอมพิวเตอร์เครื่องนี้จะตั้งอยู่ที่ศูนย์ทรัพยากรคอมพิวเตอร์เพื่อการคำนวณขั้นสูง (ThaiSC) ของ สวทช. โดยระบุว่าจะใช้ในงานวิจัย 3 ด้าน ได้แก่ สุขภาพและการวิจัยยา, พลังงานทดแทน และการวิเคราะห์สภาพอากาศ รวมถึงการพยากรณ์ฝุ่น PM 2.5</p>\n<p>คอมพิวเตอร์จะเริ่มติดตั้งและเปิดใช้งานในปี 2022</p>\n<p><img src=\"https://www.blognone.com/sites/default/files/externals/1355684b0057e3b3f9f8b75334337b22.jpg\" /></p>\n<p>ที่มา - <a href=\"https://www.hpe.com/us/en/newsroom/press-release/2021/11/thailands-national-science-and-technology-development-agency-bolsters-rd-and-strengthens-nations-economy-with-new-supercomputer-from-hewlett-packard-enterprise.html\">HPE</a>, <a href=\"https://www.mhesi.go.th/index.php/pr-executive-news/5225-2021-12-02-06-51-51.html\">กระทรวงการอุดมศึกษา วิทยาศาสตร์ วิจัยและนวัตกรรม (อว.)</a></p>\n</div></div></div><div><div>Topics: </div><div><div><a href=\"/topics/nstda\">NSTDA</a></div><div><a href=\"/topics/hpe\">HPE</a></div><div><a href=\"/topics/supercomputer\">Supercomputer</a></div><div><a href=\"/topics/thailand\">Thailand</a></div><div><a href=\"/topics/high-performance-computing\">High Performance Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12d3b47ee858e4436a1154dcc15419142ec10bdf8c080b6518007f059aa810de","category":"Thai"}