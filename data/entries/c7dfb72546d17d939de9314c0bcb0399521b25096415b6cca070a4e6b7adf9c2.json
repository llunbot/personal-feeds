{"title":"Apple อัพเดตข้อมูลหากขั้วต่อ iPhone เปียกน้ำจนชาร์จไม่ได้ ห้ามนำไปแช่ในข้าวสาร","link":"https://www.blognone.com/node/138275","date":1708359360000,"content":"<div><div><div><p>ถึงแม้ iPhone รุ่นใหม่ ๆ จะสามารถกันน้ำได้พอสมควรก็ตาม แต่ก็ไม่ใช่ว่าจะไม่มีโอกาสเกิดความเสียหายจากน้ำได้เลย วิธีการหนึ่งที่ถูกส่งต่อกันมานานหาก iPhone เปียกน้ำก็คือ นำไปแช่ในข้าวสารเพื่อดูดความชื้นออก</p>\n<p>อย่างไรก็ตามแอปเปิลได้อัพเดตข้อมูลในหน้าซัพพอร์ต ซึ่งบอกว่าห้ามทำ</p>\n<p>แอปเปิลบอกว่าในกรณีผู้ใช้งานพบคำเตือนตรวจจับของเหลวที่ขั้วต่อชาร์จ ทั้ง Lightning หรือ USB-C ทำให้ไม่สามารถชาร์จได้เพื่อความปลอดภัย คำแนะนำก็คือหยุดชาร์จ และทำให้อุปกรณ์แห้งก่อน ซึ่งวิธีที่แอปเปิลแนะนำคือ เคาะ คว่ำ ให้ของเหลวออก, นำไปไว้ที่อากาศถ่ายเท ประมาณ 30 นาที ถ้ายังพบคำเตือนก็ให้ทำซ้ำ โดยอาจทิ้งไว้ระดับข้ามคืน หรือ 24 ชั่วโมง ถ้าทำทั้งหมดนี้แล้วยังไม่หาย ควรติดต่อ Apple Support เพื่อรับคำแนะนำต่อไป</p>\n<p>สิ่งที่แอปเปิลระบุไว้ว่าห้ามทำ ได้แก่ ทำให้แห้งด้วยความร้อนภายนอก หรือฉีดลมใส่, ใส่สำลีพันก้านหรือผ้าขนหนูแหย่ในขั้วต่อ และ นำ iPhone ไปแช่ถุงข้าวสาร ซึ่งวิธีหลังนี้แอปเปิลบอกว่า เพราะเศษข้าวขนาดเล็ก อาจสร้างความเสียหายกับโทรศัพท์ได้</p>\n<p>อ่านรายละเอียดทั้งหมด<a href=\"https://support.apple.com/th-th/102643\">ได้ที่หน้า Apple Support</a></p>\n<p>ที่มา: <a href=\"https://9to5mac.com/2024/02/19/dont-put-a-wet-iphone-into-rice/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/7faab68aae4fa77048b7656c1be569c3.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7dfb72546d17d939de9314c0bcb0399521b25096415b6cca070a4e6b7adf9c2","category":"Thai"}