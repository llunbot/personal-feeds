{"title":"Volkswagen เพิ่มฟีเจอร์ ChatGPT ลงในระบบสั่งงานด้วยเสียงของรถยนต์","link":"https://www.blognone.com/node/141849","date":1725545572000,"content":"<div><div><div><p>Volkswagen เริ่มปล่อยอัพเดตฟีเจอร์ ChatGPT เข้าไปใส่ในรถยนต์ของตัวเอง หลังจากประกาศข่าวไว้ในงาน CES 2024 เมื่อต้นปีนี้</p>\n<p>รถยนต์รุ่นใหม่ๆ ของ Volkswagen มีผู้ช่วยที่สั่งงานผ่านเสียง IDA voice assistant อยู่ก่อนแล้ว (กดปุ่มเรียกได้จากพวงมาลัย หรือพูดว่า \"Hello IDA\" หรือ “Hello Volkswagen”) การเพิ่ม ChatGPT เข้ามาจะช่วยให้การพูดคุยโต้ตอบเป็นธรรมชาติ เข้าใจภาษามนุษย์มากขึ้น</p>\n<p>ฟีเจอร์ ChatGPT เป็นส่วนหนึ่งของชุดแพ็กเกจแบบเสียเงิน Plus Speech subscription โดยรถยนต์แต่ละรุ่นจะได้แถมฟรีในระยะเวลาไม่เท่ากัน เช่น GTI, Golf R, Tiguan ได้ฟรี 1 ปี ส่วน ID.4 และ ID.Buzz ได้นาน 3 ปี เมื่อหมดระยะฟรีแล้วต้องจ่ายเงินซื้อแพ็กเกจเอง</p>\n<p>ที่มา - <a href=\"https://media.vw.com/en-us/releases/1813\">Volkswagen</a></p>\n<p><img alt=\"No Description\" src=\"https://www.blognone.com/sites/default/files/externals/87bb6d7f6e4a91dbfcf22564927e7fb4.jpeg\" /></p>\n</div></div></div><div><div>Topics: </div><div><div><a href=\"/topics/volkswagen\">Volkswagen</a></div><div><a href=\"/topics/chatgpt\">ChatGPT</a></div><div><a href=\"/topics/voice-recognition\">Voice Recognition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98fc0eb9ce1eca58a4ae8585cd84a1978ffc784ac27e625d1532866bda98151b","category":"Thai"}