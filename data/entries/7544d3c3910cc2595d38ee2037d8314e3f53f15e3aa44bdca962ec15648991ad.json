{"title":"Mistral เปิดตัว Codestral โมเดล Generative AI ขนาด 22B สำหรับงานเขียนโค้ด รองรับกว่า 80 ภาษา","link":"https://www.blognone.com/node/140044","date":1717068732000,"content":"<div><div><div><p>Mistral บริษัทปัญญาประดิษฐ์จากฝรั่งเศสที่<a href=\"https://www.blognone.com/node/138437\">มีไมโครซอฟท์ถือหุ้นอยู่ด้วย</a> เปิดตัวโมเดล Generative AI ขนาด 22B สำหรับการเขียนโค้ดตัวแรกของบริษัท มีชื่อว่า <strong>Codestral</strong></p>\n<p>Codestral ถูกเทรนด้วยโค้ดมากกว่า 80 ภาษา ซึ่งรวมทั้งภาษาเขียนโปรแกรมยอดนิยมอย่าง Python, Java, C, C++, JavaScript, และ Bash ไปจนถึงภาษาอย่าง Swift และ Fortran จึงรองรับการทำงานของนักพัฒนาในหลายรูปแบบสถานการณ์ มีความสามารถทั้ง ช่วยเขียนโค้ด เขียนเทสต์ หรือช่วยเติมส่วนที่ขาดหายในโค้ดได้ จึงช่วยลดเวลาและเพิ่มประสิทธิภาพให้กับนักพัฒนาได้</p>\n<p>โมเดล Codestral เปิดให้ใช้งานภายใต้สัญญาแบบใหม่ นำไปใช้งานด้านการวิจัยและเพื่อทดสอบได้เท่านั้น ไม่สามารถใช้ในเชิงพาณิชย์ได้ สามารถดาวน์โหลดได้ที่ <a href=\"https://huggingface.co/mistralai/Codestral-22B-v0.1\">HuggingFace</a></p>\n<p>ที่มา: <a href=\"https://mistral.ai/news/codestral/\">Mistral</a></p>\n<p><img alt=\"No Description\" src=\"https://www.blognone.com/sites/default/files/externals/048c5271b392c3a8a45a1b17b9af018e.jpg\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/llm\">LLM</a></div><div><a href=\"/topics/programming\">Programming</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7544d3c3910cc2595d38ee2037d8314e3f53f15e3aa44bdca962ec15648991ad","category":"Thai"}