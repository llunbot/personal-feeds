{"title":"YouTube ประกาศบล็อกการเล่นวิดีโอ หากดูผ่านแอปภายนอก ที่มีการบล็อกโฆษณา","link":"https://www.blognone.com/node/139237","date":1713237993000,"content":"<div><div><div><p>YouTube ประกาศขยายขอบเขตการแบนตัวบล็อกโฆษณาเพิ่มเติม โดยหากผู้ใช้งานดูวิดีโอ YouTube ผ่านแอปภายนอก (3rd Party) ซึ่งมีฟังก์ชันบล็อกโฆษณา อาจพบปัญหาบัฟเฟอร์วิดีโอ หรือพบคำเตือนว่า \"The following content is not available on this app\" ทำให้ไม่สามารถรับชมวิดีโอได้</p>\n<p>ส่วนเหตุผลนั้นก็เหมือนกับที่ YouTube มีแนวทางบล็อกแอป Ad Blocker ทั้งหลาย<a href=\"https://www.blognone.com/node/136508\">ตั้งแต่ปีที่แล้ว</a> เพื่อให้ครีเอเตอร์ได้เงินส่วนแบ่งจากผลงาน และแพลตฟอร์มก็มีเงินจากโฆษณามาใช้พัฒนาระบบ ซึ่งหากผู้ใช้งานไม่ต้องการชมโฆษณา ทางเลือกก็คือสมัคร YouTube Premium นั่นเอง</p>\n<p>กรณีการบล็อกผ่านแอป 3rd Party นั้น YouTube บอกว่าการใช้ API มีข้อกำหนดการใช้งานอยู่แล้ว ซึ่งการบล็อกโฆษณาเป็นการละเมิดข้อกำหนด</p>\n<p>ที่มา: <a href=\"https://support.google.com/youtube/thread/269521462?hl=en\">YouTube</a></p>\n<p><img src=\"https://www.blognone.com/sites/default/files/externals/6a712f9ae88d882235187f71f96b3a9c.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/ad-blocking\">Ad Blocking</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c5f6d284f948ab6aaa7536970dced0850e48d65e485d4e4aaa9725d1595b709","category":"Thai"}