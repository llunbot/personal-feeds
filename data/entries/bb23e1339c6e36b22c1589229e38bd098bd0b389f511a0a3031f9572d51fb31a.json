{"title":"Google ปล่อย Google Play Games สำหรับ PC ในโซนยุโรปแล้ว","link":"https://www.blognone.com/node/134013","date":1685000672000,"content":"<div><div><div><p>หลังจากประสบความสำเร็จกับการปล่อยเบต้าของ <strong>Google Play Games สำหรับ PC</strong> ไปในบางภูมิภาคแล้วในตอนนี้ถึงเวลาแล้วที่ Google จะนำ Google Play Games สำหรับ PC มาปล่อยให้ชาวยุโรป และ นิวซีแลนด์ได้เล่นกันแล้ว</p>\n<p>จากรายงานของ 9to5Google เว็บไซต์ข่าวสารสำหรับ Google ได้บอกว่าตอนนี้ Google Play Games สำหรับ PC ได้เปิด Beta ในเประเทศใหม่ ๆ ไปกว่า 42 ประเทศแล้ว ซึ่งรวมทั้งหมดเท่ากับเปิดให้เล่นแล้วถึง 56 ประเทศเลยทีเดียว</p>\n<p>โดย Google Play Games สำหรับ PC นั้นจะรองรับเกมมากกว่า 100 เกม อาทิเช่น 1945 Air Force, Blade Idle และ Cookie Run: Kingdom เป็นต้น ซึ่ง Google จะเพิ่มเกมใหม่ ๆ เข้ามาเป็นระยะ</p>\n<p>ซึ่งความต้องการของสเปค PC ที่จะรองรับ Google Play Games นั้นไม่ค่อยสูงมากเท่าไหร่ ขอแค่เป็น</p>\n<ul>\n<li>PC ที่ใช้ระบบปฎิบัติการ Windows 10</li>\n<li>SSD ที่เหลือพื้นที่ขึ้นต่ำ 10GB</li>\n<li>การ์ดจอ Intel UHD Graphics 630</li>\n<li>CPU 4 core</li>\n<li>RAM 8GB</li>\n</ul>\n<p>และเข้าไปเปิดฟังก์ชัน Hardware Virtualization ก็จะสามารถเล่นเกมจาก Google Play Games บน PC ได้แล้ว ซึ่งตัวเกมจะได้รับการปรับปรุงให้ใช้ร่วมกับคีย์บอร์ดแล้ว แต่ในตอนนี้ยังไม่รองรับจอย Controllers แต่อย่างใด</p>\n<p><a href=\"https://www.blognone.com/node/129314\">สำหรับประเทศไทยนั้นทาง Google ได้เปิดให้ทดลองเล่นตั้งแต่เดือนกรกฎาคมปีที่แล้ว</a></p>\n<p>ที่มา - <a href=\"https://9to5google.com/2023/05/24/google-play-games-pc-europe/\">9to5Google</a> via <a href=\"https://www.androidpolice.com/google-play-games-europe-beta/\">Android Police</a></p>\n<p><img src=\"https://www.blognone.com/sites/default/files/externals/4fa4a892f4a79605657a59ab8554254f.png\" alt /></p>\n</div></div></div><div><div>Topics: </div><div><div><a href=\"/topics/google-play-games\">Google Play Games</a></div><div><a href=\"/topics/google\">Google</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb23e1339c6e36b22c1589229e38bd098bd0b389f511a0a3031f9572d51fb31a","category":"Thai"}