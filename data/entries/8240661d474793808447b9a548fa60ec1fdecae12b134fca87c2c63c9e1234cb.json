{"title":"Resident Evil 2 Remake ขึ้นเป็นเกมขายดีที่สุดของซีรีส์ แซงหน้า Resident Evil 7","link":"https://www.blognone.com/node/135130","date":1691141661000,"content":"<div><div><div><p>Capcom อัพเดต<a href=\"https://www.capcom.co.jp/ir/english/business/million.html#tab1\">หน้าเว็บอันดับยอดขายเกมของตัวเอง</a> ทำให้เราทราบว่า Resident Evil 2 Remake กลายเป็นเกมขายดีที่สุดในซีรีส์ Resident Evil ทั้งหมด ด้วยยอดขาย 12.6 ล้านชุด แซงหน้าแชมป์เก่า Resident Evil 7 ที่ทำได้ 12.4 ล้านชุด</p>\n<p>Resident Evil 2 Remake ยังขึ้นมาเป็นเกมขายดีอันดับสามตลอดกาลของ Capcom โดยอันดับหนึ่งคือ Monster Hunter World ทำไว้ 19 ล้านชุด, อันดับสอง Monster Hunter Rise 13.2 ล้านชุด</p>\n<p>Top 10 เกมขายดีของ Capcom ล้วนแต่เป็นเกมในซีรีส์ Monster Hunter และ Resident Evil รวมกันถึง 9 เกม โดยมีเกมอื่นคือ Street Fighter V ติดอันดับ 10 เข้ามาเพียงเกมเดียวที่ 7.3 ล้านชุด</p>\n<p>ที่มา - <a href=\"https://www.eurogamer.net/resident-evil-2-remake-is-now-the-best-selling-game-in-the-series\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/1386fe7f235a035f314980c67db931f7.jpg\" /></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/games\">Games</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8240661d474793808447b9a548fa60ec1fdecae12b134fca87c2c63c9e1234cb","category":"Thai"}