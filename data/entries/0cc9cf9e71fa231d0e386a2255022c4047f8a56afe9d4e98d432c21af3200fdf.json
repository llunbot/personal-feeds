{"title":"Sony ไตรมาสล่าสุด ภาพรวมโต 15% จาก PS5 และธุรกิจอิเล็กทรอนิกส์","link":"https://www.blognone.com/node/124065","date":1628087283000,"content":"<div><div><div><p>Sony รายงานผลประกอบการประจำไตรมาส สิ้นสุด 30 มิถุนายน 2021 ยอดขายรวมเพิ่มขึ้น 15% จากช่วงเวลาเดียวกันในปีก่อนเป็น 2.257 ล้านล้านเยน และมีกำไรสุทธิ 2.12 แสนล้านเยน</p>\n<p>กลุ่มธุรกิจเกมเป็นปัจจัยหลักของยอดขายและกำไร Sony ในไตรมาสที่ผ่านมา ยอดขายรวม 6.16 แสนล้านเยน (+2%) ซึ่งมาจาก PS5 เป็นหลัก Sony ยังคงตั้งเป้ายอดขาย PS5 ในปีแรกไว้ที่มากกว่า 14.8 ล้านเครื่อง ซึ่งเป็นตัวเลขที่ PS4 ทำไว้ ทั้งนี้เมื่อสัปดาห์ที่แล้ว Sony ก็ได้ประกาศ<a href=\"https://www.blognone.com/node/123937\">ยอดขาย 10 ล้านเครื่อง</a></p>\n<p>ตัวเลขในธุรกิจอื่นของ Sony กลุ่มอิเล็กทรอนิกส์ เพิ่มขึ้น 59% จากยอดขายโทรทัศน์และกล้องดิจิทัล กลุ่มธุรกิจเซ็นเซอร์ถ่ายภาพ เพิ่มขึ้น 6% ธุรกิจเพลงเพิ่มขึ้น 44% และ Sony Pictures เพิ่มขึ้น 17%</p>\n<p>ที่มา: <a href=\"https://www.sony.com/en/SonyInfo/IR/library/presen/er/pdf/21q1_sony.pdf\">Sony</a> (pdf)</p>\n<p><img src=\"https://www.blognone.com/sites/default/files/externals/1d7603f72b1ca5a57681592779fd5af7.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/ps5\">PS5</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0cc9cf9e71fa231d0e386a2255022c4047f8a56afe9d4e98d432c21af3200fdf","category":"Thai"}