{"title":"แอปเปิลเพิ่มอัพเดตฉุกเฉินชนิดใหม่ รองรับช่องโหว่ที่ถูกโจมตีแล้ว เริ่มปล่อยอัพเดตชุดแรกวันนี้","link":"https://www.blognone.com/node/134763","date":1689013722000,"content":"<div><div><div><p>แอปเปิลเพิ่มอัพเดตแบบใหม่ เรียกว่า Rapid Security Responses สำหรับการอัพเดตเพื่ออุดช่องโหว่ที่มีการโจมตีแล้วเท่านั้น พร้อมกับปล่อยแพตช์ชุดแรกสำหรับ iOS, iPadOS, และ macOS มาพร้อมกัน</p>\n<p>Rapid Security Responses จะมีอัพเดตให้กับผู้ใช้ที่อัพเดตระบบปฎิบัติการเป็นรุ่นล่าสุดแล้วเท่านั้น และเลขเวอร์ชั่นจะเป็นตัวอักษรเพื่อบ่งบอกว่าเป็นการอุดช่องโหว่อย่างเดียว เช่น แพตช์ที่ออกมาวันนี้จะอัพเดตเป็น iOS 16.5.1 (a), iPadOS 16.5.1 (a), และ macOS Ventura 13.4.1 (a) สำหรับแพตช์ชุดนี้แก้ช่องโหว่ใน WebKit ที่รายงานโดยนักวิจัยไม่ประสงค์ออกนามคนหนึ่ง</p>\n<p>การตั้งค่าเริ่มต้นจะเปิดรับแพตช์ฉุกเฉินนี้ทั้งหมด และผู้ใช้สามารถปิดได้เอง ซึ่งจะทำให้อุปกรณ์รับแพตช์เฉพาะตามรอบปกติเท่านั้น</p>\n<p>ที่มา - <a href=\"https://support.apple.com/en-us/HT201224\">Apple</a></p>\n<p><img src=\"https://www.blognone.com/sites/default/files/externals/1908a34a1682b443725b19c2a3c5787c.png\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/security-patch\">Security Patch</a></div><div><a href=\"/topics/ios\">iOS</a></div><div><a href=\"/topics/ipados\">iPadOS</a></div><div><a href=\"/topics/macos\">macOS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96213035a5a6f2e1e37c476ac2a2f9d6f238972a00f26a467f15905a1654513c","category":"Thai"}