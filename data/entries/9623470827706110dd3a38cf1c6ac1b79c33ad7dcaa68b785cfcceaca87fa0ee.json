{"title":"บริษัท Azul เผยผลสำรวจ 86% ขององค์กรที่ใช้ Java กำลังย้ายออกจาก Oracle เพราะแพง","link":"https://www.blognone.com/node/141109","date":1722049504000,"content":"<div><div><div><p>บริษัท Azul Systems Inc. ที่ทำธุรกิจเกี่ยวกับ Java โดยทำ JVM ของตัวเองมาแข่งกับเวอร์ชันของ Sun/Oracle เปิดเผยผลสำรวจความเห็นผู้เชี่ยวชาญและประกอบอาชีพสาย Java ทั่วโลกประมาณ 660 คน มี 86% ระบุว่ากำลังพยายามย้ายออกจาก Oracle Java ด้วยเหตุผลเรื่องค่าใช้จ่าย</p>\n<p>สาเหตุของเรื่องนี้มาจาก<a href=\"https://www.blognone.com/node/132414\">การเปลี่ยนแปลงวิธีคิดค่าไลเซนส์ของ Oracle ในปี 2023</a> ทำให้ไลเซนส์ Oracle Java แพงขึ้นกว่าเดิม <a href=\"https://www.blognone.com/node/132532\">ลูกค้าองค์กรหลายแห่งจึงเริ่มย้ายออกไปใช้ Java ของบริษัท/องค์กรอื่น</a> ซึ่งมีให้เลือกมากมาย เช่น <a href=\"https://www.blognone.com/node/133582\">Amazon Corretto</a>, <a href=\"https://www.blognone.com/node/132532\">Eclipse Adoptium</a>, <a href=\"https://www.blognone.com/node/122069\">Microsoft Build of OpenJDK</a>, <a href=\"https://www.blognone.com/node/109231\">Red Hat OpenJDK</a> รวมถึง Azul Java ด้วย</p>\n<p>53% ของผู้ตอบแบบสำรวจ Azul ระบุชัดเจนว่ากำลังย้ายออกจาก Oracle Java ด้วยเหตุผลเรื่องค่าใช้จ่าย และ 75% ของกลุ่มที่ย้ายออกเรียบร้อยแล้ว ให้ข้อมูลว่าย้ายออกสำเร็จภายใน 1 ปี</p>\n<p>ผลสำรวจนี้เป็นของ Azul ซึ่งมีสถานะเป็นคู่แข่งธุรกิจของ Oracle จึงไม่น่าแปลกใจนักที่ออกมาในทางสนับสนุนการย้ายออก แต่<a href=\"https://www.blognone.com/node/133582\">ผลสำรวจของบริษัทอื่นที่ไม่ใช่คู่แข่งตรงๆ อย่าง New Relic</a> ก็ให้ผลออกมาทางเดียวกันว่าลูกค้าองค์กรกำลังย้ายออกจาก Oracle Java</p>\n<p>ที่มา - <a href=\"https://www.azul.com/blog/survey-says-cost-is-driving-oracle-java-users-to-openjdk-distributions/\">Azul</a>, <a href=\"https://thenewstack.io/survey-86-of-oracle-java-users-migrating-to-alternatives/\">The New Stack</a></p>\n<p><img alt=\"No Description\" src=\"https://www.blognone.com/sites/default/files/externals/f0aed89880eeda436fdfcc54d0895201.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/38fa77e41a4569c18e7c837d847c23a5.png\" /></p>\n</div></div></div><div><div>Topics: </div><div><div><a href=\"/topics/java\">Java</a></div><div><a href=\"/topics/azul\">Azul</a></div><div><a href=\"/topics/oracle\">Oracle</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9623470827706110dd3a38cf1c6ac1b79c33ad7dcaa68b785cfcceaca87fa0ee","category":"Thai"}