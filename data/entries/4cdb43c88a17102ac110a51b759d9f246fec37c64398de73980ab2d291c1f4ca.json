{"title":"Bun ออกเวอร์ชั่น 1.2 ผ่านการทดสอบ NodeJS API เกิน 90%","link":"https://www.blognone.com/node/144282","date":1737682271000,"content":"<div><div><div><p>Bun โครงการรันไทม์ JavaScript/TypeScript ที่ต้องการทดแทน NodeJS ออกเวอร์ชั่น 1.2 ที่ผ่านชุดทดสอบของ NodeJS เองเกิน 90% ในทุกโมดูล</p>\n<p>แม้ NodeJS จะเปิดเผยชุดทดสอบจำนวนมากถึง 2,600 ไฟล์ แต่ชุดทดสอบกลับอาศัย API ภายในของ NodeJS เองที่ไม่เกี่ยวข้องกับ API ที่ไลบรารีต่างๆ ใช้งาน ทาง Bun ต้องเขียนชุดทดสอบใหม่บางส่วนเพื่อให้ทดสอบผ่านไปได้ หรือบางครั้งชุดทดสอบก็ทดสอบข้อความเตือนตรงๆ แม้ว่าที่จริงแล้ว NodeJS จะไม่ได้รับประกันว่าข้อความเตือนต้องเหมือนเดิมก็ตาม</p>\n<p>ตอนนี้ Bun รันชุดทดสอบของ NodeJS ทุกเวอร์ชั่นแล้ว ทำให้เราน่าจะเห็น Bun ทำงานทดแทน NodeJS ได้ดีขึ้นเรื่อยๆ แถมไลบรารีมาตรฐานของ Bun ยังเร็วกว่าของ NodeJS เอง เช่น http2 นั้นเร็วขึ้นสองเท่าตัวทีเดียว</p>\n<p>สำหรับฟีเจอร์ของ Bun เองในเวอร์ชั่นนี้รองรับสตอเรจ S3 เพิ่มเข้ามา และยังรองรับ PostgreSQL ในตัวเพิ่มจากเดิมที่รองรับ SQLite อยู่แล้ว</p>\n<p>ที่มา - <a href=\"https://bun.sh/blog/bun-v1.2\">Bun</a></p>\n</div></div></div><div><div>Topics: </div><div><div><a href=\"/topics/bun\">Bun</a></div><div><a href=\"/topics/nodejs\">Node.js</a></div><div><a href=\"/topics/javascript\">JavaScript</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cdb43c88a17102ac110a51b759d9f246fec37c64398de73980ab2d291c1f4ca","category":"Thai"}