{"title":"รวมรีวิว iPhone 16, iPhone 16 Pro: ปุ่ม Camera Control ความเห็นหลากหลาย, รุ่นปกติได้อัปเกรดเยอะจากรุ่นก่อนหน้า","link":"https://www.blognone.com/node/142073","date":1726701003000,"content":"<div><div><div><p>สื่อต่างประเทศเริ่มเผยแพร่รีวิว <a href=\"https://www.blognone.com/node/141923\">iPhone 16</a> และ <a href=\"https://www.blognone.com/node/141924\">iPhone 16 Pro</a> แล้ว ก่อนที่จะเริ่มขายทั่วไปในวันศุกร์ที่ 20 กันยายน ซึ่งรีวิวครั้งนี้หลายสำนักใช้คำว่าเป็นการรีวิวสินค้าที่ยังทำไม่เสร็จ นั่นเพราะฟีเจอร์จุดขายของ iPhone 16 คือปัญญาประดิษฐ์ Apple Intelligence ยังไม่สามารถใช้งานได้ในตอนแรก ต้องรอ<a href=\"https://www.blognone.com/node/141921\">อัปเดต iOS 18.1</a> เดือนตุลาคมก่อน</p>\n<p>iPhone 16 รุ่น Pro มาพร้อมหน้าจอที่ใหญ่ขึ้นบนขนาดเครื่องเท่าเดิมจากการลดขอบจอ โดยรุ่น Pro มีหน้าจอ 6.3 นิ้ว และ Pro Max หน้าจอ 6.9 นิ้ว ใหญ่ที่สุดที่ iPhone เคยทำออกมา ส่วน iPhone 16 และ iPhone 16 Plus จอ 6.1 และ 6.7 นิ้ว เท่าเดิมตามลำดับ ทำให้เป็นความแตกต่างกันในสี่รุ่นนี้</p>\n<p><img src=\"https://www.blognone.com/sites/default/files/externals/de77fca4b426b81481fef543dd96311b.jpg\" /></p>\n<p>เมื่อจุดขายสำคัญยังไม่สามารถรีวิวได้ สิ่งที่เพิ่มเติมมาจากรุ่นก่อนหน้าโดยเฉพาะรุ่น Pro จึงเป็นการอัปเกรดกล้อง และปุ่ม Camera Control เท่านั้น ขณะที่รุ่นปกติอาจเห็นการเพิ่มเติมความสามารถต่าง ๆ มากกว่า เพราะได้ทั้งปุ่ม Action Button และ Camera Control มาพร้อมกัน</p>\n<h4>กล้อง</h4>\n<p>อาจพูดได้ว่าการเปลี่ยนแปลงเด่นของ iPhone ปีนี้ ถ้าไม่มี Apple Intelligence ก็มีกล้องที่เป็นจุดขายสำคัญ เพราะทุกรุ่นมาพร้อมปุ่มใหม่ที่ด้านล่างขวาเรียกว่า Camera Control ซึ่งสามารถควบคุมได้หลายแบบ ทั้งกดหนึ่งครั้งเพื่อถ่ายรูป, กดสองจังหวะเหมือนชัตเตอร์กล้อง เพื่อให้โฟกัสวัตถุก่อน หรือปัดเลื่อนปุ่มเพื่อตั้งค่าการถ่ายภาพ Camera Control ยังทำให้การหยิบโทรศัพท์มาถ่ายรูปทำได้เร็วมากขึ้น เพราะเมื่อกดปุ่มนี้ขณะที่โทรศัพท์ล็อกอยู่ เป็นการเปิดใช้กล้องได้ทันทีอีกด้วย</p>\n<p>อย่างไรก็ตาม การกดปุ่มสองจังหวะแบบชัตเตอร์นั้นยังไม่สามารถใช้งานได้ในช่วงแรก แอปเปิลบอกว่าจะมีอัปเดตซอฟต์แวร์ที่รองรับความสามารถนี้ในภายหลัง ทำให้การทดสอบหลายแห่งพบว่าปุ่มนี้ยังไม่ทำให้คุ้นเคยกับการเปลี่ยนแปลงนัก เพราะต้องวกมาแตะหน้าจอเพื่อโฟกัสอยู่ดี ถ้าไม่ใช่คนที่ถ่ายรูปแบบกดทันที อย่างไรก็ตามการเรียกส่วนตั้งค่ากล้องผ่านเลื่อนที่ปุ่มน่าจะทำให้หลายคนถูกใจมาก แต่ต้องอาศัยความคุ้นเคยช่วงแรกเพื่อแยกระหว่างการกดปุ่ม หรือเผลอปัดเลื่อนนั่นเอง</p>\n<p><img src=\"https://www.blognone.com/sites/default/files/externals/e40bc3111c114d4614006e625767a74a.jpeg\" /></p>\n<p>กล้องของรุ่น iPhone 16 Pro และ iPhone 16 Pro Max มีการปรับปรุงส่วนเลนส์อัลตร้าไวด์เพิ่มเป็น 48MP เท่ากับเลนส์หลัก รุ่น Pro ยังได้เลนส์เทเลเพิ่มเป็น 5x จากเดิมใน iPhone 15 Pro ได้เพียง 3x ขณะที่ Pro Max ได้ 5x เท่าเดิม ส่วนกล้องหน้าได้ 12MP เท่าเดิม</p>\n<p>ส่วน iPhone 16 และ iPhone 16 Plus ดูจะเห็นการเพิ่มเติมของกล้องมากขึ้นชัดเจนจากรุ่นก่อนหน้า กล้องหลัก Fusion ได้เพิ่มเป็น 48MP พร้อมซูม 2x และโหมดมาโครในเลนส์ไวด์ ทำให้กล้องในรุ่นนี้ดูน่าสนใจ แม้จะเป็นการอัปเกรดจาก iPhone 15 ก็ตาม</p>\n<p>ส่วนของการถ่ายภาพพบว่า iPhone 16 โดยเฉพาะรุ่น Pro มีการ process ภาพที่มากขึ้น โดยความเร็วตอบสนองยังอยู่ในระดับเดิม ภาพที่ได้มีการแก้ไขปรับปรุงแสงเงาอยู่มาก อย่างไรก็ตามภาพนี้ยังสามารถแก้ไขเปลี่ยนได้ในภายหลัง ส่วนการถ่ายวิดีโอ รุ่น Pro รองรับการถ่าย 4K 120fps รองรับความต้องการของสายวิดีโอได้มากขึ้น</p>\n<p><img alt=\"No Description\" src=\"https://www.blognone.com/sites/default/files/externals/a3ba21de9f680a7969bb42076102131d.jpg\" /></p>\n<h4>อื่น ๆ</h4>\n<ul>\n<li>แบตเตอรีอยู่ได้นานขึ้น โดยเฉพาะรุ่น Pro ที่นานมากเมื่อเทียบกับรุ่นก่อนหน้า</li>\n<li>ทุกรุ่นได้แรม 8GB แล้ว เพราะต้องรองรับ Apple Intelligence</li>\n<li>รุ่นปกติ iPhone 16 และ iPhone 16 Plus หน้าจอยังได้อัตรารีเฟรชที่ 60Hz</li>\n<li>หลายสำนักมองว่ารุ่น 16 Pro อาจไม่ดึงดูดให้อัปเกรดนักถ้าเทียบกับ 15 Pro เพราะที่เพิ่มมาเป็นกล้องกับแบตเตอรี แต่สำหรับรุ่นปกติแล้วมีการเปลี่ยนแปลงเยอะ ยิ่งถ้าใช้รุ่น 11-14 อยู่แล้ว จะเห็นการเปลี่ยนแปลงเพิ่มขึ้นมาก</li>\n</ul>\n<p><img alt=\"No Description\" src=\"https://www.blognone.com/sites/default/files/externals/d384eb9b0094cf2ac93edd4c9f9ed179.jpg\" /></p>\n<h4>คะแนนรีวิว</h4>\n<p>หลายสำนักบอกเหมือนกันว่าเนื่องจาก Apple Intelligence ยังใช้งานไม่ได้ การรีวิวเลยเน้นไปที่กล้องมากกว่า</p>\n<ul>\n<li>The Verge <a href=\"https://www.theverge.com/24247538/apple-iphone-16-pro-review\">ให้</a>ทั้ง<a href=\"https://www.theverge.com/24247479/apple-iphone-16-plus-review-camera-control-screen-battery\">สี่รุ่น</a>ที่คะแนน 8/10 ด้วยจุดเด่นต่าง ๆ เกี่ยวกับกล้อง</li>\n<li>Engadget ให้<a href=\"https://www.engadget.com/mobile/smartphones/iphone-16-pro-and-pro-max-review-cameras-and-customization-120052372.html\">คะแนน</a>รุ่น Pro 91/100 บอกกล้องดีขึ้น แต่ไม่ชอบ Camera Control</li>\n<li>PetaPixel <a href=\"https://petapixel.com/2024/09/18/the-apple-iphone-16-pro-pro-max-review-for-photographers/\">บอก</a>ว่ารุ่น Pro น่าสนใจสำหรับคนที่ใช้ 14 Pro หรือเก่ากว่านั้น</li>\n<li>CNET ให้<a href=\"https://www.cnet.com/tech/mobile/apple-iphone-16-and-16-plus-review-little-improvements-add-up/\">รุ่นปกติ</a> 9/10 บอกถูกกั๊กทั้งชาร์จเร็ว, จอไม่ Always-On ส่วน<a href=\"https://www.cnet.com/tech/mobile/apple-iphone-16-pro-and-pro-max-review-compelling-upgrade-with-my-favorite-iphone-feature-in-years/\">รุ่น Pro</a> 9.2/10 ทั้งจอใหญ่ขึ้น กล้องวิดีโอลูกเล่นมากขึ้น</li>\n</ul>\n<blockquote>\n<p>Ok I know everyone puts a case on their phone but I can’t possibly be the only one to notice this. iPhone 16 is possibly the wobbliest slab phone I’ve ever seen 😅 <a href=\"https://t.co/0eDS0Lzjap\">pic.twitter.com/0eDS0Lzjap</a></p>\n<p>— Marques Brownlee (@MKBHD) <a href=\"https://twitter.com/MKBHD/status/1836477745733472735?ref_src=twsrc%5Etfw\">September 18, 2024</a></p></blockquote>\n</div></div></div><div><div>Topics: </div><div><div><a href=\"/topics/iphone-16-pro\">iPhone 16 Pro</a></div><div><a href=\"/topics/iphone-16\">iPhone 16</a></div><div><a href=\"/topics/apple\">Apple</a></div><div><a href=\"/topics/review\">Review</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2298c80687fa36a938fa40480ebe24b5d2ddc91afacd6c5e977b2f9feba1e336","category":"Thai"}