{"title":"Bank of America พบจำนวนดาวน์โหลด ChatGPT ลดลงในเดือนที่ผ่านมา","link":"https://www.blognone.com/node/134698","date":1688599592000,"content":"<div><div><div><p>มีรายงานโดยอ้างบทวิเคราะห์จาก Bank of America Securities พูดถึงกระแสของ ChatGPT ที่อาจลดลง ซึ่งข้อมูลจาก Sensor Tower พบว่าจำนวนการดาวน์โหลด<a href=\"https://www.blognone.com/node/133902\">แอป ChatGPT</a> ใน iPhone ลดลง 38% ในเดือนมิถุนายน เมื่อเทียบกับตัวเลขเดือนพฤษภาคม ส่วนแอป Bing ซึ่งรองรับการใช้แชตบอทพื้นฐาน ChatGPT เช่นกัน ก็มีตัวเลขการดาวน์โหลดลง 38% ในเดือนมิถุนายน</p>\n<p>เมื่อดูส่วนแบ่งตลาดของเสิร์ชเอ็นจิน พบว่าเดือนมิถุนายน Google มีส่วนแบ่งเพิ่มขึ้นมาเป็น 92% ส่วน Bing ของไมโครซอฟท์ลดลงเล็กน้อย โดยตอนนี้มีส่วนแบ่งที่ประมาณ 2.8%</p>\n<p>ถึงแม้ข้อมูลดังกล่าวยังไม่สามารถสรุปได้ว่าแชตบอทแบบ ChatGPT หรือโมเดล AI แบบ LLM จะเป็นสิ่งที่มาจริงหรือไม่ แต่อาจบอกได้ว่าในตอนนี้ ChatGPT อาจยังไม่ส่งผลกระทบกับเสิร์ช Google ในทันทีอย่างที่มีความกังวลกันในช่วงแรก บริษัทจึงอาจไม่ต้องเร่งพัฒนา LLM ออกมาให้พร้อมในตอนนี้</p>\n<p>ในรายงานนี้ Bank of America ยังประเมินว่าจำนวนการเข้าชมเว็บไซต์ของ ChatGPT ก็ลดลง 11% อยู่ที่ 51 ล้านคนต่อสัปดาห์ ซึ่งคิดเป็น 2% ของทราฟิกกูเกิล</p>\n<p>ที่มา: <a href=\"https://www.cnbc.com/2023/07/05/chatgpt-app-downloads-are-slowing-down-bofa-finds-.html\">CNBC</a></p>\n<p><img src=\"https://www.blognone.com/sites/default/files/externals/1e82a6cf1ea2f582592f4a3eeae5c82e.jpg\" alt /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/bing\">Bing</a></div><div><a href=\"/topics/google\">Google</a></div><div><a href=\"/topics/llm\">LLM</a></div><div><a href=\"/topics/analyst\">Analyst</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e05a84da4952081bfbe82687484434fbe2cc7eb1083aba096a8e78b1155d746d","category":"Thai"}