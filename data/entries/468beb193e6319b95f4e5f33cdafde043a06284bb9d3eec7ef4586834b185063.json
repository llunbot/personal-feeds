{"title":"นักวิเคราะห์ญี่ปุ่นประเมิน Palworld จะมียอดขายถึง 30 ล้านชุดในระยะยาว","link":"https://www.blognone.com/node/138029","date":1707014948000,"content":"<div><div><div><p>Hideki Yasuda นักวิเคราะห์จากบริษัทหลักทรัพย์ Toyo Securities ให้สัมภาษณ์กับ Bloomberg พยากรณ์ว่าเกม Palworld จะสามารถทำยอดขายได้ถึง 30 ล้านชุดในระยะยาว โดยวัดจากกระแสความนิยมและเสียงชื่นชมจากบรรดาผู้เล่น</p>\n<p>Yasuda บอกว่าความสำเร็จของ Palworld เป็นสิ่งที่บริษัทเกมยักษ์ใหญ่ควรศึกษา เพื่อทำความเข้าใจกับความต้องการของผู้เล่นที่เปลี่ยนแปลงไป โดยเขาชี้ว่า Palworld เป็นการนำจุดเด่นของเกมหลายเกมมารวมกัน แล้วใส่ลักษณะเฉพาะของตัวเองลงไป ในกรณีนี้คือการนำเกมมอนสเตอร์สไตล์อนิเมะแบบญี่ปุ่น มาผสมกับการออกแบบคาแรกเตอร์แนวตะวันตกแบบ Fortnite</p>\n<p><a href=\"https://www.blognone.com/node/137977\">สถิติล่าสุดของ Palworld ที่เปิดเผยเมื่อสัปดาห์ที่แล้วคือ ยอดผู้เล่นรวม 19 ล้านคน</a> แบ่งเป็นยอดขายบน Steam 12 ล้านชุด และผู้เล่นบนแพลตฟอร์ม Xbox (นับรวม Game Pass) อีก 7 ล้านคน</p>\n<p>หากเทียบกับยอดขายเกมดังๆ ในอดีต เกมที่ขายในระดับ 30 ล้านชุดคือ Call of Duty: Modern Warfare, Diablo III, Super Smash Bros. Ultimate, New Super Mario Bros. (DS), New Super Mario Bros. Wii</p>\n<p>ที่มา - <a href=\"https://www.bloomberg.co.jp/news/articles/2024-01-31/S7SNKST1UM0W00\">Bloomberg Japan</a></p>\n<p><img alt=\"No Description\" src=\"https://www.blognone.com/sites/default/files/externals/8ae35f41e750f84dde4533973ba449f1.jpg\" /></p>\n</div></div></div><div><div>Topics: </div><div><div><a href=\"/topics/palworld\">Palworld</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"468beb193e6319b95f4e5f33cdafde043a06284bb9d3eec7ef4586834b185063","category":"Thai"}