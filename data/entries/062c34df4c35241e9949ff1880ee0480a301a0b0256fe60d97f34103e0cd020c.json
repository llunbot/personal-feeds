{"title":"กสทช. ชี้แจง 27 พ.ค.นี้ โมบายแบงค์กิ้งยังใช้ได้ปกติ, มีการยกเว้นเปิดเบอร์ให้ครอบครัว","link":"https://www.blognone.com/node/139986","date":1716787262000,"content":"<div><div><div><p>จากที่มีข่าวช่วงสุดสัปดาห์ว่า กสทช. มีคำสั่งไม่ให้ธนาคารให้บริการโมบายแบงค์กิ้งกับเบอร์โทรศัพท์ที่ชื่อไม่ตรงกับบัญชี เพื่อแก้ปัญหาบัญชีม้า โดยจะเริ่มใช้งานทันทีวันนี้ (27 พ.ค.) เมื่อเช้าที่ผ่านมา กสทช. ชี้แจงว่า 27 พ.ค. ระบบโมบายแบงค์กิ้งยังใช้งานได้ตามปกติเหมือนเดิม ตอนนี้ยังเป็นแค่ขั้นตอนการดำเนินงาน</p>\n<p>กสทช. ระบุว่า นโยบายนี้จะเป็นการทำงานร่วมกันระหว่าง ปปง. และธนาคาร โดยมี กสทช. เป็นตัวกลาง โดยขั้นตอนคือ ธนาคารจะรวบรวมบัญชีพร้อมเบอร์โทรศัพท์ที่ผูกกับโมบายแบงค์กิ้ง แล้วส่งให้ ปปง. จากนั้น ปปง. จะส่งต่อให้ กสทช. เพื่อแยกเครือข่าย ก่อนประสานไปยังโอเปอเรเตอร์อีกครั้ง แล้วส่งกลับ</p>\n<p>ขณะที่การพิจารณาการเปิดใช้งานบัญชีประเภทต่างๆ ที่กำลังกังวลกันบนโลกออนไลน์ กสทช. ระบุว่าจะเป็นดุลยพินิจของธนาคารให้การยกเว้น เช่น เปิดให้กับบุตรหลาน หรือพ่อแม่สูงอายุ หรือกระทั่งเบอร์องค์กรที่แสดงตัวตนได้ชัดเจน</p>\n<p>ที่มา - <a href=\"https://www.nbtc.go.th/News/Information/66134.aspx\">กสทช.</a></p>\n<p><img src=\"https://www.blognone.com/sites/default/files/externals/41d4d8513dee1e8213fb3ab00ab9d4ef.png\" /></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/thailand\">Thailand</a></div><div><a href=\"/topics/telecom\">Telecom</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"062c34df4c35241e9949ff1880ee0480a301a0b0256fe60d97f34103e0cd020c","category":"Thai"}