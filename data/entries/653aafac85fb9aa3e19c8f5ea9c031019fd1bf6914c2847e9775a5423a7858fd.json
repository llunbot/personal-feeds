{"title":"เผย Google ตกลงให้ส่วนแบ่งโฆษณา 36% ที่เกิดขึ้นบนเสิร์ชใน Safari กับ Apple","link":"https://www.blognone.com/node/136723","date":1699919622000,"content":"<div><div><div><p>มีเอกสารเพิ่มเติมเผยแพร่ออกมาจากคดีกระทรวงยุติธรรมสหรัฐฯ ฟ้องกูเกิล เรื่องผูกขาดธุรกิจเสิร์ชเอ็นจิน ซึ่งระบุถึงผลประโยชน์ที่กูเกิลจ่ายให้แอปเปิล เพื่อแลกกับ Safari ตั้งค่า Google Search เป็นเสิร์ชค่าเริ่มต้น (default) ซึ่งที่ผ่านมาทราบเพียงตัวเลขคือระดับหมื่นล้านดอลลาร์ต่อปี</p>\n<p>ข้อตกลงของกูเกิลกับแอปเปิลนั้นระบุว่า กูเกิลจะจ่ายเงินส่วนแบ่ง 36% ของรายได้โฆษณาในเสิร์ชที่เกิดขึ้นบน Safari</p>\n<p>ข้อมูลนี้เป็นหนึ่งในหลักฐานที่ทางการสหรัฐฯ มองว่ากูเกิลปิดโอกาสให้เสิร์ชรายอื่นเข้ามาพัฒนาแข่งขันได้ รวมทั้งเป็นข้อตกลงทางอ้อมไม่ให้แอปเปิลทำเสิร์ชออกมาแข่งด้วย เพราะจำนวนเงินที่จ่ายนั้นก็สูงมากพอ</p>\n<p>ที่มา: <a href=\"https://9to5mac.com/2023/11/13/apple-google-36-percent/\">9to5Mac</a></p>\n<p><img src=\"https://www.blognone.com/sites/default/files/externals/0c49a3df062b9540302d6a4f9c5d3676.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/lawsuits\">Lawsuits</a></div><div><a href=\"/topics/department-justice\">Department of Justice</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"653aafac85fb9aa3e19c8f5ea9c031019fd1bf6914c2847e9775a5423a7858fd","category":"Thai"}