{"title":"โปรดิวเซอร์ Zelda บอกว่าจะยังใช้แนวทางเกมโอเพนเวิลด์ต่อไปอีกหลายภาค","link":"https://www.blognone.com/node/133847","date":1684204056000,"content":"<div><div><div><p>หลัง Zelda: Tears of the Kingdom วางขายและประสบความสำเร็จในแง่เสียงวิจารณ์และยอดขาย ทำให้แฟนๆ เริ่มมองไปไกลกันถึงทิศทางของ Zelda ภาคต่อไปกันบ้างแล้ว</p>\n<p>Eiji Aonuma โปรดิวเซอร์ของเกม ที่ออกมาให้สัมภาษณ์ (เพื่อโปรโมทเกมภาคนี้) ก็ให้ข้อมูลว่าแนวทางเกม Zelda แบบโอเพนเวิลด์ที่เริ่มใช้กับภาค Breath of the Wild จะเป็นพื้นฐานของเกมเพลย์ Zelda ในอนาคตถัดไปอีกหลายภาค</p>\n<p>Aonuma เปรียบเทียบกับภาค Ocarina of Time ที่ออกบน Nintendo 64 ว่าเป็นการวางรากฐานเกม Zelda แบบ 3D ให้กับเกมภาคถัดๆ มาหลังจากนั้นที่ค่อยๆ วิวัฒนาการต่อมา แต่แนวทางของ Ocarina of Time ก็มีข้อจำกัดเรื่องอิสรภาพในการเล่น ทำให้ทีมงานตัดสินใจสร้าง Breath of the Wild ที่มีอิสระในการเล่นมากขึ้น เป็นฟอร์แมตใหม่ของเกมในซีรีส์</p>\n<p>ที่มา - <a href=\"https://www.gameinformer.com/interview/2023/05/12/interview-tears-of-the-kingdom-and-the-state-of-zelda-with-aonuma-and\">GameInformer</a> via <a href=\"https://www.eurogamer.net/open-world-zelda-is-a-format-for-the-future-of-the-series-says-producer-eiji-aonuma\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/5a2782ad24ada8053339d2b6b3113ab9.jpg\" /></p>\n</div></div></div><div><div>Topics: </div><div><div><a href=\"/topics/zelda\">Zelda</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7fa7016eb96457ef146bca6c3f569424beeb765fba540e0e5c163857442c296","category":"Thai"}