{"title":"Alibaba ประกาศห้ามขายอุปกรณ์ขุดเงินคริปโตทุกชนิดบนแพลตฟอร์ม เริ่ม 8 ตุลาคมนี้","link":"https://www.blognone.com/node/125001","date":1632903342000,"content":"<div><div><div><p>Alibaba ประกาศห้ามขายอุปกรณ์สำหรับขุดเงินคริปโต และอุปกรณ์เสริมที่เกี่ยวข้องกันตั้งแต่วันที่ 8 ตุลาคมนี้เป็นต้นไป หลังจากรัฐบาลจีนมีท่าทีไม่ต่อต้านวงการเงินคริปโตมากขึ้นเรื่อยๆ และผู้ว่าธนาคารกลางจีนถึงกับระบุว่า<a href=\"https://www.blognone.com/node/124930\">ธุรกรรมเกี่ยวกับเงินคริปโตทั้งหมดเป็นสิ่งผิดกฎหมาย</a></p>\n<p>ปัจจุบัน Alibaba และ Aliexpress เป็นแพลตฟอร์มใหญ่ขายอุปกรณ์ขุดเงินคริปโต เช่นเคส หรือเมนบอร์ดเฉพาะทาง โดยที่ผ่านมา Alibaba อนุญาตให้บริษัทจีนขายสินค้าเหล่านี้ให้กับคนต่างชาติได้ แม้ว่าเว็บ Taobao ที่ทำตลาดกับคนจีนเองก็ห้ามขายอุปกรณ์เหล่านี้ไปตั้งแต่ปี 2014</p>\n<p>ทาง Alibaba เตือนว่าหากประกาศมีผลแล้วยังมีผู้นำสินค้าในกลุ่มนี้มาวางขายอีกหลังวันที่ 15 ตุลาคมอาจจะถูกล็อกบัญชี หรือแบนบัญชีไปเลย</p>\n<p>ที่มา - <a href=\"https://www.scmp.com/tech/big-tech/article/3150552/alibabacom-bans-overseas-sale-crypto-mining-gear-amid-china-crackdown\">South China Morning Post</a></p>\n<p><img src=\"https://www.blognone.com/sites/default/files/externals/fc3cf844ebb75e69657c03d85e0bfcfb.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/cryptocurrency\">Cryptocurrency</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7e8014778874b27f415e2705409d4c224548c85b85a3b3d72e8c16f9a390703","category":"Thai"}