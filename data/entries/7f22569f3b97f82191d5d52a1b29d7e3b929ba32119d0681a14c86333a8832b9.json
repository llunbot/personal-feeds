{"title":"Take-Two Interactive ประกาศแผนการปลดพนักงานออก 5%, ยกเลิกโครงการเกมบางส่วน","link":"https://www.blognone.com/node/139248","date":1713320581000,"content":"<div><div><div><p>Take-Two Interactive Software บริษัทแม่ของ 2K Games, Rockstar และ Zynga ประกาศแผนการปลดพนักงานออกราว 5% หรือประมาณ 580 คน ภายในสิ้นปี 2024 โดยให้เหตุผลเรื่องการลดค่าใช้จ่าย</p>\n<p>Take-Two บอกว่าจะลดค่าใช้จ่ายได้ราว 160-200 ล้านดอลลาร์จากการปลดพนักงานครั้งนี้ นอกจากการปลดพนักงานแล้ว บริษัทยังยกเลิกโครงการเกมที่กำลังพัฒนาอยู่อีกจำนวนหนึ่ง แต่ไม่ได้ระบุว่าเป็นเกมอะไรบ้าง</p>\n<p>การปลดพนักงานครั้งนี้ถือเป็นการปลดรอบที่สามของ Take-Two นับจากต้นปี 2023 เป็นต้นมา</p>\n<p>ที่มา - <a href=\"https://taketwointeractivesoftwareinc.gcs-web.com/node/30301/html\">Take-Two</a>, <a href=\"https://www.gamesindustry.biz/take-two-laying-off-5-of-staff\">GamesIndustry</a></p>\n<p><img alt=\"No Description\" src=\"https://www.blognone.com/sites/default/files/externals/a6b7a23911ef41d5b7805f62f847050d.jpeg\" /></p>\n</div></div></div><div><div>Topics: </div><div><div><a href=\"/topics/take-two-interactive\">Take-Two Interactive</a></div><div><a href=\"/topics/games\">Games</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f22569f3b97f82191d5d52a1b29d7e3b929ba32119d0681a14c86333a8832b9","category":"Thai"}