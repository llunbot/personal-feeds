{"title":"[ลือ] OpenAI เตรียมลดราคา API ครั้งใหญ่, เพิ่มฟีเจอร์อ่านภาพ วันที่ 6 พฤศจิกายนนี้","link":"https://www.blognone.com/node/136213","date":1697164913000,"content":"<div><div><div><p>Reuters อ้างแหล่งข่าวไม่เปิดเผยตัวตนระบุว่า OpenAI กำลังประกาศลดราคาครั้งใหญ่อีกครั้งเพื่อดึงนักพัฒนาให้อยู่กับแพลตฟอร์มของบริษัท พร้อมกับเตรียมปล่อยฟีเจอร์วิเคราะห์ภาพที่ตอนนี้จำกัดเฉพาะผู้ใช้ ChatGPT Plus เท่านั้น ให้นักพัฒนาได้ใช้งานกัน</p>\n<p>คาดว่าการเปิดตัวทั้งหมดจะประกาศในงาน <a href=\"https://devday.openai.com\">OpenAI DevDay</a> วันที่ 6 พฤศจิกายนนี้</p>\n<p>ที่ผ่านมา OpenAI ลดราคาแรงๆ หลายครั้งในปีนี้ เช่น เมื่อเปิดโมเดล gpt-3.5-turbo ก็ลดราคา text-davinci-003 ลงเหลือ 1 ใน 10 เท่านั้น หรือเมื่อกลางปีก็<a href=\"https://www.blognone.com/node/134333\">ลดราคาโมเดล embedding ลงถึง 75%</a></p>\n<p>การแข่งขันบริการ LLM ในครึ่งปีหลังรุนแรงขึ้นอย่างรวดเร็ว ตอนนี้บริการคลาวด์รายใหญ่ทั้ง 3 ราย คือ AWS, Azure, และ Google ล้วนมีบริการ LLM หลักเปิดให้บริการ นอกจากนี้ยังมีโมเดลโอเพนซอร์สจำนวนมากที่คุณภาพเริ่มดีพอใช้งานในหลายกรณี หลายตัวมีขนาดโมเดลเล็กกว่า สามารถใช้โครงสร้างราคาไม่แพงมากเพื่อรันโมเดลได้</p>\n<p>ที่มา - <a href=\"https://www.reuters.com/technology/openai-plans-major-updates-lure-developers-with-lower-costs-sources-2023-10-11/\">Reuters</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74d90c681ea9d1fed3958e830b0df5b80a4f3cece3430a100633aea2431e8036","category":"Thai"}