{"title":"คนมีไฟ ASUS เปิดตัว PSU รุ่น Thor Titanium III กำลังไฟ 1600W รองรับหัวต่อแบบ 12V-2×6","link":"https://www.blognone.com/node/140186","date":1717665490000,"content":"<div><div><div><p>ASUS เปิดตัวพาวเวอร์ซัพพลาย (power supply unit หรือ PSU) รุ่นเรือธง <strong>ROG Thor 1600W Titanium III</strong> มีกำลังไฟ 1600W สำหรับเดสก์ท็อปเกมมิ่งระดับสูงที่ต้องการพลังงานเหลือล้น</p>\n<p>นี่ไม่ใช่ครั้งแรกของ ASUS ที่ออกขาย PSU ขนาดกำลังไฟ 160W เพราะเคยออกมาแล้วในรุ่น Thor Titanium II แต่รอบนั้นมีให้เลือก 3 ระดับกำลังไฟคือ 1000W, 1200W, 1600W รอบนี้ยังเปิดตัวเฉพาะรุ่น 1600W เท่านั้น</p>\n<p>ความแตกต่างสำคัญของรุ่น Thor Titanium III จากรุ่น II คือรองรับสายเสียบแบบ <a href=\"https://www.blognone.com/node/131566\">12VHPWR</a> มาตั้งแต่ต้นโดยไม่ต้องใช้ตัวแปลง (รุ่น II ต้องใช้ตัวแปลง) รวมถึงหัวต่อแบบใหม่ 12V-2×6 ที่ใช้กับการ์ดจอรุ่นใหม่ๆ อย่าง 4090 ด้วย</p>\n<p>ของใหม่อย่างอื่นคือรองรับมาตรฐาน ATX 3.1 เทียบกับของเดิมที่เป็นเวอร์ชัน 3.0 และสามารถถอดจอ OLED โชว์กำลังไฟที่แปะอยู่ด้านหน้า PSU ได้ด้วย</p>\n<p>ราคายังไม่เปิดเผย ข้อมูลบนหน้าเว็บบอกว่ารับประกัน 10 ปี</p>\n<p>ที่มา - <a href=\"https://rog.asus.com/power-supply-units/rog-thor/rog-thor-1600t3-gaming/\">ASUS</a> via <a href=\"https://videocardz.com/newz/asus-unveils-rog-thor-1600w-titanium-iii-power-supply-with-two-12v-2x6-connectors-and-magnetic-oled-screen\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/ccd9a9f049e16387e39b1692e0612e19.png\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/rog\">ROG</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e58c1f439a7a6ceae7687d22839503d88867b6aa9745fae5025e64a65c7fc90e","category":"Thai"}