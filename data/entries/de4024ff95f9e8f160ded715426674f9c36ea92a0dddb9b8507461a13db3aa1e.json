{"title":"ชัดเจนขึ้นอีกนิด Take-Two ประกาศช่วงเวลาวางขาย GTA 6 ฤดูใบไม้ร่วงปี 2025","link":"https://www.blognone.com/node/139798","date":1715910717000,"content":"<div><div><div><p>Take-Two Interactive บริษัทแม่ของ Rockstar ประกาศข่าวสำคัญในงานแถลงผลประกอบการประจำไตรมาส 1/2024 ว่าเกม Grand Theft Auto VI จะวางขายในช่วงฤดูใบไม้ร่วงปลายปี 2025 (Fall of Calendar 2025)</p>\n<p><a href=\"https://www.blognone.com/node/137084\">GTA 6 เปิดตัวในช่วงปลายปี 2023 โดยระบุกรอบเวลาคร่าวๆ ว่าเป็นปี 2025</a> แต่เมื่อไม่นานมานี้ <a href=\"https://www.blognone.com/node/138866\">มีข่าวลือว่าเกมมีปัญหาในการพัฒนา อาจต้องเลื่อนไปเป็นปลายปี 2025 หรือปี 2026</a> ตอนนี้ก็ได้ข้อสรุปแล้วว่า Rockstar และ Take-Two มั่นใจจนประกาศกรอบเวลาที่ชัดเจนขึ้นเป็นช่วงปลายปี 2025</p>\n<p>หากเทียบกับวันวางขายสองเกมล่าสุดของ Rockstar คือ GTA 5 เดือนกันยายน 2013 และ Red Dead Redemption 2 เดือนตุลาคม 2018 ก็เป็นไปได้ว่า GTA 6 น่าจะออกขายในช่วงไล่เลี่ยกันคือราวเดือนกันยายน-ตุลาคม</p>\n<p>ที่มา - <a href=\"https://www.take2games.com/ir/news/take-two-interactive-software-inc-reports-results-fourth-0\">Take-Two</a></p>\n<p><img alt=\"No Description\" src=\"https://www.blognone.com/sites/default/files/externals/d0c489fe96ea02f5f17bb75ac3247f90.jpg\" /></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/games\">Games</a></div><div><a href=\"/topics/take-two-interactive\">Take-Two Interactive</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de4024ff95f9e8f160ded715426674f9c36ea92a0dddb9b8507461a13db3aa1e","category":"Thai"}