{"title":"สิงคโปร์โทรศัพท์ดับทั่วเกาะสี่ชั่วโมง เบอร์ฉุกเฉินติดต่อไม่ได้","link":"https://www.blognone.com/node/142456","date":1728392810000,"content":"<div><div><div><p>Singtel ผู้ให้บริการเครือข่ายโทรศัพท์แบบสายดั้งเดิม (landline) พบปัญหาระบบล่มตั้งแต่ช่วงเวลา 16:29 ตามเวลาท้องถิ่น (เร็วกว่าไทยหนึ่งชั่วโมง) สร้างปัญหาเป็นวงกว้าง โดยเฉพาะหมายเลขฉุกเฉิน, ตำรวจ, โรงพยาบาล, และธนาคาร ล้วนติดต่อไม่ได้ทั้งหมด</p>\n<p>ผู้ใช้บางส่วนระบุว่าบรอดแบนด์ในบ้านก็ใช้งานไม่ได้ด้วย ผู้ใช้บางส่วนระบุว่าโทรศัพท์มือถือก็มีปัญหาเช่นกันแต่ทาง Singtel ยังไม่ยืนยันว่าเป็นปัญหาเดียวกันหรือไม่</p>\n<p>ปัญหาที่ใหญ่ที่สุดคือหมายเลข 995 และ 999 ที่เป็นหมายเลขฉุกเฉินใช้งานไม่ได้ ทางรัฐบาลสิงคโปร์สามารถเปลี่ยนไปรับแจ้งเหตุผ่าน SMS หมายเลข 70995 และ 70999 แทน</p>\n<p>ทาง Singtel ระบุว่าแก้ปัญหาทั้งหมดแล้วเมื่อเวลา 20:25 ตามเวลาท้องถิ่น รวมใช้เวลาเกือบสี่ชั่วโมง</p>\n<p>ที่มา - <a href=\"https://www.facebook.com/singtel/posts/pfbid0qfKThjynCCBiQu4x4wCzxznV894Ait9sg7C62NZg1K6iFzegDYNrfEmXxQ8qya8vl\">Singtel</a>, <a href=\"https://www.channelnewsasia.com/singapore/new-charges-alleged-singapore-based-chinese-cybercrime-ring-reveal-s116m-fund-inflow-global-links-4665171\">Channel News Asia</a></p>\n<p><img alt=\"No Description\" src=\"https://www.blognone.com/sites/default/files/externals/467966013f69f773fb6262448227546b.jpeg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/telecom\">Telecom</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea2446038df696ffcab821191cdf19d0d6604f8b5d153320185ff03f9cada517","category":"Thai"}