{"title":"Apple อัพเดต iTunes 12.12.9 บน Windows แก้ไขช่องโหว่ความปลอดภัย ใครยังใช้ควรอัพเดตทันที","link":"https://www.blognone.com/node/134127","date":1685666751000,"content":"<div><div><div><p>แอปเปิลออกอัพเดต iTunes บน Windows เวอร์ชัน 12.12.9 ตั้งแต่วันที่ 23 พฤษภาคม ที่ผ่านมา โดย<a href=\"https://support.apple.com/en-us/HT213763\">ระบุ</a>ว่าแก้ไขช่องโหว่ความปลอดภัยสองรายการคือ CVE-2023-32353 และ CVE-2023-32351</p>\n<p>ล่าสุดบริษัทวิจัยความปลอดภัย Synopsys ซึ่งเป็นผู้รายงานช่องโหว่ CVE-2023-32353 เปิดเผยรายละเอียดการทำงานของช่องโหว่นี้ โดย iTunes จะสร้างโฟลเดอร์ชื่อ SC Info ใน C:\\ProgramData\\Apple Computer\\iTunes มีสิทธิเข้าถึงระดับ system ผู้โจมตีสามารถลบโฟลเดอร์นี้ และสร้างลิงก์มาแทนเพื่อให้เข้าถึง system ของ Windows ได้นั่นเอง จึงแนะนำให้ผู้ใช้ iTunes เวอร์ชันเก่ากว่านี้อัพเดตทันที</p>\n<p>ที่มา: <a href=\"https://www.macrumors.com/2023/06/01/itunes-windows-vulnerability/\">MacRumors</a></p>\n<p><img src=\"https://www.blognone.com/sites/default/files/externals/dd1b842aedc5eac82c6de254a9b6ec72.png\" alt /></p>\n</div></div></div><div><div>Topics: </div><div><div><a href=\"/topics/itunes\">iTunes</a></div><div><a href=\"/topics/apple\">Apple</a></div><div><a href=\"/topics/security-patch\">Security Patch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"742f56dbcabdc383b9859e00f5583945dbc8376226313c6b7c0628e702605ce7","category":"Thai"}