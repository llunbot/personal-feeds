{"title":"นักพัฒนาเคอร์เนลลินุกซ์ลาออกอีกคน Karol Herbst ผู้ดูแล Nouveau บอกชุมชน Toxic","link":"https://www.blognone.com/node/144732","date":1739757376000,"content":"<div><div><div><p>หลังจาก <a href=\"https://www.blognone.com/node/144567\">Hector Martin นักพัฒนาเคอร์เนลผู้ดูแลโครงการ Asahi Linux ลาออก เพราะทะเลาะกับ Linus Torvalds เรื่องโค้ดภาษา Rust ในเคอร์เนล</a></p>\n<p>ล่าสุดมีนักพัฒนาลาออกอีกคนคือ Karol Herbst ที่พัฒนา<a href=\"https://www.blognone.com/node/52990\">โครงการ Nouveau ไดรเวอร์จีพียู NVIDIA แบบ reverse engineering สำหรับเคอร์เนลลินุกซ์</a> <a href=\"https://www.blognone.com/node/128451\">ภายหลัง NVIDIA เปิดซอร์สไดรเวอร์จีพียูบางส่วน แต่จีพียูรุ่นเก่าๆ ยังต้องใช้ Nouveau อยู่</a>  ปัจจุบัน Herbst เป็นพนักงานของ Red Hat และร่วมพัฒนาโครงการโอเพนซอร์สอื่นๆ เช่น Mesa และไดรเวอร์ Rusticl OpenCL</p>\n<p>Herbst ประกาศลาออกจากการเป็นผู้ดูแลไดรเวอร์ Nouveau ในเคอร์เนล โดยเขียนเหตุผลชัดเจนว่า ไม่ต้องการยุ่งกับชุมชนนักพัฒนาเคอร์เนลลินุกซ์แล้ว</p>\n<p>จุดที่ Herbst ไม่พอใจอย่างแรง เกิดจาก <a href=\"https://lore.kernel.org/lkml/20250208204416.GL1130956@mit.edu/\">ข้อความของ Theodore Ts'o นักพัฒนาเคอร์เนลรายหนึ่ง</a> ที่เขียนว่า \"we are the thin blue line\" มีหน้าที่ควบคุมโค้ดให้เป็นระเบียบและมีคุณภาพสูง (<a href=\"https://en.wikipedia.org/wiki/Thin_blue_line\">thin blue line</a> เป็นสำนวน หมายถึงเป็นเจ้าหน้าที่ตำรวจคอยควบคุมสังคม สีน้ำเงินเป็นสีของชุดตำรวจในหลายประเทศ)</p>\n<p>Herbst มองว่าประโยคนี้ขัดแย้งกับความเชื่อส่วนตัวของเขา (แม้คนเขียนอาจไม่ได้ตั้งใจ) ที่คนในชุมชนนักพัฒนาควรเคารพซึ่งกันและกัน ปฏิบัติต่อกันอย่างเท่าเทียมกัน ไม่ใช้อำนาจของตัวเองไปกดขี่คนอื่น การอยู่ในชุมชนนักพัฒนาที่มีความคิดแบบนี้ทำให้เขาเหนื่อย ไม่สนุกกับการทำงานอีกต่อไป จึงตัดสินใจลาออกจากการเป็นผู้ดูแล Nouveau</p>\n<p>ที่มา - <a href=\"https://www.phoronix.com/news/Karol-Herbst-Nouveau-No\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/3a847d7b971a3866a9ac75393de0e27d.png\" /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/kernel\">Kernel</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50aaf62c508faae00340a8b09cb12d737d664f897e8f19c827335cbf1a38933d","category":"Thai"}