{"title":"ผลจากการฟังคำอุทธรณ์คดีแบน TikTok ในอเมริกา แนวโน้มให้มีผล 19 มกราคมนี้ ตามกำหนด","link":"https://www.blognone.com/node/144061","date":1736593983000,"content":"<div><div><div><p>มีรายงานหลังศาสสูงสุดสหรัฐได้<a href=\"https://www.blognone.com/node/143766\">รับฟังคำโต้แย้งด้วยวาจา</a> ตามที่ TikTok ได้<a href=\"https://www.blognone.com/node/143690\">ยื่นอุทธรณ์</a>ไม่เห็นด้วยกับกฎหมายสั่งแบนแอปในอเมริกาเมื่อคืนวันศุกร์ที่ผ่านมา ซึ่งกฎหมายนี้ระบุให้ ByteDance ต้องขายกิจการ TikTok ในอเมริกาออกมา หรือมิฉะนั้นแอปจะถูกแบนในประเทศ <a href=\"https://www.blognone.com/node/139399\">มีผลวันที่ 19 มกราคมนี้</a> ซึ่ง TikTok แย้งว่าคำสั่งนี้ขัดกับหลักเสรีภาพในการแสดงออกในรัฐธรรมนูญสหรัฐ</p>\n<p>อย่างไรก็ตามในการซักถามและแสดงความเห็นของคณะผู้พิพากษา สะท้อนว่าคณะผู้พิพากษามีแนวโน้มเห็นด้วยกับกฎหมายนี้ เช่นผู้พิพากษา Amy Coney Barrett บอกว่ากฎหมายนี้ไม่ได้สั่งให้แอป TikTok ต้องปิดบริการ แต่บอกให้ ByteDance ต้องขายออกมาก่อน หรือผู้พิพากษา Elena Kagan บอกว่ากฎหมายนี้สนใจที่ TikTok เป็นบริษัทต่างประเทศ รัฐธรรมนูญเกี่ยวกับเสรีภาพการแสดงออกของอเมริกาที่ยกมาจึงไม่ใช่ประเด็นที่เกี่ยวข้อง</p>\n<p>ผู้พิพากษาหลายคนมองว่ารัฐบาลจีนสามารถเข้ามาดูเนื้อหาใน TikTok ซึ่งเป็นที่มาของกฎหมายนี้ ขณะที่บางคนก็ให้แนวทางว่า TikTok อาจให้บริการต่อไปได้ แต่ต้องมีคำเตือนที่ชัดเจนขึ้นว่าแอปนี้มีความเกี่ยวข้องกับจีน</p>\n<p>คาดว่าศาสสูงสุดสหรัฐจะเร่งพิจารณาคำอุทธรณ์และมีข้อสรุปให้ทันก่อนวันที่ 19 มกราคม ซึ่งกฎหมายนี้จะมีผล</p>\n<p>ที่มา: <a href=\"https://www.axios.com/2025/01/10/supreme-court-tiktok-ban\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/2a988687c6a0c9fe6f7784d252e9b53d.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/lawsuits\">Lawsuits</a></div><div><a href=\"/topics/usa\">USA</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d5c5925c35f729b52ad8e572d8a0a0c67388439488db3490c1e92617ab81403","category":"Thai"}