{"title":"PayPal รายงานผลประกอบการ เติบโตสูง ผลจากการปรับโฟกัสในปีที่ผ่านมา","link":"https://www.blognone.com/node/144533","date":1738851567000,"content":"<div><div><div><p>PayPal รายงานผลประกอบการของไตรมาสที่ 4 ปี 2024 รายได้รวม 8,366 ล้านดอลลาร์ เพิ่มขึ้น 4% จากช่วงเดียวกันในปีก่อน โดยมีปริมาณการใช้จ่ายบนแพลตฟอร์มสุทธิ 437,836 ล้านดอลลาร์ เพิ่มขึ้น 7% และมีกำไรสุทธิตามบัญชี GAAP 1,121 ล้านดอลลาร์</p>\n<p>จำนวนธุรกรรมบนแพลตฟอร์มลดลง 3% เป็น 6,619 ล้านครั้ง จำนวนบัญชีที่มีความเคลื่อนไหวใน 12 เดือนย้อนหลังมี 434 ล้านบัญชี</p>\n<p>Alex Chriss ซีอีโอ PayPal บอกว่าปี 2024 ที่ผ่านมาบริษัทได้ปรับโฟกัส และวางตำแหน่งธุรกิจใหม่ ซึ่งผ่านมา 1 ปี ก็เริ่มเห็นผลลัพธ์ที่ดี นอกจากนี้ดีลที่ทำร่วมกับแบรนด์สินค้าต่าง ๆ, ระบบ P2P กับการรองรับบัญชี และ Venmo ยังเสริมให้บริษัทเติบโตสูง</p>\n<p>ที่มา <a href=\"https://s205.q4cdn.com/875401827/files/doc_financials/2024/q4/PYPL-4Q-24-Earnings-Release.pdf\">PayPal</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/b556e09ca0024dfd5345882183027176.png\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b82d2ab3e4275d707b347844739b347c7a5a4fd0d583af5c66230f53e11889c5","category":"Thai"}