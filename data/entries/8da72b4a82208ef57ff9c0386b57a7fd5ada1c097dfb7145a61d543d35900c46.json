{"title":"Red Hat เปิดตัว Lightspeed โมเดล AI ช่วยจัดการงานแอดมิน Kubernetes และ RHEL","link":"https://www.blognone.com/node/139714","date":1715576529000,"content":"<div><div><div><p>Red Hat เปิดตัว Lightspeed ฟีเจอร์ด้าน Generative AI สำหรับใช้จัดการระบบ OpenShift (Kubernetes) และ Red Hat Enterprise Linux</p>\n<p>Red Hat มีบริการ Lightspeed มาตั้งแต่ปี 2023 โดยเป็นการนำเอา<a href=\"https://www.blognone.com/node/135397\">โมเดลเขียนโปรแกรม IBM Watson Code Assistant</a> มาใช้กับโค้ด YAML ของ Ansible ระบบจัดการคอนฟิกอัตโนมัติ</p>\n<p>ข่าวนี้คือการขยาย Lightspeed มาใช้กับ OpenShift และ RHEL ซึ่งเป็นสองบริการหลักของ Red Hat ด้วย ถือเป็นตัวช่วยจัดการคลัสเตอร์ใน OpenShift ให้ทำงานอัตโนมัติมากขึ้น ขยายขนาดคลัสเตอร์หรือเพิ่มคลัสเตอร์เมื่อมีปริมาณใช้งานสูง และปรับจำนวนลงมาเมื่อผู้ใช้ลดลง ฝั่งของ RHEL เน้นไปที่การจัดการแพตช์ความปลอดภัย ปิดระบบที่มีช่องโหว่ชั่วคราว เป็นต้น</p>\n<p>Red Hat บอกว่างานเหล่านี้สามารถจัดการโดยแอดมินประสบการณ์สูงอยู่แล้ว แต่การใช้ Lightspeed จะช่วยให้แอดมินมือใหม่ทำงานได้ดีขึ้น และแอดมินมือเก่าก็มีตัวช่วยจัดการระบบขนาดใหญ่ๆ โดยใช้แรงคนน้อยลง</p>\n<p>OpenShift Lightspeed จะเริ่มเปิดบริการช่วงปลายปี 2024 ส่วน Red Hat Enterprise Linux Lightspeed ยังไม่ประกาศช่วงเวลา</p>\n<p>ที่มา - <a href=\"https://www.redhat.com/en/about/press-releases/red-hat-infuses-generative-ai-across-hybrid-cloud-portfolio-red-hat-lightspeed\">Red Hat</a></p>\n<p><img alt=\"No Description\" src=\"https://www.blognone.com/sites/default/files/externals/ac4ed4c1dc329210574e2ecf1ffa59fa.png\" /></p>\n<p>คลิปตัวอย่าง Ansible Lightspeed</p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ibm\">IBM</a></div><div><a href=\"/topics/watson\">Watson</a></div><div><a href=\"/topics/openshift\">OpenShift</a></div><div><a href=\"/topics/rhel\">RHEL</a></div><div><a href=\"/topics/ansible\">Ansible</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8da72b4a82208ef57ff9c0386b57a7fd5ada1c097dfb7145a61d543d35900c46","category":"Thai"}