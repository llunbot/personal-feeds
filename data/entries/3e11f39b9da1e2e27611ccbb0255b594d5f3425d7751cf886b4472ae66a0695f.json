{"title":"LG เปิดตัว Tone Free หูฟัง True Wireless ซีรีส์ใหม่ 3 รุ่น พร้อมรองรับ Spatial Audio ในตัว","link":"https://www.blognone.com/node/123895","date":1627301483000,"content":"<div><div><div><p>LG เปิดตัวหูฟัง True Wireless รุ่นใหม่ในกลุ่ม LG Tone Free ทั้งหมด 3 รุ่น ได้แก่ FP5, FP8 และ FP9 ซึ่งทั้งสามรุ่นทั้งหน้าตาและฟีเจอร์ทั่วไปเหมือนกัน แต่จะแตกต่างกันในบางจุด</p>\n<p>สำหรับตัวดีไซน์ LG ระบุว่า Tone Free รุ่นใหม่ปรับให้ก้านของหูฟังสั้นลง 4.4 มิลลิเมตร ส่วนฟีเจอร์หลักคือไมโครโฟน 3 ตัว, ระบบตัดเสียงรบกวนแบบแอคทีฟ, กันน้ำตามมาตรฐาน IPX4 และระบบที่รองรับ spatial audio ที่มีทั้ง Spatial Processing จาก Meridian Audio และ 3D Sound Stage ที่นำ spatial audio มาพัฒนาเพิ่มเติมจาก Sound Stage เดิม</p>\n<p>ส่วนฟีเจอร์ที่แตกต่างกันระหว่างรุ่น คือ FP9 จะมีฟีเจอร์ Plug &amp; Wireless เสียบสายจากอุปกรณ์ที่รองรับเพื่อใช้ตัวเคสเป็นตัวปล่อยสัญญาณไร้สายไปหาหูฟังแทบการเชื่อมต่อบลูทูธตรงจากอุปกรณ์ได้, FP8 มีฟีเจอร์ชาร์จแบตเตอรี่ไร้สาย, FP9 และ FP8 มีฟีเจอร์ UVnano ปล่อยแสง UV-C LED เพื่อทำความสะอาดฆ่าเชื้อตัวหูฟัง ซึ่ง LG เคลมว่าลดแบคทีเรียลงได้ 99.9% ภายในระยะเวลาเพียง 5 นาที</p>\n<p>LG Tone Free มีให้เลือก 3 สี โดยสี Chacoal Black และ Pearl White จะมีให้เลือกทั้งสามรุ่น ส่วนสี Haze Gold จะมีให้เลือกเฉพาะรุ่น FP8 และ FP9 เท่านั้น</p>\n<p>ที่มา - <a href=\"https://www.lgnewsroom.com/2021/07/new-additions-to-lg-tone-free-lineup-deliver-enhanced-performance-greater-convenience/\">LG Newsroom</a>, <a href=\"https://www.engadget.com/lg-tone-free-fp-earbuds-wireless-dongle-104512123.html\">Engadget</a></p>\n<p><img src=\"https://www.blognone.com/sites/default/files/externals/e3bbdecc9073662f2b4b122051f14fe9.jpg\" /></p>\n<p><img src=\"https://www.blognone.com/sites/default/files/externals/a849e2e545111b37a5569528c1eed1fb.jpg\" /></p>\n<p><img src=\"https://www.blognone.com/sites/default/files/externals/77cc82d69bd820859637072caacaf7ed.jpg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/headphones\">Headphones</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e11f39b9da1e2e27611ccbb0255b594d5f3425d7751cf886b4472ae66a0695f","category":"Thai"}