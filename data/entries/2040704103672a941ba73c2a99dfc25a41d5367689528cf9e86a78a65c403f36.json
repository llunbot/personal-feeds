{"title":"แอพสร้างอวตารประชุมออนไลน์ Microsoft Mesh เปิดใช้งาน ต.ค. นี้, รองรับ Meta Quest ด้วย","link":"https://www.blognone.com/node/136007","date":1696045514000,"content":"<div><div><div><p>ไมโครซอฟท์มีบริการสร้างอวตารในโลกเสมือนชื่อ <a href=\"https://www.blognone.com/node/121480\">Microsoft Mesh เปิดตัวครั้งแรกปี 2021</a> ก่อนนำมาผนวกกับ<a href=\"https://www.blognone.com/node/125636\">การประชุมออนไลน์ใน Microsoft Teams เมื่อปี 2022</a> โดย<a href=\"https://www.blognone.com/node/130954\">ยังเปิดใช้งานในวงจำกัด</a></p>\n<p>ล่าสุดไมโครซอฟท์ประกาศเปิด Microsoft Mesh ให้คนทั่วไปใช้งาน (แบบ public preview) ในเดือนตุลาคม 2023  (ไม่รู้ว่าหลุดกระแส metaverse บูมไปแล้วด้วยหรือยัง)</p>\n<p>รูปแบบการใช้งานคงไม่ต่างจากบริการอวตารในโลกเสมือนอื่นๆ นั่นคือสร้างอวตารของตัวเราเอง เดินไปในสภาพแวดล้อม 3D เสมือนจริง สามารถพบปะพูดคุย มีปฏิสัมพันธ์กับเพื่อนคนอื่นๆ โดยมีระยะเชิงพื้นที่ (spatial interaction) และ มีระบบเสียงแบบ spatial audio ทำให้การหันหน้าเข้าหากัน ล้อมวงคุย เหมือนกับโลกจริงๆ</p>\n<p>วิธีการใช้งานต้องผ่าน Microsoft Teams โดยรองรับการใช้งานทั้งบนพีซี และแว่น Meta Quest ซึ่งไมโครซอฟท์บอกว่าจะได้ประสบการณ์สมบูรณ์กว่า (แล้วแว่น HoloLens ของพี่ไปไหน!)</p>\n<p><img alt=\"No Description\" src=\"https://www.blognone.com/sites/default/files/externals/be844074fc72d6e1ef2f488f0bbdaa84.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/606a004e101c52bbe80d145dea3c86c4.jpg\" /></p>\n<p>ไมโครซอฟท์ยังออกเครื่องมือ Mesh editor ให้สร้างโลกเสมือนจริงขึ้นเองได้ และหากต้องการควบคุมสภาพแวดล้อม 3D อย่างเต็มที่ก็สามารถใช้ผ่าน Unity ได้ด้วย</p>\n<p>Microsoft Mesh ใช้ได้เฉพาะไลเซนส์ Teams แบบองค์กร (แพ็กเกจระดับ Teams Essentials หรือ Microsoft 365 Business Basic ขึ้นไป) และต้องให้แอดมินเปิดสิทธิใช้งานแอพ Microsoft Mesh ในระบบของ Teams ก่อน</p>\n<p>ที่มา - <a href=\"https://www.microsoft.com/en-us/microsoft-365/blog/2023/09/26/microsoft-mesh-enters-preview-in-october-including-a-new-teams-experience/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/virtual-reality\">Virtual Reality</a></div><div><a href=\"/topics/meta-quest\">Meta Quest</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2040704103672a941ba73c2a99dfc25a41d5367689528cf9e86a78a65c403f36","category":"Thai"}