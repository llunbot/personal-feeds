{"title":"แฟนๆ ผิดหวังเนื้อเรื่องภาคเสริม World of Warcraft แห่ตามสตรีมเมอร์มาเล่น FF:XIV Online","link":"https://www.blognone.com/node/123704","date":1626242601000,"content":"<div><div><div><p>หลังมีข่าว <a href=\"https://www.blognone.com/node/123688\">Final Fantasy XIV Online เซิร์ฟเวอร์เต็มจนต้องหยุดขายเกมชั่วคราว</a> Kotaku จึงลองหาสาเหตุเพิ่มเติมว่าเพราะอะไร FFXIV Online ถึงมีผู้เล่นเพิ่มขึ้นในช่วงนี้ ทั้งที่ภาคเสริมล่าสุด Death Unto Dawn ออกตั้งแต่เดือนเมษายน ส่วนภาคเสริมถัดไป Endwalker ก็ต้องรอถึงเดือนพฤศจิกายน</p>\n<p>Kotaku พบว่าสาเหตุแรกมาจาก <a href=\"https://www.twitch.tv/asmongold\">Asmongold</a> สตรีมเมอร์ WoW บน Twitch ที่มีผู้ติดตามกว่า 2 ล้านคน ย้ายมาเล่น FFXIV Online แทน โดย<a href=\"https://www.twitch.tv/videos/1075486022\">คลิปที่เขาเริ่มเล่น FFXIV</a> ปัจจุบันมียอดวิวกว่า 2.7 ล้านวิว และเขายังบอกอีกว่าต้องการเล่น FFXIV Online ให้จบ พร้อมบอกว่าเกมนี้คุ้มค่าที่จะยอมเสียเวลาชีวิตให้</p>\n<p>อีกสาเหตุประกอบกัน คาดว่ามาจากแฟนๆ World of Warcraft ที่ผิดหวังจากภาคเสริม Chains of Domination ที่ออกเมื่อเดือนมิถุนายน ความผิดหวังหลักๆ มาจาก<a href=\"https://www.youtube.com/watch?v=evGkiiUac2M\">วิดีโอฉากจบ (มีสปอยล์) </a> หลังผู้เล่นปราบ Sylvannas Windrunner และเคลียร์ Sanctum of Domination raid ได้ แทบจะไม่ได้เปิดเผยประเด็นอะไรใหม่ แถมจบแบบค้างคา เพื่อให้ผู้เล่นต้องรออัพเดตถัดไป ทำให้หลายๆ คนหันมาเล่น FFXIV Online ตาม Asmongold</p>\n<p><img src=\"https://www.blognone.com/sites/default/files/externals/c0a842c965076ab60500543394d62e20.jpg\" /></p>\n<p><a href=\"https://store.na.square-enix-games.com/en_US/product/564956/final-fantasy-xiv-online-complete-edition-pc-download\">FFXIV Online</a> ปัจจุบันยังไม่มีเซิร์ฟเวอร์โซนบ้านเรา แต่ผู้เล่นสามารถสมัครแอคเคาท์ <a href=\"https://secure.square-enix.com/account/app/svc/ffxivregister\">Square Enix</a> เพื่อทดลองเล่นฟรีถึงเลเวล 60 ได้ ไม่จำกัดเวลา โดย region ที่สมัครจะมีผลกับค่ารายเดือนที่ต่างกัน แต่สามารถเลือกเล่นได้ทุกเซิร์ฟเวอร์ไม่ว่าจะสมัคร region ไหน เซิร์ฟเวอร์ที่ใกล้บ้านเราสุดคือญี่ปุ่น และมีคนไทยเล่นมากที่สุดในเซิร์ฟเวอร์ Tonberry รองลงมาเป็น Typhon และ Kujata</p>\n<p>ที่มา - <a href=\"https://kotaku.com/wow-disappointment-plus-twitch-start-mass-exodus-into-1847283978\">Kotaku</a></p>\n</div></div></div><div><div>Topics: </div><div><div><a href=\"/topics/world-of-warcraft\">World of Warcraft</a></div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4477e78cd73008ef20550908c8d251ed048caf044de2ab0f9ab2348222d58c5e","category":"Thai"}