{"title":"Intel รายงานผลประกอบการไตรมาส รายได้รวมโต 9% แต่ยังขาดทุนจากธุรกิจ Foundry","link":"https://www.blognone.com/node/139422","date":1714092536000,"content":"<div><div><div><p>อินเทลรายงานผลประกอบการประจำไตรมาสที่ 1 ปี 2024 รายได้รวมเพิ่มขึ้น 9% จากช่วงเดียวกันในปีก่อนเป็น 12,724 ล้านดอลลาร์ ขาดทุนสุทธิตามบัญชี GAAP 437 ล้านดอลลาร์</p>\n<p>รายได้แยกตามกลุ่มธุรกิจแบบใหม่ที่อินเทล<a href=\"https://www.blognone.com/node/139035\">ประกาศก่อนหน้านี้</a> เพื่อให้สะท้อนความสามารถของธุรกิจรับผลิตชิป Intel Foundry มากขึ้น เป็นดังนี้</p>\n<ul>\n<li>กลุ่ม Intel Products (การขายชิปทุกประเภท) รายได้ 11,933 ล้านดอลลาร์ เพิ่มขึ้น 17% เติบโตทั้งกลุ่ม Client และ Data Center &amp; AI</li>\n<li>กลุ่ม Intel Foundry รายได้ 4,369 ล้านดอลลาร์ ลดลง 10% เฉพาะส่วนธุรกิจนี้ขาดทุน 2,474 ล้านดอลลาร์</li>\n<li>กลุ่มอื่น ๆ (Altera, Mobileye) รายได้ 775 ล้านดอลลาร์  ลดลง 46%</li>\n</ul>\n<p>Pat Gelsinger ซีอีโออินเทล กล่าวในช่วงแถลงผลประกอบการกับนักวิเคราะห์ว่าอินเทลเป็นหนึ่งใน 2 หรือ 3 บริษัทในโลก ที่สามารถพัฒนาและผลิตชิปที่ใช้เทคโนโลยีรุ่นถัดไปได้ จึงอยากให้นักลงทุนโฟกัสที่แผนงานในระยะยาว</p>\n<p>ที่มา: <a href=\"https://www.intc.com/news-events/press-releases/detail/1692/intel-reports-first-quarter-2024-financial-results\">อินเทล</a> และ <a href=\"https://www.cnbc.com/2024/04/25/intel-intc-earnings-report-q1-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/ed39fe7a1d91ef6f0849fab4e0c3ce1f.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2a559e3722b5d5baed817c9ae6d85b019da90b57d34771314be1360c9b92da2","category":"Thai"}