{"title":"Photoshop อัพเดต เลือกวัตถุ Object Selection ได้ในคลิกเดียว, ก๊อปงานใน Illustrator มาวางและปรับแต่งต่อได้","link":"https://www.blognone.com/node/125485","date":1635301182000,"content":"<div><div><div><p>Photoshop บนเดสก์ทอปเพิ่มความสามารถใหม่ชุดใหญ่โดยใช้พลัง AI หรือ Sensei เป็นเครื่องมือสำคัญ เริ่มจากเครื่องมือ <strong>Object Selection</strong> ปรับปรุงการเลือกวัตถุได้แม่นยำกว่าเดิม วางเมาส์เหนือวัตถุที่ต้องการเลือกในภาพ คลิกหนึ่งครั้ง ระบบจะเลือกวัตถุมาให้เลย ใช้เวลาน้อยลงในการเลือกวัตถุหรือ Object Selection ตามตัวอย่างรูปม้าด้านล่าง</p>\n<p>ทาง Adobe ระบุว่า AI Sensei ยังไม่สามารถตรวจจับวัตถุได้ทุกชนิด แต่กำลังปรับปรุงความสามารถอยู่เรื่อยๆ และสามารถตรวจจับได้แม่นยำกว่าเดิม</p>\n<p><img src=\"https://www.blognone.com/sites/default/files/externals/d9d23051c01a2304c03266de8c4180c7.png\" /></p>\n<p>Photoshop ยังเพิ่มเมนูใหม่ Masks All Objects คลิกครั้งเดียวที่เมนูเพื่อสร้างเลเยอร์สำหรับวัตถุต่างๆ ได้ทันที ไม่ว่าวัตถุนั้นจะมีกี่ชิ้น Photoshop ก็จะจัดแบ่งวัตถุตามเลเยอร์ให้เลยด้วยการกดครั้งเดียว</p>\n<p><img src=\"https://www.blognone.com/sites/default/files/externals/8a88bd82a971c8ff157b2754d29e74b4.png\" /><img src=\"https://www.blognone.com/sites/default/files/externals/985cdddfdaa9c850d2c510287ef8f64a.png\" /></p>\n<p>อีกหนึ่งฟีเจอร์ใหม่น่าสนใจคือ การทำงานร่วมกันระหว่าง Photoshop และ Illustrator โดยสามารถคัดลอกงานหรือเวกเตอร์ใน Illustrator มาวางใน Photoshop และสามารถปรับแต่งต่อได้ โดยวัตถุที่คัดลอกมานั้นมาพร้อมเลเยอร์เลยด้วย สามารถปรับแต่งต่อใน Photoshop ได้ เช่นแก้สี fill, stroke, blend mode และ opacity เป็นต้น</p>\n<p>อย่างไรก็ตามยังมีข้อจำกัดหลายอย่างในการนำงานบน Illustrator มาทำงานต่อใน Photoshop คือนำมาใช้ได้เพียงบางรูปร่างเท่านั้น รูปทรงดาวยังไม่สามารถทำได้ เป็นต้น</p>\n<p><img src=\"https://www.blognone.com/sites/default/files/externals/6b34b4d60f5f64493fd786ff2b8c3504.jpg\" /></p>\n<p>ในงาน Adobe Max ปี 2020 ทาง Adobe เปิดตัว <a href=\"https://www.blognone.com/node/119127\">Neural Filters</a> เป็นชุดเครื่องมือใหม่บน Photoshop ให้ AI ช่วยแต่งรูป ในปีนี้มีการเพิ่มความสามารถใหม่ใน Neural Filters หลายอย่าง เช่น Landscape Mixer (Beta) รวมเอาโทนสีจากภาพสองภาพเข้าด้วยกันจนกลายเป็นภาพโทนสีแปลกใหม่ เช่นเปลี่ยนโทนภาพฤดูหนาว ให้เป็นฤดูใบไม้ร่วง เป็นต้น</p>\n<p><img src=\"https://www.blognone.com/sites/default/files/externals/4490efe1e2e47c8c3f541923eaf43f15.png\" /></p>\n<p>นอกจาก Landscape Mixer ยังมี Color Transfer (Beta) ดึงโทนสีจากรูปหนึ่งที่เราชอบ มาวางในภาพที่กำลังปรับแต่งให้มีโทนสีที่เราต้องการได้ ช่วยย่นระยะเวลาการปรับแต่งแสงสี</p>\n<p><img src=\"https://www.blognone.com/sites/default/files/externals/4589f8e4087c48cd2c060b9b96ffead8.png\" /></p>\n<p>Harmonization (Beta) การวางรูปภาพซ้อนกันโดยที่ Sensei หรือ AI ของ Adobe ช่วยจับคู่โทนแสงสีให้อย่างกลมกลืน ภาพไม่ลอยจนเกินไป</p>\n<p><img src=\"https://www.blognone.com/sites/default/files/externals/ce5f3ce00be2ab1cdca3e7fdf6b7cc1a.png\" /></p>\n<p>ที่มา - <a href=\"https://blog.adobe.com/en/publish/2021/10/26/photoshop-ships-major-updates-across-desktop-ipad-apps-extends-light-editing-collaboration-features-web-beta.html#gs.e52p82\">Adobe</a></p>\n</div></div></div><div><div>Topics: </div><div><div><a href=\"/topics/photoshop\">Photoshop</a></div><div><a href=\"/topics/illustrator\">Illustrator</a></div><div><a href=\"/topics/adobe\">Adobe</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e144736f00b2e7d69d8f7ea9010011959f7708f23ddf2470a6da8f591f03dcd","category":"Thai"}