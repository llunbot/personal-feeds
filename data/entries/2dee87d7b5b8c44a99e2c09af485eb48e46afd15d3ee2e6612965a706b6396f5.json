{"title":"คดีพลิก ธีม Material ของ VS Code ไม่ได้ฝังมัลแวร์ ไมโครซอฟท์ขอโทษ-นำกลับคืนแล้ว","link":"https://www.blognone.com/node/145292","date":1742096003000,"content":"<div><div><div><p>ความคืบหน้าของข่าว <a href=\"https://www.blognone.com/node/144946\">VSCode ถอด Material Theme หลังพบนักพัฒนาอาจใส่โค้ดมุ่งร้าย</a> จนต้องถอดธีมออกจาก Visual Studio Marketplace ชั่วคราว</p>\n<p>ฝั่งของ Mattia Astorino หรือ @equinusocio ผู้สร้างธีมนี้ยืนยันว่า เขาไม่ได้ฝังโค้ดประสงค์ร้ายใดๆ และธีมนี้ไม่ได้อัพเดตมานานมากแล้ว โค้ดส่วนที่ไมโครซอฟท์สงสัยมาจากสคริปต์สร้างไฟล์ JSON ในกระบวนการทำให้โค้ดอ่านยาก (<a href=\"https://en.wikipedia.org/wiki/Obfuscation_(software)\">obfuscation</a>) โดยไลบรารีเก่าจาก sanity.io ตั้งแต่ปี 2016</p>\n<p>ล่าสุด Scott Hanselman ตัวแทนของไมโครซอฟท์ ออกมาขอโทษ Astorino ใน GitHub โดยบอกว่ากรณีนี้เป็นการแจ้งเตือนผิดพลาด (false positive) ไมโครซอฟท์รีบเร่งตรวจสอบเกินไปจนได้ข้อสรุปที่ผิดพลาดเอง สิ่งที่ไมโครซอฟท์เรียนรู้คือจะปรับกฎเกณฑ์ด้าน obfuscation ให้ชัดเจนขึ้น และอัพเดตตัวสแกนโค้ดเพื่อไม่ให้เกิดปัญหาแบบนี้อีก ตอนนี้ตัวธีมถูกนำกลับคืนมาแล้ว</p>\n<p>ที่มา - <a href=\"https://github.com/microsoft/vsmarketplace/issues/1173#issuecomment-2716936212\">Microsoft GitHub</a>, <a href=\"https://www.bleepingcomputer.com/news/microsoft/microsoft-apologizes-for-removing-vscode-extensions-used-by-millions/\">BleepingComputer</a></p>\n<p><img alt=\"No Description\" src=\"https://www.blognone.com/sites/default/files/externals/ef07ca62aeabda64e7f947dfb5177aa2.png\" /></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/extension\">Extension</a></div><div><a href=\"/topics/security\">Security</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dee87d7b5b8c44a99e2c09af485eb48e46afd15d3ee2e6612965a706b6396f5","category":"Thai"}