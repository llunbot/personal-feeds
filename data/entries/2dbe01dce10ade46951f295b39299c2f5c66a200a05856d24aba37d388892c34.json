{"title":"ซีอีโอ EA เผยเกม Battlefield ภาคใหม่จะเป็นภาคที่มีทีมสร้างขนาดใหญ่ที่สุดเท่าที่เคยสร้างมา","link":"https://www.blognone.com/node/139636","date":1715155693000,"content":"<div><div><div><p>Andrew Wilson ซีอีโอของ Electronic Arts หรือ EA กล่าวในการประชุมสรุปผลประกอบการรายไตรมาสล่าสุดของบริษัทถึงเกม Battlefield ภาคใหม่ที่กำลังถูกพัฒนาว่าจะเป็นภาคที่ทีมสร้างขนาดใหญ่ที่สุดเท่าที่เคยสร้างมา</p>\n<p>Andrew กล่าวว่าตนได้ไปเยี่ยมชมทีมสร้างเกมดังกล่าวเมื่อสัปดาห์ก่อน ซึ่งตัวเขาตื่นเต้นมากกับสิ่งที่ทีมสร้างโชว์ได้ลองเล่นแล้ว โดยบอกว่าจะเป็นเกม Live Service ที่ยอดเยี่ยม</p>\n<p>นอกจากนี้ในงานเดียวกัน EA ได้คอนเฟิร์มว่ามีแผนจะวางขายเกม 2 เกมภายในปีงบประมาณนี้ที่จะสิ้นลงในวันที่ 31 มีนาคมปี 2025 ซึ่งคาดการณ์ว่าหนึ่งในนั้นน่าจะเป็นเกม Dragon Age: Dreadwolf ที่เพิ่งเปิดตัวไปเมื่อปลายปี 2022</p>\n<p>ก่อนหน้านี้ Motive Studio สตูดิโอผู้สร้าง Dead Space Remake ออกมาประกาศว่า<a href=\"https://www.blognone.com/node/139166\">กำลังสร้างทีมใหม่เพื่อร่วมพัฒนาเกมแฟรนไชส์ Battlefield โดยเฉพาะ</a> เพื่อทำงานร่วมกับ Vince Zampella ผู้จัดการทั่วไปของ Respawn และแฟรนไชส์ Battlefield ในปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/a73547f8b66ff783ebb59c85380b79a8.jpeg\" /></p>\n<p>ที่มา - <a href=\"https://www.videogameschronicle.com/news/ea-says-largest-battlefield-team-yet-is-building-another-tremendous-live-service/\">VGC</a></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dbe01dce10ade46951f295b39299c2f5c66a200a05856d24aba37d388892c34","category":"Thai"}