{"title":"เคราะห์ซ้ำ แอพแชท TeleMessage ที่นักการเมืองสหรัฐใช้คุยแทน Signal โดนแฮ็ก","link":"https://www.blognone.com/node/146267","date":1746507090000,"content":"<div><div><div><p><a href=\"https://www.blognone.com/node/145458\">ดราม่า Signalgate ที่บุคคลระดับสูงในรัฐบาลสหรัฐไปแชทคุยเรื่องสงครามใน Signal</a> ยังไม่ทันลืมเลือน ก็เกิดดราม่าใหม่ขึ้นมาว่า <a href=\"https://www.telemessage.com/\">TeleMessage</a> แอพแชทเลียนแบบ Signal ที่บุคคลในรัฐบาลย้ายไปใช้แทน Signal ก็ถูกแฮ็กซ้ำอีก</p>\n<p>ตอนนี้ TeleMessage ปิดบริการชั่วคราวแล้ว เพื่อสืบสวนสาเหตุของการแฮ็กที่เกิดขึ้น ทีมโฆษกของ TeleMessage ยืนยันการแฮ็ก และบอกว่ากำลังร่วมกับบริษัทที่ปรึกษาความปลอดภัยเพื่อสืบสวน</p>\n<p>TeleMessage พัฒนาโดยบริษัทจากอิสราเอล แล้วขายให้บริษัท Smarsh ของสหรัฐในช่วงต้นปี 2024 ตัวมันเองไม่ใช่แอพแชทซะทีเดียว แต่ใช้เก็บรักษา (archive) ข้อความแชทจากแอพอื่นๆ เช่น SMS, WhatsApp, Signal, WeChat  (เวอร์ชันดัดแปลงโดย TeleMessage) เพื่อปฏิบัติตามกฎเกณฑ์ (compliance) ขององค์กร</p>\n<blockquote><p>Signal capture made easy and <a href=\"https://twitter.com/hashtag/compliant?src=hash&amp;ref_src=twsrc%5Etfw\">#compliant</a> secure messaging meets compliance. Learn how to integrate <a href=\"https://twitter.com/hashtag/signal?src=hash&amp;ref_src=twsrc%5Etfw\">#signal</a> with <a href=\"https://twitter.com/hashtag/messagecapture?src=hash&amp;ref_src=twsrc%5Etfw\">#messagecapture</a> capabilities.Read More: <a href=\"https://t.co/5bkwWwjHky\">https://t.co/5bkwWwjHky</a> <a href=\"https://t.co/rdZCp4h9Bm\">pic.twitter.com/rdZCp4h9Bm</a></p>\n<p>— TeleMessage - A Smarsh Company (@TeleMessage1) <a href=\"https://twitter.com/TeleMessage1/status/1885327276998279248?ref_src=twsrc%5Etfw\">January 31, 2025</a></p></blockquote>\n<p>เรื่องนี้คงเป็นแค่ข่าวแอพโดนแฮ็กธรรมดาทั่วไป แต่ TeleMessage ดันเป็นแอพที่กลุ่มบุคคลสายความมั่นคงของรัฐบาลเลือกใช้งาน เช่น Mike Waltz อดีตที่ปรึกษาความมั่นคงแห่งชาติ (National Security Advisor) ของ Donald Trump ที่เพิ่งถูกปลดออกจากตำแหน่งหมาดๆ ซึ่งเพิ่งมี <a href=\"https://www.wired.com/story/mike-waltz-has-somehow-gotten-even-worse-at-using-signal/\">ภาพถ่ายของ Waltz ตอนประชุมคณะรัฐมนตรี เห็นหน้าจอโทรศัพท์ที่ใช้แอพ TeleMessage</a> ออกมาเผยแพร่ต่อสาธารณะ ในหน้าจอของ Waltz แสดงให้เห็นว่าบุคคลระดับสูงของรัฐบาลหลายคน เช่น รองประธานาธิบดี JD Vance, รัฐมนตรีต่างประเทศ Marco Rubio, ผู้อำนวยการหน่วยข่าวกรอง Tulsi Gabbard อยู่ในห้องแชทด้วย</p>\n<p>แฮ็กเกอร์ที่แฮ็กระบบ TeleMessage ติดต่อมายังเว็บไซต์ 404 Media อ้างว่าได้ข้อมูลการแชทที่ไม่ได้เข้ารหัสแบบ end-to-end จากการแฮ็กผ่านช่องโหว่ของแอพ TeleMessage ที่ยังไม่เปิดเผย</p>\n<p>การแฮ็กครั้งนี้จึงเกิดประเด็นทางการเมืองขึ้นมาอีกรอบว่า หลังจากบุคคลในรัฐบาลแอบไปใช้ Signal (ผิดกฎด้านความมั่นคง) แล้วเผลอดึงนักข่าวเข้าห้อง ก็เปลี่ยนมาใช้ TeleMessage แล้วแอพดันโดนแฮ็กอีก</p>\n<p>ที่มา - <a href=\"https://www.404media.co/the-signal-clone-the-trump-admin-uses-was-hacked/\">404 Media</a>, <a href=\"https://arstechnica.com/security/2025/05/signal-clone-used-by-trump-official-stops-operations-after-report-it-was-hacked/\">Ars Technica</a>, <a href=\"https://www.theguardian.com/us-news/2025/may/05/mike-waltz-app-trump\">Guardian</a></p>\n<p><img alt=\"No Description\" src=\"https://www.blognone.com/sites/default/files/externals/b97e7bc3766fe1cc6cdf61f906da4fa0.png\" /></p>\n<blockquote><p>This is a photo of Mike Waltz's phone. In a room full of cameras, with his brightness all the way up, he can't wait until the end of a meeting to check his Signal. Not even a privacy screen protector. You can literally see everyone he's messaging and part of the what they say. <a href=\"https://t.co/TTVvyYwMq4\">pic.twitter.com/TTVvyYwMq4</a></p>\n<p>— John Jackson (@hissgoescobra) <a href=\"https://twitter.com/hissgoescobra/status/1918036262033998308?ref_src=twsrc%5Etfw\">May 1, 2025</a></p></blockquote>\n<blockquote><p>The communications app TeleMessage, which was spotted on former US national security adviser Mike Waltz's phone, has suspended “all services” as it investigates reports of at least one breach. <a href=\"https://t.co/RJQFrG11Rt\">https://t.co/RJQFrG11Rt</a></p>\n<p>— WIRED (@WIRED) <a href=\"https://twitter.com/WIRED/status/1919505024700309987?ref_src=twsrc%5Etfw\">May 5, 2025</a></p></blockquote>\n</div></div></div><div><div>Topics: </div><div><div><a href=\"/topics/signal\">Signal</a></div><div><a href=\"/topics/usa\">USA</a></div><div><a href=\"/topics/government\">Government</a></div><div><a href=\"/topics/hacking\">Hacking</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f77b5a049a4909deeddd364b0765dc8b990aa2be6f38f1312f77d398fc84b1d2","category":"Thai"}