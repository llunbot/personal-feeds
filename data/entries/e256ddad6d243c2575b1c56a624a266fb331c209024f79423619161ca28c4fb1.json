{"title":"สหรัฐอาหรับเอมิเรตส์เตรียมใช้ AI เขียนกฎหมายครั้งแรกของโลก แม้นักวิชาการค้าน เพราะอาจตีความไม่เหมือนมนุษย์","link":"https://www.blognone.com/node/145986","date":1745308101000,"content":"<div><div><div><p>ในขณะที่ประเทศอื่น ๆ ใช้ AI ช่วยสรุปเอกสาร หรือปรับปรุงบริการภาครัฐ แต่สหรัฐอาหรับเอมิเรตส์กลีบใช้ AI ช่วยร่าง ทบทวน แก้ไขกฎหมาย คำพิพากษา และบริการของภาครัฐ หลังจากที่ค้นพบว่า การใช้ AI สามารถช่วยให้กระบวนการออกกฎหมายเร็วขึ้นถึง 70%</p>\n<p>นี่เป็นครั้งแรกของโลกที่หน่วยงานรัฐใช้ AI เพื่อเขียนกฎหมาย โดยสหรัฐอาหรับเอมิเรตส์จะตั้งหน่วยงานใหม่ในคณะรัฐมนตรีชื่อว่า สำนักงานข่าวกรองด้านกฎระเบียบ (Regulatory Intelligence Office) เพื่อดูแลเรื่องนี้โดยเฉพาะ</p>\n<p>อย่างไรก็ตาม นักวิชาการบางคนมองว่า นี่คือการปูทางให้ AI กลายเป็นผู้ร่วมออกกฎหมายมากกว่าจะเป็นแค่เครื่องมือเสริม ซึ่งไม่ใช่เรื่องที่ดีนัก เพราะ AI ในปัจจุบันยังมีข้อผิดพลาด เช่น มีอาการหลอน, มีอคติจากข้อมูลที่ใช้ฝึก, และอาจตีความกฎหมายไม่เหมือนมนุษย์ ทำให้การควบคุมโดยมนุษย์ยังจำเป็นอยู่มาก</p>\n<p>ขณะที่นักวิจารณ์อีกส่วนมองว่า สหรัฐอาหรับเอมิเรตส์ใช้ความได้เปรียบด้านการตัดสินใจแบบรวมศูนย์เพื่อเดินเกมเร็ว และกล้าที่จะทดลองอะไรใหม่ ๆ ในระดับที่คนอื่นยังไม่กล้าทำ</p>\n<p>ที่มา: <a href=\"https://www.ft.com/content/9019cd51-2b55-4175-81a6-eafcf28609c3\">Financial Times</a></p>\n<p><img alt=\"alt=&quot;UAE&quot;\" src=\"https://www.blognone.com/sites/default/files/externals/a90e74dacbd85ad724844f9c7b4ddca4.jpeg\" /></p>\n</div></div></div><div><div>Topics: </div><div><div><a href=\"/topics/uae\">UAE</a></div><div><a href=\"/topics/law\">Law</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e256ddad6d243c2575b1c56a624a266fb331c209024f79423619161ca28c4fb1","category":"Thai"}