{"title":"DeepSeek ออกโมเดล V3 เวอร์ชันใหม่ ประสิทธิภาพดีขึ้น เปลี่ยนสัญญาอนุญาตเป็น MIT","link":"https://www.blognone.com/node/145454","date":1742862830000,"content":"<div><div><div><p>DeepSeek ออกโมเดลเวอร์ชันใหม่ <a href=\"https://huggingface.co/deepseek-ai/DeepSeek-V3-0324\">DeepSeek-V3-0324</a> มีการเปลี่ยนแปลงสำคัญคือเปลี่ยนสัญญาอนุญาตเป็น MIT</p>\n<p>เดิมทีโมเดลของ DeepSeek เป็นโอเพนซอร์สอยู่แล้ว แต่ใช้สัญญาอนุญาตแบบคัสตอมของตัวเอง คราวนี้เปลี่ยนมาเป็นสัญญามาตรฐานของวงการคือ MIT License ที่เปิดกว้างมากๆ อนุญาตให้ทำได้แทบทุกอย่าง</p>\n<p>ในแง่ของประสิทธิภาพโมเดล DeepSeek-V3-0324 ทำ<a href=\"https://aider.chat/docs/leaderboards/\">คะแนนเบนช์มาร์ค Aider's Polyglot</a> ทดสอบการเขียนโค้ดในภาษาต่างๆ ได้ดีขึ้นกว่าเวอร์ชันก่อนๆ (ตอบถูก 55%) ถ้านับเฉพาะกลุ่มโมเดลที่ไม่ต้องคิดเยอะหลายชั้น (no thinking) เป็นรองแค่ Claude 3.7 Sonet (ตอบถูก 60.4%) เท่านั้น ในต้นทุนการรันที่ต่ำกว่ากันมาก (1.12 ดอลลาร์ vs 17.72 ดอลลาร์)</p>\n<p>ที่มา - <a href=\"https://simonwillison.net/2025/Mar/24/deepseek/\">Simon Willison</a></p>\n<p><img src=\"https://www.blognone.com/sites/default/files/externals/e22cda79f91b71638f70204a189c7ca0.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/llm\">LLM</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52a8bf309d2f7786979f80857b4c6294e0af5ad85c12bd5707e050d844421c26","category":"Thai"}