{"title":"Moore Threads บริษัทจีพียูจีน เปิดตัว MUSA คู่แข่งของ CUDA","link":"https://www.blognone.com/node/145860","date":1744726136000,"content":"<div><div><div><p>Moore Threads เป็นบริษัทผู้ผลิตจีพียูสัญชาติจีน ที่ก่อตั้งในปี 2020 โดย Zhang Jianzhong อดีตผู้จัดการของ NVIDIA China</p>\n<p>จีพียูของ Moore Threads เริ่มวางขายในปี 2022 โดยใช้ชื่อแบรนด์ MTT และล่าสุดบริษัทเริ่มออกชุดพัฒนา MUSA SDK (MUSA ย่อมาจาก MT Unified System Architecture) ซึ่งเทียบเคียงได้กับ CUDA SDK ของ NVIDIA</p>\n<p>หน้าที่ของ MUSA คือการนำจีพียู MTT ไปรันงาน AI โดยอาศัยรันไทม์ชื่อคุ้นๆ อย่าง MUSA Runtime หรือ muDNN แบบเดียวกับที่มีในจีพียูค่ายตะวันตกอื่นๆ ประเด็นที่น่าสนใจคือ Moore Threads ยังออกเครื่องมือชื่อ MUSIFY tool สำหรับแปลงโค้ดที่เขียนด้วย CUDA มารันบน MUSA ด้วย</p>\n<p>แม้ MUSA อาจยังไม่ได้แพร่หลายเท่ากับ CUDA แต่การที่รัฐบาลจีนเริ่มมีนโยบายพึ่งพาตัวเองเรื่องคอมพิวเตอร์และเทคโนโลยีสารสนเทศมากขึ้นในช่วงหลัง ก็ต้องมาติดตามดูกันว่าจีพียูจีนแท้อย่าง Moore Threads และ MUSA จะได้รับการผลักดันแค่ไหนในตลาดจีน</p>\n<p>ที่มา - <a href=\"https://docs.mthreads.com/en/musa-sdk/musa-sdk-doc-online/\">Moore Threads</a>, <a href=\"https://wccftech.com/china-first-in-house-alternative-to-nvidias-cuda-emerges-online/\">Wccftech</a>, <a href=\"https://www.tomshardware.com/pc-components/gpus/chinas-moore-threads-polishes-homegrown-cuda-alternative-musa-supports-porting-cuda-code-using-musify-toolkit\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/9b19e11d50cb1c0eb7a4a156508302fb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cc18c85c9c1d170eff17340d7b218502.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/171e8ad1eed4a6a10be06c6f4e80418a.png\" /></p>\n</div></div></div><div><div>Topics: </div><div><div><a href=\"/topics/moore-threads\">Moore Threads</a></div><div><a href=\"/topics/cuda\">CUDA</a></div><div><a href=\"/topics/gpu\">GPU</a></div><div><a href=\"/topics/china\">China</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07771663e443f3edd24b3b40b4042cb92dde88ee823cf258147daad1eb25b24a","category":"Thai"}