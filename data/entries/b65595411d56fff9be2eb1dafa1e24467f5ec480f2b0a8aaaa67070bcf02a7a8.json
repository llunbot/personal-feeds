{"title":"GeForce รุ่นเก่าไม่ต้องน้อยใจ ใช้เทคนิคเพิ่มเฟรมเรตได้แล้ว ด้วยซอฟต์แวร์จาก AMD","link":"https://www.blognone.com/node/137328","date":1703082599000,"content":"<div><div><div><p>หลังจาก <a href=\"https://www.blognone.com/node/137245\">AMD โอเพนซอร์ส FSR 3.0 ซอฟต์แวร์ช่วยสร้างเฟรมเรตที่ใช้กับการ์ดจอได้ทุกค่าย</a> สิ่งที่เกิดขึ้นก็เป็นไปตามคาด นั่นคือมีนักพัฒนาจำนวนหนึ่งออกม็อดให้การ์ดจอรุ่นต่างๆ ใช้งาน FSR 3.0 กันแล้ว</p>\n<p>การ์ดจอกลุ่มเป้าหมายสำคัญคือ GeForce RTX ซีรีส์ 30 ที่ไม่ได้เทคโนโลยี DLSS 3 ของค่ายตัวเองแบบเดียวกับซีรีส์ 40 ทางออกจึงเป็นการพึ่งพาซอฟต์แวร์จากค่ายคู่แข่ง AMD ให้การ์ดเหล่านี้สามารถใช้งานเทคนิคสร้างเฟรม เพื่อเพิ่มเฟรมเรตได้</p>\n<p>ตัวอย่างของม็อดกลุ่มนี้คือ <a href=\"https://www.nexusmods.com/site/mods/738?tab=files\">dlssg-to-fsr3</a> แม้การติดตั้งยังไม่ง่ายนัก (เช่น ต้องแก้ไฟล์ DLL) และไม่ได้ทดสอบความเข้ากันได้กับเกม เพราะไม่ใช่โซลุชันอย่างเป็นทางการ แต่ก็มีคนประสบความสำเร็จในการนำการ์ด GeForce RTX 3080 ใช้งาน FSR 3.0 แล้วเพิ่มเฟรมเรตเกม Cyberpunk 1440p จาก 46 fps มาเป็น 84 fps ได้สำเร็จ</p>\n<p><img src=\"https://www.blognone.com/sites/default/files/externals/a1b1e20feefd6989cd85fad6aa814a2c.png\" /></p>\n<p>ที่มา - <a href=\"https://www.extremetech.com/gaming/mods-let-you-run-amds-fsr3-frame-gen-on-older-gpus\">ExtremeTech</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/amd\">AMD</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b65595411d56fff9be2eb1dafa1e24467f5ec480f2b0a8aaaa67070bcf02a7a8","category":"Thai"}