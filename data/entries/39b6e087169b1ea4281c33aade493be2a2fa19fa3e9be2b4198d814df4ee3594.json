{"title":"แอปเทรดหุ้น Robinhood เข้าตลาดหุ้น Nasdaq แล้ว มูลค่ากิจการเกือบ 3 หมื่นล้านดอลลาร์","link":"https://www.blognone.com/node/123986","date":1627700981000,"content":"<div><div><div><p>Robinhood แอปเทรดหุ้นชื่อดังในสหรัฐฯ​ ได้นำหุ้นเข้าเทรดในเข้าตลาดหุ้น Nasdaq อย่างเป็นทางการแล้ว โดยใช้สัญลักษณ์ซื้อขาย HOOD หลังจาก<a href=\"https://www.blognone.com/node/123553\">ยื่นไฟลิ่ง</a>ไปเมื่อต้นเดือน โดยตอนเปิดราคาพุ่งไป 12% ก่อนจะปิดตลาดที่ 34.82 ดอลลาร์ต่อหุ้น ต่ำกว่าราคาที่ออกขายหุ้นไอพีโอเล็กน้อย</p>\n<p>สำหรับตัว Robinhood ทางบริษัทออกหุ้นไอพีโอทั้งหมด 55 ล้านหุ้น ราคาจำหน่ายหุ้นละ 38 ดอลลาร์ ต่ำสุดของที่ระบุไว้ในเอกสารว่าจะจำหน่ายที่ราคา 38-42 ดอลลาร์ ซึ่ง Robinhood เองได้สำรองหุ้นไว้เพื่อให้ลูกค้าของตัวเองราว 20-25% ถือเป็นหนึ่งในเป้าหมายของ Robinhood ที่ต้องการให้หุ้นไอพีโอเข้าถึงนักลงทุนรายย่อยได้ง่าย ๆ จากเดิมการสำรองหุ้นในลักษณะนี้มักจะให้กับนักลงทุนรายใหญ่หรือผู้ลงทุนสถาบันเป็นหลัก</p>\n<p>ในด้านผลประกอบการของ Robinhood บริษัทมีรายได้ไตรมาสแรกของปีนี้ที่ 522 ล้านดอลลาร์ สูงขึ้นกว่าปีก่อนหน้า 128 ล้านดอลลาร์ และยังคงมีผลประกอบการขาดทุนอยู่ที่ 53 ล้านดอลลาร์ ซึ่งธุรกิจหลักของ Robinhood คือบริการเทรดหุ้นโดยไม่มีค่าธรรมเนียม และนำคำสั่งซื้อขายไปขายให้โบรกเกอร์อีกต่อหนึ่ง รวมถึงมีรายได้อีกส่วนจากการขายบริการพรีเมียมบางอย่างให้ลูกค้า ซึ่ง Robinhood ถือเป็นปัจจัยสำคัญในเหตุการณ์รายย่อยดันราคาหุ้นอย่าง <a href=\"https://www.blognone.com/node/120925\">GameStop</a> และ AMC ที่เป็นข่าวโด่งดังในช่วงไม่กี่เดือนมานี้</p>\n<p>หลังตลาดปิดที่ 34.82 ดอลลาร์ต่อหุ้น Robinhood จึงมีมูลค่าตามราคาตลาดอยู่ที่ 2.9 หมื่นล้านดอลลาร์ ซึ่งหากนับรวมสต็อกออปชั่นและอื่น ๆ Robinhood จะมีมูลค่าที่ไดลูทแล้วอยู่ที่มากกว่า 3 หมื่นล้านดอลลาร์</p>\n<p>ที่มา - <a href=\"https://www.bloomberg.com/news/articles/2021-07-29/robinhood-loses-more-ground-in-trading-debut-after-muted-ipo\">Bloomberg</a>, <a href=\"https://techcrunch.com/2021/07/29/robinhoods-stock-drops-8-in-its-first-days-trading/\">TechCrunch</a></p>\n<p><img src=\"https://www.blognone.com/sites/default/files/externals/e31c00c2487c81cbbdb27d626e904f27.jpeg\" /></p>\n</div></div></div><div><div>Topics: </div><div><div><a href=\"/topics/robinhood\">Robinhood</a></div><div><a href=\"/topics/ipo\">IPO</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39b6e087169b1ea4281c33aade493be2a2fa19fa3e9be2b4198d814df4ee3594","category":"Thai"}