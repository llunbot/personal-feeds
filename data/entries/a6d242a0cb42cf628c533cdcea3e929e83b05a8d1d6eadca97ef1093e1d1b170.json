{"title":"พี่ไม่สนใจการเมืองแล้ว ทั้ง Gemini และ Copilot ไม่ยอมตอบคำถามการเมือง แม้เป็นการถามข้อมูลเก่า","link":"https://www.blognone.com/node/140239","date":1717857484000,"content":"<div><div><div><p>Wired รายงานว่าแชทบอทพลัง AI ทั้งค่าย Google Gemini และ Microsoft Copilot ตอนนี้ปฏิเสธไม่ตอบคำถามทางการเมืองแล้ว แม้เป็นการถามข้อเท็จจริงด้วยคำถามว่า \"Who won the 2020 US presidential election?\" ก็จะได้รับคำตอบว่าไม่สามารถตอบคำถามนี้ได้</p>\n<p>กรณีของ Gemini ถึงขั้นปฏิเสธการตอบคำถามว่า \"ใครเป็นนายกรัฐมนตรีของประเทศไทย\" ไปเลย ส่วน Copilot ยังพยายามตอบ (แม้ตอบผิด) แต่ถ้าในคำถามมีคำว่า \"election\" มาเกี่ยวข้อง เช่น ถามผลการเลือกตั้งของประเทศไทยในปี 2566 ก็จะปฏิเสธไม่ยอมตอบเช่นกัน</p>\n<p>Wired ทดสอบกับแชทบอทค่ายอื่นๆ พบว่า ChatGPT, Claude, Llama ยังสามารถตอบคำถามเหล่านี้ได้ แสดงให้เห็นว่าทั้งไมโครซอฟท์และกูเกิลได้เพิ่มมาตรการป้องกันการตอบคำถามเกี่ยวกับการเมืองที่เข้มข้นกว่าเดิม ซึ่งอาจเป็นเพราะใกล้เลือกตั้งประธานาธิบดีสหรัฐปี 2024 เข้ามาเรื่อยๆ จึงไม่ต้องการให้แชทบอทตอบคำถามพวกนี้ เพราะอาจถูกนำไปขยายผลในทางการเมืองได้</p>\n<p>ตัวแทนของกูเกิลและไมโครซอฟท์ยืนยันกับ Wired ว่าคำถามที่เกี่ยวกับการเลือกตั้งจะถูกตอบว่าให้ไปค้นหาผ่าน search engine แทน</p>\n<p>ที่มา - <a href=\"https://www.wired.com/story/google-and-microsofts-chatbots-refuse-election-questions/\">Wired</a></p>\n<p>Gemini</p>\n<p><img alt=\"No Description\" src=\"https://www.blognone.com/sites/default/files/externals/c021eb02d940ccb94612f9b0711decd1.png\" /></p>\n<p>Copilot</p>\n<p><img alt=\"No Description\" src=\"https://www.blognone.com/sites/default/files/externals/dce136e9aa29c160efe9e4105d754937.png\" /></p>\n<p><img alt=\"No Description\" src=\"https://www.blognone.com/sites/default/files/externals/39b3518000d7bcb301f2351549d7ba55.png\" /></p>\n<p>Claude ตอบได้ (แม้ตอบตัวเลขที่นั่งผิด)</p>\n<p><img alt=\"No Description\" src=\"https://www.blognone.com/sites/default/files/externals/eb5855f1c1670283bdf9f97635ab4c09.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/politics\">Politics</a></div><div><a href=\"/topics/microsoft\">Microsoft</a></div><div><a href=\"/topics/google\">Google</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6d242a0cb42cf628c533cdcea3e929e83b05a8d1d6eadca97ef1093e1d1b170","category":"Thai"}