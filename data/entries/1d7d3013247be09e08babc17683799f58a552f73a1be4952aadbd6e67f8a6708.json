{"title":"Ubuntu ทดลองคอมไพล์ดิสโทรด้วยโหมด O3 Optimization ของ GCC เพิ่มประสิทธิภาพ","link":"https://www.blognone.com/node/141248","date":1722846673000,"content":"<div><div><div><p>Ubuntu เตรียมทดลองคอมไพล์แพ็กเกจในดิสโทร ด้วยการรีดประสิทธิภาพแบบ O3 optimization ของคอมไพเลอร์ GCC ซึ่งจะทำให้แอพรันได้เร็วขึ้นกว่า O2 optimization ที่ใช้อยู่ในปัจจุบัน</p>\n<p><a href=\"https://gcc.gnu.org/onlinedocs/gcc/Optimize-Options.html\">O3 optimization เป็นตัวเลือกของ GCC ที่มีอยู่แล้ว</a> ข้อดีคือไบนารีที่คอมไพล์จะมีประสิทธิภาพตอนรันมากขึ้น แต่ต้องแลกมาด้วยระยะเวลาการคอมไพล์ที่นานกว่าเดิม และขนาดของไบนารีที่อาจใหญ่ขึ้น</p>\n<p>Ubuntu บอกว่าเป้าหมายของดิสโทรคือการรีดประสิทธิภาพอยู่แล้ว ดังนั้นจึงต้องการทดลองดูว่าถ้าคอมไพล์เป็น O3 จะส่งผลต่อประสิทธิภาพในการรันงานรูปแบบต่างๆ มากน้อยแค่ไหน ก่อนนำข้อมูลไปตัดสินใจต่อไปว่าควรอยู่กับ O2 เหมือนเดิม หรือขยับไป O3</p>\n<p>โครงการนี้ยังเป็นการทดลองแบบ experimental มีไบนารีของดิสโทรให้ดาวน์โหลดแล้วทั้งฝั่งเดสก์ท็อปและเซิร์ฟเวอร์</p>\n<p>ที่มา - <a href=\"https://discourse.ubuntu.com/t/exploring-o3-optimization-for-ubuntu/46892\">Ubuntu</a> via <a href=\"https://www.phoronix.com/news/Ubuntu-Evaluating-O3-Optimized\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/15d7cd68687f322b4fd544fc4deefa39.jpeg\" /></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/linux\">Linux</a></div><div><a href=\"/topics/gcc\">GCC</a></div><div><a href=\"/topics/compiler\">Compiler</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d7d3013247be09e08babc17683799f58a552f73a1be4952aadbd6e67f8a6708","category":"Thai"}