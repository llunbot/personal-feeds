{"title":"MyShell สร้างโมเดล LLM ระดับเดียวกับ LLaMA2 แต่ใช้ทุนแค่ 3 ล้านบาท","link":"https://www.blognone.com/node/139081","date":1712290295000,"content":"<div><div><div><p>MyShell บริษัทปัญญาประดิษฐ์สร้างตัวตนออนไลน์ เปิดตัวโมเดล JetMoE-8B โมเดล LLM ที่ประสิทธิภาพสูงกว่า LLaMA-2 13B เสียอีก และมีต้นทุนในการฝึกและการรันถูกกว่ามาก</p>\n<p>JetMoE อาศัยสถาปัตยกรรม Mixture-of-Expert ทำให้ใช้โมเดลตอนรันจริงเพียง 2.2B เท่านั้น ต้นทุนการรันระดับเดียวกับ Gemma-2B ขณะที่การฝึกโมเดลนั้นใช้ชิป NVIDIA H100 96 ชุดเป็นเวลา 2 สัปดาห์ รวมต้นทุนประมาณ 80,000 ดอลลาร์หรือประมาณ 3 ล้านบาท น่าจะถูกกว่าโมเดลอื่นๆ ที่ประสิทธิภาพใกล้เคียงกันมาก โดยต้นทุนการฝึก LLaMA2 13B นั้นใช้ชิป A100 368640 ชั่วโมง หากคิดเป็นค่าคลาวด์ก็น่าจะเกิน 500,000 ดอลลาร์</p>\n<p>โมเดล<a href=\"https://huggingface.co/jetmoe/jetmoe-8b\">เปิดให้ใช้งานแบบ Apache 2.0</a> สามารถทดลองได้ที่ <a href=\"https://www.lepton.ai/playground/chat?model=jetmoe-8b-chat\">Lepton.ai</a></p>\n<p>ที่มา - <a href=\"https://research.myshell.ai/jetmoe\">MyShell</a></p>\n<p><img alt=\"No Description\" src=\"https://www.blognone.com/sites/default/files/externals/b60bdf943dc5f976d218a0ab3ac77ec8.jpeg\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d42534a140f5152f1b102a26c261616b2cfd7aceff99b931ea9c6530badcb6e0","category":"Thai"}