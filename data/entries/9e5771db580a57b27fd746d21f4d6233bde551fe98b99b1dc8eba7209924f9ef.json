{"title":"EA ประกาศเลิกการทำงานแบบรีโมท ให้กลับเข้าออฟฟิศอย่างน้อย 3 วัน/สัปดาห์","link":"https://www.blognone.com/node/146414","date":1747284427000,"content":"<span>EA ประกาศเลิกการทำงานแบบรีโมท ให้กลับเข้าออฟฟิศอย่างน้อย 3 วัน/สัปดาห์</span>\n\n  <div>\n    <div>Body</div>\n              <div><p>IGN อ้างว่าได้เห็นอีเมลภายในของ EA ที่ซีอีโอ Andrew Wilson ส่งหาพนักงาน เลิกนโยบายทำงานจากที่บ้านอย่างถาวร ให้ทุกคนกลับเข้ามาทำงานที่ออฟฟิศ เพราะการพบเจอหน้ากันจะสร้างพลังงานซึ่งจะนำไปสู่นวัตกรรมและความสร้างสรรค์</p>\n<p>Laura Miele ประธานฝ่าย EA Entertainment (ฝั่งที่ไม่ใช่ EA Sports) อธิบายว่าการเปลี่ยนแปลงจะค่อยๆ เกิดขึ้นตามสำนักงานแต่ละแห่ง โดยจะแจ้งให้พนักงานทราบก่อน 12 เดือน พนักงานที่อาศัยอยู่ในรัศมี 48 กิโลเมตรของสำนักงาน EA แต่ละแห่งจะต้องเข้าออฟฟิศอย่างน้อยสัปดาห์ละ 3 วัน ส่วนตำแหน่งงานแบบ offsite ไม่ต้องเข้าออฟฟิศเลยจะถูกยกเลิกภายใน 3-24 เดือนข้างหน้า เว้นแต่อาศัยอยู่นอกรัศมี 48 กิโลเมตรจะได้รับการพิจารณาต่างหาก</p>\n<p>ที่มา - <a href=\"https://www.ign.com/articles/ea-pushes-full-return-to-office-effectively-ends-remote-hiring\">IGN</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/15/2025 - 11:47</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e5771db580a57b27fd746d21f4d6233bde551fe98b99b1dc8eba7209924f9ef","category":"Thai"}