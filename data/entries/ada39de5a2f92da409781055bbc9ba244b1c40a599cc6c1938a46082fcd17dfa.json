{"title":"จีนมีซีรี่ส์ใหม่ เกี่ยวกับความลำบากของบริษัทผลิตชิป ท่ามกลางมาตรการคว่ำบาตร ฉายทาง Youku","link":"https://www.blognone.com/node/134764","date":1689082560000,"content":"<div><div><div><p>Youku แพลตฟอร์มวิดีโอสตรีมมิ่งที่มี Alibaba เป็นเจ้าของ ปล่อยซีรี่ส์เรื่องใหม่ 我的中国芯 หรือชื่อภาษาอังกฤษ The Best Chip ซึ่งออกอากาศตอนแรกเมื่อวานนี้</p>\n<p>The Best Chip พูดถึงบริษัทเทคโนโลยีชื่อ Kai Tian Hui Zhi ซึ่งโฟกัสที่การวิจัยพัฒนาเครื่องจักรเทคโนโลยี DUV ที่ใช้ในการผลิตชิป โดยประธานบริษัทถูกควบคุมตัวระหว่างเดินทางไปต่างประเทศ ทำให้ภรรยาต้องมาบริหารงานบริษัทแทนท่ามกลางความท้าทายทั้งสถานการณ์การเงิน และปัจจัยภายนอก ซีรี่ส์ยังเล่าถึงสถานการณ์ลำบากของการถูกคว่ำบาตร ทำให้บริษัทชิปในจีนต้องพัฒนาเครื่องจักรขึ้นเองด้วย</p>\n<p>ปัจจุบันจีนถูกมาตรการคว่ำบาตรจากประเด็นสงครามทางการค้า ทำให้ไม่สามารถซื้อเครื่องจักรสำหรับโรงงานผลิตชิปจาก ASML ผู้ผลิตรายสำคัญของโลกได้ โดยมาตรการนี้<a href=\"https://www.blognone.com/node/126036\">เริ่มจาก EUV</a> ที่เป็นเทคโนโลยีขั้นสูง จนมา<a href=\"https://www.blognone.com/node/132988\">ถึง DUV</a> ที่มีความซับซ้อนรองลงมาด้วย</p>\n<p><a href=\"https://www.youku.tv/v/v_show/id_XNTk3OTYwMTQ1Mg==.html\">ดูเทรลเลอร์ได้ที่นี่</a></p>\n<p>ที่มา: <a href=\"https://www.bloomberg.com/news/articles/2023-07-10/china-s-struggle-to-make-advanced-chips-dramatized-in-new-series\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/cf9b65b3c240b5eb877b043ac56b51fa.png\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/youku\">Youku</a></div><div><a href=\"/topics/alibaba\">Alibaba</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ada39de5a2f92da409781055bbc9ba244b1c40a599cc6c1938a46082fcd17dfa","category":"Thai"}