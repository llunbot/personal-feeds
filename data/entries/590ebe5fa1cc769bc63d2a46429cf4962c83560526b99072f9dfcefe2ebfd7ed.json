{"title":"Oppo เซ็นสัญญาสิทธิบัตรกับ Nokia ยุติคดีฟ้องร้องสิทธิบัตรในยุโรป","link":"https://www.blognone.com/node/137858","date":1706147793000,"content":"<div><div><div><p>Oppo เซ็นสัญญาสิทธิบัตร 5G กับ Nokia ยุติ<a href=\"https://www.blognone.com/node/129738\">สงครามฟ้องร้องสิทธิบัตรในยุโรปที่ Oppo แพ้คดีจนถูกศาลสั่งห้ามขายมือถือ</a></p>\n<p>ตอนนี้ไม่มีรายละเอียดว่า Oppo ต้องจ่ายเงินให้ Nokia เท่าไร บอกแค่ว่า Oppo จะต้องจ่ายเงินให้ Nokia ต่อเนื่องเป็นเวลาหลายปี และทั้งสองฝ่ายจะยุติคดีฟ้องร้องกันในทุกประเทศ แต่ยังไม่บอกว่า Oppo จะพร้อมกลับมาทำตลาดมือถือในยุโรปอีกครั้งเมื่อไร</p>\n<p>การขายสิทธิการใช้งานสิทธิบัตรกลายเป็นแหล่งรายได้สำคัญของ Nokia ที่ระบุว่ามีสิทธิบัตรรวมกว่า 20,000 รายการ ในจำนวนนี้มี 6,000 รายการเกี่ยวข้องกับเทคโนโลยี 5G</p>\n<p>ที่มา - <a href=\"https://www.oppo.com/en/newsroom/ip/oppo-and-nokia-sign-5g-patent-cross-license-agreement/\">Oppo</a>, <a href=\"https://www.nokia.com/about-us/news/releases/2024/01/24/inside-information-nokia-signs-5g-patent-cross-license-agreement-with-oppo/\">Nokia</a></p>\n<p><img alt=\"No Description\" src=\"https://www.blognone.com/sites/default/files/externals/5c0f1d63917ce79e0e5681e6b749964c.jpg\" /></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/nokia\">Nokia</a></div><div><a href=\"/topics/patent\">Patent</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"590ebe5fa1cc769bc63d2a46429cf4962c83560526b99072f9dfcefe2ebfd7ed","category":"Thai"}