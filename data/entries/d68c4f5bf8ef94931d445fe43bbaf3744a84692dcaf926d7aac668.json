{"title":"ไมโครซอฟท์มั่นใจ Call of Duty เล่นบน Switch ได้ เพราะเอนจินปรับแต่งมาดีพอ","link":"https://www.blognone.com/node/132960","date":1678424329000,"content":"<div><div><div><p>คำถามที่หลายคนสงสัยหลัง<a href=\"https://www.blognone.com/node/132714\">ไมโครซอฟท์เซ็นสัญญากับนินเทนโด นำ Call of Duty ลง Nintendo Switch</a> คือเกมกราฟิกอลังการแบบ Call of Duty จะรันบน Switch ไหวรึเปล่า</p>\n<p>ไมโครซอฟท์ตอบคำถามนี้ในเอกสารที่ส่งให้ CMA หน่วยงานกำกับดูแลการค้าของสหราชอาณาจักร บอกว่าเอนจินเกม Call of Duty: Warzone นั้นรองรับฮาร์ดแวร์ที่หลากหลายอยู่แล้ว ทำให้สามารถเล่นบน Xbox One ที่ออกในปี 2015 และพีซีที่ใช้จีพียูของปี 2015 ได้ (Switch ออกปี 2017) นอกจากนี้เกม Call of Duty Mobile ก็ยังทำงานได้บนสมาร์ทโฟนที่มีประสิทธิภาพด้อยกว่า Switch เช่นกัน</p>\n<p>ไมโครซอฟท์ยังระบุว่า Activision มีประสบการณ์ปรับแต่งประสิทธิภาพของเกมให้เหมาะกับฮาร์ดแวร์ และในอุตสาหกรรมเกมเองก็มีเทคนิคมาตรฐานที่ใช้กันทั่วไป และยกตัวอย่างเกมต่างค่าย เช่น Apex Legends, Doom Eternal, Fortnite, Crysis 3 สามารถรันบน Switch ได้มาก่อนแล้ว</p>\n<p>ที่มา - <a href=\"https://www.theverge.com/2023/3/8/23631112/microsoft-call-of-duty-warzone-nintendo-switch-cma\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/9c2db9994ff54850e717ba6d6963e5ea.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"d68c4f5bf8ef94931d445fe43bbaf3744a84692dcaf926d7aac668","category":"Thai"}