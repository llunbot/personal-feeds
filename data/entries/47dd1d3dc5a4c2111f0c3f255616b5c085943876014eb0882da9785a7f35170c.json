{"title":"OnlyFans รายงานผลประกอบการประจำปี ยังคงเติบโตสูงทั้งรายได้และจำนวนครีเอเตอร์","link":"https://www.blognone.com/node/141884","date":1725726849000,"content":"<div><div><div><p>Fenix International บริษัทแม่ของแพลตฟอร์ม OnlyFans เปิดเผยผลประกอบการประจำปีการเงิน สิ้นสุดวันที่ 30 พฤศจิกายน 2023 รายได้รวมเพิ่มขึ้น 20% จากปีก่อนหน้าเป็น 1.3 พันล้านดอลลาร์ มีกำไรก่อหักภาษี 658 ล้านดอลลาร์ ส่วนจำนวนครีเอเตอร์เพิ่มขึ้น 29% เป็น 4.1 ล้านคน ส่วนผู้ชมหรือแฟนเพิ่มขึ้น 28% เป็น 305 ล้านคน</p>\n<p>OnlyFans บันทึกรายได้หลังจากหักส่วนแบ่งจากครีเอเตอร์ที่ประมาณ 20% โดยตัวเลขมูลค่าธุรกรรมบนแพลตฟอร์มสุทธิอยู่ที่ 6.6 พันล้านดอลลาร์</p>\n<p>การเติบโตของ OnlyFans เพิ่มขึ้นสูงในช่วงการระบาดของโควิด 19 อย่างไรก็ตามเมื่อสถานการณ์กลับสู่ปกติมีการคาดการณ์ว่า OnlyFans ก็น่าจะเหมือนแพลตฟอร์มออนไลน์หลายอย่างที่เติบโตสูงช่วงโควิด และหยุดเติบโตหลังจากนั้น แต่ตัวเลขที่ออกมาสะท้อนว่า OnlyFans อาจเป็นข้อยกเว้น เพราะยังเติบโตต่อในอัตราที่สูง</p>\n<p>ที่มา: <a href=\"https://www.businessinsider.com/onlyfans-users-annual-earnings-creators-2023-spend-2024-9\">Business Insider</a></p>\n<p><img src=\"https://www.blognone.com/sites/default/files/externals/1b05b15a42ca619a4e736fb48017f19f.png\" /></p>\n</div></div></div><div><div>Topics: </div><div><div><a href=\"/topics/onlyfans\">OnlyFans</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47dd1d3dc5a4c2111f0c3f255616b5c085943876014eb0882da9785a7f35170c","category":"Thai"}