{"title":"Microsoft อัพเดต Windows 10 v2004 ขึ้นไปให้ติดตั้ง WSL ได้ง่ายๆ ด้วยคำสั่งบรรทัดเดียว","link":"https://www.blognone.com/node/124002","date":1627791432000,"content":"<div><div><div><p><a href=\"https://www.blognone.com/node/119350\">เมื่อเดือนตุลาคมปีที่แล้ว</a> Microsoft ได้เปิดให้ผู้ใช้ Windows 10 Insider Preview สามารถติดตั้ง WSL (Windows Subsystem for Linux) ได้ง่ายๆ ด้วยคำสั่ง <strong>wsl --install</strong> ลดความยุ่งยากที่ปกติผู้ใช้ต้องเปิดการตั้งค่าบางอย่างรวมถึงติดตั้งแพคเกจเอง</p>\n<p>ล่าสุด Microsoft ได้เปิดให้ผู้ใช้ Windows 10 v2004 หรือสูงกว่า สามารถใช้งานฟีเจอร์แบบเดียวกันนี้ได้อย่างเป็นทางการแล้ว โดยต้องอัพเดต Windows ให้เป็นแพตช์ล่าสุดก่อน หรือถ้าจะเจาะจงแพตช์ มันคืออัพเดตรหัส <a href=\"https://support.microsoft.com/en-us/topic/july-29-2021-kb5004296-os-builds-19041-1151-19042-1151-and-19043-1151-preview-6aba536a-6ed2-41cb-bc3d-3980e8693cc4\">KB5004296</a> ที่เพิ่งปล่อยออกมา หากตรวจสอบในเครื่องตนเองแล้วมีแพตช์นี้ติดตั้งอยู่ก็พร้อมใช้งานได้เลย (ผมเช็คในเครื่องตัวเองขึ้นว่าเป็น Optional Update)</p>\n<p><img src=\"https://www.blognone.com/sites/default/files/externals/93479ceb34b46c820d2b92deef41fa1a.png\" /><em>ภาพโดย Microsoft</em></p>\n<p>การใช้คำสั่ง <strong>wsl --install</strong> ต้องรันจาก Command Prompt ด้วยสิทธิ์แอดมิน และโดยปกติจะติดตั้ง Ubuntu ให้เลย หลังติดตั้งเสร็จผู้ใช้เพียงรีสตาร์ทเครื่องก็พร้อมใช้งานทันที หรือหากต้องการใช้ดิสโทรอื่นก็สั่ง <strong>wsl --list --online</strong> เพื่อดูว่ามีดิสโทรอะไรให้ใช้บ้าง จากนั้นก็รัน <strong>wsl --install -d &lt;DistroName&gt;</strong> เพื่อติดตั้งดิสโทรที่ต้องการ</p>\n<p>นอกจากนี้ยังสั่งรัน <strong>wsl --update</strong> เพื่ออัพเดตเคอร์เนลของ WSL ได้เอง หรือหากต้องการถอยกลับก็สั่ง <strong>wsl --update rollback</strong> ได้ด้วย</p>\n<p>สุดท้าย ยังมีคำสั่ง <strong>wsl --status</strong> เพื่อดูข้อมูลทั่วไปของ WSL เช่นดิสโทรที่ใช้งานอยู่ และเวอร์ชันของเคอร์เนล</p>\n<p>ที่มา - <a href=\"https://devblogs.microsoft.com/commandline/install-wsl-with-a-single-command-now-available-in-windows-10-version-2004-and-higher/\">Microsoft Developer Blog</a></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/linux\">Linux</a></div><div><a href=\"/topics/wsl\">WSL</a></div><div><a href=\"/topics/microsoft\">Microsoft</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d781bee04c5c7db761cbeb34dc6de8e10fd1b86a3234e4992738981187d6816","category":"Thai"}