{"title":"Pixel Buds Pro เพิ่ม 2 สีใหม่ และอัพเดตฟีเจอร์หลายอย่างฝั่งซอฟต์แวร์","link":"https://www.blognone.com/node/136082","date":1696464972000,"content":"<div><div><div><p>กูเกิลประกาศอัพเดตหูฟังไร้สาย Pixel Buds Pro โดยไม่ได้ออกรุ่นใหม่ เป็นการเพิ่มความสามารถให้กับรุ่นเดิมที่<a href=\"https://www.blognone.com/node/128448\">ออกมาตั้งแต่ปีที่แล้ว</a> ผ่านการอัพเดตซอฟต์แวร์ ส่วนการเปลี่ยนแปลงด้านฮาร์ดแวร์มีเพียงเพิ่มสองสีใหม่ Bay และ Porcelain เพื่อให้เข้ากับตัวเลือก<a href=\"https://www.blognone.com/node/136078\">สีของ Pixel รุ่นใหม่</a></p>\n<p>ความสามารถและฟีเจอร์ใหม่ที่เพิ่มมาได้แก่ รองรับบลูทูธ Super Wide Band (SWB) ของ Pixel 8 และ Pixel 8 Pro ทำให้แบนด์วิธของการคุยเสียงมีมากขึ้น เสียงที่ได้จึงชัดและมีรายละเอียดมากขึ้นกว่าเดิม รวมทั้งรอบ Clear Calling ตัดเสียงรบกวนด้วย</p>\n<p>นอกจากนี้ยังมีฟีเจอร์ Conversation Detection ที่ Pixel Buds Pro ใช้ AI ตรวจจับดูว่าเรากำลังพูดคุยกับคนอื่นอยู่หรือไม่ หูฟังจะปรับลดเสียงดนตรีลงให้อัตโนมัติ โดยเราไม่ต้องถอดหูฟังออก ความสามารถอื่นที่เพิ่มมาได้แก่ ปรับปรุงลดดีเลย์กับ Pixel 8 และ Pixel 8 Pro สำหรับการเล่นเกม และระบบประมวลผล Hearing Wellness เพื่อแนะนำด้านสุขภาพจากพฤติกรรมการใช้งานหูฟัง และสุดท้ายแอป Pixel Buds ยังเพิ่มสำหรับ Chromebook ให้สามารถปรับตั้งค่าเพิ่มเติมขณะเชื่อมต่อได้ด้วย</p>\n<p>ที่มา: <a href=\"https://blog.google/products/pixel/pixel-buds-pro-update-2023/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/8bc459244ee311ad79e745a80d8c3b20.png\" /></p>\n</div></div></div><div><div>Topics: </div><div><div><a href=\"/topics/google-pixel-buds\">Google Pixel Buds</a></div><div><a href=\"/topics/earphones\">Earphones</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b0d891d05ad6ebc7d48eab3a48fba48a3efc67185409e4c1f53e47b9a54ce79","category":"Thai"}