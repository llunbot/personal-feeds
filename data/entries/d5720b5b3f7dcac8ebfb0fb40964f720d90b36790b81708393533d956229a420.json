{"title":"บริษัทผู้จัดจำหน่ายเกมอินดี้ Devolver Digital ขายหุ้น IPO เข้าตลาดหลักทรัพย์, Sony มาซื้อด้วย","link":"https://www.blognone.com/node/125712","date":1636189007000,"content":"<div><div><div><p>Devolver Digital บริษัทผู้จัดจำหน่ายเกมอินดี้ชื่อดังหลายๆ เกม (ที่ดังที่สุดคือ Fall Guys และซีรีส์ Serious Sam ทั้งหมด เกมอื่นได้แก่ Shadow Warrior, Minit, Loop Hero, Pikuniku, Ape Out เป็นต้น) ขายหุ้น IPO ในตลาดหลักทรัพย์ Alternative Investment Market (AIM) ซึ่งเป็นตลาดรองของตลาดหลักทรัพย์ลอนดอน (คล้าย MAI ของบ้านเรา) ใช้ตัวย่อว่า \"DEVO\"</p>\n<p>Devolver Digital เป็นบริษัทอเมริกันที่ก่อตั้งในปี 2009 เพื่อจัดจำหน่ายเกมให้นักพัฒนารายย่อย ทีมผู้ก่อตั้งเคยทำบริษัท Gathering of Developers มาก่อน และเปลี่ยนมาตั้งบริษัทใหม่เพื่อจัดจำหน่ายเกมในช่องทางดิจิทัลแทน เกมเด่นในช่วงแรกๆ คือซีรีส์ Serious Sam ซึ่งภายหลัง Devolver ก็ซื้อกิจการ Croteam สตูดิโอจากโครเอเชียผู้สร้างเกม Serious Sam เข้ามาอยู่ภายใต้สังกัดด้วย</p>\n<p>การขายหุ้น IPO ของ Devolver Digital ระดมทุนได้ 261 ล้านดอลลาร์ ตอนนี้มูลค่าบริษัทอยู่ที่ 950 ล้านดอลลาร์ บริษัทบอกว่าเลือกขายหุ้น IPO เพื่อตอบแทนทีมผู้ก่อตั้งและนักลงทุน (เช่น NetEase) รวมถึงนำเงินที่ระดมทุนไปขยายกิจการเพิ่มเติม สิ่งที่น่าสนใจคือ Sony Interactive Entertainment ก็เข้ามาซื้อหุ้นด้วย 5%</p>\n<p><img src=\"https://www.blognone.com/sites/default/files/externals/ae5efdb170552431e9d47949a89ae0e6.jpg\" /></p>\n<p>ที่มา - <a href=\"https://www.gamesindustry.biz/articles/2021-11-04-devolver-digital-valued-at-usd950m-as-it-floats-on-london-stock-exchange\">GamesIndustry.biz</a></p>\n</div></div></div><div><div>Topics: </div><div><div><a href=\"/topics/devolver-digital\">Devolver Digital</a></div><div><a href=\"/topics/ipo\">IPO</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/serious-sam\">Serious Sam</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5720b5b3f7dcac8ebfb0fb40964f720d90b36790b81708393533d956229a420","category":"Thai"}