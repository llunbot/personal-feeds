{"title":"Twitter เตรียมแก้ไขโทนสี ในเว็บดีไซน์ใหม่ หลังมีผู้ร้องเรียนว่าปวดหัว สายตาล้า จากการใช้งาน","link":"https://www.blognone.com/node/124233","date":1628991635000,"content":"<div><div><div><p>หลังจากที่ Twitter ประกาศ<a href=\"https://www.blognone.com/node/124186\">ปรับดีไซน์ของเว็บใหม่</a> โดยมีประเด็นสำคัญคือการใช้คู่สีที่ high contrast มากขึ้น เพื่อให้ผู้ใช้งานที่มีข้อจำกัด (accessibility) สามารถแยกความแตกต่างได้ง่ายขึ้น อย่างไรก็ตามทุกการเปลี่ยนแปลงย่อมมีอีกด้าน</p>\n<p>Twitter ยอมรับผ่านบัญชี <a href=\"https://twitter.com/TwitterA11y/status/1426344402142826497\">Twitter Accessibility</a> ว่าการปรับดีไซน์นี้ ทำให้ผู้ใช้งานจำนวนหนึ่งใช้งานได้ยากขึ้น ทั้งจากการปรับเปลี่ยนคู่สี และฟอนต์ Chirp โดยมีการร้องเรียนว่ามีอาการปวดศีรษะ หรือสายตาล้าเมื่อใช้งานไประยะเวลาหนึ่ง ซึ่ง Twitter จะทยอยแก้ไขปัญหาดังกล่าวต่อไป</p>\n<p>นอกจากนี้มีอีกประเด็น ที่ผู้ใช้งานสับสนกันมากคือปุ่ม Follow โดยคนที่เรายังไม่ติดตามจะเป็นปุ่ม Follow พื้นดำ ฟอนต์ขาว แต่ถ้าติดตามแล้วจะเป็นพื้นขาว ฟอนต์ดำ</p>\n<p>ที่มา: <a href=\"https://www.engadget.com/twitter-tones-down-buttons-eye-strain-154418283.html\">Engadget</a></p>\n<p><img src=\"https://www.blognone.com/sites/default/files/externals/14b9e749980d763fdef95d4f826cceaa.jpg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/design\">Design</a></div><div><a href=\"/topics/accessibility\">Accessibility</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96de18b2a94f10ff06175e838539d6025dc5eaa7a69ad753c443bd234b5d9859","category":"Thai"}