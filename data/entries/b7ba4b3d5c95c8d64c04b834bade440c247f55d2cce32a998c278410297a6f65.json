{"title":"จีนสั่งปรับเงิน Ant Group 3.5 หมื่นล้านบาท, Tencent 1.5 หมื่นล้านบาท ทำผิดกฎหมายการเงิน","link":"https://www.blognone.com/node/134737","date":1688784550000,"content":"<div><div><div><p>ธนาคารกลางของประเทศจีน (The People’s Bank of China) สั่งปรับ Ant Group ในเครือ Alibaba และ Tencent Holdings ในข้อหาทำผิดกฎหมายการเงินจีนหลายข้อ เช่น การคุ้มครองผู้บริโภค, การฟอกเงิน, การชำระเงิน หลังเข้าสอบสวนบริษัททั้งสองรายมาเป็นเวลานาน 2 ปี</p>\n<p>Ant Group โดนปรับเงิน 7.12 พันล้านหยวน (ราว 3.5 หมื่นล้านบาท) และ Tencent โดน 2.99 พันล้านหยวน (ราว 1.5 หมื่นล้านบาท)</p>\n<p>การสั่งปรับเงินบริษัทยักษ์ใหญ่ทั้งสองราย ซึ่งเป็นเจ้าของระบบจ่ายเงินออนไลน์ยอดนิยมของจีน (Alipay และ WeChat Pay) เป็นสัญญาณว่าการปราบปรามของรัฐบาลจีนสิ้นสุดลงแล้ว ส่งผลให้หุ้นของทั้ง Alibaba และ Tencent ดีดตัวขึ้นทันที เพราะนักลงทุนมองว่าช่วงเวลาเลวร้ายที่สุดผ่านไปแล้ว</p>\n<p>ที่มา - <a href=\"https://www.bloomberg.com/news/articles/2023-07-07/china-ends-probe-of-jack-ma-backed-ant-with-984-million-fine\">Bloomberg</a>, <a href=\"https://www.bbc.com/news/business-66139475\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/c8e175b8430bcce60d129bf313499c0d.jpg\" /></p>\n<p>ภาพจาก <a href=\"https://www.alizila.com/ant-financial-ai-powered-service-a-boon-for-china-asset-managers/\">Alizila</a></p>\n</div></div></div><div><div>Topics: </div><div><div><a href=\"/topics/ant-group\">Ant Group</a></div><div><a href=\"/topics/tencent\">Tencent</a></div><div><a href=\"/topics/china\">China</a></div><div><a href=\"/topics/alibaba\">Alibaba</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7ba4b3d5c95c8d64c04b834bade440c247f55d2cce32a998c278410297a6f65","category":"Thai"}