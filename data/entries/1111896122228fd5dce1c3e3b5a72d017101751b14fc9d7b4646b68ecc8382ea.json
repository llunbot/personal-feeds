{"title":"ผู้บริหาร Apple บอกปริมาณการค้นหาใน Google ผ่าน Safari ลดลงเป็นครั้งแรก เมื่อเมษายนที่ผ่านมา","link":"https://www.blognone.com/node/146312","date":1746658929000,"content":"<div><div><div><p>Eddy Cue รองประธานอาวุโสฝ่ายธุรกิจบริการของแอปเปิล ให้การต่อศาลในคดี<a href=\"https://www.blognone.com/node/145983\">พิจารณาแผนเยียวยาตลาด</a>ที่กระทรวงยุติธรรมสหรัฐ<a href=\"https://www.blognone.com/node/141254\">ฟ้องชนะกูเกิล</a> เรื่องผูกขาดธุรกิจค้นหาข้อมูล (Search)</p>\n<p>ความสัมพันธ์ของแอปเปิลกับกูเกิลที่สำคัญนั้น คือการมีระบบค้นหาของกูเกิลกำหนดไว้เป็นค่าเริ่มต้นใน Safari ซึ่งกูเกิลให้ส่วนแบ่งโฆษณากับแอปเปิล คิดเป็นรายได้ของแอปเปิลส่วนนี้ต่อปีถึงระดับ 2 หมื่นล้านดอลลาร์</p>\n<p>ประเด็นสำคัญที่ Cue เปิดเผยในศาลมีดังนี้</p>\n<ul>\n<li>ช่วงที่ผ่านมาแอปเปิลพิจารณาแนวทางให้ Safari ใช้ระบบค้นหาแบบ AI แทน ซึ่งตอนนี้หารืออยู่กับ Perplexity</li>\n<li>ปริมาณการค้นหาผ่าน Safari ลดลงเป็นครั้งแรกเมื่อเดือนเมษายน 2025 สะท้อนว่าคนอาจย้ายไปค้นหาผ่านช่องทางที่เป็นแชทบอต AI มากขึ้น</li>\n<li>แอปเปิลยังไม่คิดแทนที่ระบบค้นหาแบบ AI เป็นค่าเริ่มต้น แต่อยากเพิ่มเป็นตัวเลือก</li>\n<li>แอปเปิลยังมองว่ากูเกิลควรเป็นระบบค้นหาค่าเริ่มต้นบน Safari ต่อไป</li>\n<li>AI จะเป็นจุดตัดทางเทคโนโลยีที่สำคัญในอีก 10 ปีข้างหน้า คนอาจไม่ต้องการซื้อ iPhone แล้วก็ได้ เพราะอาจมีสิ่งใหม่เกิดขึ้น</li>\n</ul>\n<p>การเปิดเผยข้อมูลว่าปริมาณการค้นกูเกิลผ่าน Safari ที่ลดลง ทำให้ราคาหุ้นของ Alphabet บริษัทแม่กูเกิลลดลงทันที 8% หลังจากมีรายงานนี้</p>\n<p>ที่มา: <a href=\"https://www.bloomberg.com/news/articles/2025-05-07/apple-working-to-move-to-ai-search-in-browser-amid-google-fallout\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/84f640e3a10bf33818eab8db706eb0c2.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/apple\">Apple</a></div><div><a href=\"/topics/eddy-cue\">Eddy Cue</a></div><div><a href=\"/topics/safari\">Safari</a></div><div><a href=\"/topics/search-engine\">Search Engine</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1111896122228fd5dce1c3e3b5a72d017101751b14fc9d7b4646b68ecc8382ea","category":"Thai"}