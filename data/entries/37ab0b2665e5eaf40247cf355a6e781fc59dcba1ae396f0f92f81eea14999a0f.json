{"title":"Apple จะเริ่มผลิต AirPods จากโรงงานในอินเดียตั้งแต่ต้นปีหน้า","link":"https://www.blognone.com/node/143649","date":1734150145000,"content":"<div><div><div><p>Bloomberg รายงานว่าแอปเปิลจะเริ่มการผลิต AirPods จากโรงงานในประเทศอินเดียเป็นครั้งแรก ช่วงไตรมาสแรกของปี 2025 ที่โรงงาน Foxconn ในไฮเดอราบาด</p>\n<p>ในช่วงแรกสายการผลิตจะเป็นการทดสอบจำนวนหนึ่งก่อน แล้วเพิ่มกำลังการผลิตหลังจากนั้น ซึ่งถ้าเป็นไปตามแผน AirPods จะเป็นสินค้าตัวที่สอง ที่มีการประกอบขั้นตอนสุดท้ายพร้อมขายในอินเดีย ซึ่งสินค้าแรกก็คือ iPhone</p>\n<p>แอปเปิลร้องขอให้ Foxconn กระจายการผลิต<a href=\"https://www.blognone.com/node/136966\">มาที่โรงงานในอินเดีย</a>ตั้งแต่ปี 2023 ซึ่งสินค้าอย่าง AirPods ถูกเลือกมาพิจารณาว่าจะย้ายการผลิตหรือไม่เนื่องจากมีอัตรากำไรที่ต่ำ แต่แอปเปิลก็ผลักดันให้ย้ายมาในที่สุด</p>\n<p>การย้ายการผลิตมาที่อินเดียของสินค้าแอปเปิลมีสองปัจจัย ทั้งนโยบายของรัฐบาลอินเดีย ที่ต้องการจูงใจให้บริษัทต่าง ๆ ย้ายฐานการผลิตมาที่อินเดีย รวมทั้งแอปเปิลก็ต้องการลดการพึ่งพาโรงงานในจีนเป็นหลักตามปัญหาภูมิรัฐศาสตร์ที่เกิดขึ้น ปัจจุบัน AirPods มีการผลิตในสองประเทศคือจีนและเวียดนาม</p>\n<p>ที่มา: <a href=\"https://www.bloomberg.com/news/articles/2024-12-13/apple-to-begin-airpods-assembly-in-southern-india-by-early-2025\">Bloomberg</a></p>\n<p><img src=\"https://www.blognone.com/sites/default/files/externals/c3ee12a1f106a385d6ff5ad176275c76.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/apple\">Apple</a></div><div><a href=\"/topics/airpods\">AirPods</a></div><div><a href=\"/topics/foxconn\">Foxconn</a></div><div><a href=\"/topics/manufacturing\">Manufacturing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37ab0b2665e5eaf40247cf355a6e781fc59dcba1ae396f0f92f81eea14999a0f","category":"Thai"}