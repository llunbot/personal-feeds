{"title":"Lenovo ออกรายงาน CIO Playbook 2025 บริษัทอาเซียนยังตามหลังโลกในการนำ AI มาใช้ในธุรกิจ","link":"https://www.blognone.com/node/146634","date":1748318875000,"content":"<span>Lenovo ออกรายงาน CIO Playbook 2025 บริษัทอาเซียนยังตามหลังโลกในการนำ AI มาใช้ในธุรกิจ</span>\n\n  <div>\n    <div>Body</div>\n              <div><p>Lenovo เผยรายงาน CIO Playbook 2025 ซึ่งจัดทำร่วมกับบริษัทวิจัยตลาด IDC เป็นการสำรวจผู้ตอบแบบสอบถามทั่วโลก 2,900 คน โดยในจำนวนนี้เป็น CIO ในเอเชีย-แปซิฟิกกว่า 900 คน สิ่งที่พบคือ การประยุกต์ใช้ AI ของธุรกิจในกลุ่มอาเซียนพลัสยังถือว่าอยู่ในระดับเริ่มต้น</p>\n<p>ผลการสำรวจชี้ให้เห็นว่าธุรกิจ 56% ในเอเชีย-แปซิฟิก (อินเดีย, เกาหลีใต้, ญี่ปุ่น, ออสเตรเลีย, นิวซีแลนด์ และกลุ่มอาเซียนพลัส) อยู่ในขั้นตอนการประเมิน หรือวางแผนการนำ AI มาใช้งานทางธุรกิจในอีก 12 เดือนข้างหน้า</p>\n<p>ถ้าดูภาพระดับโลก ตัวเลขนี้จะอยู่ที่ 49% ในขณะที่อาเซียนพลัส (ไทย, สิงคโปร์, ฮ่องกง,ไต้หวัน ฟิลิปปินส์, มาเลเซีย และอินโดนีเซีย) อยู่ที่ 47% สะท้อนว่าบริษัทอาเซียนยังตามหลังโลกในการนำ AI มาใช้ในธุรกิจ</p>\n<p>สิงคโปร์เป็นผู้นำในกลุ่มอาเซียนพลัส ด้วยความพร้อมด้าน AI และโครงสร้างพื้นฐานที่ดี ส่วนกลุ่มอาเซียนพลัส (ยกเว้นสิงคโปร์) เพิ่งเริ่มนำ AI มาใช้ เพราะทรัพยากรและความเชี่ยวชาญจำกัด</p>\n<p>ส่วนข้อค้นพบอื่นที่น่าสนใจ ได้แก่:</p>\n<ul>\n<li>องค์กรในเอเชีย-แปซิฟิก มีความรู้สึก FOMO (กลัวตกรถ) ในเรื่อง AI ในช่วง 18 เดือนที่ผ่านมา</li>\n<li>อุปสรรคสำคัญของการนำ AI มาใช้คือ ROI</li>\n<li>ธุรกิจและองค์กรในเอเชีย-แปซิฟิก คาดหวัง ROI ที่ 3.6 เท่า จากการลงทุนในโปรเจ็ค AI</li>\n<li>ประเด็นด้านจริยธรรมและอคติเป็นความเสี่ยงอันดับแรกของการใช้งาน AI</li>\n<li>องค์กรระดับโลก 24% มีการกำกับดูแลและบริหารความเสี่ยงด้าน AI โดยสมบูรณ์ (อาเซียน 24%, เอเชีย-แปซิฟิก 25%)</li>\n<li>บริษัทต่าง ๆ ในโลกยังมีงบด้าน IT คงเดิม แต่ให้สัดส่วนไปใช้งานด้าน AI เพิ่ม 3.3 เท่า</li>\n</ul>\n<p>ที่มา: <a href=\"https://pages.lenovo.com/2025-ANZ-CIOPlaybook.html\">Lenovo</a></p>\n</div>\n          </div>\n<span><a href=\"https://www.blognone.com/user/sanitrachata\">sanitrachata</a></span>\n<span><time>Tue, 27/05/2025 - 11:07</time>\n</span>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e61b423d7a3032f0980e0a42fb02f4e095d53cca5d9ffe116d5a6b51f9ebf3e","category":"Thai"}