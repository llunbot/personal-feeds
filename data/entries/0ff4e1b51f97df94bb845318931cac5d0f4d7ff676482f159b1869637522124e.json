{"title":"ไม่มีใครแปลกใจ Skyrim ออก Anniversary Edition รวมเนื้อหา Creation Club วางขาย 11 พฤศจิกายนนี้","link":"https://www.blognone.com/node/124329","date":1629433038000,"content":"<div><div><div><p>ในงาน Quakecon วันนี้ Bethesda เปิดเผยว่าเตรียมวางขาย The Elder Scrolls V: Skyrim อีกครั้ง ในชื่อ Anniversary Edition ครบรอบ 10 ปี มาพร้อมภาคเสริมทุกภาค และรวม mod ยอดนิยมกว่า 500 ตัว จาก Creation Club ศูนย์รวม mod อย่างเป็นทางการของเกม ส่วนใหญ่มาจากผู้เล่นสร้างเอง และเพิ่มกิจกรรมใหม่ๆ เช่นการตกปลา ที่ทีมงานพัฒนาเพิ่มเข้ามา</p>\n<p>Skyrim ออกภาคพิเศษมาแล้วหลายครั้ง เคยออกทั้ง Legendary Edition ที่เป็นภาคหลักรวมภาคเสริมแบบออริจินัล, Special Edition ภาคหลักรวมภาคเสริม แบบอัพเกรดกราฟฟิกและลง Nintendo Switch, Skyrim VR ไว้เล่นกับระบบแว่น VR และ Skyrim: Very Special Edition ที่ให้ผู้เล่นเล่นได้ผ่านการคุยกับ Alexa ซึ่งเหมือนเป็นมุก April Fools แต่กลับทำออกมาจริง และเล่นได้จริง</p>\n<p>Skyrim Anniversary Edition เตรียมลง PS5, PS4, Xbox Series X|S, Xbox One และ PC แต่ไม่ลง Nintendo Switch ในวันที่ 11 พฤศจิกายนนี้ ซึ่งจะเป็นวันที่เกมวางจำหน่ายครบ 10 ปีพอดี</p>\n<p>ที่มา - <a href=\"https://kotaku.com/its-2021-and-bethesda-has-announced-another-skyrim-port-1847521204\">Kotaku</a></p>\n<p><img src=\"https://www.blognone.com/sites/default/files/externals/03f481f5225f448fc7b03287c2eef35c.png\" /></p>\n</div></div></div><div><div>Topics: </div><div><div><a href=\"/topics/skyrim\">Skyrim</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div><div><a href=\"/topics/elder-scrolls\">The Elder Scrolls</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ff4e1b51f97df94bb845318931cac5d0f4d7ff676482f159b1869637522124e","category":"Thai"}