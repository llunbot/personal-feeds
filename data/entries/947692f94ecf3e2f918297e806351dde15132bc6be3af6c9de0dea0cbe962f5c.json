{"title":"HMD เปิดตัว Barbie Phone โทรศัพท์มือถือฝาพับเรโทร ต่อเน็ตไม่ได้ กล้อง 0.3MP ภาพสไตล์ Y2K","link":"https://www.blognone.com/node/141713","date":1724891977000,"content":"<div><div><div><p>HMD เปิดตัว <strong>HMD Barbie Phone</strong> โทรศัพท์มือถือแบบฝาพับสไตล์เรโทร ที่ทำได้เฉพาะการโทรศัพท์และส่งข้อความ ไม่มีฟังก์ชันเชื่อมต่ออินเทอร์เน็ตหรือใช้งานแอปต่าง ๆ ตามที่บริษัทเคย<a href=\"https://www.blognone.com/topics/barbie\">ประกาศ</a>ก่อนหน้านี้</p>\n<p>HMD Barbie Phone เป็นความร่วมมือของ HMD กับ Mattel เจ้าของแฟรนไชส์ Barbie โทรศัพท์เป็นสีชมพู มีกระจกที่ฝาด้านหน้า แพ็คเกจในกล่องมาพร้อมสายคล้องโทรศัพท์ในรูปแบบสร้อยข้อมือ และสติกเกอร์สำหรับตกแต่งลวดลายตามต้องการ การตัดฟีเจอร์อินเทอร์เน็ตออกไปทำให้ Barbie Phone เป็นทางเลือกสำหรับคนที่ต้องการทำ Social Detox ห่างจากสมาร์ทโฟน ด้วยตัวเลือกเสียงเตือนที่ให้ความรู้สึกผ่อนคลาย</p>\n<p>สเป็กฮาร์ดแวร์อื่นมีดังนี้</p>\n<ul>\n<li>กล้องหน้าความละเอียด 0.3MP สำหรับผู้ใช้งานที่ต้องการภาพความละเอียดไม่สูงสไตล์ Y2K มีแฟลช</li>\n<li>หน่วยความจำ รอม 128MB แรม 64MB เพิ่ม MicroSD ได้สูงสุด 32GB</li>\n<li>ซีพียู T107 ระบบปฏิบัติการ S30+</li>\n<li>รองรับบลูทูธ 5.0, ช่องหูฟัง 3.5 มม.</li>\n<li>ชาร์จ USB-C แบตเตอรี 1450mAh</li>\n<li>น้ำหนัก 123.5 กรัม</li>\n</ul>\n<p>ราคาขายในสหราชอาณาจักรอยู่ที่ 99 ปอนด์ ในอเมริกาจะมีขายเร็ว ๆ นี้</p>\n<p>ที่มา: <a href=\"https://www.hmd.com/en_int/press/your-barbie-dream-phone-is-now-a-reality-press-release\">HMD</a></p>\n<p><img alt=\"No Description\" src=\"https://www.blognone.com/sites/default/files/externals/ac4ef62dc3a4502c94b0df490055760d.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/22763a528f854c50f17f2a00c6b0cb8e.png\" /></p>\n<p><img src=\"https://images.ctfassets.net/wcfotm6rrl7u/11bJz1Z01CS3Ht6dGzHS00/2f95956bba8c3fcc5de68ff87f0c4865/PressRelease-HMD_Barbie_Phone-Box-Secondary.png?w=1593&amp;h=1195&amp;fm=avif&amp;q=88\" /></p>\n</div></div></div><div><div>Topics: </div><div><div><a href=\"/topics/hmd-global\">HMD Global</a></div><div><a href=\"/topics/feature-phone\">Feature Phone</a></div><div><a href=\"/topics/barbie\">Barbie</a></div><div><a href=\"/topics/mattel\">Mattel</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"947692f94ecf3e2f918297e806351dde15132bc6be3af6c9de0dea0cbe962f5c","category":"Thai"}