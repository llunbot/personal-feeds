{"title":"Assassin’s Creed Nexus VR เผยเทรลเลอร์ ให้เล่นเป็นตัวละคร 3 ตัวจากภาคหลัก","link":"https://www.blognone.com/node/134315","date":1686626213000,"content":"<div><div><div><p>Ubisoft เผยข้อมูลและเทรลเลอร์ของเกม Assassin’s Creed Nexus VR เกม VR สำหรับแพลตฟอร์ม Meta Quest ที่<a href=\"https://www.blognone.com/node/134128\">เพิ่งประกาศข่าวช่วงต้นเดือน</a></p>\n<p>จากเทรลเลอร์ทำให้เราเห็นว่าสามารถรับบทเป็นตัวเอกของเกม  Assassin’s Creed จำนวน 3 ภาค ได้แก่ Ezio (ภาค II ในอิตาลี), Kassandra (ภาค Odyssey ในกรีซโบราณ) และ Connor (ภาค III ในอเมริกา) เป้าหมายคือให้ผู้เล่นได้สวมบทเป็นตัวเอกที่ชื่นชอบของหลายภาคได้พร้อมกันในเกมเดียว ส่วนเหตุการณ์ในเกมเป็นเนื้อเรื่องหลังเกมภาคหลักทั้ง 3 ภาคที่ Ubisoft แต่งเพิ่มเข้ามาโดยอิงกับประวัติศาสตร์ยุคนั้น</p>\n<p>การเป็นเกม VR ทำให้เกมภาคนี้เป็นมุมมองบุคคลที่หนึ่ง เปิดให้ผู้เล่นปีนป่ายไปตามยอดตึก ซ่อนเร้น แฝงตัวลอบสังหาร  มีท่าสะบัดข้อมือเพื่อชักมีดที่ซ่อนไว้ออกมา ได้อารมณ์มือสังหารอย่างเต็มที่</p>\n<p>ทีมผู้สร้างบอกว่าเกมไม่ได้เป็นโอเพนเวิลด์เหมือนภาค Odyssey หรือ Valhalla แต่ฉากในเมืองก็ใหญ่พอสำหรับการสำรวจได้เพลิดเพลิน</p>\n<p>เกมภาค Nexus VR เป็นเอ็กซ์คลูซีฟของ Meta Quest 2, Meta Quest Pro, Meta Quest 3 กำหนดขายช่วงปลายปี 2023</p>\n<p><img alt=\"No Description\" src=\"https://www.blognone.com/sites/default/files/externals/fc37512285faa5b6d2eb1734a6909831.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b92c9a17231b935aaefab87c706632d4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c4142c31468382009cb70c8a8ffb3d8d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c573cba8894df5dfd6658ee13cb80843.jpg\" /></p>\n<p>ที่มา - <a href=\"https://news.ubisoft.com/en-gb/article/14FPy9oly95ZNJ3w4tTTg9/how-assassins-creed-nexus-vr-lets-players-become-master-assassins\">Ubisoft</a></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/virtual-reality\">Virtual Reality</a></div><div><a href=\"/topics/oculus\">Oculus</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31b5de1cb37278342956fa162b61aac96f76e1062f86923c61a24f9c654fe668","category":"Thai"}