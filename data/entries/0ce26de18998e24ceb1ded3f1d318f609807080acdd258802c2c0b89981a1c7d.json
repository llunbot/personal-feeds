{"title":"ไมโครซอฟท์เปิดตัว TypeSpec ภาษาระดับสูงสำหรับกำหนดนิยาม API","link":"https://www.blognone.com/node/139585","date":1714871543000,"content":"<div><div><div><p>ไมโครซอฟท์เปิดตัวภาษา <strong>TypeSpec</strong> ไม่ได้เป็นภาษาโปรแกรมมิ่งโดยตรง แต่เป็นภาษาระดับสูงสำหรับกำหนดนิยาม API (high-level API definition language) ที่ได้อิทธิพลมาจาก TypeScript และ C#</p>\n<p><a href=\"https://typespec.io/\">TypeSpec</a> ถูกสร้างขึ้นเพื่อเป็นภาษากลาง ทำ abstraction ของโมเดล แล้วนำไปแปลงเป็นภาษาหรือสเปกอื่นๆ (ที่ยาวและละเอียดกว่า) อีกที เช่น OpenAPI (YAML), JSON Schema, Protobuf ช่วยอำนวยความสะดวกในการใช้งาน เพราะตัว TypeSpec ออกแบบมาใช้สั้นกระชับ แต่ยังสามารถนิยามโครงสร้างข้อมูลหรือ API ที่ซับซ้อนได้ และเน้นการนำนิยามไปใช้ซ้ำ (reuse) ในโอกาสอื่นๆ ได้</p>\n<p>การที่มันเป็นภาษาของไมโครซอฟท์ ทำให้เครื่องมืออย่าง Visual Studio และ VS Code รองรับเป็นอย่างดี ไมโครซอฟท์ยังเปิดเผยว่านำ TypeSpec ไปใช้เองภายใน (dogfooding) กับบริการในเครือ Azure หลายตัว รวมถึง <a href=\"https://learn.microsoft.com/en-us/graph/overview\">Microsoft Graph</a> แพลตฟอร์ม API ของ Microsoft 365 ด้วย</p>\n<p>ที่มา - <a href=\"https://typespec.io/blog/2024-04-25-introducing\">TypeSpec</a></p>\n<p>ตัวอย่างการแปลง TypeSpec เป็น OpenAPI YAML</p>\n<p><img alt=\"No Description\" src=\"https://www.blognone.com/sites/default/files/externals/f56f63c6983cbd650babe84a1a724e28.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/programming\">Programming</a></div><div><a href=\"/topics/api\">API</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ce26de18998e24ceb1ded3f1d318f609807080acdd258802c2c0b89981a1c7d","category":"Thai"}