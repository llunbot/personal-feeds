{"title":"Apple ไลฟ์สดขายสินค้าบนแอปอีคอมเมิรซ์ของจีน แต่ไม่จัดโปรเน้นขายเรื่องราวแทน","link":"https://www.blognone.com/node/134610","date":1688105404000,"content":"<div><div><div><p>น่าจะเป็นภาพที่ไม่ค่อยคุ้นตามากนักกับการที่ Apple ทำตลาดผ่านการไลฟ์สดบนอีคอมเมิร์ซ แต่เหตุการณ์นี้ก็เกิดขึ้นแล้วในประเทศที่การไลฟ์สินค้า เป็นช่องทางที่ได้รับความนิยมสูงอย่างจีน</p>\n<p>Reuters รายงานว่าการไลฟ์สดของ Apple ในช่วงเดือนพฤษภาคมที่ผ่านมา เป็นการว่าจ้างผู้เชี่ยวชาญผลิตภัณฑ์ท้องถิ่น และมีคนรับชมมากกว่า 1.3 ล้านคนภายใน 1 ชม. และกดไลค์กว่า 3 แสนราย</p>\n<p>แต่ที่น่าสนใจคือแนวทางการไลฟ์ขายของของ Apple ยังคงใช้วิธีการซอฟท์เซลส์ตามสไตล์ตัวเอง คือเน้นไปที่เรื่องราวของผลิตภัณฑ์แทน อย่างการเล่าเรื่องการสร้างหนังด้วย iPhone หรือการใช้ Apple Watch ช่วยออกกำลังกาย ซึ่งแตกต่างจากวิธีการไลฟ์ขายของทั่วไป ที่เราจะคุ้นเคยกับการลดแลกแจกแถมส่วนสด ฮาร์ดเซลส์กันอย่างหนักหน่วง</p>\n<p>จริงๆ นอกจาก Apple แล้ว มีหลายแบรนด์ในจีนเริ่มเปลี่ยนจากการเสนอโปรโมชัน ลดแลกแจกแถม มาเป็นการให้ความสำคัญกับเรื่องราวผ่านสินค้ามากขึ้นด้วยเช่นกัน</p>\n<p>ทั้งนี้การไลฟ์ขายสินค้าในประเทศจีนเริ่มได้รับความนิยมอย่างมาก ตั้งแต่เกิดการะบาดของไวรัสโควิด-19  โดยมีการจ้างโฮสต์เพื่อสตรีมมากกว่า 1.23 ล้านคน ในปี 2563 การสตรีมขายสินค้ายังสร้างยอดขายในจีนสูงถึง 4.8 แสนล้าน ดอลลาร์ เมื่อปีที่แล้ว และมีแนวโน้มที่จะเพิ่มขึ้นอีก 30% ในปีนี้ การเติบโตอย่างก้าวหน้าของการสตรีมนี้ทำให้บริษัทและต่าง ๆ หันมาให้ความสนใจแนวทางนี้มากขึ้น</p>\n<p>ที่มา : <a href=\"https://www.reuters.com/business/retail-consumer/brands-focus-stories-refining-china-livestreaming-boost-profits-2023-06-28/\">Reuters</a>, via <a href=\"https://9to5mac.com/2023/06/29/apple-livestreaming/\">9to5Mac</a></p>\n<p><img src=\"https://www.blognone.com/sites/default/files/externals/dced9f80bb46c07e81d7957bd2bcbeed.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/e-commerce\">E-commerce</a></div><div><a href=\"/topics/china\">China</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b84b828ede4d4d7c0c1e6d0d7e0ef3be9c428ca2dbd008a0d08be0a5c02c5f97","category":"Thai"}