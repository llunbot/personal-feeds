{"title":"คาด OpenAI จะเปิดตัว GPT-5 ให้ใช้งานช่วงกลางปีนี้ เริ่มทดสอบกับลูกค้าองค์กรแล้ว","link":"https://www.blognone.com/node/138805","date":1710908111000,"content":"<div><div><div><p>Business Insider อ้างแหล่งข่าวภายใน OpenAI เปิดเผยแผนการออกโมเดลแชทบอตตัวใหม่ <strong>GPT-5</strong> ในช่วงกลางปีนี้ ซึ่งแปลว่าเราจะได้เห็นโมเดลแชตบอทใหม่ในอีกไม่กี่เดือนข้างหน้านี้</p>\n<p>รายงานบอกว่าตอนนี้มีลูกค้าองค์กรบางราย ได้เข้าร่วมโครงการทดสอบ GPT-5 ตลอดจนเครื่องมือใหม่ ๆ ของ ChatGPT แล้วด้วย ซีอีโอของบริษัทที่ได้ทดสอบแล้วแห่งหนึ่งบอกว่า GPT-5 ทำงานดีขึ้นมากอย่างเห็นได้ชัด ซึ่งเวอร์ชันที่ทดสอบเป็นการปรับแต่งให้เข้ากับการใช้งานในองค์กร</p>\n<p>สถานะของ GPT-5 ตอนนี้ยังเทรนข้อมูลอยู่ โดยหากการเทรนเสร็จสิ้น ขั้นตอนถัดไปจะส่งต่อให้ทีมประเมินความปลอดภัยภายใน OpenAI หรือ Red Team เพื่อพิจารณาและเผยแพร่ต่อสาธารณะต่อไป</p>\n<p>ที่มา: <a href=\"https://www.businessinsider.com/openai-launch-better-gpt-5-chatbot-2024-3\">Business Insider</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2cf1d2b9348e48154df8bf4777ac81b687377612b8879a982276944a4cc3f8f0","category":"Thai"}