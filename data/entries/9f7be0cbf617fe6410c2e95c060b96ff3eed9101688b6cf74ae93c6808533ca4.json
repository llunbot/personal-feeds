{"title":"รวมข่าวลือ iPhone 17: กล้องหลังเป็น 48MP ทั้งหมด, แรมเพิ่มเป็น 12GB - iPhone 18 ใช้ชิป C2 ทั้งหมด","link":"https://www.blognone.com/node/145352","date":1742384531000,"content":"<div><div><div><p>ช่วงสองสามวันนี้มีข่าวลือเกี่ยวกับ iPhone รุ่นใหม่หลายข่าว เลยรวมไว้ทีเดียวเลย รายละเอียดดังนี้</p>\n<p>เริ่มที่ iPhone 17 โดย Jeff Pu นักวิเคราะห์จาก GF Securities บอกว่ารุ่น iPhone 17 Pro และ iPhone 17 Pro Max จะได้กล้องหลังเทเล 48MP จากเดิม 12MP ทำให้กล้องทั้งสามตัวเป็น 48MP ทั้งหมด กล้องหน้ายังอัปเกรดเป็น 24MP ด้วย นอกจากนี้แรมจะเพิ่มจาก 8GB เป็น 12GB ด้วย ส่วนชิปที่ได้เป็น A19 Pro พัฒนาด้วยเทคโนโลยี 3 นาโนเมตร Gen 3 ของ TSMC</p>\n<p>Jeff Pu ยังให้ข้อมูลเรื่องสินค้าพกพาจอพับได้ ซึ่งแอปเปิลนั้นมีข่าวลือสลับไปมาบ่อย ข้อมูลนี้บอกว่า อุปกรณ์จอพับได้มี 2 อย่างคือ iPhone จอขนาด 7.8 นิ้ว ส่วนอีกตัว หน้าจอใหญ่ถึง 18.8 นิ้ว จึงไม่แน่ใจว่าควรเรียก iPad ยักษ์ หรือ MacBook ไฮบริดจอทัชสกรีนกันแน่ ซึ่งจุดตัดสินคือระบบปฏิบัติการที่รัน โดยเขาบอกว่าน่าจะเป็น macOS มากกว่า</p>\n<p>จากนั้นข้ามไปปีหน้าที่ iPhone 18 ซึ่ง Jeff Pu บอกว่า แอปเปิลน่าจะเริ่มนำชิปโมเด็มที่พัฒนาเองมาใช้กับ iPhone ทุกรุ่นตั้งแต่ปีหน้า โดยปีนี้ <a href=\"https://www.blognone.com/node/144793\">Apple C1</a> ใช้กับเฉพาะ <a href=\"https://www.blognone.com/node/144792\">iPhone 16e</a> และคาดว่าใช้กับ iPhone 17 Air เท่านั้น ซึ่งชิปที่ใช้ใน iPhone 18 จะเป็นรุ่นใหม่หรือเรียกเองตอนนี้ว่า C2</p>\n<p>ที่มา: MacRumors <a href=\"https://www.macrumors.com/2025/03/18/iphone-17-pro-12gb-ram-48mp-telephoto/\">[1]</a>, <a href=\"https://www.macrumors.com/2025/03/17/apple-foldable-macos-prediction/\">[2]</a> และ 9to5Mac <a href=\"https://9to5mac.com/2025/03/17/apple-expected-to-bring-new-version-of-its-5g-modem-to-iphone-18-pro-models/\">[1]</a>, <a href=\"https://9to5mac.com/2025/03/17/iphone-17-24-megapixel-camera/\">[2]</a></p>\n<p><img src=\"https://www.blognone.com/sites/default/files/externals/3407a90545075e46457e67f3d3d3dfed.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-17\">iPhone 17</a></div><div><a href=\"/topics/iphone-18\">iPhone 18</a></div><div><a href=\"/topics/foldable\">Foldable</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f7be0cbf617fe6410c2e95c060b96ff3eed9101688b6cf74ae93c6808533ca4","category":"Thai"}