{"title":"Sonos เตรียมเปิดตัวสินค้าใหม่วันอังคารนี้ คาดว่าเป็นเฮดโฟน Sonos Ace","link":"https://www.blognone.com/node/139836","date":1716161289000,"content":"<div><div><div><p>Sonos <a href=\"https://www.instagram.com/reel/C7JuZ-WuvQL/\">ประกาศ</a>เปิดตัวสินค้าใหม่ในวันที่ 21 พฤษภาคมนี้ โดยบอกว่าเป็นสินค้าที่มีการเรียกร้องให้ทำมากที่สุดที่เคยมีมาของ Sonos</p>\n<p>ถึงแม้ Sonos ไม่ได้บอกว่าจะเปิดตัวอะไร แต่คำใบ้ที่ว่าเป็นสินค้าที่เรียกร้องมากที่สุด รวมกับ<a href=\"https://www.blognone.com/node/136799\">ข่าวลือ</a>ก่อนหน้านี้ ทำให้มีโอกาสเป็นเฮดโฟน Sonos Ace ซึ่งมีข่าวหลุดออกมาก่อนหน้านี้นั่นเอง</p>\n<p>ก่อนหน้านี้ Sonos เพิ่งประกาศยกเครื่องแอปครั้งใหญ่ ทำให้คาดเดาว่าแอปที่ปรับปรุงใหม่นี้ก็เพื่อรองรับการเชื่อมต่ออุปกรณ์เสริมใหม่คือเฮดโฟน</p>\n<p>สินค้าใหม่อีกตัวที่คาดว่า Sonos อาจเปิดตัวด้วยเร็ว ๆ นี้ คือลำโพงพกพา Roam 2 ที่มีการปรับปรุงคุณภาพเสียงจากรุ่นก่อนหน้า <a href=\"https://www.blognone.com/node/121621\">Roam</a> และ <a href=\"https://www.blognone.com/node/127405\">Roam SL</a></p>\n<p>ที่มา: <a href=\"https://www.theverge.com/2024/5/19/24160259/sonos-teasing-new-propduct-announcement-ace-headphones-tuesday-may-21\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/43429594cb7846a127686168345141d9.jpeg\" /></p>\n</div></div></div><div><div>Topics: </div><div><div><a href=\"/topics/sonos\">Sonos</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89064dc61559c3ec1aef76f7e304825ccb8909d020706b245d6f866b80a2ec70","category":"Thai"}