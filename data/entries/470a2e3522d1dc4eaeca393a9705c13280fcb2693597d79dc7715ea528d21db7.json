{"title":"อีเมลภายใน Jim Ryan บอกอีกอย่าง ไม่กังวลไมโครซอฟท์เอ็กซ์คลูซีฟ Call of Duty เลย","link":"https://www.blognone.com/node/134514","date":1687529142000,"content":"<div><div><div><p>ในดีลไมโครซอฟท์ซื้อ Activision Blizzard เราเห็น Jim Ryan ซีอีโอของ Sony Interactive Entertainment ออกโรงคัดค้านอย่างแข็งขัน โดยอ้างเรื่องกลัวเกม Call of Duty จะเป็นเอ็กซ์คลูซีฟของ Xbox และส่งผลกระทบในการแข่งขันของตลาดคอนโซล</p>\n<p>อย่างไรก็ตาม ในการสอบสวนของ FTC ที่มีหลักฐานเป็นอีเมลภายในของ Jim Ryan ส่งถึงลูกน้องในช่วง 2 วันถัดมาหลังข่าวไมโครซอฟท์ประกาศซื้อ Activision ในอีเมลฉบับนี้ Ryan กลับแสดงความมั่นใจว่าไมโครซอฟท์ไม่ทำเอ็กซ์คลูซีฟแน่ เพราะไมโครซอฟท์คิดใหญ่กว่านั้น เขามีโอกาสได้พูดคุยกับ Phil Spencer หัวหน้าทีม Xbox และ Bobby Kotick ซีอีโอ Activision Blizzard และเชื่อว่าโซนี่จะได้ Call of Duty ต่อไปอีกหลายปี พวกเราถือว่าโอเคมาก</p>\n<blockquote><p>“They’re thinking bigger than that and they have the cash to make moves like this. I’ve spent a fair bit of time with with [Microsoft Gaming CEO Phil Spencer] and [Activision Blizzard CEO Bobby Kotick] over the past day, and I’m pretty sure we will continue to see [Call of Duty] on PlayStation for many years to come.”</p>\n<p>\"We'll be okay. We'll be more than okay.\"</p>\n</blockquote>\n<p>ฝั่งไมโครซอฟท์เองยืนยันเสมอว่า Call of Duty จะอยู่กับ PlayStation ต่อไป และ<a href=\"https://www.blognone.com/node/132724\">เสนอดีลระยะยาว 10 ปีให้</a> แม้ฝั่งโซนี่ไม่ยอมรับดีลนี้ก็ตาม</p>\n<p>ที่มา - <a href=\"https://www.eurogamer.net/in-private-playstation-didnt-seem-concerned-about-xbox-exclusivity-for-call-of-duty-at-all\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/81984cf431fb22ad44708072e022dd06.jpg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/call-of-duty\">Call of Duty</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/ftc\">FTC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"470a2e3522d1dc4eaeca393a9705c13280fcb2693597d79dc7715ea528d21db7","category":"Thai"}