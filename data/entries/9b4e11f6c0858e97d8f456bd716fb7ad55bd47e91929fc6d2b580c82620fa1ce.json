{"title":"เกม Final Fantasy XVI ประกาศลดราคา 20% แล้ว หลังเกมวางขายเพียง 3 เดือน","link":"https://www.blognone.com/node/135530","date":1693471128000,"content":"<div><div><div><p>Final Fantasy XVI เกมภาคหลักภาคที่ 16 ของ Final Fantasy ประกาศลดราคาเกมเป็นครั้งแรกแล้วหลังวางจำหน่ายได้เพียง 3 เดือน (ตัวเกมออกเมื่อวันที่ 22 มิถุนายนที่ผ่านมา) โดยลดราคาทั้งเวอร์ชัน Standard และ Deluxe ในรูปแบบดิจิทัล</p>\n<p>ราคาเกมของเวอร์ชัน Standard ลดราคาเหลือ 1,832 บาท จากราคาเต็ม 2,290 บาท ส่วนเวอร์ชัน Deluxe ลดราคาเหลือ 2,312 บาท จากราคาเต็ม 2,890 บาท จุดที่แตกต่างกันระหว่าง Standard กับ Deluxe คือเวอร์ชัน Standard จะได้แค่ตัวเกม แต่ Deluxe จะได้ Mini Soundtrack และ Mini Artbook แบบดิจิทัลเพิ่มเข้ามา โดยเกมทั้ง 2 เวอร์ชันจะลดราคาถึงวันที่ 6 กันยายนนี้เท่านั้นใน PlayStation Store</p>\n<p><img alt=\"No Description\" src=\"https://www.blognone.com/sites/default/files/externals/bdca11e1e8fff8f55524a2c2a5ca69d9.png\" /></p>\n<p>เกม Final Fantasy XVI ถือเป็นเกมภาคหลักภาคแรกของซีรี่ส์ที่เปลี่ยนจากเกม RPG มาเป็น Action แบบเต็มตัว โดยตัวเกมได้รับเสียงตอบค่อนข้างแตกจากบรรดาแฟนเกมแม้ว่าคะแนนรีวิวของเกมเฉลี่ยใน Metacritic จะอยู่ที่ 87/100 ก็ตาม ส่วนทางด้านยอดขายมีเพียงข้อมูลจาก Square Enix ที่บอกว่ายอดขายมากกว่า 3 ล้านชุดภายใน 7 วัน</p>\n<p>ไม่ว่าการลดราคาครั้งนี้มีนัยยะอะไรหรือไม่แต่ทางฝั่งเกมตะวันตกที่ออกไล่เลี่ยกันอย่าง Diablo 4 ก็ลดราคา 25% ใน <a href=\"https://us.shop.battle.net/en-us/product/diablo-iv?p=1067098\">Battle.net</a> และ <a href=\"https://www.xbox.com/en-US/games/store/diablo-iv---standard-edition/9PP97VC2BL8H\">Xbox Store</a> ด้วยเช่นกัน ไม่แน่ว่านี่อาจจะเป็นการกระตุ้นยอดขายตามปกติของอุตสาหกรรมเกมไปแล้วก็เป็นได้</p>\n<p><img alt=\"No Description\" src=\"https://www.blognone.com/sites/default/files/externals/3a733bba6ead6173659f8a998e7a0c6b.jpg\" /></p>\n<p>ที่มา - <a href=\"https://store.playstation.com/en-th/product/HP0082-PPSA10666_00-FF16ASIA00000002\">PlayStation Store</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b4e11f6c0858e97d8f456bd716fb7ad55bd47e91929fc6d2b580c82620fa1ce","category":"Thai"}