{"title":"โรงงาน Western Digital ในไทยเข้ากลุ่ม Global Lighthouse Network จาก World Economic Forum หลังใช้เทคโนโลยีพัฒนาการผลิต","link":"https://www.blognone.com/node/125015","date":1632976651000,"content":"<div><div><div><p>โรงงาน Western Digital ในจังหวัดปราจีนบุรี ได้เข้าร่วมกลุ่ม <a href=\"https://www.weforum.org/projects/global_lighthouse_network\">Global Lighthouse Network</a> ของ World Economic Forum ในแง่โรงงานที่มีเทคโนโลยีการผลิตล้ำสมัย โดยเป็นโรงงานแรกในประเทศไทยที่จัดเป็น end-to-end (E2E) Lighthouse ที่มีนวัตกรรมและเสริมกำลังการผลิตแรงงานไปอีกระดับ ในยุคปฏิวัติอุตสาหกรรมครั้งที่ 4 (4IR - Fourth Industrial Revolution) หรืออุตสาหกรรม 4.0</p>\n<p>Global Lighthouse Network เป็นกลุ่มโรงงานอุตสาหกรรมที่สามารถใช้เทคโนโลยีอุตสาหกรรม 4.0 มาสร้างประโยชน์ในเชิงธุรกิจได้จริง ไม่ใช่เพียงการสาธิตโครงการนำร่องเท่านั้น ปัจจุบันมีโรงงานที่อยู่ในกลุ่ม 90 แห่ง และโรงงานของ WD ได้เข้าร่วมกลุ่มพร้อมกันทั้งโรงงานในไทยและมาเลเซีย</p>\n<p>โรงงานของ WD ที่เข้าร่วมกลุ่มครั้งนี้เป็นโรงงานผลิตฮาร์ดดิสก์ ที่นำเทคโนโลยีปัญญาประดิษฐ์ หุ่นยนต์ และ IoT มาเปลี่ยนโรงงานให้สามารถติดตามกระบวนการผลิตได้ทั้งระบบแบบเรียลไทม์ เก็บข้อมูลมาใช้วิเคราะห์คาดการณ์และปรับปรุงระบบ จนเพิ่มผลผลิตได้มากขึ้นถึง 123% ลดต้นทุนจากการสั่งซื้อได้ 32% ลดปริมาณการส่งผลผลิตคืนได้ 43% และลดต้นทุนจากการแก้ไขงานได้ 41%</p>\n<p><img src=\"https://www.blognone.com/sites/default/files/externals/e67d15cf0ca425f60921f89d8b98d401.jpg\" /></p>\n<p>ที่มา - งานแถลงข่าว Western Digital, <a href=\"https://www.westerndigital.com/company/corporate-sustainability\">BusinessWire</a>, <a href=\"https://www3.weforum.org/docs/WEF_Global_Lighthouse_Network_Unlocking_Sustainability_Through_4IR.pdf\">WEF</a></p>\n</div></div></div><div><div>Topics: </div><div><div><a href=\"/topics/western-digital\">Western Digital</a></div><div><a href=\"/topics/world-economic-forum\">World Economic Forum</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4f237adbe9548333dc412af3c1bab12c553a8ddb872ccbae6ee9adf30096d1d","category":"Thai"}