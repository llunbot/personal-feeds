{"title":"Adobe Lightroom เพิ่มฟีเจอร์ Quick Actions แก้ไขภาพด้วย AI จบในคลิกเดียว","link":"https://www.blognone.com/node/142556","date":1728951702000,"content":"<div><div><div><p>Adobe Lightroom เปิดตัวฟีเจอร์ใหม่พลัง AI ที่ช่วยให้การปรับแต่งภาพทำได้รวดเร็วในคลิกเดียว ลดขั้นตอนและเวลาในการแก้ไข</p>\n<p>ฟีเจอร์ใหม่คือ Quick Actions ซึ่งสามารถแก้ไขปรับแสงให้ภาพได้อย่างรวดเร็ว โดย Lightroom จะตรวจจับส่วนที่สำคัญที่มักใช้รีทัชเช่น วัตถุหลัก ฉากหลัง ฟัน ดวงตา ผิว ซึ่งทำได้ทั้งระบบแนะนำ และการแก้ไขตามพรีเซตที่เคยใช้งาน</p>\n<p>ส่วน Generative Remove ฟีเจอร์ลบส่วนเกินในภาพ มีการปรับปรุง โดยออกจากสถานะเบต้า มาเป็นใช้งานกับทุกคน ความสามารถเพิ่มเติมคือลบวัตถุได้ดีมากขึ้น ไม่ต้องแปรงทั้งวัตถุ แต่ใช้การวงรอบวัตถุนั้นได้เช่นกัน</p>\n<p>ความสามารถอื่นที่ประกาศเพิ่มเติมในครั้งนี้ได้แก่ โมดูล Develop ใน Lightroom Classic ทำงานเร็วขึ้น, Tethered capture ในกล้อง Nikon ตอบสนองเร็วขึ้น, รองรับ HDR มากขึ้น</p>\n<p>ฟีเจอร์ทั้งหมดเริ่มอัปเดตให้ใช้งานแล้วใน Lightroom ทั้งแบบแอปมือถือ, บนเว็บ และ Lightroom Classic</p>\n<p>ที่มา: <a href=\"https://blog.adobe.com/en/publish/2024/10/14/more-power-photographers-explore-latest-from-lightroom-adobe-max-2024\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/64d68a9e788b0b73d9e4537dbf2a5b48.jpeg\" /></p>\n</div></div></div><div><div>Topics: </div><div><div><a href=\"/topics/lightroom\">Lightroom</a></div><div><a href=\"/topics/adobe\">Adobe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c925c07641f6164c958c723b18fa61a4dc3994a6ef33f98759684ab760fdc2b1","category":"Thai"}