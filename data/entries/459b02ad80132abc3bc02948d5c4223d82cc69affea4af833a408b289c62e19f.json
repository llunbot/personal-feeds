{"title":"CMA อนุมัติไมโครซอฟท์ซื้อกิจการ Activision Blizzard อย่างเป็นทางการ","link":"https://www.blognone.com/node/136219","date":1697179610000,"content":"<div><div><div><p>Competition and Markets Authority หรือ CMA หน่วยงานกำกับดูแลการแข่งขันของสหราชอาณาจักร ประกาศอนุมัติดีลไมโครซอฟท์ซื้อ Activision Blizzard อย่างเป็นทางการแล้ว หลัง<a href=\"https://www.blognone.com/node/135882\">ก่อนหน้านี้แถลงว่าไม่ขัดขวางดีล ตามข้อเสนอใหม่ของไมโครซอฟท์ที่ขายสิทธิคลาวด์เกมมิ่งของ Activision Blizzard ให้ Ubisoft</a></p>\n<p>เมื่อเดือนเมษายน <a href=\"https://www.blognone.com/node/133571\">CMA ตัดสินไม่ให้ดีลไมโครซอฟท์ซื้อ Activision Blizzard ผ่าน</a> โดยบอกว่า<a href=\"https://www.blognone.com/node/133162\">ไม่กระทบการแข่งขันฝั่งคอนโซล</a> แต่อาจทำให้เกิดการผูกขาดตลาดคลาวด์เกมมิ่ง ซึ่ง<a href=\"https://www.blognone.com/node/134800\">ไมโครซอฟท์แก้เกมด้วยการขายสิทธิของเกมบนคลาวด์ให้บริษัทอื่น</a> ซึ่ง<a href=\"https://www.blognone.com/node/135390\">ในกรณีนี้คือ Ubisoft ที่ได้สิทธิ 15 ปี</a></p>\n<p>ภายใต้ข้อเสนอนี้ Ubisoft มีสิทธินำเกม Activision Blizzard ไปขายให้กับผู้ให้บริการคลาวด์เกมมิ่งรายใดก็ได้ (โดยไม่จำเป็นต้องรันวินโดวส์) และมีโมเดลการทำเงินได้หลากหลาย เกมของ Activision Blizzard ไม่ถูกจำกัดอยู่บนบริการคลาวด์เกมมิ่งของไมโครซอฟท์แต่เพียงอย่างเดียว ก่อให้เกิดการแข่งขันในตลาดคลาวด์เกมมิ่งในระยะยาว</p>\n<p>Brad Smith ประธานบริษัทของไมโครซอฟท์ออกมาแสดงคำยินดีกับคำตัดสินนี้ และ<a href=\"https://www.blognone.com/node/136124\">คาดว่าไมโครซอฟท์จะประกาศปิดดีลซื้อ Activision Blizzard ภายในวันนี้ (13 ตุลาคม) ตามเวลาสหรัฐ</a></p>\n<p><strong>อัพเดต</strong> <a href=\"https://www.blognone.com/node/136220\">ไมโครซอฟท์ปิดดีลเรียบร้อยแล้ว</a></p>\n<blockquote><p>We’re grateful for the CMA’s thorough review and decision today. We have now crossed the final regulatory hurdle to close this acquisition, which we believe will benefit players and the gaming industry worldwide.</p>\n<p>— Brad Smith (@BradSmi) <a href=\"https://twitter.com/BradSmi/status/1712711053552107606?ref_src=twsrc%5Etfw\">October 13, 2023</a></p></blockquote>\n<p>ที่มา - <a href=\"https://www.gov.uk/government/news/microsoft-concession-a-gamechanger-that-will-promote-competition\">CMA</a></p>\n<p><img src=\"https://www.blognone.com/sites/default/files/externals/ed5ce8f279c9466ca9842ee9b5d32ca1.jpg\" alt /></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"459b02ad80132abc3bc02948d5c4223d82cc69affea4af833a408b289c62e19f","category":"Thai"}