{"title":"Instagram และ Threads ประกาศแนวทาง ไม่แนะนำ หรือแสดงโพสต์การเมือง จากบัญชีที่ไม่ได้ติดตาม","link":"https://www.blognone.com/node/138148","date":1707562952000,"content":"<div><div><div><p>Instagram และ Threads ประกาศแนวทางจัดการเนื้อหาที่เกี่ยวกับการเมือง โดยจะไม่มีการแนะนำ-แสดงโพสต์คนที่ไม่ติดตาม หากเป็นเนื้อหาเกี่ยวกับการเมือง มีผลในทุกส่วนรวมทั้งหน้าฟีด, Explore, Reels</p>\n<p>ในปีนี้เราน่าจะเห็นข่าวเรื่องการจัดการแพลตฟอร์มโซเชียล กับเนื้อหาการเมืองมากขึ้น เพราะปีนี้มีการเลือกตั้งระดับประเทศจำนวนมากทั่วโลก โดยเฉพาะการเลือกตั้งประธานาธิบดีสหรัฐช่วงปลายปี</p>\n<p>Adam Mosseri หัวหน้า Instagram <a href=\"https://www.threads.net/@mosseri/post/C3IjTzGvk6_\">อธิบาย</a>เพิ่มเติมว่าการจำกัดการแสดงผลนั้น เป็นส่วนของการแนะนำเนื้อหาที่น่าสนใจเท่านั้น หากผู้ใช้งานติดตามบัญชีที่โพสต์เนื้อหาการเมืองอยู่แล้ว โพสต์ก็จะถูกแสดงตามกลไกปกติเพราะเป็นบัญชีที่ติดตาม</p>\n<p>อย่างไรก็ตามหากผู้ใช้งานต้องการเห็นเนื้อหาแนะนำที่เกี่ยวกับการเมืองตามปกติ เหมือนกับโพสต์ประเภทอื่น ก็สามารถกำหนดการตั้งค่าเองได้ โดยจะมีส่วน Suggested Content หัวข้อ Political Content ให้เลือกไม่จำกัดการแสดงผลได้เร็ว ๆ นี้</p>\n<p>ที่มา: <a href=\"https://about.instagram.com/blog/announcements/continuing-our-approach-to-political-content-on-instagram-and-threads/\">Instagram</a></p>\n<p><img alt=\"No Description\" src=\"https://www.blognone.com/sites/default/files/externals/9079bccd46f9c1624c09172a12adb727.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/threads\">Threads</a></div><div><a href=\"/topics/politics\">Politics</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e92389922f5ddbb5edc7a9039fce263b872482b07fd65e5fe0baaa01542ea6a6","category":"Thai"}