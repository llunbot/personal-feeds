{"title":"สู่ยุคเบราว์เซอร์แข่งกันบวม Chrome เตรียมใส่ AI สร้างภาพ, ช่วยเขียนงาน, จัดแท็บอัตโนมัติ","link":"https://www.blognone.com/node/137824","date":1706032509000,"content":"<div><div><div><p>กูเกิลประกาศเพิ่มฟีเจอร์ให้กับ Google Chrome โดยอาศัยพลัง generative AI 3 รายการ โดยเฉพาะการเพิ่มฟีเจอร์ช่วยเขียนและสร้างภาพ แบบเดียวกับที่ Microsoft Edge ใส่ Copilot เข้ามา โดย 3 ฟีเจอร์ได้แก่</p>\n<ul>\n<li>Organize Similar Tabs จับกลุ่มแท็บที่เนื้อเรื่องแนวเดียวกันเข้าด้วยกันโดยอัตโนมัติ และยังสามารถตั้งชื่อกลุ่มพร้อมภาพอีโมจิให้ในตัว แนวทางเดียวกับการแชตใน ChatGPT และ Bard ที่ตั้งชื่อหัวข้อการแชตให้เองเป็นปกติ</li>\n<li>ภาพพื้นหลังสร้างด้วย AI โดยไม่สามารถใส่พรอมพ์เองได้ แต่สามารถเลือกแนวภาพ, โทนสี , และสไตล์ได้เท่านั้น</li>\n<li>ฟีเจอร์สุดท้ายคือปุ่ม \"Help me write\" ช่วยเขียนข้อความตามคำสั่ง โดยสามารถกำหนดน้ำเสียงและความยาวได้</li>\n</ul>\n<p>ฟีเจอร์เหล่านี้ยังเป็นฟีเจอร์ทดลองอยู่ เริ่มปล่อยใน Chrome 121 และผู้ใช้ต้องเปิดใช้งานด้วยตัวเองผ่านทางเมนู Settings -&gt; Experimental AI นอกจากนี้ผู้ที่ล็อกอินด้วยบัญชีองค์กรและบัญชีสถานศึกษายังไม่สามารถเปิดใช้งานได้</p>\n<p>ที่มา - <a href=\"https://blog.google/products/chrome/google-chrome-generative-ai-features-january-2024/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/1b9ef571f65c4e6a70299a8602a595ce.jpeg\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/browser\">Browser</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2675b384f506e10f64a227799aa50036e4534479d2f85dc804efb8f0ca4de69","category":"Thai"}