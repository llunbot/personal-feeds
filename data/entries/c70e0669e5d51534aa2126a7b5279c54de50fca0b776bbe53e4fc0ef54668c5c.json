{"title":"Group-IB เผยระบบหลังบ้าน Ransomware มีระบบจัดการแอดมิน, จัดการบัญชีเงินเข้า, เขียนมัลแวร์ด้วย Rust","link":"https://www.blognone.com/node/133865","date":1684295662000,"content":"<div><div><div><p>Group-IB รายงานถึงกลุ่มมัลแวร์เรียกค่าไถ่ Qilin ที่โจมตีบริษัทต่างๆ มาตั้งแต่ปี 2022 โดยกลุ่มนี้พัฒนาตัวมัลแวร์ด้วยภาษา Rust แทนภาษา Go ที่เคยใช้งานก่อนหน้านี้ ซึ่งทำให้วิเคราะห์การทำงานได้ยากขึ้นแต่ผู้พัฒนามัลแวร์สามารถพอร์ตตัวมัลแวร์ไปใช้งานบนระบบปฎิบัติการต่างๆ ได้ง่ายขึ้น</p>\n<p>กระบวนการโจมตีของ Qilin อาศัยการปลอมอีเมลแบบเจาะจง (spear phishing) โดยอาศัยตัวแทนไปปล่อยมัลแวร์อีกที ทาง Qilin มีเว็บสำหรับจัดการการโจมตี ตัวแทนสามารถคอนฟิกจำนวนเงินค่าไถ่, ระยะเวลาจ่ายเงิน, แนวทางการเข้ารหัส, ไฟล์ที่ต้องการเข้ารหัส, ข้อความขู่เหยือ่, และแนวทางการประกาศขู่เหยื่อ นอกจากนี้ตัวแทนยังสามารถสร้างบัญชีผู้ใช้หลายๆ บัญชีเพื่อจัดการการโจมตีได้</p>\n<p>ทาง Group-IB แนะนำการป้องกันตัวเองจากมัลแวร์ เช่น Qilin นี้ เช่น การเปิดการล็อกอินหลายขั้นตอน, สำรองข้อมูลสม่ำเสมอ, เพิ่มระบบป้องกันอีเมลปลอม, แพตช์ซอฟต์แวร์สม่ำเสมอ, ฝึกฝนพนักงานไม่ให้ตกเป็นเหยื่อ, และสุดท้ายคืออย่าจ่ายเงินค่าไถ่</p>\n<p>ที่มา - <a href=\"https://www.group-ib.com/blog/qilin-ransomware/\">Group-IB</a></p>\n<p><img alt=\"No Description\" src=\"https://www.blognone.com/sites/default/files/externals/fbd76f588105897d24dd96f05e8c7509.png\" /></p>\n</div></div></div><div><div>Topics: </div><div><div><a href=\"/topics/ransomware\">Ransomware</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c70e0669e5d51534aa2126a7b5279c54de50fca0b776bbe53e4fc0ef54668c5c","category":"Thai"}