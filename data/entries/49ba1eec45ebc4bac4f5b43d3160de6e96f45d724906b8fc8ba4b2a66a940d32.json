{"title":"Reddit เคาะราคาหุ้นไอพีโอแล้วที่ 34 ดอลลาร์ เริ่มซื้อขายคืนนี้ตัวย่อ RDDT","link":"https://www.blognone.com/node/138826","date":1710980352000,"content":"<div><div><div><p>Reddit ประกาศราคาสุดท้ายของ<a href=\"https://www.blognone.com/node/138634\">หุ้นไอพีโอ</a>ที่ 34 ดอลลาร์ต่อหุ้น ซึ่งเป็นราคาสูงสุดของช่วงราคาที่เสนอขาย ตาม<a href=\"https://www.blognone.com/node/138761\">รายงาน</a>ว่ามียอดจองหุ้นมากกว่าหุ้นที่เสนอถึง 5 เท่า ทำให้มูลค่ากิจการที่ราคาไอพีโอคือ 6,500 ล้านดอลลาร์</p>\n<p>หุ้นที่ Reddit เสนอขายนี้เป็นหุ้นคลาส A มีจำนวนรวม 22 ล้านหุ้น แบ่งเป็นหุ้นออกใหม่ 15.28 ล้านหุ้น และหุ้นที่ขายโดยผู้ถือหุ้นปัจจุบัน 6.72 ล้านหุ้น ทั้งนี้ Reddit จะเป็นหุ้นโซเชียลมีเดียตัวแรกในรอบหลายปี ที่ไอพีโอเข้าตลาดหุ้นสหรัฐ</p>\n<p>หุ้น Reddit จะซื้อขายในตลาดหลักทรัพย์นิวยอร์กด้วยตัวย่อ RDDT โดยจะเริ่มซื้อขายคืนวันนี้ (21 มีนาคม) ตามเวลาในไทย</p>\n<p>ที่มา: <a href=\"https://www.businesswire.com/news/home/20240320903284/en/\">Reddit</a></p>\n<p><img src=\"https://www.blognone.com/sites/default/files/externals/fa8bb23cc9048e60051526128819b0ed.jpg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/ipo\">IPO</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49ba1eec45ebc4bac4f5b43d3160de6e96f45d724906b8fc8ba4b2a66a940d32","category":"Thai"}