{"title":"Google นำ AI มาตรวจสอบว่าผู้ใช้งานอายุต่ำกว่า 18 ปี เพื่อปรับการแสดงเนื้อหาที่เหมาะสม เริ่มที่อเมริกาก่อน","link":"https://www.blognone.com/node/144643","date":1739433300000,"content":"<div><div><div><p>กูเกิลประกาศว่าจะนำ AI มาช่วยตรวจจับว่าผู้ใช้งานมีอายุต่ำกว่า 18 ปีหรือไม่ มีผลกับการสมัครและใช้บริการในทุกผลิตภัณฑ์ของกูเกิลรวมทั้ง YouTube ด้วย</p>\n<p>หากระบบตรวจสอบพบว่าผู้ใช้งานอายุต่ำกว่า 18 ปี การแสดงเนื้อหาข้อมูลต่าง ๆ จะถูกควบคุมให้มีความปลอดภัยสำหรับผู้ใช้งานเยาวชนมากขึ้น เช่น ไม่แสดงผลค้นหาวิดีโอที่กำหนดว่าเหมาะสำหรับคนดูอายุ 18 ปีขึ้นไป เป็นต้น รวมทั้งเปิดให้ผู้ใช้งานกลุ่มนี้สามารถเข้าร่วมบัญชีผู้ปกครอง Google Family Link เพื่อกำกับดูแลเนื้อหาที่เหมาะสมมากขึ้น</p>\n<p>กูเกิลเรียกกระบวนการนี้ว่าการการประเมินอายุผู้ใช้งานด้วย Machine Learning โดยโมเดลนี้เริ่มมีผลกับผู้ใช้งานในสหรัฐอเมริกาก่อนในปีนี้ และจะขยายไปยังผู้ใช้งานทั่วโลกต่อไป</p>\n<p>ที่มา: <a href=\"https://blog.google/technology/families/google-new-built-in-protections-kids-teens/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/89abd440742f84ddf9d9e688dc5e5f96.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/children\">Children</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e42e5741fb691908a5ffcbe77fd57849bf2c3fc3ad5a0e9078aff8813aa5bd76","category":"Thai"}