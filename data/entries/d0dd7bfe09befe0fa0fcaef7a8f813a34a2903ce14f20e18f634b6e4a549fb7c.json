{"title":"ฟีเจอร์ Recall และ Click To Do อัปเดตให้ Windows 11 บน Copilot+ PC ทุกคนแล้ว","link":"https://www.blognone.com/node/146073","date":1745638872000,"content":"<div><div><div><p>ไมโครซอฟท์ประกาศว่าฟีเจอร์ <a href=\"https://www.blognone.com/node/139853\">Windows Recall</a> จดจำสิ่งที่เกิดขึ้นบนหน้าจอ ซึ่งเปิดตัวตั้งแต่ปีที่แล้ว และเลื่อนมาหลายต่อ<a href=\"https://www.blognone.com/node/142894\">หลายครั้ง</a> ตอนนี้เปิดให้ใช้งานทั่วไป (General Availability) ให้กลุ่ม Copilot+ PC ทุกคนแล้ว หลังจาก<a href=\"https://www.blognone.com/node/145809\">ออกพรีวิว</a>เมื่อสองสัปดาห์ที่แล้ว</p>\n<p>นอกจาก Recall ในอัปเดตนี้ยังมาพร้อมฟีเจอร์ <a href=\"https://www.blognone.com/node/142317\">Click To Do</a> เพื่อให้ AI บน Windows ทำบางอย่างจากข้อมูลที่เห็นบนหน้าจอ เช่น เขียนสรุป หรือแก้ไขข้อความ และปรับปรุงความสามารถการค้นหาสิ่งต่าง ๆ ใน Windows สามารถใช้ภาษาธรรมชาติ (Natural Language) ได้ ซึ่งทั้งหมดสามารถทำบนโลคอลได้ด้วยสเป็กของ Copilot+ PC</p>\n<p>ฟีเจอร์ทั้งหมดนี้เริ่มอัปเดตในเดือนเมษายนให้ผู้ใช้ Windows 11 บน Copliot+ PC โดยทั้ง Recall และ Click To Do ยังมีสถานะเป็นพรีวิว</p>\n<p>ที่มา: <a href=\"https://blogs.windows.com/windowsexperience/2025/04/25/copilot-pcs-are-the-most-performant-windows-pcs-ever-built-now-with-more-ai-features-that-empower-you-every-day/\">ไมโครซอฟท์</a></p>\n<p><img src=\"https://www.blognone.com/sites/default/files/externals/ba7fb6e3854146ffa948f35c2d06470d.png\" alt=\"\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0dd7bfe09befe0fa0fcaef7a8f813a34a2903ce14f20e18f634b6e4a549fb7c","category":"Thai"}