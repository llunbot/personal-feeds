{"title":"Salesforce ซื้อกิจการ Own สตาร์ทอัปด้าน Data Protection มูลค่าดีล 1,900 ล้านดอลลาร์","link":"https://www.blognone.com/node/141882","date":1725685867000,"content":"<div><div><div><p>Salesforce ประกาศซื้อกิจการ <strong>Own</strong> สตาร์ทอัปที่พัฒนาเครื่องมือสำหรับจัดการ-สำรอง-ปกป้องข้อมูล ด้วยมูลค่า 1,900 ล้านดอลลาร์ โดย Salesforce จะจ่ายเป็นเงินสดทั้งหมด ทั้งนี้ Salesforce ถือหุ้นใน Own อยู่แล้ว 10% ดีลนี้จะเป็นการซื้อหุ้นที่เหลือทั้งหมด</p>\n<p>Steve Fisher ประธานฝ่าย Einstein 1 Platform ของ Salesforce บอกว่าความปลอดภัยของข้อมูลเป็นสิ่งที่สำคัญมากขึ้น โซลูชันของ Own จะนำมาให้ลูกค้าใช้ปกป้องข้อมูลที่มีมูลค่าสูง และรองรับการจัดการความปลอดภัยข้อมูล</p>\n<p>Own เดิมชื่อ OwnBackup เคยมีมูลค่ากิจการถึง 3.35 พันล้านดอลลาร์ จากการเพิ่มทุนในปี 2021 ซึ่ง Salesforce ก็ร่วมลงทุนด้วยในรอบนั้น อย่างไรก็ตามหลังหมดช่วงการระบาดของโควิด มูลค่ากิจการของบริษัทซอฟต์แวร์บนคลาวด์ที่เคยเติบโตสูง ก็ถูกปรับลดมูลค่าลงเนื่องจากมีการเติบโตที่น้อยลง และลูกค้าองค์กรเริ่มควบคุมค่าใช้จ่ายมากขึ้น</p>\n<p>ที่มา: <a href=\"https://investor.salesforce.com/press-releases/press-release-details/2024/Salesforce-Signs-Definitive-Agreement-to-Acquire-Own-Company/default.aspx\">Salesforce</a> และ <a href=\"https://www.cnbc.com/2024/09/05/salesforce-to-acquire-own-for-1point9-billion-in-cash.html\">CNBC</a></p>\n<p><img src=\"https://www.blognone.com/sites/default/files/externals/c88a3257e7bcf075cb4e7521d84eb711.jpg\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db5ca8aade689994dbdb5338e56eb20bed85648b027da3e178ac4b1789d328da","category":"Thai"}