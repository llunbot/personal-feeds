{"title":"โฆษณา Pixel 6 ที่ออสเตรเลียออนแอร์ก่อนกำหนด ตั้งราคา 999 AUD เท่ากับ Pixel 5","link":"https://www.blognone.com/node/125324","date":1634539090000,"content":"<div><div><div><p>ใกล้งานเปิดตัว Pixel 6 คืนวันพรุ่งนี้ก็มีรายละเอียดหลุดออกมาเรื่อยๆ ตามสไตล์กูเกิลที่เก็บอะไรไม่ค่อยมิด รอบนี้เป็นโฆษณาของ Pixel 6 ที่ประเทศออสเตรเลียที่ฉายทางทีวีก่อนกำหนด 2 วัน ข้อมูลใหม่ที่น่าสนใจคือราคาเริ่มต้นที่ 999 ดอลลาร์ออสเตรเลีย (AUD) เท่ากับราคาเปิดตัวของ Pixel 5 ในออสเตรเลียด้วย (ซึ่ง Pixel 5 ไม่ได้ใช้ชิปรุ่นเรือธง)</p>\n<p>ข้อมูลอื่นในโฆษณาเป็นเรื่องที่เรารู้กันอยู่แล้ว เช่น ชิป Tensor ที่กูเกิลออกแบบเอง, <a href=\"https://www.blognone.com/node/125200\">ฟีเจอร์ Magic Eraser ลบคนออกจากรูปถ่าย</a>, การชาร์จเร็วจาก 0-50% ภายในครึ่งชั่วโมง และฟีเจอร์ด้านความปลอดภัยที่ระดับฮาร์ดแวร์</p>\n<p>เว็บไซต์ 9to5google ชี้ว่าปีที่แล้ว กูเกิลขาย Pixel 5 รุ่นเริ่มต้นที่ 999 ดอลลาร์ออสเตรเลียเท่ากัน ส่วนราคาเป็นดอลลาร์สหรัฐคือ 699 ดอลลาร์ ต้องรอดูกันว่าราคาของ Pixel 6 เป็นดอลลาร์สหรัฐจะเปิดมา 699 เท่ากันด้วยหรือไม่</p>\n<p><img src=\"https://www.blognone.com/sites/default/files/externals/e463e7039637db33762fe8c8d6872a5c.jpg\" /></p>\n<p>ที่มา - <a href=\"https://9to5google.com/2021/10/17/pixel-6-australia-ad/\">9to5google</a></p>\n</div></div></div><div><div>Topics: </div><div><div><a href=\"/topics/google-pixel-6\">Google Pixel 6</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b28947dd721d551ba10a487f3431852ce0184b79bc0ee49b53bf3dc0349a7f05","category":"Thai"}