{"title":"01.AI บริษัท AI ของ Kai-Fu Lee เปิดตัวปัญญาประดิษฐ์ Yi  ผลทดสอบดีกว่า LLaMA2 ทุกชุดทดสอบ","link":"https://www.blognone.com/node/136592","date":1699253563000,"content":"<div><div><div><p>บริษัท 01.AI ที่ก่อตั้งโดย Kai-Fu Lee <a href=\"https://www.blognone.com/node/1441\">อดีตผู้บริหารกูเกิลในจีน</a> เปิดตัวโมเดลปัญญาประดิษฐ์ LLM ในชื่อ Yi เป็นตระกูล LLM ใหม่ขนาด 6 พันล้านพารามิเตอร์และ 34 พันล้านพารามิเตอร์ ฝึกด้วยชุดข้อมูลภาษาอังกฤษและภาษาจีนคุณภาพสูง ชูจุดเด่นว่าผลทดสอบคะแนนปัญญาประดิษฐ์แบบ LLM แทบทุกชุดนั้น Yi สามารถทำคะแนนชนะ LLaMA2 ทุกชุดทดสอบ</p>\n<p>Yi เปิดให้ใช้งานฟรีสำหรับงานวิจัย ส่วนการใช้งานเพื่อการค้าก็ยังใช้งานได้ฟรีแต่ต้องขอใช้งานล่วงหน้าจากทาง 01.ai แนวทางนี้ต่างจาก Meta ที่เปิดให้ใช้ LLaMA2 ได้ฟรีโดยไม่ต้องขออนูญาตล่วงหน้า เพียงแต่กำหนดเงื่อนไขผู้ใช้ไม่เกิน 700 ล้านคนไว้แต่แรก</p>\n<p>Yi ฝึกด้วยชุดข้อมูลขนาด 3 ล้านล้านโทเค็น รองรับการใช้งานขนาด context 4,000 โทเค็นและสามารถใช้งานได้ถึง 32,000 โทเค็น ทาง 01.AI ระบุว่าเตรียมจะฝึกขยายการใช้งานไปถึง 200,000 โทเค็น</p>\n<p>ที่มา - <a href=\"https://www.01.ai/en\">01.AI</a></p>\n<p><img alt=\"No Description\" src=\"https://www.blognone.com/sites/default/files/externals/7c97d9252eaea6c78bae3d3865b3a8c4.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0eab161a355291b05cc8f966ae7fd256c0691e0ef7524d82b96b79371326a3d5","category":"Thai"}