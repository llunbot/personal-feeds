{"title":"Facebook เปิดตัวอุปกรณ์วิดีโอคอลอีกสองรุ่น Portal Go และ Portal+ เน้นการจับถือ แบตอยู่ได้นาน","link":"https://www.blognone.com/node/124874","date":1632275425000,"content":"<div><div><div><p>Facebook เปิดตัว Portal ฮาร์ดแวร์เพื่อการคุยวิดีโอคอลมาได้ระยะหนึ่งแล้ว ซึ่งเน้นการใช้งานในบ้าน และสามารถเชื่อมต่อการคุยกับแอปแชทหลักของ Facebook อย่าง Messenger และ WhatApp ได้ ล่าสุด Facebook เปิดตัว Portal อีกสองรุ่น คือ Portal Go และ Portal+ ซึ่งในคราวนี้เน้นการพกพา หรือย้ายเครื่องจากห้องหนึ่งไปอีกห้องหนึ่ง</p>\n<p>Portal Go มีขนาดหน้าจอ 10 นิ้ว มีตัวหิ้วอยู่ด้านหลัง แบตเตอรีที่ Facebook บอกว่าอยู่ได้ 5 ชั่วโมง และสามารถอยู่ได้ 14 ชั่วโมงเมื่อเปิดเพลง กล้อง หน้า 12MP พร้อมมุมมองภาพกว้างสำหรับการสนทนาทางวิดีโอ แพนกล้องจับคนให้อยู่กลางเฟรมได้เช่นเคย ราคาขายอยู่ที่ 199 ดอลลาร์ หรือราว 6,640 บาท</p>\n<p><img src=\"https://www.blognone.com/sites/default/files/externals/2f6c7a0e9155442a3debe3599cb503f7.jpg\" /></p>\n<p>ส่วน Portal+ มาพร้อมหน้าจอ HD ขนาด 14 นิ้ว ความละเอียดกล้องเท่ากับ Portal Go คือ 12MP ราคา 349 ดอลลาร์ หรือราว 11,650 บาท ทั้งสองรุ่นเริ่มเปิดพรีออเดอร์แล้ว และจะเิร่มส่งมอบสินค้าในวันที่ 19 ตุลาคม</p>\n<p>ทาง Facebook ยังบอกด้วยว่าตั้งแต่เดือนธันวาคมเป็นต้นไป อุปกรณ์ Portal ทั้งหมดจะรองรับการใช้งาน  Microsoft Teams ได้</p>\n<p>ที่มา - <a href=\"https://about.fb.com/news/2021/09/introducing-two-new-portals-including-first-portable-version/\">Facebook</a></p>\n</div></div></div><div><div>Topics: </div><div><div><a href=\"/topics/facebook-portal\">Facebook Portal</a></div><div><a href=\"/topics/facebook\">Facebook</a></div><div><a href=\"/topics/hardware\">Hardware</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06fb5733148c54c1aa238ccdf14b59902b71017f0900333c6f209b6083a0ff6f","category":"Thai"}