{"title":"ซีอีโอ TSMC พูดชัด ไม่สนใจซื้อโรงงานผลิตชิปของ Intel","link":"https://www.blognone.com/node/142660","date":1729383375000,"content":"<div><div><div><p>C.C. Wei ซีอีโอของ TSMC ตอบคำถามใน<a href=\"https://www.blognone.com/node/142610\">งานแถลงผลประกอบการประจำไตรมาส 3/2024</a> ในประเด็นว่า <a href=\"https://www.blognone.com/node/141788\">คู่แข่ง Intel ประสบปัญหาการเงิน และอาจต้องขายโรงงานผลิตชิป</a> แล้ว TSMC สนใจซื้อโรงงานเหล่านี้หรือไม่ คำตอบของ Wei คือ \"ไม่สนใจเลย\" (The answer is no, OK? No, not at all.)</p>\n<p>ถึงแม้ Wei ตอบสั้นๆ แค่นั้นและไม่ได้ให้เหตุผลประกอบ เว็บไซต์ Tom's Hardware วิเคราะห์ว่า โรงงานของ Intel (ในปัจจุบัน) ออกแบบมาเพื่อผลิตสินค้าของตัวเองเป็นหลัก ดังนั้นซื้อไปก็แทบไม่มีประโยชน์อะไรเลย แม้ว่ากระบวนการผลิตรุ่นใหม่ๆ อย่าง Intel 18A เริ่มใช้เครื่องมือที่เป็นมาตรฐานอุตสาหกรรมแล้วก็ตาม แต่ก็เพิ่งเริ่มต้นเท่านั้น และนี่ยังไม่รวมประเด็นเรื่องการผูกขาดที่อาจโดนภาครัฐสกัดไว้ด้วยหากจะซื้อจริงๆ</p>\n<p>ที่มา - <a href=\"https://www.tomshardware.com/tech-industry/tsmc-is-not-interested-in-buying-intels-fabs\">Tom's Hardware</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ad53915801c37f95e174ebb1bf957a1cce22b195253760be4a15f459c6411dd","category":"Thai"}