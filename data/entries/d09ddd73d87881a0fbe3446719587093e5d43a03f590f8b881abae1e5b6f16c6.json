{"title":"กูเกิลเจอแก๊ง Scammer ปลอมข้อมูลธุรกิจบน Google Maps กว่า 10,000 แห่ง ฟ้องศาลแล้ว","link":"https://www.blognone.com/node/145397","date":1742566156000,"content":"<div><div><div><p>กูเกิลเปิดเผยว่าค้นพบเครือข่าย scammer ที่สร้างข้อมูลธุรกิจปลอมบน Google Maps กว่า 10,000 รายการ และยื่นฟ้องศาลต่อผู้กระทำผิดแล้ว</p>\n<p>การค้นพบครั้งนี้เกิดจากช่างซ่อมกุญแจในเท็กซัส แจ้งข้อมูลว่าพบธุรกิจที่ปลอมตัวเป็นตัวเองใน Google Maps ทำให้กูเกิลเริ่มเข้ามาสอบสวน แล้วพบว่าเป็นเครือข่าย scammer ที่ใช้เทคนิคหลากหลาย ทั้งการสร้างธุรกิจปลอมทั้งหมด ไปจนถึงการแฮ็กบัญชีของธุรกิจที่มีอยู่จริง รูปแบบของเครือข่าย scammer คือการสร้างบริการที่คนต้องเรียกใช้ฉุกเฉิน เช่น ช่างกุญแจ รถลาก ในเมืองต่างๆ เมื่อผู้ใช้ติดต่อไปก็จะถูกชาร์จค่าบริการแพงเกินจริง</p>\n<p>ถ้าเรื่องนี้มันคุ้นๆ เมื่อหลายปีก่อน <a href=\"https://www.blognone.com/node/91496\">Google Maps เคยใช้เทคนิค machine learning แก้ปัญหานี้</a> แต่ตัวแทนฝ่ายกฎหมายของกูเกิลก็ยอมรับว่า เทคนิคของ scammer ซับซ้อนขึ้นมาก ไม่ได้ทำคนเดียว แต่มีระบบเอเยนต์ในเมืองต่างๆ ทั่วโลก และใช้พลังของโซเชียลในการกระจายตัวในวงกว้าง</p>\n<p>ในกรณีที่พบธุรกิจปลอมบน Google Maps สามารถแจ้งได้ที่ <a href=\"https://support.google.com/business/contact/business_redressal_form?sjid=14388395410607497644-NC\">Business Redressal Complaint Form</a></p>\n<p>ที่มา - <a href=\"https://www.cbsnews.com/news/google-maps-fake-listings-lawsuit-scams/\">CBS</a></p>\n<p><img alt=\"No Description\" src=\"https://www.blognone.com/sites/default/files/externals/b6fd33a02f35c54cbc20b4def4a35205.png\" /></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/google\">Google</a></div><div><a href=\"/topics/scam\">Scam</a></div><div><a href=\"/topics/fake\">Fake</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d09ddd73d87881a0fbe3446719587093e5d43a03f590f8b881abae1e5b6f16c6","category":"Thai"}