{"title":"NVIDIA โชว์ปัญญาประดิษฐ์แปลงข้อความเป็นเสียง ควบคุมได้ระดับร้องเป็นเพลง มีอารมณ์ในน้ำเสียง","link":"https://www.blognone.com/node/124542","date":1630503964000,"content":"<div><div><div><p>NVIDIA สาธิตปัญญาประดิษฐ์แปลงข้อความเป็นเสียง RAD-TTS ที่เคยเปิดตัวในงาน SIGGRAPH’s <a href=\"https://s2021.siggraph.org/program/real-time-live/\">Real-Time Live</a> จากเดิมที่เคยระบุว่า RAD-TTS สามารถแปลงข้อความเป็นเสียงโดยควบคุมได้อย่างละเอียดทั้งน้ำเสียง, ระยะเวลาเปล่งเสียง, และพลังในการเปล่งเสียง</p>\n<p>การสาธิตรอบนี้แสดงให้เห็นว่าปัญญาประดิษฐ์สามารถแปลงเสียงจากโปรดิวเซอร์ให้กลายเป็นเสียงสังเคราะห์โดยยังเก็บน้ำหนักเสียง, อารมณ์ไว้ได้ครบ แม้เสียงที่สังเคราะห์ออกมาจะเป็นคนละเพศกับผู้พูดก็ตามที และเนื่องจากตัวปัญญาประดิษฐ์สร้างเสียงจากข้อความ ทำให้ก่อนสังเคราะห์เสียงเราสามารถปรับแต่งน้ำโทนเสียงให้ต่างจากตอนบันทึกได้ตามต้องการ</p>\n<p>การใช้งานปัญญาประดิษฐ์เช่นนี้อาจใช้สำหรับคนพิการ (<a href=\"https://www.blognone.com/node/124499\">แบบเดียวกับกูเกิล</a>) หรือใช้สังเคราะห์เสียงในเกมที่ตัวละครสามารถพูดตามบทพูดตามเนื้อเรื่องได้โดยไม่ต้องอาศัยนักแสดงอัดเสียงไว้ล่วงหน้าทุกบทสนทนา</p>\n<p>ที่มา - <a href=\"https://blogs.nvidia.com/blog/2021/08/31/conversational-ai-research-speech-synthesis-interspeech/\">NVIDIA</a></p>\n<p><img src=\"https://www.blognone.com/sites/default/files/externals/541cc1c39c034266dd5be3211b987472.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc3b866226c11dfc15698dd6e16f0a703679a4ebccda745c80ad31d6602454f9","category":"Thai"}