{"title":"iFixit แกะ iPhone 16 Pro แล้ว พบชิ้นส่วนด้านในถอดประกอบได้ง่ายขึ้น","link":"https://www.blognone.com/node/142265","date":1727499283000,"content":"<div><div><div><p>ถัดจาก <a href=\"https://www.blognone.com/node/142158\">iPhone 16</a> ก็ถึงเวลาที่ iFixit จะแกะ iPhone 16 Pro สมาร์ทโฟนรุ่นบนประจำปีของแอปเปิล ภาพรวมนั้น iFixit บอกว่าสามารถถอดแยก และประกอบชิ้นส่วนหลายอย่างได้ง่ายขึ้นกว่า iPhone 15 Pro</p>\n<p>สิ่งแรกที่เปลี่ยนไปคือแบตเตอรี โดยมีโลหะครอบแบตเตอรีอีกชั้น ทำให้ลดโอกาสที่แบตเตอรีเสียหายขณะแยกชิ้นส่วน อย่างไรก็ตามแบตเตอรีของรุ่น Pro ยังใช้แถบกาวในการยึด ซึ่งต้องใช้เครื่องมือลอกออก ต่างจาก iPhone 16 ที่สามารถใช้<a href=\"https://www.blognone.com/node/142108\">ไฟฟ้าต่ำ</a>แกะแบตเตอรีออกได้</p>\n<p>เรื่องแบตเตอรียังมีอีกปริศนา นั่นคือเคสโลหะที่ครอบแบตเตอรีไว้ มีเฉพาะรุ่น iPhone 16 Pro เท่านั้น แต่ iPhone 16 Pro Max ไม่มี ทั้งที่มองว่าวิธีนี้ดีกว่า ซึ่ง iFixit ก็ให้คำตอบไม่ได้ว่าทำไม</p>\n<p>ชิ้นส่วนอื่นที่สำคัญก็สามารถถอดออกมาเปลี่ยนได้ง่ายขึ้น เช่น ลำโพงสามารถเปลี่ยนจากฝาหลัง, เซ็นเซอร์ LiDAR เปลี่ยนได้โดยไม่ต้องถอดชิ้นส่วนกล้อง และภาพรวมชิ้นส่วนที่ทับซ้อนกันก็มีน้อยลง</p>\n<p>เนื่องจากการซ่อมแซมที่ทำได้ง่ายขึ้น คะแนนการซ่อมง่ายของ iFixit จึงเป็น 7 เต็ม 10 เท่ากับ iPhone 16</p>\n<p>ที่มา: <a href=\"https://www.ifixit.com/News/100693/more-modular-than-ever-before-iphone-16-pro-and-pro-max-teardown\">iFixit</a></p>\n<p><img alt=\"No Description\" src=\"https://www.blognone.com/sites/default/files/externals/fe8555df233839b4bc9c2dcbaeb11dcd.jpg\" /></p>\n</div></div></div><div><div>Topics: </div><div><div><a href=\"/topics/ifixit\">iFixit</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d17bbf5869961d6f6da6f4924afa40d23ca223a7c9cc0e1d68b74ad8217cfcf1","category":"Thai"}