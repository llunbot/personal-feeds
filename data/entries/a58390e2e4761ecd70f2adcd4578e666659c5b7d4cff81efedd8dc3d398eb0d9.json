{"title":"Apple เจรจากับ Tencent พัฒนาบริการเวอร์ชันสำหรับ Vision Pro เพื่อให้เจาะตลาดประเทศจีนสำเร็จ","link":"https://www.blognone.com/node/138923","date":1711524185000,"content":"<div><div><div><p>มีรายงานจาก The Information ถึงแผนการเจาะตลาด Vision Pro ในประเทศจีนของแอปเปิล ต่อเนื่องจากที่ Tim Cook ซีอีโอแอปเปิล ให้ข้อมูลว่าเฮดเซต Spatial Computing นี้ จะขายที่จีนภายในปีนี้</p>\n<p>รายงานบอกว่าแอปเปิลได้เจรจากับ Tencent บริษัทอินเทอร์เน็ตรายใหญ่ของจีน เพื่อนำคอนเทนต์และบริการต่าง ๆ พัฒนาเป็นเวอร์ชัน Vision Pro เพื่อดึงดูดผู้ใช้งานในจีนโดยเฉพาะ โดย Tencent มีทั้งบริการอย่าง WeChat, QQ ตลอดจนธุรกิจภาพยนตร์และเกมออนไลน์ ซึ่งแอปเปิลบอกว่าบริการเหล่านี้จำเป็นอย่างยิ่งหากต้องการให้ Vision Pro ประสบความสำเร็จในตลาดจีน</p>\n<p>นอกจากนี้แอปเปิลยังเจรจากับผู้ให้บริการในจีนอีกหลายราย เพื่อเป็นพาร์ตเนอร์ช่วยดำเนินงานให้บริการ Apple TV+, Apple Arcade, Apple Fitness+ ในจีน เนื่องจากบริการดังกล่าวรัฐบาลจีนไม่อนุญาตเพราะใช้คลาวด์ที่อยู่นอกจีน</p>\n<p>ที่มา: <a href=\"https://www.theinformation.com/articles/apples-vision-pro-gets-boost-from-chinas-media-kingmaker\">The Information</a> ผ่าน <a href=\"https://www.macrumors.com/2024/03/26/chinese-apps-coming-to-vision-pro/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/262ee92d9b5812ea2668fa6f25e5d35a.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/china\">China</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/tencent\">Tencent</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a58390e2e4761ecd70f2adcd4578e666659c5b7d4cff81efedd8dc3d398eb0d9","category":"Thai"}