{"title":"OpenSearch โครงการแยกจาก Elasticsearch โดย AWS ออกเวอร์ชัน 1.0 แล้ว","link":"https://www.blognone.com/node/123779","date":1626667029000,"content":"<div><div><div><p><a href=\"https://www.blognone.com/node/122154\">OpenSearch โครงการที่ AWS แยกตัวมาจาก Elasticsearch</a> ออกเวอร์ชัน 1.0 ถือว่ามีสถานะเป็น general availability (GA) พร้อมใช้งานจริงในโปรดักชัน</p>\n<p>OpenSearch เป็นการ fork โครงการ Elasticsearch 7.10.2 กับ Kibana 7.10.2 มาพัฒนาเอง หลังจาก <a href=\"https://www.blognone.com/node/120632\">Elastic บริษัทผู้พัฒนา Elasticsearch ตัดสินใจเปลี่ยนไลเซนส์เมื่อต้นปี 2021</a> เพราะมองว่าบริษัทคลาวด์นำซอฟต์แวร์เหล่านี้ไปใช้งานฟรีๆ ทำให้ Elastic ไม่สามารถทำรายได้เท่าที่ควร</p>\n<p>การเปลี่ยนแปลงใน OpenSearch 1.0 คือเริ่มถอดโค้ดที่เป็นเชิงพาณิชย์ (proprietary) ออก, เพิ่มการรองรับสถาปัตยกรรม ARM64 for Linux</p>\n<p>ในระยะยาว AWS บอกว่าจะพยายามรักษาความเข้ากันได้กับเครื่องมือของ Elasticsearch และการให้อัพเกรดจาก Elasticsearch มาเป็น OpenSearch ง่ายที่สุดเท่าที่เป็นไปได้ หลังจากนี้ไป OpenSearch จะออกเวอร์ชัน 1.1 และพัฒนาต่อโดย<a href=\"https://github.com/orgs/opensearch-project/projects/1\">มี roadmap ของตัวเอง</a></p>\n<p><img src=\"https://www.blognone.com/sites/default/files/externals/fcc4671dba98f1c43398c2d45fb7b02b.png\" /></p>\n<p>ที่มา - <a href=\"https://opensearch.org/blog/updates/2021/07/opensearch-general-availability-announcement/\">OpenSearch</a></p>\n</div></div></div><div><div>Topics: </div><div><div><a href=\"/topics/opensearch\">OpenSearch</a></div><div><a href=\"/topics/elasticsearch\">Elasticsearch</a></div><div><a href=\"/topics/aws\">AWS</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0bc2cff6977eb12d50ce7e90abd5e7f011e8d4d8e7280bec35136123a0f39aef","category":"Thai"}