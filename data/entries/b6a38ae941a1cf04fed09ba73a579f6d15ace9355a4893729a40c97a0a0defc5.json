{"title":"ตลาดแว่น VR/MR ปี 2024 ขายได้ 9.6 ล้านชิ้น เติบโต 8.8%, Meta Quest ครองตลาด 73%","link":"https://www.blognone.com/node/143762","date":1734678353000,"content":"<div><div><div><p>บริษัทวิจัยตลาด TrendForce ออกรายงานตลาดแว่น VR/MR ทั่วโลกประจำปี 2024 คาดว่าขายได้ประมาณ 9.6 ล้านชิ้น เติบโต 8.8%</p>\n<p>เจ้าตลาดแบบทิ้งห่างยังเป็น Meta ที่มีส่วนแบ่งตลาดสูงทิ้งห่าง 73% และมียอดขายเพิ่ม 11% ต่อปี จาก<a href=\"https://www.blognone.com/node/142207\">การเปิดตัวแว่น Quest 3S ที่มีราคาถูกลงเหลือ 299 ดอลลาร์</a></p>\n<p>อันดับสองคือ Sony PS VR2 ส่วนแบ่งตลาด 9% แต่ยอดขายลดลง 25% ต่อปี หลังจากโซนี่ไม่พยายามผลักดัน PS VR2 มากนักแล้ว และ<a href=\"https://www.blognone.com/node/140117\">ใช้วิธีเปิดให้เชื่อมต่อกับพีซีได้แทน</a></p>\n<p>ส่วน Apple Vision Pro เพิ่งเข้ามาทำตลาดปี 2024 ชิงส่วนแบ่งตลาดได้ 5% ถือเป็นผู้เล่นอันดับสาม แต่ตลาดของแอปเปิลก็ยังจำกัดมากเพราะราคาที่แพงมากนั่นเอง</p>\n<p>TrendForce วิเคราะห์ว่าการเข้ามาของ Apple Vision Pro บีบให้ Meta ต้องออกแว่น Quest 3S เร็วกว่าเดิม รวมถึงยกเลิกโครงการแว่นระดับไฮเอนด์ด้วย เพราะ Vision Pro เป็นการเซ็ตมาตรฐานของแว่นระดับสูงใหม่ว่าต้องใช้จอ OLED ความละเอียดสูง ทำให้ Meta ต้องกลับไปทำการบ้านมาใหม่</p>\n<p>ที่มา - <a href=\"https://www.trendforce.com/presscenter/news/20241219-12419.html\">TrendForce</a> via <a href=\"https://www.neowin.net/news/meta-scores-73-market-share-but-apple-vision-pro-is-the-trendsetter-in-vrmr-space/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/25d0418f463ffa383c870de26c888d74.jpg\" /></p>\n</div></div></div><div><div>Topics: </div><div><div><a href=\"/topics/meta-quest\">Meta Quest</a></div><div><a href=\"/topics/virtual-reality\">Virtual Reality</a></div><div><a href=\"/topics/mixed-reality\">Mixed Reality</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/playstation-vr\">PlayStation VR</a></div><div><a href=\"/topics/market-share\">Market Share</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6a38ae941a1cf04fed09ba73a579f6d15ace9355a4893729a40c97a0a0defc5","category":"Thai"}