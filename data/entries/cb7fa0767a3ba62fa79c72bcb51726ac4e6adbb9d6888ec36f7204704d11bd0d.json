{"title":"Apple รายงานส่วนแบ่ง iOS: 81% ของ iPhone ตอนนี้ใช้ iOS 16","link":"https://www.blognone.com/node/134126","date":1685664729000,"content":"<div><div><div><p>แอปเปิลยังคงรายงานตัวเลขสถิติต่าง ๆ ออกมา ก่อนการจัดงานใหญ่ประจำปี <a href=\"https://www.blognone.com/node/133213\">WWDC สัปดาห์หน้า</a> คราวนี้เป็นสถิติส่วนแบ่งการใช้งานระบบปฏิบัติการ iOS 16 และ iPadOS 16 ในอุปกรณ์ทั้งหมด</p>\n<p>โดยข้อมูล ณ วันที่ 30 พฤษภาคม 2023 แอปเปิลระบุว่า 81% ของ iPhone ที่มีการใช้งานอยู่ตอนนี้ เป็นระบบปฏิบัติการ iOS 16 เพิ่มขึ้นจาก 72% ที่แอปเปิล<a href=\"https://www.blognone.com/node/132686\">รายงานในเดือนกุมภาพันธ์</a> เป็น iOS 15 13% ที่เหลือเป็นเวอร์ชันเก่ากว่านั้น และหากดูเฉพาะ iPhone รุ่นใหม่ที่เปิดตัวย้อนหลัง 4 ปี ส่วนแบ่ง iOS 16 อยู่ที่ 90%</p>\n<p>ส่วนตัวเลขของ iPad แตกต่างไปพอสมควร โดยภาพรวมของ iPad ทั้งหมด ใช้ระบบปฏิบัติการ iPadOS 16 ที่ 71% เพิ่มขึ้นจากเดือนกุมภาพันธ์ซึ่งอยู่ที่ 50% เป็น iPadOS 15 ที่ 20% ที่เหลือเป็นเวอร์ชันเก่ากว่านั้น หากวัดเฉพาะ iPad รุ่นที่เปิดตัวย้อนหลังใน 4 ปี ส่วนแบ่ง iPadOS 16 อยู่ที่ 76%</p>\n<p>คาดว่าแอปเปิลจะเปิดตัว iOS 17 และ iPadOS 17 ในงาน WWDC สัปดาห์หน้า และเปิดให้อัพเดตทั่วไปช่วงปลายปี</p>\n<p>ที่มา: <a href=\"https://www.macrumors.com/2023/06/01/apple-shares-ios-16-adoption-statistics/\">MacRumors</a></p>\n<p><img src=\"https://www.blognone.com/sites/default/files/externals/1908a34a1682b443725b19c2a3c5787c.png\" alt /></p>\n<p><img alt=\"No Description\" src=\"https://www.blognone.com/sites/default/files/externals/6aaddddbd9d277391ab67f5428d3ec38.png\" /></p>\n<p><img alt=\"No Description\" src=\"https://www.blognone.com/sites/default/files/externals/938a70f6b60bde4070807abf20cf78b3.png\" /></p>\n</div></div></div><div><div>Topics: </div><div><div><a href=\"/topics/ios-16\">iOS 16</a></div><div><a href=\"/topics/ipados-16\">iPadOS 16</a></div><div><a href=\"/topics/ios-15\">iOS 15</a></div><div><a href=\"/topics/ios\">iOS</a></div><div><a href=\"/topics/ipados\">iPadOS</a></div><div><a href=\"/topics/operating-system\">Operating System</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb7fa0767a3ba62fa79c72bcb51726ac4e6adbb9d6888ec36f7204704d11bd0d","category":"Thai"}