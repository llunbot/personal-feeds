{"title":"NVIDIA เผยตัวเลขเบนช์มาร์ค GeForce 5090 แรงกว่า 4090 ราว 33% ถ้าไม่ใช้ DLSS 4","link":"https://www.blognone.com/node/144149","date":1737031406000,"content":"<div><div><div><p>เว็บไซต์ ComputerBase ของเยอรมนี รวบรวมสถิติ ตัวเลขเบนช์มาร์คประสิทธิภาพของ GeForce RTX ซีรีส์ 50 ที่เป็นตัวเลขของ NVIDIA เอง นำมาเทียบกับ GeForce RTX ซีรีส์ 40 ทำให้เราเห็นประสิทธิภาพของตัวจีพียูในการประมวลผลภาพจากเกมจริงๆ โดยไม่ต้องใช้เทคนิค DLSS ช่วย</p>\n<p>NVIDIA ออกเบนช์มาร์คจากการเล่นเกมหลายตัว แต่เกมส่วนใหญ่เปิด DLSS 4 ทำให้เปรียบเทียบกับ GeForce 40 ที่ไม่มี DLSS 4 ได้ยาก (<a href=\"https://www.blognone.com/node/143957\">ตัวเลขเดิมของ NVIDIA คือดีขึ้นราว 2 เท่า</a>) มีเพียง 2 เกมที่พอนำมาเปรียบเทียบได้คือ Resident Evil 4 (เปิด ray tracing + ปิด DLSS) และ Horizon Forbidden West (ปิด ray tracing + เปิด DLSS + แต่ไม่เปิดฟีเจอร์ Multiple Frame Generation ของ DLSS 4) ออกมาดังนี้</p>\n<ul>\n<li><strong>5090 vs 4090</strong> ประสิทธิภาพดีขึ้นเฉลี่ย 33%</li>\n<li><strong>5080 vs 4080</strong> ประสิทธิภาพดีขึ้นเฉลี่ย 15%</li>\n<li><strong>5070 Ti vs 4070 Ti</strong> ประสิทธิภาพดีขึ้นเฉลี่ย 20%</li>\n<li><strong>5070 vs 4070</strong> ประสิทธิภาพดีขึ้นเฉลี่ย 20%</li>\n</ul>\n<p>การที่ 5090 จะแรงกว่า 4090 มากคงไม่ใช่เรื่องน่าแปลกใจนักเพราะเป็นรุ่นเรือธง แต่ 5080 กลับมีประสิทธิภาพเพิ่มเพียง 15% ต่ำกว่ารุ่นรองคือ 4070 Ti และ 4070 ที่แรงขึ้น 20% ย่อมเป็นสิ่งที่น่าสนใจไม่น้อย</p>\n<p>ที่มา - <a href=\"https://www.computerbase.de/artikel/grafikkarten/geforce-rtx-5090-5080-5070-ti-5070-details.91036/\">ComputerBase</a></p>\n<p><img src=\"https://cdn.videocardz.com/1/2025/01/RTX5090.png\" alt=\"\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/blackwell\">Blackwell</a></div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19876eb6b0698b267b17ac44e93a748107009ff3f6853704f7ebbd4b71222cbb","category":"Thai"}