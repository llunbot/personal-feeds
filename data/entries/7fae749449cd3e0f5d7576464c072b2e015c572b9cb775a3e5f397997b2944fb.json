{"title":"Deathloop คะแนนรีวิวดี แต่ผู้เล่นบน Steam รีวิวถล่มเพราะปัญหาประสิทธิภาพ DRM","link":"https://www.blognone.com/node/124825","date":1632027506000,"content":"<div><div><div><p>Deathloop เป็นเกมดังเกมล่าสุดที่ได้รับคะแนนรีวิวจากนักวิจารณ์สูง (บางสำนักให้ 10/10 ส่วนคะแนนเฉลี่ยอยู่ที่  88/100 บน Metacritic) แต่ถูกแฟนๆ รีวิวถล่มบน Steam ด้วยเหตุผลเรื่องประสิทธิภาพและ DRM (คะแนนรีวิวบน Steam ปัจจุบันอยู่ที่ 71% ขยับขึ้นมาจากวันแรกๆ ที่อยู่ราว 60 กว่าเปอร์เซ็นต์)</p>\n<p>Deathloop เป็นเกมยิง FPS ที่มีแนวคิดเรื่อง time loop พัฒนาโดย Arkane Studios ในเครือ Bethesda (ผลงานเก่าคือซีรีส์ Dishonored) ลง 2 แพลตฟอร์มคือ PS5 (<a href=\"https://www.blognone.com/node/123646\">เป็นสัญญาเอ็กซ์คลูซีฟตั้งแต่ก่อนไมโครซอฟท์ซื้อ Bethesda</a>) และพีซี</p>\n<p>ปัญหาของเกมอยู่ที่เวอร์ชันพีซี เมื่อผู้เล่นพบว่ามีปัญหาประสิทธิภาพและเฟรมเรต แม้ใช้พีซีที่สเปกค่อนข้างแรงแล้วก็ตาม ส่วนสาเหตุของปัญหาก็เป็นเรื่องเดิมๆ คือระบบป้องกันสิทธิ DRM จาก Denuvo ที่เคยสร้างประเด็นขัดแย้งมาแล้วมากมาย (<a href=\"https://www.blognone.com/node/123726\">ข่าวเก่าเรื่อง Resident Evil Village</a>, <a href=\"https://www.blognone.com/node/100592\">FFXV</a> และ <a href=\"https://www.blognone.com/node/116474\">Doom Eternal</a>)</p>\n<p>ประเด็นเรื่องการละเมิดลิขสิทธิ์เกม โดยเฉพาะบนพีซี มักส่งผลกระทบต่อยอดขายเกมที่ช่วงเวลาไม่กี่สัปดาห์แรกๆ เป็นช่วงกอบโกยยอดขาย จึงไม่น่าแปลกใจที่บรรดาค่ายเกมต้องใส่ DRM เข้ามาป้องกันไว้ก่อน แต่ในบางกรณีอย่าง Doom Eternal นักพัฒนาก็ยอมถอด DRM ออกไปในช่วงหลังตามเสียงเรียกร้องของผู้เล่น</p>\n<p><img src=\"https://www.blognone.com/sites/default/files/externals/983f13b99f4573c6d20d5b6785d80f75.jpg\" /></p>\n<p>ที่มา - <a href=\"https://gamerant.com/deathloop-review-bombed-metacritic-pc-steam-drm/\">GameRant</a></p>\n</div></div></div><div><div>Topics: </div><div><div><a href=\"/topics/deathloop\">Deathloop</a></div><div><a href=\"/topics/games\">Games</a></div><div><a href=\"/topics/drm\">DRM</a></div><div><a href=\"/topics/denuvo\">Denuvo</a></div><div><a href=\"/topics/arkane-studios\">Arkane Studios</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7fae749449cd3e0f5d7576464c072b2e015c572b9cb775a3e5f397997b2944fb","category":"Thai"}