{"title":"Amazon เปิดตัวลำโพงอัจฉริยะ Echo Pop ดีไซน์ใหม่ ราคาเพียง 40 ดอลลาร์","link":"https://www.blognone.com/node/133879","date":1684368660000,"content":"<div><div><div><p>Amazon อัพเดตสินค้าในกลุ่ม Echo รุ่นใหม่ โดยไฮไลท์คือลำโพงผู้ช่วยอัจฉริยะใหม่ Echo Pop ที่เหมือนนำ <a href=\"https://www.blognone.com/node/130664\">Echo Dot</a> มาผ่ากลางอีกที</p>\n<p>สินค้าตัวแรกคือ <strong>Echo Pop</strong> ลำโพงตัวใหม่ ที่ออกแบบให้พื้นที่ลำโพงหันออกมา รองรับการทำงานร่วมกับ Alexa ในราคาที่ Amazon บอกว่าถูกมากคือ 39.99 ดอลลาร์ มีตัวขยายสัญญาณ Wi-Fi eero อยู่ในตัว มีให้เลือกสองสีคือ Lavender Bloom และ Midnight Teal</p>\n<p><img alt=\"No Description\" src=\"https://www.blognone.com/sites/default/files/externals/ac26aea2a61030791e366898bb70ef28.png\" /></p>\n<p>นอกจากนี้ Amazon ยังอัพเดตไลน์สินค้าเดิม ได้แก่ <strong>Echo Show 5</strong> และ <strong>Echo Show 5 Kids</strong> ลำโพงผู้ช่วยขนาดเล็กหน้าจอ 5 นิ้ว ปรับปรุงการออกแบบจาก<a href=\"https://www.blognone.com/node/110021\">รุ่นเดิม</a> และพัฒนาระบบเสียงเบส เพื่อให้รองรับการเล่นคอนเทนต์รูปแบบต่าง ๆ ราคาขาย 89.99 ดอลลาร์ สำหรับรุ่น Echo Show 5 และ 99.99 ดอลลาร์ สำหรับ Echo Show 5 Kids</p>\n<p><img alt=\"No Description\" src=\"https://www.blognone.com/sites/default/files/externals/3a04356f458317e5523142b2a7b75bb5.png\" /></p>\n<p>ส่วนหูฟัง <strong>Echo Buds</strong> ออกแบบใหม่ทั้งหมด แบตเตอรีอยู่ได้นานขึ้น และรองรับการทำงานร่วมกับ Alexa โดยตรง ราคาขาย 49.99 ดอลลาร์ และ Amazon ยังประกาศว่าระบบลำโพงในรถยนต์ Echo Auto ขยายประเทศที่รองรับมากขึ้น ได้แก่ ออสเตรเลีย แคนาดา สหราชอาณาจักร เยอรมนี ฝรั่งเศส อิตาลี สเปน และญี่ปุ่น</p>\n<p><img alt=\"No Description\" src=\"https://www.blognone.com/sites/default/files/externals/5e24ee04f7a56c24f125331fe2db7f86.png\" /></p>\n<p>ที่มา: <a href=\"https://www.aboutamazon.com/news/devices/new-amazon-echo-devices-echo-buds-echo-pop\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-echo\">Amazon Echo</a></div><div><a href=\"/topics/amazon-echo-show\">Amazon Echo Show</a></div><div><a href=\"/topics/smart-speaker\">Smart Speaker</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3673279cbcbdadc28d4c80fc67a5edb7a426b3c852ca09f8fb46f033aab90cff","category":"Thai"}