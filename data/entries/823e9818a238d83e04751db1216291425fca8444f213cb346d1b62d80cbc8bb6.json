{"title":"Vercel เปิดชุดพัฒนาเว็บแบบ ChatGPT สำหรับ React, Svelte","link":"https://www.blognone.com/node/134401","date":1686981791000,"content":"<div><div><div><p>Vercel ผู้พัฒนาเฟรมเวิร์ค Next.js เปิดตัว Vercel AI SDK ชุดพัฒนาสำหรับการสร้างเว็บแบบเดียวกับ ChatGPT ของ OpenAI สามารถใช้งานได้กับ React และ Svelte</p>\n<p>ภายใน SDK มีสองส่วนประกอบหลัก ส่วนแรกคือ LLM Adapters เปิดทางให้เชื่อมกับ API ของผู้ให้บริการปัญญาประดิษฐ์เจ้าต่างๆ ได้ง่ายขึ้น ตอนนี้รองรับ OpenAI, LangChain, Anthropic, และ Hugging Face</p>\n<p>ส่วนที่สองคือการสตรีมข้อมูลที่ได้จาก API แบบเดียวกับที่เราใช้ ChatGPT แล้วคำตอบค่อยๆ ตอบขึ้นมา นอกจากค่อยๆ ส่งคำตอบไปยังเว็บแล้ว ยังมี API สำหรับการเซฟคำตอบสุดท้ายในกรณีที่ต้องการเซฟคำตอบลงฐานข้อมูล</p>\n<p>ตัว SDK เป็นโอเพนซอร์สแบบ Apache 2.0 ไม่ต้องใช้งานกับ Next.js และในอนาคตจะรองรับ Vue เพิ่มเติม</p>\n<p>ที่มา - <a href=\"https://vercel.com/blog/introducing-the-vercel-ai-sdk\">Vercel</a></p>\n<p><img src=\"https://vercel.com/_next/image?url=https%3A%2F%2Fassets.vercel.com%2Fimage%2Fupload%2Fcontentful%2Fimage%2Fe5382hct74si%2F1csZCCrtYVcVWwX31bw1vf%2F139ae9ab26bc7d20187296f9c57cdc2a%2FInline_Graphic-Dark.png&amp;w=3840&amp;q=75&amp;dpl=dpl_FfhuTjcTwdJQgg8KeMrR3v3hmkhG\" alt /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"823e9818a238d83e04751db1216291425fca8444f213cb346d1b62d80cbc8bb6","category":"Thai"}