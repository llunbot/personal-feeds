{"title":"เจ้าของภาพที่ชนะประกวดเพราะ AI อ้างเสียหายหลักล้าน เพราะลิขสิทธิ์ไม่คุ้มครอง","link":"https://www.blognone.com/node/142351","date":1727931178000,"content":"<div><div><div><p>ปี 2022 เจสัน อัลเลน <a href=\"https://www.blognone.com/node/130175\">ชนะการแข่งขัน</a>ศิลปะดิจิทัลในโคโลราโด ด้วยภาพ Théâtre D'opéra Spatial โดยใช้ AI Midjourney สร้างผลงานและ Gigapixel โดยหลังจากนั้นเขาออกมากล่าวว่า “ศิลปะตายแล้ว AI ชนะ มนุษย์แพ้”</p>\n<p>แต่ต่อมาเขาอ้างว่าได้สูญเสียรายได้หลายล้านเหรียญจากการถูกขโมยผลงานจนมูลค่าของภาพลดลง เนื่องจากผลงานจาก AI ไม่ได้รับการคุ้มครองภายใต้กฎหมายลิขสิทธิ์</p>\n<p>สัปดาห์ที่ผ่านมาเขาจึงได้ร้องต่อศาลจากการที่สำนักงานลิขสิทธิ์สหรัฐฯ ไม่จดลิขสิทธิ์ให้กับภาพของเขา</p>\n<p>อัลเลนโต้แย้งว่าการสร้างผลงานด้วย Midjourney ต้องใช้ความคิดสร้างสรรค์ของมนุษย์ ส่วนทนายของอัลเลนเน้นย้ำว่ากฎหมายทรัพย์สินทางปัญญาควรปรับตัวให้ทันกับเทคโนโลยี AI ที่กำลังพัฒนา เพื่อคุ้มครองสิทธิของผู้ใช้เทคโนโลยีเหล่านี้ในการแสดงออกทางความคิดสร้างสรรค์</p>\n<p>ที่มา: <a href=\"https://www.windowscentral.com/software-apps/windows-11/latest-microsoft-powertoys-feature-forced-me-to-face-how-much-of-a-mess-the-windows-11-context-menu-is\">Windows Central</a></p>\n<p><img src=\"https://www.blognone.com/sites/default/files/externals/ea8899a51661da315f8e51853584ff0e.png\" alt=\"Théâtre D'opéra Spatial\" /></p>\n</div></div></div><div><div>Topics: </div><div><div><a href=\"/topics/midjourney\">Midjourney</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/arts\">Arts</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd40d32558e4a1ee55baf8d0fbd9cdd171cdc5d6aadc9cbd89019b6a32ef6db9","category":"Thai"}