{"title":"เกมการ์ด Marvel Snap เปิดตัวเวอร์ชันพีซี เล่นได้ฟรีบน Steam","link":"https://www.blognone.com/node/135401","date":1692755905000,"content":"<div><div><div><p>Marvel Snap เกมการ์ดจากจักรวาล Marvel ที่ประสบความสำเร็จอย่างสูงบนแพลตฟอร์มมือถือ เปิดตัวเวอร์ชันพีซีแล้ว <a href=\"https://store.steampowered.com/app/1997040/MARVEL_SNAP/\">ดาวน์โหลดและเล่นได้ฟรีบน Steam</a></p>\n<p>Marvel Snap เป็นเกมการ์ดที่เปิดตัวครั้งแรกในเดือนตุลาคม 2022 และประสบความสำเร็จมากมาย คะแนนรีวิวเฉลี่ย 85/100 แถมคว้ารางวัลใหญ่ๆ อย่าง Best Mobile Game ของ The Game Awards ด้วย เกมพัฒนาโดยสตูดิโออิสระ Second Dinner จากแคลิฟอร์เนีย ที่ทำเกมแรกแล้วก็ดังเลยทันที</p>\n<p>เกมเวอร์ชันพีซีมีเกมเพลย์ไม่ต่างอะไรจากเวอร์ชันมือถือ เพิ่มเติมคือรองรับหน้าจอไวด์สกรีน  สามารถเล่นข้ามกันได้ โดยล็อกอินบัญชี Google/Apple บนพีซี</p>\n<p><img alt=\"No Description\" src=\"https://www.blognone.com/sites/default/files/externals/0cad2c49bef3b38956fd4b3a1e4ae386.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2b3dc360ef927e5332e58159303396d3.jpg\" /></p>\n<p>ที่มา - <a href=\"https://www.videogameschronicle.com/news/marvel-snap-is-now-available-on-steam/\">VGC</a></p>\n</div></div></div><div><div>Topics: </div><div><div><a href=\"/topics/marvel\">Marvel</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34342c509f2b7849964c2847fea3b3616dce43561e2d72a7c349d26662e8231f","category":"Thai"}