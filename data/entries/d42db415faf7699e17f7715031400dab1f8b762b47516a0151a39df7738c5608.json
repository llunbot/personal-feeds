{"title":"Visual Studio 17.8 เพิ่ม Extension Manager ตัวใหม่ ปรับหน้าตาใหม่ หาส่วนขยายง่ายขึ้น","link":"https://www.blognone.com/node/136230","date":1697336494000,"content":"<div><div><div><p>ไมโครซอฟท์พัฒนา ตัวจัดการส่วนขยาย (Extension Manager) ตัวใหม่ของ Visual Studio โดยเริ่มใช้งานแล้วใน Visual Studio 17.8 Preview 3</p>\n<p>Extension Manager ตัวใหม่เปลี่ยนมาใช้อินเทอร์เฟซแบบ 2 คอลัมน์ แทนแบบเดิมที่เป็น 3 คอลัมน์ โดยนำคอลัมน์ซ้ายสุดของเดิมที่เป็นการแยกหมวด Installed, Updates, Roaming เปลี่ยนไปเป็นแท็บด้านบนแทน เพื่อให้มีพื้นที่แสดงเนื้อหาของส่วนขยายมากขึ้น</p>\n<p>ไมโครซอฟท์ยังปรับปรุงระบบหมวดหมู่ ฟิลเตอร์ และการค้นหาส่วนขยาย เพื่อให้จัดการส่วนขยายจำนวนมากๆ ได้ดีกว่าเดิม  ตรงนี้คล้ายกับตัวจัดการส่วนขยายของ VS Code แต่ก็ไม่เหมือนซะทั้งหมด</p>\n<p>ไมโครซอฟท์บอกว่าจะเพิ่มวิธีการติดตั้งส่วนขยายผ่านไฟล์ vsconfig ด้วย ซึ่งจะเพิ่มเข้ามาในเวอร์ชันถัดๆ ไป</p>\n<p><img alt=\"No Description\" src=\"https://www.blognone.com/sites/default/files/externals/2bbd891130af7ed7cc9226311a707a86.png\" /></p>\n<p>ที่มา - <a href=\"https://devblogs.microsoft.com/visualstudio/updating-the-extension-manager-with-your-feedback/\">Visual Studio Blog</a></p>\n</div></div></div><div><div>Topics: </div><div><div><a href=\"/topics/visual-studio\">Visual Studio</a></div><div><a href=\"/topics/microsoft\">Microsoft</a></div><div><a href=\"/topics/extension\">Extension</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d42db415faf7699e17f7715031400dab1f8b762b47516a0151a39df7738c5608","category":"Thai"}