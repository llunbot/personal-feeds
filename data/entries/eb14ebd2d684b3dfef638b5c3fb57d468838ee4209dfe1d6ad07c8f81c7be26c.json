{"title":"Apple พร้อมขาย Apple Watch ที่ปิดฟังก์ชันวัดระดับออกซิเจนในเลือด เฉพาะในอเมริกา","link":"https://www.blognone.com/node/137680","date":1705358270000,"content":"<div><div><div><p>มีรายงานล่าสุดในประเด็นที่คณะกรรมการการค้าของสหรัฐอเมริกาหรือ ITC <a href=\"https://www.blognone.com/node/137295\">สั่งให้หยุดขาย</a> Apple Watch Series 9 และ Apple Watch Ultra 2 ในอเมริกา เนื่องจากละเมิดสิทธิบัตรเซ็นเซอร์วัดระดับออกซิเจนในเลือดของ Masimo ซึ่งตอนนี้ศาลอุทธรณ์สหรัฐ ได้<a href=\"https://www.blognone.com/node/137412\">ระงับคำสั่งแบน</a>ชั่วคราว ทำให้แอปเปิลยัง<a href=\"https://www.blognone.com/node/137413\">ขาย Apple Watch</a> สองรุ่นนี้ได้ต่อไป</p>\n<p>โดยเอกสารล่าสุดที่ Masimo ยื่นอุทธรณ์ต่อศาลกลางระบุว่า หน่วยงานศุลกากรสหรัฐตัดสินว่า แอปเปิลได้ออกแบบสินค้าใหม่ ซึ่งทำให้อยู่นอกเหนือขอบข่ายที่ ITC สั่งแบน ทั้งนี้มีรายงานอีกแหล่งที่บอกว่าตอนนี้แอปเปิลได้เริ่มจัดส่ง Apple Watch ทั้งสองรุ่นซึ่ง<strong>ปิด</strong>ฟังก์ชันวัดระดับออกซิเจนในเลือด สำหรับรอขายใน Apple Store ทั่วอเมริกาแล้ว แต่ให้รอคำตัดสินก่อน ตอนนี้ยังขายเวอร์ชันปกติต่อไป</p>\n<p>ทั้งนี้ ITC ยังไม่ออกคำตัดสินหลังจากแจ้งให้แอปเปิลและ Masimo ส่งข้อมูลเพิ่มเติม ซึ่งเป็นไปได้ทั้งระงับคำสั่งแบนชั่วคราวต่อออกไป หรืออนุญาตให้ขาย Apple Watch เวอร์ชันตัดฟีเจอร์ในอเมริกา หรืออาจมองว่า Apple Watch รุ่นนี้ก็ยังละเมิดสิทธิบัตร Masimo</p>\n<p>ที่มา: <a href=\"https://9to5mac.com/2024/01/15/apple-watch-blood-oxygen-feature-remove-ban/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/f88ecfeb741d331a4dc4ba1c8bc72944.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/patent\">Patent</a></div><div><a href=\"/topics/lawsuits\">Lawsuits</a></div><div><a href=\"/topics/itc\">ITC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb14ebd2d684b3dfef638b5c3fb57d468838ee4209dfe1d6ad07c8f81c7be26c","category":"Thai"}