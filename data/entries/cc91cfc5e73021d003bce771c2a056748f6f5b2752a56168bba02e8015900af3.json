{"title":"รวมรีวิว Alan Wake 2 คะแนนเฉลี่ย 89/100 หลายสื่อชี้เป็นเกมภาคต่อที่สมการรอคอย 13 ปี","link":"https://www.blognone.com/node/136440","date":1698398344000,"content":"<div><div><div><p>Alan Wake 2 เกมภาคต่อที่ทิ้งช่วงห่างจากภาคแรกนาน 13 ปีพร้อมเปลี่ยนแนวเกมเป็น Survivor Horror ซึ่งการกลับมาคราวนี้ได้คะแนนเฉลี่ยอยู่ที่ 89/100 ใน Opencritic และ 88/100 ใน Metacritic หลายสื่อชมว่าเป็นเกมภาคต่อที่สมการรอคอย 13 ปี ตัวเกมผสมผสานการเล่าเรื่อง และความสยองขวัญได้อย่างลงตัว แต่ก็มีปัญหาด้านประสิทธิภาพอยู่บ้าง และเกมเพลย์บางช่วงน่าเบื่อ โดยมีตัวอย่างบทวิจารณ์จากบรรดาสื่อดังนี้</p>\n<p><img alt=\"No Description\" src=\"https://www.blognone.com/sites/default/files/externals/abaa3e5945ba25ea143e85f92952a817.jpg\" /></p>\n<p><a href=\"https://www.gamespot.com/reviews/alan-wake-2-review-a-miracle-illuminated/1900-6418143/\"><strong>Gamespot</strong></a> 10/10 Remedy นำเสนอเกมที่ยิ่งใหญ่ที่สุดของตัวเอง ด้วยการเปลี่ยนภาคต่อที่รอคอยมานานให้กลายเป็นผลงานเมตามัลติมีเดียชิ้นเอกที่ไม่เหมือนใคร Alan Wake 2 ไม่ใช่แค่ภาคต่อของ Alan Wake แต่ยังสร้างความต่อเนื่องของเรื่องราวบางส่วนจาก Control และแสดงความเคารพให้กับ Max Payne และ Quantum Break การดำเนินเรื่องของ 2 ตัวละครมีความสำคัญเท่าเทียมกัน และหลากหลาย แต่ตัวเกมมีบั๊คในหน้ากระดานไขคดี</p>\n<p><a href=\"https://attackofthefanboy.com/reviews/alan-wake-2-review-it-is-happening-again/\"><strong>Attack of the Fanboy</strong></a> 4.5/5 ทุกสิ่งทุกอย่างจนถึงปริศนาที่ Remedy วางไว้มันถูกวางอย่างเหมาะสมก่อนที่เกมจะได้นักแสดงคุณภาพมาอยู่ในเกมนี้ซะอีก ทั้ง Alan และ Saga ปรากฏตัวได้อย่างน่าสนใจทั้งในเมือง Bright Falls และโลกภายนอก อาจไม่ใช่เกมที่มีระบบต่อสู้ดีที่สุด และตัวเกมค่อนข้างง่ายที่จะเอาชนะ แต่ Alan Wake 2 เป็นเกมสยองขวัญต้นแบบที่ดีที่สุดในปี 2023</p>\n<p><img src=\"https://www.blognone.com/sites/default/files/externals/6920381c5e5efaed226863a5d441d1b6.png\" /></p>\n<p><a href=\"https://www.theguardian.com/games/2023/oct/26/alan-wake-2-review-playstation-5-xbox-series-xs-pc-remedy-entertainmentepic-games-27-october\"><strong>Guardian</strong></a> 4/5 เกมนำเสนอด้วยตัวละครเอก 2 คนออกสำรวจโลกที่แตกต่างกัน เกมมีความระทึกขวัญที่ผสมผสานความบันเทิงอย่างทั่วถึงระหว่างกระบวนการสืบสวน และความแปลกประหลาดของการเล่าเรื่อง แต่ Alan Wake 2 น่าผิดหวังในการต่อสู้ มันเป็นเกมยิงที่ช้า และมีระเบียบมากกว่าเกมแรก โดยได้รับแรงบันดาลใจอย่างมากจาก Resident Evil Remake ภาคล่าสุด ลูกเล่นการส่องแสงก่อนยิงปืนไม่ได้พัฒนาขึ้นเท่าไหร่ แถมยังให้ความรู้สึกเก่าเมื่อนึกเทียบกับภาพสโลว์โมชั่นของ Max Payne หรือระบบต่อสู้ของ Control</p>\n<p><a href=\"https://www.tomshw.it/videogioco/alan-wake-2-la-recensione-di-un-gioco-incredibile\"><strong>Tom's Hardware Italia</strong></a> 9/10 Alan Wake 2 คือหนึ่งในการผจญภัยที่ยิ่งใหญ่ที่สุดในยุคนี้ ตัวเกมกล้าได้กล้าเสียกับการเล่าเรื่องทำให้เรามีเรื่องราวที่ซับซ้อนเป็นชั้น ๆ และแปลกประหลาด ซึ่งเต็มไปด้วยความน่าสมเพช เหมือนหนังของ David Lynch ผู้กำกับ Sam Lake และทีม Remedy ได้บรรจุผลงานศิลปะของแท้ที่รายล้อมไปด้วยเอฟเฟกต์ภาพและรูปแบบการเล่นที่น่าทึ่ง ซึ่งมีความเรียบง่ายตั้งแต่ต้นจนจบ หากไม่มีข้อบกพร่องหลายประการที่พบในพีซี Alan Wake 2 คงเป็นเกมที่สมบูรณ์แบบ</p>\n<p><a href=\"https://gamerant.com/alan-wake-2-review/\"><strong>Game Rant</strong></a> 2.5/5 Alan Wake 2 เป็นเกมที่แสดงแอนิเมชั่นใบหน้าได้สมจริงอย่างไม่น่าเชื่อ และโลกของเกมมีรายละเอียดงดงามตระการตา สมควรได้รับการยกย่องด้านกราฟิก และการออกแบบเสียง การแบ่งเนื้อเรื่องเป็น 2 ส่วนทำได้โดดเด่น และน่าจดจำ แต่น่าผิดหวังกับรูปแบบการเล่น, เนื้อเรื่อง และปัญหาทางเทคนิคหลายประการ แต่ Alan Wake 2 ยังคงคุ้มค่าสำหรับแฟนตัวยงของเกมต้นฉบับ แต่สำหรับคนอื่นควรรอแพทช์ หรือรอซื้อเกมตอนลดราคาเถอะ</p>\n<p><img alt=\"No Description\" src=\"https://www.blognone.com/sites/default/files/externals/87c3d06cfaef3c2a4f98de76a2840c02.png\" /></p>\n<p>เกม Alan Wake 2 วางจำหน่ายแล้วในรูปแบบดิจิทัลเท่านั้นบน PS5, Xbox Series S/X และ PC ใน Epic Game Store</p>\n<p>ที่มา - <a href=\"https://opencritic.com/game/15022/alan-wake-2\">OpenCritic</a>, <a href=\"https://www.metacritic.com/game/alan-wake-ii/\">Metacritic</a></p>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/remedy-entertainment\">Remedy Entertainment</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc91cfc5e73021d003bce771c2a056748f6f5b2752a56168bba02e8015900af3","category":"Thai"}