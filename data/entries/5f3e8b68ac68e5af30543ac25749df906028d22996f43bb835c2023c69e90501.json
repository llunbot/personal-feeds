{"title":"Super Mario Bros. Wonder ทำลายสถิติ เป็นเกม Super Mario ที่ยอดขายช่วงเปิดตัวสูงสุด","link":"https://www.blognone.com/node/136643","date":1699455497000,"content":"<div><div><div><p>ใน<a href=\"https://www.blognone.com/node/136616\">งานแถลงผลประกอบการไตรมาสล่าสุดของนินเทนโด</a> ยังมีข้อมูลเพิ่มเติมว่า Super Mario Bros. Wonder กลายเป็นเกมในตระกูล Super Mario ที่ทำยอดขายสูงสุดในช่วงเปิดตัว ขายได้ 4.3 ล้านชุดในช่วง 2 สัปดาห์แรกหลังวางขาย</p>\n<p>นินเทนโดเริ่มเก็บข้อมูลยอดขายแบบ sell-through มาตั้งแต่ยุค Wii และ Nintendo DS</p>\n<p><a href=\"https://www.blognone.com/node/136292\">เกม Super Mario Bros. Wonder ทำคะแนนรีวิวได้อย่างดีเยี่ยม เฉลี่ยที่ 93/100</a> จึงไม่น่าแปลกใจที่เกมขายดีถล่มทลาย นินเทนโดบอกว่าเกมตระกูล Super Mario มักขายดีต่อเนื่องยาวนาน และหวังว่าภาค Wonder จะเป็นตัวเลือกสำหรับผู้บริโภคในช่วงเทศกาลปลายปี และขายดีต่อเนื่องในปีหน้า 2024 ด้วย</p>\n<p>สถิติเกมยอดขายสูงสุดของ Nintendo Switch คือ Mario Kart 8 Deluxe ยอดขายล่าสุดตอนนี้ 57.01 ล้านชุด</p>\n<p><img src=\"https://www.blognone.com/sites/default/files/externals/c5e690e9b231f5370c4f64321ba078b9.jpg\" /></p>\n<p>ที่มา - <a href=\"https://www.videogameschronicle.com/news/super-mario-bros-wonder-is-the-fastest-selling-super-mario-game-ever-nintendo-says/\">VGC</a></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f3e8b68ac68e5af30543ac25749df906028d22996f43bb835c2023c69e90501","category":"Thai"}