{"title":"เวียดนามสั่งบล็อก Telegram ระบุไม่ให้ความร่วมมือสืบสวนอาชญากรรม","link":"https://www.blognone.com/node/146580","date":1748000963000,"content":"<span>เวียดนามสั่งบล็อก Telegram ระบุไม่ให้ความร่วมมือสืบสวนอาชญากรรม</span>\n\n  <div>\n    <div>Body</div>\n              <div><p>กระทรวงเทคโนโลยีของเวียดนามออกคำสั่งให้ผู้ให้บริการเครือข่ายโทรคมนาคม บล็อกการใช้งาน Telegram ให้เหตุผลว่าแพลตฟอร์มไม่ให้ความร่วมมือในการแก้ไขปัญหาอาชญากรรมที่เกิดขึ้นจากผู้ใช้งาน โดย Reuters บอกว่าเอกสารนี้ลงคำสั่งเมื่อวันที่ 21 พฤษภาคม และให้หน่วยงานโทรคมนาคมรายงานผลการบล็อกกลับมาภายในวันที่ 2 มิถุนายน</p>\n<p>เอกสารระบุว่าหน่วยงานป้องกันอาชญากรรมไซเบอร์ของเวียดนามพบว่ากลุ่ม Telegram จำนวน 68% จาก 9,600 กลุ่มในเวียดนาม มีการกระทำที่ผิดกฎหมาย หลอกลวง ซื้อขายยาเสพติด ไปจนถึงเหตุการณ์ที่เกี่ยวข้องกับการก่อการร้าย แต่ Telegram ไม่ได้ให้ความร่วมมือกับรัฐบาลในการให้ข้อมูลผู้ใช้งาน ทั้งนี้ทางการเวียดนามเองก็เตือนผู้ใช้งาน Telegram ในเวียดนามให้ระวังการหลอกลวงหรือขโมยข้อมูลบนแพลตฟอร์มด้วย</p>\n<p>Telegram ยังไม่ได้ออกมาแสดงความเห็นต่อรายงานดังกล่าว</p>\n<p>ที่มา: <a href=\"https://www.reuters.com/sustainability/society-equity/vietnam-acts-block-messaging-app-telegram-government-document-seen-by-reuters-2025-05-23/\">Reuters</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 23/05/2025 - 18:49</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55951cbcdaad70153e41d638cb075543e2ad793a74288825bcd03e9539be9611","category":"Thai"}