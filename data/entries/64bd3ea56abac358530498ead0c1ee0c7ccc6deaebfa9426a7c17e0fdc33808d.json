{"title":"Instagram และ Threads จะกลับมาแสดงโพสต์เกี่ยวกับการเมืองตามปกติ ถ้าหากผู้ใช้งานต้องการเห็น","link":"https://www.blognone.com/node/144016","date":1736425081000,"content":"<div><div><div><p>Adam Mosseri หัวหน้าทีม Instagram และ Threads <a href=\"https://www.threads.net/@mosseri/post/DEk65zdTVmX\">ประกาศ</a>ว่าจะเริ่มกลับมาแสดงโพสต์ที่เกี่ยวกับการเมืองบนแพลตฟอร์มเหมือนเดิม หลังจากต้นปีที่แล้วทั้ง Instagram และ Threads <a href=\"https://www.blognone.com/node/138148\">ไม่แนะนำและไม่แสดงโพสต์การเมือง</a> จากบัญชีที่ไม่ได้ติดตาม</p>\n<p>การเปลี่ยนแปลงนี้เป็นผลต่อเนื่องจากที่ Mark Zuckerberg ซีอีโอ Meta <a href=\"https://www.blognone.com/node/143972\">ประกาศปรับการแสดงเนื้อหาบนแพลตฟอร์ม</a> ให้รองรับเสรีภาพการแสดงออกความเห็นมากขึ้น ทำให้โพสต์ที่เกี่ยวกับการเมืองไม่ถูกจำกัดการมองเห็นเหมือนในอดีต</p>\n<p>Mosseri บอกว่าการเปลี่ยนแปลงนี้จะเริ่มมีผลในสหรัฐอเมริกาก่อน แล้วจะขยายไปทั่วโลกในสัปดาห์หน้า ผู้ใช้งานต้องกำหนดค่าเองหากต้องการเห็นโพสต์การเมือง (opt-in) โดยมีตัวเลือกใน Control Setting คือ Less, Standard (ค่าเริ่มต้น) และ More</p>\n<p>อย่างไรก็ตาม Mosseri แสดงความเห็นต่อประเด็นนี้ โดยยืนยันว่าส่วนตัวเขาไม่คิดว่าแพลตฟอร์มควรแสดงเนื้อหาการเมืองจากบัญชีที่ผู้ใช้งานไม่ได้ติดตาม เพราะในทางปฏิบัติแล้วการขีดเส้นแบ่งว่าคอนเทนต์ใดเป็นหรือไม่เป็นการเมืองเป็นเรื่องที่ไม่ง่าย</p>\n<p>ที่มา: <a href=\"https://www.theverge.com/2025/1/8/24339385/instagram-threads-politics-moderation-adam-mosseri\">The Verge</a></p>\n<p><img src=\"https://www.blognone.com/sites/default/files/externals/9079bccd46f9c1624c09172a12adb727.jpeg\" alt=\"\" /></p>\n<blockquote><div> <a href=\"https://www.instagram.com/reel/DEkTJ8lJluk/?utm_source=ig_embed&amp;utm_campaign=loading\" target=\"_blank\">\n<div>\n<div></div>\n<div>\n<div></div>\n<div></div>\n</div>\n</div>\n<div></div>\n<div></div>\n<div>\n<div>View this post on Instagram</div>\n</div>\n<div></div>\n<div>\n<div>\n<div></div>\n<div></div>\n<div></div>\n</div>\n<div>\n<div></div>\n<div></div>\n</div>\n<div>\n<div></div>\n<div></div>\n<div></div>\n</div>\n</div>\n<div>\n<div></div>\n<div></div>\n</div>\n<p></p></a>\n<p><a href=\"https://www.instagram.com/reel/DEkTJ8lJluk/?utm_source=ig_embed&amp;utm_campaign=loading\" target=\"_blank\">A post shared by Adam Mosseri (@mosseri)</a></p>\n</div>\n</blockquote>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/threads\">Threads</a></div><div><a href=\"/topics/politics\">Politics</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64bd3ea56abac358530498ead0c1ee0c7ccc6deaebfa9426a7c17e0fdc33808d","category":"Thai"}