{"title":"IO Interactive บอก Project 007 คืบหน้าตามแผน เนื้อเรื่องแต่งใหม่หมด อยากทำเป็นไตรภาค","link":"https://www.blognone.com/node/142666","date":1729424507000,"content":"<div><div><div><p>IO Interactive สตูดิโอเกมจากเดนมาร์ก อัพเดตความคืบหน้าของ <a href=\"https://www.blognone.com/node/139188\">Project 007 เกม James Bond</a> ที่ประกาศเริ่มทำตั้งแต่ปี 2020 ว่าการพัฒนายังเป็นไปด้วยดีตามแผนที่วางไว้ แม้ยังไม่บอกว่าจะออกเมื่อไรก็ตาม</p>\n<p>Project 007 จับความชีวิตของ James Bond ช่วงเริ่มเป็นสายลับใหม่ๆ ลักษณะเดียวกับภาพยนตร์ภาค Casino Royale แต่เนื้อเรื่องของเกมจะไม่โยงกับภาพยนตร์ภาคไหนเลย</p>\n<p>Hakan Abrak หัวหน้าสตูดิโอ IO Interactive บอกว่าถึงแม้สตูดิโอมีประสบการณ์พัฒนาเกมสายลับแฟรนไชส์ Hitman มายาวนาน 20 กว่าปี รู้ว่าต้องทำเกมสายลับอย่างไร แต่การทำเกม James Bond ก็มีความท้าทายมาก เพราะเป็นแฟรนไชส์ที่ใหญ่ คนรู้จักเยอะ แถมยังไม่ใช่เนื้อหาและตัวละครที่บริษัทสร้างขึ้นเองตั้งแต่แรกด้วย ความตื่นเต้นของโครงการนี้คือ IO มีสิทธิแต่งเนื้อเรื่องเอง ไม่ต้องไปอิงกับภาพยนตร์ภาคใด เป็นเนื้อเรื่องแต่งใหม่ที่เริ่มชีวิตของ Bond และเขาก็หวังว่าจะสามารถสร้างเกมเป็นไตรภาคได้ในอนาคตต่อไป</p>\n<p>ตอนแรกนั้น สตูดิโอ MGM ไม่ค่อยอยากให้ไลเซนส์ James Bond ไปทำเกมเท่าไรนัก เพราะเกมส่วนใหญ่ไม่ประสบความสำเร็จ (มียกเว้นแค่เกม GoldenEye อยู่เกมเดียว) แต่ด้วยประวัติที่ผ่านมาของ IO นั้นพิสูจน์ตัวเองมาแล้วอย่างดีจากเกม Hitman ทำให้ MGM ยินยอมในที่สุด</p>\n<p>ที่มา - <a href=\"https://www.ign.com/articles/project-007-io-interactive-young-bond-for-gamers-trilogy\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/a1772883bbf988bb95005142c84e15d7.png\" /></p>\n</div></div></div><div><div>Topics: </div><div><div><a href=\"/topics/james-bond\">James Bond</a></div><div><a href=\"/topics/games\">Games</a></div><div><a href=\"/topics/io-interactive\">IO Interactive</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7080a83a180f3a9ea600924531bf4f6364ef5b30c5e67e82bc143071000cef45","category":"Thai"}