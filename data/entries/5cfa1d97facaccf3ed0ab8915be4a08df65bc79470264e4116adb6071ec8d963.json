{"title":"SCBS ซื้อหุ้น Bitkub สัดส่วน 51% มูลค่า 17,850 ล้านบาท ส่ง Bitkub เป็นยูนิคอร์นตัวใหม่ของไทย","link":"https://www.blognone.com/node/125626","date":1635857688000,"content":"<div><div><div><p>ธนาคารไทยพาณิชย์ ทำหนังสือแจ้งตลาดหลักทรัพย์ฯ ว่าที่ประชุมมีมติอนุมัติให้ บริษัท หลักทรัพย์ไทยพาณิชย์ จำกัด หรือ SCB Securities (SCBS) ที่เป็นบริษัทในเครือ เข้าทำสัญญาซื้อหุ้น ในบริษัทบิทคับ ออนไลน์ จำกัด (Bitkub) จากบริษัทบิทคับ แคปปิตอล กรุ๊ป โฮลดิ้งส์ จำกัด ในสัดส่วน 51% คิดเป็นมูลค่า 17,850 ล้านบาท คาดว่าจะแล้วเสร็จภายในไตรมาสแรกของปี พ.ศ. 2565</p>\n<p>การทำธุรกรรมครั้งนี้ ทำให้บริษัทบิทคับ ออนไลน์ จำกัด ซึ่งเป็นบริษัทให้บริการแพลตฟอร์มซื้อขายคริปโตเคอเรนซีของประเทศไทย มีมูลค่ากิจการตามการเพิ่มทุนอยู่ที่ 35,000 ล้านบาท หรือเกิน 1,000 ล้านดอลลาร์สหรัฐฯ แล้ว กลายเป็นบริษัทยูนิคอร์นรายที่สามของประเทศไทย ถัดจาก <a href=\"https://www.blognone.com/node/122962\">Flash Express</a> และ <a href=\"https://www.blognone.com/node/124962\">Ascend Money</a></p>\n<p><img src=\"https://www.blognone.com/sites/default/files/externals/68e4484eb47c815b363ce5c6091b3569.jpg\" /></p>\n<p>ที่มา - <a href=\"https://www.set.or.th/set/pdfnews.do?newsId=16358088172711\">ตลาดหลักทรัพย์แห่งประเทศไทย</a></p>\n</div></div></div><div><div>Topics: </div><div><div><a href=\"/topics/scbs\">SCBS</a></div><div><a href=\"/topics/bitkub\">Bitkub</a></div><div><a href=\"/topics/unicorn\">Unicorn</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cfa1d97facaccf3ed0ab8915be4a08df65bc79470264e4116adb6071ec8d963","category":"Thai"}