{"title":"สำนักพิมพ์ Pearson เปิดตัว Pearson+ แอปเข้าถึง e-textbook ได้ไม่จำกัด แบบเหมาจ่ายรายเดือน","link":"https://www.blognone.com/node/123991","date":1627712031000,"content":"<div><div><div><p>Pearson สำนักพิมพ์ผู้จัดจำหน่ายตำราเรียน (textbook) รายใหญ่ของโลก เปิดตัวแพลตฟอร์มใหม่ Pearson+ แอปรวมตำราเรียนแบบดิจิทัล (e-textbook) เพื่อให้ผู้เรียนเข้าถึงเนื้อหาล่าสุดแบบดิจิทัลได้สมบูรณ์แบบมากขึ้น ในราคาแบบเหมาจ่าย</p>\n<p>โมเดลราคาของ Pearson+ มีสองแบบคือ 9.99 ดอลลาร์ต่อเดือน สามารถเลือกในหนึ่งตำราเรียนดิจิทัล และแบบราคา 14.99 ดอลลาร์ต่อเดือน เข้าถึงได้ทุกตำราดิจิทัลของ Pearson ที่มีมากกว่า 1,500 รายการ</p>\n<p>ก่อนหน้านี้ Pearson <a href=\"https://www.blognone.com/node/110882\">ประกาศ</a>ลดการพึ่งพารายได้จากตำราเรียนแบบกระดาษ มาเน้นการขายตำราเรียนแบบดิจิทัลมากขึ้น ซึ่งตอนนี้ Pearson มีรายได้จากการขายแบบดิจิทัล 70% ของรายได้รวม บริษัทยังคาดว่า Pearson+ นอกจากจะเพิ่มรายได้ส่วนนี้ให้มากขึ้นแล้ว จะสามารถแย่งลูกค้าจากตลาดตำราเรียนมือสองได้อีกด้วย</p>\n<p>ที่มา: <a href=\"https://plc.pearson.com/en-US/news/introducing-pearson-most-student-and-budget-friendly-college-learning-experience\">Pearson</a></p>\n<p><img src=\"https://www.blognone.com/sites/default/files/externals/b6f6c6f4e1b8876daa1c13ac7fbf0275.png\" /></p>\n</div></div></div><div><div>Topics: </div><div><div><a href=\"/topics/education\">Education</a></div><div><a href=\"/topics/digital-media\">Digital Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19d4936310fcf8c91c50dd8e03cccb62411082537b5ba012b03752c52fcaa5a1","category":"Thai"}