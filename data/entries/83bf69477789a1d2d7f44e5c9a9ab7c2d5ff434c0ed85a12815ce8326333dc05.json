{"title":"T-Mobile ประกาศซื้อเครือข่ายและสินทรัพย์ส่วนใหญ่จาก UScellular","link":"https://www.blognone.com/node/140010","date":1716934261000,"content":"<div><div><div><p>T-Mobile ผู้ให้บริการเครือข่ายโทรศัพท์มือถือรายใหญ่อันดับ 3 ในสหรัฐ ประกาศบรรลุข้อตกลงเพื่อส่วนธุรกิจหลักด้านเครือข่ายโทรศัพท์มือถือจาก UScellular โดยมูลค่าดีลรวมอยู่ที่ 4,400 ล้านดอลลาร์ ซึ่งเป็นการจ่ายเงินสดและรับผิดชอบหนี้หุ้นกู้ของ UScellular</p>\n<p>T-Mobile ไม่ได้ซื้อสินทรัพย์ทั้งหมดของ UScellular แต่ที่ได้คือลูกค้า UScellular ส่วนโทรศัพท์มือถือทั้งหมด, ร้านค้าของ UScellular และสินทรัพย์คลื่นโครงข่ายประมาณ 30% ที่เป็นของ UScellular นอกจากนี้ T-Mobile จะทำสัญญาเช่าเสาสัญญาณมากกว่า 2,600 แห่งของ UScellular ด้วย</p>\n<p>UScellular บอกว่าดีลนี้ทำให้ลูกค้าปัจจุบันของบริษัท ได้เข้าถึงโครงข่ายเชื่อมต่อที่กว้างกว่าของ T-Mobile รวมทั้ง 5G ที่ครอบคลุมทั่วประเทศ ดีลดังกล่าวคาดว่าจะเสร็จสิ้นกลางปี 2025 เนื่องจากมีขั้นตอนที่หน่วยงานกำกับดูแลต้องอนุมัติด้วย</p>\n<p>ที่มา: <a href=\"https://newsroom.uscellular.com/uscellular-and-tds-announce-sale-of-wireless-operations-and-select-spectrum-assets-to-t-mobile-for-approximately-44-billion-in-cash-and-assumed-debt/\">UScellular</a></p>\n<p><img alt=\"No Description\" src=\"https://www.blognone.com/sites/default/files/externals/a514b8db4f279c2740d9b6129981f2f4.png\" /></p>\n</div></div></div><div><div>Topics: </div><div><div><a href=\"/topics/t-mobile\">T-Mobile</a></div><div><a href=\"/topics/us-cellular\">U.S. Cellular</a></div><div><a href=\"/topics/telecom\">Telecom</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83bf69477789a1d2d7f44e5c9a9ab7c2d5ff434c0ed85a12815ce8326333dc05","category":"Thai"}