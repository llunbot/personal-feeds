{"title":"ไมโครซอฟท์ออก Windows 365 Frontline สำหรับพนักงานแบบเข้ากะ 1 ไลเซนส์ใช้ได้ 3 คน","link":"https://www.blognone.com/node/133339","date":1680857303000,"content":"<div><div><div><p>ไมโครซอฟท์เปิดตัว Windows 365 Frontline เป็น<a href=\"https://www.blognone.com/node/124032\">บริการสตรีมเดสก์ท็อปผ่านเบราว์เซอร์ Cloud PC</a> สำหรับองค์กรที่มีพนักงานแบบพาร์ทไทม์หรือพนักงานแบบเข้ากะ (shift worker) ที่สลับกันมาใช้พีซีเครื่องเดียวกัน เช่น พยาบาล พนักงานในโกดังสินค้า ฯลฯ แต่ยังต้องการเดสก์ท็อปและพื้นที่เก็บข้อมูลแยกของแต่ละคน</p>\n<p>ความแตกต่างสำคัญของ Windows 365 Frontline กับไลเซนส์ของไมโครซอฟท์แบบอื่นๆ (เช่น Windows 365 Enterprise) คือวิธีคิดค่าไลเซนส์ที่ถูกกว่ากันมาก ซื้อไลเซนส์เดียวสามารถใช้กับพนักงานได้ 3 คน เท่ากับว่าหากองค์กรมีพนักงานแบบพาร์ทไทม์ 300 คน ก็ซื้อเพียง 100 ไลเซนส์เท่านั้น (สูตรคำนวณแบบง่ายๆ คือหนึ่งวันมี 3 กะ สลับกันใช้งานพีซีเครื่องเดียวกัน)</p>\n<p>ตอนนี้ Windows 365 Frontline ยังอยู่ในสถานะ public preview และยังไม่ประกาศราคา ส่วน Windows 365 Enterprise ราคาเริ่มต้นที่ 31 ดอลลาร์ต่อผู้ใช้ต่อเดือน</p>\n<p>ที่มา - <a href=\"https://techcommunity.microsoft.com/t5/windows-it-pro-blog/windows-365-frontline-available-in-public-preview/ba-p/3787496\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/e000c91a20ebc92e097f858a8f47cc8a.png\" /></p>\n</div></div></div><div><div>Topics: </div><div><div><a href=\"/topics/windows-365\">Windows 365</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2aa8bf2eeac13283d1b84d29a5bf38f55b7426cb59f0d7957543f0876e5e228e","category":"Thai"}