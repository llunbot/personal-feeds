{"title":"TikTok ประกาศปิดฟีเจอร์ TikTok Now ที่ได้แรงบันดาลใจมาจาก BeReal","link":"https://www.blognone.com/node/134560","date":1687877004000,"content":"<div><div><div><p>TikTok ส่งข้อความแจ้งเตือนไปยังผู้ใช้งาน บอกว่าจะปรับปรุงประสบการณ์ใช้งาน โดยปิดให้บริการฟีเจอร์ TikTok Now</p>\n<p>TikTok Now เป็นฟีเจอร์ที่ TikTok <a href=\"https://www.blognone.com/node/130439\">เพิ่มเข้ามา</a>เมื่อเดือนกันยายนปีที่แล้ว ให้ผู้ใช้งานแชร์ภาพหรือคลิปวิดีโอสั้น ๆ วันละ 1 ครั้ง แบบถ่ายตอนนั้นเวลานั้น ไม่ต้องตกแต่งภาพ ซึ่งรูปแบบการใช้งานดังกล่าว ก็ได้แรงบันดาลใจมาจากแอปที่โฟกัสเรื่องนี้ BeReal นั่นเอง</p>\n<p>ถึงแม้ TikTok ไม่ได้ให้เหตุผลของการปิดบริการดังกล่าว แต่ข้อมูลที่อาจอธิบายการตัดสินใจนี้ได้ ก็คือความนิยมในแอป BeReal ที่ลดลง โดยมีรายงานว่าจำนวนผู้ใช้ลดลงมากกว่า 60% ในช่วงปีที่ผ่านมา</p>\n<p>ที่มา: <a href=\"https://www.theverge.com/2023/6/27/23775125/tiktok-now-discontinued-notification-bereal-murder-clone\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/ceb9a57dce97791b1be8f546261854c9.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fa8b3c04b14dee8446f84dac31686dd8112b57d6745615fc2b5caa36b81c4b6","category":"Thai"}