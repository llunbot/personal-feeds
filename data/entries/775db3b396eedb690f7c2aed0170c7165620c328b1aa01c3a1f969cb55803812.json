{"title":"Mozilla เปิดตัวโลโก้ใหม่ฉลอง 25 ปี รีแบรนด์เพื่อย้ำภารกิจ Reclaim the Internet","link":"https://www.blognone.com/node/143470","date":1733378110000,"content":"<div><div><div><p>หลังจากปล่อยให้มี<a href=\"https://www.blognone.com/node/141504\">โลโก้ใหม่ของ Mozilla โผล่บนหน้าเว็บมาหลายเดือน</a> ในที่สุด Mozilla ก็เปิดตัวโลโก้ใหม่อย่างเป็นทางการสักที</p>\n<p>โลโก้ใหม่ตรงกับที่เผยโฉมมา คือเป็นสัญลักษณ์ตัว M เอียงข้างเป็นรูปหัวไดโนเสาร์ (หรือบางคนมองว่าเป็นธงก็ได้) สไตล์คล้ายตัวอักษร ASCII แล้ววางคู่กับคำว่า Mozilla ที่ออกแบบใหม่ เลิกใช้สัญลักษณ์ :// ของ URL แล้ว</p>\n<p>Mark Surman ประธานของ Mozilla บอกว่าตั้งองค์กรมานาน 25 ปี ทำภารกิจเรื่องเว็บที่เปิดกว้างสำหรับทุกคน ตอนนี้ถึงเวลาคิดเรื่อง 25 ปีถัดไป โดยยอมรับว่าคนส่วนใหญ่ยังไม่เข้าใจว่า Mozilla ทำเรื่องโอเพนซอร์สและความเป็นส่วนตัว จึงหวังจะใช้การรีแบรนด์ครั้งนี้กลับมาเชื่อมต่อผู้ใช้ทั้งหน้าเก่าและหน้าใหม่อีกครั้ง</p>\n<p>งานออกแบบโลโก้ครั้งนี้ทำโดยบริษัท Jones Knowles Ritchie (JKR) เพื่อวางยุทธศาสตร์ใหม่ของแบรนด์ ให้คนเข้าใจภารกิจของ Mozilla มากขึ้น โดยจะใช้โลโก้ใหม่ร่วมกับสโลแกน \"Reclaim the Internet\" ที่เริ่มใช้มาตั้งแต่ปี 2023 ตัวโลโก้รูปธงสะท้อนจิตวิญญาณของนักกิจกรรม (activist) ที่เคลื่อนไหวเพื่อผลักดันความเชื่อของตัวเอง แต่ก็สามารถพลิกกลับมาเป็นไดโนเสาร์ที่เป็นไอคอนดั้งเดิมของ Mozilla ได้ด้วย</p>\n<p>ที่มา - <a href=\"https://blog.mozilla.org/en/mozilla/mozilla-brand-next-era-of-tech/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/4d53dfdcec064a6b0131db3a57097a97.png\" /></p>\n<p><img alt=\"No Description\" src=\"https://www.blognone.com/sites/default/files/externals/9e460de5dae1017bbd5f28091a1102d8.png\" /></p>\n<p><img alt=\"No Description\" src=\"https://www.blognone.com/sites/default/files/externals/bfed05599efc55cf45520b19d324a09d.png\" /></p>\n<p><img alt=\"No Description\" src=\"https://www.blognone.com/sites/default/files/externals/cb332f6d92d18a1f9fe22518ed9b9243.png\" /></p>\n<p><img alt=\"No Description\" src=\"https://www.blognone.com/sites/default/files/externals/82a752bb0650570185f9fed02269d63c.jpg\" /></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/logo\">Logo</a></div><div><a href=\"/topics/design\">Design</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"775db3b396eedb690f7c2aed0170c7165620c328b1aa01c3a1f969cb55803812","category":"Thai"}