{"title":"Microsoft ยอมรับ เคยเจรจาขอซื้อกิจการ Zynga แต่ดีลในเวลานั้นไม่ใหญ่มากพอ","link":"https://www.blognone.com/node/134526","date":1687664006000,"content":"<div><div><div><p>ยังมีข้อมูลน่าสนใจจากการไต่สวนของ FTC ในดีลไมโครซอฟท์ซื้อกิจการ Activision Blizzard โดย Phil Spencer หัวหน้าธุรกิจเกมของไมโครซอฟท์ บอกว่าในอดีตบริษัทเคยพูดคุยกับ Zynga บริษัทพัฒนาเกมบนมือถือ เพื่อขอซื้อกิจการ แต่ดีลไม่เกิดขึ้น</p>\n<p>Spencer บอกว่าเหตุการณ์นี้เกิดขึ้นเมื่อกว่า 10 ปีที่แล้ว เขายอมรับว่าเมื่อมองจากโอกาสต่าง ๆ แล้ว ไมโครซอฟท์กำลังมองหาสิ่งที่ใหญ่กว่าสิ่งที่ Zynga มีเวลานั้น หากดีลเกิดขึ้นไมโครซอฟท์ก็จะเข้าสู่ตลาดเกมมือถือแต่ไม่ได้ใหญ่มากนัก จึงตัดสินใจยุติการขอซื้อกิจการไป</p>\n<p>ปัจจุบัน Take-Two Interactive บริษัทแม่ของผู้พัฒนาเกม GTA เป็นเจ้าของ Zynga ด้วย<a href=\"https://www.blognone.com/node/128646\">มูลค่าดีล 12,700 ล้านดอลลาร์</a> ในปีที่แล้ว</p>\n<p>การซื้อกิจการ Activision Blizzard ของไมโครซอฟท์นี้ หากเสร็จสิ้นตามแผน ก็จะทำให้บริษัทมีพอร์ตโฟลิโอเกมมือถือเพิ่มขึ้นด้วยเช่นกัน เนื่องจาก Activision เป็นเจ้าของ King ผู้พัฒนา Candy Crush Saga จาก<a href=\"https://www.blognone.com/node/74350\">ดีลซื้อกิจการเมื่อปี 2015</a></p>\n<p>ที่มา: <a href=\"https://www.cnbc.com/2023/06/23/microsoft-looked-at-acquiring-zynga-but-opted-to-go-bigger.html\">CNBC</a></p>\n<p><img src=\"https://www.blognone.com/sites/default/files/externals/135d7fe5763f0a02031566db454b6d13.jpg\" alt /></p>\n</div></div></div><div><div>Topics: </div><div><div><a href=\"/topics/zynga\">Zynga</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/acquisition\">Acquisition</a></div><div><a href=\"/topics/mobile-games\">Mobile Games</a></div><div><a href=\"/topics/phil-spencer\">Phil Spencer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e43a8ad822b9a3718affcd47a38462f6f23fe818b92c4f122a47ecbcf582a560","category":"Thai"}