{"title":"Apple Intelligence จะรองรับภาษาจีน ญี่ปุ่น ฝรั่งเศส และอีกหลายภาษาเพิ่มเติม ในเดือนเมษายนนี้ - ยังไม่มีภาษาไทย","link":"https://www.blognone.com/node/144812","date":1740054312000,"content":"<div><div><div><p>มีรายละเอียดเพิ่มเติมจากที่แอปเปิลเปิดตัว <a href=\"https://www.blognone.com/node/144792\">iPhone 16e</a> โดยแอปเปิลพูดถึงความสามารถปัญญาประดิษฐ์ Apple Intelligence ว่าจะรองรับภาษาเพิ่มเติม ได้แก่ ภาษาฝรั่งเศส, ภาษาเยอรมัน, ภาษาอิตาลี, ภาษาโปรตุเกส (บราซิล), ภาษาสเปน, ภาษาญี่ปุ่น, ภาษาเกาหลี, ภาษาจีน (ตัวย่อ), ภาษาอังกฤษ (สิงคโปร์) และภาษาอังกฤษ (อินเดีย) ซึ่งทั้งหมดจะมีให้ใช้งานภายในเดือนเมษายนนี้ จึงคาดว่าจะมาพร้อมกับ iOS 18.4 เมื่อดูตามช่วงเวลา</p>\n<p>ปัจจุบัน Apple Intelligence รองรับภาษาอังกฤษในหลายภูมิภาค โดยอัปเดตภาษาเพิ่มเติมรอบล่าสุดคือ <a href=\"https://www.blognone.com/node/143588\">iOS 18.2</a> เมื่อเดือนธันวาคม ซึ่งเวลานั้นแอปเปิลบอกว่าภาษาที่กล่าวข้างต้นจะเปิดให้ใช้งานเพิ่มเติมตั้งแต่เดือนเมษายนเป็นต้นไป ซึ่งกลายเป็นเกือบทั้งหมดที่ประกาศตอนนั้น จะได้ใช้งานในเดือนเมษายนเลย</p>\n<p>แอปเปิลบอกว่าหลังจากเมษายน จะมีภาษาอื่นที่รองรับเพิ่มเติมอีกรวมทั้งภาษาเวียดนาม แต่ไม่ได้ระบุถึงภาษาอื่นเพิ่มเติม (<a href=\"https://www.blognone.com/node/142074\">แอปเปิลพูดแบบนี้ตั้งแต่เปิดตัวแล้ว</a>)</p>\n<p>ที่มา: <a href=\"https://appleinsider.com/articles/25/02/19/apple-intelligence-language-extensions-to-chinese-french-more-coming-in-april\">Apple Insider</a></p>\n<p><img src=\"https://www.blognone.com/sites/default/files/externals/1d88cff24ce079347d7d02d58179d3cf.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c60c7af48e67a04422bc85b833ccc9a844677a05db111a04e15d21eb52df2da","category":"Thai"}