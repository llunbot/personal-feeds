{"title":"กูเกิลเปิดให้เช่า Gemini 2.5 Pro ตั้งราคาเช่าโมเดลแพงที่สุดที่เคยทำมา","link":"https://www.blognone.com/node/145695","date":1743844321000,"content":"<div><div><div><p>กูเกิลเปิดตัว <a href=\"https://www.blognone.com/node/145470\">Gemini 2.5 Pro โมเดลพลังสูง ประสิทธิภาพเป็นเยี่ยม เมื่อปลายเดือนมีนาคม</a> จากนั้นมีแหวกขนบเดิมๆ เล็กน้อย ด้วยการเปิดให้<a href=\"https://www.blognone.com/node/145550\">ผู้ใช้ Gemini ทุกคนใช้ฟรี</a> โดยไม่ต้องรอกันนาน</p>\n<p>ล่าสุดกูเกิลนำโมเดล Gemini 2.5 Pro เปิดให้เช่าใช้งานใน Google AI Studio โดยประกาศราคามาแล้ว ราคาเริ่มต้นคือ อินพุต 1.25 ดอลลาร์ต่อ 1 ล้านโทเคน และเอาท์พุต 10 ดอลลาร์ต่อ 1 ล้านโทเคน</p>\n<p>ราคานี้ทำให้ Gemini 2.5 Pro เป็นโมเดลราคาแพงที่สุดเท่าที่กูเกิลเคยทำมา หากเทียบกับ <a href=\"https://www.blognone.com/node/144930\">Gemini 2.0 Flash-Lite ซึ่งเป็นโมเดลราคาถูกที่สุด</a> ราคาอินพุต 0.075 ดอลลาร์ต่อ 1 ล้านโทเคน (ประมาณ 17 เท่า) ราคาเอาท์พุต 0.30 ดอลลาร์ต่อ 1 ล้านโทเคน (ประมาณ 33 เท่า) เหตุผลที่ราคาต่างกันขนาดนี้ก็ชัดเจนว่าเป็นเพราะ โมเดล 2.5 Pro มีความสามารถสูงมาก ต้นทุนจึงสูงตามไปด้วยนั่นเอง</p>\n<p>ที่มา - <a href=\"https://blog.google/products/gemini/gemini-preview-model-billing-update/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/42350f4d720e8f56a75fd078cc3d8c51.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/llm\">LLM</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8aed93f9d7c434f27d6d6f2a17cfb2542dea2918f9e3569caaa91ee74ed2b5eb","category":"Thai"}