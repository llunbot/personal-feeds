{"title":"ก็ของมันเหลือ AMD เปิดตัว Ryzen 5900XT และ 5800XT ซีพียูแกน Zen 3 แห่งปี 2024","link":"https://www.blognone.com/node/140112","date":1717401364000,"content":"<div><div><div><p>วันนี้ AMD ปล่อยของใหม่ชุดใหญ่ ทั้ง<a href=\"https://www.blognone.com/node/140106\">ซีพียูเดสก์ท็อปแกน Zen 5</a>, <a href=\"https://www.blognone.com/node/140107\">ซีพียูโน้ตบุ๊กแกน Zen 5</a>, <a href=\"https://www.blognone.com/node/140111\">ซีพียูเซิร์ฟเวอร์แกน Zen 5</a>, <a href=\"https://www.blognone.com/node/140110\">จีพียูเซิร์ฟเวอร์รุ่นใหม่</a></p>\n<p>การปล่อยของใหม่ทั้งชุดแบบนี้อาจดูเกินจริงตามธรรมเนียมของ AMD ไปสักหน่อย เพื่อรักษาขนบธรรมเนียมประเพณีอันดีงามไว้ต่อไป ของใหม่เล็กๆ ในงานแถลงข่าว AMD เมื่อเช้าจึงมี <strong>ซีพียูตัวใหม่ที่ใช้แกน Zen 3</strong> (<a href=\"https://www.blognone.com/node/118918\">เปิดตัวสถาปัตยกรรมครั้งแรกในปี 2020</a>) แทรกอยู่ด้วย</p>\n<p><img alt=\"No Description\" src=\"https://www.blognone.com/sites/default/files/externals/0836819f2e1dbf8c3bb28fda0ee72a43.jpg\" /></p>\n<p>ซีพียูใหม่ 2 ตัวที่ AMD เปิดตัวเมื่อเช้าคือ ซีพียูเดสก์ท็อป <strong>Ryzen 5000</strong> สองรุ่นใหม่ สำหรับคนที่มีบอร์ด AM4 ของเดิมแล้วไม่อยากอัพเกรดบอร์ด ก็สามารถอัพเกรดซีพียูได้</p>\n<ul>\n<li><strong>AMD Ryzen 9 5900XT</strong> 16 คอร์ 32 เธร็ด, คล็อค 3.3/4.8GHz, แคชรวม 72MB, TDP 105W</li>\n<li><strong>AMD Ryzen 7 5800XT</strong> 8 คอร์ 16 เธร็ด, คล็อค 3.8/4.8GHz, แคชรวม 36MB, TDP 105W</li>\n</ul>\n<p>กรณีของ 5900XT นั้นชัดเจนว่าเป็นเวอร์ชันใหม่ของ Ryzen 9 5950X ที่ออกมาตั้งแต่ปี 2020 เพราะสเปกเหมือนกันทุกประการ ยกเว้นคล็อคต่ำกว่ากันเล็กน้อยเท่านั้น ต้องรอดูว่า AMD จะเลือกขายในราคาเท่าไร (ต้นฉบับขาย 799 ดอลลาร์ ปัจจุบันขายอยู่ 359 ดอลลาร์) ส่วน 5800XT เป็นเวอร์ชันปรับปรุงของ 5800X ที่เปิดตัวในปี 2020 เช่นกัน แต่คล็อคสูงกว่าเล็กน้อย</p>\n<p>AMD ระบุแค่ว่าซีพียูทั้งสองรุ่นจะวางขายในเดือนกรกฎาคม โดยยังไม่เปิดเผยราคา</p>\n<p>ที่มา - <a href=\"https://www.amd.com/en/newsroom/press-releases/2024-6-2-amd-unveils-next-gen-zen-5-ryzen-processors-to-p.html\">AMD</a>, <a href=\"https://www.tomshardware.com/pc-components/cpus/amd-announces-zen-5-ryzen-9000-processors-launches-in-july-four-new-ryzen-9-7-and-5-processors-with-a-16-ipc-improvement\">Tom's Hardware</a></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b28bb577cae8d8f00d631df2089c4d516dcdafca70013b86f407e734ddeb1447","category":"Thai"}