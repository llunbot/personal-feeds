{"title":"Pinterest รายงานผลประกอบการไตรมาส 3/2023 รายได้-จำนวนผู้ใช้งาน-กำไร เติบโตตามแผนงาน","link":"https://www.blognone.com/node/136500","date":1698767947000,"content":"<div><div><div><p>Pinterest รายงานผลการดำเนินงานของไตรมาสที่ 3 ปี 2023 มีรายได้รวม 763 ล้านดอลลาร์ เพิ่มขึ้น 11% จากช่วงเดียวกันในปีก่อน มีกำไรสุทธิตามบัญชี GAAP 7 ล้านดอลลาร์ เฉพาะ EBITDA อยู่ที่ 185 ล้านดอลลาร์</p>\n<p>Bill Ready ซีอีโอ Pinterest กล่าวว่าบริษัทมีรายได้ที่แข็งแกร่ง จำนวนผู้ใช้งานก็เพิ่มขึ้น และอัตรากำไรที่มากขึ้น Pinterest ยังรักษาจุดแข็งที่แตกต่างจากคู่แข่ง ทั้งการเสิร์ชด้วยรูปภาพ การค้นหาไอเดียใหม่ ๆ และการเป็นแพลตฟอร์มซื้อสินค้าในรูปแบบเฉพาะ ซึ่งบริษัทยังคงเดินหน้าตามแผนงานนี้เพื่อรับโอกาสต่าง ๆ ข้างหน้า</p>\n<p>Pinterest มีจำนวนผู้ใช้งานเป็นประจำทุกเดือน (MAUs) เพิ่มขึ้นเป็น 482 ล้านบัญชีทั่วโลก แบ่งเป็นอเมริกาและแคนาดา 96 ล้านบัญชี ยุโรป 128 ล้านบัญชี ที่เหลือ 258 ล้านบัญชี</p>\n<p>ที่มา: <a href=\"https://investor.pinterestinc.com/press-releases/press-releases-details/2023/Pinterest-Announces-Third-Quarter-2023-Results-Delivers-Strong-Revenue-Growth-and-Continued-Margin-Expansion/default.aspx\">Pinterest</a></p>\n<p><img alt=\"No Description\" src=\"https://www.blognone.com/sites/default/files/externals/ee05af7017a35fe466827f545f2280f3.png\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d17f502c1b1e3737ad4bf208e1fb18d1dfc8aca91673b1fec103f9d05db806ce","category":"Thai"}