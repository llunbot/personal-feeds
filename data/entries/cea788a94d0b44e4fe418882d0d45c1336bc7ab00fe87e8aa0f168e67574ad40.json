{"title":"เปิดตัว Pikmin Bloom เกมใหม่จาก Niantic ช่วยนับก้าว เดินแล้วดอกไม้บาน","link":"https://www.blognone.com/node/125486","date":1635302555000,"content":"<div><div><div><p>Niantic เปิดตัว Pikmin Bloom เกมช่วยนับก้าว<a href=\"https://www.blognone.com/node/121827\">ที่ร่วมพัฒนากับนินเทนโด</a> โดยใช้ตัวละครจากเกมซีรีส์ Pikmin มานำเสนอ</p>\n<p>หลักการของ Pikmin Bloom คือเก็บเมล็ด Pikmin ที่เจอตามทางในโลก AR มาเลี้ยง เก็บผลไม้ในเกมนำมาป้อนแล้วดอกไม้บนหัว Pikmin ก็จะยิ่งบาน และยิ่งเดินเยอะ ทางที่เราเดินผ่านก็จะมีดอกไม้บานด้วย</p>\n<p>Niantic บอกว่า Pikmin Bloom เป็นเกมที่ให้ผู้เล่นรีวิวเส้นทางการเดินและจำนวนก้าวที่เดินในแต่ละวัน เพื่อให้การเดินในแต่ละวันมีสิ่งที่น่าจดจำมากขึ้น แถมถ้าเดินไปยังสถานที่บางแห่ง Pikmin จะส่งโปสการ์ดกลับมาให้เราเก็บสะสม หรือแชร์ให้เพื่อนได้ด้วย</p>\n<p>เกมเปิดให้โหลดบน Play Store/App Store ในสิงคโปร์กับออสเตรเลียก่อน และประเทศอื่นๆ จะตามมาในเร็วๆ นี้</p>\n<p><img src=\"https://www.blognone.com/sites/default/files/externals/a95a3c5e7e4ee4cf1a65110566f61b72.jpg\" /></p>\n<p><img src=\"https://www.blognone.com/sites/default/files/externals/f6c3776b5d7b3dfb66549412937c2e3b.jpg\" /></p>\n<p>ที่มา - <a href=\"https://nianticlabs.com/blog/pikminbloom/?hl=en\">Niantic</a></p>\n</div></div></div><div><div>Topics: </div><div><div><a href=\"/topics/pikmin\">Pikmin</a></div><div><a href=\"/topics/niantic-labs\">Niantic Labs</a></div><div><a href=\"/topics/games\">Games</a></div><div><a href=\"/topics/augmented-reality\">Augmented Reality</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cea788a94d0b44e4fe418882d0d45c1336bc7ab00fe87e8aa0f168e67574ad40","category":"Thai"}