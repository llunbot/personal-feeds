{"title":"Midea โชว์โรงงานผลิตแอร์ที่ชลบุรี โรงงานอัจฉริยะแห่งแรกที่ใช้ 5G ควบคุมอุปกรณ์ภายใน","link":"https://www.blognone.com/node/139686","date":1715343537000,"content":"<div><div><div><p>บริษัท ไมเดีย ประเทศไทย ผู้ผลิตและจำหน่ายเครื่องปรับอากาศยี่ห้อ Midea เผยภาพภายในโรงงานผลิตเครื่องปรับอากาศที่ จ.ชลบุรี ซึ่งเป็นโรงงานอัจฉริยะแห่งแรกที่นำเทคโนโลยี 5G มาใช้ภายในโรงงาน</p>\n<p>การใช้ 5G ของ Midea เป็นเครือข่ายภายในโรงงานเท่านั้น (private network) โดยใช้เทคโนโลยีของ Huawei, China Unicom และ AIS เพื่อให้บริการ 5G กับอุปกรณ์ในสายการผลิต เช่น แขนกลอัจฉริยะ, รถลำเลียงสินค้าอัตโนมัติ, ระบบตรวจสอบคุณภาพสินค้าด้วยกล้อง AI, ห้องควบคุมการทดสอบสถานะของคอมเพรสเซอร์ โดยอุปกรณ์เหล่านี้จะส่งข้อมูลผ่านเครือข่าย 5G เพื่อตรวจสอบการผลิตแบบเรียลไทม์ ช่วยเพิ่มประสิทธิภาพในการใช้อุปกรณ์ และลดระยะเวลา down time ลง</p>\n<p>นายภูผา เอกะวิภาต รักษาการประธานเจ้าหน้าที่บริหารกลุ่มธุรกิจองค์กร AIS บอกว่าเครือข่าย 5G ช่วยให้สร้างเครือข่ายที่ครอบคลุมพื้นที่ขนาด 160,000 ตารางเมตร รวมโรงงานผลิต 3 แห่งเข้าด้วยกันได้ ส่วน นส. ยูนิซ เซ ผู้จัดการทั่วไปของ China Unicom ประเทศไทย บอกว่านี่เป็นสถานการณ์ 5G2B สำหรับการใช้งานในภาคธุรกิจแบบใหม่ๆ ที่หลากหลายมากขึ้น</p>\n<p>ที่มา - ข่าวประชาสัมพันธ์ Huawei Thailand</p>\n<p><img alt=\"No Description\" src=\"https://www.blognone.com/sites/default/files/externals/e6d23b2c6e0f683ebe9e0772b75de0a8.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/a9d32b4e524a3b0c3b75ab2c0f9062d7.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5ac32a6a0c4047471845ff922c1cf23c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ac04ab47b3c29846fca0fc6f0754449d.jpeg\" /></p>\n</div></div></div><div><div>Topics: </div><div><div><a href=\"/topics/midea\">Midea</a></div><div><a href=\"/topics/huawei\">Huawei</a></div><div><a href=\"/topics/china-unicom\">China Unicom</a></div><div><a href=\"/topics/ais\">AIS</a></div><div><a href=\"/topics/5g\">5G</a></div><div><a href=\"/topics/manufacturing\">Manufacturing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"333c70785eb970a355c40c8eb1c3e383ae7f7316ac64d2b1c5bdb16e98bc7d3a","category":"Thai"}