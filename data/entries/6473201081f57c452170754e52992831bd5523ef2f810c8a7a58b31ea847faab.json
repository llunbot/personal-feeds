{"title":"God of War Ragnarök ออก DLC ใหม่ Valhalla แนว Roguelite อัพเกรดฟรีให้ผู้เล่นทุกคน","link":"https://www.blognone.com/node/137145","date":1702003337000,"content":"<div><div><div><p>Santa Monica Studio เปิดตัว DLC ใหม่ให้กับเกม God of War Ragnarök โดยใช้ชื่อว่า <strong>Valhalla</strong></p>\n<p>เนื้อเรื่องของ Valhalla ต่อจากตอนจบของ Ragnarök และเป็นบทจบของเกมภาคนี้ โดยเป็นการเดินทางต่อของ Kratos หลังสงครามกับ Odin ในภาคหลัก สู่ดินแดนแห่งเทพ Valhalla</p>\n<p>ทีมงานบอกว่าเกมเพลย์ยังคงระบบต่อสู้จาก Ragnarök แต่เพิ่มไอเดียใหม่ๆ จากเกมแนว roguelite เข้ามา โดยผู้เล่นจะเจอกับศัตรูเปลี่ยนรูปแบบไปเรื่อยๆ ในแต่ละรอบการเล่น เมื่อเล่นแพ้จะฟื้นกลับมาที่หน้าประตูทางเข้า เพื่อเจอกับความท้าทายใหม่ๆ เมื่อเล่นผ่านก็จะได้โบนัสไปอัพเกรดอาวุธและชุดเกราะเพิ่มเติมด้วย</p>\n<p>God of War Ragnarök: Valhalla DLC จะออกเป็นอัพเดตฟรีให้ผู้เล่นเดิม เปิดให้เล่น 12 ธันวาคมนี้</p>\n<p>Santa Monica Studio ยังเปิดเผยว่า Ragnarök มียอดขายรวมเกิน 15 ล้านชุดแล้ว (นับรวม PS4/PS5)</p>\n<p>ที่มา - <a href=\"https://blog.playstation.com/2023/12/07/god-of-war-ragnarok-valhalla-dlc-revealed-coming-december-12/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/d62637f16df2deea378e93f674a47e66.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4ab7709d30ed8bb3b73eb21f4171ec9b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/581fdc7a62511f8ed8cefd5a59467d29.jpg\" /></p>\n</div></div></div><div><div>Topics: </div><div><div><a href=\"/topics/god-of-war\">God of War</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6473201081f57c452170754e52992831bd5523ef2f810c8a7a58b31ea847faab","category":"Thai"}