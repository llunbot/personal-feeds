{"title":"Rockstar เผยเทรลเลอร์ Grand Theft Auto: The Trilogy เวอร์ชันรีมาสเตอร์กราฟิก","link":"https://www.blognone.com/node/125422","date":1634918271000,"content":"<div><div><div><p>Rockstar เผยเทรลเลอร์ของ Grand Theft Auto: The Trilogy – The Definitive เวอร์ชันรีมาสเตอร์เกม 3 ภาคคือ Grand Theft Auto III , Grand Theft Auto: Vice City, Grand Theft Auto: San Andreas ทำให้เราเห็นกราฟิกที่พัฒนาขึ้นจากเกมต้นฉบับ ปรับระบบแสง เงา สภาพอากาศ ภาพสะท้อน ใบไม้ อัพเกรดโมเดลตัวละครและรถยนต์</p>\n<p>นอกจากกราฟิกที่พัฒนาขึ้นแล้ว เกมเวอร์ชันรีมาสเตอร์ยังพัฒนาเกมเพลย์เล็กน้อย เช่น ระบบเล็งเป้า ระบบอาวุธ ระบบสถานีวิทยุ แผนที่เล็กที่สามารถปักหมุดปลายทางได้ รวมถึงระบบ Achievements/Trophies ตามแบบเกมสมัยใหม่ กรณีของ Nintendo Switch ยังซัพพอร์ตการใช้ไจโรสโคปและจอทัชสกรีน ส่วนเกมเวอร์ชันพีซีก็รองรับ NVIDIA DLSS ด้วย</p>\n<p>ผลงานการรีมาสเตอร์รอบนี้ทำโดย Grove Street Games สตูดิโอที่เคยช่วยพอร์ตเกม GTA ทั้งสามภาคนี้ลงมือถือมาก่อน และช่วยพัฒนาเกม GTA ภาค Chinatown Wars เวอร์ชันมือถือด้วย</p>\n<p>Grand Theft Auto: The Trilogy จะเปิดขายวันที่ 11 พฤศจิกายน 2021 ตอนนี้เปิดพรีออเดอร์แล้ว ราคาไทยเวอร์ชันพีซีคือ 1,899 บาท</p>\n<p><img src=\"https://www.blognone.com/sites/default/files/externals/af6958f6c71b43d8124f220b158640f5.jpg\" /></p>\n<p>ที่มา - <a href=\"https://www.rockstargames.com/newswire/article/4kaa7414o5k979/grand-theft-auto-the-trilogy-the-definitive-edition-coming-november-11\">Rockstar</a>, <a href=\"https://www.cnet.com/tech/gaming/new-grand-theft-auto-trilogy-trailer-reveals-nov-11-release-date\">CNET</a></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/games\">Games</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd3023c2710dfbe908eebd4b4eb981933477769ef70497abe78bf86f73511d7c","category":"Thai"}