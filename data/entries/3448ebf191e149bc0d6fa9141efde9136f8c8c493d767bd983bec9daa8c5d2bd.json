{"title":"WP Engine โต้ Automattic ระบุโดนเรียกเงินก่อนที่จะออกมาโจมตี","link":"https://www.blognone.com/node/142150","date":1727148989000,"content":"<div><div><div><p>WP Engine ตอบโต้ Matt Mullenweg ผู้ก่อตั้ง WordPress ที่<a href=\"https://www.blognone.com/node/142141\">เพิ่งออกมาโจมตี WP Engine ว่าเป็นมะเร็งของโลก WordPress</a> โดยใช้แนวทางส่งหนังสือขอให้หยุดการกระทำ (cease and desist) และให้ Mullenweg ออกมาถอนคำพูดตัวเองเสีย</p>\n<p>WP Engine ระบุว่า Mark Davies ซีเอฟโอของ Automattic ขู่ก่อน Mullenweg ขึ้นพูดในงาน WordCamp โดยเรียกร้องให้ WP Engine ต้องจ่ายเงินเข้า Automattic ระดับสิบล้านดอลลาร์ต่อปี โดยระบุว่าเป็นค่าไลเซนส์เครื่องหมายการค้า WordPress</p>\n<p>นอกจากการขู่ก่อนวันงาน WordCamp ตัว Mullenweg ยังส่งข้อความมาต่อเนื่องจนถึงหน้าเวที ให้ WP Engine ตกลงจ่ายค่าไลเซนส์</p>\n<p>ทาง WP Engine ส่งจดหมายนี้โดยระบุว่าสงวนสิทธิ์ในการเรียกร้องตามกฎหมายช่องทางอื่นๆ ต่อไป</p>\n<p>ที่มา - <a href=\"https://wpengine.com/wp-content/uploads/2024/09/Cease-and-Desist-Letter-to-Automattic-and-Request-to-Preserve-Documents-Sent.pdf\">WP Engine</a></p>\n<p><img src=\"https://www.blognone.com/sites/default/files/externals/cc0fb6bb892525fe391fe40338019a7a.jpeg\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3448ebf191e149bc0d6fa9141efde9136f8c8c493d767bd983bec9daa8c5d2bd","category":"Thai"}