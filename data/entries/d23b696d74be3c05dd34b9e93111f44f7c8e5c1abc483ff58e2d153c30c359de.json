{"title":"Apple อาจเปิดใช้ Apple Intelligence ในประเทศ EU ได้เลยสำหรับ macOS เพราะไม่เข้าเกณฑ์กฎหมาย DMA","link":"https://www.blognone.com/node/141299","date":1723046468000,"content":"<div><div><div><p>ก่อนหน้านี้แอปเปิลบอกว่า Apple Intelligence ความสามารถด้านปัญญาประดิษฐ์ ซึ่งจะมีให้ใช้งานใน iOS 18.1, iPadOS 18.1 และ macOS Sequoia รองรับ<a href=\"https://www.blognone.com/node/140282\">เฉพาะภาษาอังกฤษแบบสหรัฐฯ</a> ก่อน และจะเพิ่มภาษาอื่น ๆ ต่อจากนั้น โดยประเทศใน<a href=\"https://www.blognone.com/node/140532\">ยุโรปไม่น่าได้ใช้งาน</a>ภายในปีนี้ เพราะแอปเปิลต้องตรวจสอบประเด็นกฎหมายดิจิทัล DMA ของสหภาพยุโรป</p>\n<p>อย่างไรก็ตามข้อมูลในอัปเดตระบบปฏิบัติการเวอร์ชันใหม่ ที่ตอนนี้อยู่ในสถานะเบต้าสำหรับนักพัฒนา พบว่า macOS Sequoia อาจเปิดให้ใช้งาน Apple Intelligence ได้เลย โดยไม่มีประเด็นเรื่องกฎหมายของ EU</p>\n<p>เหตุผลหนึ่งเพราะกฎหมาย DMA นั้น ครอบคลุมเฉพาะแพลตฟอร์มหรือระบบปฏิบัติการ ที่มีผู้ใช้งานเป็นจำนวนมาก และ macOS ไม่เข้าเกณฑ์ดังกล่าว</p>\n<p>ในอัปเดตของ iOS 18.1 แอปเปิลระบุว่า Apple Intelligence ยังไม่มีให้ใช้งานในจีนและสหภาพยุโรป แต่ในอัปเดตของ macOS Sequoia 15.1 แอปเปิลระบุเฉพาะจีนเท่านั้นที่ยังใช้งานไม่ได้ จึงเป็นที่มาว่าแอปเปิลอาจให้ Apple Intelligence ใช้งานได้เลยเฉพาะ macOS นั่นเอง</p>\n<p>ที่มา: <a href=\"https://9to5mac.com/2024/08/06/apple-intelligence-may-come-to-eu-after-allbut-only-for-mac/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/3cc47c559fddad8f52bc435a167768a1.jpg\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d23b696d74be3c05dd34b9e93111f44f7c8e5c1abc483ff58e2d153c30c359de","category":"Thai"}