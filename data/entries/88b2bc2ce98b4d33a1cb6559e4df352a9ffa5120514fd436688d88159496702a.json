{"title":"Apple ประกาศจัดงาน Scary fast วันที่ 31 ตุลาคม คาดเปิดตัว iMac รุ่นใหม่ และชิป M3","link":"https://www.blognone.com/node/136378","date":1698185460000,"content":"<div><div><div><p>แอปเปิลประกาศจัดงานพิเศษรูปแบบออนไลน์ในชื่องานว่า <strong>Scary fast</strong> โดยไม่มีการเชิญสื่อเข้าร่วมที่สำนักงานใหญ่ของแอปเปิล ตรง<a href=\"https://www.blognone.com/node/136356\">ตามข่าวลือ</a>ก่อนหน้านี้</p>\n<p><a href=\"https://www.apple.com/apple-events/\">กำหนด</a>การจัดงานครั้งนี้แปลกไปจากงานแอปเปิลที่ผ่านมา โดยจะจัดเวลา 7 โมงเช้า วันอังคารที่ 31 ตุลาคม ตามเวลาในไทย ซึ่งตรงกับเวลา 5 โมงเย็น ตามเวลาท้องถิ่นแปซิฟิก คาดว่าเพื่อให้สอดคล้องกับชื่องานที่น่าจะต้อนรับวันฮาโลวีน</p>\n<p>ภาพประกอบของงานนั้นเดาได้ไม่ยากว่าสินค้าหลักที่จะเปิดตัวคือ Mac โดยตามข่าวลือคาดว่าเป็น iMac รุ่นใหม่ รวมถึง MacBook Pro ขณะเดียวกันเนื่องจากชื่องานมีคำว่า fast จึงคาดเดาว่าแอปเปิลอาจเปิดตัวชิป M3 รุ่นใหม่ด้วย</p>\n<p>งาน Scary fast จะถ่ายทอดสดผ่านทาง เว็บแอปเปิล, YouTube และ Apple TV</p>\n<p>ที่มา: <a href=\"https://9to5mac.com/2023/10/24/apple-announces-special-event-for-october-30-scary-fast/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/daa6bc8aaa6f2d51e16a93b9217d1254.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88b2bc2ce98b4d33a1cb6559e4df352a9ffa5120514fd436688d88159496702a","category":"Thai"}