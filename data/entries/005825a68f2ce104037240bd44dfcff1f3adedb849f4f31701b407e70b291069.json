{"title":"Amazon ปลดพนักงานฝ่าย Alexa ออกหลายร้อยคน ปรับโฟกัสไปทำ Generative AI","link":"https://www.blognone.com/node/136856","date":1700531365000,"content":"<div><div><div><p>Amazon ประกาศปลดพนักงานในฝ่าย Alexa ออกจำนวนหลายร้อยคน (several hundreds) หลังจากปรับทิศทางธุรกิจไปยัง Generative AI แทน</p>\n<p>พนักงานที่ถูกปลดออกอยู่ในฝ่ายธุรกิจฮาร์ดแวร์ (Amazon เรียกว่า Devices) แต่ไม่บอกว่ามีตำแหน่งด้านไหนบ้าง บริษัทบอกว่าโยกทรัพยากรบางส่วนไปยังงานด้าน Generative AI เพื่อตอบสนองความต้องการของลูกค้า จึงต้องหยุดโปรเจคเก่าบางอย่าง และเป็นผลให้ปลดพนักงานออก</p>\n<p>ปีนี้ Amazon ปลดพนักงานออกไปแล้วหลายครั้ง ได้แก่ <a href=\"https://www.blognone.com/node/132126\">รอบต้นปี 18,000 คน</a>, <a href=\"https://www.blognone.com/node/133088\">รอบเดือนมีนาคม 9,000 คน</a>, <a href=\"https://www.blognone.com/node/133311\">แผนกวิดีโอเกม 100 คนเดือนเมษายน</a> และ<a href=\"https://www.blognone.com/node/136725\">อีก 180 คนเมื่อสัปดาห์ที่แล้ว</a></p>\n<p>ที่มา - <a href=\"https://www.computerworld.com/article/3711182/amazon-to-cut-jobs-at-alexa-unit-to-sharpen-focus-on-generative-ai.html#tk.rss_all\">Computerworld</a></p>\n<p><img alt=\"No Description\" src=\"https://www.blognone.com/sites/default/files/externals/70c26ba0818b94cb409184bb5e5a1e33.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/alexa\">Alexa</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"005825a68f2ce104037240bd44dfcff1f3adedb849f4f31701b407e70b291069","category":"Thai"}