{"title":"Alibaba แต่งตั้ง Eddie Wu เป็นซีอีโอส่วนธุรกิจ Taobao และ Tmall เพิ่มอีกตำแหน่ง","link":"https://www.blognone.com/node/137322","date":1703048641000,"content":"<div><div><div><p>Alibaba Group ประกาศปรับตำแหน่งผู้บริหารระดับสูงอีกครั้ง โดย Eddie Wu ที่เป็น<a href=\"https://www.blognone.com/node/134439\">ซีอีโอ</a>ของ Alibaba Group และ <a href=\"https://www.blognone.com/node/135661\">Alibaba Cloud</a> จะเป็นซีอีโอของกลุ่มธุรกิจอีคอมเมิร์ซในจีน (Taobao และ Tmall เรียกรวมว่า TTG) เพิ่มอีกตำแหน่ง</p>\n<p>Joe Tsai ประธาน Alibaba Group กล่าวว่าการแต่งตั้ง Eddie ให้ดูแลทั้งธุรกิจคลาวด์และ TTG เพื่อโฟกัสการลงทุนที่สำคัญของกลุ่ม Alibaba และรองรับการเปลี่ยนผ่านเทคโนโลยีในกลุ่ม TTG ซึ่งช่วงเวลาที่ผ่านมาเขาได้ปรับโฟกัสทั้งกลุ่ม Alibaba และธุรกิจคลาวด์ในช่วงที่ยากลำบากได้ดี</p>\n<p>Trudy Dai ซีอีโอ TTG เดิม และเป็นหนึ่งใน 18 ผู้ก่อตั้ง Alibaba จะย้ายไปช่วยงานบริษัทจัดตั้งใหม่ ที่ดูแลบริหารจัดการสินทรัพย์ของ Alibaba</p>\n<p>South China Morning Post มองว่าการปรับตำแหน่งซีอีโอ TTG นี้ เป็นผลจากที่มูลค่ากิจการตามราคาหุ้นของ Alibaba ปรับลดลงมาก และ<a href=\"https://www.blognone.com/node/137141\">น้อยกว่า PDD</a> บริษัทแม่ของอีคอมเมิร์ซคู่แข่งในจีน Pinduoduo แล้ว</p>\n<p>ที่มา: <a href=\"https://www.alizila.com/alibaba-ceo-eddie-wu-takes-charge-of-taobao-and-tmall-group-trudy-dai/\">Alibaba</a> และ <a href=\"https://www.scmp.com/tech/big-tech/article/3245680/alibaba-names-new-taobao-and-tmall-ceo-major-move-fend-competition\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/1a237c43040173da7ec4b15edf7692fa.png\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68108d89a50e254b69f951a2e3424fb16f395751dacb70e5564f663c6d026ecd","category":"Thai"}