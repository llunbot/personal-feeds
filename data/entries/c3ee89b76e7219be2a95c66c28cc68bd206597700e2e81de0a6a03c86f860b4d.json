{"title":"เปิดตัวหูฟังไร้สายครอบหู Dyson OnTrac มีระบบตัดเสียงรบกวน, ใช้งานได้ยาว 55 ชั่วโมง","link":"https://www.blognone.com/node/140976","date":1721379367000,"content":"<div><div><div><p>Dyson เปิดตัวหูฟังไร้สายครอบหูรุ่นใหม่ชื่อ <strong>Dyson OnTrac</strong> ชูจุดเด่นระบบตัดเสียงรบกวน (ANC) ตัดเสียงรบกวนได้ 384,000 ครั้งต่อวินาที ลดเสียงได้สูงสุด 40 เดซิเบล สามารถตรวจจับและรายงานเสียงภายนอกแบบเรียลไทม์ผ่านแอปพลิเคชัน MyDyson</p>\n<p>ไดรเวอร์ลำโพงของ Dyson OnTrac แบบนีโอไดเมียมขนาด 40 มิลลิเมตร 16 โอห์ม สามารถสร้างความถี่ต่ำสุดที่ 6 Hz ไปจนถึงสูงสุดที่ 21,000 Hz ตัวลำโพงถูกออกแบบให้เอียง 13 องศาไปทางหูเพื่อให้เสียงเข้าตรงหูมากขึ้น ส่วนแบตเตอรี่ถูกวางไว้ในส่วนครอบศีรษะ ช่วยให้การกระจายน้ำหนักของหูฟังได้สมดุลมากขึ้น ใช้งานได้ยาวนานสุด 55 ชั่วโมงต่อการชาร์จ 1 ครั้ง (สแตนบายได้นาน 2 สัปดาห์)</p>\n<p>Dyson OnTrac มี 4 สีหลักคือ CNC Aluminum, CNC Copper, Ceramic Cinnabar และ CNC Black Nickel ออกแบบโดย Jake Dyson และทีม CMF ของบริษัท มีตัวเลือกให้ผู้ใช้ปรับแต่งสีของฝาครอบหูฟังและแผ่นรองหูฟังได้เองมากกว่า 2,000 แบบ จำหน่ายราคา 499.99 ดอลลาร์สหรัฐ คิดเป็นเงินไทย 18,000 บาทโดยประมาณ</p>\n<p><img alt=\"No Description\" src=\"https://www.blognone.com/sites/default/files/externals/b6194ec96494b83c7ca53bdf103c8986.png\" /><img alt=\"No Description\" src=\"https://www.blognone.com/sites/default/files/externals/705eac6bfb74c585c40ff5e7dbe12350.png\" /><img alt=\"No Description\" src=\"https://www.blognone.com/sites/default/files/externals/605dacbc0f6f4ed656a0383215665651.png\" /></p>\n<p>ที่มา - <a href=\"https://www.dyson.com/discover/innovation/new-machines/dyson-ontrac-headphones\">Dyson</a></p>\n</div></div></div><div><div>Topics: </div><div><div><a href=\"/topics/dyson\">Dyson</a></div><div><a href=\"/topics/headset\">Headset</a></div><div><a href=\"/topics/headphones\">Headphones</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3ee89b76e7219be2a95c66c28cc68bd206597700e2e81de0a6a03c86f860b4d","category":"Thai"}