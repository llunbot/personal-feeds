{"title":"Synology แจ้งเตือนลูกค้า มัลแวร์กำลังไล่เดารหัสผ่านยึด NAS","link":"https://www.blognone.com/node/124167","date":1628665761000,"content":"<div><div><div><p>Synology ออกประกาศแจ้งเตือนผู้ใช้หลังพบมัลแวร์ StealthWorker กำลังไล่สแกนรหัสผ่านเพื่อยึด NAS แม้ว่าตัวเครื่องจะไม่มีช่องโหว่ใดเป็นพิเศษ</p>\n<p>มัลแวร์ StealthWorker เดารหัสผ่านของ NAS เหยื่อ เมื่อล็อกอินสำเร็จจะติดตั้งซอฟต์แวร์เพิ่ม โดยอาจจะเป็นมัลแวรเข้ารหัสเรียกค่าไถ่ด้วย จากนั้น NAS ที่ถูกยึดจะรับคำสั่งจากศูนย์กลางเพื่อไปสแกนรหัสผ่านเหยื่อเครื่องอื่นๆ ต่อไป ระหว่างนี้ทาง Synology กำลังประสานงานเพื่อปิดเซิร์ฟเวอร์ควบคุมทิ้ง</p>\n<p>ทางบริษัทแนะนำให้ลูกค้าเปิดใช้ฟีเจอร์รักษาความปลอดภัยเพิ่มเติม ไม่ว่าจะเป็นล็อกบัญชีเมื่อถูกเดารหัสผ่าน, หรือการเปิดการล็อกอินสองชั้น และควรตั้งรหัสให้แข็งแกร่ง</p>\n<p>ที่มา - <a href=\"https://www.synology.com/en-global/company/news/article/BruteForce/Synology%C2%AE%20Investigates%20Ongoing%20Brute-Force%20Attacks%20From%20Botnet\">Synology</a></p>\n<p><img src=\"https://www.blognone.com/sites/default/files/externals/5e64cbfdeb8b82cec9fc86b24893c1a3.png\" /></p>\n</div></div></div><div><div>Topics: </div><div><div><a href=\"/topics/synology\">Synology</a></div><div><a href=\"/topics/nas\">NAS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c2a187bdd68d6eb9871d56fefbcd1926e996338ef6f20d5be3226cf3f6631ae","category":"Thai"}