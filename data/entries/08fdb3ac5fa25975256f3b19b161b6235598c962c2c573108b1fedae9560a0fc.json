{"title":"Acer อัพเดตโน้ตบุ๊ก Aspire และ Swift ประจำปี ซีพียู Intel Core Ultra และจุดขาย AI PC","link":"https://www.blognone.com/node/137532","date":1704672485000,"content":"<div><div><div><p>Acer เปิดตัวโน้ตบุ๊กตระกูล Aspire และ Swift รุ่นใหม่ประจำปี ในงาน CES 2024 มีรายละเอียดดังนี้</p>\n<p><strong>Acer Aspire Vero 16</strong> ซึ่งเรียกว่า AI PC ตามธีมยอดนิยมในปีนี้ ซีพียู <a href=\"https://www.blognone.com/node/135830\">Intel Core Ultra 7</a> พร้อม Intel AI Boost, รองรับ Wi-Fi 7, แบตเตอรี่อยู่ได้นาน 10.5 ชั่วโมง จากการชาร์จเต็มหนึ่งครั้ง, คีย์บอร์ด<a href=\"https://www.blognone.com/node/137489\">มีปุ่ม Copilot</a>, จอ WQXGA (2560 x 1600), USB-C สองพอร์ต และ HDMI 2.1</p>\n<p>โน้ตบุ๊กรุ่นนี้ยังมาพร้อมจุดขายเรื่องความเป็นกลางทางคาร์บอน โดยชิ้นส่วนหลายอย่างทำจากวัสดุรีไซเคิล และปรับปรุงการผลิตเพื่อให้เกิดการปล่อยคาร์บอนน้อยที่สุด</p>\n<p>ราคาเริ่มต้น 749.99 ดอลลาร์ ในอเมริกา เริ่มขายเมษายนเป็นต้นไป</p>\n<p><img alt=\"No Description\" src=\"https://www.blognone.com/sites/default/files/externals/1f5719c4b3a0ab629fe4a0867d9ac90b.jpg\" /></p>\n<p><strong>Acer Aspire Go 15</strong> และ <strong>Acer Aspire Go 14</strong> สำหรับการใช้งานทั่วไป ซีพียู Intel Core i3 N-Series หรือเลือกเป็น AMD Ryzen 7000 Series, แบตเตอรี่อยู่ได้นาน 10 ชั่วโมง, แรม LPDDR5 16GB, SSD สูงสุด 1TB, รุ่น Aspire Go 14 จอ WUXGA ส่วน Aspire Go 15 เป็น FHD</p>\n<p>ราคาขายทั้ง Acer Aspire Go 15 และ Acer Aspire Go 14 เริ่มต้นที่ 249.99 ดอลลาร์ โดย Go 15 เริ่มขายกุมภาพันธ์เป็นต้น ส่วน Go 14 เริ่มขายเดือนมีนาคม</p>\n<p><img alt=\"No Description\" src=\"https://www.blognone.com/sites/default/files/externals/281c675fb39e56cc7983c4da0816589b.jpg\" /></p>\n<p><strong>Acer Swift Go 16</strong> และ <strong>Acer Swift Go 14</strong> โน้ตบุ๊กที่เน้นความบาง ซีพียู Intel Core Ultra พร้อมจีพียู Intel Arc ชูจุดขาย AI PC เช่นกัน ใช้งานได้นาน 12.5 ชั่วโมง สำหรับรุ่น Go 14 และ 10.5 ชั่วโมง สำหรับ Go 16</p>\n<p>Swift Go 16 หน้าจอ 16 นิ้ว 3.2K OLED (3200x2000) อัตรารีเฟรช 120Hz ส่วน Swift Go 14 หน้าจอ 14 นิ้ว 2.8K OLED (2880x1800) อัตรารีเฟรช 90Hz, แรมสูงสุด LPDDR5X 32GB, SSD PCIe Gen 4 สูงสุด 2TB</p>\n<p>Acer Swift Go 16 ราคาเริ่มต้น 799.99 ดอลลาร์ Acer Swift Go 14 ราคาเริ่มต้น 749.99 สินค้าเริ่มขายกุมภาพันธ์เป็นต้นไป</p>\n<p><img alt=\"No Description\" src=\"https://www.blognone.com/sites/default/files/externals/e0bf96a63e3152920a60b04e452ba37d.png\" /></p>\n<p><strong>Acer Swift X 14</strong> สำหรับการใช้งานที่ต้องการประสิทธิภาพสูง ซีพียู Intel Core Ultra H-Series, กราฟิก NVIDIA GeForce RTX 40 Series, จอ 2.8K OLED ความเที่ยงตรงของสี Delta E&lt;2, อัตรารีเฟรช 120Hz</p>\n<p>Acer Swift X 14 ราคาเริ่มต้น 1,399.99 ดอลลาร์ เริ่มขายกุมภาพันธ์เป็นต้นไป</p>\n<p><img alt=\"No Description\" src=\"https://www.blognone.com/sites/default/files/externals/498a51078d1d49dfa614292a83362af0.png\" /></p>\n<p>ที่มา: Acer <a href=\"https://news.acer.com/acer-debuts-carbon-neutral-aspire-vero-16-with-latest-intel-core-ultra-processors\">[1]</a>, <a href=\"https://news.acer.com/acer-unveils-new-swift-go-ai-pcs-with-intel-core-ultra-processors\">[2]</a></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/notebook\">Notebook</a></div><div><a href=\"/topics/ces-2024\">CES 2024</a></div><div><a href=\"/topics/aspire\">Aspire</a></div><div><a href=\"/topics/laptop\">Laptop</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08fdb3ac5fa25975256f3b19b161b6235598c962c2c573108b1fedae9560a0fc","category":"Thai"}