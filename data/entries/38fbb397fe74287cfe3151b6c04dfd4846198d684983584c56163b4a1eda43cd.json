{"title":"อยากให้ใช้ - Apple เปิดการทำงาน Apple Intelligence เป็นค่าเริ่มต้น มีผล iOS 18.3 เป็นต้นไป","link":"https://www.blognone.com/node/144240","date":1737504304000,"content":"<div><div><div><p>แอปเปิล<a href=\"https://developer.apple.com/documentation/ios-ipados-release-notes/ios-ipados-18_3-release-notes\">อัปเดตข้อมูล iOS 18.3, iPadOS 18.3</a> และ macOS Sequoia 15.3 ซึ่งตอนนี้ยังเป็นเวอร์ชันเบต้าสำหรับนักพัฒนา โดยเข้าสถานะ RC แล้ว มีการเปลี่ยนแปลงสำคัญคือ Apple Intelligence จะถูกเปิดใช้งานเป็นค่าเริ่มต้น จากก่อนหน้านี้ผู้ใช้งานต้องเลือกเปิดการทำงานเอง (opt-in)</p>\n<p>แอปเปิลบอกว่า Apple Intelligence จะใช้งานได้ทันทีหลังจากตั้งค่าในอุปกรณ์ แต่หากผู้ใช้งานต้องการปิดการทำงาน สามารถทำได้โดยไปที่ Settings ส่วน Apple Intelligence &amp; Siri แล้วเลือกปิดการทำงาน</p>\n<p>ในอัปเดตทั้ง iOS 18.3, iPadOS 18.3 และ macOS Sequoia 15.3 มีการเปลี่ยนแปลงของ Apple Intelligence เล็กน้อย โดย Sequoia 15.3 จะได้ใช้ Genmoji แล้ว ส่วนฟังก์ชันสรุปเนื้อหาในการแจ้งเตือน <a href=\"https://www.blognone.com/node/144157\">แอปเปิลจะเพิ่มรายละเอียด</a>ว่าเป็นข้อความที่เขียนสรุปด้วย Generative AI</p>\n<p>ทั้งนี้ Apple Intelligence ยังไม่รองรับการทำงานในภาษาไทย หากต้องการใช้งานต้องกำหนดค่าอุปกรณ์เป็นภาษาอังกฤษแบบอเมริกัน หรือ<a href=\"https://www.blognone.com/node/143588\">ภาษาอังกฤษท้องถิ่นอื่นที่รองรับ</a></p>\n<p>เนื่องจากแอปเปิลออกอัปเดตซอฟต์แวร์ให้นักพัฒนาเข้าสู่เวอร์ชัน RC แล้ว จึงคาดว่า iOS 18.3, iPadOS 18.3 และ macOS Sequoia 15.3 จะอัปเดตกับผู้ใช้งานทั่วไปใน 1-2 สัปดาห์ข้างหน้า</p>\n<p>ที่มา: <a href=\"https://www.macrumors.com/2025/01/21/macos-sequoia-15-3-apple-intelligence-opt-out/\">MacRumors</a></p>\n<p><img src=\"https://www.blognone.com/sites/default/files/externals/ba162e1444fc5545e484b8680d184438.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38fbb397fe74287cfe3151b6c04dfd4846198d684983584c56163b4a1eda43cd","category":"Thai"}