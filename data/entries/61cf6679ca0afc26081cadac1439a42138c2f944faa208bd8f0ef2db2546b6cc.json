{"title":"เปิดเซิร์ฟเวอร์จากในบ้านได้ทันใจ Cloudflare เปิดบริการ Quick Tunnel รันโปรแกรมตัวเดียวเปิดเซิร์ฟเวอร์ในบ้านทันที","link":"https://www.blognone.com/node/124610","date":1630944283000,"content":"<div><div><div><p>เมื่อเดือนเมษายนที่ผ่านมา Cloudflare เปิดบริการ Cloudflare Tunnel ทำให้ทุกคนสามารถเปิดบริการผ่านเว็บโดยไม่ต้องมี public IP เป็นของตัวเอง แต่ต้องมีบัญชี Cloudflare สัปดาห์ที่ผ่านมาทางบริษัทก็เปลี่ยนนโยบายไม่ต้องล็อกอินอีกต่อไป แล้วตั้งชื่อว่า Quick Tunnel</p>\n<p>ผู้ใช้ Quick Tunnel สามารถลงแพ็กเกจ cloudflared ในลินุกซ์ที่ต้องการ และรันคำสั่ง <code>cloudflared tunnel --url localhost:8000</code> (หมายเลขพอร์ตเปลี่ยนไปตามเซิร์ฟเวอร์ที่รันจริง) ก็จะได้โดเมนกลับมาทันที เป็นโดเมนภายใต้ <code>trycloudflare.com</code> สามารถส่งลิงก์ให้ใครมาทดสอบเว็บได้ทันที</p>\n<p>ทาง Cloudflare ระบุว่าบริการนี้ไม่ใช่เพียงแค่บริการเดิมที่ไม่ต้องล็อกอินเท่านั้น แต่เปลี่ยนสถาปัตยกรรมการให้บริการไป ด้วยการให้บริการที่ศูนย์ข้อมูลใกล้กับผู้ใช้งานโดยตรง บริการรันอยู่บน Cloudflare Worker ที่อยู่ตามศูนย์ข้อมูลปลายทาง</p>\n<p>แนวทางการใช้งานหลักคือการเปิดเว็บให้เพื่อนร่วมงานเข้ามาทดสอบ แต่ทาง Cloudflare ไม่ได้ระบุเงื่อนไขการใช้งานละเอียดว่าใช้ทำอะไรได้หรือไม่ได้บ้าง</p>\n<p>ที่มา - <a href=\"https://blog.cloudflare.com/quick-tunnels-anytime-anywhere/\">Cloudflare</a></p>\n<p><img src=\"https://blog.cloudflare.com/content/images/2021/08/image1-36.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61cf6679ca0afc26081cadac1439a42138c2f944faa208bd8f0ef2db2546b6cc","category":"Thai"}