{"title":"พบเบราว์เซอร์ Brave แอบติดตั้งเซอร์วิส VPN ในวินโดวส์ แม้ผู้ใช้ไม่ได้สมัคร Brave VPN ก็ตาม","link":"https://www.blognone.com/node/136351","date":1697975358000,"content":"<div><div><div><p>มีผู้ใช้พบว่าเว็บเบราว์เซอร์ Brave เวอร์ชันวินโดวส์ แอบติดตั้งเซอร์วิสที่เกี่ยวกับ VPN แม้ผู้ใช้ไม่ได้สมัครบริการ Brave VPN ก็ตาม</p>\n<p><a href=\"https://www.blognone.com/node/132995\">Brave เพิ่งเปิดตัวฟีเจอร์ Firewall + VPN ในราคา 9.99 ดอลลาร์/เดือน เมื่อเดือนมีนาคม 2023</a> ซึ่งไม่ใช่เรื่องแปลกเพราะมีเบราว์เซอร์หลายตัวผนวกเอาบริการ VPN เข้ามาด้วย</p>\n<p>สิ่งที่มีปัญหาคือ Brave เวอร์ชัน 1.57.47 ขึ้นไป จะติดตั้งเซอร์วิสชื่อ Brave VPN Service และ Brave VPN Wireguard Service มาให้อัตโนมัติ แม้ผู้ใช้สามารถปิดเองได้จากหน้าจอตั้งค่าเซอร์วิส (services.msc) แต่การแถมเซอร์วิสลักษณะนี้ก็ชวนให้สงสัยว่าเป้าหมายคืออะไร โดยเฉพาะ Brave เองเคยถูกวิจารณ์มาตลอดในแง่ความไม่ตรงไปตรงมา (เช่น <a href=\"https://www.blognone.com/node/79906\">แทรกโฆษณาของตัวเองลงหน้าเว็บ</a> หรือเคยแอบใส่ affiliate link ของตัวเองเวลาเข้าหน้าเว็บสายคริปโต</p>\n<p>ทีมงาน Brave ยอมรับปัญหานี้ใน <a href=\"https://github.com/brave/brave-browser/issues/33726\">GitHub</a> และเตรียมเปลี่ยนเป็นการติดตั้งเซอร์วิส VPN เมื่อเรียกใช้งานครั้งแรกแทน</p>\n<p>ที่มา - <a href=\"https://www.ghacks.net/2023/10/18/brave-is-installing-vpn-services-without-user-consent/\">gHacks</a> via <a href=\"https://www.androidpolice.com/brave-browser-windows-vpn-without-user-consent/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/60a5e18260a1b1dfa40c3a48d4ac8c10.png\" /></p>\n</div></div></div><div><div>Topics: </div><div><div><a href=\"/topics/brave\">Brave</a></div><div><a href=\"/topics/vpn\">VPN</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"621b65cb69ac2a643e6c81170b586058f3afbf27445b993c893afe9748f7f65f","category":"Thai"}