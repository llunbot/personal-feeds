{"title":"Gartner คาด ภายใน 3 ปี AI จะเจอเพดานของการพัฒนา จากปัญหาพลังงานไม่พอ","link":"https://www.blognone.com/node/143123","date":1731570648000,"content":"<div><div><div><p>Gartner ออกรายงานว่ากระแส AI และ Gen AI เป็นตัวเร่งให้การใช้พลังงานไฟฟ้าพุ่งขึ้นอย่างรวดเร็ว โดยคาดว่าพลังงานที่จะใช้สำหรับศูนย์ข้อมูลที่เทรน AI จะอยู่ที่ 500 เทราวัตต์ชั่วโมง (TWh) ในปี 2027 จากปัจจุบันที่อยู่ที่ 261 เทราวัตต์ชั่วโมง</p>\n<p>ด้วยตัวเลขการคาดการณ์การใช้พลังงานดังกล่าว ทำให้ Gartner ระบุว่าในอนาคต การเติบโตของ Gen AI และ AI จะเจอเพดานว่าพลังงานมีไม่เพียงพอสำหรับการใช้งาน พร้อมทั้งคาดว่า 40% ของศูนย์ข้อมูลในปัจจุบัน ก็จะเจอกับเพดานลักษณะนี้ด้วย</p>\n<p><img src=\"https://www.blognone.com/sites/default/files/externals/adf7feb91c1774e50997ac53a0745a3e.jpg\" /></p>\n<p>Gartner บอกต่อด้วยว่า ความต้องการใช้พลังงานที่สูงขึ้นเรื่อยๆ จะทำให้ราคาพลังงานไฟฟ้าเพิ่มสูงขึ้นตาม และส่งผลไปยังต้นทุนของการพัฒนา AI อีกทอด ไปจนถึงด้านสิ่งแวดล้อม ที่อาจทำให้โรงไฟฟ้าพลังงานถ่านหินบางแห่ง ที่มีแผนจะปลดประจำการ อาจต้องเปิดใช้งานต่อ เพราะแหล่งพลังงานสะอาดไม่สามารถป้อนไฟฟ้าให้ได้เพียงพอ</p>\n<p>ที่มา - <a href=\"https://www.gartner.com/en/newsroom/press-releases/2024-11-12-gartner-predicts-power-shortages-will-restrict-40-percent-of-ai-data-centers-by-20270\">Gartner</a></p>\n<p><img src=\"https://emt.gartnerweb.com/ngw/globalassets/en/newsroom/images/graphs/power-consumption-of-ai-data-centers.png\" /></p>\n</div></div></div><div><div>Topics: </div><div><div><a href=\"/topics/gartner\">Gartner</a></div><div><a href=\"/topics/artificial-intelligence\">Artificial Intelligence</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8491e9340f58b06b94e7251f0eb624a7cfb08ce5bb33555d645bf73405e65b41","category":"Thai"}