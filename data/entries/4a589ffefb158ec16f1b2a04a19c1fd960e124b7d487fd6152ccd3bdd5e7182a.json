{"title":"เปิดตัว Pixel Tablet ขายพร้อมแท่นชาร์จ ใช้เป็น Hub, Google TV ได้ ราคา 499 ดอลลาร์","link":"https://www.blognone.com/node/133780","date":1683746267000,"content":"<div><div><div><p>กูเกิลเปิดตัว Google Pixel Tablet หลังไม่ได้ทำตลาดแท็บเล็ตมานาน โดยรอบนี้ Pixel Tablet มีโหมดการทำงานหลายรูปแบบ สามารถใช้งานเป็น Hub เมื่อวางบนแท่นชาร์จ และมีแอป Google TV มาในตัวทำให้สามารถใช้งานแอปภายในที่ออปติไมซ์สำหรับจอใหญ่ได้ แถมยังรองรับ Chromecast ใช้ cast จากโทรศัพท์มาขึ้นจอแท็บเล็ตได้</p>\n<p>กูเกิลเองยังออปติไมซ์แอปของตัวเองอีกกว่า 50 ตัว เช่น Google Meet ให้รองรับจอแท็บเล็ตดีขึ้น</p>\n<p>สเปคของ Google Pixel Tablet ได้แก่</p>\n<ul>\n<li>ซีพียู Google Tensor G2 แรม 8GB สตอเรจ 128GB</li>\n<li>หน้าจอ 11 นิ้ว 2560x1600 พิกเซล รองรับปากกา USI 2.0</li>\n<li>กล้องหน้าและกล้องหลัง 8 ล้านพิกเซล fixed-focus มุมภาพ 84 องศา</li>\n</ul>\n<p>กูเกิลแถมแท่นชาร์จพร้อมลำโพงมาให้ในกล่อง เมื่อวางชาร์จบนแท่นนี้จะทำให้แท็บเล็ตกลายเป็นหน้าจออัจฉริยะในบ้านแบบเดียวกับ Google Hub ไป</p>\n<p>ราคา 499 ดอลลาร์ เปิดให้สั่งล่วงหน้าแล้ววันนี้ โดยวางขายจริงวันที่ 20 มิถุนายนนี้ และทำตลาดเฉพาะในอเมริกาเหนือและยุโรปเป็นหลัก</p>\n<p>ที่มา - <a href=\"https://blog.google/products/pixel/google-pixel-tablet/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/f168fd8d3dbd6b40a26156a9792502c1.jpg\" /></p>\n<p><img src=\"https://lh3.googleusercontent.com/ObB4ZWfdA29TNHz0mRrOEGw6Z41ZG263kVCRM7iM8vcdLayEUDqZQ8qx14bU647oILSv1uNH430ZgqzBdEr9IcfW1vUzkd7rFCZJ=rw-e365-w1513\" alt /></p>\n</div></div></div><div><div>Topics: </div><div><div><a href=\"/topics/google-pixel-tablet\">Google Pixel Tablet</a></div><div><a href=\"/topics/tablet\">Tablet</a></div><div><a href=\"/topics/google-pixel\">Google Pixel</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a589ffefb158ec16f1b2a04a19c1fd960e124b7d487fd6152ccd3bdd5e7182a","category":"Thai"}