{"title":"Volition Games สตูดิโอผู้สร้างเกมซีรีส์ Saints Row ประกาศปิดตัว","link":"https://www.blognone.com/node/135541","date":1693543723000,"content":"<div><div><div><p>Volition Games สตูดิโอผู้สร้างเกมซีรีส์ Saints Row ประกาศปิดตัวหลังเปิดมานานครบ 30 ปีพอดี (ก่อตั้งปี 1993)</p>\n<p>Volition Games หรือชื่อเดิม Parallax Software เริ่มต้นจากเกมยานยิงตระกูล Descent ในปี 1995 ส่วนผลงานเกมอื่นๆ ได้แก่ FreeSpace (ภาคแยกของ Descent), Summoner, Red Faction, Saints Row 1-4 โดย <a href=\"https://www.blognone.com/node/124427\">Saints Row ภาครีบูตปี 2022</a> ไม่ประสบความสำเร็จ มีคะแนนรีวิวเฉลี่ย 65/100</p>\n<p>Volition ขายกิจการให้บริษัท Deep Silver ในเครือ Koch Media ในปี 2013 จากนั้น <a href=\"https://www.blognone.com/node/99845\">Koch Media ถูกซื้ออีกต่อในปี 2018</a> และผนวกเข้าเป็นส่วนหนึ่งของ Embracer Group กลุ่มบริษัทเกมยักษ์ใหญ่จากสวีเดนที่ไล่ซื้อบริษัทเกมจำนวนมาก</p>\n<p>อย่างไรก็ตาม <a href=\"https://www.blognone.com/node/134346\">ล่าสุด Embracer ประสบปัญหาการเงิน ไม่สามารถระดมทุนได้ตามแผน</a> ทำให้ต้องปรับโครงสร้างและปลดพนักงาน จนทำให้ต้องปิดสตูดิโอบางแห่งอย่าง Volition ด้วย</p>\n<p>ป้ายประกาศครบ 30 ปีของสตูดิโอเมื่อไม่นานนี้ ว่าจะอยู่ต่ออีก 30 ปี แล้วโดนปิดทันที</p>\n<p><img alt=\"No Description\" src=\"https://www.blognone.com/sites/default/files/externals/3589c3700a10c5f58de9239ea06d0a28.png\" /></p>\n<p><img alt=\"No Description\" src=\"https://www.blognone.com/sites/default/files/externals/c539e4fc5aef549271917b38b8daa1b4.jpg\" /></p>\n<p>ที่มา - <a href=\"https://www.volitiongames.com/news/farewell/\">Volition</a></p>\n</div></div></div><div><div>Topics: </div><div><div><a href=\"/topics/volition\">Volition</a></div><div><a href=\"/topics/games\">Games</a></div><div><a href=\"/topics/saints-row\">Saints Row</a></div><div><a href=\"/topics/embracer-group\">Embracer Group</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5844664a8849188c46e4a78597b9a59654f3736960a6d1727f83330fd93dc2c","category":"Thai"}