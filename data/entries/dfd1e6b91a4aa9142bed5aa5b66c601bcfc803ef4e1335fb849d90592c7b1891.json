{"title":"Android Studio ปรับวิธีออกรุ่นใหม่ แยกอัพเดตฟีเจอร์ใหม่จากตัวแกน IntelliJ","link":"https://www.blognone.com/node/139708","date":1715522535000,"content":"<div><div><div><p>กูเกิลประกาศปรับนโยบายการออกรุ่น Android Studio ใหม่อีกครั้ง โดยจะแบ่งการออกรุ่นเป็น 2 แบบ ได้แก่ การออกรุ่นตามแพลตฟอร์ม IntelliJ และการเพิ่มฟีเจอร์ใหม่เฉพาะของ Android Studio</p>\n<p>ในปี 2020 <a href=\"https://www.blognone.com/node/119905\">Android Studio เปลี่ยนมาใช้เลขเวอร์ชันตาม IntelliJ และหันมาใช้โค้ดเนมชื่อสัตว์</a> โดยใช้แนวทางนี้มาเรื่อยๆ ตลอดเวลา 4 ปี <a href=\"https://www.blognone.com/node/139531\">รุ่นเสถียรล่าสุดคือ Jellyfish เลขเวอร์ชัน 2023.3.1</a></p>\n<p>นโยบายใหม่จะมีผลในเวอร์ชันถัดไปคือ Koala โดยเวอร์ชันย่อยตัวแรกของ Koala ที่ลงท้ายด้วย .1 จะไม่มีฟีเจอร์ใหม่ของตัวเองเลย แต่เป็นการปรับเวอร์ชันไส้ในตาม IntelliJ เพียงอย่างเดียว แล้วหลังจากนั้นอีกไม่นาน กูเกิลจะออกเวอร์ชันที่ลงท้ายด้วย .2 เป็น Feature Drop เพิ่มฟีเจอร์ที่พัฒนาโดยฝั่งกูเกิลเข้ามา</p>\n<p>กูเกิลอธิบายว่าแนวทางนี้จะทำให้ผู้ใช้ได้ฟีเจอร์ของ IDE เวอร์ชันใหม่ล่าสุดของ IntelliJ เร็วกว่าเดิม และตัว Android Studio จะเสถียรขึ้นด้วยเพราะไม่ต้องพะวงสองทาง จากนั้นค่อยเพิ่มฟีเจอร์เข้ามาในเวอร์ชัน .2</p>\n<p>ที่มา - <a href=\"https://android-developers.googleblog.com/2024/05/more-frequent-focused-updates-for-android-studio.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/809253a54e455ac29e775ac92c5e1574.png\" /></p>\n<p><img alt=\"No Description\" src=\"https://www.blognone.com/sites/default/files/externals/8fc7f3b625770f8a715f379162ed7938.png\" /></p>\n<p><img alt=\"No Description\" src=\"https://www.blognone.com/sites/default/files/externals/e13872a14ed130ea9440c1bd32a2a7d2.png\" /></p>\n</div></div></div><div><div>Topics: </div><div><div><a href=\"/topics/android-studio\">Android Studio</a></div><div><a href=\"/topics/development\">Development</a></div><div><a href=\"/topics/android\">Android</a></div><div><a href=\"/topics/intellij\">IntelliJ</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dfd1e6b91a4aa9142bed5aa5b66c601bcfc803ef4e1335fb849d90592c7b1891","category":"Thai"}