{"title":"ซัมซุงบอกในเว็บไซต์ S Pen ที่มีบลูทูธ สำหรับ Galaxy S25 Ultra จะมีขายแยก","link":"https://www.blognone.com/node/144333","date":1737964021000,"content":"<div><div><div><p>ประเด็นหนึ่งที่ถูกพูดถึงของ Samsung Galaxy S25 Ultra คือการตัดบลูทูธออกจากปากกา S Pen โดยให้เหตุผลว่าฟีเจอร์ที่ต้องใช้งานบลูทูธ เช่นการควบคุมระยะไกลอย่าง Air Gestures ไม่ค่อยมีคนใช้งาน แต่ดูเหมือนคนที่ต้องการ S Pen มีบลูทูธยังสามารถไปต่อกับ Galaxy S25 Ultra ได้</p>\n<p>เพราะมีขายแยก</p>\n<p>ข้อมูลนี้มาจากบล็อก Business Insights ของซัมซุงเอง <a href=\"https://insights.samsung.com/2025/01/24/how-to-boost-productivity-with-the-s-pen-on-your-galaxy-s25-ultra/\">ซึ่งระบุไว้ว่า</a>ลูกค้า Galaxy S25 Ultra สามารถซื้อ S Pen ที่มีบลูทูธได้ โดยซัมซุงแยกขายเพิ่มเติม โดยมีความสามารถการควบคุมระยะไกล</p>\n<p>อย่างไรก็ตามในหน้าสินค้าของซัมซุงตอนนี้ยังระบุ S Pen ที่ขายเพียงสองรุ่นคือ S Pen ปกติ และ S Pen Pro ซึ่งรุ่น Pro ก็คือรุ่นที่มีบลูทูธ แต่ไม่สามารถใช้งานกับ S25 Ultra ได้ ข้อมูลนี้จึงดูขัดแย้งกัน คงต้องรอรายละเอียดที่ชัดเจนอีกทีจากซัมซุง</p>\n<p>ที่มา: <a href=\"https://www.androidauthority.com/samsung-conflicting-information-bluetooth-s-pen-s25-ultra-3520218/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/a44532a5f345baeeb1329b892f0f2292.jpg\" /></p>\n</div></div></div><div><div>Topics: </div><div><div><a href=\"/topics/galaxy-s25\">Galaxy S25</a></div><div><a href=\"/topics/samsung\">Samsung</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ebd47af5a1b3d9f74b3b25c20147ac39bcdbd3af86f151dd16a94daecc400be","category":"Thai"}