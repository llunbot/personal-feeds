{"title":"รวมรีวิว Meta Quest 3 หลายสื่อยกให้เป็นเฮดเซต VR ที่ดีที่สุดในราคาที่จับต้องได้","link":"https://www.blognone.com/node/136164","date":1696925889000,"content":"<div><div><div><p>Meta Quest เป็นเฮดเซตจาก Meta ซึ่งเริ่มขายอย่างเป็นทางการแล้ว วันนี้มีหลายสื่อเริ่มปล่อยรีวิวของเฮดเซตตัวนี้ออกมาแล้ว หลายสื่อมีความเห็นตรงกันว่าเป็นเฮดเชต VR ที่ดีที่สุดในราคาที่จับต้องได้ ตัวแว่นพัฒนาจาก Meta Quest 2 มาค่อนข้างเยอะ แต่ก็มีข้อเสียในด้านแบตเตอรี่ที่ไม่ได้พัฒนาขึ้น และขาดคอนเทนท์ประเภท Mixed-Reality ที่ Meta ชูเป็นจุดเด่น โดยมีตัวอย่างคำวิจารณ์จากสื่อหลายสื่อดังนี้</p>\n<p><a href=\"https://www.ign.com/articles/meta-quest-3-review\">IGN</a>  9/10 : Meta Quest 3 เป็นเฮดเซต VR เพียงตัวเดียวที่ราคาต่ำกว่า 1,000 ดอลลาร์ ที่สามารถเล่น VR ได้โดยไม่ต้องเชื่อมต่อกับอุปกรณ์อื่น และการเล่นเกมแบบ Mixed-Reality ด้วยโหมด Full-Color Passthrough ที่ชัดพอที่จะอ่านสิ่งต่าง ๆ ในโลกรอบตัวได้ อีกทั้งตัวควบคุมมีน้ำหนักเบา และติดตามการเคลื่อนไหวได้อย่างแม่นยำ นี่เป็นเพียงหนึ่งในหลาย ๆ เหตุผลว่าทำไม Meta Quest 3 จึงเป็นราชาองค์ใหม่ของ VR ที่สามารถเข้าถึงได้</p>\n<p><a href=\"https://www.pcgamer.com/meta-quest-3-review/\">PC Gamer</a>  91/100 : Meta Quest 3 เป็นเฮดเซต VR ที่ดีขึ้นมากจากรุ่นก่อนที่อัดแน่นไปด้วยพลัง และฟีเจอร์มากมาย มีความสมดุลที่ยอดเยี่ยมระหว่างประสิทธิภาพ, ความสะดวกสบาย และราคา เฮดเซตนี้ไม่ได้ขายภาพอนาคตของ Mixed-Reality แต่อย่างน้อยก็มีเกมก็ดูดี และเล่นได้ดีจริง ๆ ข้อเสียหลัก ๆ คืออุปกรณ์เสริมมีราคาแพง และคอนเทนท์สำหรับ Mixed-Reality มีน้อยเกิน</p>\n<p><a href=\"https://www.wired.com/review/review-meta-quest-3/\">Wired</a> 8/10 : Meta Quest 3 มีการตรวจจับวัตถุ และการติดตามมือที่ได้รับการปรับปรุงอย่างมาก, FOV ดีขึ้น, Full-Color Passthrough สมบูรณ์ และมีความละเอียดสูง แต่ระบบปฏิบัติการ และ UI ยังคงล้าสมัย (ยังไม่สามารถจัดระเบียบแอปได้) แต่นับว่าเป็นประตูที่ยอดเยี่ยมสำหรับจักรวาลนฤมิตที่ว่างเปล่า</p>\n<p><a href=\"https://www.engadget.com/meta-quest-3-review-mixed-reality-vr-150009788.html\">Engadget</a> 88/100 : Meta Quest 3 มีหน้าจอ และเลนส์ที่คมชัดขึ้น มีขนาดกะทัดรัดกว่า Quest 2 ประสิทธิภาพดีขึ้น กล้อง Mixed-Reality ช่วยให้มองเห็นโลกแห่งความเป็นจริงได้ง่ายขึ้นแถมยังปรับเป็นแว่นได้ แต่ก็มีราคาที่แพงขึ้น ในขณะที่ความจุเริ่มต้นยังคงมีแค่ 128GB และประสิทธิภาพแบตเตอรี่ไม่ได้ดีขึ้น ซึ่ง Meta Quest 3 ดูเหมือนจะเป็นตัวเลือกที่ดีสำหรับผู้ที่เริ่มเข้าสู่โลก VR มากกว่า PlayStation VR 2 แถมดักแทง Apple Vision Pro ตั้งแต่ยังไม่วางขาย</p>\n<p><a href=\"https://www.theverge.com/23906313/meta-quest-3-review-vr-mixed-reality-headset\">The Verge</a> : เกือบจะเป็นเฮดเซต VR ที่ทีมงานรอคอย เฮดเซต Meta Quest 3 ดีกว่ารุ่นก่อนในเกือบทุก ๆ ด้าน ไม่ว่าจะเป็นหน้าจอที่ความละเอียดดีขึ้น, สวมใส่ได้ง่าย และคล่องตัวขึ้น, ประสิทธิภาพดี แต่ก็มีข้อเสียคือมีราคาที่แพงขึ้นจาก Quest 2 ในขณะที่คอนเทนท์สำหรับ Mixed-Reality ยังมีไม่เพียงพอ และ Full-Color Passthrough คมชัดไม่พอ แม้เป็นเฮดเซตที่ดีมากแต่ The Verge เชื่อว่า Meta Quest 3 จะยังคงไม่สามารถทำให้เฮดเซต VR กลายเป็นสินค้ากระแสหลักได้อยู่ดี</p>\n<p><img alt=\"No Description\" src=\"https://www.blognone.com/sites/default/files/externals/59121ee90a590ae7b9fb33a1fbaa98cf.png\" /></p>\n<p>ที่มา - <a href=\"https://www.ign.com/articles/meta-quest-3-review\">IGN</a>, <a href=\"https://www.pcgamer.com/meta-quest-3-review/\">PC Gamer</a>, <a href=\"https://www.wired.com/review/review-meta-quest-3/\">Wired</a>, <a href=\"https://www.engadget.com/meta-quest-3-review-mixed-reality-vr-150009788.html\">Engadget</a>, <a href=\"https://www.theverge.com/23906313/meta-quest-3-review-vr-mixed-reality-headset\">The Verge</a></p>\n</div></div></div><div><div>Topics: </div><div><div><a href=\"/topics/meta-quest\">Meta Quest</a></div><div><a href=\"/topics/meta\">Meta</a></div><div><a href=\"/topics/virtual-reality\">Virtual Reality</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e4cb00dee6b3dbc53405c1300b39173d6d572c2e532963c0447f4837becb0e5","category":"Thai"}