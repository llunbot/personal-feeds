{"title":"ทีมวิจัยจีนพบมอสทนต่ออากาศดาวอังคาร เปิดทางสร้างนิคมมนุษย์","link":"https://www.blognone.com/node/140679","date":1719848122000,"content":"<div><div><div><p>ทีมวิจัยจาก Chinese Academy of Sciences รายงานถึงการทดสอบมอส Syntrichia caninervis ที่พบในพื้นที่กันดารหลายแห่งในโลกว่าอาจจะเป็นกุญแจสู่การสร้างนิคมบนดาวอังคารในอนาคต โดยมอสชนิดนี้เดิมพบอยู่ตามทะเลทราย แต่มีความทนทานต่อสภาพอากาศหนาวเย็น</p>\n<p>ทีมวิจัยทดสอบความทนทานของมอส S. caninervis ตั้งแต่ความทนทานต่ออากาศแห้งรุนแรงจนเสียน้ำ, เจออากาศเย็นจนแข็ง รวมถึงการแช่ไนโตรเจนเหลว -196 องศาเซลเซียส, ฉายรังสีระดับ 4,000 Gy (สำหรับการรักษามะเร็งอยู่ที่ 1-2 Gy ต่อครั้ง และประมาณ 60-70 Gy ต่อคอร์ส) และเมื่อจำลองอากาศใกล้เขตศูนย์สูตรของดาวอังคาร มอสนี้ก็ยังเติบโตได้</p>\n<p>ความทนทานเช่นนี้จึงเป็นไปได้ที่มนุษย์จะนำ S. caninervis ไปหว่านบนดาวอังคารก่อน เพื่อสร้างออกซิเจน, ลดคาร์บอน, เพิ่มปุ๋ยในดิน เปิดทางให้สามารถปลูกพืชอื่นๆ ได้ต่อไปในอนาคต</p>\n<p>ที่มา - <a href=\"https://www.sciencedirect.com/science/article/pii/S266667582400095X#fig4\">Science Direct</a></p>\n<p><img alt=\"No Description\" src=\"https://www.blognone.com/sites/default/files/externals/7f0dbac14081fab79883235aec4809c8.jpg\" /></p>\n</div></div></div><div><div>Topics: </div><div><div><a href=\"/topics/science\">Science</a></div><div><a href=\"/topics/china\">China</a></div><div><a href=\"/topics/mars\">Mars</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64de0197f5036e5d2dfdb8d07f1b06562b9f0bcb7a41d945ed338dd62679db01","category":"Thai"}