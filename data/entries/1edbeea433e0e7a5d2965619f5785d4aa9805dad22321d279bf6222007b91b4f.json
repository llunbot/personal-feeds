{"title":"‘ความหวังของคนจะรวย’ ตัวอย่างการตลาด O2O ที่บอกว่า Physical Touchpoint ยังสำคัญ ในโลกยุคดิจิทัล","link":"https://www.blognone.com/node/149762","date":1771300800000,"content":"<span>‘ความหวังของคนจะรวย’ ตัวอย่างการตลาด O2O ที่บอกว่า Physical Touchpoint ยังสำคัญ ในโลกยุคดิจิทัล</span>\n\n  <div>\n    <div>Body</div>\n              <div><p>ธุรกิจออนไลน์มักโฟกัสไปที่การตลาดบนโลกดิจิทัลกันเป็นสำคัญ แต่ล่าสุด เกิดกรณีศึกษาที่น่าสนใจเกิดขึ้น นั่นคือแคมเปญ ‘ความหวังของคนจะรวย’ ที่ซื้อบิลบอร์ดสีแดงสะดุดตาทั่วกรุงเทพฯ รวมถึงจอดิจิทัล ทั้งบริเวณทางด่วน รถไฟฟ้า และอาคารต่าง ๆ ซึ่งหลายคนน่าจะผ่านตากันไปบ้างแล้ว</p>\n<p>และด้วยตัวป้ายไม่มีโลโก้แบรนด์กำกับ มีแค่ข้อความตัวใหญ่และพื้นหลังสีโดดสะดุดตา จึงดึงความสนใจ และเปลี่ยนเป็น Traffic ไปสู่โลกออนไลน์ ผ่านคิวอาร์โค้ดบนป้ายได้ทันที นี่คือหนึ่งเคสการทำ O2O Marketing ที่น่าสนใจ</p>\n<p><img src=\"https://www.blognone.com/sites/default/files/files-2026/2026-02/image3.jpg\" alt=\"\" /></p>\n<h5>หัวใจของ O2O คือ Touchpoint ที่แข็งแรงบนโลกจริง</h5>\n<p>แม้ยุคนี้จะเป็นช่วงเวลาที่หลายธุรกิจประโคมงบโฆษณาลงบนพื้นที่ในโลกดิจิทัล แต่ก็ปฏิเสธได้ยากว่าผู้คนยังใช้เวลาจำนวนมากอยู่บน ‘โลกจริง’ โดยเฉพาะช่วงไป-กลับ ที่ทำงาน หรือหลังเลิกงานที่คนอยากจะละสายตาออกจากหน้าจอ</p>\n<p>สำหรับการทำการตลาดแบบ O2O ช่วงเวลานี้จึงสำคัญอย่างมาก การสร้างจุดสัมผัสกับลูกค้าในโลกจริง (Physical Touchpoint) ที่แข็งแรงพอจะช่วยให้แคมเปญสามารถสร้างความตระหนัก (Awareness) ให้กับผู้พบเห็น จนต้องพิจารณา (Consideration) ก่อนจะแปรเปลี่ยนเป็นลูกค้า (Conversion) ในที่สุด</p>\n<p>แคมเปญนี้คือการตลาดที่เชื่อว่าการเปลี่ยน Traffic ของสายตาผู้คนตามเมืองให้กลายเป็น Data ในโลกดิจิทัลได้นั้น ทำได้ด้วย Physical Touchpoint ที่แข็งแรง</p>\n<p>จึงเป็นที่มาของการบอมบาร์ดป้ายบิลบอร์ด (และป้ายดิจิทัล) สีแดงจัด ตัดด้วยแมสเสจสีขาวขนาดใหญ่ไปทั่วทั้งกรุงเทพฯ กลายเป็น Visual Hook ที่ดึงผู้คนให้กลายเป็น Lead ในแคมเปญบนโลกดิจิทัลต่อไปผ่านคิวอาร์โค้ดบนแผ่นป้าย</p>\n<p><img src=\"https://www.blognone.com/sites/default/files/files-2026/2026-02/image2.jpg\" alt=\"\" /></p>\n<h5>แค่กระหน่ำป้ายโฆษณาไม่ได้การันตีว่าจะสำเร็จ</h5>\n<p>ป้ายสีแดงอาจหยุดความสนใจไว้ได้ชั่วขณะก็จริง แต่ก็ใช่ว่าจะทำให้คนเก็บสิ่งที่เห็นมาคิดต่อได้เสมอไป</p>\n<p>ถ้าวิเคราะห์ในมุมการตลาด สิ่งที่แคมเปญนี้น่าสนใจคือการ ‘ซ้อน’ ความน่าสนใจเอาไว้สองชั้น</p>\n<ul>\n<li>ชั้นแรก คือป้ายสีแดงสะดุดตา ที่สร้างความตระหนักถึงแคมเปญ (Awareness)</li>\n<li>ชั้นที่ถัดมา คือคำโฆษณาหรือ Ad Copy ที่ชวนให้พิจารณาแคมเปญต่อไป (Consideration)</li>\n</ul>\n<p>แคมเปญนี้เริ่มต้นด้วยการปรากฏขึ้นของ “บิลบอร์ดสีแดง” โดยไม่มีโลโก้แบรนด์กำกับ พร้อมข้อความชวนสงสัยสั้น ๆ</p>\n<p>เช่น ‘ความหวังของคนจะรวย’ เป็นการโยนหินถามทางเพื่อให้คนเริ่มสังเกตเห็นและเกิดความสงสัย หรือ \"แล้วความหวังของคุณล่ะ คืออะไร\" เพื่อกระตุ้นให้ผู้บริโภคฉุกคิดและเกิดบทสนทนา จนท้ายที่สุดก็ต้องสแกนคิวอาร์โค้ดเพื่อหาข้อมูลกันต่อไป</p>\n<h5>เข้าถึงง่ายด้วย Brand Humanization</h5>\n<p>แบรนด์ทุกวันนี้ส่วนใหญ่มักประสบปัญหาเรื่องความเย็นชาและความห่างเหิน โดยเฉพาะธุรกิจแพลตฟอร์ม แต่แคมเปญนี้เลือกแก้โจทย์ด้วย Brand Humanization ผ่านการวางตำแหน่งแบรนด์ (Brand Positioning) ที่ชัดเจน</p>\n<p><img src=\"https://www.blognone.com/sites/default/files/files-2026/2026-02/image1.jpg\" alt=\"\" /></p>\n<p>เช่น แคมเปญนี้แสดงให้เห็นว่า ตนเองเป็นแบรนด์สำหรับคนทั่วไปที่เข้าถึงง่าย ไม่ซับซ้อน เห็นได้จากการใช้คำว่า ‘ความหวัง’ ซึ่งเป็นภาษาสากลของคนทำงาน ช่วยลดช่องว่างระหว่างแบรนด์กับผู้ใช้งาน</p>\n<p>นอกจากนี้ ยังสื่อสารด้วยความเข้าใจ แทนที่จะโฆษณาข้อดีหรือฟีเจอร์ แต่แบรนด์เลือกที่จะสื่อสารว่าผู้ใช้จะได้ประโยชน์อะไร โดยเฉพาะการตั้งคำถามว่า ‘ความหวังของคุณคืออะไร’ เป็นการแสดงความเห็นอกเห็นใจ (Empathy) ทำให้แบรนด์ดูเป็นมิตรและจับต้องได้มากขึ้นในความรู้สึกของผู้บริโภค</p>\n<h5>สรุป</h5>\n<p>แคมเปญนี้แสดงให้เห็นถึงการวางแผนสื่อสารน่าสนใจกว่าการซื้อพื้นที่โฆษณาปกติ การผสมผสานระหว่างสื่อ O2O ที่มีรากฐานมาจาก Physical Touchpoint ที่แข็งแรง อย่างป้ายบิลบอร์ดสีแดง เพื่อดึงคนเข้าสู่ระบบ และ Brand Humanization เพื่อยึดครองพื้นที่ในใจ</p>\n<p>นี่คือหนึ่งในการทำการตลาดที่น่าสนใจสำหรับธุรกิจยุคนี้มักโฟกัสกับช่องทางดิจิทัลเป็นหลักที่ชวนเรากลับมาตระหนักกันอีกครั้งว่า ไม่ว่าโลกดิจิทัลจะพัฒนาไปแค่ไหน แต่โลกแห่งความเป็นจริงก็ยังเป็นสถานที่ที่ผู้คนใช้ชีวิตอยู่ไม่มากก็น้อย</p>\n</div>\n          </div>\n<span><a href=\"https://www.blognone.com/user/sponsored\">sponsored</a></span>\n<span><time>Tue, 17/02/2026 - 11:00</time>\n</span>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1edbeea433e0e7a5d2965619f5785d4aa9805dad22321d279bf6222007b91b4f","category":"Thai"}