{"title":"PS5 ขายได้แล้ว 50 ล้านเครื่อง - Sony บอกเป็นเทศกาลปีแรกที่มีของพร้อมขายให้ทุกคน","link":"https://www.blognone.com/node/137332","date":1703113689000,"content":"<div><div><div><p>โซนี่ประกาศหลักไมล์สำคัญว่า PS5 ขายไปได้แล้ว 50 ล้านเครื่อง ในวันที่ 9 ธันวาคม เป็นเวลาประมาณ 3 ปี นับตั้งแต่<a href=\"https://www.blognone.com/node/119542\">เริ่มวางขาย</a>เมื่อเดือนพฤศจิกายน ปี 2020</p>\n<p>โซนี่เคยประกาศตัวเลขยอดขาย PS5 เมื่อ<a href=\"https://www.blognone.com/node/135032\">เดือนกรกฎาคม</a>ในปีนี้ที่ 40 ล้านเครื่อง ทำให้เห็นว่าเมื่อหมดปัญหาเครื่องขาดตลาด ยอดขายของ PS5 ก็เพิ่มขึ้นอย่างรวดเร็ว ซึ่ง Jim Ryan ประธานและซีอีโอ Sony Interactive Entertainment ก็กล่าวว่านี่เป็นเทศกาลวันหยุดปีแรกนับตั้งแต่ PS5 เริ่มขาย ที่มีสินค้าพร้อมจำหน่ายเต็มรูปแบบ ใครที่อยากได้ก็ได้เครื่องแน่นอน</p>\n<p>เทียบกับ PS4 ใช้เวลา<a href=\"https://www.blognone.com/node/87990\">เกือบ 3 ปี</a> จึงทำยอดขายได้ครบ 50 ล้านเครื่อง</p>\n<p>ที่มา: <a href=\"https://sonyinteractive.com/en/press-releases/2023/playstation-5-50-million-sold/\">โซนี่</a></p>\n<p><img alt=\"No Description\" src=\"https://www.blognone.com/sites/default/files/externals/ab3d4ec6c0fe076d8b1f4ba57b94fd0a.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56949c49d9406fd35e5311a121f96c05246a1c7e9e650dd6ef51753335cc74db","category":"Thai"}