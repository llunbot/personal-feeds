{"title":"[ไม่ยืนยัน] IBM ใกล้ปิดดีลซื้อกิจการ Apptio มูลค่าดีล 5 พันล้านดอลลาร์","link":"https://www.blognone.com/node/134523","date":1687619238000,"content":"<div><div><div><p>The Wall Street Journal อ้างแหล่งข่าวที่เกี่ยวข้อง รายงานว่าไอบีเอ็มใกล้ปิดดีลซื้อกิจการ Apptio โดยมูลค่าของดีลนี้สูงขึ้น 5 พันล้านดอลลาร์</p>\n<p>Apptio เป็นผู้ให้บริการเครื่องมือสำหรับบริหารจัดการต้นทุนค่าใช้จ่ายไอทีในองค์กร มีลูกค้าหลายรายเป็นสถาบันการเงินใหญ่ในอเมริกา ปัจจุบัน Apptio มีบริษัทการลงทุน Vista Equity เป็นเจ้าของ จากการซื้อกิจการในปี 2019 ที่มูลค่าประมาณ 2 พันล้านดอลลาร์</p>\n<p>ไอบีเอ็มเองก็เป็นพาร์ทเนอร์กับ Apptio อยู่แล้ว ดีลนี้คาดว่าจะช่วยให้ไอบีเอ็มมีพอร์ตโฟลิโอบริการที่รอบด้านมากขึ้น โดยเฉพาะการช่วยองค์กรที่เป็นลูกค้า ในการประเมินต้นทุนและค่าใช้จ่ายด้านไอทีต่าง ๆ โดยเฉพาะในการจัดการปัจจุบันแบบไฮบริดคลาวด์ที่มีความซับซ้อนมากขึ้น</p>\n<p>ที่มา: <a href=\"https://www.wsj.com/articles/ibm-nears-5-billion-deal-for-software-provider-868942ce\">WSJ</a></p>\n<p><img alt=\"No Description\" src=\"https://www.blognone.com/sites/default/files/externals/ade3dfbd4f745053c3e35be86a80c174.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/acquisition\">Acquisition</a></div><div><a href=\"/topics/apptio\">Apptio</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a15c292d7e1f4b3565e6cfcda34fc3f426285a3fb1a4f3c8c0bad3e97e11daea","category":"Thai"}