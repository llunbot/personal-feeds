{"title":"ปัญหายังไม่จบ หลัง Amazon บังคับให้เข้าออฟฟิศทุกวัน ทั้งที่จอดรถเต็ม โต๊ะทำงานไม่พอ ฯลฯ","link":"https://www.blognone.com/node/144220","date":1737367904000,"content":"<div><div><div><p>Business Insider รายงานว่า<a href=\"https://www.blognone.com/node/142027\">หลังจากที่ Amazon ออกมาตรการให้พนักงานทุกคนเข้าทำงานในออฟฟิศ 5 วันต่อสัปดาห์</a> ล่าสุดพบว่าพนักงานจำนวนมากเจอกับปัญหาต่าง ๆ ที่กระทบกับการทำงาน เช่น ที่จอดรถเต็ม โต๊ะทำงานและประชุมไม่เพียงพอ สิ่งของจากโต๊ะถูกขโมย หรือแม้แต่มีพนักงานบางคนไม่อาบน้ำ ส่งกลิ่นเหม็นรบกวนคนรอบข้าง</p>\n<p>รายงานบอกว่าพนักงานในสำนักงาน Amazon ที่<a href=\"https://www.blognone.com/node/143695\">แอตแลนตา ดัลลาส ฮิวสตัน แนชวิลล์ นิวยอร์ก และฟีนิกส์</a> ได้รับการแจ้งจากบริษัทว่าพวกเขาสามารถทำงานแบบไฮบริดได้ต่อไป จนกว่าพื้นที่สำนักงานจะถูกจัดการเรียบร้อย</p>\n<p>แม้ว่าพนักงานบางคนจะชอบมาตรการบังคับเข้าออฟฟิศ เพราะทำงานร่วมกับเพื่อนในทีมได้ดีขึ้นในบางครั้ง แต่ก็มีหลายคนที่รู้สึกว่าพวกเขาใช้เวลาส่วนใหญ่ในการประชุมออนไลน์</p>\n<p>ทั้งนี้ Andy Jassy ซีอีโอ Amazon บอกว่านโยบายใหม่นี้มีจุดมุ่งหมายเพื่อปรับปรุงการทำงานร่วมกันเป็นทีม และเสริมสร้างวัฒนธรรมของบริษัท รวมทั้งปฏิเสธว่ามาตรการดังกล่าวเป็นรูปแบบหนึ่งของการเลิกจ้างแบบทางอ้อม</p>\n<p>ที่มา: <a href=\"https://www.businessinsider.com/amazon-rto-issues-space-security-productivity-2025-1\">Business Insider</a></p>\n<p><img src=\"https://www.blognone.com/sites/default/files/externals/cb0f72e0a8eb39a0e53a4a9b1424756b.png\" alt=\"Amazon\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/hybrid-working\">Hybrid Working</a></div><div><a href=\"/topics/andy-jassy\">Andy Jassy</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48c0b41a903bba797f92252ec08c70216f7654f49dd3297442a8d40003be204e","category":"Thai"}