{"title":"[ไม่ยืนยัน] Google เตรียมขายมือถือจอพับ Pixel Fold มิถุนายนนี้ ราคาเริ่มต้น 1,700 ดอลลาร์","link":"https://www.blognone.com/node/133477","date":1681859285000,"content":"<div><div><div><p>CNBC อ้างเอกสารภายในและรูปภาพที่ได้รับมา ว่ากูเกิลเตรียมเปิดตัวสมาร์ทโฟนจอพับตัวแรก Pixel Fold เริ่มขายเดือนมิถุนายนนี้ โดยจะเปิดตัวใน<a href=\"https://www.blognone.com/node/132923\">งาน Google I/O เดือนหน้า</a> ซึ่ง<a href=\"https://www.blognone.com/node/133017\">ตรงกับข้อมูลหลุด</a>ที่ออกมาก่อนหน้านี้</p>\n<p>ข้อมูลเพิ่มเติมที่ CNBC ได้มา ระบุว่าราคาขาย Pixel Fold จะอยู่ราว 1,700 ดอลลาร์ (ประมาณ 58,000 บาท) เป็นสมาร์ทโฟนแพงที่สุดเท่าที่กูเกิลเคยขาย ชูจุดเด่นเป็นมือถือจอพับ ที่มีส่วนพับทนทานที่สุดในตลาด</p>\n<p>รายละเอียดสเป็กตามเอกสาร จอด้านหน้าขนาด 5.8 นิ้ว จอหลัก 7.6 นิ้ว แบตเตอรี่อยู่ได้นาน 24 ชั่วโมง ใช้ชิป Tensor G2 รุ่นเดียวกับ Pixel 7</p>\n<p>ที่มา: <a href=\"https://www.cnbc.com/2023/04/18/google-pixel-fold-release-date.html\">CNBC</a></p>\n<p><img src=\"https://www.blognone.com/sites/default/files/externals/ca5757252201f0b6a613df7948d06450.jpg\" alt /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/google-pixel-fold\">Google Pixel Fold</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5c6b6b3f810b8dfc712dd3142b95641af9633436b5e50988e3f598080fc62f3","category":"Thai"}