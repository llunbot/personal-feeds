{"title":"เทียบให้หายสงสัย AirPods 4 ที่มีระบบตัดเสียง สเป็กต่างจาก AirPods Pro 2 อย่างไรบ้าง","link":"https://www.blognone.com/node/141940","date":1725966420000,"content":"<div><div><div><p>ที่ผ่านมา AirPods กับ AirPods Pro มีความแตกต่างสำคัญคือ AirPods Pro มีระบบตัดเสียงรบกวน Active Noise Cancellation หรือ ANC ขณะที่ AirPods รุ่นปกติไม่มี จนกระทั่งเมื่อคืนนี้แอปเปิลเปิดตัว <a href=\"https://www.blognone.com/node/141919\">AirPods 4</a> ที่มีรุ่นย่อยซึ่งได้ ANC ด้วย ก็อาจมีคำถามว่าแล้ว AirPods 4 รุ่นที่มี ANC แตกต่างกับ <a href=\"https://www.blognone.com/node/130279\">AirPods Pro 2</a> อย่างไร (แถมช่วงนี้แอปส้ม แอปฟ้า ก็ลดราคาอีก)</p>\n<h4>สิ่งที่เหมือนกัน</h4>\n<ul>\n<li>ระบบตัดเสียงรบกวนแบบแอ็คทีฟ ปรับตามสภาพแวดล้อม และโหมดฟังเสียงภายนอก</li>\n<li>ชิป H2</li>\n</ul>\n<p><img alt=\"No Description\" src=\"https://www.blognone.com/sites/default/files/externals/a1cd07bcbbeb8194ce346b1a1d491e78.jpeg\" /></p>\n<h4>สิ่งที่แตกต่างกัน</h4>\n<ul>\n<li>ระบบตัดเสียงรบกวนแบบแอ็คทีฟ AirPods Pro 2 ดีขึ้นสูงสุดได้ 2 เท่า</li>\n<li>AirPods Pro 2 มีระบบลดเสียงดัง</li>\n<li>AirPods 4 ANC ฟังได้นานสูงสุด 5 ชั่วโมงต่อหนึ่งชาร์จ (4 ชั่วโมงถ้าเปิดระบบตัดเสียง) ส่วน AirPods Pro 2 ได้ 6 ชั่วโมง แม้เปิดระบบตัดเสียง</li>\n<li>เคสชาร์จ AirPods 4 ANC รองรับชาร์จไร้สายมาตรฐาน Qi หรือใช้แท่นชาร์จ Apple Watch ส่วน AirPods Pro 2 เพิ่มรองรับการชาร์จ MagSafe</li>\n<li>AirPods 4 ANC ใช้การควบคุมแบบเซ็นเซอร์แรงกด ส่วน AirPods Pro 2 มีระบบควบคุมเสียงแบบสัมผัส</li>\n<li>AirPods Pro 2 มีจุกหูฟังซิลิโคน</li>\n<li>AirPods Pro 2 <a href=\"https://www.blognone.com/node/141922\">มีโหมดช่วยเพิ่มเสียงขณะสนทนา</a> สำหรับคนที่มีปัญหาการได้ยิน</li>\n</ul>\n<p>ราคาขายปกติของ AirPods 4 รุ่นมี ANC 6,490 บาท ส่วน AirPods Pro 2 อยู่ที่ 8,990 บาท</p>\n<p>ที่มา: <a href=\"https://9to5mac.com/2024/09/09/airpods-4-vs-airpods-pro-compared/\">9to5Mac</a> และ <a href=\"https://www.apple.com/th/airpods/compare/\">แอปเปิล</a></p>\n</div></div></div><div><div>Topics: </div><div><div><a href=\"/topics/airpods\">AirPods</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"890ef782fecf1ac0847a53a4c07a0b44a99397885ee2d8adb46c7eca7b03a168","category":"Thai"}