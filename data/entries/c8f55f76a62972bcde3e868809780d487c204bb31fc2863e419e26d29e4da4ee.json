{"title":"Bing Chat อัปเดตเพิ่มวิดเจ็ตบน iOS เพิ่มทางลัดคุยกับแชตบอต","link":"https://www.blognone.com/node/134425","date":1687158092000,"content":"<div><div><div><p>Microsoft อัปเดตเพิ่มวิดเจ็ตของแอป Bing บน iOS ช่วยให้ผู้ใช้สามารถสนทนากับ AI แชตบอตได้เพียงแค่แตะครั้งเดียวผ่านหน้า Home ซึ่งก่อนหน้านี้มีให้บริการแค่บน Android เท่านั้น</p>\n<p>แต่การอัปเดตครั้งนี้เป็นเพียงแค่เพิ่มช่องทางลัดให้ผู้ใช้สามารถกดเข้าสู่หน้าแอป Bing Chat เท่านั้น ยังไม่สามารถโต้ตอบกับวิดเจ็ตบนหน้าจอ Home ได้ คาดว่าจะมีการพัฒนาในส่วนนี้ต่อไป</p>\n<p>การที่เพิ่มทางลัด Bing Chat บนหน้าจอ iPhone และ iPad จะเพิ่มความสะดวกสำหรับผู้ใช้ Bing Chat เป็นประจำ พร้อมฟีเจอร์วอลล์เปเปอร์บนวิดเจ็ตที่สามารถปรับแต่งได้ รวมไปถึงอัปเดตฟังก์ชันการจดจำเสียงและ Text-to-speech ที่รองรับได้หลายภาษามากขึ้นเช่น ภาษาอาหรับ, ภาษาเช็ก, กรีก, อิตาลี, โปรตุเกส, ตุรกี, ยูเครน และปรับปรุงประสิทธิภาพของปุ่มป้อนคำสั่งด้วยเสียงบนแอปด้วย</p>\n<p><img alt=\"No Description\" src=\"https://www.blognone.com/sites/default/files/externals/40c64ab6fc42970a9b6b547458d27fe3.png\" /></p>\n<p>ที่มา: <a href=\"https://9to5mac.com/2023/06/16/bing-widget-chatbot-ios/\">9to5mac</a></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/microsoft\">Microsoft</a></div><div><a href=\"/topics/chat-bot\">Chat Bot</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8f55f76a62972bcde3e868809780d487c204bb31fc2863e419e26d29e4da4ee","category":"Thai"}