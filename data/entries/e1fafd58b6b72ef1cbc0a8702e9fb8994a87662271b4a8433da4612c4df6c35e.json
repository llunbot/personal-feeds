{"title":"เอกสารภายใน Apple ระบุ ทราบข้อกังวลความเป็นส่วนตัว เรื่องระบบสแกนภาพแล้ว","link":"https://www.blognone.com/node/124108","date":1628296544000,"content":"<div><div><div><p>เว็บ 9to5Mac อ้างเอกสารภายในของแอปเปิล ซึ่งส่งให้กับทีมงานของโครงการระบบสแกนภาพถ่าย เพื่อค้นหาภาพอนาจารเด็ก (child sexual abuse material - CSAM) หลังจาก<a href=\"https://www.blognone.com/node/124093\">แอปเปิลประกาศโครงการนี้</a>อย่างเป็นทางการต่อสาธารณะ และเกิดข้อกังวลเรื่องกระบวนการค้นหาภาพ ที่อาจไม่สร้างความเป็นส่วนตัวกับผู้ใช้งาน</p>\n<p>เนื้อหาในเอกสารนี้เริ่มด้วยการขอบคุณทีมงานทุกฝ่าย ที่ร่วมกันทำให้โครงการนี้สำเร็จ โดยสามารถปกป้องเด็กได้ และยังสามารถปกป้องความเป็นส่วนตัวผู้ใช้งานที่แอปเปิลให้ความสำคัญ นอกจากนี้ยังกล่าวว่าหลังประกาศโครงการออกไป กระแสตอบรับทางบวกก็มีอยู่มาก แต่บางคนยังเข้าใจไม่ถูกต้อง และบางส่วนแสดงความกังวลในการใช้งานจริง ซึ่งแอปเปิลจะเผยแพร่รายละเอียดให้มากขึ้น เพื่อสร้างความเข้าใจว่าเรากำลังทำอะไรอยู่</p>\n<p>ประเด็นที่ถูกตั้งคำถามเรื่องความเป็นส่วนตัวในการใช้งานนั้น นอกจาก<a href=\"https://www.blognone.com/node/124093\">ผู้อ่าน Blognone</a> แล้ว ก็ยังมีการตั้งคำถามจากทั้ง <a href=\"https://twitter.com/snowden/status/1423469854347169798\">Edward Snowden</a> และ<a href=\"https://www.eff.org/deeplinks/2021/08/apples-plan-think-different-about-encryption-opens-backdoor-your-private-life\">องค์กร EFF</a> ด้วย</p>\n<p>ที่มา: <a href=\"https://9to5mac.com/2021/08/06/apple-internal-memo-icloud-photo-scanning-concerns/\">9to5Mac</a></p>\n<p><img src=\"https://www.blognone.com/sites/default/files/externals/722d7bdacf4f3a2031bc154cd8a36505.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1fafd58b6b72ef1cbc0a8702e9fb8994a87662271b4a8433da4612c4df6c35e","category":"Thai"}