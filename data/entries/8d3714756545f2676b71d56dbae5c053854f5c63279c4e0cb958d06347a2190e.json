{"title":"สหภาพยุโรปสั่ง Temu และ Shein ชี้แจงการกำกับดูแลแพลตฟอร์มอีคอมเมิร์ซ ว่าเป็นไปตามกฎหมาย DSA หรือไม่","link":"https://www.blognone.com/node/140657","date":1719717579000,"content":"<div><div><div><p>คณะกรรมการธิการยุโรปหรือ EC (European Commission) ประกาศว่าหน่วยงานได้ส่งคำขอข้อมูลเพิ่มเติมอย่างเป็นทางการ กับสองแพลตฟอร์มอีคอมเมิร์ซคือ Temu และ Shein ภายใต้กฎหมายดิจิทัล DSA โดยให้ชี้แจงว่าแพลตฟอร์มได้ปฏิบัติตามข้อกำหนด DSA หรือไม่</p>\n<p>ประเด็นที่ EC สอบถามได้แก่ กระบวนการแจ้งเตือนและแก้ไขปัญหาหากพบสินค้าที่ไม่ถูกต้อง และระบบป้องกันไม่ให้ลูกค้าได้รับการเสนอสินค้าด้วยวิธีการที่ไม่เหมาะสม ทั้งสองแพลตฟอร์มต้องส่งรายงานการกำกับดูแลประเด็นดังกล่าวต่อ EC ภายในวันที่ 12 กรกฎาคมนี้</p>\n<p>ทั้ง <a href=\"https://www.blognone.com/node/140071\">Temu</a> และ Shein เข้าเกณฑ์แพลตฟอร์มออนไลน์ขนาดใหญ่มาก (VLOP - Very Large Online Platform) ของ EU จึงมีข้อกำหนดเพิ่มเติมด้านการจัดการเนื้อหาที่ไม่เหมาะสม และเปิดเผยวิธีกำกับดูแลต่าง ๆ สำหรับลูกค้าในภูมิภาคยุโรป</p>\n<p>ที่มา: <a href=\"https://digital-strategy.ec.europa.eu/en/news/commission-requests-information-online-marketplaces-temu-and-shein-compliance-digital-services-act\">European Commission</a></p>\n<p><img alt=\"No Description\" src=\"https://www.blognone.com/sites/default/files/externals/771c685c9bb3c8e831b2cc6a76e9be29.png\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/e-commerce\">E-commerce</a></div><div><a href=\"/topics/shein\">Shein</a></div><div><a href=\"/topics/temu\">Temu</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d3714756545f2676b71d56dbae5c053854f5c63279c4e0cb958d06347a2190e","category":"Thai"}