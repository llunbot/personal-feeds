{"title":"ขายปลดหนี้ Embracer ขายสตูดิโอกลุ่ม Saber คืนให้ผู้ก่อตั้งเดิม ราคา 247 ล้านดอลลาร์","link":"https://www.blognone.com/node/138707","date":1710429098000,"content":"<div><div><div><p>หลังจากลือกันมาสักพัก ในที่สุด <a href=\"https://www.blognone.com/node/138252\">Embracer Group ค่ายเกมยักษ์ใหญ่จากสวีเดนที่กำลังประสบปัญหาการเงิน</a> ก็ประกาศขายสตูดิโอเกมในกลุ่ม Saber Interactive ออกไปในราคา 247 ล้านดอลลาร์</p>\n<p>ผู้ซื้อ Saber Interactive ก็ไม่ใช่อื่นไกล เพราะเป็น Matthew Karch ผู้ก่อตั้ง Saber Interactive เองที่ขายบริษัทให้ Embracer ในปี 2020 แล้วล่าสุดรวมเงินมาซื้อกลับคืน โดยใช้อีกบริษัทของเขาชื่อ Beacon Interactive มาเป็นผู้ซื้อแทน</p>\n<p>Embracer มี \"กลุ่มบริษัท\" (operative group) มากถึง 12 กลุ่ม แต่ละกลุ่มมีสตูดิโอเกมในเครือจำนวนมาก กรณีของ Saber Interactive มีสตูดิโอในเครือหลักหลายสิบ ตัวอย่างสตูดิโอที่ถูกซื้อกลับได้แก่ New World Interactive, Nimble Giant, Slipgate, 3D Realms เป็นต้น</p>\n<p>ในการซื้อขายรอบนี้ Embracer ยังถือครองสตูดิโอบางรายในกลุ่ม Saber เอาไว้บ้าง (ไม่ได้ขายออกทั้งหมด) โดยเหลือสตูดิโอใหญ่ๆ อย่าง 4A Games (ซีรีส์ Metro), Aspyr, Beamdog, Demiurge เป็นต้น</p>\n<p>Matthew Karch ออกแถลงการณ์ว่าภูมิใจที่ได้เป็นส่วนหนึ่งของ Embracer ตลอด 4 ปีที่ผ่านมา แต่ก็คิดว่าเป็นทางเลือกที่ดีที่สุดของทั้งสองฝั่งให้ดำเนินธุรกิจต่อไปได้ ตัวเขาจะยังถือหุ้น Embracer ต่อไป และ Saber จะมีสัมพันธ์กับ Embracer ในบางโครงการต่อไปเหมือนเดิม</p>\n<p>ที่มา - <a href=\"https://embracer.com/releases/embracer-group-ceases-all-operations-in-russia-through-the-divestment-of-selected-assets-from-the-operative-group-saber-interactive/\">Embracer</a></p>\n<p><img alt=\"No Description\" src=\"https://www.blognone.com/sites/default/files/externals/000918b31469bb98188691d24066ef6a.jpeg\" /></p>\n<p>\"กลุ่มบริษัท\" ของ Embracer</p>\n<p><img alt=\"No Description\" src=\"https://www.blognone.com/sites/default/files/externals/6d5c68149491f23da3b46f55dfcacdcf.png\" /></p>\n</div></div></div><div><div>Topics: </div><div><div><a href=\"/topics/embracer-group\">Embracer Group</a></div><div><a href=\"/topics/games\">Games</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c71074c09368bf34d2d72a530949c90a2b83d50a0cd75165ac8f61592d0c7838","category":"Thai"}