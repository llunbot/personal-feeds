{"title":"หน่วยงานวิจัยของจีนระบุ สามารถแกะ AirDrop ตรวจสอบเบอร์โทร-อีเมล ผู้ส่งไฟล์ได้","link":"https://www.blognone.com/node/137621","date":1704979947000,"content":"<div><div><div><p>ที่ผ่านมาการแชร์ข้อมูลโดยตรงหากันระหว่างอุปกรณ์ผ่านบลูทูธ โดยเฉพาะช่องทางอย่าง AirDrop ในอุปกรณ์ของแอปเปิล เป็นช่องทางที่หน่วยงานของจีนพยายาม<a href=\"https://www.blognone.com/node/134273\">ออกระเบียบควบคุม</a> เพราะสามารถติดตามตรวจสอบได้ยากกว่าช่องทางอื่น</p>\n<p>ล่าสุดมีรายงานว่าหน่วยงานวิจัยของปักกิ่ง อ้างว่าพบวิธีดึงข้อมูล หมายเลขโทรศัพท์, อีเมล และชื่ออุปกรณ์ ของผู้รับและผู้ส่งรูปภาพผ่าน AirDrop ได้แล้ว โดยแกะข้อมูลจาก log ของอุปกรณ์</p>\n<p>หน่วยงานวิจัยนี้บอกว่าข้อมูลผู้ส่งไฟล์ใน AirDrop นั้น มีการเก็บแบบเข้ารหัสไว้ใน log ที่ระดับอุปกรณ์ แต่สามารถถอดรหัสได้โดยใช้วิธี Rainbow Tables ซึ่งวิธีการนี้ทำให้หน่วยงานของจีนสามารถตรวจสอบผู้ต้องสงสัยหากมีการเผยแพร่เนื้อหาที่ไม่เหมาะสมได้</p>\n<p>ทั้งนี้แอปเปิลได้ปรับการตั้งค่า AirDrop มีผลมาตั้งแต่ <a href=\"https://www.blognone.com/node/131436\">iOS 16.1.1</a> ซึ่งสามารถเปิดรับไฟล์จากใครก็ได้ (Everyone) ได้จำกัดเวลา 10 นาทีเท่านั้น ไม่สามารถเปิดค้างไว้ตลอดได้</p>\n<p>ที่มา: <a href=\"https://www.bleepingcomputer.com/news/security/china-claims-it-cracked-apples-airdrop-to-find-numbers-email-addresses/\">Bleeping Computer</a></p>\n<p><img src=\"https://www.blognone.com/sites/default/files/externals/adb5d75d110f3138c21aa2d9aa32a1f0.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airdrop\">AirDrop</a></div><div><a href=\"/topics/china\">China</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f227c6c15382b4f2e7c07a96ad942b72f750273e3207a67863930d27f433ef60","category":"Thai"}