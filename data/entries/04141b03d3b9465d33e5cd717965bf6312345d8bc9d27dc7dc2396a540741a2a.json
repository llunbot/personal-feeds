{"title":"[ข่าวลือ] Apple อาจไม่เรียก iPhone ที่เตรียมเปิดตัวว่า iPhone SE 4 แต่ใช้ชื่อว่า iPhone 16E แทน","link":"https://www.blognone.com/node/144753","date":1739858064000,"content":"<div><div><div><p>ช่วงข่าวลือแอปเปิลประจำวันนี้ ตามที่ Tim Cook ซีอีโอแอปเปิลบอกว่าจะ<a href=\"https://www.blognone.com/node/144658\">เปิดตัวสินค้า</a>ที่เป็น \"สมาชิกใหม่ในครอบครัว\" แอปเปิล ในวันที่ 19 กุมภาพันธ์นี้ ซึ่งกระแสหลักเดาว่าเป็นการเปิดตัว iPhone รุ่นราคาถูกตัวใหม่หรือ iPhone SE 4 โดยอาจมีสินค้าอื่นด้วย แต่มีรายงานบอกว่าแอปเปิลอาจเลิกใช้ชื่อรุ่น SE แล้ว</p>\n<p>โดยมีข้อมูลออกมาหลายช่องทางตั้งแต่ปลายปีที่แล้ว ว่าแอปเปิลอาจเปลี่ยนมาเรียก iPhone รุ่นราคาถูกด้วยการแปะอักษร E ต่อท้ายแทน ทำให้ iPhone รุ่นที่จะเปิดตัวนี้อาจใช้ชื่อว่า <strong>iPhone 16E</strong> ตรงนี้ Mark Gurman แห่ง Bloomberg คนเดิมก็ให้ความเห็นว่าเป็นไปได้สูง เพราะ Cook ใช้คำว่าสมาชิกใหม่ จึงอาจบอกใบ้วิธีเรียกรุ่น iPhone แบบใหม่ที่เพิ่มเข้ามา</p>\n<p>ข้อมูลสเป็กล่าสุดที่ออกมาก็สนับสนุนเรื่องชื่อ iPhone 16E โดยใช้ชิป A18 แบบเดียวกับ iPhone 16 และ iPhone 16 Plus รวมทั้งได้ Apple Intelligence สิ่งที่แตกต่างอยากชัดเจนคือกล้องหลังที่มี 1 ตัวเท่านั้น จึงทำให้การเรียกชื่อ iPhone รุ่นนี้ในตระกูล 16 อาจเหมาะสมกว่าใช้ SE แบบเดิมนั่นเอง</p>\n<p>ที่มา: <a href=\"https://mashable.com/article/iphone-se-4-rebrand-iphone-16e-announcement\">Mashable</a></p>\n<p><img src=\"https://www.blognone.com/sites/default/files/externals/ff8689d0b53d17e980425e248770721a.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-se\">iPhone SE</a></div><div><a href=\"/topics/iphone-16\">iPhone 16</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04141b03d3b9465d33e5cd717965bf6312345d8bc9d27dc7dc2396a540741a2a","category":"Thai"}