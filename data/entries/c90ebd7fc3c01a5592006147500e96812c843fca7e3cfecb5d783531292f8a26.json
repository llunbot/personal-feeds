{"title":"Palworld ใช้ทุนสร้างกว่า 1 พันล้านเยน ซีอีโอบอกบริษัทดีจะต้องคุมงบ แต่เราไม่ใช่บริษัทดี","link":"https://www.blognone.com/node/137816","date":1706000703000,"content":"<div><div><div><p>Takuro Mizobe ซีอีโอของ Pocket Pair ผู้พัฒนาเกม Palworld เกม Early Access ที่ทำยอดขายทะลุ 5 ล้านชุดตั้งแต่ 3 วันแรกที่วางขาย และกำลัง<a href=\"https://www.blognone.com/node/137782\">เป็นที่นิยมในขณะนี้</a> โพสต์ใน Note.com เผยถึงเบื้องหลังการสร้างเกมว่าใช้ทุนสร้างกว่า 1 พันล้านเยน หรือประมาณ 240 ล้านบาท</p>\n<p>Takuro กล่าวว่าเป็นไปไม่ได้เลยที่บริษัทสร้างเกมดี ๆ จะพัฒนาเกมได้โดยไม่บริหารงบประมาณ แต่ Pocket Pair ไม่ใช่บริษัทที่ดีเลยทำแบบนั้นได้ พร้อมบอกว่าการจำกัดงบประมาณนั้นไม่คุ้มค่ากับความพยายามของทีมสร้าง</p>\n<p>แต่เดิมทีมงานตั้งใจจะสร้าง Palworld ให้เสร็จใน 1 ปี ใช้ทีมพัฒนาแค่ 10 คน เพราะอยากวางจำหน่ายเกมให้ไวที่สุดแล้วจะได้เห็นผลตอบรับจากผู้เล่น แต่สุดท้าย Palworld กลับสร้างไม่เสร็จภายใน 1 ปีตามที่วางแผนไว้ และสภาพเกมในตอนนั้นแย่มาก Takuro จึงตระหนักว่าจำนวนคน และทุนสร้างไม่เพียงพอ จน Takuro เงินในบัญชีเหลือ 0 เยนเลยต้องไปยืมเงินมาขยายทีมเพิ่มกว่า 40 คน จ้างสตูดิโอนอก แล้วสร้างต่อจนออกมาเป็น Palworld ในปัจจุบัน</p>\n<p>Palworld วางจำหน่ายแล้วในแบบ Early Access บน Steam และ Game Preview บน Xbox Series X/S โดยสมาชิก Gass Pass สามารถเล่นได้ฟรีโดยไม่ต้องซื้อเกม</p>\n<p><img src=\"https://www.blognone.com/sites/default/files/externals/140360f0baa00a8572c9a4de6c2badcf.jpg\" /></p>\n<p>ที่มา - <a href=\"https://note.com/pocketpair/n/n54f674cccc40#cede3b56-17b3-4811-9c38-3e08a7a34b1b\">Note.com</a> via <a href=\"https://insider-gaming.com/palworld-cost-one-billion-yen-to-make-and-the-ceo-didnt-want-to-budget-money/\">Insider Gaming</a></p>\n</div></div></div><div><div>Topics: </div><div><div><a href=\"/topics/palworld\">Palworld</a></div><div><a href=\"/topics/pocketpair\">Pocketpair</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c90ebd7fc3c01a5592006147500e96812c843fca7e3cfecb5d783531292f8a26","category":"Thai"}