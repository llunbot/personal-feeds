{"title":"Adobe ออกอัพเดต Photoshop และ Premiere Elements ซอฟต์แวร์แบบขายขาด เวอร์ชันปี 2022","link":"https://www.blognone.com/node/125168","date":1633657195000,"content":"<div><div><div><p>Adobe ประกาศเวอร์ชันอัพเดตของซอฟต์แวร์แบบขายขาด Photoshop Elements 2022 และ Premiere Elements 2022 ซึ่งเน้นกลุ่มเป้าหมายเป็นผู้ใช้งานมือใหม่ ที่ต้องการปรับแต่งรูปภาพและวิดีโอ โดยไม่ต้องการใช้เครื่องมือที่ซับซ้อน</p>\n<p>ใน Elements 2022 นี้ Adobe ยังคงเน้นฟีเจอร์จุดขายที่มาจากเทคโนโลยี Adobe Sensei เช่นใน Photoshop มีฟีเจอร์สำหรับเปลี่ยนภาพถ่ายให้เป็นภาพวาดศิลปะ ซ้อนภาพถ่ายให้พอดีกับพื้นที่กำหนด เช่น กรอบแว่นตา หรือแก้วกาแฟ ส่วนใน Premiere มีฟีเจอร์แนะนำ ratio ที่เหมาะสมให้อัตโนมัติ ส่วนคุณสมบัติ Guided edits เพิ่มชุดสอนแต่งภาพใหม่ เช่น การแต่งภาพสัตว์เลี้ยง การขยายฉากหลัง การใส่ซ้อนอนิเมชั่นในวิดีโอ การปรับแสง-ไฮไลท์ของภาพ</p>\n<p>Adobe กำหนดราคา Photoshop Elements 2022 และ Premiere Elements 2022 ซอฟต์แวร์ละ 99.99 ดอลลาร์ ในอเมริกา แต่หากซื้อคู่กันจะลดเหลือ 149.99 ดอลลาร์ ส่วนราคาในไทยอาจแตกต่างออกไป</p>\n<p>ที่มา: <a href=\"https://blog.adobe.com/en/publish/2021/10/07/introducing-adobe-photoshop-elements-2022-premiere-elements-2022.html\">Adobe</a></p>\n<p><img src=\"https://www.blognone.com/sites/default/files/externals/0b0ad7ec500868d38d03e065fb25e6f3.jpeg\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/photoshop\">Photoshop</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79fe258f35ac177019e25bdc7521a20606334978201eb375637d7761cd5ef2fe","category":"Thai"}