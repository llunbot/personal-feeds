{"title":"jq โปรแกรมประมวล JSON ออกเวอร์ชั่น 1.7 หลังหายไป 5 ปี","link":"https://www.blognone.com/node/135616","date":1694079408000,"content":"<div><div><div><p>jq ภาษาโปรแกรมเฉพาะทางสำหรับประมวลผลข้อมูลแบบ JSON นับเป็นโปรแกรมที่ได้รับความนิยมอย่างสูง แต่โครงการก็หยุดพัฒนาไปพักใหญ่ ล่าสุดโครงการก็กลับมาอีกครั้ง โดยการกลับมาครั้งนี้มีความเปลี่ยนแปลงเชิงโครงสร้างการพัฒนาให้เป็นชุมชนมากขึ้น</p>\n<p>เดิม jq เป็นโครงการส่วนตัวเอง Stephen Dolan นับแต่เวอร์ชั่น 1.7 กลุ่มนักพัฒนาจะช่วยกันดูแลภายใต้โครงการ jqlang ตอนนี้มีนักพัฒนาหลักช่วยกันดูโครงการถึง 10 คน</p>\n<p>เวอร์ชั่น 1.7 แก้ไขบั๊กจำนวนมาก เพิ่มฟีเจอร์ใหม่ๆ เข้ามาหลายส่วน ฟังก์ชั่นใหม่ๆ เช่น pick สำหรับคิวรีค่าใน json dict, debug ตัวใหม่ที่ประมวลข้อมูลก่อนพิมพ์ได้, abs สำหรับหาค่าสมบูรณ์ของตัวเลข</p>\n<p>ที่มา - <a href=\"https://github.com/jqlang/jq/releases/tag/jq-1.7\">GitHub: jqlang</a></p>\n<p><img alt=\"No Description\" src=\"https://www.blognone.com/sites/default/files/externals/429bd03dea27921621eab890973c6e1a.png\" /></p>\n</div></div></div><div><div>Topics: </div><div><div><a href=\"/topics/open-source\">Open Source</a></div><div><a href=\"/topics/json\">JSON</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c828222fb95c15f3ecf4ab65894d40b3c6a712dcf357ff2de46ae3b1fea04524","category":"Thai"}