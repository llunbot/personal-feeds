{"title":"เป็นทางการแล้ว! Getty Images ประกาศควบรวมกิจการกับ Shutterstock","link":"https://www.blognone.com/node/143967","date":1736257208000,"content":"<div><div><div><p>Getty Images และ Shutterstock สองบริการขายไลเซนส์รูปภาพสต็อกรายใหญ่ ประกาศบรรลุข้อตกลงเพื่อควบรวมกิจการกัน ตามที่<a href=\"https://www.blognone.com/node/143915\">มีข่าวออกมาก่อนหน้านี้</a> โดยประเมินมูลค่ากิจการหลังการควบรวมที่ราว 3.7 พันล้านดอลลาร์</p>\n<p>ทั้งสองบริษัทอยู่ในตลาดหุ้นนิวยอร์ก โดยบริษัทใหม่หลังการควบรวมจะใช้ชื่อว่า Getty Images Holdings ตามชื่อบริษัทปัจจุบันของ Getty Images และใช้ตัวย่อในการซื้อขายหุ้น GETY ซึ่ง Craig Peters ซีอีโอ Getty Images จะเป็นซีอีโอของบริษัทหลังการควบรวม ส่วน Paul Hennessy ซีอีโอ Shutterstock จะมีตำแหน่งในบอร์ดของบริษัท</p>\n<p>Craig Peters ซีอีโอ Getty Images กล่าวว่าการรวมกิจการนี้ เป็นการเพิ่มโอกาสทั้งความแข็งแกร่งทางการเงิน การลงทุน และทำให้พอร์ตโฟลิโอมีความสมบูรณ์แบบมากขึ้น</p>\n<p>กระบวนการควบรวมกิจการนั้น จะมีการเปลี่ยนแปลงที่ฝั่งผู้ถือหุ้น Shutterstock โดยมีตัวเลือกทั้งรับเป็นเงินสดทั้งหมด หรือได้หุ้นใหม่ของ Getty Images ตามอัตราส่วน หรือได้ทั้งหุ้นและเงินสด</p>\n<p>การควบรวมกิจการนี้ยังต้องผ่านการอนุมัติจากผู้ถือหุ้นของสองบริษัท รวมทั้งการอนุมัติจากหน่วยงานกำกับดูแลที่เกี่ยวข้อง</p>\n<p>ที่มา: <a href=\"https://newsroom.gettyimages.com/en/getty-images/getty-images-and-shutterstock-to-merge-creating-a-premier-visual-content-company\">Getty Images</a></p>\n<p><img alt=\"No Description\" src=\"https://www.blognone.com/sites/default/files/externals/049bc12174848a188695bc9f63027ad4.png\" /></p>\n</div></div></div><div><div>Topics: </div><div><div><a href=\"/topics/getty-images\">Getty Images</a></div><div><a href=\"/topics/shutterstock\">Shutterstock</a></div><div><a href=\"/topics/photography\">Photography</a></div><div><a href=\"/topics/merging\">Merging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf50bc4382135df09c467143a40efaad9b71a1a8a9888f88ce31e1111c570070","category":"Thai"}