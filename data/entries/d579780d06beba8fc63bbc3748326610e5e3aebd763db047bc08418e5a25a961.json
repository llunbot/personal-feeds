{"title":"Okta ซื้อกิจการ Spera Security แพลตฟอร์มตรวจจับความผิดปกติในระบบ","link":"https://www.blognone.com/node/137316","date":1703032261000,"content":"<div><div><div><p>Okta บริษัทให้บริการระบบยืนยันตัวตน ประกาศตกลงซื้อกิจการ Spera Security ผู้พัฒนาแพลตฟอร์มความปลอดภัย สำหรับตรวจจับความผิดปกติและช่องโหว่ที่เกิดขึ้นในกระบวนการทำงาน (Identity threat detection and response - ITDR)</p>\n<p>มูลค่าของดีลไม่มีการเปิดเผย แต่ TechCrunch อ้างตัวเลขอยู่ที่ประมาณ 100-130 ล้านดอลลาร์</p>\n<p>Okta บอกว่าปัจจุบันองค์กรมีการใช้งาน SaaS และแอพพลิเคชันบนคลาวด์ ในระดับที่สามารถถูกโจมตีโดยตรงมากขึ้น องค์กรจึงต้องการเครื่องมือที่ช่วยตรวจสอบความผิดปกติในภาพกว้างที่ดีขึ้น Spera จะเข้ามาช่วยเสริมงาน ITDR นี้ให้ปลอดภัยมากยิ่งขึ้นสำหรับลูกค้า</p>\n<p>Spera มีพนักงาน 25 คน รับเงินลงทุนไปก่อนหน้านี้รวมประมาณ 10 ล้านดอลลาร์จาก YL Ventures และมีนักลงทุนแองเจิลทั้ง Google, Palo Alto Networks, Akamai และ Zendesk</p>\n<p>ที่มา: <a href=\"https://techcrunch.com/2023/12/19/okta-snatches-up-security-firm-spera-reportedly-for-over-100m/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/373a4efb1f25e38f9f32c24e27d0c1f7.png\" /></p>\n</div></div></div><div><div>Topics: </div><div><div><a href=\"/topics/okta\">Okta</a></div><div><a href=\"/topics/security\">Security</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d579780d06beba8fc63bbc3748326610e5e3aebd763db047bc08418e5a25a961","category":"Thai"}