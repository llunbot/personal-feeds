{"title":"[ลือ] iPad Pro รุ่นใหม่ เปิดตัวปีหน้า ดีไซน์ใหม่ พร้อม Magic Keyboard แบบใหม่","link":"https://www.blognone.com/node/135466","date":1693152246000,"content":"<div><div><div><p>รายงานล่าสุดของ Mark Gurman แห่ง Bloomberg จากจดหมายข่าวประจำสัปดาห์ Power On คราวนี้ว่าด้วย iPad Pro ซึ่งเขาบอกว่ารุ่นใหม่จะออกมาในปีหน้าพร้อมการอัพเกรดครั้งใหญ่</p>\n<p>เขาบอกว่า iPad Pro เป็นสินค้าของแอปเปิลที่ไม่เปลี่ยนดีไซน์ภายนอกเลย<a href=\"https://www.blognone.com/node/106150\">ตั้งแต่ปี 2018</a> (มีแต่การอัพเกรดสเป็ก) แต่รุ่นที่จะออกมาในปีหน้า 2024 จะเป็นการเปลี่ยนแปลงครั้งใหญ่ หน้าจอเป็นแบบ OLED จึงให้ภาพและสีที่คมชัดมากขึ้น แยกเป็นสองรุ่นย่อยคือจอ 11 นิ้ว และ 13 นิ้ว (เดิมรุ่นจอใหญ่ 12.9 นิ้ว) ใช้ชิป M3 มี Magic Keyboard แบบใหม่ Trackpad ใหญ่ขึ้น ทำให้เมื่อประกอบเข้าด้วยกันดูเป็นแล็ปท็อปมากกว่าเดิม</p>\n<p>Gurman บอกว่าแอปเปิลวางแผนเปิดตัว iPad Pro ใหม่นี้ช่วงต้นปีหน้า โดยจะให้ช่วงปลายปีเป็นการเปิดตัว iPhone และ Mac ก่อน</p>\n<p>ที่มา: <a href=\"https://www.bloomberg.com/news/newsletters/2023-08-27/ipad-pro-2024-magic-keyboard-redesigned-tablet-m3-september-12-event-details-lltgk6fv\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/ddab9cbd57bacf866fb14b53051ab54e.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-pro\">iPad Pro</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc4ae92081b1d6498e7995c6a3fbcecfc7e69e5fd7aaa1280ba7da8480ea9710","category":"Thai"}