{"title":"IBM Storage Scale by G-Able ระบบสตอเรจที่ตอบโจทย์ทุกรูปแบบการใช้งานเพื่อการขยายธุรกิจที่ไม่ติดข้อจำกัด","link":"https://www.blognone.com/node/139127","date":1712656859000,"content":"<div><div><div><p>ธุรกิจในปีที่ผ่านมาอาจจะเรียกได้ว่าเข้าถึงยุคข้อมูลอย่างสมบูรณ์ จากกระแสปัญญาประดิษฐ์ที่เข้ามาอย่างชัดเจนตั้งแต่ปี 2023 ที่ผ่านมา และองค์กรจำนวนมากต้องการปรับตัวเข้าสู่ยุคนี้ให้ทันท่วงที กระบวนการเตรียมข้อมูลเพื่อให้วิเคราะห์ข้อมูลได้รอบด้าน หรือจะเป็นการเตรียมข้อมูลสำหรับปัญญาประดิษฐ์ในองค์กรก็เป็นแนวทางสำคัญสำหรับการมุ่งสู่การพัฒนาระบบไอทีในยุคต่อไป</p>\n<p>แต่องค์กรหลายแห่งอาจจะต้องพบปัญหากับการเตรียมข้อมูลเหล่านี้ เพราะข้อจำกัดของระบบต่างๆ ที่เก็บข้อมูลหลากหลาย ทั้งรูปแบบที่ชัดเจน (structured) หรือข้อมูลที่ไม่มีรูปแบบ (unstructured) แอปพลิเคชันที่เป็นต้นทางของข้อมูลต้องการการสตอเรจรูปแบบต่างกัน และที่สำคัญคือข้อมูลที่เข้ามามีจำนวนมหาศาลจนระบบสตอเรจรับมือไม่ไหว กลายเป็นคอขวดสำหรับการนำข้อมูลมาใช้งาน แม้ระบบทุกวันนี้อาจจะทำงานได้แต่ระบบเหล่านี้ก็มักแยกส่วนกระจายอยู่ในองค์กร ไม่มีระบบจัดการรวมศูนย์ว่าข้อมูลใดอยู่ตรงไหนหรือมีการจัดการอย่างไร</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/51ec54a4833a9e4ce484a9a1344bf204.png\" /></p>\n<p>IBM Storage Scale เป็นโซลูชันที่เข้ามารับมือปัญหาเหล่านี้อย่างครบถ้วน ด้วยการนำเสนอโซลูชันซอฟต์แวร์ที่สามารถรันได้ทั้งบนเซิร์ฟเวอร์ของ IBM เอง, เซิร์ฟเวอร์ที่องค์กรมีอยู่เดิมแล้ว, หรือเซิร์ฟเวอร์บนคลาวด์ที่องค์กรใช้งานอยู่ องค์กรสามารถรวบเอาระบบจัดการข้อมูลทั้งหมดเข้ามาเป็นระบบรวมศูนย์ระบบเดียว ที่รองรับทุกแอปพลิเคชัน ทุกโปรโตคอลที่แอปพลิเคชันยอดนิยมต้องการใช้งาน เช่น การใช้สตอเรจบนคอนเทนเนอร์ในแอปพลิเคชันยุคใหม่, การเชื่อมระบบไฟล์ผ่านโปรโตคอลที่ใช้งานมานานอย่าง NFS หรือ SMB, การใช้สตอเรจผ่าน S3 API ที่ได้รับความนิยมมากขึ้นเรื่อยๆ ไปจนถึงการใช้งานสตอเรจเฉพาะทางสำหรับงาน Analytics หรือ Data Lake ด้วย HDFS เปิดทางเชื่อมต่อ Hadoop เข้าสู่ Storage Scale ได้โดยตรง</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/464f10d9fef86df1036d822c4506dd08.png\" /></p>\n<p>ระบบที่รวมศูนย์กลางการจัดการเช่นนี้ ทำให้องค์กรมองเห็นการใช้งานอย่างครบถ้วน สามารถจัดการนโยบายความปลอดภัยได้อย่างเป็นระบบ เช่น การจัดเก็บ log การเข้าถึงข้อมูลต่างๆ จากศูนย์กลาง, การวางนโยบายการเข้ารหัสข้อมูลป้องกันเหตุรั่วไหล, หรือแม้แต่การสั่งให้สตอเรจบางส่วนกลายเป็นข้อมูลอ่านอย่างเดียวไม่สามารถแก้ไขได้ การจัดการนโยบายสามารถสำรองข้อมูลไปยังคลาวด์ต่างๆ ด้วยฟีเจอร์ Transparent Cloud Tiering เลือกโยกข้อมูลขึ้นสู่คลาวด์ได้หลากหลายผู้ให้บริการ</p>\n<p>ตัวเซิร์ฟเวอร์ของ Storage Scale รองรับการทำงานขนานกันเต็มรูปแบบ สามารถใช้งานกับเซิร์ฟเวอร์หลายตัวแบบ active-active ได้ทำให้ขยายการใช้งานได้โดยไม่มีคอขวด ไอบีเอ็มเองเคยทดสอบทรูพุตที่ระดับ 2.5TB/s มาแล้ว การจัดการไฟล์รองรับปริมาณไฟล์ระดับพันล้านไฟล์ได้ และปริมาณข้อมูลรวมนั้นไปถึงระดับบ yottabytes (ล้านล้านเทราไบต์) เลยทีเดียว</p>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/b9a329868a4dee8baf0081d62c350e47.png\" /></p>\n<p>การใช้งานสตอเรจประสิทธิภาพสูงมาก เป็นฟีเจอร์สำคัญของการใช้งานด้านปัญญาประดิษฐ์ที่ต้องการดึงข้อมูลเข้าสู่ระบบฝึกปัญญาประดิษฐ์ให้เร็วที่สุด Storage Scale รองรับการใช้งานฮาร์ดแวร์ทุกรูปแบบตั้งแต่สตอเรจแฟลชความเร็วสูงไปจนถึงการใช้คลาวด์สตอเรจที่อาจใช้งานเพื่อสำรองข้อมูล ระบบการจัดการ storage tier ทำให้มีพื้นที่เพียงพอสำหรับการใช้งาน พร้อมๆ กับที่แอปพลิเคชันสามารถเข้าถึงข้อมูลได้อย่างรวดเร้ว</p>\n<p>Storage Scale เปิดให้เลือกใช้ได้หลากหลายรูปแบบ ทั้งการใช้ซอฟต์แวร์อย่างเดียว, ใช้งานพร้อมกับฮาร์ดแวร์สตอเรจของไอบีเอ็ม, และการใช้งานผ่านบริการคลาวด์ที่รองรับคลาวด์ชั้นนำทั้งหมด</p>\n<h2>IBM Storage Scale by G-Able โซลูชันครบวงจรตั้งแต่แอปพลิเคชันจนถึงสตอเรจ</h2>\n<p><img alt=\"alt=&quot;enter image description here&quot;\" src=\"https://www.blognone.com/sites/default/files/externals/dd2b11c12805c101a135dd3bbc669d45.jpeg\" /></p>\n<p>G-Able นำเสนอ IBM Storage Scale โดยอาศัยประสบการณ์ในการทำงานด้าน Big Data / Data Lake มาเป็นเวลานาน รวมถึงมีพันธมิตรทั้งบริษัทด้านปัญญาประดิษฐ์ชั้นนำที่ร่วมกับสร้างระบบให้กับลูกค้า การนำเสนอ IBM Storage Scale จึงเป็นการเลือกมาแล้วว่านี่เป็นโซลูชันที่ตอบโจทย์ความต้องการขององค์กรที่ต้องการพัฒนาระบบไอทีให้รองรับข้อมูลขนาดใหญ่อย่างแท้จริง และเมื่อองค์กรเลือกให้ทีมงาน G-Able เข้าไปอิมพลีเมนต์ระบบสตอเรจให้ ก็แน่ใจได้ว่าจะได้รับประสบการณ์ที่ดี การดูแลที่ส่งผลไปยังความสำเร็จขององค์กรที่จะมี Data Lake หรือ AI ที่ทรงพลัง กลายเป็นเครื่องมือสำคัญสำหรับการแข่งกันธุรกิจขององค์กรในยุคต่อไป</p>\n<p>สนใจโซลูชัน IBM Storage Scale by G-Able ติดต่อได้ที่ contactcenter@g-able.com หรือศึกษาข้อมูลของ G-Able ได้ที่เว็บไซต์ <a href=\"http://www.g-able.com/\">www.g-able.com</a></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/gable\">Gable</a></div><div><a href=\"/topics/data\">Data</a></div><div><a href=\"/topics/cloud-computing\">Cloud Computing</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c9d699cafac7b5dfd565e4af4b01c00c5481377bee72b3869b894f2ac8d405e","category":"Thai"}