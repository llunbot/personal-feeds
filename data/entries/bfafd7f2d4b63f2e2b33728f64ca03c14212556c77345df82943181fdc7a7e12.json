{"title":"[ไม่ยืนยัน] Tencent สั่งซื้อชิป H20 ของ NVIDIA ลอตใหญ่ มูลค่าหลายหมื่นล้านหยวน","link":"https://www.blognone.com/node/145284","date":1742025507000,"content":"<div><div><div><p>มีรายงานว่า Tencent เพิ่งสั่งซื้อชิป H20 ของ NVIDIA เป็นจำนวนมาก มูลค่ารวมระดับหลายหมื่นล้านหยวน อย่างไรก็ตาม Tencent ไม่ได้ออกมาเปิดเผยรายละเอียดการสั่งซื้อนี้อย่างเป็นทางการ</p>\n<p>ก่อนหน้านี้<a href=\"https://www.blognone.com/node/144921\">มีรายงาน</a>บริษัทเทคโนโลยีของจีนหลายแห่งทั้ง Tencent, Alibaba และ ByteDance ต่างเพิ่มคำสั่งซื้อ H20 เพื่อรองรับความต้องการใช้งาน AI ที่มากขึ้นในจีน ซึ่งถูกจุดกระแสจาก DeepSeek แต่ไม่มีตัวเลขมูลค่าเปิดเผยออกมา</p>\n<p>H20 เป็นชิปรุ่นปรับแต่งสถาปัตยกรรม Hopper ของ NVIDIA สำหรับขายให้กับลูกค้าในจีน ซึ่งไม่ใช่เทคโนโลยีรุ่นล่าสุด Blackwell</p>\n<p>ที่มา: <a href=\"https://pandaily.com/tencent-accelerates-large-scale-model-applications-with-large-chip-procurement-from-nvidia/\">Pandaily</a></p>\n<p><img src=\"https://www.blognone.com/sites/default/files/externals/85aa9b65967d2282e8c5f7807e113cd5.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/nvidia\">NVIDIA</a></div><div><a href=\"/topics/rumors\">Rumors</a></div><div><a href=\"/topics/gpu\">GPU</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/deepseek\">DeepSeek</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfafd7f2d4b63f2e2b33728f64ca03c14212556c77345df82943181fdc7a7e12","category":"Thai"}