{"title":"[ลือ] ฟีเจอร์เด่นใน iOS 19 จะไม่มีออกมาช่วงแรก คล้าย iOS 18 เพราะความล่าช้าส่วน Apple Intelligence","link":"https://www.blognone.com/node/143634","date":1734076149000,"content":"<div><div><div><p>แอปเปิลมีรอบการอัปเดตระบบปฏิบัติการของ iPhone (และอื่น ๆ) ในแต่ละปีที่เหมือนเดิมทุกปี นั่นคือเปิดตัวเวอร์ชันใหม่ในงาน WWDC เดือนมิถุนายน เพื่อให้นักพัฒนาได้ทดสอบก่อน แล้ว iOS เริ่มอัปเดตให้ผู้ใช้งานทุกคนเดือนกันยายน พร้อมกับการเปิดตัว iPhone รุ่นใหม่ อย่างไรก็ตามในปีนี้ iOS 18 มีข้อสังเกตว่าฟีเจอร์จุดขาย <a href=\"https://www.blognone.com/node/140282\">Apple Intelligence</a> กลับไม่ได้มีออกมาตั้งแต่เวอร์ชันแรก <a href=\"https://www.blognone.com/node/142023\">iOS 18.0</a> แต่เริ่มใช้งานได้ใน <a href=\"https://www.blognone.com/node/142813\">iOS 18.1</a> แถมความสามารถจะครบทั้งหมดตามที่ประกาศใน <a href=\"https://www.blognone.com/node/142133\">iOS 18.4</a> ช่วงกลางปีหน้าเลย</p>\n<p>ปัญหานี้อาจส่งผลกระทบมาถึง iOS 19 ด้วย ข้อมูลจาก Mark Gurman แห่ง Bloomberg คนเดิม<a href=\"https://x.com/markgurman/status/1867080628728107027\">บอกว่า</a>ตอนนี้วิศวกรซอฟต์แวร์ในแอปเปิลจำนวนมาก ที่ตามปกติเวลานี้ต้องไปเริ่มโครงการพัฒนา iOS เวอร์ชันใหม่แล้ว (iOS 19) แต่ตอนนี้ยังต้องอยู่กับโครงการของ iOS 18 เพราะฟีเจอร์ใหม่ยังทำไม่เสร็จทั้งหมด</p>\n<p>Gurman เคยรายงานก่อนหน้านี้ว่า iOS 19 จะมี<a href=\"https://www.blognone.com/node/143275\">ฟีเจอร์เด่น</a>คือ LLM Siri ที่สามารถโต้ตอบกับผู้ใช้งานได้ดีมากขึ้น แต่ผลจากความล่าช้าใน iOS 18 ทำให้เขาคาดว่าฟีเจอร์นี้กว่าจะได้ใช้ก็เป็น iOS 19.4 เลย</p>\n<p>ที่มา: <a href=\"https://www.macrumors.com/2024/12/12/ios-18-updates-cause-ios-19-delays/\">MacRumors</a></p>\n<p><img src=\"https://www.blognone.com/sites/default/files/externals/1d88cff24ce079347d7d02d58179d3cf.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ios-19\">iOS 19</a></div><div><a href=\"/topics/apple-intelligence\">Apple Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c38d4b3bf92a139302b2d6c70a133b54e88fc30d32789218402ade1d0d7c45d","category":"Thai"}