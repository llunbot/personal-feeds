{"title":"[ไม่ยืนยัน] Baidu เตรียมเปิดตัวแว่นตาอัจฉริยะพลัง AI โมเดล Ernie สัปดาห์หน้า","link":"https://www.blognone.com/node/143009","date":1731066033000,"content":"<div><div><div><p>Bloomberg รายงานโดยอ้างแหล่งข่าวที่เกี่ยวข้องบอกว่า Baidu บริษัทเทคโนโลยีรายใหญ่ในจีน เตรียมเปิดตัวแว่นตาอัจฉริยะพลัง AI ที่มีลักษณะคล้ายกับแว่นตาอัจฉริยะ <a href=\"https://www.blognone.com/node/135975\">Ray-Ban Meta Smart Glasses</a> ของ Meta ในงานสัมมนาประจำปี Baidu World สัปดาห์หน้า</p>\n<p>ข้อมูลบอกว่าแว่นตาจะมีกล้องด้านหน้าสำหรับถ่ายภาพและวิดีโอ รองรับการสั่งงานและโต้ตอบด้วยเสียงผ่านโมเดล AI Ernie ของ Baidu เชื่อมต่อกับบริการต่าง ๆ ที่ Baidu มีทั้งแผนที่นำทาง และคลังข้อมูล ราคาขายคาดว่าจะต่ำกว่าแว่นของ Meta ที่ขายอยู่ 299 ดอลลาร์ และน่าจะเริ่มขายในต้นปีหน้า</p>\n<p>ปัจจุบันโมเดล AI ในจีนที่ได้รับความนิยมสูงคือ Doubao ของ ByteDance ซึ่งเพิ่งมีการใช้งานสูงกว่า Ernie ของ Baidu การมาของฮาร์ดแวร์นี้จึงสำคัญสำหรับ Baidu เพื่อขยายตลาดและเพิ่มรูปแบบการใช้งาน</p>\n<p>ที่มา: <a href=\"https://www.bloomberg.com/news/articles/2024-11-08/baidu-ai-smart-glasses-to-rival-meta-s-ray-bans-coming-at-baidu-world\">Bloomberg</a></p>\n<p><img src=\"https://www.blognone.com/sites/default/files/externals/5e9340d912ce96a9aa66a6aeadb1f12d.jpg\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/smart-glass\">Smart Glass</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00e2319ebf7503f38d7a25166eb05db85a20306917bcfac64062be81834dfda1","category":"Thai"}