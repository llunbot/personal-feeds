{"title":"Horizon Zero Dawn Remastered โผล่ในฐานข้อมูลเรตติ้ง ESRB, ลง PS5 และ PC","link":"https://www.blognone.com/node/142067","date":1726653709000,"content":"<div><div><div><p>มีข้อมูลของเกม Horizon Zero Dawn Remastered บน PS5/PC โผล่ขึ้นมาในฐานข้อมูลเรตติ้งเกม ESRB ของสหรัฐ ถือเป็นการยืนยัน <a href=\"https://www.blognone.com/node/130730\">ข่าวลือปี 2022 แล้วว่าโซนี่กำลังรีเมค/รีมาสเตอร์เกม Horizon ภาคแรก</a></p>\n<p><a href=\"https://www.blognone.com/node/82241\">Horizon Zero Dawn ภาคแรกวางขายในปี 2017 บนเครื่อง PS4</a> โดยเป็นผลงานของสตูดิโอ Guerrilla Games จากเนเธอร์แลนด์ เกมประสบความสำเร็จอย่างสูง และมีภาคสอง Horizon Forbidden West ตามมาในปี 2022 ลงเครื่อง PS4/PS5 พร้อมกัน (<a href=\"https://www.blognone.com/node/131803\">ภาคเสริม Burning Shores ออกปี 2023 เหลือลงแค่ PS5</a>)</p>\n<p>แฟนคลับ PlayStation คงคุ้นเคยกับการรีเมค-รีมาสเตอร์วนๆ ไปมาของโซนี่อยู่แล้ว (โดยเฉพาะซีรีส์ The Last of Us) การที่ Horizon Zero Dawn จะถูกนำมารีมาสเตอร์ลงคอนโซลยุคปัจจุบันคือ PS5 คงไม่ใช่เรื่องน่าแปลกใจอะไรนัก ตอนนี้ยังไม่มีข้อมูลว่าเกมจะวางขายอย่างเป็นทางการเมื่อไร</p>\n<p>ที่มา - <a href=\"https://www.esrb.org/ratings/40023/horizon-zero-dawn-remastered/\">ESRB</a>, <a href=\"https://www.ign.com/articles/horizon-zero-dawn-remastered-rated-for-ps5-and-pc\">IGN</a></p>\n<p><img src=\"https://www.blognone.com/sites/default/files/externals/6a7aa5795cdc9aabfc84383792bcce52.jpg\" /></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac28f9c4e6b7dc6f209025a95b9464e3c501d205af75313a0b599cd86c5c81b3","category":"Thai"}