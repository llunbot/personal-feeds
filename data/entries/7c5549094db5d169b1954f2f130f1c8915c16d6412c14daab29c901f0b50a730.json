{"title":"Cruise รายงานผลการดำเนินงานไตรมาส ขาดทุนลดลง","link":"https://www.blognone.com/node/142749","date":1729771934000,"content":"<div><div><div><p>Cruise บริษัทรถยนต์ไร้คนขับของ GM รายงานผลการดำเนินงานของไตรมาสที่ 3 ปี 2024 โดยอยู่ใน<a href=\"https://investor.gm.com/news-releases/news-release-details/gm-releases-2024-third-quarter-results-and-updates-full-year\">รายงานผลประกอบการของ GM</a> ขาดทุนสุทธิ 435 ล้านดอลลาร์ จากรายได้ 26 ล้านดอลลาร์ เป็นตัวเลขขาดทุนที่ลดลงเมื่อเทียบกับไตรมาสเดียวกันในปีก่อน ซึ่งขาดทุน 791 ล้านดอลลาร์</p>\n<p>บริการรถแท็กซี่ไร้คนขับของ Cruise ถูก<a href=\"https://www.blognone.com/node/136398\">สั่งหยุดให้บริการในรัฐแคลิฟอร์เนีย</a>เมื่อเดือนตุลาคมปีที่แล้ว จากอุบัติเหตุที่รถชนคนและลากผู้บาดเจ็บไปต่อ จนทำให้<a href=\"https://www.blognone.com/node/136840\">ผู้บริหารระดับสูง</a>ทยอยลาออกจากบริษัท และ<a href=\"https://www.blognone.com/node/137240\">ปลดพนักงานชุดใหญ่</a></p>\n<p>ปัจจุบัน Cruise กลับมาให้บริการอีกครั้งในรัฐแอริโซนาและเท็กซัส ส่วนในรัฐแคลิฟอร์เนียบริษัทอยู่ในขั้นตอนขอกลับมาให้บริการ ซึ่งได้ปรับมาใช้<a href=\"https://www.blognone.com/node/139172\">รถแบบมีคนควบคุม</a> รวมทั้ง<a href=\"https://www.blognone.com/node/141051\">เปลี่ยนรุ่นรถยนต์เป็น Chevrolet Bolt</a></p>\n<p>แนวทางบริหาร Cruise ของ GM คือลงทุนอย่างระมัดระวัง อาจพิจารณาพาร์ตเนอร์ร่วมลงทุน และควบคุมไม่ให้ธุรกิจขาดทุนมากเกินตัวเลขประเมินเนื่องจากยังเป็นธุรกิจใหม่</p>\n<p>ที่มา: <a href=\"https://www.theverge.com/2024/10/22/24276670/cruise-gm-loss-q3-2024-driverless-robotaxi\">The Verge</a></p>\n<p><img src=\"https://www.blognone.com/sites/default/files/externals/0c6da096d7b3b388606fd7e2f1d01163.jpeg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/robotaxi\">Robotaxi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c5549094db5d169b1954f2f130f1c8915c16d6412c14daab29c901f0b50a730","category":"Thai"}