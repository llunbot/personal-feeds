{"title":"Azure Blob รองรับการรับส่งไฟล์แบบ SFTP","link":"https://www.blognone.com/node/125900","date":1637216657000,"content":"<div><div><div><p>Azure Blob บริการคลาวด์สตอเรจแบบเดียวกับ AWS S3 ประกาศเพิ่มวิธีการส่งไฟล์เข้าออกผ่านทางโปรโตคอล SFTP ซึ่งมักจำเป็นสำหรับแอปพลิเคชั่นที่พัฒนามานานและมักส่งไฟล์ข้ามระบบด้วย SFTP จนเป็นมาตรฐาน</p>\n<p>บริการนี้รองรับการส่งไฟล์แบบ SFTP ทั้งการใช้รหัสผ่าน และการยืนยันตัวตนด้วยคู่กุญแจสาธารณะ ผู้ใช้สามารถกำหนดสิทธิ์การอ่านเขียนไฟล์ที่ระดับคอนเทนเนอร์ และกำหนด home directory เพื่อเป็นตำแหน่งมาตรฐานในกรณีที่ไคลเอนต์ไม่ได้ระบุตำแหน่งที่ต้องการวางไฟล์</p>\n<p>ทาง Azure ยังไม่ได้กำหนดราคา และตอนนี้ผู้ที่ได้ใช้งานในช่วงพรีวิวจะต้องจ่ายเฉพาะค่าสตอเรจของ Azure Blob เท่านั้น บริการแบบเดียวกันของ <a href=\"https://www.blognone.com/node/106633\">AWS S3 ที่เปิดตัวไปเมื่อปี 2018</a> นั้นคิดค่าบริการเป็นรายชั่วโมง และคิดค่าส่งข้อมูลผ่าน SFTP เพิ่มเติม</p>\n<p>ที่มา - <a href=\"https://docs.microsoft.com/en-us/azure/storage/blobs/secure-file-transfer-protocol-support\">Azure</a></p>\n<p><img src=\"https://www.blognone.com/sites/default/files/externals/2f78ef980d06e6f97cf2568923aa8d39.jpg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/cloud-storage\">Cloud Storage</a></div><div><a href=\"/topics/ftp\">FTP</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9b58d5a1be45d59074b00168d840d7b25ff9cb2688820e265cb95d32f218e49","category":"Thai"}