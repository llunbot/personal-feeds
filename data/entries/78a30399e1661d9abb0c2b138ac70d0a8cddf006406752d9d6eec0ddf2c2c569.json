{"title":"AT&T รายงานข้อมูลส่วนตัวลูกค้าหลุดบน Dark Web กระทบรวม 73 ล้านคน","link":"https://www.blognone.com/node/138997","date":1711886692000,"content":"<div><div><div><p>AT&amp;T โอเปอเรเตอร์รายใหญ่ของสหรัฐ รายงานเหตุข้อมูลรั่วไหลกระทบลูกค้าปัจจุบันและอดีตรวม 73 ล้านคน หลังจากมีรายงานการพบข้อมูลถูกโพสต์ใน Dark Web เมื่อสองสัปดาห์ที่แล้ว</p>\n<p>AT&amp;T บอกว่าจากการสอบสวนล่าสุด ยังไม่สามารถยืนยันได้ว่าข้อมูลชุดนี้หลุดออกมาจาก AT&amp;T เอง หรือจากเวนเดอร์ของบริษัท ข้อมูลที่หลุดออกมาเป็นข้อมูลส่วนตัวของลูกค้า ซึ่งรวมทั้งหมายเลข Social Security เป็นข้อมูลช่วงปี 2019 หรือก่อนหน้านั้น เป็นบัญชีลูกค้า AT&amp;T ที่ใช้งานปัจจุบัน 7.6 ล้านคน และเป็นบัญชีที่ไม่มีการใช้งานแล้ว 65.4 ล้านคน</p>\n<p>การสอบสวนล่าสุดระบุว่ายังไม่มีข้อมูลว่าเหตุการณ์ใดทำให้ข้อมูลนี้หลุดออกมาได้ ซึ่้ง AT&amp;T จะรายงานผลการสอบสวนเพิ่มเติมต่อไป</p>\n<p>ที่มา: <a href=\"https://about.att.com/story/2024/addressing-data-set-released-on-dark-web.html\">AT&amp;T</a></p>\n<p><img alt=\"No Description\" src=\"https://www.blognone.com/sites/default/files/externals/6bfc2285b7f629195095f8963d241a51.jpg\" /></p>\n</div></div></div><div><div>Topics: </div><div><div><a href=\"/topics/att\">AT&amp;T</a></div><div><a href=\"/topics/data-breach\">Data Breach</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78a30399e1661d9abb0c2b138ac70d0a8cddf006406752d9d6eec0ddf2c2c569","category":"Thai"}