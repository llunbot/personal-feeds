{"title":"เพิ่มช่องทางทำกิน กูเกิลส่ง Looker บริการ BI ขึ้นไปขายบน AWS Marketplace","link":"https://www.blognone.com/node/143693","date":1734401455000,"content":"<div><div><div><p>Looker บริษัทวิเคราะห์ข้อมูลเชิงธุรกิจ (business intelligence) <a href=\"https://www.blognone.com/node/110186\">ขายกิจการให้กูเกิลมาตั้งแต่ปี 2019</a> และกลายมาเป็นส่วนหนึ่งของบริการ Google Cloud</p>\n<p>แต่ในยุคเศรษฐกิจแบบนี้ ไม่เลือกงานไม่ยากจน Looker ไม่จำเป็นต้องถูกจำกัดแต่บน Google Cloud เพียงอย่างเดียวนี่นา ล่าสุดกูเกิลจึง<a href=\"https://aws.amazon.com/marketplace/pp/prodview-q3f4cqj6usago?sr=0-2&amp;ref_=beagle&amp;applicationId=AWSMPContessa\">นำ Looker ขึ้นไปขายบน AWS Marketplace ด้วย</a> เพื่อให้ลูกค้า AWS (ที่มีเยอะกว่า Google Cloud) สามารถเลือกซื้อ Looker ได้ถ้าต้องการ</p>\n<p>กูเกิลยกตัวอย่างการใช้งานคือดึงข้อมูลจาก Amazon Redshift แล้วไปวิเคราะห์ต่อใน Looker ได้ทันที การขายผ่าน AWS Marketplace ยังได้ประโยชน์เรื่องการลงบิล AWS ขององค์กรได้เลย ไม่ต้องไปจัดซื้อแยกเองอีก</p>\n<p>ที่มา - <a href=\"https://cloud.google.com/blog/products/data-analytics/looker-now-available-from-aws-marketplace/\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/c81a23c2ff26a9f4f5af99aefa431318.png\" /></p>\n</div></div></div><div><div>Topics: </div><div><div><a href=\"/topics/looker\">Looker</a></div><div><a href=\"/topics/aws\">AWS</a></div><div><a href=\"/topics/google-cloud\">Google Cloud</a></div><div><a href=\"/topics/business-intelligence\">Business Intelligence</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c899af1eb7edbfbaefcbe2e362e334e7d29b0610cd838d30a04667778caad42","category":"Thai"}