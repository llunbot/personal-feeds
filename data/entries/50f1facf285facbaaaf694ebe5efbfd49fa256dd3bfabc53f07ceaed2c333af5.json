{"title":"บริษัทชิปจีนเตรียมรับแรงกระแทกแล้ว เร่งนำเข้าอุปกรณ์ผลิตชิป ตีซี้พันธมิตรอเมริกาที่อาจถูกทรัมป์ละเลย","link":"https://www.blognone.com/node/143045","date":1731313400000,"content":"<div><div><div><p>South China Morning Post รายงานว่า ตอนนี้แวดวงอุตสาหกรรมเซมิคอนดักเตอร์จีนกำลังเตรียมรับมืออเมริกาในยุคของทรัมป์สมัยที่ 2 โดยกลยุทธ์ต่าง ๆ ที่บริษัทชิปจีนจะนำมาใช้ ได้แก่ การเร่งนำเข้าอุปกรณ์ผลิตชิป การเพิ่มความสามารถในการพึ่งพาตนเอง การว่าจ้างแรงงานทักษะสูงจากภายนอก และการสานสัมพันธ์กับประเทศที่อาจถูกทรัมป์ละเลยด้วยนโยบายปกป้องทางการค้า อ้างอิงจากสิ่งพิมพ์และงานวิจัยในอุตสาหกรรมกว่า 30 ชิ้น</p>\n<p>แหล่งข่าวของ Reuters บอกว่าตอนนี้บริษัทจีนได้เพิ่มคำสั่งซื้ออุปกรณ์สำหรับผลิตเซมิคอนดักเตอร์ให้มากที่สุดเท่าที่จะเป็นไปได้เพื่อป้องกันตนเองจากผลกระทบของการเลือกตั้ง ข้อมูลจากศุลกากรจีนระบุว่า ในช่วง 9 เดือนแรกของปี การนำเข้าสินค้าเหล่านี้มีมูลค่า 2.4 หมื่นล้านดอลลาร์สหรัฐ เพิ่มขึ้นจากปีก่อนถึง 1 ใน 3</p>\n<p>นอกจากนี้ Zhu Jing รองเลขาธิการของสมาคมอุตสาหกรรมเซมิคอนดักเตอร์ปักกิ่ง ได้กระตุ้นให้บริษัทชิปจีนเสริมแกร่งธุรกิจในต่างประเทศ และขยายไปยังประเทศอื่นๆ โดยกล่าวว่าอาจมีโอกาสที่จะกลับมาจัดซื้อชิปบางประเภทอีกครั้งหากความร่วมมือระหว่างสหรัฐฯ ญี่ปุ่น และยุโรปอ่อนแอลงภายใต้รัฐบาลทรัมป์</p>\n<p>การตั้งตัวของบริษัทชิปจีนรอบนี้ค่อนข้างดีกว่ารอบก่อนมากเพราะมีตัวอย่างให้เห็นค่อนข้างเยอะว่าจะเกิดอะไรภายใต้รัฐบาลทรัมป์ โดย Nori Chiou ผู้อำนวยการด้านการลงทุนของ White Oak Capital กล่าวว่า \"รอบนี้จีนมีความพร้อมมากกว่าช่วงสงครามการค้าในปี 2018 รวมถึงการเลือกตั้งในปี 2020\"</p>\n<p>ที่มา: <a href=\"https://www.scmp.com/tech/tech-war/article/3285998/chip-war-chinas-semiconductor-industry-braces-another-four-years-under-trump?module=perpetual_scroll_0&amp;pgtype=article\">SCMP</a></p>\n<p><img src=\"https://www.blognone.com/sites/default/files/externals/5adf46a0525c4c3ec31812dde4ae778b.jpg\" alt=\"chip\" /></p>\n</div></div></div><div><div>Topics: </div><div><div><a href=\"/topics/semiconductor\">Semiconductor</a></div><div><a href=\"/topics/china\">China</a></div><div><a href=\"/topics/usa\">USA</a></div><div><a href=\"/topics/donald-trump\">Donald Trump</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50f1facf285facbaaaf694ebe5efbfd49fa256dd3bfabc53f07ceaed2c333af5","category":"Thai"}