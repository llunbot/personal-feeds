{"title":"Google Calendar เปิดใช้งาน Time Insights ตัววิเคราะห์ว่าเราประชุมเยอะเกินไปหรือไม่","link":"https://www.blognone.com/node/124514","date":1630403155000,"content":"<div><div><div><p>Google Calendar เริ่มเปิดใช้งาน Time Insights เป็นเครื่องมือ analytic ที่ช่วยให้เห็นภาพรวมว่า ในแต่ละวันเราประชุมออนไลน์กันมากแค่ไหน หากมากเกินไปจะได้ช่วยให้เราจัดารลดจำนวนการประชุมลงได้ ป้องกันความเหนื่อยล้าจากการประชุมอยู่บนหน้าจอเป็นเวลานาน</p>\n<p>ใน Time Insights ประกอบด้วย Time breakdown คือการให้ภาพรวมว่าในแต่ละช่วงเวลาการทำงาน ใช้ไปกับอะไรบ้าง, Time in meetings คือการแสดงเวลาประชุมของเราในแต่ละวัน ดูภาพรวมว่า วันไหนเราประชุมเยอะที่สุด และน้อยที่สุด ส่วนนี้จะช่วยให่เราวางแผนกระจายวันประชุมออกไปในสัปดาห์ถัดไป ไม่กระจุกอยู่ในวันเดียวได้ และ People you meet with คือส่วนที่แสดงให้เห็นว่าเราใช้เวลาประชุมกับใครมากที่สุด</p>\n<p>Time Insights เปิดใช้งานเฉพาะ Google Calendar บนเว็บไซต์ และใช้งานได้เฉพาะผู้ใช้งานเสียค่าบริการของ Google Workspace เท่านั้น</p>\n<p><img src=\"https://www.blognone.com/sites/default/files/externals/e9b4866ae0d10f980a818ad9ffd09032.png\" /><br />\nภาพจาก <a href=\"https://cloud.google.com/blog/products/workspace/the-future-of-work-with-google-workspace\">Google</a></p>\n<p>ที่มา - <a href=\"https://workspaceupdates.googleblog.com/2021/08/better-understand-how-youre-spending.html\">Google Workspace</a></p>\n</div></div></div><div><div>Topics: </div><div><div><a href=\"/topics/google-calendar\">Google Calendar</a></div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4c03c1c462eaf5cde146502372b204f10578926d99d708208103b8dff0c5b97","category":"Thai"}