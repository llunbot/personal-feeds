{"title":"HP เปิดตัว OmniBook X และ EliteBook Ultra พลัง Snapdragon, รีแบรนด์ชื่อพีซีใหม่","link":"https://www.blognone.com/node/139858","date":1716257547000,"content":"<div><div><div><p>ค่าย HP เปิดตัว Copilot+ PC ของตัวเองมา 2 รุ่น โน้ตบุ๊กทั้งสองรุ่นใช้ Snapdragon X Elite X1E รุ่นซีพียู 12 คอร์ ระบุอายุแบตเตอรี่ใช้ได้นาน 26 ชั่วโมง (ถ้าสตรีม Netflix ต่อเนื่องอยู่ได้ 22 ชั่วโมง) มีกล้องเว็บแคม Poly Camera Pro จาก<a href=\"https://www.blognone.com/node/127816\">บริษัท Poly ที่ HP ซื้อมาในปี 2022</a> และใช้ชิป NPU ช่วยประมวลผลภาพตอนประชุมออนไลน์</p>\n<ul>\n<li><strong>HP OmniBook X AI PC</strong> (ใครสะกดชื่อตามถูกบ้าง) โน้ตบุ๊กฝั่งคอนซูเมอร์ หน้าจอ 14\" IPS 2.2K, แรม 32/64GB, สตอเรจ 512GB/1TB, แบตเตอรี่ 59 WHr, น้ำหนักเครื่อง 1.35 กิโลกรัม, ราคาเริ่มต้น 1,199.99 ดอลลาร์ เริ่มขาย 18 มิถุนายน - <a href=\"https://www.hp.com/us-en/shop/pdp/hp-omnibook-x-laptop-ai-pc-14-fe000-14-9j1h6av-1#techSpecs\">สเปกละเอียด</a></li>\n<li><strong>HP EliteBook Ultra G1q AI PC</strong> โน้ตบุ๊กฝั่งธุรกิจ หน้าจอ 14\" IPS 2.2K, แรม 16GB, แบตเตอรี่ 59 WHr, น้ำหนักเครื่อง 1.35 กิโลกรัม, ฟีเจอร์ความปลอดภัยองค์กร + ประกัน 3 ปี, ราคาเริ่มต้น 1,699.99 ดอลลาร์ เริ่มขาย 18 มิถุนายน - <a href=\"https://www.hp.com/us-en/shop/pdp/hp-elitebook-ultra-14-inch-g1q-notebook-ai-pc\">สเปกละเอียด</a></li>\n</ul>\n<p><img alt=\"No Description\" src=\"https://www.blognone.com/sites/default/files/externals/3d8c024ac6c1b5ac87ce2fd90f089426.jpeg\" /></p>\n<p>ในโอกาสนี้ HP ยังประกาศรีแบรนด์สินค้าฝั่งโน้ตบุ๊กใหม่หมด โดยยุบแบรนด์ย่อยของเดิมพวก Envy, Spectre ทิ้ง</p>\n<ul>\n<li>ฝั่งคอนซูเมอร์จะใช้ชื่อแบรนด์ \"Omni\" เพียงอย่างเดียว ได้แก่ <strong>OmniBook</strong> (โน้ตบุ๊ก), <strong>OmniStudio</strong> (ออลอินวัน), <strong>OmniDesk</strong> (เดสก์ท็อปแยกจอ)</li>\n<li>ฝั่งธุรกิจจะใช้ชื่อแบรนด์ \"Elite\" สำหรับตลาดบน และ \"Pro\" สำหรับตลาดล่าง เช่น <strong>EliteBook</strong> (โน้ตบุ๊ก), <strong>EliteStudio</strong> (ออลอินวัน), <strong>EliteDesk</strong> (เดสก์ท็อปแยกจอ)</li>\n</ul>\n<p>จากนั้นในแต่ละฝั่งจะเรียงลำดับความแพงด้วยซีรีส์ เริ่มจากสูงสุดคือ U (Ultra), X (หมายถึง 10) และเป็นเลขไล่ลำดับกันลงไป โดยฝั่งคอนซูเมอร์จะใช้เลขคี่ (7, 5, 3) และฝั่งธุรกิจใช้เลขคู่ (8, 6 คือ Elite และ 4, 2 คือ Pro)</p>\n<p>HP บอกว่าเลือกใช้แบรนด์ Omni ที่แปลว่า \"all\" มาใช้กับสินค้ากลุ่มคอนซูเมอร์ โดยบริษัทเคยใช้ชื่อแบรนด์ Omni กับโน้ตบุ๊กสมัยแรกๆ มาแล้วครั้งหนึ่งด้วย ส่วนสินค้าฝั่งเกมมิ่งจะยังใช้แบรนด์ Omen เหมือนเดิมไม่เปลี่ยนแปลง</p>\n<p><img alt=\"No Description\" src=\"https://www.blognone.com/sites/default/files/externals/eb523af7679a7f124cc49112e7d2a4b9.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9692067e518ac69034fb0bbf130b3ad5.jpeg\" /></p>\n<p>นอกจากนี้ HP ยังเปิดตัวโลโก้ AI Helix ที่ไม่ได้มาแทนโลโก้ของเดิม แต่เป็นการแปะบอกว่าสินค้ากลุ่มนี้มีฟีเจอร์ด้าน AI ด้วย</p>\n<p><img alt=\"No Description\" src=\"https://www.blognone.com/sites/default/files/externals/a1930504399051fba3935f3cd2f0222c.jpeg\" /></p>\n<p>ที่มา - <a href=\"https://press.hp.com/us/en/press-releases/2024/omnibook-elitebook.html\">HP</a>, <a href=\"https://press.hp.com/us/en/blogs/2024/branding-update.html\">HP (Rebrand)</a></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/elitebook\">EliteBook</a></div><div><a href=\"/topics/notebook\">Notebook</a></div><div><a href=\"/topics/omnibook\">OmniBook</a></div><div><a href=\"/topics/arm-pc\">ARM PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5d9acd58486dac9ce2073b700386ed03336a2a394c8ca23860bbef37bd4791d","category":"Thai"}