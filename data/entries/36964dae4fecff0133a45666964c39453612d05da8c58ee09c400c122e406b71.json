{"title":"GitHub Copilot เปิดทางพาร์ทเนอร์เพิ่มส่วนขยาย Extension ให้แชทถามปัญหาซอฟต์แวร์ตัวอื่นได้","link":"https://www.blognone.com/node/139899","date":1716366369000,"content":"<div><div><div><p>GitHub Copilot ประกาศเปิดส่วนขยาย Extension ให้พาร์ทเนอร์รายอื่นเข้ามาต่อเชื่อมได้ โดยยังรองรับเฉพาะส่วน <a href=\"https://www.blognone.com/node/137429\">GitHub Copilot Chat</a> เท่านั้น</p>\n<p>รูปแบบการใช้งานคือ บริษัทเทคโนโลยีภายนอกอย่าง MongoDB, DataStax, Docker, Sentry, Stripe สามารถเข้ามาเชื่อมต่อกับ Copilot Chat ให้ตอบคำถามเกี่ยวกับผลิตภัณฑ์ของตัวเองได้อย่างตรงจุด ฝั่งของนักพัฒนาก็ถามปัญหาได้จากหน้าจอ IDE โดยตรง (VS Code หรือ Visual Studio) โดยไม่ต้องสลับแอพไปมา ตัวอย่างที่ไมโครซอฟท์นำเสนอคือถามปัญหาเกี่ยวกับ Docker ว่าวิธีการตั้ง environment variable ทำอย่างไร เป็นต้น</p>\n<p>ที่มา - <a href=\"https://github.blog/2024-05-21-introducing-github-copilot-extensions/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/db9aa988cf777e48a3609fbd1e080916.jpeg\" /><img alt=\"No Description\" src=\"https://www.blognone.com/sites/default/files/externals/3c937c4ac670a5ed6a7b2fd17d3ce651.jpeg\" /><img alt=\"No Description\" src=\"https://www.blognone.com/sites/default/files/externals/d74047e4383a0665c84e3b7790ab0bd9.jpeg\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/development\">Development</a></div><div><a href=\"/topics/microsoft-copilot\">Microsoft Copilot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36964dae4fecff0133a45666964c39453612d05da8c58ee09c400c122e406b71","category":"Thai"}