{"title":"เปิดตัว Huawei Watch GT 5 Series ในไทย จัดเต็มฟีเจอร์กีฬา ราคา 6 พันปลาย ๆ","link":"https://www.blognone.com/node/142304","date":1727758454000,"content":"<div><div><div><p>หัวเว่ย คอนซูมเมอร์ บิสสิเนส กรุ๊ป (ประเทศไทย) เปิดตัว HUAWEI Watch GT 5 Series และ HUAWEI Watch Ultimate รุ่นใหม่ สีเขียว ในประเทศไทย โดดเด่นด้วยโหมดออกกำลังกายระดับโปรพร้อมเปิดตัว HUAWEI FreeBuds 6i x SKULLPANDA หูฟังไร้สายรุ่นพิเศษ</p>\n<p>HUAWEI WATCH GT 5 Series ประกอบด้วย 2 รุ่น คือ <strong>HUAWEI WATCH GT 5 Pro</strong> และ <strong>HUAWEI WATCH GT 5</strong> เน้นดีไซน์สวยแต่ยังครบทั้งฟังก์ชั่นการใช้งาน การดูแลสุขภาพ โหมดกีฬา</p>\n<p><img alt=\"alt=&quot;Huawei Watch GT 5&quot;\" src=\"https://www.blognone.com/sites/default/files/externals/5415c5653b031c0dd60697472a462f03.jpeg\" /></p>\n<p><strong>HUAWEI WATCH GT 5 Pro</strong></p>\n<p>HUAWEI WATCH GT 5 Pro รองรับการดำน้ำฟรีไดฟ์ 40 เมตรโดยเฉพาะ เพิ่มโหมดสนามกอล์ฟมืออาชีพกว่า 15,000 แห่งทั่วโลก และยังรองรับฟังก์ชันการวิ่งเทรลระดับมืออาชีพ สามารถดาวน์โหลดเส้นทางและเรียกดูข้อมูลล่วงหน้า</p>\n<p>HUAWEI WATCH GT 5 Pro มีให้เลือก 2 ขนาด ได้แก่</p>\n<ul>\n<li>HUAWEI WATCH GT 5 Pro ขนาด 46 มม. หน้าปัดแปดเหลี่ยม ตัวเรือนโลหะผสมไทเทเนียม</li>\n<li>HUAWEI WATCH GT 5 Pro ขนาด 42 มม. ตัวเรือนไทเทเนียมอัลลอย</li>\n</ul>\n<p>HUAWEI WATCH GT 5 Pro สามารถช่วยวัดทั้งอัตราการเต้นของหัวใจและค่าออกซิเจนในเลือดขณะออกกำลังกาย พร้อมทั้งยังวัดคุณภาพการนอนหลับได้อีกด้วย</p>\n<ul>\n<li>HUAWEI WATCH GT 5 Pro ขนาด 46 มม. มี 2 สี คือ สีดำ สีไทเทเนียม เริ่มต้น 9,990 บาท</li>\n<li>HUAWEI WATCH GT 5 Pro ขนาด 42 มม. มี 2 สี คือ สีขาว สายเซรามิก และสีขาว สายฟลูออโรอีลาสโตเมอร์ เริ่มต้น 12,990 บาท</li>\n</ul>\n<p><strong>HUAWEI WATCH GT 5</strong></p>\n<p>HUAWEI WATCH GT 5 มีให้เลือก 2 ขนาด คือ 46 มม. และ 41 มม. รองรับกิจกรรมกลางแจ้ง เช่น การวิ่งกลางแจ้ง การวิ่งเทรล การขี่จักรยานกลางแจ้ง การเดินกลางแจ้ง การเดินป่า การปีนเขา และโหมดอื่นๆ</p>\n<p>HUAWEI WATCH GT 5 Series ยังมาพร้อมตัวระบบ HUAWEI TruSense ช่วยติดตามข้อมูลสุขภาพและการออกกำลังกาย นอกจากนี้มีการพัฒนาผู้ช่วยสุขภาวะทางอารมณ์ (Emotional Wellbeing Assistant) จากการอ่านค่า RRI และ HRV ช่วยเหลือผู้ใช้ในการบันทึกข้อมูลเพื่อการจัดการสุขภาพจิตในระยะยาว</p>\n<p>แบตเตอรี่ของ HUAWEI WATCH GT 5 Pro ขนาด 42 มม. และ HUAWEI WATCH GT 5 ขนาด 41 มม. มีอายุการใช้งานยาวนานถึง 7 วัน ในขณะที่ HUAWEI WATCH GT 5 Pro ขนาด 46 มม. และ HUAWEI WATCH GT 5 ขนาด 46 มม. มีอายุการใช้งานยาวนานถึง 14 วัน</p>\n<ul>\n<li>HUAWEI WATCH GT 5 ขนาด 46 มม. มีให้เลือก 3 สี ได้แก่ สีฟ้า สีดำ และสีน้ำตาล ในราคาเริ่มต้นที่ 6,990 บาท</li>\n<li>HUAWEI WATCH GT 5 ขนาด 41 มม. มีให้เลือก 3 สี ได้แก่ สีฟ้า สีน้ำตาล และสีขาว ในราคาเริ่มต้นที่ 6,990 บาท</li>\n</ul>\n<p><strong>HUAWEI WATCH Ultimate สีเขียวใหม่</strong></p>\n<p>HUAWEI WATCH Ultimate เปิดตัว รุ่นสีเขียวใหม่ มาพร้อมกับกรอบเซรามิกสองสีพิเศษและใช้วัสดุโลหะเหลวเซอร์โคเนียมและกระจกหน้าปัดคริสตัลแซฟไฟร์ พร้อมฟีเจอร์โหมดสนามกอล์ฟกับเอฟเฟกต์สนาม 3D มี AI Caddy แนะนำไม้กอล์ฟที่เหมาะสมในการตีช็อตในช็อตต่าง ๆ รองรับการดำน้ำที่ความลึกสูงสุด 100 เมตร อายุการใช้งานแบตเตอรี่สูงสุด 14 วัน วางจำหน่ายในราคา 29,990 บาท</p>\n<p><img alt=\"alt=&quot;HUAWEI WATCH Ultimate&quot;\" src=\"https://www.blognone.com/sites/default/files/externals/4eae74abd652386cb45ccf25f2feeed0.jpeg\" /></p>\n<p><strong>HUAWEI FreeBuds 6i x SKULLPANDA ดีไซน์ลิมิเต็ด</strong></p>\n<p>HUAWEI FreeBuds 6i ร่วมมือกับ POP MART เปิดตัว HUAWEI FreeBuds 6i x SKULLPANDA โดยมาในแพ็คเกจกระดาษเรืองแสงเลเซอร์ซิลเวอร์การ์ด ภายในกล่องประกอบด้วยหูฟัง HUAWEI FreeBuds 6i สีม่วง ฟิกเกอร์ SKULLPANDA และเคสสั่งทำพิเศษเฉพาะที่ออกแบบด้วยพื้นผิวหอยมุก วางจำหน่ายในราคา 4,899 บาท</p>\n<p><img alt=\"alt=&quot;HUAWEI FreeBuds&quot;\" src=\"https://www.blognone.com/sites/default/files/externals/df531e4939a84f3e8c293bfb9ff072b8.jpeg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/smart-watch\">Smart Watch</a></div><div><a href=\"/topics/earphones\">Earphones</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01932fe2db5cc951ab286eaf2a307ef3d7c18a58cca3490df74c738fd54f191a","category":"Thai"}