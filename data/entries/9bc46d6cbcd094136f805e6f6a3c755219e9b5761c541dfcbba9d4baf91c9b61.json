{"title":"[Counterpoint] มีสมาร์ทโฟนที่เลิกกิจการออกจากตลาดมากกว่า 500 แบรนด์ ช่วง 5-6 ปีที่ผ่านมา","link":"https://www.blognone.com/node/135890","date":1695439836000,"content":"<div><div><div><p>ผู้อ่าน Blognone น่าจะทราบดีว่านอกจากสมาร์ทโฟนแบรนด์ใหญ่ที่คุ้นชื่อ ในโลกยังมีสมาร์ทโฟนแบรนด์เล็กอีกจำนวนมาก ซึ่งมักทำตลาดเฉพาะภูมิภาค แต่ทั้งโลกแล้วตอนนี้เรามีสมาร์ทโฟนอยู่กี่แบรนด์?</p>\n<p>บริษัทวิจัยตลาด Counterpoint Research รายงานตัวเลขจำนวนแบรนด์สมาร์ทโฟนทั่วโลก พบเรื่องน่าสนใจว่าโลกเคยมีสมาร์ทโฟนมากถึงกว่า 720 แบรนด์ จำนวนขายกว่า 1.5 พันล้านเครื่อง เป็นสถิติสูงสุดในปี 2017 แต่นับจากนั้นมา จำนวนแบรนด์ที่หายไปจากตลาดก็เพิ่มขึ้น ตัวเลขคาดการณ์ในปี 2023 นี้ จะเหลือประมาณ 250 แบรนด์</p>\n<p>แบรนด์ส่วนใหญ่ที่ออกจากตลาด เป็นแบรนด์ของอินเดีย แอฟริกา ตะวันออกกลาง จีน ญี่ปุ่น และเกาหลีใต้ ซึ่งมักมีขายเฉพาะในประเทศ</p>\n<p>ปัจจัยที่ทำให้สมาร์ทโฟนแบรนด์เล็กเหล่านี้ออกจากตลาด มาจากหลายสาเหตุ ที่ผ่านมาหลายแบรนด์ใช้จุดแข็งสเป็กต่ำ เครื่องทน อยู่กับเทคโนโลยี 2G-3G และเนื่องจากทำตลาดในประเทศเกิดใหม่จึงมีการเติบโตก้าวกระโด แต่เมื่อเวลาผ่านไป ตลาดเหล่านี้เริ่มอิ่มตัว คนเริ่มมองหาสมาร์ทโฟนจากสเป็กและเทคโนโลยีมากขึ้น แบรนด์ใหญ่ระดับโลก รวมกับหลายแบรนด์จากจีนที่ทำราคาได้ดี จึงได้เปรียบกว่า ผลกระทบที่ใหญ่มากอีกอันคือปี 2020 ที่โควิดระบาด และเกิดปัญหาชิปขาดแคลน ตามด้วยปัญหาเศรษฐกิจทั่วโลก กระทบต่อแบรนด์รายเล็กนั่นเอง</p>\n<p>ที่มา: <a href=\"https://www.counterpointresearch.com/insights/nearly-500-brands-exited-smartphone-market-during-2017-2023/\">Counterpoint Research</a></p>\n<p><img alt=\"No Description\" src=\"https://www.blognone.com/sites/default/files/externals/6c352d43b684f558e3453dbdd4d48c05.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bc46d6cbcd094136f805e6f6a3c755219e9b5761c541dfcbba9d4baf91c9b61","category":"Thai"}