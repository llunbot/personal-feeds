{"title":"Nintendo Switch เพิ่มระบบ GameShare ให้แชร์และเล่นเกมเดียวกันแบบแยกจอ เชื่อมต่อ Local","link":"https://www.blognone.com/node/145625","date":1743611478000,"content":"<div><div><div><p><a href=\"https://www.blognone.com/node/145620\">Nintendo Switch 2</a> มีระบบใหม่ <strong>GameShare</strong> เพื่อให้สามารถเล่นเกมเดียวกันร่วมกับเพื่อนหรือคนในครอบครัว ที่แต่ละคนมีอุปกรณ์ Switch อยู่แล้ว โดยเพื่อนที่มาร่วมเล่นไม่จำเป็นต้องมีเกมนั้นก็ได้</p>\n<p>การทำงานของ GameShare คนที่มีเกมและเป็น Switch 2 สามารถแชร์เกมไปให้ Switch เครื่องอื่นได้ (รองรับทั้งรุ่นแรกและ Switch 2) จากนั้นทั้งหมดสามารถเล่นเกมเดียวกันพร้อมกัน แบบแยกคนละหน้าจอโดยเชื่อมต่อแบบ local จึงเหมาะกับเกมแนวปาร์ตี้หรือเกมไพ่ที่แต่ละคนต้องมีจอของตัวเอง</p>\n<p>นอกจากนี้ GameShare ยังรองรับการเล่นพร้อมระบบ <a href=\"https://www.blognone.com/node/145624\">GameChat</a> โดยต้องเชื่อมต่อแบบออนไลน์ด้วย อย่างไรก็ตามวิธีนี้ทุกคนต้องมี Switch 2</p>\n<p>นินเทนโดจะทยอยอัปเดตเกมที่รองรับระบบ GameShare นี้ โดยเริ่มที่ Clubhouse Games: 51 Worldwide Classics ก่อน ส่วนเกมอื่นที่จะตามในชุดแรกได้แก่ Super Mario Party Jamboree - Nintendo Switch 2 Edition + Jamboree TV, Big Brain Academy: Brain vs. Brain, Super Mario 3D World + Bowser's Fury, Captain Toad: Treasure Tracker และ Super Mario Odyssey</p>\n<p>ที่มา: <a href=\"https://www.nintendo.com/us/gaming-systems/switch-2/features/gameshare/\">นินเทนโด</a></p>\n<p><img alt=\"No Description\" src=\"https://www.blognone.com/sites/default/files/externals/c23544083435f9f490caac6e6f6a5974.png\" /></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11715119f5bfb2a2c346d7e375c44c28f090224d091d4ef8b63e75a0e64d3932","category":"Thai"}