{"title":"เผย LastPass โดนแฮ็กเพราะวิศวกร DevOps ไม่ยอมอัพเดต Plex ในเครื่องส่วนตัว","link":"https://www.blognone.com/node/132901","date":1678064359000,"content":"<div><div><div><p>จาก<a href=\"https://www.blognone.com/node/131988\">กรณี LastPass โดนแฮ็กครั้งใหญ่</a> สาเหตุมาจาก<a href=\"https://www.blognone.com/node/132816\">วิศวกร DevOps ที่เข้าถึงระบบ 1 ใน 4 ราย ถูกแฮ็กเครื่องส่วนตัว</a> ผ่านช่องโหว่ของโปรแกรมตัวหนึ่งที่ไม่ระบุชื่อ ทำให้เกิดความกังวลในแวดวงความปลอดภัยไซเบอร์ว่าเป็นช่องโหว่ที่รู้กันเฉพาะแฮ็กเกอร์หรือไม่ เพราะมันอาจถูกใช้ไปเจาะระบบอื่นๆ ต่อได้อีก</p>\n<p>ตอนนี้มีเฉลยออกมาแล้วว่าโปรแกรมที่ทำให้โดนแฮ็กคือ Plex ซอฟต์แวร์ media server ชื่อดัง แต่กลับเป็นช่องโหว่เก่าที่ออกแพตช์ตั้งแต่ปี 2020 แล้ววิศวกรรายนี้ดันไม่ยอมอัพเดตเอง</p>\n<p>PCMag อ้างว่าได้ข้อมูลวงในยืนยันว่าช่องโหว่ในเคสนี้คือ <a href=\"https://forums.plex.tv/t/security-regarding-cve-2020-5741/586819\">CVE-2020-5741</a> ที่บริษัท Plex เผยแพร่ข้อมูลต่อสาธารณะและออกแพตช์พร้อมกันในเดือนพฤษภาคม 2020 หากนับตั้งแต่เวอร์ชันนั้นมา Plex ออกอัพเดตต่อเนื่องมาแล้วอีกราว 75 เวอร์ชัน ซึ่งแปลว่าวิศวกรรายนี้ไม่เคยอัพเดตเลย ส่วนสาเหตุว่าทำไมไม่อัพเดตนั้นไม่มีปรากฏ</p>\n<p>ฝั่ง LastPass เองก็ยอมรับกับ PCMag ว่าช่องโหว่ในเคสนี้เป็นช่องโหว่ของ Plex จริง และได้แจ้งไปยัง Plex แล้ว</p>\n<p>ที่มา - <a href=\"https://www.pcmag.com/news/lastpass-employee-couldve-prevented-hack-with-a-software-update\">PCMag</a></p>\n<p><img alt=\"No Description\" src=\"https://www.blognone.com/sites/default/files/externals/8a236313805f52798a9446ce4b0bdd3f.jpg\" /></p>\n</div></div></div><div><div>Topics: </div><div><div><a href=\"/topics/plex\">Plex</a></div><div><a href=\"/topics/lastpass\">LastPass</a></div><div><a href=\"/topics/security\">Security</a></div><div><a href=\"/topics/hacking\">Hacking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4de56ede24da98df4ebd3595d63646f27a00d4564c1e62a4c32a19792d6c4713","category":"Thai"}