{"title":"ลืมเลยว่าเคยมี - YouTube ประกาศปิดบริการ YouTube Stories ตั้งแต่ 26 มิถุนายนนี้","link":"https://www.blognone.com/node/134022","date":1685062872000,"content":"<div><div><div><p>หลายคนอาจลืมไปแล้วว่า<a href=\"https://www.blognone.com/node/106724\">เคยมีฟีเจอร์นี้</a>อยู่ด้วย โดย YouTube ประกาศว่าฟีเจอร์การโพสต์แบบ Stories จะปิดให้บริการตั้งแต่ 26 มิถุนายน เป็นต้นไป โดยโพสต์ที่ลงก่อนเวลานั้น จะยังคงแสดงผลต่อเป็นระยะเวลา 7 วัน และถูกลบออกไป</p>\n<p>YouTube มีฟีเจอร์ Stories เปิดตัวในปี 2018 ด้วยรูปแบบเดียวกับ Instagram Stories แสดงผลด้านบนของโปรไฟล์ ไม่กี่ปีต่อมา YouTube ก็เปิดตัว <a href=\"https://www.blognone.com/node/118421\">Shorts</a> ซึ่งเป็นคลิปสั้นแนวตั้งแบบ TikTok ทำให้บนแพลตฟอร์มมีวิดีโอแนวตั้ง ที่ทำงานคล้ายกันอยู่ จึงน่าจะเป็นสาเหตุที่ YouTube เลิกปิดให้บริการ Stories นั่นเอง</p>\n<p>YouTube <a href=\"https://support.google.com/youtube/thread/217640760\">แนะนำ</a>ครีเอเตอร์ที่ยังใช้ Stories ในการอัพเดตข่าวสารสำหรับผู้ติดตาม ให้เปลี่ยนมาใช้การโพสต์ลง Community ที่มีลูกเล่นหลายแบบคล้ายกับ Stories หรืออาจทำคู่ขนานไปกับ Shorts เลยก็ได้</p>\n<p>ที่มา: <a href=\"https://9to5google.com/2023/05/25/youtube-stories-end/\">9to5Google</a></p>\n<p><img src=\"https://www.blognone.com/sites/default/files/externals/905a580e48de96e9863dddd630f199ef.png\" alt /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"416f2bb0f0147fa6a0a3d98f56ca24435cba813bb5108580224c08aa0e23f48a","category":"Thai"}