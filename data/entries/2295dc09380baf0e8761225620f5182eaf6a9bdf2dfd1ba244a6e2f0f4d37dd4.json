{"title":"พบโค้ดใน Spotify ระบุถึงแพ็คเกจ Hi-Fi แล้ว ได้ฟีเจอร์เพลย์ลิสต์ AI และ Audiobook เพิ่มด้วย","link":"https://www.blognone.com/node/135878","date":1695359556000,"content":"<div><div><div><p>ฟีเจอร์ของ Spotify ที่หลายคนรอมานาน จนไม่รู้ยังรอกันไหมนั่นคือคุณภาพเสียง Hi-Fi ล่าสุดมีความคืบหน้าของแพ็คเกจดังกล่าว โดยมีผู้พบรายละเอียดในโค้ดของแอป ชื่อว่า Supremium โดยแพ็คเกจนี้จะได้ฟังหนังสือเสียง (audiobook) ฟรี เดือนละ 30 ชั่วโมง รวมทั้งได้ฟีเจอร์ AI สำหรับช่วยจัดเพลย์ลิสต์ตามอารมณ์ของเพลง หรือด้วยเงื่อนไขอื่นเพิ่มเติม</p>\n<p>ราคาของแพ็คเกจที่พบในโค้ดคือ 19.99 ดอลลาร์ต่อเดือน ซึ่งถ้าจะเดาในราคาไทย อาจต้องเทียบกับแพ็คเกจฟัง 1 คนในอเมริกา ปัจจุบันคือ 10.99 ดอลลาร์ ส่วนราคาในไทยแพ็คเกจ 1 คนอยู่ที่ 139 บาท</p>\n<p>ตัวแทนของ Spotify ปฏิเสธที่จะแสดงความเห็นเกี่ยวกับฟีเจอร์ใหม่ที่พบในตอนนี้ แต่บอกว่าบริษัทมีการปรับปรุงพัฒนาผลิตภัณฑ์ต่อเนื่องอยู่แล้ว</p>\n<p>Spotify Hi-Fi เป็นฟีเจอร์ที่ผู้ใช้งานเรียกร้องและรอกันมานานมาก โดย Spotify พูดถึงฟีเจอร์นี้เป็นทางการครั้งแรก<a href=\"https://www.blognone.com/node/121322\">ตั้งแต่ปี 2021</a> แล้วไม่พูดถึงอีกเลย จนกระทั่งมีข่าวลือเกี่ยวกับชื่อแพ็คเกจคือ Supremium เมื่อ<a href=\"https://www.blognone.com/node/134445\">เดือนมิถุนายน</a></p>\n<p>ที่มา: <a href=\"https://www.theverge.com/2023/9/21/23884577/spotify-supremium-lossless-audio-tier-code\">The Verge</a></p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" alt /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2295dc09380baf0e8761225620f5182eaf6a9bdf2dfd1ba244a6e2f0f4d37dd4","category":"Thai"}