{"title":"Imagine Cup Thailand 2023 ครั้งแรกที่นักเรียนมัธยมชนะเลิศ แอพวัดการเต้นของหัวใจ","link":"https://www.blognone.com/node/132986","date":1678678520000,"content":"<div><div><div><p>ไมโครซอฟท์ ประเทศไทย ประกาศผลทีมผู้ชนะ Imagine Cup Thailand 2023 คือทีม CS-M จากโรงเรียนปรินส์รอยแยลส์วิทยาลัย ถือเป็นครั้งแรกที่ทีมนักเรียนระดับมัธยมชนะรายการ Imagine Cup Thailand ที่จัดมานานกว่า 21 ปี</p>\n<p>โครงการที่ชนะคือ CS-M Tool: Cardiac Self-Monitoring Tool เครื่องมือการตรวจสอบการเต้นของหัวใจด้วยตนเอง โดยนำหูฟังการแพทย์ (Stethoscope) มาเชื่อมต่อกับสมาร์ทโฟน แล้วพัฒนา AI ให้เรียนรู้จังหวะการเต้นของหัวใจจากกลุ่มเป้าหมาย 34,000 คน และ dataset การเต้นหัวใจ 4,000 เสียง เพื่อแสดงผลออกมาเป็นแดชบอร์ด</p>\n<p>สมาชิกของทีม CS-M มีทั้งหมด 4 คนคือ นายธนภัทร จรัญวรพรรณ นายนพวิชญ์ ฉุนรัมย์ นายแมท แทนไทน คอช และ นายเลนนี โทมัส จากมัธยมศึกษาปีที่ 5 โรงเรียนปรินส์รอยแยลส์วิทยาลัย เชียงใหม่ จะได้เงินรางวัลมูลค่า 1,000 เหรียญสหรัฐ และเป็นตัวแทนประเทศไทยไปแข่ง Imagine Cup ชิงแชมป์โลกที่เมืองซีแอทเทิล ในเดือนพฤษภาคม 2566</p>\n<p>ผู้ชนะรางวัลอื่นๆ คือ รองชนะเลิศอันดับหนึ่งทีม O-RA จากโรงเรียนปรินส์รอยแยลส์วิทยาลัย และรองชนะเลิศอันดับสอง ทีม IMAGINE CARE จากการรวมตัวกัน 4 สถาบัน คือ จุฬาลงกรณ์มหาวิทยาลัย มหาวิทยาลัยธรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง และมหาวิทยาลัยเทคโนโลยีพระจอมเกล้าธนบุรี</p>\n<p><img alt=\"No Description\" src=\"https://www.blognone.com/sites/default/files/externals/a6699c066e666e9c7e9c5169d4cfe0dd.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4ae4899885d938a6191664d2ccee4f37.jpg\" /></p>\n<p>ที่มา - <a href=\"https://news.microsoft.com/th-th/2023/03/10/imaginecupth23-th/\">Microsoft Thailand</a></p>\n</div></div></div><div><div>Topics: </div><div><div><a href=\"/topics/imagine-cup\">Imagine Cup</a></div><div><a href=\"/topics/thailand\">Thailand</a></div><div><a href=\"/topics/microsoft\">Microsoft</a></div><div><a href=\"/topics/competition\">Competition</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"7e34b58465ea32c3aff944e52c36018b08ec8710ab4e053ba6e6ed","category":"Thai"}