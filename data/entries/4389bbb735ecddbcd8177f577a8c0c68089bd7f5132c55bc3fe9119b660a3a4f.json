{"title":"Google เตรียมเพิ่ม Gemini Business และ Gemini Enterprise สำหรับลูกค้า Google Workspace","link":"https://www.blognone.com/node/138284","date":1708409190000,"content":"<div><div><div><p>Dylan Roussel นักแกะฟีเจอร์ใหม่ Android <a href=\"https://twitter.com/evowizz/status/1759690336845037869\">โพสต์ข้อมูล</a>ที่เขาพบในบัญชี X เกี่ยวกับฟีเจอร์ใหม่ที่เตรียมประกาศของ Gemini สำหรับลูกค้า Google Workspace เพื่อนำ Gemini มาใช้ภายในองค์กร ที่ต้องการความสามารถปกป้องข้อมูลเพิ่มเติม</p>\n<p>แผนที่กูเกิลเปิดให้สมัครได้แก่ Gemini Business และ Gemini Enterprise สามารถใช้งานโมเดล <a href=\"https://www.blognone.com/node/138115\">Gemini Ultra 1.0</a> โดยกูเกิลจะไม่นำข้อมูลในการสนทนาไปใช้ในการเทรน AI รองรับเฉพาะภาษาอังกฤษสำหรับลูกค้าใน 150 ประเทศ ทั้งนี้รายละเอียดและราคาต้องรอประกาศทางการอีกครั้ง</p>\n<p>ในข้อมูลที่ Roussel พบ ยังมีฟีเจอร์ใหม่ใน Gemini Advance ที่สามารถแก้ไขและรันโค้ดคำสั่ง Python ได้โดยตรงผ่านกล่องแชทของ Gemini ซึ่งรอกูเกิลประกาศอย่างเป็นทางการเช่นกัน</p>\n<p>ที่มา: <a href=\"https://9to5google.com/2024/02/19/gemini-business-enterprise/\">9to5Google</a></p>\n<p><img src=\"https://www.blognone.com/sites/default/files/externals/0995db8fdca0e6f6e19214f4a18d8753.jpg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google-workspace\">Google Workspace</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4389bbb735ecddbcd8177f577a8c0c68089bd7f5132c55bc3fe9119b660a3a4f","category":"Thai"}