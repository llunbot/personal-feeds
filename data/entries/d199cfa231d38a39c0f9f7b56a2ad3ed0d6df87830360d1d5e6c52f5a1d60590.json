{"title":"Netflix ไตรมาส 3/2021 รายได้รวมเพิ่มขึ้น 16% - Squid Game ทำสถิติผู้ชม 142 ล้านคน","link":"https://www.blognone.com/node/125363","date":1634688272000,"content":"<div><div><div><p>Netflix รายงานผลประกอบการไตรมาสที่ 3 ปี 2021 รายได้รวมเพิ่มขึ้น 16% จากช่วงเดียวกันในปี 2020 เป็น 7,483 ล้านดอลลาร์ กำไรสุทธิเพิ่มขึ้นเป็น 1,449 ล้านดอลลาร์ จำนวนสมาชิกเพิ่มขึ้น 4.38 ล้านบัญชี รวมมีสมาชิกทั่วโลก 213.56 ล้านบัญชี</p>\n<p>Reed Hastings ซีอีโอร่วม Netflix กล่าวว่าตอนนี้เราอยู่ในจุดที่ไม่เคยไปถึงมาก่อน ในไตรมาสที่ 4 จะมีคอนเทนต์ใหม่เพิ่มขึ้นมากที่สุดเท่าเคยมีมา ซึ่งจะส่งผลดีไปจนถึงปีหน้า 2022 ทั้งนี้ Netflix บอกว่าสถานการณ์โควิดที่เริ่มดีขึ้นในหลายพื้นที่ ทำให้แผนออกคอนเทนต์ใหม่ปี 2022 เป็นไปตามกำหนดมากขึ้น</p>\n<p>Netflix ยังพูดถึงแผนเข้าสู่ตลาดเกม โดยบอกว่าตอนนี้อยู่ในช่วงทดสอบบางประเทศ สถานะตอนนี้ยังเป็นช่วงเริ่มต้นเท่านั้น</p>\n<p>คอนเทนต์เด่นในไตรมาสที่ผ่านก็คือซีรีส์เกาหลี Squid Game มีผู้ชมถึง 142 ล้านคน ใน 4 สัปดาห์แรก <a href=\"https://www.blognone.com/node/125247\">สูงสุดเท่าที่เคยมีมาบนแพลตฟอร์ม</a> เป็นคอนเทนต์อันดับ 1 ใน 94 ประเทศ รวมทั้งในอเมริกา</p>\n<p>Netflix กล่าวว่าจะเปลี่ยนการรายงานความนิยมของคอนเทนต์บนแพลตฟอร์ม จากเดิมนับจำนวนผู้ชมอย่างน้อย 2 นาที ภายใน 28 วันแรก ที่คอนเทนต์นั้นออกมา เปลี่ยนเป็นรายงานจำนวนชั่วโมงรวม ที่คอนเทนต์ถูกรับชม ซึ่งพบว่าสะท้อนภาพได้ดีกว่า</p>\n<p>ที่มา: <a href=\"https://www.cnbc.com/2021/10/19/netflix-nflx-q3-2021-earnings.html\">CNBC</a> และ <a href=\"https://s22.q4cdn.com/959853165/files/doc_financials/2021/q3/FINAL-Q3-21-Shareholder-Letter.pdf\">Netflix</a></p>\n<p><img src=\"https://www.blognone.com/sites/default/files/externals/97ea1b6d189780bab892af3b69719527.jpg\" /></p>\n<p>ซีอีโอร่วม Reed Hastings ใส่ชุดสีเขียวจากซีรี่ส์ Squid Game ในช่วงแถลงผลประกอบการ</p>\n<p><img src=\"https://www.blognone.com/sites/default/files/externals/624e3f6eb2c2eaae548b3321ae2e3bc2.png\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d199cfa231d38a39c0f9f7b56a2ad3ed0d6df87830360d1d5e6c52f5a1d60590","category":"Thai"}