{"title":"Amazon รายงานผลประกอบการไตรมาส มองนโยบายภาษีนำเข้ากระทบแน่นอน แต่บริษัทจะผ่านไปได้","link":"https://www.blognone.com/node/146197","date":1746154067000,"content":"<div><div><div><p>Amazon รายงานผลประกอบการของไตรมาสที่ 1 ปี 2025 มียอดขายเพิ่มขึ้น 9% จาก<a href=\"https://www.blognone.com/node/139500\">ช่วงเดียวกันในปีก่อน</a>เป็น 155,667 ล้านดอลลาร์ กำไรสุทธิเพิ่มขึ้นเป็น 17,127 ล้านดอลลาร์</p>\n<p>สองธุรกิจของ Amazon ที่มีการเติบโตสูงและเป็นที่สนใจของนักลงทุนมีตัวเลขดังนี้</p>\n<ul>\n<li>AWS รายได้เพิ่มขึ้น 17% เป็น 29,267 ล้านดอลลาร์ กำไรจากการดำเนินงานเฉพาะส่วนนี้ 11,547 ล้านดอลลาร์</li>\n<li>ธุรกิจโฆษณา รายได้ 13,921 ล้านดอลลาร์ เพิ่มขึ้น 18%</li>\n</ul>\n<p>Andy Jassy ซีอีโอ Amazon กล่าวในช่วงแถลงผลประกอบการ ยอมรับว่านโยบายการค้าและกำแพงภาษีนำเข้า เป็นปัจจัยหนึ่งที่สร้างความไม่แน่นอนต่อธุรกิจในไตรมาสถัดไป แต่มั่นใจว่าผู้ขายสินค้าบน Amazon มีความหลากหลาย จะไม่เกิดการส่งต่อต้นทุนภาษีนี้ทั้งหมดไปที่ผู้ซื้อ ส่วนผลกระทบในภาพใหญ่มองว่า Amazon ยังมีความโดดเด่นในการนำเสนอสินค้าราคาถูกกว่า จะทำให้บริษัทผ่านเวลานี้ไปได้เหมือนกับช่วงโควิด 19</p>\n<p>ที่มา: <a href=\"https://ir.aboutamazon.com/news-release/news-release-details/2025/Amazon-com-Announces-First-Quarter-Results/default.aspx\">Amazon</a> และ <a href=\"https://www.cnbc.com/2025/05/01/amazon-amzn-q1-earnings-report-2025.html\">CNBC</a></p>\n<p><img src=\"https://www.blognone.com/sites/default/files/externals/f21de3c2738256b2751ae7346e5d6040.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3982456ff5ef0f0cff8af2e234e87583926c65693d75483d93e5a78f221e8bb5","category":"Thai"}