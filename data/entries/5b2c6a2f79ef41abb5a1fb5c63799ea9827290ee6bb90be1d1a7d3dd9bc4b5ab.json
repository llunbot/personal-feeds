{"title":"ญี่ปุ่นออกกฎห้ามส่งออกอุปกรณ์เซมิคอนดักเตอร์ แบบเดียวกับสหรัฐ-เนเธอร์แลนด์","link":"https://www.blognone.com/node/133264","date":1680403016000,"content":"<div><div><div><p>ประเทศญี่ปุ่นเตรียมออกกฎห้ามส่งออกอุปกรณ์ที่เกี่ยวกับเซมิคอนดักเตอร์ไปยังประเทศจีน ตาม<a href=\"https://www.blognone.com/node/132418\">ข้อตกลง 3 ฝ่ายกับสหรัฐอเมริกาและเนเธอร์แลนด์</a> ซึ่ง<a href=\"https://www.blognone.com/node/132988\">เนเธอร์แลนด์ทำไปก่อนแล้ว และกำลังยกระดับความเข้มข้นมากขึ้น</a></p>\n<p>Yasutoshi Nishimura รัฐมนตรีพาณิชย์ของญี่ปุ่นบอกว่า กฎห้ามส่งออกจะครอบคลุมอุปกรณ์ 6 หมวด เริ่มมีผลบังคับใช้ในเดือนกรกฎาคม 2023 แต่ Nishimura ก็ย้ำว่าเป็นกฎที่บังคับใช้กับการส่งออกไปยังทุกประเทศ ไม่ได้เจาะจง \"ประเทศใดประเทศหนึ่ง\"</p>\n<p>ประเทศญี่ปุ่นมีบริษัทที่ทำอุปกรณ์เกี่ยวกับ lithography หลายราย เช่น Nikon และ <a href=\"https://www.tel.com/\">Tokyo Electron</a> แม้ระดับเทคโนโลยีอาจไม่ได้ก้าวหน้าเท่ากับ ASML ของเนเธอร์แลนด์ แต่ที่ผ่านมาก็เป็นทางออกของบริษัทผลิตชิปในจีนหลังโดนสหรัฐออกคำสั่งแบนในช่วงก่อนหน้านี้</p>\n<p>ที่มา - <a href=\"https://www.ft.com/content/768966d0-1082-4db4-b1bc-cca0c1982f9e\">Financial Times</a></p>\n<p><img alt=\"No Description\" src=\"https://www.blognone.com/sites/default/files/externals/8f5f678027a31641787b9a66c5916626.jpg\" /></p>\n<p>ตัวอย่างอุปกรณ์เซมิคอนดักเตอร์ของบริษัท Tokyo Electron</p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b2c6a2f79ef41abb5a1fb5c63799ea9827290ee6bb90be1d1a7d3dd9bc4b5ab","category":"Thai"}