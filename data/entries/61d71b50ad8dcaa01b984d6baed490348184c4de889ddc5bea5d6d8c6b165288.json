{"title":"โดนัลด์ ทรัมป์ เปิดตัว TRUTH Social แพลตฟอร์มโซเชียลเพื่อยืนหยัดต่อการกดขี่ของ Big Tech","link":"https://www.blognone.com/node/125394","date":1634786440000,"content":"<div><div><div><p>โดนัลด์ ทรัมป์ อดีตประธานาธิบดีสหรัฐฯ ประกาศเปิดตัวโซเชียลมีเดียใหม่ หลังจากถูกแบนในช่องทางหลักถาวร โดยโซเชียลใหม่ใช้ชื่อว่า Truth Social มีเป้าหมายเพื่อ \"ยืนหยัดต่อต้านการกดขี่ของ Big Tech\"</p>\n<p>Truth Social ดำเนินการภายใต้บริษัท Trump Media and Technology Group โดยจะเปิดตัวเวอร์ชันเบต้าในวงจำกัดในเดือนพฤศจิกายน และคาดว่าจะมีการเปิดตัวในวงกว้างขึ้นในช่วงไตรมาสแรกของปี 2022</p>\n<p>ทรัมป์ยังบอกด้วยว่า เราอยู่ในโลกที่กลุ่มตอลิบานปรากฏตัวใน Twitter แต่ประธานาธิบดีอเมริกันคนโปรดของคุณก็ไม่ได้ออกมาพูดอะไร ซึ่งเขามีความรู้สึกตื่นเต้นมากที่จะได้ออกมาแสดงและพูดผ่าน Truth Social เพื่อต่อสู้กับ Big Tech ทั้งหลาย</p>\n<p><img src=\"https://www.blognone.com/sites/default/files/externals/49c4ff16811b7de781da35a98f649c99.jpg\" /></p>\n<p>แม้ทรัมป์จะมีท่าทีเกรียวกราดต่อ Big Tech ผ่านคำแถลง แต่ก่อนหน้านี้ไม่นาน <a href=\"https://www.blognone.com/node/125103\">เขาเพิ่งยื่นฟ้องศาล เพื่อขอกู้บัญชีทวิตเตอร์คืนมา</a></p>\n<p>สำหรับบริษัท Trump Media and Technology Group หรือ TMTG นั้นได้ทำข้อตกลงควบรวมกิจการกับ Digital World Acquisition Group บริษัทในไมอามีที่จดทะเบียนใน Nasdaq เพื่อจัดตั้งบริษัทใหม่ที่มีทรัมป์เป็นประธาน ตามที่เนื้อหาประชาสัมพันธ์กล่าว</p>\n<p>ที่มา - <a href=\"https://www.cnet.com/tech/services-and-software/donald-trump-to-launch-new-social-network-dubbed-truth-social/#ftag=CAD590a51e\">CNET</a></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/politics\">Politics</a></div><div><a href=\"/topics/social-media\">Social Media</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61d71b50ad8dcaa01b984d6baed490348184c4de889ddc5bea5d6d8c6b165288","category":"Thai"}