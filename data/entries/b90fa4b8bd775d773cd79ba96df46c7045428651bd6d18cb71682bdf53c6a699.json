{"title":"ServiceNow  อัพเกรดครั้งใหญ่ เพิ่มฟีเจอร์ AI, ย้ายฐานข้อมูลจาก MariaDB ไป PostgreSQL","link":"https://www.blognone.com/node/141956","date":1726048855000,"content":"<div><div><div><p>ServiceNow เปิดตัว Now Platform เวอร์ชั่น Xanadu อัพเกรดฟีเจอร์ด้านปัญญาประดิษฐ์จำนวนมาก และยังเปลี่ยนโครงสร้างภายใน จากเดิมเป็น MariaDB มาใช้ RaptorDB ที่แยกโครงการมาจาก PostgreSQL</p>\n<p>ฟีเจอร์ด้าน AI ที่เพิ่มเข้ามา เช่น</p>\n<ul>\n<li>Now Assist Skill Kit: เปิดให้ผู้ใช้และพาร์ตเนอร์ของ ServiceNow สร้างความสามารถ AI Agents ใหม่ๆ ใส่เข้าไปในระบบ</li>\n<li>Data Visualization Generation: สร้างกราฟข้อมูลโดยไม่ต้องรู้คำสั่งสร้าง dashboard ที่ซับซ้อน</li>\n<li>Chat and Email Generation: ช่วยตอบแชตและอีเมลจากข้อมูลในระบบ</li>\n<li>Now Assist for Security Operations: ระบบช่วยเหลือเมื่อเกิดเหตุการณ์ความปลอดภัยระบบ สรุปเหตุการณ์และการแก้ไข ตลอดจนช่วยสร้างประกาศเปิดเผยข้อมูล</li>\n<li>Now Assist for Sourcing and Procurement Operations: ระบบจัดซื้อจัดจ้างที่ผู้ขอเปิดคำสั่งซื้อสามารถเขียนคำขอเป็นภาษาธรรมชาติ ค้นหาซัพพลายเออร์ที่ให้ราคาดีที่สุด</li>\n</ul>\n<p>นอกจากนี้ยังมีชุดจัดการศูนย์ customer service อุตสาหกรรมต่างๆ เช่น  ธุรกิจสื่อ, ธุรกิจการเงิน, และบริการภาครัฐ</p>\n<p>ระบบจัดเก็บข้อมูลภายในของเวอร์ชั่นนี้เปลี่ยนมาใช้ RapterDB ที่พัฒนาต่อมาจาก PostgreSQL จากเดิมที่ ServiceNow ใช้ MariaDB อยู่เบื้องหลังมาตลอด สำหรับผู้ใช้ ServiceNow ระบุว่าฐานข้อมูลใหม่นี้รับ transction ได้มากขึ้น 53% และการคิวรีเร็วขึ้น 27 เท่าตัว</p>\n<p>ServiceNow <a href=\"https://www.techzine.eu/news/applications/63673/servicenow-acquires-swarm64-to-futureproof-its-now-platform/\">ซื้อบริษัท Swarm64 ผู้พัฒนาฐานข้อมูลความเร็วสูงที่พัฒนาต่อจาก PostgreSQL มาตั้งแต่ปี 2021</a> แต่ก็ไม่ได้ระบุชัดว่า RaptorDB พัฒนาต่อจาก Swarm64</p>\n<p>ที่มา - <a href=\"https://www.servicenow.com/company/media/press-room/now-platform-genai-xanadu-release.html\">ServiceNow</a>, <a href=\"https://www.theregister.com/2024/09/10/servicenow_xanadu_postgres_raptordb/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/c33feb708ad688eba10f9bfe3ffef8b2.png\" /></p>\n</div></div></div><div><div>Topics: </div><div><div><a href=\"/topics/servicenow\">ServiceNow</a></div><div><a href=\"/topics/database\">Database</a></div><div><a href=\"/topics/postgresql\">PostgreSQL</a></div><div><a href=\"/topics/mariadb\">MariaDB</a></div><div><a href=\"/topics/enterprise\">Enterprise</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b90fa4b8bd775d773cd79ba96df46c7045428651bd6d18cb71682bdf53c6a699","category":"Thai"}