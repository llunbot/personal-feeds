{"title":"จีนผ่านกฎคุ้มครองข้อมูลส่วนบุคคล บริษัทต้องขอความยินยอม ปกป้องข้อมูลเมื่อถ่ายโอนนอกประเทศ","link":"https://www.blognone.com/node/124359","date":1629683032000,"content":"<div><div><div><p>จีนผ่านกฎหมายคุ้มครองข้อมูลส่วนบุคคลแล้ว มีผลบังคับใช้ 1 พฤศจิกายนนี้ ตัวกฎออกแบบมาเพื่อคุ้มครองข้อมูลส่วนบุคคลของผู้ใช้งานอินเทอร์เน็ตในจีน บริษัทต้องขอความยินยอมจากผู้ใช้งานในการนำข้อมูลไปใช้ จำกัดขอบเขตในการจัดการข้อมูล มีแนวทางในการป้องกันข้อมูลเมื่อต้องถ่ายโอนข้อมูลไปยังต่างประเทศ เรียกได้ว่ามีความใกล้เคียงกับ GDPR หรือกฎคุ้มครองข้อมูลในยุโรปเลย</p>\n<p>ที่ผ่านมา คนจีนวิจารณ์บริษัทต่างๆ เกี่ยวกับการจัดการข้อมูลที่ผิดพลาดและการนำข้อมูลไปใช้ในทางที่ผิด ซึ่งส่งผลให้เกิดการละเมิดความเป็นส่วนตัวของผู้ใช้ ประกอบกับรัฐบาลจีนมีการยกระดับการควบคุมบริษัทเทคโนโลยีในจีนด้วย จึงมีการร่างกฎคุ้มครองข้อมูลขึ้นมา และเผยแพร่ร่างเมื่อเดือนเมษายนที่ผ่านมา</p>\n<p>กฎคุ้มครองข้อมูลส่วนบบุคคลหรือ Personal Information Protection Law มาคู่กับกฎคุ้มครองข้อมูล หรือ Data Security Law กำหนดกรอบการทำงานสำหรับบริษัทในการจัดประเภทข้อมูลตามมูลทางเศรษฐกิจและความเกี่ยวข้องกับความมั่นคงของชาติของจีน มีผลบังคับใช้ 1 กันยายนนี้</p>\n<p><img src=\"https://www.blognone.com/sites/default/files/externals/5b045e1c34afcd29a282b1b70cc7f021.jpg\" /><br />\nภาพจาก  enriquelopezgarre from Pixabay</p>\n<p>ที่ผ่านมารัฐบาลจีนพยายามควบคุมบริษัทเทคโนโลยีจีนในวงกว้าง เดือนกรกฎาคมสำนักงานไซเบอร์สเปซของจีน (CAC) จะเปิดการสอบสวน บริษัท Didi Global Inc ผู้ให้บริการรถโดยสารรายใหญ่ของจีนในข้อหาละเมิดความเป็นส่วนตัวของผู้ใช้ <a href=\"https://www.blognone.com/node/123566\">โดนสั่งถอดจากร้านค้าแอป</a>, <a href=\"https://www.blognone.com/node/124041\">เตรียมจำกัดการใช้อัลกอริทึมในพื้นที่ออนไลน์</a>, หน่วยงานกำกับดูแลการตลาดแห่งรัฐของจีน (SAMR) ผ่านกฎห้ามรีวิวปลอม</p>\n<p>เมื่อวันพุธที่ 18 สิงหาคม กระทรวงอุตสาหกรรมและเทคโนโลยีสารสนเทศ ชี้มี 43 แอปฯ ที่ถ่ายโอนข้อมูลผู้ใช้อย่างผิดกฎหมาย และเรียกร้องให้ทำการแก้ไขด่วน</p>\n<p>ที่มา - <a href=\"https://www.reuters.com/world/china/china-passes-new-personal-data-privacy-law-take-effect-nov-1-2021-08-20/\">Reuters</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/privacy\">Privacy</a></div><div><a href=\"/topics/law\">Law</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2fea48c0625efa2013bd0c4bb2d0c25d934a10e5c65f37f3de40cb44d4781fd2","category":"Thai"}