{"title":"Krafton เผย PUBG: Black Budget เกมใหม่แนว Extraction Shooter ออกครึ่งหลังปี 2024","link":"https://www.blognone.com/node/136827","date":1700407883000,"content":"<div><div><div><p>เมื่อต้นปีนี้ <a href=\"https://www.blognone.com/node/132704\">Krafton บริษัทแม่ของ PUBG เคยกล่าวถึงโปรเจคเกมใหม่ชื่อ Black Budget</a> เป็นเกมแนว extraction shooter (ทำภารกิจในแผนที่แล้วหนีออกมาให้สำเร็จ) ที่พัฒนาโดย PUBG Studios</p>\n<p>ล่าสุดในงานแถลงผลประกอบการไตรมาส 3/2024 Krafton มีอัพเดตสถานะของโปรเจคเกมใหม่ๆ ที่ทำอยู่ในตอนนี้ โดยเพิ่มแผนการเปิดตัวและวางจำหน่ายเกมในคิว</p>\n<p><strong>Project Black Budget</strong> โชว์ภาพแรกของเกมที่ยังดูไม่ค่อยชัดเจนนัก แต่การมีโลโก้ PUBG ขึ้นมาด้วยน่าจะยืนยันว่าเกมอยู่ในจักรวาล PUBG (<a href=\"https://www.blognone.com/node/125397\">แบบเดียวกับ PUBG: New State</a>) กำหนดเปิดตัวครึ่งหลังของปี 2024</p>\n<p><img alt=\"No Description\" src=\"https://www.blognone.com/sites/default/files/externals/f6d53ca07a80666d21efb00adfcc71b5.jpg\" /></p>\n<p><strong>Project inZOI</strong> เกมแนวจำลองการใช้ชีวิต (Life Simulation) ที่ใช้กราฟิกแนวสมจริง เอนจิน UE5 กำหนดเปิดตัวครึ่งหลังของปี 2024</p>\n<p><img alt=\"No Description\" src=\"https://www.blognone.com/sites/default/files/externals/12a216469e511355e1b0c4de6a89459b.jpg\" /></p>\n<blockquote><p>inZOI is an upcoming hyper-realistic lifestyle simulator from the developer of PUBG. <a href=\"https://t.co/E8M670NZYb\">https://t.co/E8M670NZYb</a> <a href=\"https://t.co/rU9L1F6Bp7\">pic.twitter.com/rU9L1F6Bp7</a></p>\n<p>— IGN (@IGN) <a href=\"https://twitter.com/IGN/status/1726037041060982933?ref_src=twsrc%5Etfw\">November 19, 2023</a></p></blockquote>\n<p><strong>Dark and Darker Mobile</strong> เกมแนว Mobile Extraction RPG ที่เป็นลูกผสมระหว่างเกม Fantasy RPG, Battle Royale, Dungeon Crawler สำรวจดันเจี้ยน ต่อสู้กับมอนสเตอร์ หาสมบัติ แล้วหนีออกมาให้สำเร็จ</p>\n<p>กำหนดเปิดตัวครึ่งแรกปี 2024 เกมพัฒนาโดย Bluehole Studio สตูดิโอดั้งเดิมของ Krafton (และชื่อแรกของบริษัท) เจ้าของผลงานเกมออนไลน์ TERA และ Elyon</p>\n<p><img alt=\"No Description\" src=\"https://www.blognone.com/sites/default/files/externals/3d44f00417bf6fe1d43d6d41dda0a9af.jpg\" /></p>\n<p>โปรเจคเกมอื่นๆ</p>\n<ul>\n<li><strong>Subnautica ภาคใหม่</strong> ออกครึ่งแรกปี 2025</li>\n<li><strong>Project Gold Rush</strong> เกมแนว Action-Adventure Sandbox ออกครึ่งแรกปี 2025</li>\n<li><strong>Project Windless</strong> <a href=\"https://www.blognone.com/node/129714\">ที่ดัดแปลงจากนิยายแฟนตาซีชื่อดังของเกาหลี</a> ออกปี 2026</li>\n</ul>\n<p>นอกจากนี้ Krafton ยังประกาศตั้งสตูดิโอพัฒนาเกมแห่งใหม่ชื่อ Flyway Games นับเป็นสตูดิโอลำดับที่ 12 ในเครือแล้ว</p>\n<p><img alt=\"No Description\" src=\"https://www.blognone.com/sites/default/files/externals/0ccc6c07679dca44ba11099df80fdcb8.jpg\" /></p>\n<p>ที่มา - <a href=\"https://www.krafton.com/wp-content/uploads/2023/11/KRAFTON-3Q23-Investor-Relations_vF_ENG.pdf\">Krafton (PDF)</a>, <a href=\"https://insider-gaming.com/pubg-extraction-shooter/\">Insider Gaming</a></p>\n</div></div></div><div><div>Topics: </div><div><div><a href=\"/topics/pubg\">PUBG</a></div><div><a href=\"/topics/krafton\">Krafton</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbbc65d1d5f58cf5912e14be7100bf2450de429fbabf892c92c2f7b3724355d9","category":"Thai"}