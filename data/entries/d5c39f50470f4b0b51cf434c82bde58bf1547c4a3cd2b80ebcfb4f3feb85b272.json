{"title":"Adobe สาธิตฟีเจอร์ AI ของโปรแกรมตัดต่อวิดีโอ Premiere Pro","link":"https://www.blognone.com/node/139236","date":1713227581000,"content":"<div><div><div><p>Adobe สาธิตฟีเจอร์ด้าน AI หลายอย่างให้กับโปรแกรมตัดต่อวิดีโอ Premiere Pro ซึ่ง Adobe บอกว่าเป็นการนำ Generative AI มาช่วยเพิ่มพลังความคิดสร้างสรรค์ ช่วยแก้ไขปัญหาเวิร์กโฟลว์ที่คนตัดต่อพบอยู่</p>\n<p>Adobe บอกว่า AI สำหรับโปรแกรมตัดต่อวิดีโอนั้นจะโฟกัสที่สามสิ่งได้แก่ นำ AI มาใช้ในเวิร์กโฟลว์ของโปรแกรมที่นักตัดต่อคุ้นเคย, Generative AI มีเป้าหมายช่วยให้การทำงานเร็วขึ้น เช่นเพิ่ม-ลบวัตถุ หรือขยายเวลาคลิป และต้องมีโมเดล AI ให้เลือกหลากหลาย</p>\n<p>ทั้งนี้เครื่องมือ AI สำหรับ Premiere Pro จะมีออกมาให้ใช้งานภายในปีนี้ โดย Adobe พรีวิวฟีเจอร์บางส่วนทั้งจากโมเดล AI ของ Adobe เองอย่าง Firefly Video และโมเดลจากพาร์ตเนอร์เช่น Sora ของ OpenAI, RunwayML และ Pika</p>\n<p>ตัวอย่างฟีเจอร์ AI ที่นำเสนอเช่น สร้างเฟรมเพิ่มเติมให้คลิปยาวขึ้น, เพิ่มหรือลบวัตถุ, ตัวช่วยสร้างคลิป B-roll เป็นต้น</p>\n<p>ที่มา: <a>Adobe</a></p>\n<p><img alt=\"No Description\" src=\"https://www.blognone.com/sites/default/files/externals/50e8d16c7d1a619868bc465cb5de813b.jpeg\" /></p>\n</div></div></div><div><div>Topics: </div><div><div><a href=\"/topics/premiere-pro\">Premiere Pro</a></div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/video-editing\">Video Editing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5c39f50470f4b0b51cf434c82bde58bf1547c4a3cd2b80ebcfb4f3feb85b272","category":"Thai"}