{"title":"Intel ออก XeSS 2 SDK แล้ว เพิ่ม Frame Gen และฟีเจอร์ลดการแล็ค","link":"https://www.blognone.com/node/145328","date":1742309463000,"content":"<div><div><div><p>หลังจาก <a href=\"https://www.blognone.com/node/143443\">XeSS 2 เปิดตัวไปพร้อมกับ Intel Battlemage</a> พร้อมกับ 10 เกมที่รองรับ XeSS 2 ซึ่งตั้งแต่เปิดตัวก็ไม่มีเกมอื่นรองรับเพิ่มเติม วันนี้ Intel ได้โพสต์ <a href=\"https://github.com/intel/xess/releases/tag/v2.0.1\">XeSS 2 บน GitHub แล้ว</a> พร้อมทั้ง Plugin สำหรับ <a href=\"https://github.com/GameTechDev/XeSSUnrealPlugin\">Unreal Engine</a> และ <a href=\"https://github.com/GameTechDev/XeSSUnityPlugin\">Unity</a> เพื่อให้นักพัฒนาสามารถเพิ่มการรองรับ XeSS ได้ด้วยตนเอง</p>\n<p>XeSS 2 ประกอบด้วย 3 ส่วน คือ XeSS-SR ที่มีอยู่แล้วเดิมสำหรับขยายภาพเกมด้วย AI ในเวอร์ชั่นนี้เพิ่มการรองรับ Vulkan 1.1 และ DirectX 11 (ซึ่ง FSR ยังไม่รองรับ) สามารถใช้แทน XeSS 1 ได้เลย และอีก 2 ฟีเจอร์ใหม่คือ XeSS Frame Generation (XeSS-FG) สร้างเฟรมด้วย AI และ XeSS Low Latency (XeLL) ลดอาการแล็คแบบเดียวกับ NVIDIA Reflex หรือ AMD AntiLag</p>\n<p>ฟีเจอร์ใหม่ใน XeSS 2 ทั้งหมดสามารถใช้งานได้เฉพาะการ์ดจอ Intel Arc เท่านั้น ทั้งการ์ดจอแยกและการ์ดออนบอร์ด ส่วนการ์ดจอ Intel Iris หรือยี่ห้ออื่นๆ สามารถใช้ XeSS ได้เฉพาะระบบขยายภาพ XeSS-SR เท่านั้น</p>\n<p>ที่มา: <a href=\"https://www.intel.com/content/www/us/en/developer/topic-technology/gamedev/xess2.html\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/7746811e2c652eaa0aa00384fd1a046a.jpeg\" /></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/intel\">Intel</a></div><div><a href=\"/topics/gpu\">GPU</a></div><div><a href=\"/topics/xess\">XeSS</a></div></div></div>","author":"willwill","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd2ece99931c77393cb6a177dccc1df251a6e6c1868d4e3dd348f60beaaac550","category":"Thai"}