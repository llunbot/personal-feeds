{"title":"IBM โชว์ชิปควอนตัมรุ่นใหม่ Eagle ขนาด 127 คิวบิต, จะออกชิป 1,121 คิวบิตในปี 2023","link":"https://www.blognone.com/node/125843","date":1636982189000,"content":"<div><div><div><p>IBM เปิดตัวชิปประมวลผลควอนตัม (Quantum Processor) ตัวใหม่โค้ดเนม Eagle สามารถประมวลผลได้ 127 คิวบิต (qubit) ถือเป็นสถิติใหม่ของวงการควอนตัมที่ทำได้เกิน 100 คิวบิต และเอาชนะชิปรุ่นเดิมโค้ดเนม Hummingbird ที่ทำได้ 65 คิวบิต</p>\n<p>IBM ระบุว่า Eagle ถือเป็นก้าวสำคัญที่คอมพิวเตอร์ควอนตัมจะแซงหน้าคอมพิวเตอร์แบบคลาสสิคอย่างเห็นได้ชัดเจน สิ่งที่ Eagle พัฒนาขึ้นคือวิธีการวางเรียงคิวบิตแบบ 6 เหลี่ยม (hexagon) ที่ต่อยอดมาจากชิป Falcon รวมถึงการวางแพ็กเกจของชิปแบบ 3D ซ้อนกันเป็นชั้นๆ ด้วย (ตามภาพ)</p>\n<p>แผนการของ IBM คือจะออกชิปควอนตัมรุ่นหน้าโค้ดเนม Osprey ในปี 2022 (433 คิวบิต) และ Condor ในปี 2023 (1,121 คิวบิต)</p>\n<p><img src=\"https://www.blognone.com/sites/default/files/externals/d62a4abbeffcca7a72addbd1b24e078f.jpg\" /></p>\n<p>IBM มีคอมพิวเตอร์ควอนตัมที่เรียกว่า Quantum System One เปิดใช้งานมาสักระยะหนึ่งแล้ว ล่าสุดบริษัทยังโชว์ Quantum System Two รุ่นใหม่ที่จะออกมาในปี 2023 พร้อมชิป Condor ด้วย</p>\n<p><img src=\"https://www.blognone.com/sites/default/files/externals/9b0bc019c341b07912f057754dd33bcf.jpeg\" /></p>\n<p>ที่มา - <a href=\"https://www.zdnet.com/article/ibm-launches-127-qubit-eagle-quantum-processor-previews-ibm-quantum-system-two/#ftag=RSSbaffb68\">ZDNet</a>, <a href=\"https://www.tomshardware.com/news/ibm-quantum-supremacy-127-qubit-eagle-quantum-processor\">Tom's Hardware</a></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/quantum-computer\">Quantum Computer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83fd2e71192bdbb38bb0a6f3a8e56f65432b33a1da42252304f80b2a0995e938","category":"Thai"}