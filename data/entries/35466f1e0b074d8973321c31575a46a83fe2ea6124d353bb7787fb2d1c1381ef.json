{"title":"Microsoft เปิดเผยจำนวนเงินที่ลงทุนใน OpenAI แบบเป็นทางการครั้งแรก และเริ่มรับรู้ส่วนแบ่งขาดทุนในทางบัญชีด้วย","link":"https://www.blognone.com/node/142873","date":1730372773000,"content":"<div><div><div><p>ไมโครซอฟท์เปิดเผยจำนวนเงินที่ลงทุนใน OpenAI อย่างเป็นทางการครั้งแรก ใน<a href=\"https://www.sec.gov/ix?doc=/Archives/edgar/data/0000789019/000095017024118967/msft-20240930.htm\">รายงาน 10-Q</a> ที่ส่งให้กับ SEC หลังจากบริษัทประกาศ<a href=\"https://www.blognone.com/node/142860\">ผลประกอบการประจำไตรมาส</a>ที่ผ่านมา ระบุว่าได้ลงทุนใน OpenAI และให้คำมั่นเป็นเงินทุนรวม 13,000 ล้านดอลลาร์</p>\n<p>อย่างไรก็ตามการลงทุนใน OpenAI ไมโครซอฟท์ใช้วิธีลงบัญชีแบบส่วนได้เสีย (Equity Method) ไตรมาสที่ผ่านมาบริษัทจึงบันทึกผลขาดทุนจากการลงทุน ในงบกำไรขาดทุนรวม 683 ล้านดอลลาร์ และซีเอฟโอ Amy Hood ก็ให้ข้อมูลว่าในไตรมาสปัจจุบัน ตัวเลขนี้จะเพิ่มเป็นประมาณ 1.5 พันล้านดอลลาร์ ส่วนใหญ่ก็มาจาก OpenAI เนื่องจากบริษัท<a href=\"https://www.blognone.com/node/142340\">ลงทุนในบริษัทมากขึ้น</a></p>\n<p>ก่อนหน้านี้มีรายงานข่าวถึง<a href=\"https://www.blognone.com/node/142638\">ความสัมพันธ์ที่ขัดแย้ง</a>กันมากขึ้นระหว่างไมโครซอฟท์และ OpenAI ซึ่ง Satya Nadella ซีอีโอไมโครซอฟท์ให้ข้อมูลว่าทั้งสองบริษัทยังคงความร่วมมือกันต่อเนื่อง และความร่วมมือนี้ก็สร้างมูลค่าให้กับทั้งสองบริษัท</p>\n<p>ที่มา: <a href=\"https://www.geekwire.com/2024/microsofts-financial-disclosures-show-how-openai-is-fueling-growth-and-taking-a-toll-on-profits/\">GeekWire</a></p>\n<p><img src=\"https://www.blognone.com/sites/default/files/externals/30566edb64b90da0222470219a81ac76.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35466f1e0b074d8973321c31575a46a83fe2ea6124d353bb7787fb2d1c1381ef","category":"Thai"}