{"title":"Meta ยืนยันปิดให้บริการแชทบอต Celebrity ที่เปิดตัวปีที่แล้ว บอกเพราะมี AI Studio แล้ว","link":"https://www.blognone.com/node/141173","date":1722427380000,"content":"<div><div><div><p>จากข่าว Meta <a href=\"https://www.blognone.com/node/141163\">เปิดบริการ AI Studio</a> ให้ผู้ใช้งานสร้างอวาตารที่อิงกับความสนใจและลักษณะผู้ใช้งาน รวมทั้งสร้างแชทบอตไว้โต้ตอบกับผู้ติดตามได้ด้วย มีผลกับผู้ใช้งานในอเมริกา ก็มีประเด็นข้างกันนั่นคือ<a href=\"https://www.blognone.com/node/136000\">แชทบอต Meta AI</a> ที่นำคาแรกเตอร์บุคคลมีชื่อเสียง ซึ่งเปิดตัวเมื่อปีที่แล้วได้ปิดให้บริการด้วยเช่นกัน</p>\n<p>เหตุผลที่ Meta อธิบายก็ตรงไปตรงมา ในเมื่อ AI Studio สามารถคัสตอมคาแรกเตอร์ขึ้นมาได้เองแล้ว Meta ก็ไม่จำเป็นต้องให้บริการแชทบอตที่อิงคาแรกเตอร์บุคคลมีชื่อเสียงอีกต่อไปนั่นเอง หากบุคคลมีชื่อเสียงต้องการสร้างแชทบอตก็พัฒนาขึ้นมาเองได้เลย</p>\n<p>รายงานบอกว่าในตอนนั้น Meta จ่ายเงินหลายล้านดอลลาร์ เพื่อขอใช้คาแรกเตอร์บุคคลมีชื่อเสียงเช่น Kendall Jenner, Paris Hilton, MrBeast, Naomi Osaka, Snoop Dogg, Tom Brady, Dwyane Wade มาเป็นแชทบอต AI</p>\n<p>ที่มา: <a href=\"https://www.theverge.com/2024/7/30/24209918/meta-celebrity-lookalike-ai-chatbots-moves-on\">The Verge</a></p>\n<p><img src=\"https://www.blognone.com/sites/default/files/externals/e2d168e2b789ff550bf53e6085d4647f.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d309cffd908c2fc1be65c81db71ded35ed6933d08fe22d8358330616d14056a5","category":"Thai"}