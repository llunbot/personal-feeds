{"title":"Google พบ พนักงานสามารถลดเวลาได้ 122 ชั่วโมงต่อปี หลังนำ AI มาใช้ในงานธุรการ","link":"https://www.blognone.com/node/146156","date":1746011379000,"content":"<div><div><div><p>ผลการทดสอบโดย Google ในสหราชอาณาจักร พบว่า AI สามารถช่วยเพิ่มประสิทธิภาพการทำงาน และขับเคลื่อนเศรษฐกิจได้อย่างมาก จากการทดลองให้พนักงานลองใช้ AI และฝึกอบรมเพียงไม่กี่ชั่วโมง ก็สามารถเพิ่มอัตราการนำ AI มาใช้เป็นสองเท่า</p>\n<p>นอกจากนี้ Google บอกว่า พนักงานส่วนใหญ่ไม่เคยใช้ AI มาก่อน โดยเฉพาะผู้หญิงสูงวัยจากกลุ่มรายได้ต่ำ บางคนไม่แน่ใจว่าใช้แล้วจะ \"ถูกต้อง\" หรือ \"ยุติธรรม\" หรือเปล่า</p>\n<p>แต่เมื่อได้รับการอนุมัติ และฝึกสอนเล็กน้อย พวกเขาก็เริ่มใช้งาน AI มากขึ้น และสามารถประหยัดเวลาในการทำงานเอกสารไปได้เฉลี่ยปีละ 122 ชั่วโมง</p>\n<p>หากธุรกิจต่าง ๆ นำ AI มาใช้ในวงกว้าง สหราชอาณาจักรอาจได้รับประโยชน์ทางเศรษฐกิจถึง 400,000 ล้านปอนด์ (533,000 ล้านดอลลาร์ฯ) การศึกษานี้แสดงให้เห็นว่า แค่มีนโยบายชัดเจนและให้การฝึกอบรมเกี่ยวกับ AI ก็สามารถสร้างผลกระทบได้มาก</p>\n<p>ที่มา: <a href=\"https://www.reuters.com/business/world-at-work/workers-could-save-122-hours-year-by-adopting-ai-admin-tasks-says-google-2025-04-24/\">Reuters</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" alt=\"Google\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/working\">Working</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/united-kingdom\">United Kingdom</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1212b1e578afefddbd1d75801fd1c300650d2c3546ba381b1b8a5f292603be6","category":"Thai"}