{"title":"Monument Valley 3","link":"https://markpeak.net/monument-valley-3/","date":1735476003000,"content":"<p>ภาคสามในซีรีส์เกมพัซเซิล Monument Valley อันโด่งดัง โดยทิ้งช่วงห่างจาก <a href=\"https://markpeak.net/monument-valley-2/\">Monument Valley 2</a> ถึง 7 ปี</p>\n<p>การมาถึงของ Monument Valley 3 ยังปรับวิธีการขายด้วย เพราะเปลี่ยนจากการขายเกมขาด <a href=\"https://www.blognone.com/node/141544\">มาเป็นเกมเอ็กซ์คลูซีฟของสมาชิก Netflix</a> เท่ากับว่าคนทั่วๆ ไปที่ไม่ใช่สมาชิก Netflix ก็ไม่มีโอกาสเล่นเกมนี้ด้วย</p>\n<p>แต่ไม่ได้เล่นก็ไม่ได้เป็นอะไรมาก เพราะระยะเวลาที่ห่ายไป 7 ปีถือว่าน่าผิดหวัง เกมภาค 3 ไม่มีอะไรน่าจดจำ นอกจากเนื้อเรื่องที่เปลี่ยนไปแล้ว ตัวเมคานิกของเกมยังซ้ำเดิมมากๆ (ภาค 2 ยังมีของใหม่ตรงใช้ 2 ตัวร่วมกันเดิน ภาค 3 คือไม่มีอะไรใหม่เลย) ปริศนาง่ายมากเล่นแป๊ปเดียวก็จบแล้ว</p>\n<p>เนื้อเรื่องของภาค 3 ก็ค่อนข้างแบนๆ คือมีนางเอกใหม่ชื่อ Noor คอยพิทักษ์ประภาคารกลางทะเลกับอาจารย์ แล้วเกิดน้ำท่วมโลก อาจารย์ตาย ประภาคารพัง Noor ต้องไปตามหาแสงใหม่กลับมาไว้ที่ประภาคารคืนเหมือนเดิม</p>\n<p><img loading=\"lazy\" src=\"https://markpeak.net/wp-content/uploads/2024/12/Screenshot_20241229_210017_Monument-3.jpg\" alt=\"\" width=\"345\" height=\"600\" srcset=\"https://markpeak.net/wp-content/uploads/2024/12/Screenshot_20241229_210017_Monument-3.jpg 345w, https://markpeak.net/wp-content/uploads/2024/12/Screenshot_20241229_210017_Monument-3-173x300.jpg 173w\" /></p>\n<p>เกมมีด้วยกัน 10 บท จบแล้วเราก็จะได้พบความจริงว่า เกมเข้าสู่ยุคสมัยใหม่ คือจะมี seasonal update ตามมาอีกในเดือนเมษายน 2025 (เอิ่ม)</p>\n<p>ไปนั่งอ่าน<a href=\"https://play.google.com/store/apps/details?id=com.netflix.NGP.MonumentValley3\">คอมเมนต์รีวิวใน Google Play</a> แล้วพบว่าแยกเป็น 2 ส่วนชัดเจน คือ พวกให้ 5 ดาวแล้วบอกว่าภาพสวย กับแฟนเก่าของซีรีส์ที่ผิดหวัง มองว่าเกมมันไม่ค่อยมีอะไร ซ้ำซาก สั้นไป และไม่ดีเท่ากับ 2 ภาคแรก</p>\n<p></p>The post <a href=\"https://markpeak.net/monument-valley-3/\">Monument Valley 3</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"f2eadd443204fd5c5235c1fad0bbc33ab90b522e4face40d4813bd22450c340a","category":"Thai"}