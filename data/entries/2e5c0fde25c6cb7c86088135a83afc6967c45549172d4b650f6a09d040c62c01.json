{"title":"อินเทลตั้งโรงงานผลิตชิปแห่งใหม่ในอิสราเอล, โรงงานประกอบและทดสอบในโปแลนด์","link":"https://www.blognone.com/node/134420","date":1687131011000,"content":"<div><div><div><p>Benjamin Netanyahu นายกรัฐมนตรีของอิสราเอล ประกาศข่าวว่าอินเทลจะตั้งโรงงานผลิตชิปแห่งใหม่ที่อิสราเอล มูลค่า 25 พันล้านดอลลาร์</p>\n<p>อินเทลมีโรงงานผลิตชิปในอิสราเอลอยู่ก่อนแล้ว มีพนักงานในอิสราเอลราว 12,000 คน ตอนนี้อินเทลกำลังสร้างโรงงานใหม่อีกหนึ่งแห่งที่เมือง Kiryat Gat และมีกำหนดเปิดในปี 2027</p>\n<p>อิสราเอลถือเป็นประเทศสำคัญของอินเทล เพราะมีศูนย์วิจัยออกแบบชิป 4 แห่ง รวมถึงบริษัทลูกในเครือคือ <a href=\"https://www.blognone.com/node/90892\">Mobileye ที่พัฒนาระบบชิปสำหรับรถยนต์ ซื้อกิจการปี 2017</a> และ <a href=\"https://www.blognone.com/node/127184\">Tower Semiconductor บริษัทผลิตชิปที่ซื้อกิจการในปี 2022</a></p>\n<p>สัปดาห์ที่ผ่านมา อินเทลเพิ่งประกาศข่าวลงทุน 4.6 พันล้านดอลลาร์ สร้างโรงงานประกอบและทดสอบ (assembly and test) ที่เมือง Wrocław ประเทศโปแลนด์ กำหนดเปิดปี 2027 และจ้างงานในโปแลนด์เพิ่ม 2 พันตำแหน่ง โดยโรงงานแห่งนี้จะประสานกับโรงงานผลิตชิปที่มีอยู่แล้วในไอร์แลนด์ และโรงงานแห่งใหม่ในเยอรมนี เพื่อเป็นเครือข่ายซัพพลายเชนของธุรกิจชิปในยุโรปด้วย</p>\n<p>ที่มา - <a href=\"https://www.intel.com/content/www/us/en/newsroom/news/intel-plans-assembly-test-facility-poland.html#gs.1lh9w8\">Intel</a>, <a href=\"https://www.bloomberg.com/news/articles/2023-06-18/intel-to-build-25-billion-plant-in-israel-s-largest-investment\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/aebb7dc24fe2a7a2a934f83c21ee31d0.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/israel\">Israel</a></div><div><a href=\"/topics/poland\">Poland</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e5c0fde25c6cb7c86088135a83afc6967c45549172d4b650f6a09d040c62c01","category":"Thai"}