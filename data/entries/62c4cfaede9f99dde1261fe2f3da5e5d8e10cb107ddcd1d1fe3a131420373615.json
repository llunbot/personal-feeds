{"title":"กระทบไปหมด - JR East หยุดขายบัตร Suica แบบไม่ลงทะเบียนชั่วคราว เหตุจากชิปขาดแคลน","link":"https://www.blognone.com/node/134145","date":1685723799000,"content":"<div><div><div><p>East Japan Railway (JR East) และบริษัทเดินรถไฟหลายรายในประเทศญี่ปุ่น จะหยุดการขายชั่วคราวสำหรับบัตรโดยสารแบบเติมเงินในแบบที่ผู้ใช้งานไม่ต้องลงทะเบียนข้อมูลส่วนตัว โดยบัตรที่ถูกระบุชื่อว่าจะหยุดการขาย ได้แก่บัตร Suica และ Pasmo มีผลตั้งแต่สัปดาห์หน้าเป็นต้นไป</p>\n<p>สาเหตุของการหยุดขายบัตรเติมเงินประเภทนี้ หรือที่เรียกว่า IC Card รายงานบอกว่าเนื่องจากปัญหาชิปขาดแคลนส่งผลให้การผลิตบัตรดังกล่าวได้รับผลกระทบเช่นกัน</p>\n<p>ทั้งนี้การขายบัตร Suica และ Pasmo ที่มีการลงทะเบียนชื่อและข้อมูลส่วนตัวยังคงขายต่อไปตามปกติ รวมทั้งบัตรที่ผลิตเพื่อขายนักท่องเที่ยวโดยเฉพาะเช่น Welcome Suica ก็ยังคงมีขายตามเดิม และในบางเมืองเช่น Aomori, Iwate และ Akita บัตร Suica ยังคงมีขายตามปกติ</p>\n<p>ที่มา: <a href=\"https://www3.nhk.or.jp/nhkworld/en/news/20230602_31/\">NHK World</a></p>\n<p><img alt=\"No Description\" src=\"https://www.blognone.com/sites/default/files/externals/d4f1a824a6c7f4e624ad30483b1cd70d.png\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/card\">Card</a></div><div><a href=\"/topics/transportation\">Transportation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62c4cfaede9f99dde1261fe2f3da5e5d8e10cb107ddcd1d1fe3a131420373615","category":"Thai"}