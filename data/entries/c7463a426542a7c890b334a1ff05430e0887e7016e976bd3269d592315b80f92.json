{"title":"ธนาคารไทยพาณิชย์จับมือเครือซีพี ตั้ง Venture Capital มูลค่า 20,000-27,000 ล้านบาท ลุยธุรกิจ DeFi","link":"https://www.blognone.com/node/124885","date":1632313507000,"content":"<div><div><div><p>ธนาคารไทยพาณิชย์ทำหนังสือแจ้งตลาดหลักทรัพย์แห่งประเทศไทย ว่าที่ประชุมคณะกรรมการธนาคารมีมติให้ บริษัท เอสซีบี เท็นเอกซ์ จำกัด ซึ่งเป็นบริษัทย่อยและบริษัทในกลุ่มธุรกิจทางการเงินของธนาคาร ตกลงร่วมมือกับกับบริษัท เครือเจริญโภคภัณฑ์ จำกัด (CPG) จัดตั้งกองทุน Venture Capital มูลค่า 600-800 ล้านเหรียญสหรัฐ หรือประมาณ 20,000-27,000 ล้านบาท</p>\n<p>วัตถุประสงค์ของกองทุนเป็นไปเพื่อการลงทุนในธุรกิจเทคโนโลยีทางการเงิน เช่น เทคโนโลยีบล็อกเชน, Decentralized Finance (DeFi) และเทคโนโลยีที่เกิดใหม่อื่นๆ โดยนอกเหนือจากการบริหารกองทุนร่วมกันแล้ว กลุ่มธนาคารและกลุ่มซีพีจีจะร่วมลงทุนในกองทุนนี้ร่วมกับผู้ลงทุนที่ไม่ใช่ผู้ลงทุนรายย่อย (accredited investor)</p>\n<p>ในช่วงหลังธนาคารไทยพาณิชย์ เอาจริงเอาจังกับเทคโนโลยีด้านการเงินเช่นบล็อกเชน และ Decentralized Finance มากพอสมควร โดยก่อนหน้านี้ SCB 10X เคยจัดแข่งขัน <a href=\"https://www.blognone.com/node/122095\">Bangkok Blockathon 2021</a> เพื่อเฟ้นหายอดฝีมือนักพัฒนาบล็อกเชน และไอเดียใหม่ๆ บนระบบ Decentralized Finance มาก่อน และการร่วมทุนครั้งนี้ ยิ่งเน้นย้ำการเอาจริงเอาจังในด้านธุรกิจ DeFi ของธนาคารไทยพาณิชย์อีกครั้ง</p>\n<p><img src=\"https://www.blognone.com/sites/default/files/externals/6f40463f8832ca695518e75edeff9e15.jpg\" /><img src=\"https://www.blognone.com/sites/default/files/externals/1051f16d904546db9563e813696b8442.jpg\" /></p>\n<p>ที่มา - <a href=\"https://www.set.or.th/set/newsdetails.do?newsId=16322678074481&amp;language=th&amp;country=TH\">ตลาดหลักทรัพย์แห่งประเทศไทย</a></p>\n</div></div></div><div><div>Topics: </div><div><div><a href=\"/topics/scb\">SCB</a></div><div><a href=\"/topics/scb10x\">SCB10X</a></div><div><a href=\"/topics/cp-group\">CP Group</a></div><div><a href=\"/topics/decentralized-finance\">Decentralized Finance</a></div><div><a href=\"/topics/blockchain\">Blockchain</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7463a426542a7c890b334a1ff05430e0887e7016e976bd3269d592315b80f92","category":"Thai"}