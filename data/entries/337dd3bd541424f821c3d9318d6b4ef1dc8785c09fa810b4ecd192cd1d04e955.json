{"title":"Telegram จะมี Stories แล้ว เปิดให้ใช้งานเดือนหน้า","link":"https://www.blognone.com/node/134547","date":1687823467000,"content":"<div><div><div><p>Pavel Durov ซีอีโอ Telegram <a href=\"https://t.me/durov/213\">ประกาศ</a>ผ่านแชนเนลของตนเอง ว่า Telegram จะมีฟีเจอร์ใหม่ที่นี่ แต่เก่าที่อื่น นั่นคือ Stories</p>\n<p>เขาบอกว่าที่ผ่านมา Telegram ค่อนข้างค้านแนวคิดการใส่ Stories เข้ามา ด้วยเหตุผลว่าแอปอื่นทำกันเยอะแล้ว แต่ในบรรดาฟีเจอร์ที่เปิดให้ผู้ใช้งานร้องขอเข้ามานั้น มากกว่าครึ่งหนึ่งเกี่ยวกับ Stories ทั้งสิ้น ฉะนั้นแพลตฟอร์มก็ต้องฟังเสียงของผู้ใช้งานด้วย</p>\n<p>เมื่อ Telegram จะมี Stories แล้ว Durov บอกว่าก็ต้องมีรูปแบบที่ไม่เหมือนใคร โดย Stories สามารถกำหนดค่าคนที่เห็นได้แบบละเอียด (ทั้งหมด, เฉพาะ Contact, กำหนดรายคน, กำหนดตามลิสต์), แถบ Stories ด้านบนสุดมีขนาดเล็กมาก ไม่กินพื้นที่ และจะขยายเมื่อแตะเพื่อดูเท่านั้น, เลือกซ่อนการแสดง Stories ของบางบัญชีได้, ใส่แคปชันได้, กำหนดระยะเวลา Stories ถูกลบได้ตั้งแต่ 6-48 ชั่วโมง</p>\n<p>Stories บน Telegram ยังอยู่ในสถานะทดสอบภายใน และจะเปิดให้กับผู้ใช้งานทุกคนในเดือนกรกฎาคมนี้</p>\n<p>ที่มา: <a href=\"https://techcrunch.com/2023/06/26/telegram-is-adding-stories-next-month/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/afd33b8eb2c0623bfad987bef6a17e08.png\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"337dd3bd541424f821c3d9318d6b4ef1dc8785c09fa810b4ecd192cd1d04e955","category":"Thai"}