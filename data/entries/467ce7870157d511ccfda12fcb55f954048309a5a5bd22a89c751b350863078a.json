{"title":"Elon ยอมรับ ไม่มั่นใจว่าฮาร์ดแวร์ HW3 ใน Tesla สามารถรัน Unsupervised FSD ได้","link":"https://www.blognone.com/node/142821","date":1730169970000,"content":"<div><div><div><p>Elon Musk ยอมรับอย่างเป็นทางการว่าฮาร์ดแวร์คอมพิวเตอร์รุ่น HW3 ที่ใช้ในรถยนต์ Tesla นั้น บริษัท \"ไม่มั่นใจ\" ว่าสามารถใช้งาน full self-driving ได้เต็มประสิทธิภาพเหมือนกับฮาร์ดแวร์รุ่น HW4 ที่ใหม่กว่า</p>\n<p>ประเด็นเรื่องฮาร์ดแวร์รุ่นเก่า HW3 จะไม่สามารถรัน unsupervised FSD (ขับเองแบบไม่ต้องมีคนช่วยกำกับ) ได้เต็มที่ เป็นสิ่งที่พูดกันมานานแล้วในชุมชนผู้ใช้งาน Tesla เพียงแต่นี่เป็นครั้งแรกที่เราได้ยิน Elon ออกมายอมรับตรงๆ</p>\n<p>Elon บอกว่าหาก Tesla ไม่สามารถรันซอฟต์แวร์ unsupervised FSD ได้จริงๆ เขาบอกว่าบริษัทจะอัพเกรดฮาร์ดแวร์ให้ฟรี เพราะออกแบบฮาร์ดแวร์ให้อัพเกรดได้แต่แรกอยู่แล้ว (อย่างไรก็ตาม เว็บไซต์ Electrek ชี้ว่าไม่สามารถนำฮาร์ดแวร์ HW4 ไปใส่แทน HW3 ตรงๆ ได้ แปลว่าบริษัทต้องออกแบบ HW4 เวอร์ชันใหม่หากจะทำจริงๆ แต่มีใครมั่นใจในคำสัญญาของ Elon บ้าง?)</p>\n<p>ที่มา - <a href=\"https://electrek.co/2024/10/23/elon-musk-finally-admits-teslas-hw3-might-not-support-full-self-driving/\">Electrek</a></p>\n<p><img alt=\"No Description\" src=\"https://www.blognone.com/sites/default/files/externals/e387c4c647a43fcfa81b266b1f32ae72.jpeg\" /></p>\n<p>หน้าตาของบอร์ด HW3 ภาพจาก <a href=\"https://service.tesla.com/docs/ModelY/ServiceManual/en-us/GUID-D3F51C32-0B40-47C0-AD24-D5573F13DF88.html\">Tesla</a></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/elon-musk\">Elon Musk</a></div><div><a href=\"/topics/self-driving-car\">Self-Driving Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"467ce7870157d511ccfda12fcb55f954048309a5a5bd22a89c751b350863078a","category":"Thai"}