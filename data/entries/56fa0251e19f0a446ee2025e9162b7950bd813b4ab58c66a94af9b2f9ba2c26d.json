{"title":"ซีอีโอ Amazon ยืนยันคำสั่งให้พนักงานกลับเข้าออฟฟิศ ไม่ใช่วิธีการปลดพนักงานทางอ้อม","link":"https://www.blognone.com/node/142969","date":1730891979000,"content":"<div><div><div><p>Andy Jassy ซีอีโอ Amazon กล่าวว่าในการประชุมพนักงาน All-hands เมื่อวันอังคารที่ผ่านมา เกี่ยวกับ<a href=\"https://www.blognone.com/node/142027\">คำสั่งให้พนักงานทุกคนกลับมาทำงานที่สำนักงาน 5 วัน</a>ต่อสัปดาห์ มีผลในปีหน้า ว่ามีพนักงานหลายคนตั้งสมมติฐานหลายอย่างที่อยู่เบื้องหลังคำสั่งนี้ เพราะมองว่าเป็นประกาศที่เข้มงวดกว่าบริษัทเทคโนโลยีรายอื่น</p>\n<p>เขายืนยันว่าคำสั่งนี้ ไม่ใช่วิธีการปลดพนักงานออกแบบทางอ้อม และ Amazon ก็ไม่ได้ทำข้อตกลงพิเศษกับทางเมืองซีแอตเทิลเพื่อให้มีคนเดินทางเข้ามาในพื้นที่มากขึ้น การตัดสินใจนี้ไม่ใช่เรื่องการลดค่าใช้จ่าย แต่เป็นการมุ่งสร้างวัฒนธรรมองค์กรให้แข็งแกร่งขึ้น</p>\n<p>ก่อนหน้านี้ Matt Garman ซีอีโอ ซีอีโอ AWS ได้<a href=\"https://www.blognone.com/node/142639\">ให้ความเห็นกับ</a>คำสั่งกลับเข้าสำนักงาน ว่าพนักงานที่ไม่สามารถทำตามข้อกำหนดใหม่นี้ก็ให้ลาออกไปทำงานที่อื่น และยืนยันผลสำรวจว่าพนักงาน 9 ใน 10 ตื่นเต้นกับการเปลี่ยนแปลงนี้ ขณะเดียวกันพนักงาน Amazon มากกว่า 500 คน ได้ทำจดหมายเปิดผนึกให้บริษัททบทวนคำสั่งนี้ เพราะมีผลกระทบต่อพนักงานและครอบครัวพนักงานในหลายด้าน</p>\n<p>ที่มา: <a href=\"https://www.reuters.com/technology/amazon-ceo-denies-full-in-office-mandate-is-backdoor-layoff-2024-11-05/\">Reuters</a></p>\n<p><img src=\"https://www.blognone.com/sites/default/files/externals/2a1e07765cb8abba7eb23c33530b615d.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/ceo\">CEO</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56fa0251e19f0a446ee2025e9162b7950bd813b4ab58c66a94af9b2f9ba2c26d","category":"Thai"}