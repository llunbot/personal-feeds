{"title":"Copilot+ PC บนชิปตระกูล Arm ยังมีปัญหาไม่รองรับการเล่นเกมจำนวนมาก","link":"https://www.blognone.com/node/141818","date":1725438895000,"content":"<div><div><div><p>James McWhirter นักวิเคราะห์จากบริษัทวิจัย Omdia รายงานผลการศึกษาพบว่าคอมพิวเตอร์ระบบปฏิบัติการ Windows ที่เป็น <a href=\"https://www.blognone.com/node/139853\">Copilot+ PC ซีพียูสถาปัตยกรรม Arm</a> พบว่ายังมีข้อจำกัดอยู่มากสำหรับการเล่นเกม โดยในเกมที่เป็นที่นิยม 1,300 เกม มีประมาณครึ่งหนึ่งเท่านั้นที่เล่นเกมได้ลื่น และไม่มีบั๊ก</p>\n<p>ไมโครซอฟท์และ Qualcomm ให้ความเห็นคล้ายกันในประเด็นนี้ว่าปัญหานี้คงต้องจบที่ไปใช้พีซีตัวอื่น โดยไมโครซอฟท์บอกว่าเป้าหมายการพัฒนา Copilot+ PC นั้น ก็ต้องการให้ได้ประสบการณ์เล่นเกมที่มีคุณภาพ แต่สำหรับคนที่ต้องการเล่นเกมประสิทธิภาพสูง ควรใช้พีซีที่ปรับแต่งสำหรับการเล่นเกมโดยเฉพาะมากกว่า ขณะที่ Qualcomm บอกว่าชิปสำหรับ AI PC นั้น ไม่ได้ออกแบบโดยคำนึงถึงการนำมาเล่นเกม แต่บริษัทจะปรับปรุงเรื่องนี้ต่อไป</p>\n<p>สาเหตุที่ทำให้เกมยอดนิยมเล่นไม่ได้หรือประสิทธิภาพไม่ดีบน Copilot+ PC ซีพียู Arm มีหลายอย่าง ตั้งแต่เกมอาจออกแบบมาสำหรับ x86 โดยเฉพาะ ขณะที่บางเกมก็มีปัญหาที่ระบบป้องกันการโกงเกมอย่าง Fortnite หรือ League of Legends ไม่ได้ออกแบบมาให้ใช้งานได้บนพีซี Arm ซึ่งปัญหานี้อาจจะได้รับการแก้ไขจากการใช้ <a href=\"https://www.blognone.com/node/141805\">Copilot+ PC บนซีพียูของ Intel และ AMD</a></p>\n<p>ที่มา: <a href=\"https://www.wsj.com/tech/microsoft-rolled-out-ai-pcs-that-cant-play-top-gamesand-theres-no-quick-fix-0a1b6376\">The Wall Street Journal</a></p>\n<p><img src=\"https://www.blognone.com/sites/default/files/externals/1b131980d78a86364a3889dacfd6c19c.jpeg\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/pc\">PC</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"296ef820b001a4678b4ca83f2002633792b1165bb2fd4b0cb9d42bd7af0d9def","category":"Thai"}