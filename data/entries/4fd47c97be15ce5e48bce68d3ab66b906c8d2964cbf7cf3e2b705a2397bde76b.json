{"title":"Gemini Deep Research เริ่มใช้งานได้แล้วสำหรับลูกค้า Workspace ที่สมัคร Gemini Advanced","link":"https://www.blognone.com/node/144844","date":1740141907000,"content":"<div><div><div><p>กูเกิลประกาศว่า Gemini Deep Research ฟีเจอร์สำหรับการค้นหาและสรุปข้อมูลเชิงลึกด้วย Gemini เปิดให้ใช้งานแล้วสำหรับลูกค้า Google Workspace ที่มีสิทธิเข้าถึง Gemini Advanced</p>\n<p>Deep Research เป็นคุณสมบัติยอดนิยมที่ผู้พัฒนาปัญญาประดิษฐ์นิยมนำเสนอช่วงนี้ โดยสามารถค้นหาข้อมูลเชิงลึก เช่น แนวโน้มในอุตสาหกรรม, พฤติกรรมลูกค้า หรืองานวิจัยต่าง ๆ ซึ่งเดิมต้องค้นหาข้อมูลจากหลายแหล่งข้อมูลรวมกัน แต่ Deep Research สามารถดำเนินการได้ทั้งหมดผ่าน prompt และ Gemini จะแสดงขั้นตอนการทำงานให้</p>\n<p>Deep Research รองรับการทำงานเฉพาะภาษาอังกฤษในตอนนี้ สามารถใช้งานได้ทั้งผ่านเว็บและแอป Gemini บนสมาร์ทโฟน</p>\n<p>กูเกิลยังเพิ่มตัวเลือกสำหรับผู้ใช้งาน ให้เลือกโมเดล Gemini ที่ต้องการได้ ซึ่งมีตั้งแต่ 2.0 Flash ที่เหมาะกับงานทั่วไป หรือเลือกใช้ 1.5 Pro with Deep Research ที่ปรับแต่งให้รองรับการค้นข้อมูลวิจัย Deep Research นี้</p>\n<p>ที่มา: <a href=\"https://workspaceupdates.googleblog.com/2025/02/deep-research-available-for-google-workspace-in-gemini-advanced.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/2c9f89dd779fb709f1b614eaee2ae2ff.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/research\">Research</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fd47c97be15ce5e48bce68d3ab66b906c8d2964cbf7cf3e2b705a2397bde76b","category":"Thai"}