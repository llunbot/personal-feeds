{"title":"Disney+ เตรียมเปิดระบบป้องกันการหารบัญชี-แชร์รหัสผ่าน เริ่มมิถุนายนปีนี้ในบางประเทศ","link":"https://www.blognone.com/node/139077","date":1712278344000,"content":"<div><div><div><p>ก่อนหน้านี้ดิสนีย์<a href=\"https://www.blognone.com/node/135212\">เคยประกาศ</a>แผน เตรียมป้องกันผู้ใช้งานหารหรือแชร์รหัสผ่าน Disney+ ระหว่างกัน ซึ่งบอกว่าน่าจะเริ่มได้ในปี 2024 แต่ยังไม่ระบุช่วงเวลา ล่าสุดดิสนีย์ให้ข้อมูลเพิ่มเติมแล้ว</p>\n<p>Bob Iger ซีอีโอดิสนีย์ ให้สัมภาษณ์กับ CNBC บอกว่าดิสนีย์จะเริ่มเปิดใช้ระบบป้องกันการแชร์รหัสผ่านในเดือนมิถุนายนนี้ เริ่มในไม่กี่ประเทศก่อน จากนั้นจะขยายไปทั่วโลกในเดือนกันยายน รูปแบบการทำงานจะคล้ายกับ<a href=\"https://www.blognone.com/node/133979\">ระบบป้องกันการหารของ Netflix</a> นั่นคือหากตรวจสอบพบการรับชมจากบ้านคนละหลัง จะขึ้นข้อความเตือนให้สมัครสมาชิกพ่วง โดยจ่ายค่าบริการเพิ่มบางส่วน อย่างไรก็ตาม Iger ยังไม่ได้ลงรายละเอียดค่าบริการส่วนนี้</p>\n<p>เฉพาะในสหรัฐอเมริกา Disney+ เพิ่งประกาศ<a href=\"https://www.blognone.com/node/138944\">เพิ่มคอนเทนต์จาก Hulu</a> แพลตฟอร์มสตรีมมิ่งอีกอันที่ดิสนีย์เป็นเจ้าของ ทำให้คอนเทนต์ในแพลตฟอร์มมีเนื้อหาที่มากขึ้น</p>\n<p>ที่มา: <a href=\"https://www.theverge.com/2024/4/4/24121189/disney-plus-paid-password-sharing-crackdown-june\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/1ad7d2400deab2caeb72c07a8215d616.png\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f237e3a20c258d82d36b6ae7a9c15311df99825f5aea31e43a6bff24e939cb63","category":"Thai"}