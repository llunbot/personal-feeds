{"title":"นักวิเคราะห์ Kuo บอกปัญหา iPhone 15 Pro เครื่องร้อน มาจากการออกแบบ ไม่ใช่ชิป 3nm","link":"https://www.blognone.com/node/135944","date":1695774505000,"content":"<div><div><div><p>หลังจาก iPhone 15 Pro เริ่มส่งมอบให้กับลูกค้าก็มีรายงานเกี่ยวกับปัญหาที่แตกต่างกันออกไป ปัญหาหนึ่งที่มีรายงานออกมาคือเครื่องร้อนกว่าปกติเมื่อใช้งานไประยะหนึ่งหรือในขณะชาร์จเร็ว</p>\n<p>Ming-Chi Kuo นักวิเคราะห์ที่รายงานสินค้าใหม่ของแอปเปิลอยู่เป็นประจำ ออกมาให้ความเห็นในประเด็นนี้ว่าจากการสำรวจของเขา พบว่าปัญหาเครื่องร้อนที่พบนั้นไม่ได้เกิดจากชิป 3 นาโนเมตรของ TSMC แต่มาจากการออกแบบภายในเครื่อง เช่นลดพื้นที่กระจายความร้อน เพื่อให้เครื่องมีน้ำหนักเบา รวมทั้งการใช้โครงไทเทเนียมที่มีผลต่อความร้อน</p>\n<p>เขาจึงมองว่าเมื่อปัญหานี้มาจากการออกแบบ แอปเปิลอาจลดปัญหานี้ได้บ้างจากการอัพเดตซอฟต์แวร์</p>\n<p>ที่มา: <a href=\"https://medium.com/@mingchikuo/the-iphone-15-pro-series-overheating-issues-are-unrelated-to-tsmcs-advanced-3nm-node-iphone-15-5f354b1ab155\">Ming-Chi Kuo</a> ผ่าน <a href=\"https://9to5mac.com/2023/09/26/iphone-15-pro-overheating-updates-fix/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/1e943433dcc31139886a3328a9acef93.png\" /></p>\n</div></div></div><div><div>Topics: </div><div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad47e3c15330aae2385a23a6dc0fd366ca782b29df1645f9cb255053a8a08c82","category":"Thai"}