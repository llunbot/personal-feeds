{"title":"Shein และ Temu ในสหรัฐเริ่มขึ้นราคาสินค้าแล้ว ก่อนกฎหมายภาษีใหม่มีผลบังคับใช้","link":"https://www.blognone.com/node/146092","date":1745762386000,"content":"<div><div><div><p>Shein และ Temu แพลตฟอร์มซื้อสินค้าราคาถูกจากประเทศจีน เริ่มขึ้นราคาสินค้าที่ขายในสหรัฐอเมริกาแล้ว หลัง<a href=\"https://www.blognone.com/node/144479\">สหรัฐยกเลิก de minimis หรือข้อยกเว้นภาษีสำหรับสินค้าราคาต่ำกว่า 800 ดอลลาร์</a> ซึ่งกลายเป็นช่องว่างทางกฎหมายให้นำเข้าสินค้าราคาถูกจากจีนได้ โดยเป็นการขึ้นราคาล่วงหน้าก่อนข้อยกเว้น de minimis จะถูกยกเลิกจริงวันที่ 2 พฤษภาคม 2025</p>\n<p>ทั้ง Shein และ Temu มีประกาศแจ้งลูกค้าทราบบนหน้าเว็บ ว่าสินค้าจะต้องขึ้นราคาจากเดิมจากกฎระเบียบด้านภาษีที่เปลี่ยนไป แต่ก็ไม่ได้ให้ตัวเลขว่าเป็นเท่าไร</p>\n<p>CNN ยกตัวอย่าง <a href=\"https://us.shein.com/Swim-Mod-Women-s-Beach-Vacation-Random-Print-Steel-Backpack-High-Waist-Pants-Bikini-Set-p-60109805.html\">ชุดว่ายน้ำที่ขายบน Shein</a> เดิมขาย 4.39 ดอลลาร์ ปัจจุบันราคาหน้าเว็บเพิ่มเป็น 9.51 ดอลลาร์แล้ว ขึ้นมาเกิน 100%</p>\n<p>ที่มา - <a href=\"https://us.shein.com/campaigns/sheincustomernotice\">Shein</a>, <a href=\"https://edition.cnn.com/2025/04/25/business/shein-temu-price-increase/index.html\">CNN</a>, <a href=\"https://qz.com/temu-shein-prices-rise-de-minimis-tariffs-1851777901\">Quartz</a></p>\n<p><img alt=\"No Description\" src=\"https://www.blognone.com/sites/default/files/externals/d7345cfeda4cc16f76f2eed6bc2b3898.jpeg\" /></p>\n</div></div></div><div><div>Topics: </div><div><div><a href=\"/topics/shein\">Shein</a></div><div><a href=\"/topics/temu\">Temu</a></div><div><a href=\"/topics/usa\">USA</a></div><div><a href=\"/topics/e-commerce\">E-commerce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fabaa0b8171ced45bdfd3908d01e47a2c53949f4700da35fc69319f52b80e3b6","category":"Thai"}