{"title":"เด็ก 14 ปี จากอินเดีย ทำสถิติ Guinness World คิดเลขในใจเร็วที่สุดในโลก 6 หัวข้อ","link":"https://www.blognone.com/node/144865","date":1740295534000,"content":"<div><div><div><p>Guinness World Record รับรองสถิติโลกให้กับ Aaryan Shukla เด็กชายอายุ 14 ปี ว่าเป็นผู้สามารถคิดเลขในใจได้เร็วที่สุดในโลก 6 หัวข้อ ให้ฉายาว่าเด็กเครื่องคิดเลข ซึ่ง Vassiliki Bakogianni ตัวแทนของ Guinness World Record บอกว่าความเร็วที่ Shukla ทำได้นั้นเร็วกว่ากดเครื่องคิดเลขเองเสียอีก</p>\n<p>Shukla เคยถือสถิติโลกในการบวกเลขในใจ 5 หลัก 50 ตัว ได้เร็วที่สุดในโลกอยู่ก่อนหน้านี้ แต่การทดสอบครั้งนี้ Guinness World Record ได้เชิญเขาไปที่ดูไบเพื่อทำการทดสอบทำสถิติโลกใน 10 หัวข้อ ซึ่ง Shukla สามารถตอบถูกต้องและทำสถิติโลกใหม่ใน 6 รายการได้แก่</p>\n<ul>\n<li>บวกเลขในใจ 4 หลัก 100 ตัว เร็วที่สุดในโลก - 30.9 วินาที</li>\n<li>บวกเลขในใจ 4 หลัก 200 ตัว เร็วที่สุดในโลก - 1 นาที 9.68 วินาที</li>\n<li>บวกเลขในใจ 5 หลัก 50 ตัว เร็วที่สุดในโลก - 18.71 วินาที</li>\n<li>หารเลขในใจ 20 หลัก ด้วยเลข 10 หลัก (10 ข้อ) เร็วที่สุดในโลก - 5 นาที 42 วินาที</li>\n<li>คูณเลขในใจ 5 หลัก 2 ตัว (10 ข้อ) เร็วที่สุดในโลก - 51.69 วินาที</li>\n<li>คูณเลขในใจ 8 หลัก 2 ตัว (10 ข้อ) เร็วที่สุดในโลก - 35.41 วินาที</li>\n</ul>\n<p>ดูคลิปการทดสอบของ Shukla ได้ด้านล่าง</p>\n<p>ที่มา: <a href=\"https://gizmodo.com/indias-human-calculator-kid-shatters-6-world-records-in-a-single-day-2000566780\">Gizmodo</a></p>\n</div></div></div><div><div>Topics: </div><div><div><a href=\"/topics/guinness-world-record\">Guinness World Record</a></div><div><a href=\"/topics/india\">India</a></div><div><a href=\"/topics/calculator\">Calculator</a></div><div><a href=\"/topics/math\">Math</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d27866156f1d5945789fb0b9c9facf1ffc4b4bda937a36fa09c454bab7874341","category":"Thai"}