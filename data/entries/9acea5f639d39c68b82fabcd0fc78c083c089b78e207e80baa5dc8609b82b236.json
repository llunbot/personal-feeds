{"title":"ซีรีส์ Halo ฉบับคนแสดงถูก Paramount+ ยกเลิกแล้ว ฉายเพียง 2 ซีซัน","link":"https://www.blognone.com/node/140966","date":1721358353000,"content":"<div><div><div><p>Paramount+ สั่งยกเลิก<a href=\"https://www.blognone.com/node/126253\">ซีรีส์ Halo ฉบับคนแสดง</a>แล้ว หลังฉายมาได้ 2 ซีซั่น โดยโฆษกของ Paramount+ แถลงว่าภูมิใจกับซีรีส์ชุดนี้ และขอบคุณพาร์ทเนอร์ทั้ง Xbox, 343 Industries และ Amblin Television ที่ร่วมกันทำให้ซีรีส์นี้เกิดขึ้นได้</p>\n<p>ส่วน 343 Industries ในฐานะสตูดิโอเจ้าของแฟรนไชส์ Halo บอกว่ายังมีเป้าหมายขยายจักรวาล Halo ในสื่อรูปแบบอื่นๆ ต่อไป</p>\n<p>ซีรีส์ Halo ไม่ประสบความสำเร็จนักในแง่เสียงวิจารณ์ <a href=\"https://www.metacritic.com/tv/halo/\">ซีซันแรกได้คะแนนรีวิวเฉลี่ย 61/100</a> และถูก<a href=\"https://www.blognone.com/node/127683\">แฟนเกมโจมตีว่าทีมผู้สร้างไม่ได้สนใจเนื้อเรื่องจากเกมมาตั้งแต่แรก</a></p>\n<p>ที่มา - <a href=\"https://deadline.com/2024/07/halo-canceled-paramount-plus-1236014917/\">Deadline</a>, <a href=\"https://www.videogameschronicle.com/news/paramount-has-cancelled-its-halo-show-after-2-seasons/\">VGC</a></p>\n<p><img src=\"https://www.blognone.com/sites/default/files/externals/57dcd591bc3c259c41e5d10e60b7b42d.jpg\" /></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/paramount\">Paramount</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9acea5f639d39c68b82fabcd0fc78c083c089b78e207e80baa5dc8609b82b236","category":"Thai"}