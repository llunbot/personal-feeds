{"title":"เรือดริฟต์! Whatever เกมซิ่งเรือสินค้าฝีมือคนไทย แรงบันดาลใจจากเหตุเรือขวางคลองสุเอซ","link":"https://www.blognone.com/node/124515","date":1630407010000,"content":"<div><div><div><p>Whatever เกมซิ่งเรือสินค้าจากคุณณภัสร์ ต่อทีฆะ นักพัฒนาชาวไทย เตรียมเปิดขายบน Steam ปลายเดือนกันยายนนี้ ตัวเกมได้แรงบันดาลใจ<a href=\"https://en.wikipedia.org/wiki/2021_Suez_Canal_obstruction\">จากเหตุเรือสินค้าของบริษัท Evergreen ติดขวางคลองสุเอซเมื่อเดือนมีนาคม</a>จนการขนส่งข้ามทวีปต้องหยุดชะงัก (ที่หลายคนอาจลืมไปแล้ว)</p>\n<p>ผู้เล่นจะได้รับบทเรือขนส่งสินค้า Whatever (คาดว่าตั้งล้อ Evergreen) ที่ต้องพยายามซิ่งไปส่งสินค้าให้ทันเวลา ผ่าน 9 ฉาก และ บอส 2 ตัว โดยต้องพบกับอุปสรรคต่างๆ ตั้งแต่แรงเฉื่อยของเรือสินค้าขนาดยักษ์ที่ควบคุมยาก ลำน้ำที่คดเคี้ยว สะพาน ไปจนถึงไคจูและยูเอฟโอ ภายใต้ภาพการ์ตูนน่ารักบนเอนจิ้น Godot</p>\n<p>ตัวเกมเตรียมวางขายให้เล่นแบบ Early Access บน <a href=\"https://store.steampowered.com/app/1734230/WHATEVER/\">Steam</a> ก่อน ส่วนแบบเต็มระบุว่าจะวางจำหน่ายเมื่อพร้อม</p>\n<p><img src=\"https://www.blognone.com/sites/default/files/externals/ea480acc556406c2f3d4545151123a98.jpg\" /><img src=\"https://www.blognone.com/sites/default/files/externals/2a01853433d8aa164c9dcf28860f7073.jpg\" /></p>\n<blockquote><p>A solo developer Napas Torteeka is currently working on a Godot-powered game called WHATEVER, a game inspired by the blockage of the Suez Canal back in March 2021:<a href=\"https://t.co/rBeD6rSyO7\">https://t.co/rBeD6rSyO7</a><a href=\"https://twitter.com/hashtag/godot?src=hash&amp;ref_src=twsrc%5Etfw\">#godot</a> <a href=\"https://twitter.com/hashtag/gamedev?src=hash&amp;ref_src=twsrc%5Etfw\">#gamedev</a> <a href=\"https://twitter.com/hashtag/indiedev?src=hash&amp;ref_src=twsrc%5Etfw\">#indiedev</a> <a href=\"https://twitter.com/hashtag/gamedevelopment?src=hash&amp;ref_src=twsrc%5Etfw\">#gamedevelopment</a> <a href=\"https://twitter.com/hashtag/indiegame?src=hash&amp;ref_src=twsrc%5Etfw\">#indiegame</a> <a href=\"https://t.co/8qb2DvAVdg\">pic.twitter.com/8qb2DvAVdg</a></p>\n<p>— 80 LEVEL (@80Level) <a href=\"https://twitter.com/80Level/status/1432228075803193344?ref_src=twsrc%5Etfw\">August 30, 2021</a></p></blockquote>\n<p>ที่มา - <a href=\"https://80.lv/articles/whatever-an-upcoming-godot-powered-game/\">80 Level</a></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/steam\">Steam</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb8cccd44b2c291e0ba78a8ece39834c6e0824bfb9de10a79463a46378f47881","category":"Thai"}