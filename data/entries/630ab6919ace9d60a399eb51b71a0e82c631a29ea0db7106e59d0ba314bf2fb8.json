{"title":"อินเทลยกเลิกงานใหญ่ประจำปี Intel Innovation 2024 เพราะผลประกอบการไม่ดี","link":"https://www.blognone.com/node/141347","date":1723258296000,"content":"<div><div><div><p>อินเทลประกาศยกเลิกงานประจำปี Intel Innovation 2024 ซึ่งเดิมมีแผนจัดวันที่ 24-25 กันยายน ที่เมือง San Jose ใกล้กับสำนักงานใหญ่ของอินเทล โดยให้เหตุผลเรื่อง<a href=\"https://www.blognone.com/node/141201\">ผลประกอบการไตรมาสล่าสุดที่ย่ำแย่ จนต้องปลดพนักงานเป็นหมื่นคน</a></p>\n<p>อินเทลเริ่มจัดงานประจำปีภายใต้ชื่อ Intel Innovation นับตั้งแต่ซีอีโอ Pat Gelsinger เข้ามารับตำแหน่ง แต่หลังจัดติดต่อกันมาได้ 3 ปีก็ต้องยกเลิกงานของปี 2024 ไปก่อน โดยอินเทลสัญญาว่าจะกลับมาจัดใหม่ในเดือนกันยายน 2025</p>\n<p>ปกติแล้วอินเทลใช้เวทีงานนี้เปิดตัวสินค้าใหม่ประจำครึ่งหลังของปี ซึ่งรอบนี้น่าจะเป็น Core Ultra ซีรีส์ 200 โค้ดเนม Lunar Lake แต่เมื่องานถูกยกเลิกไปแล้ว คาดว่าอินเทลจะจัดงานแถลงข่าวเล็กๆ เฉพาะสื่อมวลชนแทน</p>\n<p>การยกเลิกงานมีผลเฉพาะงานใหญ่ Intel Innovation เท่านั้น อินเทลยืนยันว่าจะยังจัดงานสเกลเล็กอื่นๆ เช่น Intel Connection, Intel AI Summit ตามปกติ</p>\n<p>ที่มา - <a href=\"https://www.intel.com/content/www/us/en/events/on-event-series/innovation.html\">Intel</a>, <a href=\"https://www.anandtech.com/show/21516/intel-postpones-innovation-2024-event-cites-poor-finances\">AnandTech</a></p>\n<p><img alt=\"No Description\" src=\"https://www.blognone.com/sites/default/files/externals/e6100b66a715272453c86123671a37d8.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"630ab6919ace9d60a399eb51b71a0e82c631a29ea0db7106e59d0ba314bf2fb8","category":"Thai"}