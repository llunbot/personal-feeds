{"title":"ผู้ใช้งาน PS5 หลายคน พบเครื่องโอเวอร์ฮีทจากฉากสู้กับบอสใน FFXVI","link":"https://www.blognone.com/node/134583","date":1687951550000,"content":"<div><div><div><p>ร้อน ๆ หนาว ๆ กันสักนิดกับแฟนเกม <strong>Final Fantasy XVI</strong> เมื่อมีผู้เล่นหลายคนพบว่า <strong>PS5</strong> เกิดอาการโอเวอร์ฮีทหลังจากได้สู้กับบอสภายในเกม FFXVI จนต้องปิดเครื่องเปิดใหม่ ซึ่งมีรายงานจากโซเชี่ยลหลายช่องทาง ไม่ว่าจะเป็น Twitter ,Reddit และเว็บบอร์ดเกมในไทย</p>\n<p>อาการโอเวอร์ฮีทนี้จริง ๆ เริ่มพบตั้งแต่ใน Demo ของเกมแล้ว โดยผู้เล่นส่วนใหญ่จะเจออาการนี้จากตอนที่กำลังสู้กับบอสภายในเกมซึ่งเป็นช่วงท้ายของ Demo แล้วจู่ ๆ เกมจะดับลงแล้วขึ้นข้อความว่า “PS5 ของคุณร้อนเกินไป โปรดปิดเครื่อง และรอจนกว่าอุณหภูมิจะลดลง”</p>\n<p><img alt=\"No Description\" src=\"https://www.blognone.com/sites/default/files/externals/d96a36633a1a72fef9d9ea296d8fd807.jpg\" /></p>\n<p>ล่าสุดมีผู้ใช้งานบางคนพบว่าสาเหตุเกิดจาก thermal paste ที่เคลือบกับ APU ของเครื่องเกิดไหลลงกองข้างล่างมาจน เลยทำให้ PS5 เกิดอาการโอวเอร์ฮีทซึ่งพบได้ในการวางเครื่องแบบแนวตั้ง และส่วนมากเป็นกับเครื่อง PS5 ล็อตแรกของการวางจำหน่าย ปัญหานี้เป็นปัญหาเก่าที่เคยเป็นประเด็นร้อนใน Reddit ช่วงหลายเดือนก่อน และถูกปัดตกว่าเป็นข่าวเท็จ</p>\n<p>ที่มา - <a href=\"https://www.gamesradar.com/final-fantasy-16-fans-are-concerned-that-its-epic-boss-fights-are-making-their-ps5s-overheat/\">Games Radar</a>, <a href=\"https://www.reddit.com/r/FFXVI/comments/14hixhy/anybody_else_getting_ps5_overheating_errors/\">Reddit</a>, <a href=\"https://gconhub.com/?page=forum_detail&amp;commentid=2837741&amp;single=1\">Gconhub</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e4232a5d9be2e2985a5818beef44c3606ce93818bf90465f30e6aa590e0d3f4","category":"Thai"}