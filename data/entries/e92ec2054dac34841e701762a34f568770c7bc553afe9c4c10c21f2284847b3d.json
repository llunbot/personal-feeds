{"title":"กูเกิลปล่อย CodeGemma โมเดล AI สำหรับการเติมโค้ดระหว่างโปรแกรมเมอร์แก้โค้ด ตอบเร็วทันใจ","link":"https://www.blognone.com/node/139142","date":1712678269000,"content":"<div><div><div><p>กูเกิลปล่อยโมเดลปัญญาประดิษฐ์ LLM สำหรับเขียนโค้ดในชื่อ CodeGemma เน้นใช้งานเป็นตัวช่วยเขียนโค้ดโดยเฉพาะ โดยมีโมเดล 3 รุ่น ได้แก่</p>\n<ul>\n<li>CodeGemma 2B: ฝึกเติมโค้ดโดยเฉพาะ 100%</li>\n<li>CodeGemma 7B: ฝึกการเติมโค้ด 80% ฝีกด้วยข้อมูลทั่วไป 20%</li>\n<li>CodeGemma 7B Instruct: ฝึกเพิ่มจากโมเดล 7B เพื่อการรับคำสั่งแบแชต</li>\n</ul>\n<p>แนวทางการฝึก CodeGemma อาศัยการฝึกแบบ fill-in-the-middle (FIM) เมื่อวัดความสามารถในการเติมโค้ดแบบบรรทัดเดียว CodeGemma 2B สามารถเติมโค้ดได้แม่น 78.41% เทียบชั้นกับโมเดลเขียนโค้ดอื่นๆ ในขนาดใกล้เคียงกัน แต่ใช้เวลารันน้อยกว่าโมเดลอื่นๆ หลายเท่าตัว โดยเฉลี่ยเติมโค้ดได้ภายใน 0.5 วินาที (รวม 543 วินาที จากโจทย์ 1033 ข้อ) บนเครื่อง g2-standard-4 ทำให้สามารถใช้งานได้จริง</p>\n<p>ในแง่ความแม่นยำ CodeGemma ยังเป็นรองโมเดลที่ประสิทธิภาพสูงๆ เช่น DeepSeek Coder แต่ก็ได้เปรียบแในแง่ความเร็ว</p>\n<p>ที่มา - <a href=\"https://ai.google.dev/gemma/docs/codegemma/keras_quickstart\">Google AI for Developers</a></p>\n<p><img alt=\"No Description\" src=\"https://www.blognone.com/sites/default/files/externals/2291d4fcc7a028b34fcc765ed3c9a721.jpg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e92ec2054dac34841e701762a34f568770c7bc553afe9c4c10c21f2284847b3d","category":"Thai"}