{"title":"Apple เริ่มขาย Vision Pro ในจีน, ฮ่องกง, ญี่ปุ่น และสิงคโปร์ พร้อมปรับพื้นที่ Apple Store รองรับ","link":"https://www.blognone.com/node/140652","date":1719630035000,"content":"<div><div><div><p>แอปเปิลเริ่มส่งมอบเฮดเซต Apple Vision Pro ให้กับลูกค้าในเอเชียได้แก่ จีนแผ่นดินใหญ่, ฮ่องกง, ญี่ปุ่น และสิงคโปร์ ตามที่<a href=\"https://www.blognone.com/node/140277\">ประกาศ</a>ไปก่อนหน้านี้แล้ว ซึ่งเป็นประเทศกลุ่มแรกที่ Vision Pro มีขายนอกสหรัฐอเมริกา หลังจาก<a href=\"https://www.blognone.com/node/138019\">เริ่มขาย</a>มาตั้งแต่เดือนกุมภาพันธ์</p>\n<p>ราคาขายนั้นใกล้เคียงกับราคาในสหรัฐ ที่เริ่มต้น 3,499 ดอลลาร์ (1.3 แสนบาท) โดยสิงคโปร์ราคาเริ่มต้นอยู่ที่ 5,299 ดอลลาร์สิงคโปร์ (1.4 แสนบาท), ญี่ปุ่นเริ่มต้น 599,800 เยน (1.37 แสนบาท) หรือในฮ่องกงราคาเริ่มต้นอยู่ที่ 27,999 ดอลลาร์ฮ่องกง (1.32 แสนบาท)</p>\n<p>ประเทศกลุ่มถัดไปที่ Vision Pro จะมีขายได้แก่ ออสเตรเลีย, แคนาดา, ฝรั่งเศส, เยอรมนี และสหราชอาณาจักร โดยเริ่มเปิดให้สั่งจองล่วงหน้าแล้ววันนี้</p>\n<p>นอกจากนี้แอปเปิลยังเผยแพร่บรรยากาศการส่งมอบ และทดลองใช้งานใน Apple Store หลายสาขา ที่ได้ปรับพื้นที่มีโซฟาให้นั่งสวมใส่ Vision Pro และสัมผัสประสบการณ์อีกด้วย</p>\n<p>ที่มา: <a href=\"https://www.apple.com/newsroom/2024/06/apple-vision-pro-arrives-in-china-mainland-hong-kong-japan-and-singapore/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/3a1644b42b6dcb7e419d36db3b8a4118.jpg\" /><em>Apple Store สาขา Omotesando ญี่ปุ่น</em></p>\n<p><img alt=\"No Description\" src=\"https://www.blognone.com/sites/default/files/externals/f2218cd0d6adb5f630427b505de54b36.jpg\" /><em>Apple Store สาขา Orchard Road สิงคโปร์</em></p>\n<p><img alt=\"No Description\" src=\"https://www.blognone.com/sites/default/files/externals/c1e11cd88af0d269b05f9ef6e4fdb7fc.jpg\" /><em>Apple Store สาขา Wangfujing ในปักกิ่ง</em></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/apple-store\">Apple Store</a></div><div><a href=\"/topics/china\">China</a></div><div><a href=\"/topics/hong-kong\">Hong Kong</a></div><div><a href=\"/topics/singapore\">Singapore</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed53116482da87219052cef00b347e6d6cdceb581a2dac2a8b6181b299cd3114","category":"Thai"}