{"title":"WhatsApp เพิ่มทางเลือก สามารถโพสต์ข้ามไปยังบัญชี Facebook, Instagram ได้แล้ว","link":"https://www.blognone.com/node/144242","date":1737506305000,"content":"<div><div><div><p>Meta ประกาศว่าผู้ใช้งาน WhatsApp สามารถเลือกเพิ่มบัญชีที่ใช้งานอยู่ พ่วงเข้าไปกับระบบจัดการบัญชี Accounts Center ของ Meta เพื่อให้สามารถจัดการบัญชีแพลตฟอร์มต่าง ๆ ได้จบที่เดียว</p>\n<p>หากผู้ใช้เพิ่มบัญชี WhatsApp เข้าไป นอกจากทำให้การล็อกอินผ่านระบบ Accounts Center ทำได้สะดวกขึ้น ยังสามารถสั่งโพสต์เดียวให้ขึ้นหลายแพลตฟอร์ม (cross-post) เพิ่มมาที่ WhatsApp ได้ด้วย</p>\n<p>การเพิ่ม WhatsApp เข้า Accounts Center จะถูกปิดไว้เป็นค่าเริ่มต้น หากต้องการใช้งานต้องเปิดเอง และ WhatsApp ย้ำว่าข้อความและการโทรเสียงใน WhatsApp ยังคงเข้ารหัสแบบ end-to-end เหมือนเดิม แม้จะเพิ่มบัญชีเข้ามาที่ Accounts Center แล้วก็ตาม</p>\n<p>ตัวเลือกนี้เริ่มเปิดให้ผู้ใช้งาน WhatsApp ตั้งแต่วันนี้เป็นต้นไป แต่คาดว่าต้องใช้เวลาประมาณ 1 เดือน จึงจะมีผลกับผู้ใช้งานครบทุกคน</p>\n<p>ระบบ Accounts Center <a href=\"https://www.blognone.com/node/118715\">มีมาตั้งแต่ปี 2020</a> ปัจจุบันรองรับ Facebook, Instagram และ Meta Quest โดยเพิ่ม WhatsApp มา เป็นแพลตฟอร์มล่าสุด</p>\n<p>ที่มา: <a href=\"https://about.fb.com/news/2025/01/whatsapp-joins-accounts-center/\">WhatsApp</a></p>\n<p><img alt=\"No Description\" src=\"https://www.blognone.com/sites/default/files/externals/833873e636d51da9d5b02d4df0d28733.jpg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/meta-quest\">Meta Quest</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50ad9575fbccdbb26a30b6a89c496f7af334e02cef9c5691f7106e4b36174ec3","category":"Thai"}