{"title":"ยุโรปเตรียมเพิ่มอำนาจตามรอยเงินคริปโต ห้ามใช้บัญชีที่ตรวจสอบตัวตนไม่ได้","link":"https://www.blognone.com/node/123831","date":1626922057000,"content":"<div><div><div><p>กรรมาธิการยุโรป (European Commission - EC) เสนอเปลี่ยนกฎหมายป้องกันการฟอกเงินสำหรับธุรกิจเงินคริปโต ให้ครอบคลุมธุรกิจทุกประเภทในวงการ จากเดิมที่วางเงื่อนไขนี้กับธุรกิจบางประเภท เช่น ศูนย์ซื้อขายเงินคริปโต</p>\n<p>แนวทางนี้ทำให้รัฐบาลสามารถตรวจสอบหาเส้นทางเงินของเงินคริปโตได้มากขึ้นเนื่องจากมีจุดที่ระบุตัวตนได้ รวมถึงการห้ามใช้บัญชีสินทรัพย์ดิจิทัลที่ระบุตัวตนไม่ได้อีกต่อไป โดยธุรกิจที่ EC ระบุว่าจะถูกควบคุมเพิ่มเติมคือผู้ออกโทเค็น (crypto-asset issuer) และบริการแลกเปลี่ยนเงินคริปโตข้ามสกุล</p>\n<p>ข้อเสนอจาก EC ต่อเงินคริปโตนี้อยู่ในข้อเสนอชุดใหญ่ที่ป้องกันการฟอกเงินทั้งหมด พร้อมกับจำกัดเพดานการโอนเงินข้ามประเทศที่ 10,000 ยูโร หากเกินนั้นต้องตรวจสอบการฟอกเงินเพิ่มเติม</p>\n<p>กระบวนการออกกฎหมายเพื่อบังคับใช้จริงยังต้องผ่านกระบวนการอีกมาก โดยชาติสมาชิกต้องเห็นชอบข้อเสนอนี้และผ่านสภายุโรป ไปจนถึงใช้เวลาอีกระยะหนึ่งเพื่อให้ชาติสมาชิกออกกฎหมายตามข้อเสนอนี้ โดยรวมอาจใช้เวลาถึงสองปี</p>\n<p>ที่มา - <a href=\"https://ec.europa.eu/commission/presscorner/detail/en/ip_21_3690\">European Commission</a>, <a href=\"https://www.bbc.com/news/technology-57901113\">BBC</a></p>\n<p><img src=\"https://www.blognone.com/sites/default/files/externals/3e4fb8f93738d38c252bc5bf618d3cc9.jpg\" /></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/european-commission\">European Commission</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efd0cb5c6ae730877a222579dc868fd70a94cc812c5da587d7c678c85a618fcd","category":"Thai"}