{"title":"Firefox 120 เพิ่มเมนูคลิกขวาคัดลอกลิงก์เฉพาะ URL ไม่แถมแท็กตามรอยผู้ใช้","link":"https://www.blognone.com/node/136885","date":1700628733000,"content":"<div><div><div><p>Mozilla ออก Firefox 120 ของใหม่ที่สำคัญคือเพิ่มเมนูคลิกขวา “Copy Link Without Site Tracking” โดยจะคัดลอกเฉพาะ URL หลักเท่านั้น ไม่แถมแท็กต่างๆ ของเว็บไซต์ที่นักการตลาดใช้ติดตามตัวตนของผู้ใช้ (ว่าคลิกมาจากไหน แคมเปญโฆษณาอะไร)</p>\n<p>ในหน้าจอตั้งค่าความเป็นส่วนตัว Preferences → Privacy &amp; Security ยังเพิ่มตัวเลือก Website Privacy Preferences แจ้งให้เว็บไซต์ทราบว่าไม่ต้องการให้ขายหรือแชร์ข้อมูลของเรา (แจ้งแล้วเว็บไซต์จะทำตามหรือไม่นั่นอีกเรื่องนึง) โดยการแจ้งเตือนนี้มีชื่อเรียกว่า <a href=\"https://globalprivacycontrol.org/\">Global Privacy Control</a> ซึ่งเป็นสิทธิตามกฎหมายคุ้มครองผู้บริโภคของรัฐแคลิฟอร์เนีย</p>\n<p>ฟีเจอร์ใหม่อีกอย่างคือการดูวิดีโอในโหมด Picture-in-Picture (PIP) รองรับการทำ corner snapping หรือการจัดหน้าต่างเข้ามุมจอแล้ว วิธีการคือให้กดปุ่ม Ctrl ค้างไว้ตอนลากย้ายตำแหน่งหน้าต่าง</p>\n<p><img alt=\"No Description\" src=\"https://www.blognone.com/sites/default/files/externals/949125e1b0d4b8adc89011067ae6be1b.png\" /></p>\n<p><img alt=\"No Description\" src=\"https://www.blognone.com/sites/default/files/externals/4586669e6c8d1b5c23a7270f7ffd8cc3.png\" /></p>\n<p>ที่มา - <a href=\"https://www.mozilla.org/en-US/firefox/120.0/releasenotes/\">Mozilla</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/browser\">Browser</a></div><div><a href=\"/topics/privacy\">Privacy</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"468b87123a4e5bd5f3435c910cdf36e97504faec772c75ba5dad16e82ae79d9f","category":"Thai"}