{"title":"Samsung เริ่มสายการผลิตหลักแรม LPDDR5X 12GB และ 16GB ที่บาง 0.65 มิลลิเมตร","link":"https://www.blognone.com/node/141280","date":1722991163000,"content":"<div><div><div><p>ซัมซุงประกาศเริ่มสายการผลิตหลัก (Mass Production) แรม LPDDR5X 12GB และ 16GB เทคโนโลยี 12 นาโนเมตร ที่มีขนาดบางที่สุดในอุตสาหกรรม และเป็น DRAM แบบใช้พลังงานต่ำ</p>\n<p>ซัมซุงบอกว่าด้วยความก้าวหน้าของเทคโนโลยีชิปแพ็คเกจจิ้ง ทำให้สามารถส่งมอบ LPDDR5X DRAM ขนาดเล็กบาง สมาร์ทโฟนที่ใช้งานจึงมีพื้นที่เพิ่มสำหรับการระบายอากาศ รองรับการทำงานที่ต้องการประสิทธิภาพสูงในอนาคตอย่างการประมวลผลปัญญาประดิษฐ์ที่ระดับอุปกรณ์ (On-device AI)</p>\n<p>LPDDR5X DRAM นี้ใช้การแพ็คเกจ LPDDR DRAM แบบ 4 ระดับชั้น มีความบางรวม 0.65 มิลลิเมตร ลูกค้าหลักคือกลุ่มผู้ผลิตสมาร์ทโฟน โดยซัมซุงมีแผนผลิต LPDDR DRAM แพ็คเกจแบบ 6 ชั้น 24GB และ 8 ชั้น 32GB ในอนาคต</p>\n<p>ที่มา: <a href=\"https://news.samsung.com/global/samsung-electronics-begins-mass-production-of-industrys-thinnest-lpddr5x-dram-packages-for-on-device-ai\">ซัมซุง</a></p>\n<p><img alt=\"No Description\" src=\"https://www.blognone.com/sites/default/files/externals/80f35e6c734e2974bee500fb8d8db7e2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/031fb3d2931a615eab2296c5db4a5a45.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/memory\">Memory</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"612fb2274f8d031d6db0e16e56988d001511b99508d8388bcf03078746462ce5","category":"Thai"}