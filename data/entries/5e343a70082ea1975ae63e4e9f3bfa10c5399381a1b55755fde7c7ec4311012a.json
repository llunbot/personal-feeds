{"title":"X ทดสอบให้ผู้ใช้งานฟรี สามารถใช้แชทบอต Grok ได้ จากเดิมจำกัดเฉพาะลูกค้า Premium","link":"https://www.blognone.com/node/143048","date":1731318507000,"content":"<div><div><div><p>X มีฟังก์ชันเรียกใช้งานแชทบอตปัญญาประดิษฐ์ Grok ซึ่งพัฒนาโดยบริษัท xAI ของ Elon Musk แต่<a href=\"https://www.blognone.com/node/138932\">จำกัดให้เฉพาะลูกค้าจ่ายเงิน X Premium</a> ล่าสุดมีรายงานว่า X เตรียมเปิดให้ใช้งาน Grok สำหรับผู้ใช้งานทั่วไปที่ไม่เสียเงินด้วย</p>\n<p>เบื้องต้นมีผู้ใช้งานบางคนในบางประเทศที่ได้ใช้ Grok ฟรีแล้ว เช่น นิวซีแลนด์ โดย Grok สำหรับผู้ใช้งานทั่วไปนั้นจำกัดที่ 10 คำถามต่อ 2 ชั่วโมง บนโมเดล <a href=\"https://www.blognone.com/node/141413\">Grok-2</a>, 20 คำถามต่อ 2 ชั่วโมง บนโมเดล Grok-2 mini และส่งคำถามวิเคราะห์รูปภาพได้ 3 ครั้งต่อวัน เงื่อนไขเพิ่มเติมคือบัญชี X นั้นต้องเปิดใช้งานมาอย่างน้อย 7 วัน และมีการยืนยันตัวตนด้วยหมายเลขโทรศัพท์</p>\n<p>X ยังไม่ได้ออกมาให้รายละเอียดในเรื่องนี้</p>\n<p>ที่มา: <a href=\"https://techcrunch.com/2024/11/10/x-is-testing-a-free-version-of-ai-chatbot-grok/\">TechCrunch</a></p>\n<p><img src=\"https://www.blognone.com/sites/default/files/externals/219afbfbac349fcaf3b2005a0a52c95c.jpeg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/xai\">xAI</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/grok\">Grok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e343a70082ea1975ae63e4e9f3bfa10c5399381a1b55755fde7c7ec4311012a","category":"Thai"}