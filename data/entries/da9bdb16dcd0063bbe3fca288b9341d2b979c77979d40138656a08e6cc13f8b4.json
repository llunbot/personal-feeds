{"title":"Apple อัปเดต iOS 18.5 แก้ไขช่องโหว่ความปลอดภัย, เพิ่มวอลล์เปเปอร์ธีม Pride ปีนี้","link":"https://www.blognone.com/node/146383","date":1747154296000,"content":"<span>Apple อัปเดต iOS 18.5 แก้ไขช่องโหว่ความปลอดภัย, เพิ่มวอลล์เปเปอร์ธีม Pride ปีนี้</span>\n\n  <div>\n    <div>Body</div>\n              <div><p>แอปเปิลออกอัปเดต iOS 18.5 และ iPadOS 18.5 ระบบปฏิบัติการของ iPhone และ iPad รวมทั้งซอฟต์แวร์ระบบปฏิบัติการของอุปกรณ์อื่นด้วย</p>\n<p>iOS 18.5 มีของใหม่ได้แก่ วอลล์เปเปอร์ธีม Pride Harmony, เพิ่มแจ้งเตือนผู้ปกครอง หากอุปกรณ์ของเด็กถูกปลดล็อกรหัส Screen Time, Mail เพิ่มตัวเลือกดูอีเมลทั้งหมดให้หาง่ายขึ้น และแก้ไขช่องโหว่ความปลอดภัยมากกว่า 30 รายการ</p>\n<p>อัปเดตในระบบปฏิบัติการอุปกรณ์อื่นมีดังนี้</p>\n<ul>\n<li><strong>macOS Sequoia 15.5</strong> แก้ไขบั๊กและช่องโหว่ความปลอดภัย รวมทั้งเพิ่มการแจ้งเตือนปลดล็อก Screen Time ไปยังผู้ปกครอง</li>\n<li><strong>watchOS 11.5</strong> วอลล์เปเปอร์ธีม Pride Harmony, แก้ปัญหาไม่แจ้งเตือนที่ iPhone เมื่อแบตเตอรีชาร์จเต็ม</li>\n<li><strong>visionOS 2.5</strong> ปรับปรุงแอป Apple TV ในการเลือกคอนเทนต์ Immersive Video</li>\n<li><strong>tvOS 18.5</strong> ปรับปรุงฟีเจอร์ทั่วไป</li>\n<li><strong>iPadOS 17.7.7</strong>, <strong>macOS Sonoma 14.7.6</strong>, <strong>macOS Ventura 13.7.6</strong> แก้ไขช่องโหว่ความปลอดภัยสำหรับ iPad และ Mac รุ่นที่ไม่ได้อัปเดตเป็นเวอร์ชันล่าสุด</li>\n</ul>\n<p>ที่มา: <a href=\"https://9to5mac.com/2025/05/12/ios-18-5-now-available-with-new-wallpaper-mail-app-tweaks-more/\">9to5Mac</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 05/13/2025 - 23:38</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da9bdb16dcd0063bbe3fca288b9341d2b979c77979d40138656a08e6cc13f8b4","category":"Thai"}