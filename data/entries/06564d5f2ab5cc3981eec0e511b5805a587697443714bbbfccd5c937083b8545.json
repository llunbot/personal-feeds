{"title":"TomTom เซ็นสัญญาไมโครซอฟท์ นำ Generative AI สร้าง Voice Assistant ในรถยนต์","link":"https://www.blognone.com/node/137325","date":1703079887000,"content":"<div><div><div><p>TomTom บริษัทแผนที่จากเนเธอร์แลนด์ ที่ถูกนำไปใช้ในรถยนต์หลายยี่ห้อ ประกาศเซ็นสัญญากับไมโครซอฟท์เพื่อนำเทคโนโลยี Generative AI ไปใช้งาน</p>\n<p>ภายใต้สัญญานี้ TomTom จะใช้เทคโนโลยีจาก Azure OpenAI Service มาสร้างผู้ช่วยที่รองรับการสั่งงานด้วยเสียง (voice assistant) ตัวใหม่ ที่มีความสามารถกว่ารุ่นก่อนๆ เพราะมีความสามารถทางภาษากว่าเดิมมาก สนทนากับคนขับได้อย่างเป็นธรรมชาติมากขึ้น โดยผู้ช่วยตัวนี้จะถูกนำไปใช้ในระบบ Digital Cockpit ของ TomTom ต่อไป</p>\n<p>นอกจากตัว OpenAI Services แล้ว TomTom ระบุว่าจะใช้เทคโนโลยีอื่นของไมโครซอฟท์ประกอบด้วยคือ Azure Kubernetes Services, Azure Cosmos DB, Azure Cognitive Services</p>\n<p><a href=\"https://www.blognone.com/node/88354\">ไมโครซอฟท์เคยเซ็นสัญญาเป็นพันธมิตรกับ TomTom มาตั้งแต่ปี 2016</a> เพื่อซื้อข้อมูลแผนที่ของ TomTom ไปใช้งานบน Azure</p>\n<p>ที่มา - <a href=\"https://www.tomtom.com/newsroom/press-releases/general/420019544/tomtom-and-microsoft-bring-generative-ai-into-the-vehicle/\">TomTom</a></p>\n<p><img alt=\"No Description\" src=\"https://www.blognone.com/sites/default/files/externals/ada81d6f083ff45605229e3ba518ce17.jpg\" /></p>\n<p>หน้าตาระบบ Digital Cockpit ของ TomTom</p>\n<p><img alt=\"No Description\" src=\"https://www.blognone.com/sites/default/files/externals/0fd6397c9445b428c2bb982fcca2ee01.jpg\" /></p>\n</div></div></div><div><div>Topics: </div><div><div><a href=\"/topics/tomtom\">TomTom</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06564d5f2ab5cc3981eec0e511b5805a587697443714bbbfccd5c937083b8545","category":"Thai"}