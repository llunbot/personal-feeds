{"title":"[ไม่ยืนยัน] Meta สั่งยกเลิกแผนพัฒนาเฮดเซต Quest Pro รุ่นบนสเป็กสูง โฟกัสเฉพาะรุ่นที่ราคาถูกกว่า","link":"https://www.blognone.com/node/141618","date":1724550102000,"content":"<div><div><div><p>The Information อ้างแหล่งข่าวที่เกี่ยวข้อง เผยว่า Meta ได้แจ้งพนักงานถึงการยกเลิกโครงการพัฒนาเฮดเซต Mixed Reality รุ่นบนสเป็กสูง ที่คาดว่าจะนำมาแข่งกับ Vision Pro ของแอปเปิล สาเหตุหลักมาจากไม่สามารถทำราคาให้ลดลงได้ตามเป้าหมาย</p>\n<p>โครงการพัฒนาเฮดเซตรุ่นบนของ Meta มีรายงานออกมา<a href=\"https://www.blognone.com/node/132858\">ตั้งแต่ปีที่แล้ว</a>ในชื่อ La Jolla ซึ่งอาจเป็น Quest Pro 2 กำหนด<a href=\"https://www.blognone.com/node/141002\">ขายในปี 2027</a> อย่างไรก็ตามแผนของ Meta คือขายเฮดเซตนี้ในราคาต่ำกว่า 1,000 ดอลลาร์ ซึ่งพบอุปสรรคคือต้นทุนฮาร์ดแวร์โดยเฉพาะจอภาพที่ราคาสูง (Vision Pro ราคาเริ่มต้น 3,499 ดอลลาร์)</p>\n<p>Meta ยังคงเดินหน้าแผนพัฒนาเฮดเซตรุ่นอื่นทั้ง Quest 4 ในปี 2026 และรุ่นที่มีราคาถูกกว่าซึ่งกำหนดขายปี 2026 เช่นกัน</p>\n<p>ที่มา: <a href=\"https://www.theinformation.com/articles/meta-cancels-high-end-mixed-reality-headset\">The Information</a></p>\n<p><img src=\"https://www.blognone.com/sites/default/files/externals/dfe06972647e425c0cf1960fcf672ce0.jpeg\" /></p>\n</div></div></div><div><div>Topics: </div><div><div><a href=\"/topics/meta-quest\">Meta Quest</a></div><div><a href=\"/topics/virtual-reality\">Virtual Reality</a></div><div><a href=\"/topics/mixed-reality\">Mixed Reality</a></div><div><a href=\"/topics/rumors\">Rumors</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ab55cfc5894a610593d76199678ada1b71cbe207b55870a24a66f16d37b2f81","category":"Thai"}