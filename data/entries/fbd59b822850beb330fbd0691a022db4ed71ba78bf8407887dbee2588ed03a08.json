{"title":"Bloober Team เผยมั่นใจคุณภาพ Silent Hill 2 Remake และเตรียมเปิดตัวเกมใหม่ในปีนี้","link":"https://www.blognone.com/node/139479","date":1714389242000,"content":"<div><div><div><p>Bloober Team ผู้พัฒนาเกม Silent Hill 2 Remake เผยในรายงานประจำปีของสตูดิโอว่ามั่นใจว่าผลลัพธ์สุดท้ายของเกมจะออกมาดี และบอกว่าเกมนี้เป็นบททดสอบที่สำคัญที่สุดของทีม</p>\n<p>ก่อนหน้านี้ Konami ผู้จัดจำหน่าย และเจ้าของแฟรนไชส์ Silent Hill ได้ปล่อย<a href=\"https://www.blognone.com/node/137986\">เทรลเลอร์เกมเพลย์ของ Silent Hill 2 Remake ออกมา</a>ได้รับผลตอบรับในแง่ลบอย่างมากมียอด Dislike ในยูทูบถึง 49%</p>\n<p>ต่อมาทาง Piotr Babieno ประธานของ Bloober Team ออกมาบอกว่าเทรลเลอร์ที่ Konami ปล่อยออกมาไม่ได้สะท้อนถึงจิตวิญญาณของเกมในแบบที่ทีมงานต้องการหรือกำลังสร้างอยู่ และเชื่อว่าเมื่อผู้เล่นได้สัมผัสกับตัวเกมจริง ๆ พวกเขาจะตัดสินเกมนี้ในมุมมองที่แตกต่างออกไปโดยสิ้นเชิง</p>\n<p>นอกจาก Silent Hill 2 Remake แล้ว Bloober Team ยังมีเกมแนวสยองขวัญอีกเกมที่กำลังร่วมพัฒนากับ Private Division ของ Take Two ที่ยังไม่เปิดตัวอยู่ชื่อ Project C ซึ่งทีมงานแง้มว่าเกมนี้จะเป็นก้าวสำคัญครั้งต่อไปที่ทีมงานหวังผลในระยะยาว โดยรู้สึกตื่นเต้นที่จะได้เปิดตัวในปีนี้ และเชื่อว่าเกมนี้จะช่วยยกระดับ Bloober Team ให้กลายผู้พัฒนาเกมสยองขวัญระดับแนวหน้าได้</p>\n<p><img alt=\"No Description\" src=\"https://www.blognone.com/sites/default/files/externals/5abae41d6aea838ec0d3e9ce8332edfe.png\" /></p>\n<p>ที่มา - <a href=\"https://www.videogameschronicle.com/news/as-silent-hill-2-remake-approaches-bloober-team-says-its-very-confident-with-the-final-game/\">VGC</a>, <a href=\"https://gamingbolt.com/bloober-team-and-private-divisions-survival-horror-game-will-be-announced-this-year\">Gamingbolt</a></p>\n</div></div></div><div><div>Topics: </div><div><div><a href=\"/topics/silent-hill\">Silent Hill</a></div><div><a href=\"/topics/games\">Games</a></div><div><a href=\"/topics/ps5\">PS5</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbd59b822850beb330fbd0691a022db4ed71ba78bf8407887dbee2588ed03a08","category":"Thai"}