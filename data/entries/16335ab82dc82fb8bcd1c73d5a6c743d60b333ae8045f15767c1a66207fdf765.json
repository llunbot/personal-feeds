{"title":"K PLUS เปิดให้บริการถอนเงินไม่ใช้บัตร ผ่านตู้ ATM ธนาคารกรุงเทพได้แล้ว","link":"https://www.blognone.com/node/139107","date":1712539617000,"content":"<div><div><div><p>หลังจากเมื่อวันที่ 29 มีนาคม 2567 ธนาคารกรุงเทพ เปิดให้ผู้ใช้บริการแอปพลิเคชัน Bangkok Bank Mobile Banking สามารถทำการถอนเงินไม่ใช้บัตรผ่านตู้ ATM ธนาคารกสิกรไทยได้แล้ว</p>\n<p>ล่าสุดวันนี้ (7 เมษายน 2567) ธนาคารกสิกรไทย ประกาศผ่านแอพลิเคชั่น K PLUS ว่าสามารถถอนเงินไม่ใข้บัตรผ่านตู้ ATM ของธนาคารกรุงเทพได้แล้วตั้งแต่วันนี้เป็นต้นไป</p>\n<p>ผู้ใช้บริการแอพลิเคชั่น K PLUS สามารถทำรายการถอนเงินไม่ใช้บัตรผ่านตู้ ATM ธนาคารกรุงเทพได้ไม่เกิน 25,000 บาทต่อครั้ง และจำนวนเงินรวมกันสูงสุดไม่เกิน 500,000 บาทต่อวัน โดยได้รับการยกเว้นค่าธรรมเนียมการทำรายการถอนเงินไม่ใช้บัตรจนถึงวันที่ 31 พฤษภาคม 2567 หลังจากนั้นจะมีค่าธรรมเนียมในการทำรายการถอนเงินไม่ใช้บัตรผ่านตู้ ATM ธนาคารกรุงเทพ 10 บาทต่อครั้ง</p>\n<p><img alt=\"No Description\" src=\"https://www.blognone.com/sites/default/files/externals/c00a59926de2f47eb96fa2f46b4db75e.jpeg\" /></p>\n<p>ทั้งนี้เนื่องจากเป็นการประกาศผ่านแอพลิเคชั่น K PLUS เพียงเท่านั้น และบนเว็บไซส์ธนาคารกสิกรไทยยังไม่มีอัพเดทเกี่ยวกับบริการในส่วนนี้ แต่ได้ทำการทดลองใช้บริการแล้วพบว่าสามารถทำรายการถอนเงินได้จริง ทำให้ยังไม่มีแหล่งข้อมูลอ้างอิงในส่วนของการการถอนเงินไม่ใช้บัตรผ่านตู้ ATM ธนาคารกรุงเทพ มีเพียงข่าวเก่าที่ประกาศว่าลูกค้าธนาคารกรุงเทพสามารถทำการถอนเงินไม่ใช้บัตรผ่านตู้ ATM ธนาคารกสิกรไทยได้เพียงเท่านั้น</p>\n<p>Ref. - <a href=\"https://mgronline.com/onlinesection/detail/9670000027725\">MGR Online</a></p>\n</div></div></div><div><div>Topics: </div><div><div><a href=\"/topics/kasikorn-bank\">Kasikorn Bank</a></div><div><a href=\"/topics/bangkok-bank\">Bangkok Bank</a></div><div><a href=\"/topics/mobile-banking\">Mobile Banking</a></div><div><a href=\"/topics/atm\">ATM</a></div></div></div>","author":"MaylinZ","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16335ab82dc82fb8bcd1c73d5a6c743d60b333ae8045f15767c1a66207fdf765","category":"Thai"}