{"title":"TikTok กลับมาใช้งานได้แล้วในสหรัฐ หลัง Trump ให้คำมั่นว่าจะเลื่อนบังคับใช้กฎหมายไปก่อน","link":"https://www.blognone.com/node/144213","date":1737328329000,"content":"<div><div><div><p>TikTok ประกาศว่าได้ทำข้อตกลงร่วมกับผู้ให้บริการ TikTok จะเริ่มทยอยกลับมาใช้งานได้ในสหรัฐอเมริกาตามปกติ บริษัทขอบคุณประธานาธิบดี Trump ที่ให้ความชัดเจนและให้ความมั่นใจกับผู้ให้บริการ ว่าพวกเขาจะไม่มีความผิดที่ให้เข้าถึง TikTok กับคนอเมริกากว่า 170 ล้านคน และทำให้ธุรกิจกว่า 7 ล้านแห่ง กลับมาเติบโตได้อีกครั้ง</p>\n<p>ประเด็นนี้เกิดขึ้นตั้งแต่ TikTok ตัดสินใจแสดงข้อความปิดบริการแอปทันทีก่อนเข้าสู่เที่ยงคืนวันที่ 19 มกราคม ตามกฎหมายแบนแอป แต่ก่อนหน้านั้นไม่กี่ชั่วโมง ทำเนียบขาวภายใต้ประธานาธิบดี Joe Biden และกระทรวงยุติธรรมสหรัฐ ออกมาบอกว่าการบังคับใช้กฎหมายนี้ให้เป็นการตัดสินใจภายใต้การบริหารของประธานาธิบดี Donald Trump ซึ่งจะเข้ารับตำแหน่งในวันที่ 20 มกราคม TikTok จึงบอกว่าบริษัทพร้อมหารือกับผู้ให้บริการส่วนต่าง ๆ เพื่อให้บริการต่อไปได้ แต่ต้องได้รับคำยืนยันที่ชัดเจนก่อน</p>\n<p>Donald Trump <a href=\"https://truthsocial.com/@realDonaldTrump/posts/113855616848696050\">โพสต์ข้อความ</a>บอกว่าเขาจะออกคำสั่งให้เลื่อนการบังคับใช้กฎหมายนี้ออกไปก่อน และเขาต้องการให้ TikTok กลับมาใช้งานได้ตามปกติโดยเร็วที่สุด เพราะคนอเมริกาควรได้ร่วมรับชมพิธีสาบานตนเข้ารับตำแหน่งของเขาในวันจันทร์ เขาจึงย้ำว่าบริษัทที่ให้ความร่วมมือเพื่อไม่ให้ TikTok ปิดบริการ จะไม่มีความผิดแม้เขายังไม่มีคำสั่งออกมาตอนนี้</p>\n<p>ผู้ใช้งาน TikTok ในสหรัฐเริ่มพบว่าสามารถใช้งานแอปได้ตามปกติแล้ว แต่ในตอนนี้แอปยังไม่กลับมาบน App Store และ Play Store ทำให้รวมเวลาที่แอปไม่สามารถใช้ได้ประมาณ 12 ชั่วโมงเท่านั้น</p>\n<p>Trump บอกว่าไอเดียแรกที่เขาคิดเพื่อแก้ปัญหานี้ คือการสร้างบริษัทร่วมทุนที่ทำให้บริษัทสหรัฐถือหุ้น 50% ส่วน TikTok บอกว่าบริษัทจะทำงานร่วมกับ Trump เพื่อหาทางออกระยะยาวในการให้บริการ TikTok ในสหรัฐต่อไป</p>\n<p>ที่มา: <a href=\"https://techcrunch.com/2025/01/19/tiktok-is-restoring-service-in-the-us/\">TechCrunch</a></p>\n<p><img src=\"https://www.blognone.com/sites/default/files/externals/846fa1168386257b7d643cf7cecb3cd9.jpg\" alt=\"\" /></p>\n<blockquote><p>STATEMENT FROM TIKTOK:In agreement with our service providers, TikTok is in the process of restoring service. We thank President Trump for providing the necessary clarity and assurance to our service providers that they will face no penalties providing TikTok to over 170…</p>\n<p>— TikTok Policy (@TikTokPolicy) <a href=\"https://twitter.com/TikTokPolicy/status/1881030712188346459?ref_src=twsrc%5Etfw\">January 19, 2025</a></p></blockquote>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/social-media\">Social Media</a></div><div><a href=\"/topics/donald-trump\">Donald Trump</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4871f998c4bb3934c8fdec0ddf9e77316658656f74788500c7b9728c203261cc","category":"Thai"}