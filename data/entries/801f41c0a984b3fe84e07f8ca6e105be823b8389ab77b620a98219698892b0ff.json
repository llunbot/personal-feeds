{"title":"หัวหน้าทีม GeForce Now ให้การ FTC บอกดีใจที่เซ็นสัญญากับไมโครซอฟท์, เคยเปิด Call of Duty ก็ได้รับความนิยม","link":"https://www.blognone.com/node/134587","date":1687963695000,"content":"<div><div><div><p>นอกจาก <a href=\"https://www.blognone.com/node/134569\">Stadia</a> แล้ว ผู้ให้บริการคลาวด์เกมมิ่งอีกรายที่ต้องมาให้การกับ FTC ในคดีไมโครซอฟท์คือ Phil Eisler หัวหน้าธุรกิจ GeForce Now ของ NVIDIA</p>\n<p>Eisler ให้ข้อมูลในภาพกว้างว่าบริการคลาวด์เกมมิ่งใกล้เคียงกับการเล่นจากคอนโซลมากขึ้นเรื่อยๆ โดยจุดเด่นของ GeForce Now คือเซิร์ฟเวอร์แรงกว่าคอนโซลมาก แสดงผลเฟรมเรตได้สูงๆ จากเดิม 30 fps ตอนนี้เพิ่มมาเป็น 60 fps และมุ่งสู่ 240 fps แล้ว</p>\n<p>ในประเด็นเรื่องเกม Eisler เล่าว่าช่วงที่ GeForce Now เปิดทดสอบเบต้า มีเกมของ Activision Blizzard เข้าร่วมด้วย ซึ่งเกม Call of Duty ถือเป็นเกมหนึ่งที่ได้รับความนิยม แม้ Activision ถอดเกมออกจากระบบในภายหลัง</p>\n<p>เขายังพูดถึง<a href=\"https://www.blognone.com/node/133895\">สัญญากับไมโครซอฟท์ที่นำเกมมาให้เล่นบน GeForce Now</a> ว่าเป็นสิ่งดี เขามีความสุขกับสัญญาฉบับนี้ และหากไมโครซอฟท์ซื้อ Activision Blizzard สำเร็จก็จะการันตีว่ามีเกมเหล่านี้ให้เล่นบน GeForce Now ด้วย</p>\n<p>ที่มา - <a href=\"https://www.theverge.com/e/23540193\">The Verge</a></p>\n<p><img src=\"https://www.blognone.com/sites/default/files/externals/86919059ede408e3013515eb31d78fc6.jpg\" alt /></p>\n</div></div></div><div><div>Topics: </div><div><div><a href=\"/topics/geforce-now\">GeForce Now</a></div><div><a href=\"/topics/games\">Games</a></div><div><a href=\"/topics/ftc\">FTC</a></div><div><a href=\"/topics/call-of-duty\">Call of Duty</a></div><div><a href=\"/topics/cloud-gaming\">Cloud Gaming</a></div><div><a href=\"/topics/nvidia\">NVIDIA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"801f41c0a984b3fe84e07f8ca6e105be823b8389ab77b620a98219698892b0ff","category":"Thai"}