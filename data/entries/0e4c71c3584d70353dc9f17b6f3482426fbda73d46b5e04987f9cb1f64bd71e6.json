{"title":"Rise of the Ronin เป็นเกมที่ขายดีที่สุดของ Koei Tecmo แต่ไม่บอกยอดขาย","link":"https://www.blognone.com/node/140337","date":1718202345000,"content":"<div><div><div><p>Fumihiko Yasuda ผู้กำกับ และผุ้ควบคุมการสร้างเกม Rise of the Ronin ให้สัมภาษณ์กับ Denfaminico Gamer เว็บไซต์ข่าวเกมประเทศญี่ปุ่นว่า Rise of the Ronin เป็นเกมที่ขายที่สุดของ Koei Tecmo</p>\n<p>ข้อมูลจาก Yasuda คราวนี้สอดคล้องกับผลประกอบการประจำไตรมาสล่าสุดของ Koei Tecmo ที่ระบุว่า Rise of the Ronin ทำยอดขายได้ดีกว่าซีรี่ส์ Nioh แต่ก็ยังไม่บอกอยู่ดีว่าเกมทำยอดขายไปได้เท่าไหร่แล้ว ซึ่งสถิติด้านยอดของเกมที่ชัดที่สุดมีเพียงแค่ยอดขายแผ่นเกมในญี่ปุ่นจาก Famitsu ที่นับถึงวันที่ 2 มิถุนายนที่ระบุว่าขายได้ทั้งหมด 125,982 ชุด</p>\n<p>Rise of the Ronin เป็นเกมที่พัฒนาโดย Team Ninja ตัวเกมนำระบบต่อสู้ของ Nioh และ Wo Long: Fallen Dynasty มาใช้ผสมผสานเข้ากับระบบ Open World ได้คะแนน 76/100 จาก Metacritic</p>\n<p>เกมวางจำหน่ายบน PS5 เมื่อวันที่ 22 มีนาคมที่ผ่านมา วันเดียวกับ Dragon’s Dogma 2 ทำให้กระแสของเกมถูกกลบอย่างรวดเร็วก่อนจะได้กระแสอีกครั้งแบบปากต่อปากจาเกมเมอร์ทำให้เกมแบบแผ่นขายหมดจนขาดตลาดในไทยช่วงหนึ่ง</p>\n<p><img alt=\"No Description\" src=\"https://www.blognone.com/sites/default/files/externals/340d75bf881af1bb1e20abc991c01052.png\" /></p>\n<p>ที่มา - <a href=\"https://news.denfaminicogamer.jp/interview/240611r\">Denfaminico Gamer</a> via <a href=\"https://gamingbolt.com/rise-of-the-ronin-is-koei-tecmos-best-selling-game-so-far-says-director\">Gamingbolt</a></p>\n</div></div></div><div><div>Topics: </div><div><div><a href=\"/topics/team-ninja\">Team Ninja</a></div><div><a href=\"/topics/koei-tecmo\">Koei Tecmo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e4c71c3584d70353dc9f17b6f3482426fbda73d46b5e04987f9cb1f64bd71e6","category":"Thai"}