{"title":"Qualcomm ประกาศปลดพนักงาน 1,258 คน เฉพาะในรัฐแคลิฟอร์เนีย","link":"https://www.blognone.com/node/136215","date":1697167065000,"content":"<div><div><div><p>Qualcomm ยื่นเอกสารต่อหน่วยงานดูแลการจ้างงานของรัฐแคลิฟอร์เนีย ว่าบริษัทเตรียมปลดพนักงาน 1,258 ตำแหน่ง เฉพาะสำนักงานเมือง Santa Clara และ San Diego ซึ่งอยู่ในรัฐแคลิฟอร์เนีย คิดเป็น 2.5% ของพนักงานทั่วโลกที่มีประมาณ 51,000 คน</p>\n<p>ในรายงานระบุว่าการปลดพนักงานจะมีผลในวันที่ 13 ธันวาคม และทั้งสองสำนักงานไม่มีการปิดตัว</p>\n<p>ตัวแทนของ Qualcomm กล่าวว่าบริษัทได้พูดถึงการปลดพนักงานมาแล้วใน<a href=\"https://www.blognone.com/node/135103\">รายงานผลประกอบการ</a>ไตรมาสที่ผ่านมา ว่าผลจากสภาพเศรษฐกิจโลกที่ไม่แน่นอน ตลอดจนคำสั่งซื้อที่ผันผวน ทำให้บริษัทต้องปรับโครงสร้างองค์กร เพื่อโฟกัสกับธุรกิจที่เติบโตและมีโอกาส ซึ่งรวมทั้งการปลดพนักงานจำนวนหนึ่งด้วย</p>\n<p>ที่มา: <a href=\"https://www.cnbc.com/2023/10/12/qualcomm-to-cut-roughly-1258-jobs-in-california.html\">CNBC</a></p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" alt /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/layoff\">Layoff</a></div><div><a href=\"/topics/california\">California</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd96577a802cbde4a630506234e8830541eede2035a5308d30d539d85fd52ba8","category":"Thai"}