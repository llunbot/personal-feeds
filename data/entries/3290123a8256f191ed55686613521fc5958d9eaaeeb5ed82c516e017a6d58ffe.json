{"title":"Anthropic ชนะคดีเบื้องต้น ที่ Universal Music ฟ้อง เรื่องนำเนื้อเพลงไปฝึก AI","link":"https://www.blognone.com/node/145484","date":1742984745000,"content":"<div><div><div><p>Anthropic ชนะคดีเบื้องต้นที่ศาลรัฐบาลกลางรัฐแคลิฟอร์เนีย หลังจากศาลปฏิเสธคำร้องจากกลุ่มค่ายเพลงนำโดย Universal Music Group ที่ฟ้อง Anthropic ว่าละเมิดลิขสิทธิ์ผลงาน โดยการนำเนื้อเพลงที่บริษัทถือลิขสิทธิ์ไปฝึกฝนปัญญาประดิษฐ์ เพื่อให้มีความสามารถในการแต่งเพลง</p>\n<p>ผู้พิพากษา Eumi Lee ให้เหตุผลที่ปฏิเสธคำฟ้องจากกลุ่มค่ายเพลง โดยบอกว่าเนื้อหาการฟ้องร้องนั้นกว้างเกินไป และไม่สามารถพิสูจน์ได้ว่าการกระทำของ Anthropic สร้างความเสียหายอย่างร้ายแรงอย่างไร</p>\n<p>Universal Music Group และอีกสองค่ายเพลงคือ Concord และ ABKCO ได้ฟ้อง Anthropic ในปี 2023 โดยบอกว่าบริษัทละเมิดลิขสิทธิ์นำเนื้อเพลงอย่างน้อย 500 เพลง ซึ่งรวมทั้งเพลงของ Beyoncé และ Rolling Stones ไปฝึกฝนปัญญาประดิษฐ์โดยไม่ได้รับอนุญาต ขณะที่ Anthropic รวมทั้งบริษัทปัญญาประดิษฐ์อื่นให้เหตุผลว่าการฝึกฝนนี้เป็นการใช้งานแบบยุติธรรม (Fair use) เพราะเป็นการเรียนรู้เพื่อนำไปพัฒนาสร้างผลงานใหม่</p>\n<p>กลุ่มค่ายเพลงชี้แจงว่ายังมั่นใจที่จะชนะคดีในแง่มุมอื่น ส่วน Anthropic บอกว่าพอใจกับคำตัดสินเบื้องต้นนี้</p>\n<p>ที่มา: <a href=\"https://www.reuters.com/legal/anthropic-wins-early-round-music-publishers-ai-copyright-case-2025-03-26/\">Reuters</a></p>\n<p><img src=\"https://www.blognone.com/sites/default/files/externals/d281f9f6111297d0dc1d411d177f7d9c.png\" alt=\"\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/lawsuits\">Lawsuits</a></div><div><a href=\"/topics/copyright-infringement\">Copyright Infringement</a></div><div><a href=\"/topics/universal-music\">Universal Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3290123a8256f191ed55686613521fc5958d9eaaeeb5ed82c516e017a6d58ffe","category":"Thai"}