{"title":"เผยสถิติการ \"ดู YouTube ทางทีวี\" รวมทั่วโลกสูงถึง 1 พันล้านชั่วโมงต่อวัน","link":"https://www.blognone.com/node/143592","date":1733935329000,"content":"<div><div><div><p>YouTube เปิดเผยสถิติและข้อมูลน่าสนใจ ของการดู YouTube ผ่านทีวี ซึ่งมีการสตรีมขึ้นจอใหญ่ในบ้านนี้มากกว่า 1 พันล้านชั่วโมงต่อวันทั่วโลก</p>\n<p>ประเภทคอนเทนต์ที่คนนิยมสตรีมขึ้นจอทีวีคือ กีฬาและรายการสำหรับเด็ก YouTube บอกว่าคอนเทนต์กีฬามีการดูผ่านช่องทางนี้เพิ่มขึ้น 30% ในปีที่ผ่านมา ซึ่งมีทั้งคลิป ไฮไลท์ บทสัมภาษณ์หลังการแข่งขัน YouTube ยังบอกว่าเตรียมออกฟีเจอร์ใหม่ในปีหน้า เพื่อรองรับการดูคอนเทนต์ประเภทกีฬานี้ด้วย</p>\n<p>อีกข้อมูลที่น่าสนใจคือการดูพอดคาสต์ทางทีวี ซึ่งมีจำนวนการดูมากกว่า 400 ล้านชั่วโมงต่อเดือน</p>\n<p>YouTube บอกว่าการดูผ่านทีวีที่เพิ่มขึ้น มีเหตุผลอธิบายได้สองอย่างคือ คอนเทนต์ที่อัปโหลดความละเอียด 4K มีจำนวนมากขึ้น 35% จากปีก่อน (ไม่รวม Shorts) ขณะเดียวกันครีเอเตอร์ก็สร้างรายได้ผ่านช่องทางทีวีมากขึ้น 30% ในปีที่ผ่านมา</p>\n<p>ที่มา: <a href=\"https://blog.youtube/news-and-events/2024-recap-of-youtube-on-tv/\">YouTube</a></p>\n<p><img alt=\"No Description\" src=\"https://www.blognone.com/sites/default/files/externals/bc23fb76dd9d7cf08766dac351397bc9.jpeg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d72caf64a3b13febf312531b9e014686f1881788cc83c1a1429bb24b1047ef3","category":"Thai"}