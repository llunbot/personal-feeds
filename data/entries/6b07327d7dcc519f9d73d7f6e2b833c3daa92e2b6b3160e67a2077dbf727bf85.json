{"title":"Microsoft เตรียมแสดงโฆษณาแนะนำแอปส่วนเมนู Start ใน Windows 11 กับผู้ใช้ทุกคน","link":"https://www.blognone.com/node/139394","date":1713967467000,"content":"<div><div><div><p>ไมโครซอฟท์ออกอัปเดตทางเลือก (Optional Update) สำหรับ Windows 11 ทั้งเวอร์ชัน 22H2 และ 23H2 ซึ่งออกมาก่อนจะเป็นอัปเดตทั่วไปในเดือนถัดมา โดยมีปรับปรุงการใช้งานหลายรายการ...</p>\n<p>...รวมทั้ง<a href=\"https://www.blognone.com/node/139209\">ของใหม่ที่เป็นประเด็น</a>ก่อนหน้านี้</p>\n<p>ไมโครซอฟท์ระบุของใหม่ที่เพิ่มมา ว่าได้เพิ่มส่วน Recommended ในเมนู Start เป็นการแนะนำแอปน่าสนใจจาก Microsoft Store เพื่อช่วยให้ผู้ใช้งานค้นพบแอปดีที่น่าสนใจ ซึ่งเป็นฟีเจอร์แสดงโฆษณาแอปนั่นเอง</p>\n<p>ทั้งนี้ผู้ใช้งานสามารถปิดการทำงานได้โดยไปที่ Settings &gt; Personalization &gt; Start และปิดส่วน Show recommendations</p>\n<p>ก่อนหน้านี้ไมโครซอฟท์พูดถึงฟีเจอร์แนะนำแอปตอนเป็นสถานะเบต้า ว่าเป็นการทดสอบเพื่อรวบรวมความคิดเห็นเท่านั้น อาจไม่ได้นำมาใช้งานจริง แต่เมื่อในอัปเดต Optional ฟีเจอร์นี้ถูกนำมาใส่แล้ว ก็เป็นที่ชัดเจนว่าไมโครซอฟท์ทดสอบกับรวมความเห็นแล้ว ว่าให้เลือกใส่ฟีเจอร์นี้มานั่นเอง</p>\n<p>ที่มา: <a href=\"https://www.windowscentral.com/software-apps/windows-11/microsoft-marches-forward-with-its-plan-to-put-more-ads-in-the-windows-11-start-menu\">Windows Central</a></p>\n<p><img src=\"https://www.blognone.com/sites/default/files/externals/f503e4649edc080dfe0e26c9bcd7bdb5.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/advertising\">Advertising</a></div><div><a href=\"/topics/microsoft-store\">Microsoft Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b07327d7dcc519f9d73d7f6e2b833c3daa92e2b6b3160e67a2077dbf727bf85","category":"Thai"}