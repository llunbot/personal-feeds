{"title":"Metacritic จัดอันดับ 10 เกมคะแนนน้อยที่สุดประจำปี 2023 เกม Gollum ได้อันดับ 1 ห่วยสุด","link":"https://www.blognone.com/node/137323","date":1703061788000,"content":"<div><div><div><p>Metacritic เว็บไซต์ที่รวบรวมคะแนนรีวิวจากหลายสำนัก จัดอันดับ 10 เกมที่มีคะแนนน้อยที่สุดประจำปี 2023 โดยเก็บสถิติระหว่างวันที่ 1 มกราคม 2023 ถึง 31 ธันวาคม 2023 (แต่ทาง Metacritic ปัดเศษนับถึงแค่ 18 ธันวาคม) โดยเกมที่ถูกจัดอันดับต้องมีรีวิวจากนักวิจารณ์มากกว่า 7 บทความ และหากเกมลงหลายแพลตฟอร์ม Metacritic จะนับจากแพลตฟอร์มที่ได้คะแนนต่ำที่สุด</p>\n<p><strong>10 อันดับเกมที่ได้คะแนนรีวิวน้อยที่สุดของ Metacritic ประจำปี 2023 มีดังนี้</strong></p>\n<ol>\n<li>The Lord of the Rings: Gollum คะแนนรีวิว 34/100</li>\n<li>Flashback 2 คะแนนรีวิว 35/100</li>\n<li>Greyhill Incident คะแนนรีวิว 38/100</li>\n<li>Quantum Error คะแนนรีวิว 40/100</li>\n<li>Testament: The Order of High-Human คะแนนรีวิว 41/100</li>\n<li>Crime Boss: Rockay City คะแนนรีวิว 43/100</li>\n<li>Hellboy: Web of Wyrd คะแนนรีวิว 47/100</li>\n<li>Gangs of Sherwood คะแนนรีวิว 48/100</li>\n<li>Loop8: Summer of Gods คะแนนรีวิว 49/100</li>\n<li>Gargoyles Remastered คะแนนรีวิว 49/100</li>\n</ol>\n<p>Metacritic กล่าวถึง The Lord of the Rings: Gollum รวม ๆ ว่าเป็นการดัดแปลงจากนิยาย The Lord of the Rings ที่แย่ที่สุดในประวัติศาสตร์ ตัวเกมเป็นแนวลอบเร้นที่พยายามที่จะนำเสนอเรื่องราวของ Gollum ที่เกิดขึ้นระหว่างเหตุการณ์ใน The Hobbit และ The Fellowship of the Ring</p>\n<p>นักวิจารณ์หลายเจ้าสังเกตว่าเกมเมอร์ต้องมีความรู้เกี่ยวกับหนังสือของโทลคีนมาก่อนเพื่อสนุกกับเกม แต่นั่นเป็นเพียงปัญหาเล็กน้อยของเกมนี้เท่านั้น เพราะคำว่าน่าเบื่อเป็นคำที่ผู้วิจารณ์ใช้ซ้ำแล้วซ้ำเล่าเพื่ออธิบายเกมนี้ ในขณะที่การควบคุมตัวละครยังพอโอเค แต่ข้อบกพร่องที่ใหญ่ที่สุดคืองานภาพของเกม หรืออาจเป็นบั๊คที่ทำให้เกมพังอย่างบ่อยครั้ง อย่างไรก็ตามเป็นเกมที่พูดได้เต็มปากว่ามันแย่มากจริง ๆ</p>\n<p><img alt=\"No Description\" src=\"https://www.blognone.com/sites/default/files/externals/3c3ee161ac81f4e52b1a060cf5e87a76.png\" /></p>\n<p>ส่วนเกม Skull Island: Rise of Kong ที่เป็นอีกหนึ่งเกมห่วยของปีนี้ไม่ติดอันดับเนื่องจากตัวเกมมีรีวิวจากนักวิจารณ์เพียง 5 รีวิวเท่านั้น มีคะแนนเฉลี่ยอยู่ที่ 23/100</p>\n<p>ที่มา - <a href=\"https://www.metacritic.com/pictures/worst-videogames-of-2023/1/\">Metacritic</a></p>\n</div></div></div><div><div>Topics: </div><div><div><a href=\"/topics/lord-rings\">The Lord of the Rings</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38a51ce68d08963c3b7a0c96bc07feb9d1eb034f6841b133cf9d5ab00f1adfd4","category":"Thai"}