{"title":"Instagram บอกเอง วิดีโอที่คนดูน้อย ไม่ได้รับความนิยม จะถูกลดความละเอียดเมื่อเวลาผ่านไป","link":"https://www.blognone.com/node/142796","date":1730078754000,"content":"<div><div><div><p>ผู้ใช้งาน Instagram อาจเคยสงสัยว่าทำไมวิดีโอที่เพิ่งอัปโหลดไม่นาน คุณภาพความละเอียดถึงไม่คมชัดนัก หรือบางกรณีวิดีโอที่โพสต์นานแล้วคุณภาพดูไม่ดีเท่าอดีต แต่บางคลิปของบางคนจึงดูคมชัดมาก</p>\n<p>Adam Mosseri หัวหน้าทีม Instagram ตอบคำถามนี้ในสตอรีของเขาว่า โดยทั่วไปแล้ว Instagram จะพยายามแสดงผลวิดีโอที่คุณภาพสูงสุดเท่าที่ทำได้ แต่ถ้าวิดีโอนั้นไม่มีการรับชมมาระยะหนึ่ง วิดีโอเหล่านี้จะถูกปรับลดคุณภาพลง ซึ่งหากมีคนกลับมาดูซ้ำเยอะ ๆ ก็จะเรนเดอร์ให้มีความละเอียดดีขึ้นอีกครั้ง</p>\n<p>Mosseri <a href=\"https://www.threads.net/@mosseri/post/DBmuQaIP-Q8\">ชี้แจงประเด็นนี้</a>เพิ่มใน Threads หลัง<a href=\"https://www.threads.net/@lindseygamble_/post/DBkEJmJvprg\">มีคนนำคำตอบนี้มารีโพสต์</a> บอกว่าการปรับปรุงนี้เกิดขึ้นระดับภาพรวม ไม่ได้เป็นที่ระดับผู้ใช้งานแต่ละคน วิดีโอที่ได้รับความนิยมจะได้ทรัพยากรประมวลผลสูงกว่า (ซีพียู สตอเรจ) เพื่อให้ได้ความละเอียดสูงสุด และเรื่องนี้ไม่ได้เป็นการปรับปรุงแบบเกณฑ์สูงต่ำ แต่มีสเกลของมันอยู่</p>\n<p>มีคำถามตามมาว่าแบบนี้ครีเอเตอร์ที่ฐานผู้ติดตามน้อยก็เสียเปรียบ เพราะวิดีโอน่าจะคุณภาพไม่ดีในทุกครั้ง Mosseri ก็<a href=\"https://www.threads.net/@mosseri/post/DBmv6HuPOp-\">ตอบว่า</a>คุณภาพวิดีโอไม่ใช่ปัจจัยเดียวที่คนเลือกให้ความสนใจวิดีโอนั้น เนื้อหาในวิดีโอเป็นสิ่งที่มีผลมากกว่า</p>\n<p>ที่มา: <a href=\"https://www.theverge.com/2024/10/27/24280968/instagram-video-quality-lower-for-less-popular-videos\">The Verge</a></p>\n<p><img src=\"https://www.blognone.com/sites/default/files/externals/1d8510f5fdec8b25e8eb5b9aa338c517.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/reels\">Reels</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"603627104f5509f23cd3d6ab2aee04ff34e8f12ab9745176f3f034f785535dfb","category":"Thai"}