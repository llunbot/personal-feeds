{"title":"ไมโครซอฟท์นำเกมพีซีมาขายบน Xbox App เกือบ 400 เกม ชวนนักพัฒนานำเกมเข้าระบบเพื่อขายเครื่องพกพา","link":"https://www.blognone.com/node/143607","date":1734000450000,"content":"<div><div><div><p>ไมโครซอฟท์อัพเกรดแอพ Xbox App บนพีซี โดยปรับดีไซน์หน้าโฮมใหม่ ที่ทดสอบกับกลุ่ม Insider มาก่อนแล้ว</p>\n<p>แต่การเปลี่ยนแปลงที่น่าสนใจคือ ไมโครซอฟท์ได้เจรจากับพาร์ทเนอร์ผู้พัฒนาเกมพีซีจำนวนมาก นำเกมพีซีเข้ามาขายในหน้าแอพ Xbox App อีกเกือบ 400 เกม มีทั้งเกมอินดี้สายตะวันตก เช่น Shovel Knight Treasure Trove, Jackbox Party Pack, The Invincible และเกมฝั่งญี่ปุ่นจากค่าย Kemco และ Kairosoft ด้วย โดยเกมเหล่านี้ประมาณ 100 เกมยังเป็นเกม Xbox Play Anywhere ที่ซื้อครั้งเดียวเล่นได้ทั้งบนพีซีและคอนโซล Xbox (ถ้ามีเครื่อง)</p>\n<p>ถึงแม้ที่ผ่านมา ไมโครซอฟท์ไม่ได้จริงจังกับการขายเกมดิจิทัลบนพีซีมากนัก แต่การนำเกมจำนวนมากมาขายบนพีซีในรอบนี้ ไมโครซอฟท์ให้เหตุผลว่าเป็นเพราะเครื่องเกมพีซีพกพากำลังมาแรง จึงเชิญชวนให้นักพัฒนาเกมพีซีนำเกมมาเข้าระบบเพื่อเปิดช่องทางขายใหม่ๆ ซึ่งไม่รู้ว่านี่คือสัญญาณการเตรียมตัว<a href=\"https://www.blognone.com/node/143102\">ทำ \"คอนโซลพกพา Xbox\" ของไมโครซอฟท์เอง</a>ด้วยหรือไม่</p>\n<p>ที่มา - <a href=\"https://developer.microsoft.com/en-us/games/articles/2024/12/updates-to-the-xbox-app/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/c01c462e5d202242668eb87f00bd4abf.jpeg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/handheld\">Handheld</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dec6557b199a9f608023936bf1ab37d3dc8d796ce3aa02a7e4718e77543c6186","category":"Thai"}