{"title":"OpenAI รับเงินลงทุนเป็นสถิติสูงสุด 40,000 ล้านดอลลาร์ มูลค่ากิจการเพิ่มเป็น 3 แสนล้านดอลลาร์","link":"https://www.blognone.com/node/145578","date":1743467300000,"content":"<div><div><div><p>OpenAI ประกาศอย่างเป็นทางการ เรื่องการรับเงินลงทุนรอบใหม่ 40,000 ล้านดอลลาร์ ที่มูลค่ากิจการ 300,000 ล้านดอลลาร์ ตามที่<a href=\"https://www.blognone.com/node/145527\">มีข่าว</a>ก่อนหน้านี้ ซึ่งเป็นการรับเงินลงทุนวงเงินสูงที่สุดนอกตลาดหุ้นที่เคยมีมา โดยสถิติสูงสุดก่อนหน้านี้คือ <a href=\"https://www.blognone.com/node/102932\">Ant Group ในปี 2018</a> ที่ 14,000 ล้านดอลลาร์</p>\n<p>นักลงทุนหลักในรอบคือกลุ่ม SoftBank ซึ่ง OpenAI บอกว่าบริษัทได้เข้ามาช่วยสนับสนุนการสร้างระบบ AI ที่เร่งการค้นพบใหม่ทางวิทยาศาสตร์ สร้างระบบการศึกษาแบบปรับสำหรับบุคคล ส่งเสริมความคิดสร้างสรรค์ให้มนุษย์ และส่งเสริมเป้าหมายหลักของ OpenAI คือการสร้าง AI ความสามารถรอบด้านที่เป็นประโยชน์กับมนุษยชาติ</p>\n<p>ตามรายงานก่อนหน้านี้ SoftBank ตกลงที่จะลงทุน 30,000 ล้านดอลลาร์ ที่เหลือมาจากนักลงทุนรายอื่น ซึ่งเงินลงทุนนี้มาพร้อม<a href=\"https://www.blognone.com/node/145546\">เงื่อนไขสำคัญ</a>ที่ไม่มีการยืนยันเป็นทางการคือ OpenAI ต้องแปลงสภาพบริษัทเป็น <a href=\"https://www.blognone.com/node/142206\">For-Profit</a> หรือบริษัทแสวงหากำไรเต็มรูปแบบให้ได้ภายในปีนี้</p>\n<p>มูลค่ากิจการที่ 3 แสนล้านดอลลาร์ ทำให้ OpenAI เป็นบริษัทนอกตลาดหุ้นที่มูลค่ากิจการเท่ากับ ByteDance ที่ 3 แสนล้านดอลลาร์เช่นกัน โดยมีบริษัทที่สูงกว่าแห่งเดียวคือ SpaceX (3.5 แสนล้านดอลลาร์)</p>\n<p>Sam Altman ซีอีโอ OpenAI <a href=\"https://x.com/sama/status/1906771292390666325\">โพสต์ข้อความใน X</a> ว่า ChatGPT เปิดตัวเมื่อ 26 เดือนที่แล้ว และเป็นหนึ่งในเหตุการณ์ที่เป็นกระแสที่สุดที่เขาเคยเจอ มีผู้ใช้งานเพิ่มขึ้น 1 ล้านคน ในเวลาเพียง 5 วัน แต่ปัจจุบัน ChatGPT เพิ่งมีผู้ใช้งานเพิ่มอีก 1 ล้านคน ภายใน 1 ชั่วโมงที่ผ่านมา ทั้งนี้ OpenAI บอกว่า ChatGPT มีผู้ใช้งานเป็นประจำทุกสัปดาห์เฉลี่ย 500 ล้านคน</p>\n<p>ที่มา: <a href=\"https://openai.com/index/march-funding-updates/\">OpenAI</a> และ <a href=\"https://www.cnbc.com/2025/03/31/openai-closes-40-billion-in-funding-the-largest-private-fundraise-in-history-softbank-chatgpt.html\">CNBC</a></p>\n<p><img src=\"https://www.blognone.com/sites/default/files/externals/8ecbd74cda29a130ab73cbb538c9dece.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/startup\">Startup</a></div><div><a href=\"/topics/investment\">Investment</a></div><div><a href=\"/topics/softbank\">SoftBank</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"338cbf500bab4178d95d9bc05440b779be241f9924b93a21bc30af264b604ad5","category":"Thai"}