{"title":"Boeing ยอมความคดีอาญากรณี 737 Max ตก จ่ายค่าปรับ 8,900 ล้านบาท ตั้งผู้ตรวจสอบความปลอดภัย","link":"https://www.blognone.com/node/140783","date":1720418513000,"content":"<div><div><div><p>Boeing ยอมความกับกระทรวงยุติธรรมสหรัฐฯ ในคดีบริษัทละเลยความปลอดภัย ปิดบังการใส่ซอฟต์แวร์ MCAS จาก FAA จนเครื่องบิน 737 Max ตกสองลำในปี 2018 และ 2019 โดยยอมจ่ายค่าปรับ 243.6 ล้านดอลลาร์หรือ 8,900 ล้านบาท</p>\n<p>ก่อนหน้านี้ Boeing เคยจ่ายค่าปรับมาแล้วถึง 2,500 ล้านดอลลาร์เมื่อปี 2021</p>\n<p>นอกจากการจ่ายค่าปรับแล้ว Boeing ยังต้องลงทุนสร้างระบบควบคุมภายในมูลค่า 455 ล้านดอลลาร์ พร้อมกับเปิดให้กระทรวงยุติธรรมสหรัฐฯ ส่งตัวแทนเข้าไปควบคุมการทำงานและตรวจสอบว่าปรับปรุงความปลอดภัยจนเป็นไปตามมาตรฐาน</p>\n<p>ข้อตกลงนี้บังคับให้ผู้บริหารต้องไปพบกับญาติผู้เสียชีวิต อย่างไรก็ตามญาติบางส่วนแสดงความไม่พอใจว่าข้อตกลงนี้เบาไปสำหรับบริษัท และเรียกร้องให้สั่งปรับถึง 25,000 ล้านดอลลาร์</p>\n<p>ที่มา - <a href=\"https://www.straitstimes.com/world/boeing-to-plead-guilty-in-us-probe-of-fatal-737-max-crashes-says-doj-official\">Strait Times</a></p>\n<p><img alt=\"No Description\" src=\"https://www.blognone.com/sites/default/files/externals/6e118c31031ebf3dd789cfa6a2cdfc99.jpg\" /></p>\n<p>ภาพเครื่อง <a href=\"https://commons.wikimedia.org/wiki/File:Lion_Air_Boeing_737-MAX8;_@CGK_2018_(31333957778).jpg\">Lion Air Flight 610 เมื่อวันที่ 16 กันยายน 2018</a></p>\n</div></div></div><div><div>Topics: </div><div><div><a href=\"/topics/boeing\">Boeing</a></div><div><a href=\"/topics/safety\">Safety</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29f9a00ba9847d1cefa4e69caf8ff9f04ae4d3db630c85d286ec10eca450779b","category":"Thai"}