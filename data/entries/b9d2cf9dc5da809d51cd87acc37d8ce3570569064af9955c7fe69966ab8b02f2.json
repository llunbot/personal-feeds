{"title":"Towa and the Guardians of the Sacred Tree เกมแนว Roguelike ธีมญี่ปุ่นของ Bandai Namco","link":"https://www.blognone.com/node/146842","date":1749274382000,"content":"<span>Towa and the Guardians of the Sacred Tree เกมแนว Roguelike ธีมญี่ปุ่นของ Bandai Namco</span>\n\n  <div>\n    <div>Body</div>\n              <div><p>Bandai Namco เปิดตัวเกม Towa and the Guardians of the Sacred Tree เกมแอคชั่นตระกูล roguelike ลักษณะเดียวกับเกม Hades แต่ใช้เซ็ตติ้งเป็นญี่ปุ่นแฟนตาซี งานภาพสไตล์อนิเม</p>\n<p>เนื้อเรื่องคือนางเอก Towa เป็นนักบวชของหมู่บ้าน Shinju Village ต้องร่วมกับพรรคพวก ต่อสู้กับฝ่ายปีศาจ Magatsu ที่ต้องการครองโลก เกมเพลย์น่าสนใจตรงที่ให้เราควบคุมตัวละครได้ครั้งละ 2 ตัว ตัวหนึ่งต้องถือดาบ Tsurugi อีกตัวถือคฑาเวทย์มนตร์ Kagura และตัวละครแต่ละชุดอยู่คนละไทม์ไลน์กัน ผู้เล่นจะเห็นสภาพของหมู่บ้านที่แตกต่างกันไปในแต่ละช่วงเวลา เกมยังมีระบบคราฟต์ของด้วย</p>\n<p>Towa and the Guardians of the Sacred Tree พัฒนาโดย Brownies Inc. สตูดิโอของ Shinichi Kameoka อดีตทีมงานเกมซีรีส์ Mana ของ Square Enix ผลงานก่อนหน้านี้ของสตูดิโอคือเกมซีรีส์ \tEgglia และ <a href=\"https://www.blognone.com/node/109349\">Doraemon Story of Seasons</a></p>\n<p>เกมมีกำหนดขาย 19 กันยายน 2025 บนเครื่อง PlayStation 5, Xbox Series X|S, Nintendo Switch, PC  Steam</p>\n<p>ที่มา - <a href=\"https://www.bandainamcoent.com/news/towa-and-the-guardians-of-the-sacred-tree-preorder-now-available\">Bandai Namco</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 07/06/2025 - 12:33</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9d2cf9dc5da809d51cd87acc37d8ce3570569064af9955c7fe69966ab8b02f2","category":"Thai"}