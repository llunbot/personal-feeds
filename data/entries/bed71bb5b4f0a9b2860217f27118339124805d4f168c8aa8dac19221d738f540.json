{"title":"ว่างๆ ค่อยตอบเหมือนคน OpenAI เปิดบริการ Flex Processing รอเครื่องว่างค่อยตอบ","link":"https://www.blognone.com/node/145963","date":1745215536000,"content":"<div><div><div><p>OpenAI เพิ่มโหมดการประมวลผลแบบ flex processing เป็นตัวเลือกตรงกลางระหว่างการเรียก API ตามปกติ และการสั่งงานแบบ batch processing ที่อาจจะต้องรอนานถึง 24 ชั่วโมง แถมยังใช้ API เหมือนการเรียก Chat Completions API และ Responses API ตามปกติ</p>\n<p>เมื่อเราเรียก flex processing จะสามารถกำหนดช่วงเวลารอคอยเพิ่มเติม หรือหากไม่กำหนดจะระบุไว้ที่ 10 นาที การเชื่อมต่อจะเชื่อมต่อรอการประมวลผลเสร็จ ทำให้การใช้งานจริงแก้โค้ดจากการเรียก API เดิมๆ เพียงเล็กน้อยเท่านั้น แต่หากทาง OpenAI ไม่มีเซิร์ฟเวอร์ว่างภายในเวลาที่กำหนดก็จะได้ <code>429 Resource Unavailable</code> มาแทน</p>\n<p>ข้อดีสำคัญของ flex processing คือราคาถูกลงครึ่งหนึ่ง เหมือน batch processing ทำให้งานหลายส่วนที่ไม่ต้องการการตอบสนองทันทีสามารถประหยัดไปได้ ตอนนี้ยังเปิดให้ใช้เฉพาะโมเดล  o3 และ o4-mini เท่านั้น</p>\n<p>ที่มา - <a href=\"https://platform.openai.com/docs/guides/flex-processing\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/de7ab653d1e781880a77761b3cc58c7c.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bed71bb5b4f0a9b2860217f27118339124805d4f168c8aa8dac19221d738f540","category":"Thai"}