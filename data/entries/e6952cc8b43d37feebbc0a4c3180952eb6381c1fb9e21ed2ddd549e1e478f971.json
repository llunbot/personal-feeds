{"title":"Roblox ประกาศนำเกมลง PS4 และ PS5 ในเดือนตุลาคมนี้","link":"https://www.blognone.com/node/135642","date":1694216390000,"content":"<div><div><div><p>Roblox ประกาศในงานสัมมนาของนักพัฒนา 2023 Roblox Developers Conference ว่าเกมจะมีให้เล่นบน PS4 และ PS5 ในเดือนตุลาคมนี้</p>\n<p>ปัจจุบัน Roblox มีเกมอยู่ใน Xbox, พีซี, Mac, iOS และ Android ในประกาศนี้ Roblox ยังบอกว่าเกมใน Meta Quest ที่ตอนนี้เป็นสถานะโอเพนเบต้า จะเข้าสู่สถานะทั่วไปภายในเดือนนี้ ส่วนเวอร์ชัน Xbox จะปรับปรุงแอปด้วยระบบแนะนำคอนเทนต์ และเพิ่มความถี่ในการอัพเดตมากขึ้น</p>\n<p>Roblox ไม่ได้ให้ข้อมูลโดยตรงแต่บอกว่าผู้เล่นบน PS4 และ PS5 จะเข้าถึงประสบการณ์ใน Roblox ที่ต่อเนื่อง จึงอาจหมายความว่าสามารถใช้ล็อกอินจากแพลตฟอร์มอื่นต่อได้เลยนั่นเอง</p>\n<p>ที่มา: <a href=\"https://blog.roblox.com/2023/09/rdc-2023-roblox-going-next/\">Roblox</a></p>\n<p><img alt=\"No Description\" src=\"https://www.blognone.com/sites/default/files/externals/0ad1f0c649ab2378b3f2d44c63e88c59.png\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/games\">Games</a></div><div><a href=\"/topics/ps4\">PS4</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6952cc8b43d37feebbc0a4c3180952eb6381c1fb9e21ed2ddd549e1e478f971","category":"Thai"}