{"title":"Qualcomm เปิดตัว Snapdragon 4s Gen 2 เน้นตลาดสมาร์ทโฟน 5G ราคาถูก","link":"https://www.blognone.com/node/141144","date":1722345979000,"content":"<div><div><div><p>Qualcomm เปิดตัวชิปรุ่นเล็ก Snapdragon 4s Gen 2 เน้นจับตลาดสมาร์ทโฟน 5G ราคาถูก เน้นเป้าหมายหลักคือประเทศอินเดีย รวมถึงประเทศกำลังพัฒนาอื่นๆ</p>\n<p>Qualcomm บอกว่าสมาร์ทโฟนระดับราคาไม่เกิน 100 ดอลลาร์ ยังถูกจำกัดการเชื่อมต่อที่ 4G/LTE ด้วยเหตุผลเรื่องราคาชิป การมาถึงของ Snapdragon 4s Gen 2 จะเปิดทางให้เกิดสมาร์ทโฟนราคาระดับนี้ แต่เปลี่ยนมาเชื่อมต่อผ่านเครือข่าย 5G ที่ส่งข้อมูลเร็วกว่ากันอย่างน้อย 7 เท่าได้</p>\n<p>สเปกของ Snapdragon 4s Gen 2 ใช้ซีพียู Kryo แปดคอร์ สูตร 2+6, กระบวนการผลิต 4nm, ระบบชาร์จเร็ว Quick Charge 4+, โมเด็ม 5G ความเร็วดาวน์โหลด 1 Gbps, รองรับ Wi-Fi 5</p>\n<p>พาร์ทเนอร์ที่ร่วมเปิดตัว Snapdragon 4s Gen 2 ตอนนี้ระบุชื่อแล้ว 1 รายคือ Xiaomi ซึ่งจะทยอยเปิดตัวสินค้าช่วงปลายปี 2024</p>\n<p>ที่มา - <a href=\"https://www.qualcomm.com/news/releases/2024/07/qualcomm-unveils-the-snapdragon-4s-gen-2-mobile-platform--making\">Qualcomm</a>, <a href=\"https://techcrunch.com/2024/07/30/qualcomm-launches-snapdragon-4s-gen-2-chip-to-bring-5g-to-the-masses/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/ac3c47f2f87d94747e9b1eb54a3e6e8e.jpeg\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/5g\">5G</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc1b81259b3e964dd7b28c751d629d41f2a6def678d9e5aecff6d8d3e42d0364","category":"Thai"}