{"title":"OpenPubkey SSH เปิดทางล็อกอิน Secure Shell ด้วยบัญชี Gmail","link":"https://www.blognone.com/node/137795","date":1705932505000,"content":"<div><div><div><p>BastionZero เปิดแนวทางใช้งาน <a href=\"https://www.blognone.com/node/136121\">OpenPubkey</a> เพิ่มเติมจากการใช้เซ็นไฟล์ มาสู่การล็อกอิน Secure Shell เปิดทางให้สามารถล็อกอิน Secure Shell โดยไม่ต้องฝังกุญแจสาธารณะเอาไว้ในเซิร์ฟเวอร์ซึ่งไม่มีวันหมดอายุและเสี่ยงต่อเหตุการณ์กุญแจรั่วไหล</p>\n<p>โครงการ OpenPubkey SSH แยกเป็นสองส่วน ส่วนแรกคือการสร้างใบรับรอง SSH ที่ฝัง PK Token ที่ได้จากการล็อกอินแบบ OpenID Connect เข้าไปด้วย ส่วนฝั่งเซิร์ฟเวอร์มีโปรแกรมตรวจสอบใบรับรองโดยอาศัย PK Token เช่นกัน</p>\n<p>OpenSSH นั้นรองรับการตรวจสอบใบรับรองโดยอาศัยผู้ออกใบรับรอง (certification authority - CA) อยู่แล้ว ที่ผ่านมาองค์กรขนาดใหญ่อาจจะอาศัยการตั้ง CA เพื่อออกใบรับรองอายุสั้นๆ ให้ผู้ใช้ไปขอใบรับรองมาใช้งานเป็นรอบๆ แต่ในกรณีนี้ OpenPubkey จะเปิดให้ผู้ใช้สร้างใบรับรองได้จากการล็อกอิน Gmail หรือ OpenID Connect อื่น โดยไม่ต้องดูแล CA เอง</p>\n<p>ที่มา - <a href=\"https://www.docker.com/blog/how-to-use-openpubkey-to-ssh-without-ssh-keys/\">Docker</a>, <a href=\"https://www.bastionzero.com/blog/announcing-openpubkey-ssh-the-first-open-source-use-case-for-openpubkey\">BastionZero</a></p>\n<p><img alt=\"alt=&quot;keys, key, lock, security, home, access, success, secure, house, estate, mortgage, business, door, open, unlock, metallic, silver, rent, sale, property, gold, opportunity, Free Images In PxHere&quot;\" src=\"https://www.blognone.com/sites/default/files/externals/c83edf4e1b9ca31ca1e8884dae9acb73.jpeg\" /></p>\n</div></div></div><div><div>Topics: </div><div><div><a href=\"/topics/openssh\">OpenSSH</a></div><div><a href=\"/topics/security\">Security</a></div><div><a href=\"/topics/cryptography\">Cryptography</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dabe8ae5e946d7a5dad22e99c9d0db9e977873dccd88864b8fd800c4d5b4675b","category":"Thai"}