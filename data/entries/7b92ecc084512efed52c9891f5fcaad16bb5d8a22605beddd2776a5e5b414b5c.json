{"title":"Panasonic ประกาศพัฒนา AI ที่เรียนรู้จากวิธีคิดของผู้ก่อตั้งบริษัท Konosuke Matsushita","link":"https://www.blognone.com/node/143399","date":1733046988000,"content":"<div><div><div><p>กลุ่มบริษัท Panasonic ประกาศนำปัญญาประดิษฐ์มาสร้างมนุษย์เสมือนที่จำลองจาก Konosuke Matsushita ผู้ก่อตั้งบริษัท โดยใช้บทความ เนื้อหาบรรยาย และเสียงที่บันทึกไว้กว่า 3,000 รายการ มาใช้เป็นข้อมูลฝึกฝนปัญญาประดิษฐ์นี้</p>\n<p>Matsushita ได้รับการยกย่องว่าเป็นหนึ่งในผู้เชี่ยวชาญด้านการจัดการของญี่ปุ่น โดยเขามีปรัชญาในการบริหารกิจการให้มีส่วนร่วมต่อสังคม Matsushita เสียชีวิตในปี 1989</p>\n<p>Panasonic บอกว่าที่ผ่านมาผู้บริหารระดับสูงของบริษัท ต่างได้รับคำแนะนำหรือการฝึกสอนจาก Matsushita โดยตรง แต่บุคลากรกลุ่มนี้มีจำนวนน้อยลงในบริษัท จึงตัดสินใจนำ AI มาช่วยในการส่งต่อแนวคิดและวิสัยทัศน์องค์กรสู่ผู้บริหารรุ่นถัดไป</p>\n<p>โครงการนี้ Panasonic พัฒนาร่วมกับ Matsuo Institute ของ University of Tokyo เป็นโมเดล AI ที่ได้สามารถคิดหรือพูดได้อย่างถอดแบบจากบุคคลนั้น บริษัทมีแผนพัฒนาเพื่อให้ AI นี้ช่วยในการตัดสินใจทางธุรกิจได้ด้วยในอนาคต</p>\n<p>ที่มา: <a href=\"https://www.japantimes.co.jp/business/2024/11/28/companies/panasonic-founder-ai-clone/\">Japan Times</a> และ <a href=\"https://news.panasonic.com/jp/press/jn241127-1\">Panasonic</a></p>\n<p><img alt=\"No Description\" src=\"https://www.blognone.com/sites/default/files/externals/9d91d1ba452975eaef72c1c26164e148.jpg\" /></p>\n</div></div></div><div><div>Topics: </div><div><div><a href=\"/topics/panasonic\">Panasonic</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b92ecc084512efed52c9891f5fcaad16bb5d8a22605beddd2776a5e5b414b5c","category":"Thai"}