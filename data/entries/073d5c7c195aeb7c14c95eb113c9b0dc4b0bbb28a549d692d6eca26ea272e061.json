{"title":"Mark Zuckerberg บอกไทยและเวียดนาม เป็นสองประเทศที่ทำธุรกิจผ่านแอปแชท สร้างรายได้โดดเด่น","link":"https://www.blognone.com/node/146241","date":1746337196000,"content":"<div><div><div><p>มีประเด็นเพิ่มเติมในการ<a href=\"https://www.blognone.com/node/146171\">แถลงผลประกอบการของ Meta</a> ไตรมาสล่าสุด ซีอีโอ Mark Zuckerberg ได้พูดถึงปัญญาประดิษฐ์ที่บริษัทพัฒนาในหลายรูปแบบ ว่าตอนนี้ AI เข้ามาเปลี่ยนหลายอย่างรอบตัว บริษัทจึงเพิ่มการลงทุนส่วนนี้มากขึ้น โดยเน้นไปที่ 5 หัวข้อที่มองเห็นโอกาสใหญ่ ซึ่งอาจไม่ได้สำเร็จไปทั้งหมดในแง่ผลตอบแทนการลงทุน แต่เชื่อว่าเป็นแนวทางที่เหมาะสม</p>\n<p>หัวข้อหนึ่งที่ Zuckerberg พูดถึง คือแอปแชททางธุรกิจ ซึ่งแนวโน้มตอนนี้หลายธุรกิจเข้ามาใช้งานผ่านระบบแชททั้ง Facebook Messenger, Instagram และ WhatsApp กันมากขึ้นเรื่อย ๆ โดยเขายกตัวอย่างประเทศไทยและเวียดนาม ซึ่งค่าแรงไม่สูง การทำธุรกิจผ่านแอปแชทจึงเกิดขึ้นมากจนมีรายได้ที่โดดเด่น ขณะที่ประเทศค่าแรงสูงการทำแบบนี้ยังไม่คุ้ม แต่เมื่อมี AI ก็จะแก้ปัญหานี้ได้ สิ่งที่จะเกิดจากนี้คือภาคธุรกิจนอกจากมีอีเมล บัญชีโซเชียล เว็บไซต์ ก็จะมีแชทบอต AI Agent ไว้ดูแลลูกค้าหรือปิดการขายเพิ่มเติม ซึ่ง Meta ก็พร้อมสร้างแพลตฟอร์มธุรกิจมารองรับนั่นเอง</p>\n<p>ส่วนโอกาสอื่นจาก AI ที่เขาพูดถึงได้แก่ ระบบโฆษณา ที่ใช้ AI ช่วยมากขึ้น, ระบบแนะนำคอนเทนต์ด้วย AI, บริการ Meta AI ที่จะเป็นแพลตฟอร์มขนาดใหญ่ตัวใหม่ และการพัฒนาอุปกรณ์ฮาร์ดแวร์ AI</p>\n<p>ที่มา: <a href=\"https://www.facebook.com/zuck/posts/pfbid02XeQMPx9ZSH7yVCrDnM5N3EQHMAZZv2rS4HkHwqk2K49eRANECUQqdL6H5yCBqgmfl\">Mark Zuckerberg</a></p>\n<p><img src=\"https://www.blognone.com/sites/default/files/externals/c2ed9f390373d24a174bfdf478d137d0.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/thailand\">Thailand</a></div><div><a href=\"/topics/vietnam\">Vietnam</a></div><div><a href=\"/topics/meta-ai\">Meta AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"073d5c7c195aeb7c14c95eb113c9b0dc4b0bbb28a549d692d6eca26ea272e061","category":"Thai"}