{"title":"Sony เตรียมเปิดจองกล้อง Sony Alpha 9 III ในไทย วันที่ 18 มกราคมนี้ ราคา 224,990 บาท","link":"https://www.blognone.com/node/137687","date":1705381103000,"content":"<div><div><div><p>Sony เปิดตัวกล้องฟูลเฟรมมิเรอร์เลสรุ่น <strong>Alpha 9 III</strong> (อ่านว่า อัลฟ่า ไนน์ มาร์ค ทรี) เป็นกล้องฟูลเฟรมระดับเรือธงในตระกูล Alpha 9  Series ที่โดดเด่นด้วยเซ็นเซอร์รับภาพแบบ Global Shutter Full-Frame Stacked CMOS ตัวแรกของโลก เปิดจองในไทยวันที่ 18 มกราคมนี้ ราคา 224,990 บาท เริ่มรับสินค้าตั้งแต่วันที่ 9 กุมภาพันธ์เป็นต้นไป</p>\n<p>สำหรับ Sony Alpha 9 III มีสเปคคร่าว ๆ ดังนี้</p>\n<ul>\n<li>เซ็นเซอร์ Global Shutter Full-Frame Stacked CMOS ความละเอียด 24.6 ล้านพิกเซล</li>\n<li>ถ่ายภาพต่อเนื่องด้วยความเร็วสูงสุด 120 ภาพต่อวินาที</li>\n<li>ระบบโฟกัส High-Density Focal Plane Phase Detection AF ครอบคลุมพื้นที่ในภาพถ่ายกว่า 95.6%</li>\n<li>ระบบ Real-time Recognition AF (Autofocus) ใช้ AI จดจำวัตถุที่หลากหลาย</li>\n<li>ระบบกันสั่นภายในตัวกล้อง 5 แกน 8.0</li>\n<li>ความเร็วชัตเตอร์สูงสุดที่ 1/80,000 วินาที (1/16,000 ระหว่างการถ่ายภาพต่อเนื่อง)</li>\n<li>ซิงค์แฟลช และถ่ายภาพด้วยความเร็วชัตเตอร์ทุกระดับสูงสุด 1/80,000 วินาที</li>\n<li>โหมด Release Lag ช่วยให้ผู้ใช้จัดลำดับความสำคัญหรือการแสดงผลในช่องมองภาพ/จอภาพ</li>\n<li>ฟังก์ชั่น Pre-Capture บันทึกช่วงเวลาก่อนที่จะกดชัตเตอร์ 1 วินาที</li>\n<li>ถ่ายภาพ JPEG ความละเอียดสูงได้ถึง 390 ภาพต่อการถ่ายภาพต่อเนื่อง 30 fps หนึ่งครั้ง</li>\n<li>ถ่ายวิดีโออัตราเฟรมสูง 4K 120p โดยไม่ต้องครอบตัด</li>\n<li>ถ่ายวิดีโอด้วยความละเอียดสูง 4K 60p พร้อมการ Oversampling ที่ 6K ได้</li>\n<li>รองรับการการสื่อสารแบบ 5GHz สำหรับการส่งข้อมูลผ่าน FTP</li>\n<li>ช่องใส่การ์ดแบบ CFexpress Type A, SD Card แบบ UHS-I และ UHS-II</li>\n</ul>\n<p><img alt=\"No Description\" src=\"https://www.blognone.com/sites/default/files/externals/90929901896b9786748770e7fe5b1967.png\" /></p>\n<p>นอกจากนี้ Sony ไทยจะวางขายเลนส์ G Master รุ่น FE 300mm F2.8 GM OSS (SEL300F28GM) ในเดือนกุมภาพันธ์ที่จะถึงนี้ด้วยในราคา 229,990 บาท พร้อมรับสิทธิ์แลกซื้อ Teleconverter Lens รุ่น SEL20TC หรือ SEL14TC ในราคา 9,990 บาท จากราคาปกติ 21,990 บาท</p>\n<p><img alt=\"No Description\" src=\"https://www.blognone.com/sites/default/files/externals/a145c7e958649aa7eb85e65b7c8a9276.jpg\" /><img alt=\"No Description\" src=\"https://www.blognone.com/sites/default/files/externals/93a0c89809493af514f0a5b7af87ca9e.jpg\" /></p>\n<p>ส่วน Sony Alpha 9 III ถ้าสั่งจองในช่วงเวลา 18 มกราคม ถึง 4 กุมภาพันธ์ 2024 รับฟรีทันที CFExpress Card รุ่น CEA-G80T มูลค่า 8,990 บาท จำนวน 1 ชิ้น และหากลงทะเบียน My Sony ระหว่างวันที่ 9 - 29 กุมภาพันธ์ รับโค้ดส่วนลด 2,000 บาท สำหรับซื้อสินค้าที่ร้าน Sony Store และ Sony Store Online</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/sony-alpha\">Sony Alpha</a></div><div><a href=\"/topics/sony\">Sony</a></div><div><a href=\"/topics/mirrorless\">Mirrorless</a></div><div><a href=\"/topics/fullframe\">Fullframe</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bf45dceeaee0fe82b1be922257e7159078d47c5dc1357e226c38d5344cd3436","category":"Thai"}