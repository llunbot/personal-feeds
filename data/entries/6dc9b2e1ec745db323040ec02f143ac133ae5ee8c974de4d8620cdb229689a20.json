{"title":"กรรมการมั่นคงไซเบอร์เปิดโครงการพัฒนาบุคลากรด้านความปลอดภัย 2,250 คน","link":"https://www.blognone.com/node/124791","date":1631773077000,"content":"<div><div><div><p>สำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช. ชื่อภาษาอังกฤษว่า National Cyber Security Agency - NCSA)  ประกาศเปิดโครงการเร่งรัดการพัฒนาบุคลากรด้านความมั่นคงปลอดภัยไซเบอร์ (Intensive Cybersecurity Capacity Building Program) เพื่อพัฒนาบุคลากรด้านความมั่นคงปลอดภัยไซเบอร์ 2,250 คนภายในปี 2022</p>\n<p>โครงการนี้มีการฝึกอบรมตั้งแต่ระดับพื้นฐานไปจนการอบรมสำหรับผู้บริหาร เป้าหมายของโครงการมีทั้งเจ้าหน้าที่ในหน่วยงานโครงสร้างพื้นฐาน, นักเรียนนักศึกษา, และประชาชนทั่วไป โดยมี 6 หลักสูตร ได้แก่ หลักสูตรระดับพื้นฐาน, หลักสูตรระดับผู้เชี่ยวชาญ, หลักสูตรระดับผู้เชี่ยวชาญ (เฉพาะด้าน), หลักสูตรระดับผู้เชี่ยวชาญ (ภาคปฏิบัติ), หลักสูตร OWASP Security, และหลักสูตรผู้บริหารระดับสูง</p>\n<p>NCSA เป็นหน่วยงานตามพ.ร.บ.ว่าด้วยการรักษาความมั่นคงปลอดภัยไซเบอร์ ที่<a href=\"https://www.blognone.com/node/108382\">ผ่านเป็นกฎหมายเมื่อปี 2019</a></p>\n<p>ที่มา - <a href=\"https://docs.google.com/document/d/1yLsZSzu52OwKhafHIRVRdvr5vEvs1cVi/edit?usp=sharing&amp;ouid=112588131901043974701&amp;rtpof=true&amp;sd=true\">จดหมายข่าว NCSA</a>, <a href=\"https://www.facebook.com/NCSA.Thailand/posts/219381990207262\">Facebook: NCSA Thailand</a></p>\n<p><img src=\"https://www.blognone.com/sites/default/files/externals/24319f1879aa3e3e8598f8d2946d80f5.jpg\" /></p>\n<p>ภาพโดย <a href=\"https://pixabay.com/th/photos/cyberspace-%e0%b8%82%e0%b9%89%e0%b8%ad%e0%b8%a1%e0%b8%b9%e0%b8%a5-%e0%b8%a5%e0%b8%a7%e0%b8%94-2784907/\">jarmoluk</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6dc9b2e1ec745db323040ec02f143ac133ae5ee8c974de4d8620cdb229689a20","category":"Thai"}