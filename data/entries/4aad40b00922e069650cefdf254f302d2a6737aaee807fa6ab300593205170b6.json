{"title":"ซีอีโอ Discord ประกาศลงจากตำแหน่ง ได้อดีตผู้บริหาร Activision Blizzard มารับตำแหน่งต่อ","link":"https://www.blognone.com/node/146015","date":1745454842000,"content":"<div><div><div><p>Discord ประกาศว่า Jason Citron ซีอีโอและผู้ร่วมก่อตั้ง Discord ประกาศลงจากตำแหน่งซีอีโอ โดยยังมีตำแหน่งในบอร์ดบริษัท และเป็นที่ปรึกษาในการส่งต่องานให้ซีอีโอคนใหม่ มีผลตั้งแต่ 28 เมษายน 2025 เป็นต้นไป ส่วนผู้ร่วมก่อตั้งอีกคน Stanislav Vishnevskiy ยังคงอยู่ในตำแหน่งซีทีโอ</p>\n<p>ซีอีโอคนใหม่ของ Discord คือ Humam Sakhnini อดีตรองประธาน Activision Blizzard โดยมีประสบการณ์เป็นอดีตประธานของ King Digital ซึ่งปัจจุบันเป็นบริษัทลูกของ Activision โดยเขารับตำแหน่งใน King Digital ต่อจากซีอีโอผู้ก่อตั้ง จึงมีประสบการณ์ในการรับไม้ต่อ</p>\n<p>Citron ให้สัมภาษณ์กับ <a href=\"https://venturebeat.com/games/why-discord-founder-jason-citron-is-stepping-down-from-ceo-job-exclusive-interview/\">VentureBeat</a> บอกว่า Discord เติบโตและมีฐานะการเงินแข็งแกร่ง EBITDA เป็นบวกติดต่อกันมาห้าปีแล้ว ด้วยแพลตฟอร์มที่แข็งแกร่งในชุมชนคนเล่นเกม การได้ Sakhnini จากธุรกิจเกมจึงสามารถส่งเสริมประสบการณ์ให้ชุมชนผู้ใช้งานได้ดี</p>\n<p>สุดท้าย Citron บอกว่าสิ่งที่จะเขาจะเริ่มทำหลังเว้นจากตำแหน่งซีอีโอคือการเคลียร์เกมได้แก่ Final Fantasy VII Rebirth, Blue Prince, Baldur’s Gate III</p>\n<p>ที่มา: <a href=\"https://discord.com/blog/discord-appoints-new-ceo-humam-sakhnini\">Discord</a></p>\n<p><img alt=\"No Description\" src=\"https://www.blognone.com/sites/default/files/externals/d855a1f1c4319cabb0b8afb526dfa5c1.png\" /></p>\n</div></div></div><div><div>Topics: </div><div><div><a href=\"/topics/discord\">Discord</a></div><div><a href=\"/topics/ceo\">CEO</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4aad40b00922e069650cefdf254f302d2a6737aaee807fa6ab300593205170b6","category":"Thai"}