{"title":"Prince of Persia: The Lost Crown ลงสมาร์ทโฟนแล้วทั้ง iOS และ Android","link":"https://www.blognone.com/node/145880","date":1744802066000,"content":"<div><div><div><p>Ubisoft ประกาศนำเกม Prince of Persia: The Lost Crown ลงสมาร์ทโฟนทั้ง <a href=\"https://apps.apple.com/th/app/prince-of-persia-lost-crown/id6504011865\">iOS</a> และ <a href=\"https://play.google.com/store/apps/details?id=com.ubisoft.princeofpersia.thelostcrown.mobile.action.adventure.platform&amp;hl=th\">Android</a> สามารถดาวน์โหลดได้แล้วตั้งแต่วันนี้ เกมให้เล่นฟรีในช่วงต้น จากนั้นต้องจ่ายเงินซื้อ In-App เพื่อเล่นเกมเต็ม ราคาในช่วงเปิดตัวอยู่ที่ 329 บาท จนถึงวันที่ 5 พฤษภาคม ก่อนจะปรับเป็นราคา 499 บาท</p>\n<p>Prince of Persia: The Lost Crown สามารถเล่นได้โดยไม่ต้องเชื่อมต่ออินเทอร์เน็ตขณะเล่น การควบคุมยังสามารถเลือกได้ทั้งผ่านหน้าจอสัมผัส หรือต่อจอยภายนอก เฟรมเรตสูงสุด 60 fps ตามสเป็กของอุปกรณ์</p>\n<p>เกม Prince of Persia: The Lost Crown <a href=\"https://www.blognone.com/node/137494\">ออกมาครั้งแรก</a>ตั้งแต่ต้นปี 2024 ในพีซี, PS4, PS5, Xbox One, Xbox Series X/S, Nintendo Switch จากนั้นมี<a href=\"https://www.blognone.com/node/143450\">เวอร์ชัน macOS</a> ออกตามมา เกมเป็นมุมมองด้านข้าง กราฟิก 2.5D ได้<a href=\"https://www.blognone.com/node/137638\">คะแนนรีวิวจากสื่อ</a>ในระดับที่สูง</p>\n<p>ที่มา: <a href=\"https://news.ubisoft.com/en-us/article/17MiF0RFpOF7TUiyHVS2z4\">Ubisoft</a></p>\n<p><img src=\"https://www.blognone.com/sites/default/files/externals/2bd8c95918d1d0ac1f193e9bfcc7d7f4.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/prince-of-persia\">Prince of Persia</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8864856e76294a924b5fdc77f6b96aff5f7514db95454f6035bb7ee3e048d6f6","category":"Thai"}