{"title":"Unreal Engine ออกเวอร์ชัน 5.6 ผนวกเครื่องมือสร้างมนุษย์ MetaHuman เข้ามาในเอนจิน","link":"https://www.blognone.com/node/146776","date":1749009529000,"content":"<span>Unreal Engine ออกเวอร์ชัน 5.6 ผนวกเครื่องมือสร้างมนุษย์ MetaHuman เข้ามาในเอนจิน</span>\n\n  <div>\n    <div>Body</div>\n              <div><p>เมื่อคืนนี้ Epic Games ออก Unreal Engine 5.6 ในงาน State of Unreal 2025 มีของใหม่ที่สำคัญคือ</p>\n<ul>\n<li>ปรับปรุงประสิทธิภาพเอนจินหลายจุด เพื่อรองรับเกมโอเพนเวิลด์ขนาดใหญ่ รันที่เฟรมเรต 60 FPS คงที่ บนฮาร์ดแวร์คอนโซลยุคปัจจุบัน ดังที่โชว์กับ <a href=\"https://www.blognone.com/node/146765\">The Witcher 4 Tech Demo</a></li>\n<li>ปรับปรุงเครื่องมือด้านแอนิเมชัน เช่น Motion Trails กำหนดเส้นทางการเคลื่อนที่ของวัตถุหรือตัวละคร, Tween Tools และ Curve Editor กำหนดจังหวะของแอนิเมชันง่ายขึ้น</li>\n<li>ผนวกเอา <a href=\"https://www.blognone.com/node/121152\">MetaHuman Creator เครื่องมือสร้างมนุษย์</a> เข้ามาอยู่ในตัว Unreal Engine โดยตรง เพิ่มคลังฐานข้อมูลใบหน้าและรูปร่างของมนุษย์ที่สแกนเข้ามา เพิ่มการสแกนความเคลื่อนไหวของนักแสดงด้วยกล้องสมาร์ทโฟน และเปิดให้ใช้โมเดล MetaHuman กับเอนจินอื่น เช่น Unity หรือ Godot ได้ด้วย</li>\n</ul>\n<p>ที่มา - <a href=\"https://www.unrealengine.com/en-US/news/unreal-engine-5-6-is-now-available\">Unreal Engine</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 04/06/2025 - 10:58</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6be500265e42802cb49ee9637f887f04cadaa0ef86f98841a1061fa76bfcdab","category":"Thai"}