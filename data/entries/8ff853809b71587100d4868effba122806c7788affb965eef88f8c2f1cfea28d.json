{"title":"React เปิดตัว React Compiler ตัวช่วยปรับแต่งประสิทธิภาพโค้ดอัตโนมัติ","link":"https://www.blognone.com/node/139841","date":1716172152000,"content":"<div><div><div><p>Meta เปิดตัว <a href=\"https://react.dev/learn/react-compiler\">React Compiler</a> โครงการทดลองของ React ที่ช่วยปรับแต่งประสิทธิภาพของแอพให้ดีขึ้น ลดจำนวนคอมโพเนนต์จะถูกเรนเดอร์ใหม่ให้เหลือน้อยที่สุด เมื่อเกิดการเปลี่ยนสถานะขึ้นมา</p>\n<p>ชื่อของ React Compiler อาจชวนงงๆ อยู่บ้าง เพราะ React เขียนด้วย JavaScript ที่เป็นภาษาแบบ interpreter แต่จริงๆ แล้ว React Compiler ทำหน้าที่เข้ามาอ่านโค้ดของเราเพื่อช่วยปรับแต่งประสิทธิภาพของโค้ดให้อัตโนมัติ ช่วยทำงานด้านแคช (memoization) ที่ก่อนหน้านี้โปรแกรมเมอร์ต้องทำเอง เช่น useMemo, useCallback, React.memo</p>\n<p>Joe Savona วิศวกรของ Meta ที่พัฒนาโครงการนี้ เปรียบเทียบการทำงานของ React Compiler ว่าเหมือนกับ TypeScript หรือเป็นเอนจิน JavaScript อย่าง V8 ที่มีคอมไพเลอร์ลักษณะแบบเดียวกัน มาช่วยปรับปรุงประสิทธิภาพของโค้ดอีกที</p>\n<p>Meta เริ่มนำ React Compiler มาใช้งานกับแอพของตัวเองแล้วคือ หน้าเว็บ Instagram.com และ Meta Quest Store ผลลัพธ์ที่ได้คือโค้ดทำงานเร็วขึ้น 2 เท่า การเรียกแอพครั้งแรกเร็วขึ้น 12% ซึ่งในสเกลผู้ใช้ระดับ Meta ถือว่าคุ้มค่ามาก</p>\n<p>ตัวซอร์สโค้ดเปิดเป็นโอเพนซอร์สบน <a href=\"https://github.com/facebook/react/tree/main/compiler\">GitHub</a></p>\n<p>ที่มา - <a href=\"https://react.dev/learn/react-compiler\">React</a>, <a href=\"https://thenewstack.io/meta-releases-open-source-react-compiler/\">The New Stack</a></p>\n<blockquote><p>React Compiler is open source!</p>\n<p>— React (@reactjs) <a href=\"https://twitter.com/reactjs/status/1790811417307656570?ref_src=twsrc%5Etfw\">May 15, 2024</a></p></blockquote>\n<p><img src=\"https://www.blognone.com/sites/default/files/externals/6d0a8d809a66aec9e2c078068ef8d49f.png\" /></p>\n</div></div></div><div><div>Topics: </div><div><div><a href=\"/topics/react\">React</a></div><div><a href=\"/topics/javascript\">JavaScript</a></div><div><a href=\"/topics/meta\">Meta</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ff853809b71587100d4868effba122806c7788affb965eef88f8c2f1cfea28d","category":"Thai"}