{"title":"โหมด Story Mission ของ Overwatch 2 จะขายในราคา 15 ดอลล่าร์","link":"https://www.blognone.com/node/134320","date":1686639125000,"content":"<div><div><div><p>ถึงแม้จะยกเลิก <a href=\"https://www.blognone.com/node/133864\">PvE mode</a> ออกไป แต่ <strong>Overwatch 2</strong> ก็ยังจะใส่เรื่องราวลงไปในโหมด Mission แทน หลังจากที่ปล่อยเทรลเลอร์ Invasion ไปในงาน Xbox Showcase ที่ผ่านมา ตอนนี้ก็มีข้อมูลเพิ่มเติมเกี่ยวกับโหมดใหม่ ๆ ที่เปิดตัวออกมาแล้วครับ</p>\n<p>ใน <strong>Overwatch 2: Invasion</strong> นั้นจะมี Co-op Mission ที่สามารถเล่นกับเพื่อน ๆ ได้ แบ่งเป็น 3 Mission ที่จะดำเนินเรื่องอยู่ใน Rio de Janeiro, Toronto และ Gothenburg โดยจะมีแผนที่ขนาดใหญ่ที่มีภารกิจที่ซับซ้อน และ มีเนื้อเรื่องระหว่างเล่น ผู้เล่นจะได้สู้กับกองทัพของ Null Sector ที่จะโจมตีจนกว่าผู้เล่นจะกำจัดมันได้หมด โดยจะมีศัตรูใหม่ ๆ ที่ไม่เคยเจอมาก่อนอย่าง Artillery และ Deadly Stalkers</p>\n<p><img alt=\"No Description\" src=\"https://www.blognone.com/sites/default/files/externals/a07df13aaf275436889dd7d0bba6ab22.jpg\" /></p>\n<p>โดย Overwatch 2: Invasion จะมีราคาอยู่ 15 ดอลล่าร์ ภายใน Bundle นี้จะประกอบไปด้วย</p>\n<ul>\n<li>Story Missions ที่เข้าเล่นได้อย่างถาวร</li>\n<li>1,000 Overwatch Coins (ได้เท่ากับ Premium Battle Pass ที่ต้องจ่าย 10 ดอลล่าร์)</li>\n<li>Skin ใหม่แกะกล่องของ Sojourn Legendary</li>\n<li>ได้ Sojourn เป็นตัวละครที่เล่นได้แบบถาวร ผ่านการเคลียร์ Story Mission Challenges</li>\n</ul>\n<p>นอกจากนี้ยังมี Ultimate Invasion Bundle ที่ขายในราคา 40 ดอลล่าร์ ที่จะได้รับของเพิ่มเติมจาก Bundle ปกติเข้ามาอีกอย่าง</p>\n<ul>\n<li>Null Sector Premium Battle Pass ร่วมด้วย 20 Battle Pass skips</li>\n<li>ได้รับ Overwatch Coin เพิ่มอีก 1000 Coins</li>\n<li>ชุด Legendary 2 ชุดของ Cassidy และ Kiriko</li>\n</ul>\n<p>Overwatch 2 เป็นเกมแบบ Free to play ที่เราจะได้รับบทเป็นฮีโร่ต่าง ๆ ภายในเกม ตัวเกมเป็นเกมที่เน้นการเล่นแบบ Multiplayer โดยมีรายได้ส่วนใหญ่มาจากของตกแต่งของตัวละครต่าง ๆ</p>\n<p>ที่มา - <a href=\"https://kotaku.com/overwatch-2-pve-story-mission-invasion-blizzard-dlc-1850532316\">Kotaku</a></p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71881d63173779aa37d00094708602ba9197843a17b71977cfb26e9a5feeeca4","category":"Thai"}