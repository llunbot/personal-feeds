{"title":"บริษัทระดับโลกถูกแฮกเป็นวงกว้าง จากช่องโหว่ SQL Injection ในโปรแกรม MOVEit Transfer","link":"https://www.blognone.com/node/134201","date":1686072927000,"content":"<div><div><div><p><a href=\"https://www.mandiant.com/resources/blog/zero-day-moveit-data-theft\">Mandiant รายงานถึงกลุ่มแฮกเกอร์รัสเซียที่ชื่อว่า Clop</a> กำลังเจาะช่องโหว่ซอฟต์แวร์ MOVEit Transfer โปรแกรมจัดการไฟล์สำหรับองค์กร มีหมายเลขประจำช่องโหว่เป็น  CVE-2023-34362 ผลสุดท้ายทำให้แฮกเกอร์สามารถวางไฟล์ web shell ลงในเครื่องของเหยื่อได้</p>\n<p>เนื่องจาก MOVEit เป็นซอฟต์แวร์จัดการไฟล์อยู่แล้ว แฮกเกอร์จึงสามารถขโมยไฟล์ทั้งหมดออกไปได้จากระบบ ส่งผลให้เกิดเหตุการณ์ข้อมูลรั่วไหลครั้งใหญ่จากองค์กรต่างๆ ตอนนี้บริษัทที่ถูกโจมตีแล้ว เช่น สำนักข่าว BBC, Boots, British Airways, รัฐบาลจัดหวัด Nova Scotia ในแคนาดา Kevin Beaumont นักวิจัยความปลอดภัย<a href=\"https://twitter.com/GossiTheDog/status/1665618882957127681\">ระบุว่าเขาพบว่าคนร้ายเจาะองค์กรได้มากกว่าสิบราย มีทั้งองค์กรรัฐบาลสหรัฐฯ และธนาคาร</a></p>\n<p>จากการสำรวจพบว่ามีซอฟต์แวร์ MOVEit รันโดยเปิดให้เข้าถึงจากอินเทอร์เน็ตเพียง 2,510 ชุดทั่วโลกเท่านั้น นับว่าไม่เยอะมาก แต่องค์กรที่ใช้ซอฟต์แวร์นี้ก็มักเป็นองค์กรขนาดใหญ่ และการใช้งานซอฟต์แวร์ก็มักใช้เพื่อเก็บข้อมูลสำคัญ</p>\n<p>บริษัท <a href=\"https://www.progress.com/security/moveit-transfer-and-moveit-cloud-vulnerability\">Progress ผู้พัฒนา MOVEit ออกแพตช์หลักได้รับแจ้งหนึ่งวัน</a> แต่เมื่อมีรายงานข้อมูลรั่วไหลเป็นวงกว้าง ก็ปรับภาษาคำเตือนใหม่ว่าลูกค้าควรอัพเดตแพตช์อย่างเร่งด่วนที่สุด</p>\n<p>ที่มา - <a href=\"https://arstechnica.com/information-technology/2023/06/mass-exploitation-of-critical-moveit-flaw-is-ransacking-orgs-big-and-small/\">ArsTechnica</a></p>\n<p><img alt=\"No Description\" src=\"https://www.blognone.com/sites/default/files/externals/a9b1af7b6256c99b9802c004a95ff423.jpg\" /></p>\n</div></div></div><div><div>Topics: </div><div><div><a href=\"/topics/hacking\">Hacking</a></div><div><a href=\"/topics/security\">Security</a></div><div><a href=\"/topics/data-breach\">Data Breach</a></div><div><a href=\"/topics/mandiant\">Mandiant</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ddb84645f08d5e5daa6e09948aa2911a45cd9000a1b45fd62f83606b6a6503c","category":"Thai"}