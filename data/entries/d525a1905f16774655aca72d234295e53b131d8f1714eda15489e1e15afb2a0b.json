{"title":"PlayStation Portal วางขายวันที่ 15 พ.ย. นี้ (ยังไม่มีไทย) ราคา 199.99 ดอลลาร์","link":"https://www.blognone.com/node/135542","date":1693544151000,"content":"<div><div><div><p>PlayStation Portal เครื่องเกมสตีมมิ่งจาก PlayStation ที่<a href=\"https://www.blognone.com/node/135410\">เปิดตัวอย่างเป็นทางการไปเมื่อสัปดาห์ก่อน</a> เตรียมวางจำหน่ายในวันที่ 15 พฤศจิกายนนี้ ในราคา 199.99 ดอลลาร์สหรัฐ (คิดเป็นเงินไทยราคาประมาณ 7,000 บาท) โดยยังไม่เปิดเผยราคาไทยอย่างเป็นทางการ ซึ่งเปิดให้สั่งจองแล้ววันนี้ในบางประเทศเท่านั้น (ยังไม่มีไทย)</p>\n<p><img alt=\"No Description\" src=\"https://www.blognone.com/sites/default/files/externals/489e7a64088a7582eec017499655feb2.png\" /></p>\n<p>PlayStation Portal มีหน้าจอขนาด 8 นิ้ว แบบ LCD ความละเอียด 1080p 60fps, ช่องเสียบหูฟัง 3.5mm, ตัวจอทัชสกรีนสามารถแตะที่มุมจอเพื่อเปิดทัชแพดเสมือน ใช้แทนทัชแพดจริงของจอย DualSense ได้</p>\n<p>ตัวเครื่องเป็น Remote Player ใช้เล่นเกมจาก PS5 ที่อยู่ในบ้าน สตรีมผ่าน Wi-Fi เท่านั้น เกมต้องประมวลผลจากเครื่อง PS5 ไม่รองรับเกมที่สตรีมจากคลาวด์ PlayStation Plus Premium และไม่รองรับเกมที่เป็น PS VR2</p>\n<p>ที่มา - <a href=\"https://blog.playstation.com/2023/08/23/playstations-first-remote-play-dedicated-device-playstation-portal-remote-player-to-launch-later-this-year-at-199-99/\">PlayStation Blog</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d525a1905f16774655aca72d234295e53b131d8f1714eda15489e1e15afb2a0b","category":"Thai"}