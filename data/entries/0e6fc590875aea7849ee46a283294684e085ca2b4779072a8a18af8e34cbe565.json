{"title":"OpenAI แต่งตั้ง Sarah Friar อดีตซีอีโอ Nextdoor เป็นซีเอฟโอคนใหม่","link":"https://www.blognone.com/node/140290","date":1718066455000,"content":"<div><div><div><p>OpenAI ประกาศแต่งตั้งผู้บริหารระดับสูงเพิ่มเติม 2 ตำแหน่ง โดยบอกว่าเพื่อรองรับการเติบโตของบริษัท ทั้งการเป็นองค์กรที่มีงานวิจัยด้าน AI และเพื่อสร้าง AI ที่ปลอดภัยสำหรับทุกคน</p>\n<p>คนแรกคือ Sarah Friar ในตำแหน่งซีเอฟโอ หรือหัวหน้าเจ้าหน้าที่บริหารการเงิน รับผิดชอบการลงทุนในงานวิจัยต่าง ๆ เพื่อรองรับความต้องการของลูกค้า โดยอดีต Friar เป็นซีอีโอที่แพลตฟอร์มโซเชียล Nextdoor และเป็นซีเอฟโอที่ Square ส่วนปัจจุบัน Friar ยังมีตำแหน่งประธานร่วมที่ Stanford Digital Economy Lab และกรรมการบอร์ดของ Walmart กับ Consensys</p>\n<p>ผู้บริหารอีกคนที่แต่งตั้งคือ Kevin Weil ในตำแหน่งหัวหน้าเจ้าหน้าที่บริหารฝ่ายผลิตภัณฑ์ (Chief Product Officer) ดูแลด้านการนำงานวิจัยมาพัฒนาเป็นผลิตภัณฑ์และบริการ สำหรับลูกค้า นักพัฒนา และองค์กรธุรกิจ ตำแหน่งล่าสุดของ Weil คือประธานฝ่ายผลิตภัณฑ์ที่ Planet Labs ส่วนตำแหน่งในอดีตมีทั้ง ผู้ร่วมก่อตั้ง<a href=\"https://www.blognone.com/node/110404\">เงิน Libra ของ Facebook</a>, รองประธานฝ่ายผลิตภัณฑ์ที่ Instagram, รองประธานอาวุโสฝ่ายผลิตภัณฑ์ที่ Twitter</p>\n<p>ที่มา: <a href=\"https://openai.com/index/openai-welcomes-cfo-cpo/\">OpenAI</a> ภาพ <a href=\"https://x.com/thefriley/status/1749474266083684608\">Sarah Friar</a></p>\n<p><img alt=\"No Description\" src=\"https://www.blognone.com/sites/default/files/externals/9743cbb7b421f721c49545fc07685d90.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e6fc590875aea7849ee46a283294684e085ca2b4779072a8a18af8e34cbe565","category":"Thai"}