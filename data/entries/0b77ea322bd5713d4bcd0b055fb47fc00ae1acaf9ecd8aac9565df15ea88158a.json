{"title":"ชิปหาย (ไป) Phil Spencer บอสใหญ่ Xbox ระบุ ปัญหาซัพพลายเชนไม่จบง่ายๆ อาจลากยาวถึงปี 2022","link":"https://www.blognone.com/node/125046","date":1633084832000,"content":"<div><div><div><p>ปัญหาชิปขาดแคลน และซัพพลายเชนที่ติดขัด เป็นอีกปัญหาที่วงการอิเล็กทรอนิกส์แทบจะทุกแขนง ทั้ง<a href=\"https://www.blognone.com/node/124568\">รถยนต์</a> <a href=\"https://www.blognone.com/node/122695\">ทีวี</a> ไปจนถึง<a href=\"https://www.blognone.com/node/122345\">เครื่องซักผ้าและเครื่องปิ้งขนมปัง</a> โดยบริษัทผู้ผลิตชิปชั้นนำอย่าง [TSMC]((https://www.blognone.com/node/122198) มองว่าปัญหานี้อาจลากยาวไปจนถึง ปี 2023] และวันนี้ฝั่งบอสใหญ่ของ Xbox อย่าง Phil Spencer ก็ออกมาให้ความเห็นคล้ายคลึงกัน</p>\n<p>Phil Spencer ให้สัมภาษณ์กับเว็บไซต์ <a href=\"https://www.thewrap.com/gaming-leaders-strauss-zelnick-of-take-two-xboxs-phil-spencer-join-thegrill-2021/\">The Wrap</a> ระบุว่าปัญหาซัพพลายเชนรอบนี้ไม่ใช่แค่ปัญหาชิปขาดเแคลนเพียงอย่างเดียว แต่การหาชิ้นส่วนมาผลิตเครื่องคอนโซลและขนส่งไปยังประเทศที่มีความต้องการเครื่อง มีจุดติดขัดอยู่หลายจุด และจุดติดขัดนี้น่าจะอยู่กับเราไปอีกนานหลายเดือน ลากยาวไปจนจบปีปฏิทินนี้ และอาจยาวไปจนถึงปีหน้า</p>\n<p><img src=\"https://www.blognone.com/sites/default/files/externals/940b4769039895561dd919f34db61a76.jpg\" /></p>\n<p>นอกจากปัญหาชิปขาดแคลนแล้ว ปัญหาซัพพลายเชนยังมีจุดอื่นๆ อีกด้วย เช่น<a href=\"https://www.theatlantic.com/technology/archive/2021/09/pandemic-supply-chain-nightmare-slow-shipping/620147/\">ปัญหาค่าขนส่งสินค้าทางเรือที่ต้นทุนพุ่งสูงขึ้นอย่างมากในช่วงหลัง</a></p>\n<p>ปัญหาด้านการผลิตที่เกิดขึ้นในหลายมุมโลกเช่นนี้ ผนวกกับดีมานด์ของชิปและอุปกรณ์อิเล็กทรอนิกส์พุ่งสูงจากการทำงานจากบ้านและความต้องการด้านความบันเทิงที่มากขึ้น น่าจะทำให้ปัญหานี้ต้องใช้ในการแก้ไขอีกยาวนาน โดยเฉพาะเมื่อมีการระบาดของโควิดสายพันธุ์เดลต้าที่ทำให้ตัวเลขผู้ติดเชื้อกลับมาเพิ่มสูงอีกครั้งในหลายประเทศที่เหมือนจะคุมการระบาดได้แล้ว</p>\n<p>ที่มา - <a href=\"https://www.extremetech.com/extreme/327742-xbox-head-phil-spencer-claims-supply-issues-will-continue-deep-into-2022\">ExtremeTech</a></p>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/xbox\">Xbox</a></div><div><a href=\"/topics/semiconductor\">Semiconductor</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b77ea322bd5713d4bcd0b055fb47fc00ae1acaf9ecd8aac9565df15ea88158a","category":"Thai"}