{"title":"Zoom รายงานผลประกอบการไตรมาส รายได้รวมโต 3% ลูกค้าองค์กรมี 1.9 แสนราย","link":"https://www.blognone.com/node/144894","date":1740444039000,"content":"<div><div><div><p>Zoom รายงานผลประกอบการของไตรมาสที่ 4 ตามปีการเงินบริษัท 2025 สิ้นสุดเดือนมกราคม มีรายได้รวม 1,184.1 ล้านดอลลาร์ เพิ่มขึ้น 3.3% เมื่อเทียบกับ<a href=\"https://www.blognone.com/node/138415\">ไตรมาสเดียวกันในปีก่อน</a> มีกำไรสุทธิตามบัญชี GAAP 367.9 ล้านดอลลาร์</p>\n<p>รายได้จากลูกค้าองค์กร (Enterprise) เพิ่มขึ้น 5.9% เป็น 706.8 ล้านดอลลาร์ ตามกลยุทธ์ที่บริษัทจะเน้นลูกค้าองค์กรมากขึ้น ส่วนรายได้จากลูกค้าช่องทางออนไลน์ลดลง 0.4% เป็น 477.3 ล้านดอลลาร์</p>\n<p>จำนวนลูกค้ารายใหญ่ที่สร้างรายได้มากกว่า 100,000 ดอลลาร์ต่อปีมีจำนวนเพิ่มขึ้น 7.3% เป็น 4,088 ราย จากจำนวนลูกค้าองค์กร 192,600 ราย อัตราการสูญเสียลูกค้าเฉพาะกลุ่มออนไลน์ (Churn Rate) อยู่ที่ 2.8% ต่อเดือน</p>\n<p>Eric S. Yuan ซีอีโอและผู้ก่อตั้ง Zoom กล่าวว่า <a href=\"https://www.blognone.com/node/142494\">Zoom AI Companion</a> เป็นสิ่งสำคัญที่ส่งผลต่อการเติบโตของบริษัทในปีที่ผ่านมา เพื่อให้บริการต่าง ๆ ของ Zoom นำหน้าด้วย AI รองรับการทำงานของลูกค้าในทุกความเป็นไปได้</p>\n<p>ที่มา: <a href=\"https://investors.zoom.us/news-releases/news-release-details/zoom-communications-reports-fourth-quarter-and-fiscal-year-2025\">Zoom</a></p>\n<p><img alt=\"No Description\" src=\"https://www.blognone.com/sites/default/files/externals/eb4a391f333ae52d18a15470961b2738.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc306bb33d723882b4f55ef7ff11d3637e4f8787e415c31b4b694876b9023d27","category":"Thai"}