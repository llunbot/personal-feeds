{"title":"Microsoft Designer ออกจากสถานะพรีวิว มีแอป iOS, Android ให้ใช้งานแล้ว","link":"https://www.blognone.com/node/140931","date":1721260375000,"content":"<div><div><div><p>ไมโครซอฟท์ประกาศว่า <a href=\"https://www.blognone.com/node/130905\">Microsoft Designer</a> เครื่องมือสร้างรูปภาพจาก AI ด้วย Prompt ตอนนี้ออกจากสถานะพรีวิว และเปิดให้ใช้งานสำหรับผู้ใช้งานบัญชี Microsoft Account ทุกคนแล้ว ซึ่งสามารถใช้งานได้ทั้ง<a href=\"https://www.blognone.com/node/133652\">ผ่านเว็บ</a>, แอป Windows และ<a href=\"https://designer.microsoft.com/install\">แอปสมาร์ทโฟนทั้ง iOS, Android</a></p>\n<p>ความสามารถของ Designer ยังขยายไปใช้งานได้ผ่านแอปอื่นของไมโครซอฟท์ โดย Copilot ใน PowerPoint รองรับการช่วยออกแบบผ่าน Designer ได้ และจะรองรับ Word เร็ว ๆ นี้</p>\n<p>ฟีเจอร์ใหม่ที่เพิ่มเติมของ Designer ได้แก่ การ Prompt เรียกเทมเพลตเพื่อช่วยการออกแบบ, สร้างสติกเกอร์คัสตอม, สร้างบัตรอวยพร, แปลงภาพถ่ายให้เป็นภาพวาดในสไตล์ที่ต้องการ, ใส่กรอบให้รูปภาพ, เปลี่ยนฉากหลังในภาพ เป็นต้น</p>\n<p>ที่มา: <a href=\"https://www.microsoft.com/en-us/microsoft-365/blog/2024/07/17/new-ways-to-get-creative-with-microsoft-designer-powered-by-ai/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/6e2b380910264897bfa00444ff8cde14.jpeg\" /></p>\n<p>แอปบน Windows</p>\n<p><img alt=\"No Description\" src=\"https://www.blognone.com/sites/default/files/externals/dae5c95794972f1f2fba6400afaa737a.jpeg\" /></p>\n<p>ฟีเจอร์แปลงภาพถ่ายให้เป็นภาพวาดสไตล์ที่ต้องการ</p>\n<p><img alt=\"No Description\" src=\"https://www.blognone.com/sites/default/files/externals/e5c9dbc7f8e595bcb5b594e8baff0a28.jpeg\" /></p>\n</div></div></div><div><div>Topics: </div><div><div><a href=\"/topics/microsoft-designer\">Microsoft Designer</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div><div><a href=\"/topics/mobile-app\">Mobile App</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b35119d32b79362d8c659846c55e8f7ebb9638215220d137193a46e04cb641a","category":"Thai"}