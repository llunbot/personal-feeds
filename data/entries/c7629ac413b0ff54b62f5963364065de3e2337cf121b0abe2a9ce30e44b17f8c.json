{"title":"Apple Maps สามารถแสดงข้อมูลโดยสารแบบเรียลไทม์ในโตเกียวได้แล้ว","link":"https://www.blognone.com/node/141295","date":1723032759000,"content":"<div><div><div><p>แอปเปิลประกาศเพิ่มคุณสมบัติแผนที่โดยสารแบบเรียลไทม์ (Real-Time Transit) ใน Apple Maps สำหรับพื้นที่โตเกียว ประเทศญี่ปุ่น รองรับข้อมูลรถไฟมากกว่า 20 สาย รวมทั้งรถเมล์และรถราง</p>\n<p>คุณสมบัติแผนที่โดยสารแบบเรียลไทม์นี้ทำให้ผู้ใช้งาน Apple Maps ได้ข้อมูลกำหนดเวลาเดินทาง ทั้งเวลาออกเดินทาง และเวลาถึงที่หมายที่เป็นปัจจุบัน โดยเฉพาะหากเกิดเหตุการณ์ที่ทำให้เส้นทางขัดข้องหรือการเดินทางล่าช้า โดยแอปเปิลใช้ข้อมูลจากหน่วยงาน <a href=\"https://www.odpt.org/en/\">ODPT หรือ Open Data Public Transportation Council</a></p>\n<p>Apple Maps ที่รองรับข้อมูลโดยสารแบบเรียลไทม์สามารถใช้งานผ่าน Apple Maps ได้ทันที ไม่ต้องอัปเดตระบบปฏิบัติการเพิ่มเติม ปัจจุบันข้อมูลโดยสารเรียลไทม์ยังรองรับหลายพื้นที่ในเอเชีย เช่น ปักกิ่ง, กวางโจว, เซี่ยงไฮ้, เซินเจิ้น, ไต้หวัน, ฮ่องกง</p>\n<p>ที่มา: <a href=\"https://www.macrumors.com/2024/08/07/apple-maps-real-time-transit-info-tokyo/\">MacRumors</a> และ <a href=\"https://www.apple.com/jp/newsroom/2024/08/apple-maps-introduces-real-time-transit-information-in-tokyo/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/1f7a083df49f107dc85f0524f8b17c2b.jpeg\" /></p>\n</div></div></div><div><div>Topics: </div><div><div><a href=\"/topics/apple-maps\">Apple Maps</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7629ac413b0ff54b62f5963364065de3e2337cf121b0abe2a9ce30e44b17f8c","category":"Thai"}