{"title":"Steam for Linux รองรับเทคนิคอัพสเกลภาพ NVIDIA DLSS แล้ว","link":"https://www.blognone.com/node/126046","date":1638159104000,"content":"<div><div><div><p>Steam for Linux เริ่มรองรับเทคนิคการอัพสเกลภาพ DLSS สำหรับการ์ดจอฝั่ง NVIDIA แล้ว ผ่าน <a href=\"https://www.blognone.com/node/123811\">Proton เลเยอร์ซอฟต์แวร์สำหรับเล่นเกมวินโดวส์บนลินุกซ์</a></p>\n<p>ฟีเจอร์นี้เพิ่มเข้ามาใน Proton 6.3-8 เวอร์ชันใหม่ล่าสุด ผู้ใช้ยังต้องตั้งค่าเปิดการรองรับ DLSS ด้วยตัวเอง</p>\n<p>Proton เวอร์ชันนี้ยังรองรับเกมที่ต้องใช้ซอฟต์แวร์ต้านโกง BattlEye บางเกม และรองรับเกมใหม่ๆ ในช่วงนี้อย่าง Deathloop และ Mass Effect Legendary Edition ด้วย</p>\n<p>ส่วน Steam Deck นั้นใช้จีพียูของ AMD และใช้<a href=\"https://www.blognone.com/node/123840\">เทคนิคการอัพสเกลภาพ FidelityFX Super Resolution (FSR)</a> ซึ่งใช้งานได้บนลินุกซ์อยู่แล้ว และ Proton ก็รองรับมาตั้งแต่ช่วงเดือนมิถุนายนที่ผ่านมา</p>\n<p>ที่มา - <a href=\"https://www.phoronix.com/scan.php?page=news_item&amp;px=Proton-6.3-8-Released\">Phoronix</a>, <a href=\"https://www.tomshardware.com/news/steam-adds-linux-support-for-dlss\">Tom's Hardware</a></p>\n<p><img src=\"https://www.blognone.com/sites/default/files/externals/0f53e9f8c53472e8d72b9dacad46dba3.jpg\" /></p>\n<p>ภาพจาก <a href=\"https://blogs.nvidia.com/blog/2020/03/23/dlss-2-ai-gaming-directx-12-ultimate/\">NVIDIA</a></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/linux\">Linux</a></div><div><a href=\"/topics/nvidia\">NVIDIA</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0735f996b377bc7c5b386e540e81c9ecc030a42a921028ab2257bafa1650c43","category":"Thai"}