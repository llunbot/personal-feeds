{"title":"Gemini บนแอนดรอยด์เตรียมรองรับโหมด multi windows คุย 2 แชทพร้อมกัน","link":"https://www.blognone.com/node/140756","date":1720162916000,"content":"<div><div><div><p>มีการค้นพบฟีเจอร์ flag ของแอป Google บนแอนดรอยด์เวอร์ชันเบต้า 15.26.34 ที่เมื่อเลือกเปิด จะสามารถแสดงผล Gemini แบบ multi-windows และสามารถคุยได้ 2 แชทพร้อมกัน</p>\n<p>จากเดิมที่ป๊อปอัพ Gemini จะเด้งขึ้นมาเมื่อลากจากด้านล่างจอขึ้นไป แต่รอบนี้ผู้ใช้งานสามารถกดค้างและลากหน้าต่างป๊อปอัพ Gemini ขึ้นไปไว้ส่วนบนหน้าจอ เพื่อเปิดเป็นหน้าแชท Gemini บนแอป Google โดยที่ยังคงมีป๊อปอัพด้านล่างอยู่เหมือนเดิม โดยการคุยกับ Gemini ทั้ง 2 หน้าต่างจะไม่มีความเกี่ยวโยงกัน</p>\n<p>นอกจากนี้ยังมีการค้นพบ string <code></code> ที่บอกใบ้ว่า ฟีเจอร์นี้จะอยู่รองรับบนอุปกรณ์ Samsung ด้วย ซึ่งก็น่าจะทำมาสำหรับ Galaxy Z Flip 6 และ Fold 6 ที่จะเปิดตัววันที่ 10 กรกฎาคมนี้โดยเฉพาะ</p>\n<p>ที่มา: <a href=\"https://www.androidauthority.com/gemini-multi-window-mode-3456690/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/25bf0ffaaab31c4e3dfd95e886c7de6f.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb17436c1f98137735686cbdef7cd9d0a122750431d3fc3314ac8097a245e34d","category":"Thai"}