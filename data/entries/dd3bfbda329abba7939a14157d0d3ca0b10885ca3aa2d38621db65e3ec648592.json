{"title":"Apple ประกาศจัดงาน WWDC 2023 วันที่ 5-9 มิถุนายนนี้ กิจกรรมเกือบทั้งหมดเป็นแบบออนไลน์","link":"https://www.blognone.com/node/133213","date":1680129490000,"content":"<div><div><div><p>แอปเปิลประกาศจัดงาน WWDC 2023 งานสัมมนาสำหรับนักพัฒนาประจำปี ตั้งแต่วันที่ 5 มิถุนายน ถึง 9 มิถุนายน 2023 โดยเนื้อหางานส่วนใหญ่จัดในรูปแบบออนไลน์ เหมือนกับงาน WWDC ในช่วงหลายปีที่ผ่านมาซึ่งมีการระบาดของโควิด 19</p>\n<p>งาน WWDC 2023 ยังมีส่วนของการจัดงานในสถานที่หรือ In-Person ที่ Apple Park สำนักงานใหญ่ของแอปเปิล ในวันที่ 5 มิถุนายน โดยเปิดให้นักพัฒนาและนักเรียนที่สนใจ<a href=\"https://developer.apple.com/wwdc23/special-event/\">สมัครเข้าร่วมได้</a> และจะประกาศผู้มีสิทธิเข้าร่วมในวันที่ 5 เมษายน</p>\n<p>งาน WWDC หัวข้อหลักที่แอปเปิลเน้นนำเสนอคือระบบปฏิบัติการ และเครื่องมือใหม่ ๆ สำหรับนักพัฒนา โดยนอกจากรายละเอียดของระบบปฏิบัติการตามรอบอัพเดตประจำปี ไม่ว่าจะเป็น iOS 17, iPadOS 17, tvOS 17, watchOS 10 และ macOS 14 แล้ว อาจมีการเปิดตัวฮาร์ดแวร์รุ่นใหม่ซึ่งคาดว่าเป็น Mac และไฮไลท์สำคัญคือสินค้าใหม่ Mixed Reality ที่ลือกันมานานก่อนหน้านี้</p>\n<p>ที่มา: <a href=\"https://www.apple.com/newsroom/2023/03/apples-worldwide-developers-conference-returns-june-5/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/a831d2f2156b38880a29e7fdf804e307.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/wwdc\">WWDC</a></div><div><a href=\"/topics/wwdc23\">WWDC23</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd3bfbda329abba7939a14157d0d3ca0b10885ca3aa2d38621db65e3ec648592","category":"Thai"}