{"title":"Angular ออกเวอร์ชัน 18 เริ่มดึงฟีเจอร์บางอย่างของเฟรมเวิร์ค Wiz เข้ามาแล้ว","link":"https://www.blognone.com/node/139973","date":1716707477000,"content":"<div><div><div><p>กูเกิลประกาศออกเฟรมเวิร์ค Angular เวอร์ชัน 18 ซึ่งถือเป็นเวอร์ชันแรกหลัง<a href=\"https://www.blognone.com/node/139013\">ประกาศแผนการระยะยาวว่าจะควบรวม Angular กับเฟรมเวิร์ค Wiz ที่กูเกิลใช้ภายในบริษัทเอง</a></p>\n<p>ความแตกต่างของ Angular กับ Wiz คือ Angular เน้นใช้สำหรับเว็บที่มีลูกเล่นเยอะๆ ไม่เน้นประสิทธิภาพมากนัก ส่วน Wiz ใช้กับเว็บที่คนเข้าเยอะๆ เน้นประสิทธิภาพสูง แต่เมื่อเส้นแบ่งของงานกลุ่มนี้จางลงเรื่อยๆ กูเกิลจึงตัดสินใจควบรวมเฟรมเวิร์คสองตัวเข้าด้วยกัน</p>\n<p>การเปลี่ยนผ่านจะเกิดขึ้นแบบช้าๆ โดยตอนนี้ Wiz นำฟีเจอร์ด้านการเรนเดอร์ Angular Signals ไปใช้งานจริงกับหน้าเว็บ YouTube แล้ว ฝั่งของ Angular เองก็เริ่มนำไลบรารีชื่อ <a href=\"https://github.com/angular/angular/tree/main/packages/core/primitives/event-dispatch\">event dispatch</a> ของ Wiz ซึ่งใช้กับหน้าเว็บ google.com มาใช้งานบ้างแล้วเช่นกัน</p>\n<p>ตัวอย่างของใหม่อย่างอื่นใน Angular 18 คือ</p>\n<ul>\n<li>zoneless change detection เป็น API ตัวใหม่ที่จะมาแทน zone.js ของเดิม ตอนนี้ยังมีสถานะเป็นการทดลอง (experiment)</li>\n<li>รองรับระบบธีม Material 3 โดยเข้าสถานะเสถียร</li>\n<li>deferrable views และ built-in control flow เข้าสถานะเสถียร</li>\n</ul>\n<p>ที่มา - <a href=\"https://blog.angular.dev/angular-v18-is-now-available-e79d5ac0affe\">Angular</a></p>\n<p><img alt=\"No Description\" src=\"https://www.blognone.com/sites/default/files/externals/5bbf133ae97d06bc6617b885facaf3ae.jpeg\" /></p>\n</div></div></div><div><div>Topics: </div><div><div><a href=\"/topics/angular\">Angular</a></div><div><a href=\"/topics/google\">Google</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"013ab114e7b1e1b2d0a14f39acc63af6bdf67127e6738013d2eb83e307761fc2","category":"Thai"}