{"title":"Delivery Hero ประกาศรวมส่วนธุรกิจของ Foodpanda, Foodora, Yemeksepeti เป็นทีมเดียว ปลดพนักงานออกจำนวนหนึ่ง","link":"https://www.blognone.com/node/141191","date":1722491895000,"content":"<div><div><div><p>Delivery Hero บริษัทให้บริการส่งอาหารจากเยอรมนี ประกาศแผนรวมหน่วยธุรกิจย่อยในเครือ โดย Foodora กับ Yemeksepeti ที่ให้บริการในภูมิภาคยุโรป และ Foodpanda ที่ให้บริการในเอเชีย จะรวมเป็นทีมเดียวกันภายใต้การดูแลของ Tareq Barto ซึ่งปัจจุบันเป็นซีโอโอของ Talabat แอปส่งอาหารในเครือ Delivery Hero ที่ให้บริการในตะวันออกกลาง</p>\n<p>Delivery Hero บอกว่าการรวมสามแบรนด์นี้เพื่อปลดล็อกการดำเนินงาน และส่งเสริมการเติบโต ให้สอดคล้องกับแผนรักษาความสามารถในการทำกำไร โดยแบรนด์ทั้งหมดยังคงทำตลาดในชื่อเดิมต่อไป</p>\n<p>ผลจากการควบรวมสามธุรกิจนี้เป็นทีมเดียวกันทำให้มีการปลดพนักงานออกจำนวนหนึ่ง Delivery Hero ไม่ได้บอกจำนวนอย่างเป็นทางการแต่ตัวเลขของ Bloomberg ระบุว่าอยู่ที่ประมาณ 200 คน</p>\n<p>ที่มา: <a href=\"https://www.deliveryhero.com/newsroom/delivery-hero-merges-its-foodora-yemeksepeti-and-foodpanda-business-teams/\">Delivery Hero</a> และ <a href=\"https://www.bloomberg.com/news/articles/2024-07-31/delivery-hero-to-combine-european-and-asian-businesses-cut-jobs\">Bloomberg</a></p>\n<p><em>ข้อมูลเปิดเผย: LINE MAN Wongnai เป็นบริษัทแม่ของ Blognone</em></p>\n<p><img src=\"https://www.blognone.com/sites/default/files/externals/ee440510bcccf6522f914937046ceccc.jpg\" /></p>\n</div></div></div><div><div>Topics: </div><div><div><a href=\"/topics/delivery-hero\">Delivery Hero</a></div><div><a href=\"/topics/foodpanda\">Foodpanda</a></div><div><a href=\"/topics/delivery\">Delivery</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27dea436c5496e73b9ff4af1b521a845db53faa655a079f93e4eaee336e29624","category":"Thai"}