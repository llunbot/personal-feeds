{"title":"ผลสำรวจในอเมริกาพบช่องทางฟัง Podcast ยอดนิยมเป็น YouTube เนื่องจากมีภาพและเสียง","link":"https://www.blognone.com/node/141627","date":1724595091000,"content":"<div><div><div><p>Cumulus Media และ Signal Hill Insights เผยแพร่ผลการสำรวจพฤติกรรมการฟังพอดคาสต์<strong>ในสหรัฐอเมริกา</strong>ล่าสุดช่วงต้นปี 2024 พบว่า YouTube เป็นแพลตฟอร์มยอดนิยมมากที่สุดในการฟังพอดคาสต์ คิดเป็น 31% ตามด้วย Spotify 21% และ Apple 12%</p>\n<p>ประเด็นนี้มีความน่าสนใจเพราะพอดคาสต์หรือ Podcast นั้น เป็นคำศัพท์ที่มาจากการผสมสองคำคือ iPod และ Broadcast ซึ่งคำแรกนั้นเป็นชื่อผลิตภัณฑ์สำหรับการฟังเพลงและคอนเทนต์เสียงของแอปเปิล ทำให้ที่ผ่านในอเมริกาส่วนแบ่งแพลตฟอร์มหลักของการฟังพอดคาสต์จริงเป็น Apple มาโดยตลอด แต่การ<a href=\"https://www.blognone.com/node/103234\">เข้ามา</a>ของ YouTube ที่<a href=\"https://www.blognone.com/node/133306\">เพิ่มระบบ</a>ฟังพอดคาสต์ ทำให้ส่วนแบ่ง Apple ลดลงตั้งแต่ปี 2022</p>\n<p>ข้อมูลอื่นที่น่าสนใจในรายงานได้แก่ ผู้ฟังพอดคาสต์หน้าใหม่ มักเลือกฟังรายการแบบวิดีโอ แต่คนที่ฟังพอดคาสต์มานานกว่า 4 ปี ยังนิยมฟังเฉพาะเสียง ประเด็นนี้จึงทำให้ YouTube ครองส่วนแบ่งได้มากขึ้น นอกจากนี้คนที่ฟังพอดคาสต์ผ่าน Apple หรือ Spotify ส่วนใหญ่ฟังจากสมาร์ทโฟน ขณะที่คนฟังจาก YouTube มักฟัง (+ดู) ผ่านคอมพิวเตอร์หรือทีวี</p>\n<p>ที่มา: <a href=\"https://www.westwoodone.com/blog/2024/07/08/youtubes-growth-as-a-podcast-power-player-revealed-in-cumulus-media-and-signal-hill-insights-podcast-download-spring-2024-report/\">Westwood One</a> ภาพ <a href=\"https://pixabay.com/illustrations/microphone-podcast-record-audio-7693644/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/692cd6d8917005565b747d3f018f0b64.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/fd3618920f7d31a7a4ba24ef6ca15f20.jpg\" /></p>\n</div></div></div><div><div>Topics: </div><div><div><a href=\"/topics/podcast\">Podcast</a></div><div><a href=\"/topics/youtube\">YouTube</a></div><div><a href=\"/topics/market-share\">Market Share</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4518122ea9dca217ce720ed2a41f040558f8af5a9a98a02744ca841d9eaf4ed3","category":"Thai"}