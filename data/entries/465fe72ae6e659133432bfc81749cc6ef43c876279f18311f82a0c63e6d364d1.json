{"title":"TikTok เผยแนวคิด TikTok for All สร้างโอกาสให้ครีเอเตอร์, ธุรกิจ และคอมมูนิตี้ของประเทศไทย","link":"https://www.blognone.com/node/137948","date":1706624167000,"content":"<div><div><div><p>TikTok ประเทศไทยเผยแนวคิด <strong>TikTok For All</strong> มุ่งเป้าเป็นแพลตฟอร์มสร้างโอกาสและ Positive Impact ให้กับคนไทยและเศรษฐกิจสร้างสรรค์ (Creative Economy) อย่างยั่งยืน โดยระบุว่าในปี 2021 ประเทศไทย มีครีเอเตอร์มากกว่า 3 ล้านคนที่สร้างรายได้จาก TikTok และมีผู้ขายมากกว่า 2.4 ล้านคน (โดย 99% เป็นผู้ขายในไทย) ที่ได้รับการสนับสนุนจาก TikTok มีมูลค่าประมาณ 1.1 ล้านล้านบาท คิดเป็น 6.81% ของ GDP ของประเทศ และในปี 2022 มีจำนวนเพิ่มขึ้นมาอีก 963,549 คน</p>\n<p><img alt=\"No Description\" src=\"https://www.blognone.com/sites/default/files/externals/cc8ad907e5665ca079068fb550299554.jpeg\" /></p>\n<p><strong>ชนิดา คล้ายพันธ์, Head of Public Policy ประเทศไทย</strong>กล่าวว่า TikTok ยังคงขับเคลื่อนเศรษฐกิจสร้างสรรค์ผ่านแนวคิด TikTok for Smart Economy, Smart People และ Smart Environment ช่วยให้ทุกคนสามารถแบ่งปันเรื่องราว ผ่านความคิดสร้างสรรค์ และเป็นแรงบันดาลใจให้สร้าง Positive Impact ผ่านแคมเปญที่ครอบคลุมทั้งด้านเศรษฐกิจ, สังคม, วัฒนธรรม และความยั่งยืน โดยมอบทักษะความรู้ด้านดิจิทัลเพื่อยกระดับชุมชนผู้ใช้งานและเยาวชนในไทย โดยร่วมมือกับกรุงเทพมหานคร (BMA) และจัดโปรแกรมอบรมทักษะดิจิทัลสำหรับธุรกิจท้องถิ่นร่วมมือกับกรมพัฒนาชุมชนสนับสนุนธุรกิจท้องถิ่น (OTOP) จำนวน 532 แห่งทั่วประเทศในเฟสแรก โดยตั้งเป้าเพิ่มจำนวนอีกกว่า 1,000 แห่งในปีนี้</p>\n<p><img alt=\"No Description\" src=\"https://www.blognone.com/sites/default/files/externals/a6ee75ccc3a3a6fdb3287de9e176f8d1.jpeg\" /><img alt=\"No Description\" src=\"https://www.blognone.com/sites/default/files/externals/4565fe05f61377fdfa78e796ba1f063b.jpeg\" /></p>\n<p><strong>พิสุทธิ์ โรจน์เลิศจรรยา, Head of Operations ประเทศไทย</strong>กล่าวว่า TikTok ตั้งเป้าในการขับเคลื่อนเศรษฐกิจสร้างสรรค์ให้กับประเทศไทยโดยให้การสนับสนุนคนไทยผ่าน ECO System บนแพลตฟอร์มเพื่อส่งเสริมสภาพแวดล้อมที่เหมาะสมแก่การสร้างสรรค์คอนเทนต์ให้กับชุมชนพร้อมขยายการสนับสนุนการสร้างคอนเทนต์ในปี 2024 ไปที่พาร์ทเนอร์ผู้ผลิตคอนเทนต์ด้วยกิจกรรมเอ็กซ์คลูชีฟ เช่น TikTok Workshop สำหรับพาร์ทเนอร์ผู้ผลิตคอนเทนต์ทั้งภาครัฐและภาคเอกชน และสนับสนุนการสร้างคอนเทนต์ที่มีคุณภาพโดยขยายความร่วมมือกับครีเอเตอร์ระดับโลก ช่วยให้คอมมูนิตี้แบ่งปันข้อมูลและประสบการณ์ไปพร้อม ๆ กับเพิ่มขีดความสามารถของตนเอง</p>\n<p><img alt=\"No Description\" src=\"https://www.blognone.com/sites/default/files/externals/46ce1dee79d69f2884021ec4d7bcf433.jpeg\" /></p>\n<p><strong>กรณิการ์ นิวัติศัยวงศ์, Head of FMCG, E-Commerce ประเทศไทย</strong>กล่าวว่า TikTok Shop คือ ECO System E-commerce แบบครบวงจรซึ่งผู้ใช้สามารถเปลี่ยนจากการค้นพบไปสู่การตัดสินใจได้ในเวลาเพียงไม่กี่วินาที Tiktok จึงสร้างประสบการณ์การช้อปปิ้งแบบ Infinity Loop โดยทำให้ผู้ใช้สามารถใช้งานได้อย่างราบรื่นตั้งแต่การค้นพบ, พิจารณา, ซื้อ และรีวิว แล้วกลับไปสู่การค้นพบอีกครั้ง</p>\n<p><img alt=\"No Description\" src=\"https://www.blognone.com/sites/default/files/externals/f5e2ab3e401d6ecad2514a26ec9432ef.jpeg\" /></p>\n<p><strong>ชลธิชา งามกมลเลิศ, Head of Client Partnership</strong> กล่าวว่า ในปี 2024 TikTok ตั้งเป้าที่จะขับเคลื่อนการเติบโตในกลุ่มธุรกิจสินค้าอุปโภคบริโภค (CPG), คอมเมิร์ช, อาหารและเครื่องดื่ม (F&amp;B) ยานยนต์, การเงิน, และแอปพลิเคชั่น ด้วยการผสมผสานคอนเทนต์แบบไดนามิก และกลยุทธ E-Commerce โดยยังคงมุ่งมั่นในการสร้างความสำเร็จให้กับธุรกิจในทุกขนาดขยายไปสู่ Customer Journey โดยมีผลต่อกระบวนการตัดสินใจ และยังมีบทบาทสำคัญในการกำหนดพฤติกรรมผู้บริโภค</p>\n<p><img alt=\"No Description\" src=\"https://www.blognone.com/sites/default/files/externals/0b9eb14711adfb6d8ee4c4084a6895e1.jpeg\" /></p>\n<p>จากผลการศึกษาของ TiKTok พบว่าการดูคอนเทนต์บนแพลตฟอร์มทำให้เกิดการตัดสินใจซื้อที่เพิ่มขึ้น โดยมากกว่า 70% ของผู้บริโภคพึ่งพาวิดีโอบน TikTok ยิ่งไปกว่านั้น TikTok ยังเสริมสร้างความแข็งแกร่งให้กับคอมมูนิตี้ด้วยการส่งเสริมโอกาสในการเติบโตสำหรับธุรกิจทุกขนาด ผ่านเทรนด์ Shoppertainment และเปลี่ยนแปลงประสบการณ์การช้อปปิ้งด้วยการผสานความบันเทิงและคอมเมิร์ชเข้าด้วยกัน</p>\n<p>ที่มา - งาน TikTok for All</p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/thailand\">Thailand</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"465fe72ae6e659133432bfc81749cc6ef43c876279f18311f82a0c63e6d364d1","category":"Thai"}