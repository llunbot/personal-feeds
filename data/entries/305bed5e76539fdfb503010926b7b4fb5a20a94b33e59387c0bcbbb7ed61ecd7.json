{"title":"NASA ปรับแผนส่งคนไปดวงจันทร์ Artemis Program ล่าช้า 1 ปี เพราะ Blue Origin ฟ้อง","link":"https://www.blognone.com/node/125797","date":1636637637000,"content":"<div><div><div><p>NASA ประกาศเลื่อนแผนการส่งยานที่มีมนุษย์ไปดวงจันทร์ ภายใต้ภารกิจ Artemis จากเดิมตั้งเป้าส่งคนไปเหยียบดวงจันทร์ปี 2024 กลายเป็น \"อย่างเร็วในปี 2025\"</p>\n<p>โครงการ Artemis ประกอบด้วย 3 ขั้นตอน ได้แก่</p>\n<ul>\n<li>Artemis I การทดสอบจรวดที่ไม่มีมนุษย์ แผนเดิม 2021 แผนใหม่ 2022</li>\n<li>Artemis II การทดสอบจรวดที่มีมนุษย์ไปวนรอบดวงจันทร์ แผนเดิม 2023 แผนใหม่ 2024</li>\n<li>Artemis III การยิงจรวดที่มีมนุษย์ไปลงดวงจันทร์ แผนเดิม 2024 แผนใหม่ 2025</li>\n</ul>\n<p>NASA ให้เหตุผลของการเลื่อนว่ามาจาก <a href=\"https://www.blognone.com/node/124261\">คดีที่ Blue Origin ฟ้องร้อง</a> ว่าการคัดเลือกบริษัทพัฒนายานลงจอดดวงจันทร์ (human landing system หรือ HLS) ไม่โปร่งใส ทำให้กระบวนการชะงักไปหลายเดือน หลังจากศาลเข้ามาตรวจสอบแล้วพบว่าไม่มีสิ่งใดผิดปกติ ทำให้ NASA กลับมาเดินหน้าโครงการต่อได้</p>\n<p><img src=\"https://www.blognone.com/sites/default/files/externals/cef61541ed0d3365ed55917dc6fdd673.jpg\" /></p>\n<p>ที่มา - <a href=\"https://www.nasa.gov/press-release/nasa-outlines-challenges-progress-for-artemis-moon-missions\">NASA</a></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/blue-origin\">Blue Origin</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"305bed5e76539fdfb503010926b7b4fb5a20a94b33e59387c0bcbbb7ed61ecd7","category":"Thai"}