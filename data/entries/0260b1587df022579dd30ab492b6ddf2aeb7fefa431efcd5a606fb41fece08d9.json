{"title":"กูเกิลประกาศจะลบข้อมูลในบัญชี Google Account ที่ไม่เคลื่อนไหวนานเกิน 2 ปี","link":"https://www.blognone.com/node/136903","date":1700705474000,"content":"<div><div><div><p>กูเกิลประกาศลบข้อมูลในบัญชี Google Account ที่ไม่เคลื่อนไหวมานานเกิน 2 ปี ด้วยเหตุผลเรื่องความปลอดภัย เพราะบัญชีที่ถูกทิ้งร้างมักถูกเจาะได้ง่าย ใช้รหัสผ่านเก่าวนซ้ำ และไม่ได้ตั้งค่า 2FA ให้แข็งแรงมากพอ</p>\n<p>นโยบายนี้ไม่ได้ลบตัวชื่อบัญชี (อีเมล username@gmail.com ยังอยู่) แต่ข้อมูลในบัญชีคือ อีเมล, เอกสารใน Docs, ไฟล์ใน Drive, ปฏิทิน Calendar, รูปภาพใน Photos จะถูกลบออกทั้งหมด</p>\n<p>นโยบายนี้จำกัดเฉพาะบัญชีส่วนบุคคลเท่านั้น ไม่รวมถึงบัญชีองค์กรและบัญชีสำหรับสถาบันการศึกษา กูเกิลจะเริ่มลบข้อมูลในเดือนธันวาคม 2023 เป็นต้นไป และทยอยลบไปเรื่อยๆ โดยเริ่มจากบัญชีที่สร้างมาแล้วไม่เคยถูกใช้งานอีกเป็นกลุ่มแรก และจะแจ้งเตือนให้ผู้ใช้ทราบทางอีเมลหลักและอีเมลสำรองที่ให้ไว้</p>\n<p>กูเกิลแนะนำว่าหากไม่ต้องการให้บัญชีถูกลบ ก็สามารถล็อกอินเข้าไปทำกิจกรรมต่างๆ ได้ บัญชีก็จะกลับมาอยู่ในสถานะ active และแนะนำให้ผู้ใช้เข้าไปตั้งค่า <a href=\"https://myaccount.google.com/inactive\">Inactive Account Manager</a> ว่าหากบัญชีไม่มีเคลื่อนไหวในอนาคต (เช่น เสียชีวิต) จะให้ทำอย่างไร ให้โอนข้อมูลไปยังบัญชีคนรู้จักหรือลบบัญชีทิ้งไปทั้งหมด</p>\n<p>ที่มา - <a href=\"https://blog.google/technology/safety-security/updating-our-inactive-account-policies/\">Google</a>, <a href=\"https://9to5google.com/2023/05/16/google-account-delete/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/2c3a10f49d51026e013d548d7967ffe5.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0260b1587df022579dd30ab492b6ddf2aeb7fefa431efcd5a606fb41fece08d9","category":"Thai"}