{"title":"Charles Martinet ประกาศยุติบทบาทผู้ให้เสียง Mario ในเกม หลังทำหน้าที่นี้ 27 ปี","link":"https://www.blognone.com/node/135382","date":1692664403000,"content":"<div><div><div><p>นินเทนโดประกาศว่า Charles Martinet ผู้ให้เสียงมาริโอ้ในเกมมาตั้งแต่ปี 1996 ในเกม Super Mario 64 จะเกษียณจากบทบาทหน้าดังกล่าว โดยเขาจะรับหน้าที่จากนี้เป็นทูตมาริโอ (Mario ambassador) เพื่อร่วมแชร์ประสบการณ์กับแฟน ๆ ทั่วโลก</p>\n<p>นินเทนโดบอกว่าเพื่อเป็นการแสดงความขอบคุณต่อการได้ร่วมงานกับ Charles ในช่วงที่ผ่านมา จะมีวิดีโอเผยแพร่จาก Shigeru Miyamoto ผู้สร้างเกมมาริโอ้ และจาก Charles เอง ในอีกไม่กี่วันข้างหน้า</p>\n<p>Charles นอกจากจะให้เสียงมาริโอ้ในเกมแล้ว เขายังเป็นผู้ให้เสียงตัวละครอื่นเช่น Luigi, Wario อีกด้วย ส่วนในภาพยนตร์ Super Mario Bros. เขาให้เสียงตัวละคร Giuseppe และพ่อของมาริโอ้ ส่วนเสียงมาริโอ้ตัวละครหลักได้ Chris Pratt มาเป็นคนพากย์</p>\n<p>ที่มา: <a href=\"https://www.bbc.com/news/entertainment-arts-66574424\">BBC</a> ภาพ <a href=\"https://commons.wikimedia.org/wiki/File:Charles_Martinet_%2842374763012%29.jpg\">Wikimedia</a></p>\n<p><img alt=\"No Description\" src=\"https://www.blognone.com/sites/default/files/externals/e6189f9701d57c2c1573be8166e9e938.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/08d1166783b50e07143d1fdfda1fbfec.jpg\" /></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d28da8f9d850495e3a8bd98fa7a89ef203969fa59f502e7dcb09da7462fb0a4d","category":"Thai"}