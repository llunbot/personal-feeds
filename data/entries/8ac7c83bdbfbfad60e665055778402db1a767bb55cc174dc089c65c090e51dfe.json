{"title":"เปิดตัว Surface Pro 11 และ Surface Laptop 7 รุ่นซีพียู Intel, ราคาแพงกว่ารุ่น Snapdragon","link":"https://www.blognone.com/node/144428","date":1738288273000,"content":"<div><div><div><p>มาตามนัด ไมโครซอฟท์เปิดตัว Surface Pro 11 for Business และ Surface Laptop 7 for Business เวอร์ชันซีพียู Intel Core Ultra 200V (Lunar Lake) เพิ่มเติมจาก <a href=\"https://www.blognone.com/node/140844\">เวอร์ชันซีพียู Snapdragon ที่เปิดตัวช่วงกลางปี 2024</a></p>\n<p>นอกจากซีพียูต่างกันแล้ว หน้าตาและสเปกอย่างอื่นเหมือนกันแทบทุกประการ สิ่งสำคัญอีกอย่างคือราคา เพราะ Surface Pro 11 และ Surface Laptop 7 รุ่นซีพียู Intel <strong>ราคาแพงขึ้น</strong> เมื่อเทียบกับรุ่น Snapdragon</p>\n<ul>\n<li>Surface Pro 11 รุ่น Intel ราคาเริ่มต้น 1,499 ดอลลาร์ (รุ่น Snapdragon ราคาเริ่มต้น 999 ดอลลาร์)</li>\n<li>Surface Laptop 7 รุ่น Intel ราคาเริ่มต้น 1,499 ดอลลาร์ (รุ่น Snapdragon ราคาเริ่มต้น 999 ดอลลาร์)</li>\n</ul>\n<p>สินค้าเริ่มวางขาย 18 กุมภาพันธ์ 2025 โดยขายเฉพาะกลุ่มลูกค้าธุรกิจเท่านั้น ลูกค้าธุรกิจสามารถเลือกซื้อได้ทั้งรุ่น Intel และรุ่น Snapdragon ส่วนลูกค้าคอนซูเมอร์จะซื้อได้เฉพาะรุ่น Snapdragon อย่างเดียว</p>\n<p>ทิศทางการวางขาย Surface ของไมโครซอฟท์ตอนนี้เริ่มชัดเจนว่า ถ้าอยากได้รุ่น Intel/x86 จะต้องซื้อรุ่น for Business เท่านั้น ซึ่งแนวทางนี้เริ่มมาตั้งแต่ <a href=\"https://www.blognone.com/node/138847\">Surface Pro 10 และ Surface Laptop 6 ที่มีเฉพาะรุ่น for Business</a></p>\n<p>ที่มา - <a href=\"https://blogs.windows.com/devices/2025/01/30/introducing-new-surface-copilot-pcs-for-business/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/d79393d277d3554f5e8ec83cdf38407a.jpeg\" /></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/surface-pro-11\">Surface Pro 11</a></div><div><a href=\"/topics/surface-laptop\">Surface Laptop</a></div><div><a href=\"/topics/core-ultra\">Core Ultra</a></div><div><a href=\"/topics/lunar-lake\">Lunar Lake</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ac7c83bdbfbfad60e665055778402db1a767bb55cc174dc089c65c090e51dfe","category":"Thai"}