{"title":"[ลือ] iPhone 16 เริ่มขายกันยายนตามกำหนดเดิม แม้ Apple Intelligence จะดีเลย์ไปเดือนตุลาคม","link":"https://www.blognone.com/node/141245","date":1722816401000,"content":"<div><div><div><p>Mark Gurman แห่ง Bloomberg รายงานข้อมูลสินค้าใหม่แอปเปิลผ่านจดหมายข่าวประจำสัปดาห์ Power On คราวนี้ว่าด้วย iPhone 16 และสินค้าตระกูล Mac</p>\n<p>เริ่มที่ iPhone 16 ซึ่งฟีเจอร์จุดขายครั้งนี้ก็คือปัญญาประดิษฐ์ Apple Intelligence โดย Gurman บอกว่า แม้แอปเปิลจะยืนยันแล้วว่า Apple Intelligence จะ<a href=\"https://www.blognone.com/node/141130\">เริ่มใช้งานได้ใน iOS 18.1</a> ซึ่งไม่ใช่เวอร์ชันแรกที่ออกมาของ iOS 18 และคาดว่าจะใช้งานเร็วที่สุด<a href=\"https://www.blognone.com/node/141119\">เดือนตุลาคม</a> แต่ iPhone 16 ก็จะกำหนดขายตามเดิมคือเดือนกันยายน ไม่มีการเลื่อนออกไป</p>\n<p>ต่อมาเป็น Mac ซึ่งคาดเดาได้อยู่แล้วว่าแอปเปิลจะทยอยอัปเกรด Mac มาเป็นซีพียูรุ่นล่าสุด M4 ตาม <a href=\"https://www.blognone.com/node/139619\">iPad Pro</a> โดยจะมีทั้ง MacBook Pro, Mac mini และ iMac 24 นิ้ว ส่วน MacBook Air, Mac Studio และ Mac Pro จะมีรุ่นอัปเกรด M4 ออกมาภายในปีหน้า 2025</p>\n<p>สุดท้ายเป็น Apple Watch SE ที่ก่อนหน้านี้ Gurman บอกว่าแอปเปิลจะใช้วัสดุตัวเรือนเป็นพลาสติกแข็งแทนอลูมิเนียม โดยให้ข้อมูลเพิ่มเติมว่านอกจากเหตุผลเรื่องต้นทุน ที่จะทำให้ราคาขายลดลงแล้ว พลาสติกยังทำให้แอปเปิลออก Apple Watch SE ได้มากสีสันขึ้น และดึงดูดลูกค้าเด็กได้มากขึ้นด้วย คาดว่า Apple Watch SE รุ่นใหม่ซึ่งจะเป็นรุ่นที่ 3 จะเปิดตัวพร้อมกับงาน iPhone 16</p>\n<p>ที่มา: <a href=\"https://www.bloomberg.com/news/newsletters/2024-08-04/apple-intelligence-early-preview-in-call-recording-safari-summaries-new-siri-lzfk2949\">Bloomberg</a></p>\n<p><img src=\"https://www.blognone.com/sites/default/files/externals/6a577cd4f1957ef944bb9965cf65def6.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/rumors\">Rumors</a></div><div><a href=\"/topics/apple-intelligence\">Apple Intelligence</a></div><div><a href=\"/topics/macbook-pro\">MacBook Pro</a></div><div><a href=\"/topics/mac-mini\">Mac Mini</a></div><div><a href=\"/topics/imac\">iMac</a></div><div><a href=\"/topics/apple-watch-se\">Apple Watch SE</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f39da1722a09066c1be36d0ca009f83a5fca21c6e25d39a5713b67dbd9edc4c3","category":"Thai"}