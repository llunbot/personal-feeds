{"title":"Unity ตั้งซีอีโอคนใหม่ Matthew Bromberg อดีตผู้บริหาร Zynga และ EA","link":"https://www.blognone.com/node/139532","date":1714618444000,"content":"<div><div><div><p>บริษัท Unity ประกาศตั้งซีอีโอคนใหม่มาแทน <a href=\"https://www.blognone.com/node/136153\">John Riccitiello ซีอีโอคนเก่าที่ลาออกไปเมื่อปี 2023</a> หลัง<a href=\"https://www.blognone.com/node/135887\">มหากาพย์การเปลี่ยนวิธีคิดเงินค่า Unity Engine แบบใหม่</a></p>\n<p>ซีอีโอคนใหม่คือ Matthew Bromberg อดีตซีโอโอ (ประธานเจ้าหน้าที่ฝ่ายปฏิบัติการ) ของ Zynga ระหว่างปี 2016-2021 ก่อนหน้านั้นเขาเคยทำงานกับ EA และเคยเป็นผู้จัดการสตูดิโอ BioWare ถือว่ามีความเข้าใจธุรกิจเกมเป็นอย่างดี</p>\n<p>ส่วน Jim Whitehurst อดีตซีอีโอของ Red Hat ที่มารับตำแหน่งซีอีโอรักษาการณ์ในช่วง 6 เดือนที่ผ่านมา จะไปรับตำแหน่งประธานบอร์ด และกลับไปทำงานกับบริษัทลงทุน Silver Lake ซึ่งเป็นหนึ่งในผู้ถือหุ้นใหญ่ของ Unity</p>\n<p>ที่มา - <a href=\"https://investors.unity.com/news/news-details/2024/Unity-Appoints-Matthew-Bromberg-as-New-CEO/default.aspx\">Unity</a></p>\n<p><img src=\"https://www.blognone.com/sites/default/files/externals/a3792a1f075a9c246c0bece2c2af1638.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b9c6a2ee549e81271f821e5c3c998f6b.jpg\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/ceo\">CEO</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ef5ce8d2e165c57025c3d003899ba97159242bc5057a0fbd8ec5494b06761fc","category":"Thai"}