{"title":"Google Research รายงานความก้าวหน้า AI เตือนภัยน้ำท่วม - รองรับข้อมูล 80 ประเทศ - คาดการณ์ได้ล่วงหน้า 7 วัน","link":"https://www.blognone.com/node/138862","date":1711113625000,"content":"<div><div><div><p>กูเกิลเผยแพร่งานวิจัยในวารสารวิทยาศาสตร์ Nature ว่าด้วยเทคโนโลยี Machine Learning ที่ถูกใช้ในการพยากรณ์การเกิดน้ำท่วมในสเกลทั่วโลก ซึ่ง<a href=\"https://www.blognone.com/node/133950\">กูเกิลเริ่มทำมาตั้งแต่ปี 2008</a> ผ่านเครื่องมือ Flood Hub รองรับข้อมูลใน 80 ประเทศ</p>\n<p>กูเกิลบอกว่า AI ปัจจุบันสามารถพยากรณ์การเกิดน้ำท่วมในพื้นที่ได้ล่วงหน้าถึง 7 วัน จึงสามารถแจ้งข้อมูลในหน่วยงานรัฐบาลของประเทศนั้น ตลอดจนองค์กรมนุษยธรรมที่เกี่ยวข้อง ให้เตรียมการช่วยเหลือและลดความสูญเสียที่เกิดขึ้นจากภัยพิบัติ</p>\n<p>ข้อดีของการนำ AI มาช่วยประมวลผลข้อมูล เพราะในบางประเทศมีการจัดเก็บข้อมูลระดับน้ำ หรือข้อมูลสภาพอากาศที่เกี่ยวข้องน้อยมาก ด้วยโมเดล AI ที่เทรนผ่านเครือข่าย LSTM และมีมุมมองในสเกลโลก ทำให้โมเดลสามารถพยากรณ์การเกิดน้ำท่วมได้แม้เป็นพื้นที่ซึ่งมีข้อมูลอยู่จำกัด อย่างเช่น ในทวีปแอฟริกา ตอนนี้ก็มีข้อมูลพยากรณ์น้ำท่วมที่ดีเทียบเท่ากับในยุโรปแล้ว</p>\n<p>ที่มา: <a href=\"https://blog.research.google/2024/03/using-ai-to-expand-global-access-to.html\">Google Research</a></p>\n<p><img alt=\"No Description\" src=\"https://www.blognone.com/sites/default/files/externals/07861589b8ba521e1439b770273e4926.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-research\">Google Research</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/flood\">Flood</a></div><div><a href=\"/topics/climate-change\">Climate Change</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6230a742c6ae685d0a61ebf8afdf997e3a677167f5ccdc7a81b6eb7597f5db0","category":"Thai"}