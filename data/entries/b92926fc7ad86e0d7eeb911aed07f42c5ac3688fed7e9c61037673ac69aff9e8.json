{"title":"OpenAI แต่งตั้งหัวหน้าฝ่ายการตลาดคนแรกของบริษัท เดิมอยู่ที่ Coinbase","link":"https://www.blognone.com/node/143458","date":1733322567000,"content":"<div><div><div><p>OpenAI แต่งตั้งประธานเจ้าหน้าที่บริหารฝ่ายการตลาด (CMO - Chief Marketing Officer) คนแรกของบริษัทคือ Kate Rouch ซึ่งก่อนหน้านี้ทำงานเป็นหัวหน้าด้านการตลาดและประชาสัมพันธ์ที่ Coinbase แพลตฟอร์มซื้อขายสินทรัพย์ดิจิทัลรายใหญ่</p>\n<p>Rouch มีผลงานเด่นที่หลายคนอาจจำได้ที่ Coinbase คือ<a href=\"https://www.blognone.com/node/127171\">โฆษณาในการแข่งขัน Super Bowl เมื่อปี 2022</a> ที่แสดงคิวอาร์โค้ดลอยไปมาในหน้าจอ Rouch เริ่มทำงานที่ Coinbase ในปี 2021 โดยก่อนหน้านั้นทำงานมากกว่า 11 ปีที่ Meta (หรือ Facebook เวลานั้น) ซึ่งเป็นหัวหน้าฝ่ายการตลาดทั่วโลกทั้ง Instagram, WhatsApp และ Facebook</p>\n<p>การแต่งตั้งหัวหน้าทีมการตลาดอย่างเป็นทางการของ OpenAI สะท้อนว่าบริษัทเตรียมแผนเชิงรุกเพื่อขยายฐานผู้ใช้งานมากขึ้น จากที่ผ่านมาไม่ได้ทำการตลาดเต็มรูปแบบ แต่ก็มีผู้ใช้งานอยู่แล้วกว่า 250 ล้านคน และลูกค้าเสียเงินมากกว่า 1 ล้านคน คาดว่าฝ่ายการตลาดนี้ส่วนหนึ่งเป็นผลจากการรับเงินจากนักลงทุนรอบล่าสุดนั่นเอง</p>\n<p>Rouch <a href=\"https://x.com/kate_rouch/status/1864037107796480023\">โพสต์ใน X</a> ว่าทั้งคริปโตและ AI ต่างเป็นเทคโนโลยีที่เสริมกันและกัน จึงบอกได้ว่าการย้ายบริษัทครั้งนี้ไม่ได้หนีไปไหนนัก</p>\n<p>ที่มา: <a href=\"https://www.cnbc.com/2024/12/03/openai-hires-first-marketing-chief-from-coinbase.html\">CNBC</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/marketing\">Marketing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b92926fc7ad86e0d7eeb911aed07f42c5ac3688fed7e9c61037673ac69aff9e8","category":"Thai"}