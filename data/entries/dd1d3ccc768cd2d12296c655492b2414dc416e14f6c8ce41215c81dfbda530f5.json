{"title":"มรสุมรุมเร้า Blizzard ยกเลิกการจัดงาน BlizzCon 2021","link":"https://www.blognone.com/node/125484","date":1635297594000,"content":"<div><div><div><p>Blizzard ประกาศเลิกจัด<a href=\"https://www.blognone.com/node/122867\">งานประจำปี BlizzCon 2021 ที่รอบนี้จัดเป็นออนไลน์ล้วนในช่วงต้นปี 2022</a> ด้วยเหตุผลว่าต้องการนำทรัพยากร เวลา พลังงานที่ใช้จัดงาน ไปทุ่มให้กับการพัฒนาเกมแทน การประกาศนี้ทำให้ BlizzCon ไม่มีจัดเป็นเวลา 2 ปีติดกัน เพราะ <a href=\"https://www.blognone.com/node/116580\">BlizzCon 2020 ต้องยกเลิกไปเพราะ COVID-19</a></p>\n<p>Blizzard ยังบอกว่าอยากขอเวลาคิดค้นรูปแบบงาน BlizzCon ที่เหมาะสมกับสถานการณ์ในปัจจุบันและอนาคต และ BlizzCon จัดมานาน 16 ปีแล้ว แต่แทบไม่เคยเปลี่ยนแปลงรูปแบบเลย ในขณะที่อุตสาหกรรมเกมเปลี่ยนไปมาก เดิมที BlizzCon เป็นเวทีแข่งเกมมัลติเพลเยอร์แบบเห็นหน้า ผู้เล่นทุกคนอยากมาเจอตัวกันจริงๆ ปีละครั้ง แต่รูปแบบการเล่นมัลติเพลเยอร์ในปัจจุบันเปลี่ยนไปจากยุค LAN party มากแล้ว</p>\n<p>สุดท้าย Blizzard บอกว่า BlizzCon ในอนาคตจะต้องยึดหลักความปลอดภัย การต้อนรับทุกคน และความหลากหลาย (inclusive) ให้มากที่สุดเท่าที่จะทำได้ ซึ่งตรงนี้คงหมายถึงมรสุมด้านวัฒนธรรมองค์กรที่กำลังรุมเร้า Blizzard อยู่ในขณะนี้</p>\n<p>ที่มา - <a href=\"https://news.blizzard.com/en-us/blizzcon/23738004/reimagining-blizzcon\">Blizzard</a></p>\n<p><img src=\"https://www.blognone.com/sites/default/files/externals/ff4ccc06c0f06ea0b160b3ed96a7a5e4.jpg\" /></p>\n</div></div></div><div><div>Topics: </div><div><div><a href=\"/topics/blizzard\">Blizzard</a></div><div><a href=\"/topics/blizzcon\">BlizzCon</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd1d3ccc768cd2d12296c655492b2414dc416e14f6c8ce41215c81dfbda530f5","category":"Thai"}