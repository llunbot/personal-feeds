{"title":"รัฐบาลสหรัฐออกคำสั่ง ห้ามขายและนำเข้ารถยนต์อัตโนมัติและมีการเชื่อมต่อจากจีน-รัสเซีย","link":"https://www.blognone.com/node/144112","date":1736897192000,"content":"<div><div><div><p>ประธานาธิบดี Joe Biden ออกคำสั่งห้ามขายและนำเข้ายานพาหนะที่มีการเชื่อมต่อออนไลน์จากประเทศจีนและรัสเซียในสหรัฐอเมริกา ด้วยเหตุผลด้านความมั่นคง</p>\n<p>คำสั่งนี้จะมีผลทั้งส่วนฮาร์ดแวร์ที่มีระบบเชื่อมต่อส่วนต่าง ๆ และซอฟต์แวร์ระบบขับขี่ โดยส่วนของซอฟต์แวร์เริ่มมีผลบังคับใช้กับรุ่นปี 2027 เป็นต้นไป และฮาร์ดแวร์เชื่อมต่อมีผลในปี 2030 คำสั่งนี้ยังมีผลรวมไปถึงรถยนต์ที่ผลิตในอเมริกา ซึ่งมีบริษัทจากจีนหรือรัสเซียเกี่ยวข้องเป็นเจ้าของด้วย</p>\n<p>กระทรวงพาณิชย์สหรัฐบอกว่าคำสั่งนี้มีผลกับรถยนต์ส่วนบุคคลและรถบรรทุก โดยให้ข้อยกเว้นสำหรับรถบางประเภท เช่น รถเมล์ไฟฟ้า จึงทำให้ BYD ซึ่งมีโรงงานประกอบในรัฐแคลิฟอร์เนีย ไม่เข้าเกณฑ์ดังกล่าว</p>\n<p>ที่มา: <a href=\"https://www.whitehouse.gov/briefing-room/statements-releases/2025/01/14/fact-sheet-safeguarding-america-from-national-security-risks-of-connected-vehicle-technology-from-china-and-russia/\">The Whitehouse</a> และ <a href=\"https://www.reuters.com/business/autos-transportation/biden-administration-finalizes-us-crackdown-chinese-vehicles-2025-01-14/\">Reuters</a></p>\n<p><img src=\"https://www.blognone.com/sites/default/files/externals/291778cb158d2434d8d0a4da01f89965.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/whitehouse\">Whitehouse</a></div><div><a href=\"/topics/joe-biden\">Joe Biden</a></div><div><a href=\"/topics/usa\">USA</a></div><div><a href=\"/topics/electric-vehicles\">Electric Vehicles</a></div><div><a href=\"/topics/laws\">Laws</a></div><div><a href=\"/topics/china\">China</a></div><div><a href=\"/topics/russia\">Russia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94fda8ea17ad5435f58370bf9e410b3963dae600fd5123d04a734476fe318ec0","category":"Thai"}