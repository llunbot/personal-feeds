{"title":"ศาสบราซิลสั่งปรับเงิน X วันละ 30 ล้านบาท เหตุหลบเลี่ยงทำให้คนบราซิลยังใช้งาน X ได้","link":"https://www.blognone.com/node/142096","date":1726828272000,"content":"<div><div><div><p>มีข่าวล่าสุดของ X กับบราซิล หลังจาก X ถูกศาลสูงสุดบราซิลสั่ง<a href=\"https://www.blognone.com/node/141757\">บล็อกการใช้งาน</a> แต่ต่อมาผู้ใช้งาน X ในบราซิลพบว่าสามารถกลับมาใช้งานได้แล้ว เนื่องจาก <a href=\"https://www.blognone.com/node/142075\">X เปลี่ยนวิธีเชื่อมต่อเครือข่าย</a> เป็นไดนามิกไอพี</p>\n<p>โดยศาลสูงสุดบราซิลออกคำสั่งปรับเงิน X จำนวน 5 ล้านเรียลต่อวัน (ประมาณ 30 ล้านบาท) เนื่องจาก X พยายามหาวิธีหลีกเลี่ยงคำสั่งบล็อกให้สามารถใช้งานได้ตามปกติ รวมทั้งอาจให้ Starlink บริษัทอินเทอร์เน็ตดาวเทียมของ Elon Musk ต้องร่วมจ่ายเงินค่าปรับส่วนนี้ด้วย</p>\n<p>X ชี้แจงว่าบริษัทไม่ได้เจตนาหลบเลี่ยงคำสั่งบล็อก แต่เนื่องจากมีการปิดกั้นการเข้าถึงในบราซิล จึงกระทบกับผู้ใช้งานในภูมิภาคลาตินอเมริกา X จึงย้ายเครือข่ายเชื่อมต่อซึ่งอาจทำให้ผู้ใช้งานในบราซิลกลับมาใช้งานได้ชั่วคราว แต่บริษัทก็คาดว่าจะถูกบล็อกในบราซิลอีกครั้ง ซึ่งศาลสูงสุดก็มีคำสั่งกับผู้ให้บริการอินเทอร์เน็ตบล็อกที่ระดับ Cloudflare, Fastly และ EdgeUno ด้วย</p>\n<p>ด้านตัวแทนของ Cloudflare ชี้แจงว่าบริษัทไม่ได้สนับสนุนหรือป้องกันการบล็อกการใช้งาน การที่ลูกค้าเลือกใช้ Cloudflare เชื่อมต่อก็เป็นเรื่องปกติในอุตสาหกรรม</p>\n<p>ที่มา: <a href=\"https://www.cnbc.com/2024/09/19/elon-musks-x-and-starlink-face-daily-fines-in-brazil-for-ban-evasion.html\">CNBC</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/brazil\">Brazil</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bdc70241a26ee44947cf3fcc71d296c6ede4930f60a469076fa35dffe03e149","category":"Thai"}