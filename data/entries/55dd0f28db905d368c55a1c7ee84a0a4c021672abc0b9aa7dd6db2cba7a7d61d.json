{"title":"เปิดตัว Galaxy Tab S9 FE หน้าจอ 10.9\" และ 12.4\" รองรับปากกา กันน้ำ ราคาเริ่มต้น 449 ดอลลาร์","link":"https://www.blognone.com/node/136062","date":1696386843000,"content":"<div><div><div><p>ซัมซุงเปิดตัว Galaxy Tab S9 FE และ Galaxy Tab S9 FE+ ซึ่งเป็น<a href=\"https://www.blognone.com/node/135017\">รุ่นย่อมเยาของ Galaxy Tab S9 ที่เปิดตัวเมื่อเดือนกรกฎาคม</a></p>\n<p>ซัมซุงเคยออก Galaxy Tab S7 รุ่น FE มาแล้วครั้งหนึ่งในปี 2021 แล้วข้ามไปในปี 2022 จากนั้นกลับมาออก Galaxy Tab S9 FE อีกรอบในปีนี้ แถมรอบนี้รุ่น FE ยังแยกเป็น 2 ขนาดหน้าจอคือ 10.9\" (FE) และ 12.4\" (FE+) ทั้งสองรุ่นใช้จอ LCD 90Hz ไม่ได้เป็นจอ AMOLED เหมือนกับ Tab S9 รุ่นใหญ่ แต่มีคุณสมบัติกันน้ำกันฝุ่น IP68 แบบเดียวกับรุ่นใหญ่</p>\n<p>สเปกอื่นที่เหมือนกันคือชิป Exynos 1380, กล้องหน้า 12MP, ระบบปฏิบัติการ Android 13 การันตีอัพเกรดระบบปฏิบัติการ 4 รุ่นใหญ่, รองรับ microSD</p>\n<p><img alt=\"No Description\" src=\"https://www.blognone.com/sites/default/files/externals/56a73e803b4b1008bc0113b669b01fcb.jpg\" /></p>\n<p>แต่ละรุ่นย่อยมีสเปกดังนี้</p>\n<ul>\n<li><strong>Galaxy Tab S9 FE</strong><p></p>\n<ul>\n<li>แรม 6GB/128GB หรือ 8GB/256GB</li>\n<li>กล้องหลัง 8MP</li>\n<li>แบตเตอรี่ 8,000 mAh</li>\n</ul>\n</li>\n<li><strong>Galaxy Tab S9 FE+</strong>\n<ul>\n<li>แรม 8GB/128GB หรือ 8GB/256GB</li>\n<li>กล้องหลัง 8MP + 8MP Ultra-Wide</li>\n<li>แบตเตอรี่ 10,090 mAh</li>\n</ul>\n</li>\n</ul>\n<p>Galaxy Tab S9 FE มีให้เลือก 4 สีคือ Mint, Silver, Gray, Lavender ราคาเริ่มต้นที่ 449 ดอลลาร์ โดยราคานี้แถมปากกา S Pen มาให้ในกล่องแล้ว</p>\n<p>ที่มา - <a href=\"https://www.samsungmobilepress.com/press-releases/samsung-galaxy-s23-fe-galaxy-tab-s9-fe-and-galaxy-buds-fe-bring-standout-features-to-even-more-users/\">Samsung</a></p>\n</div></div></div><div><div>Topics: </div><div><div><a href=\"/topics/galaxy-tab-s\">Galaxy Tab S</a></div><div><a href=\"/topics/samsung\">Samsung</a></div><div><a href=\"/topics/tablet\">Tablet</a></div><div><a href=\"/topics/galaxy-tab\">Galaxy Tab</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55dd0f28db905d368c55a1c7ee84a0a4c021672abc0b9aa7dd6db2cba7a7d61d","category":"Thai"}