{"title":"หลุดภาพเกม Deadlock เกมใหม่ของ Valve ในรอบหลายปี เกมยิงแบบทีม 6v6","link":"https://www.blognone.com/node/139812","date":1715997347000,"content":"<div><div><div><p>บัญชีทวิตเตอร์ @gabefollower ที่รวมข่าวสารของค่าย Valve โพสต์ภาพหลุดเกมใหม่ของค่ายชื่อว่า <strong>Deadlock</strong> เป็นเกมยิงแบบทีม 6v6 มุมมอง third person ในแผนที่ขนาดใหญ่ที่มีระบบเลน 4 เลน</p>\n<p>Deadlock มีลักษณะคล้ายๆ Overwatch ใช้งานภาพสไตล์การ์ตูนสีสด ธีมโลกแฟนตาซีผสมเครื่องจักรยุคสตีมพังค์ เวทย์มนตร์ สัตว์ประหลาด หุ่นยนต์ เป็นลูกผสมของเกมในเครือหลายเกม แต่อิงอยู่บนแฟนตาซีสไตล์ Dota เป็นหลัก (ช่วงแรกของการพัฒนาเน้นธีมหุ่นยนต์ไซไฟแนว Half-Life / Portal แต่เปลี่ยนมาเป็นแฟนตาซีในภายหลัง)</p>\n<p>@gabefollower บอกว่าแท้จริงแล้ว Deadlock คือร่างวิวัฒนาการของ Neon Prime โครงการเกมของ Valve ที่เคยจดเครื่องหมายการค้าไว้ แต่ก็เงียบหายไป</p>\n<p>หาก Deadlock เป็นของจริง (และที่สำคัญคือไม่ถูกยกเลิกไปก่อน) มันจะกลายเป็นเกมใหม่ของ Valve ในรอบหลายปี เพราะเกมสุดท้ายของ Valve คือ Half-Life: Alyx ที่ออกในปี 2020</p>\n<p>ที่มา - <a href=\"https://www.pcgamer.com/games/third-person-shooter/valves-next-game-rumored-to-be-a-6v6-hero-shooter-called-deadlock/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/e5d853546cee8d494c1352e32c15af34.jpg\" /></p>\n<blockquote><p>Since testers started sharing Deadlock screenshots all over the place, here's ones I can verify, featuring one of the heroes called Grey Talon. <a href=\"https://t.co/KdZSRxObSz\">pic.twitter.com/KdZSRxObSz</a></p>\n<p>— ‎Gabe Follower (@gabefollower) <a href=\"https://twitter.com/gabefollower/status/1791311128422748285?ref_src=twsrc%5Etfw\">May 17, 2024</a></p></blockquote>\n</div></div></div><div><div>Topics: </div><div><div><a href=\"/topics/valve\">Valve</a></div><div><a href=\"/topics/games\">Games</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0dc8efb3dc48dc6f84903b124b1f66df924c58f65bbcd002864f5cd648506328","category":"Thai"}