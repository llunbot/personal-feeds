{"title":"หลุดเบนช์มาร์ค Ryzen 300 AI MAX \"Strix Halo\" จีพียูออนบอร์ด Radeon 8000S แรงขึ้นมาก","link":"https://www.blognone.com/node/143796","date":1734918961000,"content":"<div><div><div><p>ใกล้งาน CES 2025 เข้ามาเรื่อยๆ ฝั่งของค่าย AMD ก็เริ่มมีข่าวหลุดข่าวลือของ<a href=\"https://www.blognone.com/node/143049\">ชิป Ryzen AI MAX 300 หรือที่รู้จักกันในโค้ดเนม Strix Halo</a> สำหรับโน้ตบุ๊กสายเกมมิ่งออกมา</p>\n<p>ตามข่าวบอกว่า Ryzen AI MAX จะมีรุ่น Pro สำหรับงานเวิร์คสเตชันมืออาชีพ และรุ่น non-Pro สำหรับเกมมิ่ง โดยชิปตัวแรงสุดจะใช้ชื่อ Ryzen AI MAX+ (มี +) ทำตลาด สถาปัตยกรรมซีพียูเป็น Zen 5 และสถาปัตยกรรมจีพียู RDNA 3.5</p>\n<p>ข้อมูลเบนช์มาร์คบน PassMark ที่หลุดออกมาเป็นของชิปสองตัวคือ</p>\n<ul>\n<li><strong>Ryzen AI MAX+ 395</strong> ซีพียู 16 คอร์, จีพียู Radeon 8060S จำนวน 40 CU - <a href=\"https://www.passmark.com/baselines/V11/display.php?id=228301704996\">PassMark</a></li>\n<li><strong>Ryzen AI MAX 390</strong> ซีพียู 12 คอร์, จีพียู Radeon 8050S จำนวน 32 CU - <a href=\"https://www.passmark.com/baselines/V11/display.php?id=228260309625\">PassMark</a></li>\n</ul>\n<p>คะแนนซีพียูของ Ryzen AI MAX+ 395 ได้ 49,510 คะแนน สูงกว่าซีพียูซีรีส์ Ryzen AI ตัวแรงสุดของ AMD บนโน้ตบุ๊กในตอนนี้คือ Ryzen AI 9 HX 370 ประมาณ 31% แต่เทียบกับ Ryzen 9 7945HX3D ที่เป็นแกน Zen 4 ที่ทำคะแนนได้ 57,430 คะแนน ยังถือว่าห่างกันไกล</p>\n<p>จุดที่น่าสนใจคือคะแนนจีพียูของ Radeon 8050S ตัวรอง กลับทำได้ดีกว่า 8060S ตัวท็อปซะอีก (อาจเป็นความผิดเพี้ยนจากการวัดค่าเบนช์มาร์ค) โดยคะแนนจีพียูชนะ Radeon RX 7600 และถือว่าใกล้เคียงกับ GeForce RTX 3060 12GB เลยทีเดียว ถือเป็นความก้าวหน้าของจีพียูออนบอร์ดฝั่ง AMD อย่างมาก</p>\n<p>ที่มา - <a href=\"https://wccftech.com/amd-ryzen-ai-max-pro-395-ryzen-ai-max-pro-390-strix-halo-apus-benchmarked-gpu-on-par-rtx-3060/\">Wccftech</a>, <a href=\"https://videocardz.com/newz/amd-strix-halo-ryzen-ai-max-spotted-in-passmark-radeon-8050s-igpu-outperforms-rx-7600\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/6bc4415feef5960561b22a69e9c191ec.jpg\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/radeon\">Radeon</a></div><div><a href=\"/topics/benchmark\">Benchmark</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/gpu\">GPU</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20e531c8c6347a610adf9d0527a859417550217f91c1e8dfd584d44bad6c604c","category":"Thai"}