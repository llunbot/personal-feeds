{"title":"[ลือ] Apple Watch Series 7 จะมาพร้อมหน้าปัดแบบใหม่โดยเฉพาะ รองรับหน้าจอที่ใหญ่ขึ้น","link":"https://www.blognone.com/node/124487","date":1630279627000,"content":"<div><div><div><p>Mark Gurman จาก Bloomberg รายงานผ่านจดหมายข่าว Power On ประจำสัปดาห์ โดยคราวนี้พูดถึงข้อมูลเกี่ยวกับ Apple Watch Series 7 ว่าจะมาพร้อมหน้าจอสองขนาดคือ 41 มม. และ 45 มม. เพิ่มขึ้นจากรุ่นก่อนหน้านี้ 1 มม. พร้อมกับลดพื้นที่ขอบหน้าจอ</p>\n<p>ก่อนหน้านี้ก็มี<a href=\"https://www.blognone.com/node/124449\">ข่าวลือภาพหลุด</a> ที่ระบุว่า Apple Watch รุ่นใหม่จะมีขนาดหน้าจอ 45 มม. ทั้งนี้แอปเปิลเคยขยายขนาดหน้าจอ Apple Watch มาและครั้งหนึ่งใน <a href=\"https://www.blognone.com/node/105219\">Apple Watch Series 4 เมื่อปี 2018</a></p>\n<p>Gurman บอกว่าด้วยขนาดหน้าจอที่ใหญ่ขึ้น ทำให้แอปเปิลจะเพิ่มหน้าปัดแบบใหม่เฉพาะกับ Apple Watch Series ที่ใช้ประโยชน์จากพื้นที่ซึ่งมากขึ้น เช่นหน้าปัดแบบอินโฟกราฟโมดูลาร์จะแสดงข้อมูลได้เยอะขึ้น ส่วนฟีเจอร์อื่นก็ต้องรอดูกันต่อไปเมื่อแอปเปิลเปิดตัว</p>\n<p>ที่มา: <a href=\"https://www.macrumors.com/2021/08/29/apple-watch-series-7-new-watch-faces/\">MacRumors</a></p>\n<p><img src=\"https://www.blognone.com/sites/default/files/externals/f65e24fc9fafc64d67b938acf7ded45a.png\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/rumors\">Rumors</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0079a3b3537a316ab77e691ac40984e1cb91a5675b014ddc1cc9f17545e16ee","category":"Thai"}