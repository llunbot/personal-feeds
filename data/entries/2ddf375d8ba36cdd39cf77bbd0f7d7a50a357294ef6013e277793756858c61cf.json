{"title":"โค้ดอาจไม่สวยแต่ธีมต้องสวยก่อน ไมโครซอฟท์เปิดให้แปลงธีม VS Code มาใช้กับ VS 2022","link":"https://www.blognone.com/node/125014","date":1632976620000,"content":"<div><div><div><p>ความนิยมของ Visual Studio Code ส่งผลให้มีคนสร้างชุดธีมเป็นจำนวนมาก ล่าสุดไมโครซอฟท์เปิดให้นำธีมเหล่านี้ไปใช้กับ Visual Studio 2022 รุ่นใหญ่ได้แล้ว</p>\n<p>ไมโครซอฟท์ระบุว่ากำลังพัฒนา<a href=\"https://github.com/microsoft/theme-converter-for-vs\">ตัวช่วยแปลงธีม</a> VS Code มาเป็นธีมของ VS 2022 และติดต่อผู้สร้างธีม VS Code หลายรายให้ลองทดสอบกันดูก่อน ผลคือธีมใหม่จำนวนหนึ่ง (กดดูรายชื่อทั้งหมดได้จากที่มา) ที่ใช้งานได้กับ VS 2022 Preview 4 ขึ้นไป</p>\n<p>ผู้ที่สนใจพอร์ตธีมสามารถทดสอบตัวแปลงธีมได้แล้ว ไมโครซอฟท์บอกว่าตัวแปลงธีมยังเพิ่งเริ่มต้นพัฒนา และยังเน้นที่การทำธีมรองรับ C++ และ C# เป็นหลักก่อนขยายไปยังภาษาอื่นๆ ในระยะถัดไป</p>\n<p>ที่มา - <a href=\"https://devblogs.microsoft.com/visualstudio/custom-themes/\">Visual Studio Blog</a></p>\n<p><img src=\"https://www.blognone.com/sites/default/files/externals/201358cb7792f58eee62833a01758a07.jpg\" /></p>\n</div></div></div><div><div>Topics: </div><div><div><a href=\"/topics/visual-studio\">Visual Studio</a></div><div><a href=\"/topics/visual-studio-code\">Visual Studio Code</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ddf375d8ba36cdd39cf77bbd0f7d7a50a357294ef6013e277793756858c61cf","category":"Thai"}