{"title":"GlobalFoundries รับเงินสนับสนุน 1,500 ล้านดอลลาร์ ภายใต้กฎหมาย CHIPS Act ของสหรัฐ","link":"https://www.blognone.com/node/138276","date":1708383801000,"content":"<div><div><div><p>รัฐบาลสหรัฐได้อนุมัติเงินอุดหนุน 1,500 ล้านดอลลาร์ ภายใต้กฎหมาย <a href=\"https://www.blognone.com/node/129747\">CHIPS Act</a> กับ GlobalFoundries เพื่อตั้งโรงงานผลิตชิปรองรับความต้องการในสหรัฐอเมริกา นอกจากนี้บริษัทยังได้รับเงินสนับสนุนเพิ่มอีกกว่า 600 ล้านดอลลาร์ จากรัฐนิวยอร์ก เพื่อตั้งและขยายโรงงานในพื้นที่ ทั้งนี้ GlobalFoundries จดทะเบียนสำนักงานใหญ่อยู่ที่นิวยอร์ก</p>\n<p>GlobalFoundries บอกว่าเป็นบริษัทแรกที่ผลิตชิปแบบ pure-play ที่ได้รับเงินสนับสนุนภายใต้กฎหมาย CHIPS Act นี้ ซึ่งเงินทุนนี้จะนำไปใช้หลายส่วนได้แก่ ขยายโรงงานในเมือง Malta เพื่อผลิตชิปสำหรับยานยนต์ ที่มี General Motors เป็นลูกค้ารายสำคัญ, สร้างโรงงานแห่งใหม่ในเมือง Malta ผลิตชิปรองรับอุตสาหกรรมยานยนต์ อวกาศยาน การป้องกันประเทศ และ AI, ปรับปรุงโรงงานเก่าที่ผลิตชิป 200 นาโนเมตร ใน Vermont</p>\n<p>GlobalFoundries บอกว่าบริษัทจะลงทุนต่อเนื่องเป็นวงเงิน 12,000 ล้านดอลลาร์ ในระยะเวลา 10 ปี ซึ่งจะสร้างงานส่วนการผลิตเพิ่ม 1,500 ตำแหน่ง และงานการก่อสร้างที่เกี่ยวข้อง 9,000 ตำแหน่ง ตลอดระยะเวลาของโครงการ</p>\n<p>ที่มา: <a href=\"https://gf.com/gf-press-release/globalfoundries-and-biden-harris-administration-announce-chips-and-science-act-funding-for-essential-chip-manufacturing/\">GlobalFoundries</a></p>\n<p><img alt=\"No Description\" src=\"https://www.blognone.com/sites/default/files/externals/3967c469bc94f63bc09634a90eb3905c.jpg\" /></p>\n</div></div></div><div><div>Topics: </div><div><div><a href=\"/topics/globalfoundries\">GlobalFoundries</a></div><div><a href=\"/topics/usa\">USA</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18c4874a430ffa59f47dba8207aae9cc8a82bcb73b2d491fc8a5f441f4e746d0","category":"Thai"}