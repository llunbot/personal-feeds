{"title":"Gemini เพิ่มเครื่องมือใหม่: Canvas ให้แก้ไขเอกสาร-โค้ดสะดวกขึ้น, Audio Overview สร้างไฟล์เสียงสรุปเนื้อหา","link":"https://www.blognone.com/node/145335","date":1742316412000,"content":"<div><div><div><p>กูเกิลประกาศเพิ่มเครื่องมือใหม่ให้กับผู้ใช้งานปัญญาประดิษฐ์ Gemini มีรายละเอียดดังนี้</p>\n<h4>Canvas</h4>\n<p>Canvas เป็นพื้นที่ให้ผู้ใช้งานแชทบอต Gemini สามารถปรับแก้ไขเนื้อหาผลลัพธ์ได้อย่างต่อเนื่อง คล้ายกับเครื่องมือแชทบอตของค่ายอื่น รองรับทั้งการแก้ไขเอกสารเป็นจุดที่ต้องการ สามารถส่งออกผลลัพธ์ไปยัง Google Docs ได้ เพื่อความต่อเนื่อง</p>\n<p>นอกจากนี้ Canvas ยังรองรับการให้คำแนะนำและแก้ไขโค้ด สามารถแสดงพรีวิวผลลัพธ์ที่เป็น HTML/React ได้เลยผ่านอินเทอร์เฟซของ Canvas</p>\n<p>Canvas เริ่มอัปเดตให้ผู้ใช้งานทั่วโลกในทุกภาษาที่ Gemini รองรับ สำหรับลูกค้า Gemini และ Gemini Advanced</p>\n<h4>Audio Overview</h4>\n<p>กูเกิลนำความสามารถ <a href=\"https://www.blognone.com/node/141969\">Audio Overview</a> ที่ใช้ AI แปลงเอกสารหรือไฟล์เนื้อหา ให้ออกมาเป็นไฟล์เสียงสนทนาเหมือนฟังรายการพอดคาสต์ เพิ่มมาใน Gemini แล้ว จากเดิมมีเฉพาะในแอป NotebookLM</p>\n<p>Audio Overview เริ่มอัปเดตให้ลูกค้า Gemini และ Gemini Advanced ในช่วงแรกรองรับเฉพาะภาษาอังกฤษ และจะเพิ่มเติมภาษาอื่นต่อไป สามารถเรียกใช้งานได้ทั้งผ่านเว็บและผ่านแอป Gemini</p>\n<p>ที่มา: <a href=\"https://blog.google/products/gemini/gemini-collaboration-features/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/3ac9c016ccda88101fc4015c3e4da091.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd26d8a550cd82380ac4e9170ad8e53867f6b118578b718f6afa84f9f951e28d","category":"Thai"}