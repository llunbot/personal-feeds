{"title":"สิงคโปร์ออกแนวทางกำกับ Stablecoin สำรองเงินเต็ม, ถอนเงินได้ใน 5 วัน","link":"https://www.blognone.com/node/135287","date":1692080332000,"content":"<div><div><div><p>ธนาคารกลางสิงคโปร์ (Monetary Authority of Singapore - MAS) ประกาศแนวทางการกำกับโทเค็นเทียบเท่าเงินสดหรือ stablecoin กำหนดเงื่อนไขหลายอย่าง เช่น</p>\n<ul>\n<li>สามารถผูกค่าได้ทีละสกุลเงินเท่านั้น โดยสามารถผูกค่ากับดอลลาร์สิงคโปร์ หรือสกุลอื่นในกลุ่มประเทศ G10</li>\n<li>สินทรัพย์ที่หนุนมูลค่า stablecoin ต้องมีมูลค่าเต็ม stablecoin ที่ออกไปตลอดเวลา และต้องเป็นเงินสดหรือหนี้ระยะสั้นไม่เกิน 3 เดือนเท่านั้น</li>\n<li>สินทรัพย์ถูกจัดการโดยบริษัทภายนอก ต้องได้รับอนุญาตจาก MAS โดยตรงหรืออย่างน้อยมีสาขาในสิงคโปร์ และมีเกรดความน่าเชื่อถืออย่างน้อย A-</li>\n<li>ออกรายงานตรวจสอบสินทรัพย์รายเดือนและรายปี</li>\n<li>การไถ่ถอนเงินคืนใช้เวลาไม่เกิน 5 วันทำการ และต้องแจ้งค่าธรรมเนียมล่วงหน้าทั้งหมด</li>\n<li>บริษัทออก stablecoin ห้ามทำธุรกิจอื่น เช่น ปล่อยกู้ หรือแม้แต่การเอาเงินไป staking ในโทเค็นอื่นๆ ยกเว้นถือ stablecoin ภายใต้กำกับของ MAS เท่านั้น</li>\n<li>การให้บริการลูกค้าต้องมีกระบกวนการป้องกันการฟอกเงิน</li>\n</ul>\n<p>เงื่อนไขเหล่านี้นับว่าหนาแน่นเป็นอย่างมาก แม้ว่าระหว่างการรับฟังความเห็นจะมีการเสนอให้ปรับลดเงื่อนไขบางข้อให้อ่อนลง เช่น สินทรัพย์หนุนมูลค่าอาจจะลดเหลือ 90% ได้ แต่ทาง MAS ก็ยืนยันจะใช้มาตรการค่อนข้างแน่น</p>\n<p>ที่มา - <a href=\"https://www.mas.gov.sg/news/media-releases/2023/mas-finalises-stablecoin-regulatory-framework\">MAS</a></p>\n<p><img src=\"https://www.blognone.com/sites/default/files/externals/b4ba98ef27bba21b37eb48267b403f59.jpeg\" alt /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/singapore\">Singapore</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31493ca8ae0ea6e4f7575d4ff1eb678eaf43672bd88cfcc53273d9bf3d40de77","category":"Thai"}