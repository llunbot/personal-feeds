{"title":"Clair Obscur: Expedition 33 เกม Turn-based RPG สายฝรั่งเศส ได้วันวางขาย 24 เม.ย. 2025","link":"https://www.blognone.com/node/144287","date":1737688005000,"content":"<div><div><div><p><strong>Clair Obscur: Expedition 33</strong> เกมแนว turn-based RPG สายฝรั่ง จากค่าย Sandfall Interactive ในฝรั่งเศส ประกาศวันวางขาย 24 เมษายน 2025</p>\n<p>Expedition 33 เป็นเกมแนว turn-based RPG ที่หาได้ยากในยุคหลังๆ (สไตล์เดียวกับ Final Fantasy ในอดีต หรือ Persona ในปัจจุบัน แต่เป็นสายฝรั่งทำ) ผู้เล่นจะรับบทเป็นทีมสำรวจ Expedition 33 เข้าไปในโลกแฟนตาซีธีมย้อนยุค Art Deco ฝรั่งเศสในยุค Belle Epoque ที่ยังไม่มีเกมไหนใช้มาก่อน</p>\n<p>เกมเพลย์เป็นลูกผสมระหว่าง turn-based กับการต่อสู้แบบเรียลไทม์บางส่วน เช่น การกะจังหวะทำ parry ซึ่งทีมสร้างยกตัวอย่างเกม Sekiro เป็นต้นแบบ การสำรวจโลกในเกมได้แรงบันดาลใจจากเกม JRPG ยุคก่อนๆ ที่มีแผนที่โลกให้ โดยทีมผู้สร้างบอกว่าขาดหายไปจากเกมในปัจจุบัน จึงต้องการนำแผนที่โลกกลับคืนมา</p>\n<p>Expedition 33 จะวางขายทั้งบนพีซี, Xbox Series X|S และ PS5</p>\n<p>ที่มา - <a href=\"https://news.xbox.com/en-us/2025/01/23/clair-obscur-expedition-33-developer-direct-2025/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/14daa57d1d2cd86f0083606550d788d8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d6f2dd6806f69b9b175a785bc745a369.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d4c7d7f3ad74927291f4786f570369a0.jpg\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/france\">France</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"796683b9a191ca82e8f4ab278fc3cbadd4262a336d8efd404e1880d71c1c4256","category":"Thai"}