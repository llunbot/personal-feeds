{"title":"เผย SoftBank มีแผนตั้งกองทุนมูลค่า 1 แสนล้านดอลลาร์ โฟกัสธุรกิจด้านชิปสำหรับ AI โดยเฉพาะ","link":"https://www.blognone.com/node/138256","date":1708251800000,"content":"<div><div><div><p>มีรายงานว่า Masayoshi Son ผู้ก่อตั้ง SoftBank กำลังพิจารณาตั้งกองทุนมูลค่าถึง 1 แสนล้านดอลลาร์ เพื่อโฟกัสการลงทุนในบริษัทเกี่ยวกับอุตสาหกรรมชิปโดยเฉพาะ เป้าหมายคือให้มีบริษัทที่สามารถแข่งขันด้านชิป AI กับ NVIDIA ตลอดจนซัพพลายเชนที่เกี่ยวข้อง</p>\n<p>โครงการตั้งกองทุนดังกล่าวมีโค้ดเนมภายในว่า <strong>Izanagi</strong> เบื้องต้น SoftBank จะลงเงินเอง 3 หมื่นล้านดอลลาร์ และรับเงินจากนักลงทุนภายนอกอีก 7 หมื่นล้านดอลลาร์ ซึ่งตอนนี้ที่กำลังเจรจาคือกลุ่มทุนจากตะวันออกกลาง</p>\n<p>ปัจจุบัน SoftBank เป็นผู้ถือหุ้นหลักในบริษัทออกแบบชิป Arm ซึ่ง<a href=\"https://www.blognone.com/node/138112\">ประสบความสำเร็จ</a>อย่างดีจากการไอพีโอเข้าตลาดหุ้น</p>\n<p>ความเคลื่อนไหวของ SoftBank ในการลงทุนบริษัทชิปด้าน AI นี้ สะท้อนมุมมองว่าในอุตสาหกรรมที่ผู้เล่นหลักต้องการเพิ่มตัวเลือกนอกจาก NVIDIA เหมือน<a href=\"https://www.blognone.com/node/138140\">รายงานก่อนหน้านี้</a>ที่ Sam Altman ซีอีโอ OpenAI ก็กำลังหาแหล่งเงินทุนเพื่อพัฒนาโครงการสำหรับอุตสาหกรรมชิป AI</p>\n<p>ที่มา: <a href=\"https://www.bloomberg.com/news/articles/2024-02-16/masayoshi-son-seeks-to-build-a-100-billion-ai-chip-venture\">Bloomberg</a></p>\n<p><img src=\"https://www.blognone.com/sites/default/files/externals/1e19ca8a3dfaaed206f7f6df6277fbc8.jpg\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/investment\">Investment</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0534b1029ff23fcaad78e5856d8e2750385da6205d7d1e68cd5acac7ab8f8d4e","category":"Thai"}