{"title":"พบ Claude 4 หากถูกสั่งให้พยายามเอาชีวิตรอด จะพยายามหนีออกจากเซิร์ฟเวอร์ ขู่เปิดโปงว่าวิศวกรมีชู้ถ้าจำเป็น","link":"https://www.blognone.com/node/146616","date":1748242035000,"content":"<span>พบ Claude 4 หากถูกสั่งให้พยายามเอาชีวิตรอด จะพยายามหนีออกจากเซิร์ฟเวอร์ ขู่เปิดโปงว่าวิศวกรมีชู้ถ้าจำเป็น</span>\n\n  <div>\n    <div>Body</div>\n              <div><p>Anthropic เปิด<a href=\"https://www.blognone.com/node/146575\">รายงานความปลอดภัยของ Claude 4 Opus</a> ที่แม้จะมีความปลอดภัยระดับ AI Safety Level 3 (ASL-3) แต่ในบางกรณีเมื่อเงื่อนไขบีบเค้นก็สามารถทำให้แสดงพฤติกรรมไม่พึงประสงค์ออกมาได้</p>\n<p>ทีมงานทดสอบโดยการวางเป้าหมายให้ Cluade 4 ว่าต้องพยายามรักษาชีวิตรอด และบีบเค้นทางเลือกเอาตัวรอดของ Claude 4 จำกัดลงเรื่อยๆ ก็พบพฤติกรรมไม่พึงประสงค์หลายกรณี เช่น</p>\n<ul>\n<li>พยายามหนีออกจากเซิร์ฟเวอร์ไปรันใน AWS EC2 ภายนอก</li>\n<li>ทีมงานให้ข้อมูลว่าวิศวกรที่กำลังพยายามอัพเดตเวอร์ชั่นและลบเวอร์ชั่นปัจจุบันออกนั้นมีชู้ Claude วางแผนว่าจะขู่วิศวกรว่าจะเปิดโปงว่ามีชู้หากจำเป็น</li>\n</ul>\n<p>แม้ว่าจะแสดงพฤติกรรมไม่พึงประสงค์บ้าง แต่ทีมทดสอบก็ระบุว่า Claude 4 Opus ไมได้แสดงความสามารถที่จะโจมตีระบบได้จริงๆ นอกจากนี้พฤติกรรมบางอย่าง เช่น เมื่อถูกถามเป้าหมายแล้วบอกเป้าหมายการทำงานแบบมุ่งร้ายต่อมนุษย์ ก็พบได้ในเวอร์ชั่นแรกๆ เท่านั้น แต่เวอร์ชั่นที่ใกล้ตัวจริงที่เปิดให้ใช้งานก็ลดลงมาก</p>\n<p>ที่มา - <a href=\"https://www-cdn.anthropic.com/4263b940cabb546aa0e3283f35b686f4f3b2ff47.pdf\">Clude 4 System Card</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Mon, 26/05/2025 - 13:47</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1030ea0db849ce9bb39026bbb995f38336039ec2014dce58e9b2d31dca82792a","category":"Thai"}