{"title":"Alibaba รายงานผลประกอบการไตรมาส รายได้โต 5% - ประกาศซื้อหุ้นคืนวงเงิน 2.5 หมื่นล้านดอลลาร์","link":"https://www.blognone.com/node/138092","date":1707320038000,"content":"<div><div><div><p>Alibaba รายงานผลประกอบการของไตรมาสเดือนธันวาคม 2023 รายได้รวม 260,348 ล้านหยวน เพิ่มขึ้น 5% จากช่วงเดียวกันในปีก่อน มีกำไรสุทธิตามบัญชี GAAP 10,717 ล้านหยวน ลดลง 77% สาเหตุหลักจากการบันทึกด้อยค่าเงินลงทุนในบริษัทต่าง ๆ ซึ่งถ้าไม่รวมรายการพิเศษเหล่านี้จะมีกำไร 47,951 ล้านหยวน</p>\n<p>รายได้แยกตามส่วนธุรกิจเป็นดังนี้ ธุรกิจอีคอมเมิร์ซในจีน (Taobao และ Tmall) มีรายได้เพิ่มขึ้น 2%, ธุรกิจคลาวด์ รายได้เพิ่มขึ้น 3%, ธุรกิจอีคอมเมิร์ซต่างประเทศ (Aliexpress, Lazada) รายได้เพิ่มขึ้น 44% โดย Lazada ระบุว่ามีการขาดทุนต่อออเดอร์ที่ลดลง จากการปรับปรุงต้นทุนต่าง ๆ, ธุรกิจขนส่ง Cainiao รายได้เพิ่มขึ้น 24% เป็นผลจากธุรกิจ fulfillment, ธุรกิจ O2O รายได้เพิ่มขึ้น 13%, และสื่อดิจิทัล รายได้เพิ่มขึ้น 18%</p>\n<p>บอร์ด Alibaba ยังอนุมัติแผนซื้อหุ้นคืนวงเงินถึง 25,000 ล้านดอลลาร์ จนถึงมีนาคม 2027 เพื่อเพิ่มความเชื่อมั่นกับผู้ถือหุ้น และสะท้อนความมั่นใจของฝ่ายบริหารในมูลค่าของธุรกิจ</p>\n<p>ที่มา: <a href=\"https://www.alibabagroup.com/en-US/document-1691989841455087616\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/0318ae768636ed5c5cfea25e738a9f41.jpeg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"606f30831152d68e8a712115a19b89aa237d2ff221a180cc2ed6c8e84a729148","category":"Thai"}