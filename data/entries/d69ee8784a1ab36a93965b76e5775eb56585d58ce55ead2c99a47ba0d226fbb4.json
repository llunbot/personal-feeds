{"title":"Apple เปิดตัว OpenELM ชุดโมเดล AI โอเพนซอร์ส ทำงานบนอุปกรณ์ได้ไม่ต้องเชื่อมต่อกับเซิร์ฟเวอร์","link":"https://www.blognone.com/node/139401","date":1714021301000,"content":"<div><div><div><p>แอปเปิลเผยแพร่ <strong>OpenELM</strong> (Open-source Efficient Language Models) ชุดโมเดล AI ภาษาขนาดใหญ่ (LLM) แบบโอเพนซอร์ส ที่สามารถทำงานได้บนอุปกรณ์ ไม่ต้องเชื่อมต่อกับคลาวด์เซิร์ฟเวอร์ โดยสามารถดูรายละเอียดเพิ่มเติมได้ที่ <a href=\"https://huggingface.co/collections/apple/openelm-instruct-models-6619ad295d7ae9f868b759ca\">Hugging Face</a></p>\n<p>OpenELM มีทั้งหมด 8 โมเดล เป็น 4 โมเดลที่ยังไม่ถูกเทรน และอีก 4 โมเดลที่ผ่านการเทรนปรับแต่งมาแล้ว ขนาดพารามิเตอร์มีตั้งแต่ 270M ถึง 3B</p>\n<p>ในรายละเอียดงานวิจัยที่เผยแพร่ แอปเปิลบอกว่า OpenELM ใช้วิธีจัดสรรพารามิเตอร์ในแต่ละเลเยอร์โมเดลเพื่อเพิ่มความแม่นยำ ผลลัพธ์ที่ได้คือโมเดลทำงานแม่นยำขึ้น 2.36% เมื่อเทียบกับ OLMo แต่ใช้โทเค็นที่ยังไม่ถูกเทรนน้อยกว่าสองเท่า</p>\n<p>โมเดล AI ที่สามารถรันได้บนอุปกรณ์ขนาดเล็ก เป็นอีกทิศทางหนึ่งที่บริษัทเทคโนโลยีขนาดใหญ่พยายามผลักดัน เมื่อวันก่อนไมโครซอฟท์ก็เปิดตัว <a href=\"https://www.blognone.com/node/139363\">Phi-3</a> ที่สามารถรันบนโทรศัพท์ได้</p>\n<p>ที่มา: <a href=\"https://venturebeat.com/ai/apple-releases-openelm-small-open-source-ai-models-designed-to-run-on-device/\">VentureBeat</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/llm\">LLM</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d69ee8784a1ab36a93965b76e5775eb56585d58ce55ead2c99a47ba0d226fbb4","category":"Thai"}