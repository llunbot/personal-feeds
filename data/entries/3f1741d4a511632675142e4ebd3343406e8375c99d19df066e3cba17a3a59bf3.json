{"title":"Phone Link รองรับการแชร์ไฟล์ระหว่าง iPhone กับพีซี Windows แล้ว แบบเดียวกับที่ Android ทำได้","link":"https://www.blognone.com/node/143608","date":1734000869000,"content":"<div><div><div><p>ไมโครซอฟท์ประกาศฟีเจอร์ของแอพ Phone Link บนพีซีวินโดวส์ ว่ารองรับการย้ายไฟล์ข้ามเครื่องกับ iPhone แล้ว ตามหลัง<a href=\"https://blogs.windows.com/windows-insider/2024/12/11/sharing-files-between-your-iphone-and-windows-pc-rolling-out-to-windows-insiders/\">สมาร์ทโฟน Android ที่นำร่องไปก่อนหน้านี้</a></p>\n<p>ฟีเจอร์นี้ช่วยให้ผู้ใช้ iPhone จำนวนมากสามารถถ่ายโอนไฟล์กับพีซีวินโดวส์ได้ เหมือนกับการใช้ AirDrop ในจักรวาลแอปเปิล แต่เป็นโซลูชันที่ไมโครซอฟท์ทำเอง ไม่ต้องไปใช้แอพจาก third party แต่อย่างใด</p>\n<p>ฟีเจอร์นี้ต้องการ iOS 16 ขึ้นไป ส่วนฝั่งวินโดวส์ยังทดสอบเฉพาะกลุ่ม Windows Insiders เท่านั้นก่อน</p>\n<p>ที่มา - <a href=\"https://blogs.windows.com/windows-insider/2024/12/11/sharing-files-between-your-iphone-and-windows-pc-rolling-out-to-windows-insiders/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/6344976b33a4920a9e0192b4d35376db.jpeg\" /></p>\n</div></div></div><div><div>Topics: </div><div><div><a href=\"/topics/phone-link\">Phone Link</a></div><div><a href=\"/topics/microsoft\">Microsoft</a></div><div><a href=\"/topics/iphone\">iPhone</a></div><div><a href=\"/topics/windows-11\">Windows 11</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f1741d4a511632675142e4ebd3343406e8375c99d19df066e3cba17a3a59bf3","category":"Thai"}