{"title":"Volkswagen เพิ่มระบบเล่นเกมผ่านหน้าจอในรถตอนกำลังจอด ใช้มือถือเป็นคอนโทรลเลอร์ได้","link":"https://www.blognone.com/node/141698","date":1724846815000,"content":"<div><div><div><p>Volkswagen ประกาศความร่วมมือกับบริษัท N-Dream จากสวิตเซอร์แลนด์ เปิดให้รถยนต์ของ Volkswagen สามารถเล่นเกม (ตอนจอดรถ) โดยใช้มือถือเป็นคอนโทรลเลอร์ได้</p>\n<p>แพลตฟอร์มเกมของ N-Dream ชื่อว่า <strong>AirConsole</strong> (<a href=\"https://www.airconsole.com/\">หน้าเว็บ</a>) เป็นเกมแนวแคชวลง่ายๆ เช่น เกมพัซเซิล เกมฟุตบอล เกมแข่งรถ มีจุดเด่นคือเล่นได้บนอุปกรณ์ที่หลากหลาย ทั้งผ่านเบราว์เซอร์ และผ่านกล่องทีวี จุดเด่นของมันคือไม่ต้องหาอุปกรณ์อะไรเพิ่ม ใช้มือถือที่ติดตัวทุกคนอยู่แล้วเป็นคอนโทรลเลอร์ได้ทันที และถ้าอัพเกรดไปใช้ AirConsole Hero แบบจ่ายเงิน ก็สามารถเล่นเกมดังๆ เพิ่มขึ้นได้</p>\n<p>ก่อนหน้านี้ AirConsole เคยจับมือกับ BMW มาก่อน รองรับรถยนต์แบรนด์ BMW และ Mini โมเดลปี 2023 ขึ้นไป และ Volkswagen เป็นแบรนด์รถยนต์รายที่สองที่เซ็นสัญญากับ AirConsole โดยรถยนต์รุ่นที่จะได้ฟีเจอร์นี้คือ Volkswagen ID.7 Tourer, ID.7, ID.5, ID.4, ID.3, new Passat, new Tiguan, new Golf, new Golf Estate</p>\n<p>คู่แข่งรายอื่นๆ ในวงการเคยมี <a href=\"https://www.blognone.com/node/131876\">Tesla รองรับการเล่นเกม Steam เวอร์ชันลินุกซ์ในรถ (ต้องเอาจอยมาเอง)</a> แต่ภายหลังก็<a href=\"https://www.blognone.com/node/139840\">ถอดฟีเจอร์นี้ออกไป</a></p>\n<p>ที่มา - <a href=\"https://www.globenewswire.com/news-release/2024/08/26/2935417/0/en/AirConsole-is-coming-to-the-new-Volkswagen-ID-7-Tourer-and-other-models-this-fall.html\">AirConsole</a>, <a href=\"https://www.extremetech.com/cars/volkswagen-to-add-virtual-gaming-console-to-select-vehicles-infotainment\">ExtremeTech</a></p>\n<p><img alt=\"No Description\" src=\"https://www.blognone.com/sites/default/files/externals/b3acfa57b5c9d0e0ee4ba0663897634f.jpeg\" /></p>\n</div></div></div><div><div>Topics: </div><div><div><a href=\"/topics/volkswagen\">Volkswagen</a></div><div><a href=\"/topics/automobile\">Automobile</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"660386529ff3c49077d814961df558d1e0af78b23826ad3a1ecf1e2a2b267f59","category":"Thai"}