{"title":"Threads ทดสอบ ตั้งค่าฟีดเริ่มต้นแบบที่ต้องการเมื่อเปิดแอปได้แล้ว","link":"https://www.blognone.com/node/143319","date":1732582741000,"content":"<div><div><div><p>Threads ประกาศทดสอบฟีเจอร์เล็ก ๆ แต่ผู้ใช้งานจำนวนมากเรียกร้องมา โดยสามารถตั้งค่าฟีดเริ่มต้นเมื่อตอนเปิดแอปได้ จากปกติที่เป็นฟีด For You (มีโพสต์แนะนำตามอัลกอริทึม) ให้เป็นฟีดอื่นที่ผู้ใช้งานต้องการได้เช่น Following (แสดงเฉพาะโพสต์ผู้ติดตาม) หรือ<a href=\"https://www.blognone.com/node/143255\">ฟีดคัสตอม</a>ที่เพิ่งเปิดให้ทดสอบใช้งาน</p>\n<p>Mark Zuckerberg ซีอีโอ Meta <a href=\"https://www.threads.net/@zuck/post/DCzYnv8yNeJ\">บอกว่า</a>สถานะของฟีเจอร์ยังเป็นการทดสอบ และจะมีการแจ้งกับผู้ใช้งานให้เลือกฟีดภายในแอป ซึ่ง Meta จะดูผลตอบรับจากผู้ใช้งานมาเป็นอย่างไรต่อไป</p>\n<p>ในช่วงสัปดาห์ที่ผ่านมา Threads ยังคงเพิ่มฟีเจอร์ใหม่และประกาศออกมาต่อเนื่อง โดยคาดว่าเป็นการแย่งชิงผู้ใช้งานที่หนีจาก X แต่จำนวนไม่น้อยเลือกไปที่ Bluesky มากกว่า ทำให้<a href=\"https://www.blognone.com/node/143223\">มีข้อมูล</a>ว่าการใช้งานเป็นประจำเกิดขึ้นที่นั่นมากกว่า Threads</p>\n<p>ที่มา: <a href=\"https://www.theverge.com/2024/11/25/24305690/threads-default-following-feed-test\">The Verge</a></p>\n<p><img src=\"https://www.blognone.com/sites/default/files/externals/f9e2247bdf0fd954dfd5fb60d53b9db1.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd1cb40d63b6f34764c8cb312896edc6763f8d6ee9ae6a5d68e9e8cc4e05ec3a","category":"Thai"}