{"title":"Guilty Gear Strive ออกเวอร์ชัน Xbox แล้ว ตามหลังเวอร์ชัน PlayStation ราวปีครึ่ง","link":"https://www.blognone.com/node/132930","date":1678280259000,"content":"<div><div><div><p>Guilty Gear Strive เกมไฟติ้งภาคล่าสุดของซีรีส์ Guilty Gear ที่เคยลง PS4/PS5 และพีซีไปเมื่อกลางปี 2021 ออกเวอร์ชัน Xbox One และ Xbox Series X|S แล้ว โดยเปิดให้เล่นบน Xbox Game Pass ด้วย</p>\n<p>Guilty Gear Strive ถือเป็นภาคหลักภาคที่ 7 ของซีรีส์ Guilty Gear โดยเกมภาคนี้ได้รับคะแนนรีวิวสูงมาก (เฉลี่ย 84/100 สำหรับเวอร์ชันพีซี) และได้รางวัลเกมไฟติ้งยอดเยี่ยมจากสองสถาบันคือ The Game Awards กับ D.I.C.E. Awards ด้วย</p>\n<p>ถึงแม้ชาว Xbox ได้เล่นเกม Guilty Gear Strive ช้ากว่าฝั่ง PlayStation ราวปีครึ่ง แต่ก็เป็นสัญญาณอันดีว่าค่าย Xbox เริ่มได้เกมฝั่งญี่ปุ่นมาลงมากขึ้นแล้ว หลังจากที่เดิมแทบไม่มีเลย โดยเกมญี่ปุ่นดังๆ ที่หันมาลง Xbox แล้วได้แก่ <a href=\"https://www.blognone.com/node/117647\">Dragon Quest XI S</a> และ <a href=\"https://www.blognone.com/node/128958\">Persona 3-4-5</a> เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/579d372923e9a1bf659fed22d18909d5.jpg\" /></p>\n<p>ที่มา - <a href=\"https://news.xbox.com/en-us/2023/03/07/guilty-gear-strive-xbox-gamepass/\">Xbox</a></p>\n</div></div></div><div><div>Topics: </div><div><div><a href=\"/topics/guilty-gear\">Guilty Gear</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6aa28909668bc774c70c5e0ce6a2537977e0674b6439eb91f15ee37812fa6b57","category":"Thai"}