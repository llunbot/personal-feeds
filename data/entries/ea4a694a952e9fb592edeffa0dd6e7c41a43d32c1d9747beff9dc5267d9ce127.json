{"title":"Google เตรียมปิดการทำงานกล่อง Search ย่อยเจาะจงเว็บไซต์ ใน Google Search หลัก","link":"https://www.blognone.com/node/142704","date":1729596346000,"content":"<div><div><div><p>กูเกิลแจ้งการปิดการทำงานกล่องค้นหาย่อยในผลค้นหาเว็บ ที่แสดงผลในหน้าค้นหาหลัก (Sitelinks Search Box) โดยให้เหตุผลว่าปริมาณการใช้งานลดลง และช่วยให้ผลค้นหามีความเรียบง่ายมากขึ้น</p>\n<p>กล่องค้นหาย่อยในผลการค้นหาหลักของกูเกิล จะปิดการทำงานตั้งแต่ 21 พฤศจิกายน 2024 เป็นต้นไป มีผลกับผู้ใช้งานทั่วโลกและทุกภาษา โดยกูเกิลยืนยันว่าไม่มีผลกระทบต่อการจัดอันดับแสดงผล ส่วนเจ้าของเว็บไซต์ที่เคยทำ Structured Data สำหรับเว็บไซต์เพื่อให้เกิดกล่องค้นหาย่อย ก็ไม่จำเป็นต้องนำข้อมูลส่วนนี้ออก เพราะกูเกิลจะข้ามข้อมูลส่วนนี้ไปเลยในอนาคต</p>\n<p>ฟีเจอร์ Sitelinks Search Box <a href=\"https://www.blognone.com/node/60124\">มีในกูเกิลมาตั้งแต่ 10 ปีที่แล้ว</a> เพื่อสร้างการค้นหาต่อเพิ่มเติมแบบจำกัดเฉพาะเว็บไซต์นั้นเหมือนการระบุ site: ในคำค้นหา</p>\n<p>ที่มา: <a href=\"https://developers.google.com/search/blog/2024/10/sitelinks-search-box\">กูเกิล</a> ผ่าน <a href=\"https://www.theverge.com/2024/10/21/24276184/google-sitelinks-search-box-discontinued\">The Verge</a></p>\n<p><img src=\"https://www.blognone.com/sites/default/files/externals/802da3022516f1579b426d0a3e86aaf4.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea4a694a952e9fb592edeffa0dd6e7c41a43d32c1d9747beff9dc5267d9ce127","category":"Thai"}