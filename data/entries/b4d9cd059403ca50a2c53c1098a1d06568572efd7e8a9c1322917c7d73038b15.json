{"title":"รู้หรือไม่? เกม Mario Kart 8 สามารถปรับแต่งรถได้ถึง 703,560 แบบ มี 14 แบบประสิทธิภาพดีที่สุด","link":"https://www.blognone.com/node/139345","date":1713771966000,"content":"<div><div><div><p>ข้อมูลจากงานวิจัยของนักวิทยาศาสตร์ข้อมูลชื่อ Antoine Mayerowitz เผยว่าเกม Mario Kart 8 มีตัวเลือกการปรับแต่งรถในเกมที่แตกต่างกันถึง 703,560 แบบ รถในเกมมี 4 องค์ประกอบหลักคือ ตัวละคร, รถ, ยาง และสปอยเลอร์ท้ายรถ แต่มีหลายชิ้นส่วนที่มีค่าสถานะเหมือนกัน จึงสามารถย่อตัวเลือกให้เหลือเพียง 25,704 แบบได้</p>\n<p>Antoine เผยว่าตัวละครที่ขับรถได้เร็วที่สุดคือ Bowser และ Wario แต่ทั้งคู่มีอัตราเร่ง (Acceleration) ที่ไม่ดีนัก ในขณะที่บริเวณทางโค้งตัวละครที่เข้าโค้งดีที่สุดคือ Cat Peach, Villager (ตัวผู้หญิง), Inkling Girl และ Didy Kong จากการใช้วิธีหน้าพาเรโต (Pareto front method) ทำให้สามารถพล็อตข้อมูลจัดเซ็ตตัวละครที่มีค่าความเร็วและอัตราเร่งที่แตกต่างกันได้ 585 แบบ และคัดกรองจนเหลือ 14 แบบที่มีประสิทธิภาพดีที่สุด</p>\n<p><img alt=\"No Description\" src=\"https://www.blognone.com/sites/default/files/externals/1ed3820befe4eda87aaf557f34cf8405.jpeg\" /></p>\n<p>ซึ่งจากการวิเคราห์ข้อมูลที่เกมเมอร์ระดับโปรชอบใช้สรุปได้ว่าตัวละคร Peach ที่ใช้รถ Teddy Buggy, ยางแบบ Roller Types และสปอยเลอร์แบบ Cloud Glider เป็นองค์ประกอบที่ทำให้รถมีความเร็ว, อัตราเร่ง และ Mini Turbo Boost (การเร่งความเร็วระยะสั้นที่ได้ตอนออกตัว หรือเข้าโค้ง) ดีที่สุดในเกม</p>\n<p>ปัจจุบันเกม Mario Kart 8 Deluxe เป็นเกมที่ขายที่สุดของ Nintendo Switch ทำยอดขายไปแล้วกว่า 60 ล้านชุด และเป็นเกมที่ยังติดชาร์ตเกมขายดีของญี่ปุ่นอยู่เสมอ (สัปดาห์ล่าสุดขายได้ 11,247 ชุด เป็นเกมขายดีอันดับ 2 ของญี่ปุ่น)</p>\n<p><img alt=\"No Description\" src=\"https://www.blognone.com/sites/default/files/externals/b200ddbfff178927d3a842bae0fdcca9.png\" /></p>\n<p>ที่มา - <a href=\"https://www.mayerowitz.io/blog/mario-meets-pareto\">Mayerowitz.io</a> via <a href=\"https://www.eurogamer.net/mario-kart-8-has-703560-customisation-possibilities-but-which-racer-is-statistically-best\">Eurogamer</a></p>\n</div></div></div><div><div>Topics: </div><div><div><a href=\"/topics/mario-kart\">Mario Kart</a></div><div><a href=\"/topics/mario\">Mario</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4d9cd059403ca50a2c53c1098a1d06568572efd7e8a9c1322917c7d73038b15","category":"Thai"}