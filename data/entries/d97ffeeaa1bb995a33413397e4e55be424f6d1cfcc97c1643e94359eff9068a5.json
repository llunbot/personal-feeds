{"title":"Databricks ลงนามความร่วมมือกับ Anthropic ระยะเวลา 5 ปี นำโมเดล Claude ให้ลูกค้าองค์กรใช้งานบนแพลตฟอร์ม","link":"https://www.blognone.com/node/145509","date":1743075243000,"content":"<div><div><div><p>Databricks ประกาศความร่วมมือกับ Anthropic เป็นระยะเวลา 5 ปี เพื่อนำโมเดลปัญญาประดิษฐ์ของ Anthropic ให้บริการบนแพลตฟอร์ม Data Intelligence Platform ทำให้ลูกค้าองค์กรมากกว่า 10,000 ราย สามารถเข้าถึงโมเดลตระกูล Claude เพื่อสร้างแชทบอตและ AI Agent แบบคัสตอมสำหรับใช้กับข้อมูลในองค์กร</p>\n<p>Databricks บอกว่าลูกค้าองค์กรมีการลงทุนด้าน AI ที่เพิ่มมากขึ้น แต่มีอุปสรรคในการสร้างและดีพลอย AI Agent ที่สามารถเรียนรู้และทำความเข้าใจข้อมูลระดับลูกค้าองค์กร พร้อมกับให้คำตอบได้อย่างแม่นยำตามข้อกำหนดที่องค์กรต้องการ ซึ่งรวมถึงความปลอดภัยข้อมูล การจัดการการเข้าถึง ข้อตกลงร่วมกันของ Databricks และ Anthropic จึงเข้ามาเติมความต้องการนี้</p>\n<p>ตัวอย่างลูกค้าที่ร่วมทดสอบบนความร่วมมือนี้คือบริษัทฟินเทค Block ซึ่งเป็นลูกค้าของ Databricks อยู่แล้ว ซึ่งตอนนี้บริษัทสามารถเข้าถึงโมเดล Claude รุ่นล่าสุด เพื่อนำมาใช้งานกับส่วนต่าง ๆ ได้อย่างมีประสิทธิภาพ</p>\n<p>ที่มา: <a href=\"https://www.databricks.com/company/newsroom/press-releases/databricks-and-anthropic-sign-landmark-deal-bring-claude-models\">Databricks</a></p>\n<p><img alt=\"No Description\" src=\"https://www.blognone.com/sites/default/files/externals/762e3e58939dbfbb3233d492afe44a6a.png\" /></p>\n</div></div></div><div><div>Topics: </div><div><div><a href=\"/topics/databricks\">Databricks</a></div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d97ffeeaa1bb995a33413397e4e55be424f6d1cfcc97c1643e94359eff9068a5","category":"Thai"}