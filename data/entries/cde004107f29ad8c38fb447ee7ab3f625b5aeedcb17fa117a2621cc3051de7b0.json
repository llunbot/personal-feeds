{"title":"ซัมซุงเปิดตัว BESPOKE Jet Bot Combo หุ่นยนต์ดูดฝุ่นและถูพื้นด้วยเทคโนโลยี AI","link":"https://www.blognone.com/node/140697","date":1719909394000,"content":"<div><div><div><p>ซัมซุง เปิดตัวผลิตภัณฑ์ใหม่ในกลุ่มเครื่องใช้ไฟฟ้าภายในบ้านชื่อ <strong>BESPOKE Jet Bot Combo</strong> หุ่นยนต์ดูดฝุ่นและถูพื้นที่มาพร้อมกับเทคโนโลยี AI และระบบทำความสะอาดตัวเองด้วยไอน้ำมีฟีเจอร์เด่น ๆ ดังนี้</p>\n<p><img alt=\"No Description\" src=\"https://www.blognone.com/sites/default/files/externals/31abd41687b076d24d52c03fb1714611.jpeg\" /></p>\n<ul>\n<li><strong>ระบบทำความสะอาดผ้าม็อบ 3 ขั้นตอน</strong>: หุ่นยนต์สามารถล้างผ้าม็อบด้วยน้ำร้อน ฆ่าเชื้อด้วยไอน้ำ และเป่าให้แห้งด้วยลมร้อน เพื่อความสะอาด และปลอดภัย</li>\n<li><strong>ม็อบหมุนความเร็วสูง</strong>: ม็อบหมุนด้วยความเร็ว 170 รอบต่อนาที พร้อมฟังก์ชัน AI Stain Deep Cleaning ใช้ความร้อนสูงในการทำความสะอาดคราบสกปรกที่ฝังลึก</li>\n<li><strong>ตรวจจับพื้นด้วย AI Floor Detect</strong>: สามารถตรวจจับประเภทของพื้น และปรับการทำความสะอาดให้เหมาะสม ทั้งพื้นแข็งหรือพรม</li>\n<li><strong>จดจำวัตถุด้วย AI Object Recognition</strong>: สามารถจดจำและหลีกเลี่ยงวัตถุต่าง ๆ เช่น คน สัตว์เลี้ยง และสิ่งกีดขวางอื่น ๆ ได้</li>\n<li><strong>ทำความสะอาดอัตโนมัติ</strong>: หุ่นยนต์จะกลับไปที่สถานีทำความสะอาดเพื่อทำการซักผ้าม็อบด้วยน้ำร้อนและไอน้ำ ทำให้ผ้าม็อบสะอาดและพร้อมใช้งานเสมอ</li>\n</ul>\n<p>BESPOKE Jet Bot Combo มีให้เลือก 2 รุ่น ได้แก่ BESPOKE Jet Bot Combo AI Steam+ (VR9700) ราคา 59,990 บาท และ BESPOKE Jet Bot Combo Steam+ (VR9600) ราคา 49,990 บาท</p>\n<p><img alt=\"No Description\" src=\"https://www.blognone.com/sites/default/files/externals/d9b0266c8db5eaed98deec0110d8b804.png\" /><img alt=\"No Description\" src=\"https://www.blognone.com/sites/default/files/externals/84f578086380c92a3ed87ead1b8e0b9e.png\" /><img alt=\"No Description\" src=\"https://www.blognone.com/sites/default/files/externals/7fe2bfcfc05bd5ca2d34f22fc088c16a.png\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/vacuum-cleaner\">Vacuum Cleaner</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cde004107f29ad8c38fb447ee7ab3f625b5aeedcb17fa117a2621cc3051de7b0","category":"Thai"}