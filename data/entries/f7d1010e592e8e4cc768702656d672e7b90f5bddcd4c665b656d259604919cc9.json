{"title":"ราคามาแล้ว! ASUS ROG Ally เครื่องเกมพกพามหาโหด เริ่มต้นที่  599 ดอลล่าร์","link":"https://www.blognone.com/node/133803","date":1683820261000,"content":"<div><div><div><p>ถือว่าตรงตามข่าวลือเรื่องราคาเป๊ะ ๆ สำหรับเจ้าเครื่องเกมพกพาจากค่าย ASUS อย่าง <strong>ASUS ROG Ally</strong> ที่วันนี้ได้เปิดตัวอย่างเป็นทางการพร้อมราคาแล้ว โดยจะแบ่งเป็น 2 รุ่นได้แก่ รุ่นใช้ชิป AMD Z1 และ AMD Z1 Extreme โดยมีราคาเครื่องอยู่ที่ 599 ดอลล่าร์ และ 699 ดอลล่าร์ ตามลำดับ ซึ่งทั้ง 2 รุ่นจะมาพร้อม <strong>XBOX Game Pass ให้ใช้ฟรีถึง 3 เดือน</strong></p>\n<p><img alt=\"No Description\" src=\"https://www.blognone.com/sites/default/files/externals/b7aecdd71d8efb1ff0028a056fb64ef0.png\" /></p>\n<p>สเปคอื่น ๆ คร่าว ๆ ประกอบไปด้วยแรม 16gb แบบ LPDDR5 และความจุของ SSD แบบ PCIe 4.0 ที่ 512gb ทั้ง 2 รุ่น พร้อมหน้าจอขนาด 7 นิ้ว แบบ 1080p 120Hz มาพร้อมความสว่างสูงสุด 500 nit รองรับ Wi-Fi 6E</p>\n<p><img alt=\"No Description\" src=\"https://www.blognone.com/sites/default/files/externals/7a65af293b3815effb56227b98712d94.jpg\" /></p>\n<p>นอกจากเปิดตัว ASUS ROG Ally แล้ว ทาง ASUS ยังได้เปิดตัว Docking สำหรับต่อขึ้นจอทีวีหรือมอนิเตอร์ด้วยชื่อ ROG XG Mobile ถึงเปิดตัวถึง 2 รุ่นเช่นกัน ประกอบไปด้วย GC32 ที่มาพร้อมการ์ดจอ AMD RX 6850M XT และรุ่น GC33 ที่มาพร้อมการ์ดจอ NIvidia RTX 4090 สำหรับ Laptop โดยมีราคาอยู่ที่ 799 ดอลล่าร์ และ 1,999 ดอลล่าร์ตามลำดับ</p>\n<p><img alt=\"No Description\" src=\"https://www.blognone.com/sites/default/files/externals/2be2ba9c3e5f669ff37074f69e06db1c.jpg\" /></p>\n<p>นับว่าหายใจลดต้นคอ Steam Deck เนื่องจากราคาของ ASUS ROG Ally ตัวเริ่มต้นนั้นอยู่ที่ 599 ดอลล่าร์ ในขณะที่ Steam Deck รุ่น 512gb มีราคาอยู่ที่ 549 ดอลล่าร์ ห่างกัน 51 ดอลล่าร์เท่านั้น</p>\n<p>ซึ่งตัวรุ่น Z1 Extreme เปิดให้ Pre-Order แล้วที่ Best Buy พร้อมวางขายหน้าร้านในวันที่ 13 มิถุนายน ส่วนรุ่น Z1 จะวางขายภายใน Q3 ของปีนี้ สำหรับในไทยก็ต้องรอลุ้นกันต่อว่า Asus จะนำเข้ามาขายในไทยเมื่อไหร่</p>\n<p>ที่มา - <a href=\"https://www.youtube.com/live/m_2L7xw_zGw?feature=share\">Youtube</a> via <a href=\"https://rog.asus.com/gaming-handhelds/rog-ally/rog-ally-2023/?utm_source=youtube&amp;utm_medium=social&amp;utm_campaign=23q2_rog_ally_hq\">ASUS</a></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/asus\">ASUS</a></div><div><a href=\"/topics/handheld\">Handheld</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7d1010e592e8e4cc768702656d672e7b90f5bddcd4c665b656d259604919cc9","category":"Thai"}