{"title":"Eric Schmidt กลับมาเป็นซีอีโออีกครั้ง บริษัทอวกาศ Relativity Space คู่แข่ง SpaceX","link":"https://www.blognone.com/node/145192","date":1741669248000,"content":"<div><div><div><p>Eric Schmidt อดีตซีอีโอของกูเกิลระหว่างปี 2001-2011 หลังจากนั้นหันไปทำงานบอร์ดบริหารและการลงทุนต่างๆ ล่าสุดเขากลับมารับตำแหน่งบริหารในฐานะซีอีโออีกครั้ง กับบริษัทอวกาศ​ Relativity Space</p>\n<p>ก่อนหน้านี้ Schmidt ถือหุ้นใน Relativity Space บางส่วน แต่ล่าสุดเขาลงทุนในบริษัทเพิ่มเติมจนมีหุ้นเยอะพอ และเข้ามารับตำแหน่งซีอีโอแทนผู้ก่อตั้ง Tim Ellis</p>\n<p>Relativity Space เป็นบริษัทที่สร้างจรวดราคาถูก ใช้ซ้ำได้ ลักษณะเดียวที่เราคุ้นเคยกับจรวดของ SpaceX แต่ช่วงหลังบริษัทก็ประสบปัญหาด้านการเงิน จนทำให้ Schmidt เข้ามาช่วยเติมเงินเพิ่ม (ไม่เปิดเผยว่าเท่าไร)  พร้อมกับเข้ามารับตำแหน่งบริหารด้วย</p>\n<p>เจ้าตัว Schmidt เองยังไม่ได้ออกมาสื่อสารต่อสาธารณะ แต่ผู้ก่อตั้ง Tim Ellis ออกมาโพสต์ถึงการเปลี่ยนตัวซีอีโอแล้ว และตัวเขาเองจะยังคงตำแหน่งบอร์ดของบริษัทต่อไป</p>\n<p>จรวดของ Relativity Space มีชื่อแบรนด์ว่า Terran โดยรุ่นแรกชื่อ Terran 1 และกำลังพัฒนาจรวดรุ่นใหม่ Terran R มีกำหนดยิงปี 2026</p>\n<p>ที่มา - <a href=\"https://www.nytimes.com/2025/03/10/technology/eric-schmidt-relativity-space.html\">The New York Times</a>, <a href=\"https://techcrunch.com/2025/03/10/eric-schmidt-joins-relativity-space-as-ceo/?guccounter=1\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/11bfa1d4c727980d1d2d5a1f3ea565cb.jpg\" /></p>\n<blockquote><p>Today marks a bold new chapter for <a href=\"https://twitter.com/relativityspace?ref_src=twsrc%5Etfw\">@relativityspace</a> - read below:Some dreams are so audacious they’re worth dedicating significant years of your life to. Nine years ago, we scribbled Relativity’s wild vision on the back of a Starbucks receipt, never imagining how many… <a href=\"https://t.co/ARkJJ0fFGJ\">pic.twitter.com/ARkJJ0fFGJ</a></p>\n<p>— Tim Ellis (@thetimellis) <a href=\"https://twitter.com/thetimellis/status/1899191048481788092?ref_src=twsrc%5Etfw\">March 10, 2025</a></p></blockquote>\n</div></div></div><div><div>Topics: </div><div><div><a href=\"/topics/eric-schmidt\">Eric Schmidt</a></div><div><a href=\"/topics/ceo\">CEO</a></div><div><a href=\"/topics/space\">Space</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bac9a487d3dc2cd1ade8c322d655ff37eb6e8c5b945663ef10f78f0f4cf6d10d","category":"Thai"}