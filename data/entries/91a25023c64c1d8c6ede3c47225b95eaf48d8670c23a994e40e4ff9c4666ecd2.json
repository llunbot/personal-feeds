{"title":"ศาลตัดสิน ไม่ให้กฎหมายแบน TikTok ในรัฐมอนแทนามีผลบังคับใช้ จากกำหนดมีผล 1 มกราคมปีหน้า","link":"https://www.blognone.com/node/137031","date":1701390613000,"content":"<div><div><div><p>ศาลรัฐมอนแทนาออกคำตัดสิน ไม่ให้กฎหมายแบน TikTok ภายในรัฐมีผลบังคับใช้ ตามกำหนดที่วางไว้ในวันที่ 1 มกราคมปีหน้า ส่งผลให้ TikTok ยังสามารถใช้งานได้ต่อไปในพื้นที่ดังกล่าว</p>\n<p>ก่อนหน้านี้สภารัฐมอนแทนาได้<a href=\"https://www.blognone.com/node/133882\">ลงนามกฎหมายแบน TikTok</a> มีผลเฉพาะพื้นที่ในรัฐ ซึ่งถือเป็นการออกกฎหมายห้ามใช้ TikTok ในวงกว้างครั้งแรกที่ระดับรัฐ ในสหรัฐอเมริกา จากที่ผ่านมามีเฉพาะคำสั่งห้ามเจ้าหน้าที่รัฐใช้งาน โดยรัฐมอนแทนาให้เหตุผลเรื่องการจัดเก็บข้อมูลผู้ใช้งาน ที่อาจถูกส่งต่อให้รัฐบาลจีน ซึ่ง TikTok ได้ฟ้องศาลว่าคำสั่งนี้ขัดต่อเสรีภาพการแสดงออก และรัฐมอนแทนาก็ไม่มีหลักฐานที่ชัดเจนพอสำหรับข้อกล่าวหา</p>\n<p>ผู้พิพากษา Donald Molloy ที่ดูแลคดีนี้ บอกว่าผู้ใช้งาน TikTok ได้ยินยอมให้แพลตฟอร์มเก็บข้อมูลเองอยู่แล้ว ส่วนประเด็นการนำข้อมูลส่งต่อนั้นมองว่ารัฐมอนแทนาเป็นห่วงเรื่องนี้มากเกินไป</p>\n<p>อย่างไรก็ตามประเด็นนี้น่าจะดำเนินต่อไป เนื่องจากมีอีกหลายรัฐที่สนับสนุนแนวทางแบน TikTok คล้ายกับรัฐมอนแทนา</p>\n<p>ที่มา: <a href=\"https://www.npr.org/2023/11/30/1205735647/montana-tiktok-ban-blocked-state\">NPR</a> ภาพจาก <a href=\"https://www.bytedance.com/en/resources/offices/5eb62fc31eb4f00207dabbaf\">ByteDance</a></p>\n<p><img src=\"https://www.blognone.com/sites/default/files/externals/bd85c2b218c1dd47b4c01e205936b4ef.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/law\">Law</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91a25023c64c1d8c6ede3c47225b95eaf48d8670c23a994e40e4ff9c4666ecd2","category":"Thai"}