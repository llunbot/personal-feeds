{"title":"Nintendo เลื่อนการจัดงาน Nintendo Live 2024 Tokyo ระบุป้องกันเหตุประสงค์ร้ายในงาน","link":"https://www.blognone.com/node/137139","date":1701990832000,"content":"<div><div><div><p>นินเทนโดออกแถลงการณ์ยกเลิกการจัดงาน Nintendo Live 2024 Tokyo ตามกำหนดเดิมที่จะจัดขึ้นระหว่างวันที่ 20-21 มกราคม 2024 ที่ Tokyo Big Sight เมืองโตเกียว ประเทศญี่ปุ่น โดยการแข่งขันเกมในงานทั้ง Mario Kart 8 Deluxe Online Challenge รองชิงชนะเลิศ และ Splatoon 3 World Championship 2024 ก็จะเลื่อนการแข่งขันออกไปด้วย</p>\n<p>นินเทนโดให้เหตุผลของการเลื่อนจัดงานว่า บริษัทได้รับคำขู่เรื่องการประสงค์ร้ายต่อพนักงานบริษัทมาระยะหนึ่ง แต่ตอนนี้ถูกขยายมายังเจ้าหน้าที่ตลอดจนผู้เข้าร่วมงานด้วย เนื่องจากบริษัทให้ความสำคัญกับความปลอดภัยสูงสุด จึงตัดสินใจยกเลิกการจัดงานนี้ก่อน และจะแจ้งกำหนดการใหม่อีกครั้ง</p>\n<p>การประกาศเลื่อนการจัดงาน Nintendo Live 2024 Tokyo นี้ยังส่งผลต่อการแข่งขัน Splatoon Koshien 2023 National Final ที่กำหนดจัดขึ้นระหว่างวันที่ 16-17 ธันวาคม ต้องถูกเลื่อนออกไปด้วยเช่นกัน</p>\n<p>ที่มา: <a href=\"https://kotaku.com/nintendo-live-japan-2024-canceled-threats-splatoon-1851080146\">Kotaku</a> และ <a href=\"https://www.nintendo.co.jp/event/information/20231207/index.html\">นินเทนโด</a></p>\n<p><img src=\"https://www.blognone.com/sites/default/files/externals/78431e15afdbb8be9321591f58ab58b1.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f68b33cc15b646d5bac49aa0b591c2c5c57c0da524f1287954b7446f48bbb25","category":"Thai"}