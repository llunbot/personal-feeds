{"title":"ซีอีโอ Reddit แฉ Microsoft, Anthropic และ Perplexity ดึงข้อมูลเว็บเทรน AI โดยไม่ขอ","link":"https://www.blognone.com/node/141194","date":1722510288000,"content":"<div><div><div><p>ระยะหลังที่ผ่านมา Reddit จริงจังอย่างมากกับการปิดกั้นไม่ให้บริษัทภายนอก นำข้อมูลบนเว็บไปใช้งานแบบฟรีๆ ตั้งแต่บริการเสิร์ช ซึ่งมีเพียง Google เท่านั้นที่มีข่าวว่าจ่ายเงินให้ Reddit เพื่อให้ผลการค้นหายังแสดงผลจาก Reddit ไปจนถึงการนำข้อมูลไปเทรน AI ที่มี <a href=\"https://www.blognone.com/node/138362\">Google</a> และ <a href=\"https://www.blognone.com/node/139796\">OpenAI</a> ที่จ่ายเงินให้เพื่อแลกกับการนำข้อมูลไปเทรน</p>\n<p>ล่าสุด Steve Huffman ซีอีโอของ Reddit ให้สัมภาษณ์กับ The Verge แฉว่า Microsoft, Anthropic และ Perplexity ดึงข้อมูลบนเว็บไปเทรน AI โดยไม่ได้รับอนุญาต และการบล็อกบริษัทเหล่านี้เป็นเรื่องน่าปวดหัว (pain in the ass) และบริษัทเหล่านี้ ทำเหมือนข้อมูลบนอินเทอร์เน็ตนั้นฟรี</p>\n<p><img src=\"https://www.blognone.com/sites/default/files/externals/8b53e426e0e0d3e47a41b9c008dd8efd.png\" /></p>\n<p>กรณีของ Microsoft ไม่ใช่แค่เทรน AI อย่างเดียว แต่ยังเอาข้อมูลจาก Reddit ไปขายต่อผ่าน Bing API ด้วย ซึ่ง Reddit <a href=\"https://www.blognone.com/node/141075\">ก็เพิ่งบล็อก Bing ไป</a></p>\n<p>ด้าน Anthropic ระบุว่าไม่ได้ใส่ URL ใดๆ จาก Reddit เข้าไปในลิสต์ที่ดึงข้อมูลมาตั้งแต่กลางเดือนพฤษภาคมแล้ว ส่วน Microsoft และ Anthropic ไม่แสดงความเห็นใดๆ ในเรื่องนี้</p>\n<p>ที่มา - <a href=\"https://www.theverge.com/2024/7/31/24210565/reddit-microsoft-anthropic-perplexity-pay-ai-search\">The Verge</a></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/microsoft\">Microsoft</a></div><div><a href=\"/topics/bing\">Bing</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/anthropic\">Anthropic</a></div><div><a href=\"/topics/perplexity\">Perplexity</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"938d6025afdc9f9b78f8ec018c80ea46f5821d8bbf01f637a3962b3ecf42d692","category":"Thai"}