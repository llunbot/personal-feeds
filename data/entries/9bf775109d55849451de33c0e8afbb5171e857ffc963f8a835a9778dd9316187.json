{"title":"NVIDIA จองโรงงานแพ็กเกจชิป CoWoS ของ TSMC ไว้ 50% ขอให้ SK Hynix เร่งส่งแรม HBM4 เร็วขึ้นอีกครึ่งปี","link":"https://www.blognone.com/node/142933","date":1730718829000,"content":"<div><div><div><p>สำนักข่าว CNA ของไต้หวันรายงานว่า NVIDIA จองกำลังแพ็กเกจชิปแบบ TSMC CoWoS (Chip on Wafer on Substrate) ไว้ 50% ของกำลังผลิตปี 2025 เรียบร้อยแล้ว แม้ว่าทาง TSMC จะเพิ่มกำลังผลิตขึ้นอย่างมากในปีที่ผ่านมา</p>\n<p>CoWoS เป็นเทคโนโลยีการเชื่อมชิปหลายตัวบนแผ่นซิลิกอนที่โรงงานผลิตสมัยใหม่สามารถทำได้หลายแห่งรวมถึงอินเทลที่<a href=\"https://www.youtube.com/watch?v=mRQFJFmYMak\">มีเทคโนโลยี EMIB และ Foveros ของตัวเอง</a> ที่ผ่านมา NVIDIA นั้นใช้โรงงานผลิตของ TSMC เป็นหลัก โดยรายได้จากธุรกิจแพ็กเกจชิปของ TSMC นั้นคิดเป็น 7-9% ของรายได้บริษัท</p>\n<p>อีกด้านหนึ่งของธุรกิจชิป Chey Tae-won ประธาน SK Group ก็ออกมาให้สัมภาษณ์ว่า Jensen Huang มาขอให้ SK Hynix ส่งมอบชิปหน่วยความจำ HBM4 เร็วขึ้น 6 เดือน จากเดิมที่มีกำหนดส่งมอบปริมาณมากในช่วงครึ่งหลังของปี 2025 โดยตอนนี้หน่วยความจำสำหรับชิปปัญญาประดิษฐ์ส่วนใหญ่เป็น <a href=\"https://www.blognone.com/node/142230\">HBM3/HBM3E ที่ SK Hynix ครองตลาดส่วนใหญ่</a> และเป็นหนึ่งในคอขวดของการส่งมอบชิปปัญญาประดิษฐ์</p>\n<p>ที่มา - <a href=\"https://www.cna.com.tw/news/afe/202411030021.aspx\">CNA.com.tw</a>, <a href=\"https://www.reuters.com/technology/nvidias-huang-asked-sk-hynix-bring-forward-supply-hbm4-chips-by-6-months-sks-2024-11-04/\">Reuters</a></p>\n<p><img src=\"https://www.blognone.com/sites/default/files/externals/0d6528c8a3aaec3d7ba962a20334e211.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bf775109d55849451de33c0e8afbb5171e857ffc963f8a835a9778dd9316187","category":"Thai"}