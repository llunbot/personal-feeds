{"title":"KBank แจงโฆษณาประกัน “โดนแฮกเงินหาย” ไม่เกี่ยวกับเหตุการณ์เงินรั่ว, สั่งระงับโฆษณาแล้ว","link":"https://www.blognone.com/node/125355","date":1634644003000,"content":"<div><div><div><p>ธนาคารกสิกรไทย ชี้แจงกรณีมีภาพโฆษณาประกันภัย “โดนแฮกเงินหาย” เผยแพร่ในโซเชียล ว่าประกันเป็นของธนาคารเป็นผู้เสนอขายจริง แต่ย้ำว่าโฆษณานี้ถูกปล่อยก่อนจะเกิดกระแสข่าวการตัดเงินที่ผิดปกติผ่านบัตรเครดิตและบัตรเดบิตของประชาชน</p>\n<p>ธนาคารกสิกรไทยระบุว่ามีการจัดทำโฆษณาเพื่อสื่อสารทางการตลาดที่สอดคล้องกับประสบการณ์ในการซื้อขายสินค้าออนไลน์ของลูกค้าเฉพาะกลุ่ม (ประมาณ 12,000 คน) ผ่านแอป K PLUS เมื่อวันที่ 11 ตุลาคม 2564 และทันทีที่ทราบประเด็นเหตุดังกล่าว ได้ระงับโฆษณาผลิตภัณฑ์ด้วยรูปแบบข้างต้นในทุกช่องทางแล้ว ตั้งแต่วันที่ 17 ตุลาคม 2564</p>\n<p>ธนาคารกสิกรไทยระบุยืนยันว่าไม่ได้มีเจตนาในการเสนอขายผลิตภัณฑ์หรือบริการรูปแบบนี้ในช่วงสถานการณ์ที่สังคมมีกระแสวิตก และขออภัยลูกค้าและประชาชนที่ทำให้เกิดการเข้าใจผิด</p>\n<p>ส่วนประกัน “โดนแฮกเงินหาย” ในที่นี้ให้การคุ้มครอง 3 กรณี คือ</p>\n<ul>\n<li>คุ้มครองผู้ซื้อสินค้าออนไลน์ กรณีผู้ขายไม่ส่งสินค้าภายใน 7 วันนับจากวันที่แจ้งว่าจะจัดส่ง, ผู้ซื้อได้รับสินค้าไม่ครบตามรายการสั่งซื้อ, สินค้าได้รับความเสียหายทางกายภาพ, สินค้าไม่เป็นไปตามที่โฆษณาประชาสัมพันธ์</li>\n<li>คุ้มครองผู้ขายจากการถูกหลอกลวงให้ส่งสินค้า และไม่ได้รับเงินภายใน 7 วัน นับจากวันที่แจ้งว่าจะจัดส่ง</li>\n<li>คุ้มครองเงินส่วนตัวที่หายจากบัตร บัญชี หรือกระเป๋าเงินออนไลน์ จากการถูกโจรกรรมผ่านช่องทาง<br />\nออนไลน์ โดยวิธีการใช้บัตรชำระเงิน , การเข้าสู่บัญชีธนาคาร , การเข้าสู่ e – Wallet ของผู้เอาประกันภัยโดยไม่ได้รับอนุญาต กรณีที่ไม่สามารถเรียกคืนได้จากผู้ออกบัตร หรือผู้ให้บริการบัญชี / กระเป๋าเงินออนไลน์</li>\n</ul>\n<p>ที่มา - ประกาศธนาคารกสิกรไทย</p>\n<p><img src=\"https://www.blognone.com/sites/default/files/externals/80cd02fb1bc5292c5e1b9234d948a16c.jpg\" /></p>\n</div></div></div><div><div>Topics: </div><div><div><a href=\"/topics/kasikorn-bank\">Kasikorn Bank</a></div><div><a href=\"/topics/security\">Security</a></div><div><a href=\"/topics/banking\">Banking</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b77e4db9813894ebc19cbd181886b2bd40475bbefbf69436159509cb8f23de6e","category":"Thai"}