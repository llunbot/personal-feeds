{"title":"OpenAI เริ่มอัปเดตฟีเจอร์ Advanced Voice Mode ให้ลูกค้า ChatGPT แบบเสียเงินแล้ว","link":"https://www.blognone.com/node/142175","date":1727223765000,"content":"<div><div><div><p>OpenAI ประกาศว่าความสามารถสนทนาเสียง Advanced Voice Mode (AVM) ได้เริ่มเปิดให้ใช้งานสำหรับลูกค้าเสียเงินทุกคนแล้วทั้ง ChatGPT Plus และ ChatGPT Team หลังจาก<a href=\"https://www.blognone.com/node/141172\">ทดสอบ</a>ในกลุ่มจำกัดและ<a href=\"https://www.blognone.com/node/140593\">เลื่อนจาก</a>กำหนดเดิมก่อนหน้านี้ ส่วนลูกค้ากลุ่ม Enterprise และ Edu จะได้ใช้ในสัปดาห์หน้า</p>\n<p>ฟีเจอร์ Advanced Voice ใน ChatGPT ยังได้รับการปรับปรุงอนิเมชันในหน้าสนทนา เปลี่ยนจากจุดสีดำ มาเป็นวงกลมสีฟ้า มีการปรับปรุงความเร็วและความลื่นไหลในการออกเสียงสนทนา และเพิ่มอีก 5 เสียงใหม่ได้แก่ Arbor, Maple, Sol, Spruce และ Vale รวมเป็นทั้งหมด 9 ตัวเลือกเสียง ส่วนเสียง Sky ถูกตัดออกไปเพราะ<a href=\"https://www.blognone.com/node/139849\">ประเด็นกับ Scarlett Johansson</a></p>\n<p>ผู้ใช้งานแอป ChatGPT จะได้หน้าต่างแจ้งเตือนการเพิ่มความสามารถ เมื่อฟีเจอร์ Advanced Voice ถูกเปิดใช้งาน นอกจากนี้ยังสามารถกำหนดค่าเพิ่มเติม (Custom) เพื่อให้ ChatGPT โต้ตอบโดยอ้างอิงข้อมูลพื้นฐานของคู่สนทนาได้ดีมากขึ้น</p>\n<p>OpenAI บอกว่า ChatGPT Advanced Voice Mode จะยังไม่เปิดใช้งานในบางพื้นที่ เช่น ประเทศกลุ่มสหภาพยุโรป, สหราชอาณาจักร, สวิตเซอร์แลนด์, ไอซ์แลนด์, นอร์เวย์ และลีชเทินชไตน์</p>\n<p>ที่มา: <a href=\"https://x.com/openai/status/1838642444365369814\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/e5491443f76827f7e2e3d3844bdcd760.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7e2220734ab278a7f0c340c0ed78781d8391564e06a22f8fca4f639b894f98a","category":"Thai"}