{"title":"วิจัยบอกว่าคนไทยชอบฟังเพลงมากกว่าดูคลิปสั้นตามโซเชียล คาดยอด subscription โต 4 เท่าใน 7 ปี","link":"https://www.blognone.com/node/143989","date":1736331905000,"content":"<div><div><div><p>งานวิจัย MIDiA บอกว่าในปี 2023 อุตสาหกรรมเพลงไทยมีรายได้รวม 11,317 ล้านบาท เติบโตขึ้น 16% จากปีก่อนหน้า โดยมีดิจิทัลสตรีมมิงเป็นปัจจัยสำคัญในการผลักดันการเติบโตนี้ ซึ่งคิดเป็น 88% ของการเติบโตทั้งหมด</p>\n<p>สำหรับจำนวนผู้ใช้มิวสิคสตรีมมิงในประเทศไทยในปี 2023 อยู่ที่ 3 ล้านคน เพิ่มขึ้น 26% หรือจาก 2.3 ล้านคนในปีก่อนหน้า ทำให้ MIDiA คาดการณ์ว่ามูลค่าอุตสาหกรรมเพลงไทยในปี 2023-2030 โตได้ถึง 3 เท่า ด้วยมูลค่ากว่า 31,246 ล้านบาท</p>\n<p><img alt=\"alt=&quot;เพลงไทย&quot;\" src=\"https://www.blognone.com/sites/default/files/externals/51d0a0b2a872ed295eaa6167cb31d2dd.jpeg\" /></p>\n<p>ส่วนการเติบโตของยอด Subscription ของ Youtube ในประเทศไทย พบว่าราคาค่าสมาชิกสูงขึ้น 2 เท่าจาก 99 บาท เป็น 179 บาท และมีโอกาสเพิ่มขึ้นอีก 3 เท่า เมื่อเทียบตามตลาดประเทศพัฒนาแล้ว</p>\n<p>ที่เป็นแบบนี้เพราะไทยยังมีช่องว่างในการเติบโตอีกมาก และคนฟังเพลงยุคใหม่พร้อมจ่ายเพื่อประสบการณ์ดนตรีแบบพรีเมียม ที่ได้ทั้งความสะดวกสบาย คุณภาพเสียงที่ดีกว่า การได้สิทธิ์ในการเข้าถึงคอนเทนต์เอ็กซ์คลูซีฟ และสิทธิพิเศษต่าง ๆ</p>\n<p>MIDiA ยังคาดการณ์ว่ายอด subscription ของไทยจะโต 4 เท่าใน 7 ปี (ปี 2023-2030) และมีโอกาสโตได้อีกเท่าตัว เมื่อเทียบกับตลาดเกิดใหม่อย่างญี่ปุ่นและเกาหลี ที่มียอดอยู่ที่ 25% และตลาดประเทศพัฒนาแล้วอย่างสวีเดนและสหรัฐอเมริกา ที่มียอดอยู่ที่ 45%</p>\n<p><img alt=\"alt=&quot;ยอด subscription ในไทย&quot;\" src=\"https://www.blognone.com/sites/default/files/externals/0a09a8a1e5228c1377414ef9afaab79a.jpeg\" /></p>\n<p>นอกจากนี้ ข้อมูลจาก LUMINATE บอกว่า คนไทยฟังเพลงมากกว่าเล่นโซเชียลมีเดีย โดยในปี 2023 การฟังเพลงเป็นกิจกรรมความบันเทิงที่คนไทยนิยมสูงสุดถึง 75% ไม่ว่าจะเป็นเพลงใหม่ เพลงเก่า เพลงไทยก็ตาม ในขณะที่การดูคลิปสั้นบนโซเชียลมีเดียอยู่ที่ 60%</p>\n<p>ส่วนพฤติกรรมการฟังเพลง พบว่าคนไทยฟังเพลงผ่านการชมมิวสิควิดีโอมากที่สุดเป็นอันดับหนึ่งอยู่ที่ 87% ตามมาด้วยแพลตฟอร์มสตรีมมิ่ง 68% และคลิปสั้นผ่านโซเชียลมีเดีย 61%</p>\n<p><img alt=\"alt=&quot;คนไทยฟังเพลงมากกว่าเล่นโซเชียล&quot;\" src=\"https://www.blognone.com/sites/default/files/externals/ac6bda7e793cb7bbd0a200d1d846041c.jpeg\" /></p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/music\">Music</a></div><div><a href=\"/topics/subscription\">Subscription</a></div><div><a href=\"/topics/music-streaming\">Music Streaming</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f20a2fccde477fabdbe1e69fc819979c3e5284b27b0af5a60449b9b2eaf3349c","category":"Thai"}