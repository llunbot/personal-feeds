{"title":"Alibaba บริจาคห้องแล็บควอนตัมและอุปกรณ์ทั้งหมดให้ Zhejiang University","link":"https://www.blognone.com/node/136954","date":1701088378000,"content":"<div><div><div><p>DAMO Academy โครงการสนับสนุนงานวิจัยและพัฒนาเทคโนโลยีใหม่ของ Alibaba ประกาศบริจาคห้องปฏิบัติการด้านควอนตัม และอุปกรณ์ที่เกี่ยวข้อง ให้กับ Zhejiang University ในเมืองหางโจว โดย Alibaba ยืนยันการบริจาคนี้กับสื่อท้องถิ่น</p>\n<p>อย่างไรก็ตามในรายงานนั้นบอกว่าสาเหตุที่ Alibaba บริจาคอุปกรณ์และห้องปฏิบัติการ ก็เพราะบริษัทตัดสินใจลดค่าใช้จ่าย โดยตัดกิจกรรมที่เกี่ยวข้องการงานวิจัยส่วนห้องปฏิบัติการควอนตัมนี้ กระทบกับพนักงานที่ทำงานในห้องปฏิบัติการนี้ประมาณ 30 คน</p>\n<p>Alibaba ก่อตั้งส่วนห้องปฏิบัติการควอนตัมนี้มาตั้งแต่ปี 2015 ก่อนจะรวมเข้ากับโครงการชื่อ DAMO Academy ในปี 2017 โดยทาง Zhejiang University ประกาศว่าจะพิจารณารับพนักงานของ Alibaba ที่ได้รับผลกระทบเข้าทำงานที่ห้องปฏิบัติการนี้ต่อเป็นกรณีไป</p>\n<p>ที่มา: <a href=\"https://technode.com/2023/11/27/alibaba-donates-its-quantum-lab-to-zhejiang-university/\">TechNode</a> ภาพ <a href=\"https://www.alibabacloud.com/blog/alibabas-predictions-for-the-top-10-tech-in-2020_595790\">Alibaba Cloud</a></p>\n<p><img alt=\"No Description\" src=\"https://www.blognone.com/sites/default/files/externals/8256b72172a74025f000c7a49db0ce2f.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/alibaba-cloud\">Alibaba Cloud</a></div><div><a href=\"/topics/quantum-computer\">Quantum Computer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77341a5064ce71a7af6910953048ea48465bb2f2ec2e4c9c31549c62e0800705","category":"Thai"}