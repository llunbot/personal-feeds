{"title":"[ลือ] OpenAI ใกล้ปิดดีลรับเงินเพิ่มทุนรอบใหม่ 1.36 ล้านล้านบาท นำโดย SoftBank","link":"https://www.blognone.com/node/145527","date":1743139744000,"content":"<div><div><div><p>Bloomberg รายงานโดยอ้างแหล่งข่าวจากคนที่เกี่ยวข้องบอกว่า OpenAI ใกล้<a href=\"https://www.blognone.com/node/144448\">ปิดข้อตกลง</a>รับเงินเพิ่มทุนรอบใหม่ 40,000 ล้านดอลลาร์ หรือประมาณ 1.36 ล้านล้านบาท โดยมีนักลงทุนหลักคือ SoftBank ร่วมด้วย Magnetar Capital, Coatue Management, Founders Fund และ Altimeter Capital Management ซึ่งมีข่าวออกมาครั้งแรกในเดือนมกราคม</p>\n<p>การเพิ่มทุนรอบนี้จะเป็นการรับเงินก้อนใหญ่ที่สุดของ OpenAI และคาดว่าทำให้มูลค่ากิจการบริษัทเพิ่มขึ้นเป็น 3 แสนล้านดอลลาร์ เพิ่มขึ้นเกือบเท่าตัวจากการเพิ่มทุนเมื่อเดือนตุลาคมปีที่แล้ว ซึ่งมี<a href=\"https://www.blognone.com/node/142340\">มูลค่ากิจการ 1.57 แสนล้านดอลลาร์</a></p>\n<p>รายละเอียดการลงทุนนั้นจะแบ่งจ่ายเป็นรอบ โดยก้อนแรก SoftBank ลงทุน 7.5 พันล้านดอลลาร์ ที่เหลือมาจากนักลงทุนรายอื่น จากนั้นจะจ่ายเงินรอบที่สองภายในปีนี้ 2.25 หมื่นล้านดอลลาร์ จาก SoftBank และนักลงทุนอื่น 7.5 พันล้านดอลลาร์</p>\n<p>มีข้อมูลว่า OpenAI รายงานข้อมูลกับผู้ลงทุน คาดว่ารายได้ปีนี้จะเติบโตมากกว่าสามเท่าจากปีก่อนเป็น 1.27 หมื่นล้านดอลลาร์ ซึ่งเป็นผลจากผู้ใช้งาน AI สมัครแผนแบบเสียเงินเพิ่มขึ้น</p>\n<p>ที่มา: <a href=\"https://www.bloomberg.com/news/articles/2025-03-26/openai-close-to-finalizing-its-40-billion-softbank-led-funding\">Bloomberg</a></p>\n<p><img src=\"https://www.blognone.com/sites/default/files/externals/c2b7b838a9324443475a29de01ce822e.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/investment\">Investment</a></div><div><a href=\"/topics/softbank\">SoftBank</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f2e36d0839149a711fb6f158227eabc35df0d6d512c8e672be777c1636a671e","category":"Thai"}