{"title":"Spotify ขยายฟีเจอร์ DJ ที่ใช้ AI จัดรายการเพลงให้ เพิ่มอีก 50 ประเทศทั่วโลก ยังไม่มีไทย","link":"https://www.blognone.com/node/135189","date":1691542153000,"content":"<div><div><div><p>Spotify ประกาศขยายฟีเจอร์ DJ ที่ใช้ AI สร้างเสียงดีเจพูดแนะนำและคัดเลือกเพลงให้คนฟัง หลังจาก<a href=\"https://www.blognone.com/node/132737\">ทดสอบจำกัดบางประเทศ</a>ในช่วงแรก และ Spotify บอกว่าได้รับผลตอบรับที่ดีในอเมริกา แคนาดา สหราชอาณาจักร และไอร์แลนด์</p>\n<p>บริการ DJ จะเปิดให้ใช้งานเพิ่มเติมอีก 50 ประเทศทั่วโลก ครอบคลุมทุกภูมิภาค โดยในเอเชียประเทศที่ได้ฟีเจอร์ DJ นี้ได้แก่ ปากีสถาน ฟิลิปปินส์ และสิงคโปร์ ยังไม่มีประเทศไทย</p>\n<p>การทำงานของฟีเจอร์ DJ รองรับเฉพาะลูกค้าพรีเมียมเท่านั้น เสียงต้นแบบดีเจเป็นภาษาอังกฤษ หากการเล่นเพลงไม่ถูกใจ ยังสามารถปรับแต่งแนวเพลงที่ต้องการให้ดีเจทำงานตรงใจมากขึ้นได้ด้วย</p>\n<p>ที่มา: <a href=\"https://newsroom.spotify.com/2023-08-08/ai-dj-expanded-new-markets-how-to-use-feature/\">Spotify</a></p>\n<p><img src=\"https://www.blognone.com/sites/default/files/externals/437e251f0336ed14c99f1ee08f791b5f.png\" alt /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee2c99ee1171de82d3d9ec9461ca5c63229086e58abe81b0d75bf23748ddc0dc","category":"Thai"}