{"title":"Apple TV ออกแอปสำหรับอุปกรณ์พกพา Android แล้ว","link":"https://www.blognone.com/node/144632","date":1739404470000,"content":"<div><div><div><p>แอปเปิลประกาศว่าแอป Apple TV ตอนนี้สามารถดาวน์โหลดได้แล้วบนอุปกรณ์พกพาของ Android ทั้งสมาร์ทโฟนและแท็บเล็ต จากก่อนหน้านี้มี<a href=\"https://www.blognone.com/node/122974\">เฉพาะบนทีวี</a> ทำให้ผู้ใช้งาน Android สามารถสมัครแพ็คเกจ Apple TV+ เพื่อรับชมคอนเทนต์ผ่านแอปในอุปกรณ์ได้</p>\n<p>คอนเทนต์ที่สามารถรับชมได้ผ่าน Apple TV บน Android จำกัดเฉพาะคอนเทนต์บน Apple TV+, ฟุตบอล Major League Soccer และ Major League Baseball เท่านั้น ไม่รวมคอนเทนต์ที่ซื้อผ่าน iTunes Store แม้การล็อกอินต้องใช้บัญชี Apple Account</p>\n<p>Apple TV จึงเป็นแอปสมาร์ทโฟน Android ของแอปเปิลล่าสุด (ซึ่ง<a href=\"https://www.blognone.com/node/140048\">มีข่าว</a>มาตั้งแต่ปีก่อน) โดยตอนนี้แอปเปิลมีทั้งหมด 6 แอปคือ Apple TV, <a href=\"https://www.blognone.com/node/80507\">Apple Music</a>, <a href=\"https://www.blognone.com/node/134080\">Apple Music Classical</a>, Beats, <a href=\"https://www.blognone.com/node/69216\">Move to iOS</a> และ <a href=\"https://www.blognone.com/node/126294\">Tracker Detect</a></p>\n<p>ที่มา: <a href=\"https://www.apple.com/newsroom/2025/02/the-apple-tv-app-is-now-available-on-android/\">แอปเปิล</a> ผ่าน <a href=\"https://9to5mac.com/2025/02/12/apple-tv-app-on-android/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/bd84c48cb08262422cfb21a197dd64e2.jpg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/apple-tv\">Apple TV</a></div><div><a href=\"/topics/android\">Android</a></div><div><a href=\"/topics/apple\">Apple</a></div><div><a href=\"/topics/google-play\">Google Play</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a312f7e67a08e2b427123f37451d6d3fb21bcebbf941cc2bf28186100d570882","category":"Thai"}