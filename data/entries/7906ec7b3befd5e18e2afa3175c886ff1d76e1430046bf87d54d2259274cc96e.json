{"title":"Facebook อายุครบ 20 ปี แล้ว ย้อนดูไทม์ไลน์จาก Harvard only สู่ Metaverse","link":"https://www.blognone.com/node/138034","date":1707088801000,"content":"<div><div><div><p>Facebook มีอายุครบ 20 ปี เมื่อวันอาทิตย์ที่ผ่านมา จากจุดเริ่มต้นของโปรแกรมนำข้อมูลนักศึกษามาจัดระเบียบใหม่ จนมาถึงการเป็นบริษัทชื่อ Meta Platforms เพื่อมุ่งสู่โลกเสมือนยุคใหม่ พร้อม<a href=\"https://www.blognone.com/node/138020\">มูลค่ากิจการ</a>ที่เพิ่งทำสถิติสูงสูดมากกว่า 1 ล้านล้านดอลลาร์</p>\n<p>Mark Zuckerger ซีอีโอและผู้ก่อตั้ง Facebook และ Meta ปีนี้นอกจากเปลี่ยนรูปโปรไฟล์ เป็นรูปที่เขาใช้ตั้งแต่ยังเป็น TheFacebook ก็โพสต์คลิปวิดีโอย้อนเวลาตั้งแต่อดีตถึงปัจจุบันของ Meta โดยบอกว่าตลอดเส้นทาง มีผู้คนอัศจรรย์มากมายเข้าร่วมและสร้างสิ่งเจ๋ง ๆ เพิ่มขึ้นตลอด ตอนนี้เราก็ยังเป็นเช่นนั้น และจะมีสิ่งดี ๆ ออกมาอีก</p>\n<p><img alt=\"No Description\" src=\"https://www.blognone.com/sites/default/files/externals/78a19993c002992747ec8ff7e2e596f8.jpeg\" /></p>\n<p>นี่คือไทม์ไลน์สำคัญของ Facebook ตลอด 20 ปี ที่ผ่านมา</p>\n<ul>\n<li>กุมภาพันธ์ 2004 - Mark Zuckerberg และอีกสามผู้ร่วมก่อตั้ง Dustin Moskovitz, Chris Hughes และ Eduardo Saverin สร้าง TheFacebook ที่เป็นสมุดออนไลน์ข้อมูลนักศึกษา Harvard University จำกัดเฉพาะคนใน Harvard แล้วจึงขยายสู่มหาวิทยาลัยอื่น และคนทั่วไป</li>\n<li>กันยายน 2005 - คำว่า the ถูกตัดออก เหลือแค่ชื่อ Facebook</li>\n<li>ตุลาคม 2005 - Facebook สามารถโพสต์รูปภาพได้</li>\n<li>กันยายน 2006 - เริ่มมี News Feed หน้ารวมอัพเดตของเพื่อนใน Facebook</li>\n<li>ตุลาคม 2006 - Yahoo! เสนอซื้อกิจการ Facebook มูลค่ากว่า 1 พันล้านดอลลาร์ ซึ่ง <a href=\"https://www.blognone.com/node/3605/\">Facebook ก็ปฏิเสธ</a>ข้อเสนอนี้</li>\n<li>กุมภาพันธ์ 2009 - เปิดตัวปุ่ม Like</li>\n<li>ตุลาคม 2010 - <a href=\"https://www.blognone.com/node/18999/\">ภาพยนตร์ The Social Network</a> ที่เล่าเรื่องการก่อตั้ง Facebook เข้าฉาย</li>\n<li>เมษายน 2012 - <a href=\"https://www.blognone.com/node/31485\">ซื้อกิจการ Instagram</a> มูลค่าดีล 1 พันล้านดอลลาร์</li>\n<li>พฤษภาคม 2012 - Facebook <a href=\"https://www.blognone.com/node/32609\">เข้าตลาดหุ้นวันแรก</a></li>\n</ul>\n<p><img alt=\"No Description\" src=\"https://www.blognone.com/sites/default/files/externals/23b557aba91e4f3c2402d0fd2ed87c08.jpeg\" /></p>\n<ul>\n<li>ตุลาคม 2012 - ประกาศตัวเลข<a href=\"https://www.blognone.com/node/36768\">ผู้ใช้งาน 1,000 ล้านคน</a></li>\n<li>กุมภาพันธ์ 2014 - <a href=\"https://www.blognone.com/node/53559\">ซื้อกิจการ WhatsApp</a> คราวนี้มูลค่าดีลสูงถึง 19,000 ล้านดอลลาร์</li>\n<li>มีนาคม 2014 - เข้าสู่โลก VR ด้วยการ<a href=\"https://www.blognone.com/node/54725\">ซื้อกิจการ Oculus VR</a> มูลค่าดีล 2 พันล้านดอลลาร์</li>\n<li>ธันวาคม 2016 - Facebook ออก<a href=\"https://www.blognone.com/node/88358\">เครื่องมือจัดการข่าวปลอม</a> ซึ่งมีการรายงานปัญหาจำนวนมากในช่วงการเลือกตั้งประธานาธิบดีสหรัฐฯ</li>\n<li>กันยายน 2017 - Facebook <a href=\"https://www.blognone.com/node/95349\">เปิดเผยว่า</a>มีบัญชีปลอมจำนวนมากจากรัสเซีย มารันโฆษณาช่วงก่อนเลือกตั้งประธานาธิบดีสหรัฐฯ</li>\n<li>มีนาคม 2018 - สั่ง<a href=\"https://www.blognone.com/node/100708\">ระงับบัญชี Cambridge Analytica</a> เนื่องจากสงสัยการนำข้อมูลไปใช้ในการหาเสียง</li>\n<li>เมษายน 2018 - Mark Zuckerberg <a href=\"https://www.blognone.com/node/101427\">เข้าชี้แจง</a>ต่อสภาคองเกรสสหรัฐฯ ในประเด็น Cambridge Analytica</li>\n<li>ตุลาคม 2021 - <a href=\"https://www.blognone.com/node/125543\">เปลี่ยนชื่อบริษัทเป็น Meta Platform</a> เพื่อสะท้อนวิสัยทัศน์มุ่งสู่ Metaverse</li>\n</ul>\n<p><img src=\"https://www.blognone.com/sites/default/files/externals/0b1b4b7a4020dabb27267c8c5f2e176f.jpg\" /></p>\n<ul>\n<li>พฤศจิกายน 2022 - <a href=\"https://www.blognone.com/node/131415\">ปลดพนักงานครั้งใหญ่</a>ครั้งแรก จำนวน 11,000 คน คิดเป็น 13%</li>\n<li>กุมภาพันธ์ 2023 - Facebook <a href=\"https://www.blognone.com/node/132466\">มีผู้ใช้งานมากกว่า 2,000 ล้านคน</a></li>\n<li>มีนาคม 2023 - <a href=\"https://www.blognone.com/node/133006\">ปลดพนักงานอีกรอบ</a>ประมาณ 10,000 คน</li>\n<li>กุมภาพันธ์ 2024 - ครบรอบ 20 ปี พร้อมมูลค่ากิจการทำสถิติใหม่สูงสุด 1.22 ล้านล้านดอลลาร์</li>\n</ul>\n<p>ที่มา: <a href=\"https://www.wsj.com/tech/facebook-turns-20-from-mark-zuckerbergs-harvard-dorm-room-to-the-metaverse-817a73da\">The Wall Street Journal</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/meta\">Meta</a></div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7906ec7b3befd5e18e2afa3175c886ff1d76e1430046bf87d54d2259274cc96e","category":"Thai"}