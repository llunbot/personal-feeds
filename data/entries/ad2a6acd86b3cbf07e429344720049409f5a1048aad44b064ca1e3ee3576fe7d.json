{"title":"EU ประกาศรายชื่อ 19 แพลตฟอร์ม-บริการ ที่ต้องปฏิบัติตามกฎหมายดิจิทัล DSA ตัวใหม่","link":"https://www.blognone.com/node/133570","date":1682510430000,"content":"<div><div><div><p>คณะกรรมาธิการยุโรป (European Commission: EC) ออกคำสั่งไปยังบริษัทเทคโนโลยี ที่จะต้องปฏิบัติตามกฎหมายดิจิทัล Digital Services Act (DSA) ซึ่งรัฐสภายุโรป<a href=\"https://www.blognone.com/node/129250\">ผ่านกฎหมายนี้เมื่อปีที่แล้ว</a> โดยมีรายชื่อแพลตฟอร์ม-บริการที่เข้าเกณฑ์กฎหมายนี้ เนื่องจากมีผู้ใช้งานในยุโรปเฉลี่ยต่อเดือนมากกว่า 45 ล้านคน ทั้งหมด 19 ราย มีรายชื่อดังนี้</p>\n<ul>\n<li>AliExpress, Amazon Store, App Store, Booking.com, Facebook, Google Play, Google Maps, Google Shopping, Instagram, Pinterest, Snapchat, TikTok, Twitter, Wikipedia, YouTube, Zalando, Bing และ Google Search</li>\n</ul>\n<p>EC ระบุว่าบริการทั้งหมดข้างต้น มีเวลา 4 เดือน ในการปฏิบัติตามข้อกำหนดใหม่ของ DSA โดยอาจถูกปรับสูงสุด 6% ของรายได้ต่อปีหากไม่สามารถปฏิบัติข้อกำหนดได้</p>\n<p>ข้อกำหนดมีรายละเอียดหลายอย่าง เน้นไปที่ความโปร่งใสเปิดเผยข้อมูลของแพลตฟอร์ม มีหน้าที่รับผิดชอบดูแลจัดการเนื้อหาที่ไม่เหมาะสม ผู้ใช้งานสามารถร้องเรียนปัญหาได้ ตัวอย่างข้อกำหนดเช่น ระบบแนะนำเนื้อหา (Recommendation) ต้องอธิบายได้ว่าทำไมจึงแนะนำเนื้อหานี้ และสามารถ Opt-out ได้, แพลตฟอร์มต้องติดป้ายกำกับโฆษณาว่าใครเป็นผู้ซื้อโฆษณานี้, ข้อกำหนดการใช้งานต้องใช้ภาษาที่เข้าใจง่าย และมีตัวเลือกภาษาท้องถิ่น เป็นต้น นอกจากนี้ยังต้องประเมินความเสี่ยงที่อาจเกิดขึ้น เช่นโอกาสการเกิดข่าวปลอม ความปลอดภัยผู้ใช้งาน ความเป็นส่วนตัวผู้ใช้งาน</p>\n<p>ที่มา: <a href=\"https://ec.europa.eu/commission/presscorner/detail/en/ip_23_2413\">European Commission</a></p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" alt /></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/law\">Law</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad2a6acd86b3cbf07e429344720049409f5a1048aad44b064ca1e3ee3576fe7d","category":"Thai"}