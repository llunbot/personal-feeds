{"title":"Firefox 93 เพิ่มฟีเจอร์ Colorway เปลี่ยนสีเบราว์เซอร์ได้ แต่อย่าเรียกมันว่าธีม","link":"https://www.blognone.com/node/125646","date":1635919175000,"content":"<div><div><div><p>Mozilla ออก Firefox 94 มีฟีเจอร์ใหม่ที่เป็นนวัตกรรมของวงการเบราว์เซอร์คิอ Colorway เปลี่ยนธีมสีของเบราว์เซอร์ได้ ตอบสนองอารมณ์ (mood) ของผู้ใช้ในแต่ละวัน</p>\n<p>Mozilla บอกว่า Firefox มีระบบธีมอยู่แล้ว แต่เลือกใช้คำว่า Colorway เพื่อให้เป็นคำใหม่ สะท้อนถึงชีวิตประจำวันของผู้ใช้ มีความหมายมากกว่าการเปลี่ยนธีมแบบเดิม (เขาพูดแบบนี้จริงๆ นะ)</p>\n<p><img src=\"https://www.blognone.com/sites/default/files/externals/f0ffb605ed7d0e70421350e0153e60ed.jpg\" /></p>\n<p>สำหรับคนที่ไม่สนใจเรื่องสีประจำวัน ของใหม่ใน Firefox 94 ได้แก่</p>\n<ul>\n<li>เพิ่มหน้า about:unloads แสดงรายการแท็บที่ถูกโหลดออกเพื่อประหยัดหน่วยความจำ ต่อยอดจาก <a href=\"https://www.blognone.com/node/125135\">Firefox 93</a></li>\n<li>การดูวิดีโอแบบเต็มหน้าจอบน macOS จะใช้ low power mode ของ OS เพื่อประหยัดแบต</li>\n<li>ลดการเตือนให้อัพเดต Firefox เพื่อไม่ให้ผู้ใช้รำคาญ แต่จะดาวน์โหลดไฟล์และติดตั้งอัพเดตเบื้องหลังแทน</li>\n<li>รองรับ Snap Layouts การจัดหน้าต่างแบบใหม่ของ Windows 11</li>\n</ul>\n<p>ที่มา - <a href=\"https://www.mozilla.org/en-US/firefox/94.0/releasenotes/\">Firefox</a>, <a href=\"https://blog.mozilla.org/en/products/firefox/introducing-new-colorways-for-firefox-94/\">Mozilla</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/browser\">Browser</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82ba139458e26ac348130cc1be5bdf475f20abe681a915285c5892a22729ed87","category":"Thai"}