{"title":"Tether ซื้อ Bitcoin เพิ่ม 8,888 BTC ในไตรมาส 1/2025 ทำให้เป็นวอลเลตที่มี Bitcoin มาเป็นอันดับ 6","link":"https://www.blognone.com/node/145600","date":1743513775000,"content":"<div><div><div><p>Tether บริษัทที่ออกเหรียญ stablecoin USDT ได้ซื้อบิตคอยน์ (BTC) เฉพาะในไตรมาสที่ 1 ปี 2025 ที่ผ่านมา 8,888 BTC อ้างอิงจากข้อมูลที่ปรากฏบนเชน คิดเป็นมูลค่าตามช่วงเวลาประมาณ 750 ล้านดอลลาร์</p>\n<p>ที่น่าสนใจคือกระเป๋าเงิน (Wallet) ของ Tether นี้ ถือบิตคอยน์รวม 100,521 BTC คิดเป็นมูลค่าราว 8.46 พันล้านดอลลาร์ ซึ่งเป็นกระเป๋าเงินที่ถือบิตคอยน์จำนวนมากที่สุดเป็นลำดับที่ 6</p>\n<p>Tether เริ่มทยอยซื้อบิตคอยน์มาตั้งแต่กันยายน 2022 และในปี 2023 บริษัท<a href=\"https://www.blognone.com/node/133878\">ประกาศ</a>ว่าจะนำ 15% ของกำไรสุทธิแต่ละไตรมาสมาซื้อบิตคอยน์เป็นสินทรัพย์ทุนสำรอง เพื่อเป็นการกระจายความเสี่ยง ทำให้บริษัทกลายเป็นผู้ถือบิตคอยน์รายใหญ่</p>\n<p>ผลประกอบการในปีที่ผ่านมาของ Tether มีกำไรสุทธิราว 1.3 หมื่นล้านดอลลาร์ ส่วนใหญ่มาจากผลตอบแทนจากการลงทุนในพันธบัตรสหรัฐ ซึ่งใช้เป็นทุนสำรองในการออกเหรียญ USDT</p>\n<p>ที่มา: <a href=\"https://www.theblock.co/post/348983/tether-bitcoin-purchase-q1-2025\">The Block</a></p>\n<p><img src=\"https://www.blognone.com/sites/default/files/externals/113ab093dc305d5aef568ebf5f2e984a.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tether\">Tether</a></div><div><a href=\"/topics/cryptocurrency\">Cryptocurrency</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fd6cb7bca0ea78133d42424d53d73514e1f18417c2d8792a3a009b0afe8e880","category":"Thai"}