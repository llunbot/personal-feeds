{"title":"หาทำอีกแล้ว Starfield คิดเงินค่าภารกิจเสริมอันเดียว 7 ดอลลาร์, โดนแฟนๆ ถล่มเละ","link":"https://www.blognone.com/node/140367","date":1718286988000,"content":"<div><div><div><p>กลายเป็นประเด็นร้อนขึ้นมาอีกแล้ว หลัง<a href=\"https://www.blognone.com/node/140254\">เกม Starfield เปิดเผยเนื้อหาเสริม Shattered Space ที่จะออกปลายปี</a> และมีอัพเดตเนื้อหาฟรีรอบเดือนมิถุนายน 2024 ที่เพิ่มระบบม็อดอย่างเป็นทางการเข้ามา</p>\n<p>อัพเดตรอบเดือนมิถุนายน ยังมีภารกิจชุดใหม่เป็นการล่าค่าหัว (bounty hunter) ร่วมกับกลุ่ม Trackers Alliance โดยภารกิจแรกต้องไปตามล่าบุคคลชื่อ The StarJacker เปิดให้ทุกคนเล่นฟรี แต่หากต้องการตามล่าบุคคลที่สอง The Vulture จำเป็นต้องซื้อเพิ่มในราคา 7 ดอลลาร์ แถมวิธีการซื้อยังต้องแลกเครดิตในเกม ขั้นต่ำ 10 ดอลลาร์เพื่อแลก 1,000 เครดิต แล้วค่อยนำมาจ่ายซื้อภารกิจอีกที</p>\n<p>เมื่อแฟนๆ ค้นพบโมเดลธุรกิจแบบนี้ของ Bethesda ก็เป็นไปตามความคาดหมายคือโดนถล่มยับ เช่น <a href=\"https://www.reddit.com/r/Starfield/comments/1dc92w2/7_is_too_much_for_a_quest/\">กระทู้ $7 is too much for a quest บน Reddit</a> หรือ <a href=\"https://store.steampowered.com/app/1716740/Starfield/#app_reviews_hash\">รีวิวถล่มบน Steam ก็มีเยอะเช่นกัน</a></p>\n<p>ที่มา - <a href=\"https://bethesda.net/en/game/starfield/article/6lGkADmAAHsxH95nHkVKTS/starfield-shattered-space-trailer-june-update-highlights\">Bethesda</a> via <a href=\"https://www.gamespot.com/articles/bethesda-is-charging-7-for-a-new-starfield-mission-and-players-are-upset/1100-6524221/?\">Gamespot</a></p>\n<p><img alt=\"No Description\" src=\"https://www.blognone.com/sites/default/files/externals/31e0c676569891739050ef11ea6061ff.jpeg\" /></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81848150296c0a3f9ee8205a5358c4d32ea7dbad37c90af6d80c28ce6e62b161","category":"Thai"}