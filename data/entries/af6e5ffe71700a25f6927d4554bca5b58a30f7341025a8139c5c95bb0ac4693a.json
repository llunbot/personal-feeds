{"title":"เปิดตัวเกม Saints Row ภาครีบูตใหม่ เนื้อเรื่องใหม่ กำหนดขายต้นปี 2022","link":"https://www.blognone.com/node/124427","date":1629944760000,"content":"<div><div><div><p>Saints Row เกมแนวแก๊งมาเฟียโอเพนเวิลด์ ถูกนำมารีบูตใหม่อีกครั้ง (เกมภาค 1-4 ออกช่วงปี 2006-2013 แล้วหยุดออกภาคใหม่มาสักพัก) โดยเกมภาคใหม่ใช้ชื่อว่า \"Saints Row\" เฉยๆ ไม่มีชื่อภาค กำหนดออก 25 กุมภาพันธ์ 2022</p>\n<p>เกมภาคใหม่ถูกรีเซ็ตจักรวาลในเกมใหม่ ย้ายมาที่เมืองสมมติชื่อ Santo Ileso ในภาคตะวันตกเฉียงใต้ของอเมริกา ผู้เล่นจะได้รับบทเป็นตัวละครสร้างเอง (The Boss) ร่วมกับเพื่อนอีก 3 คนเป็นแก๊ง Saints เวอร์ชันใหม่ ต่อสู้กับแก๊งอื่นๆ ในเมืองเพื่อชิงอำนาจกัน</p>\n<p>เกมยังคงจุดเด่นของซีรีส์อย่างการต่อสู้ ยิงปืน ขับยานพาหนะประเภทต่างๆ ในโลกโอเพนเวิลด์ที่มีขนาดใหญ่ (ใครที่รอ GTA6 ก็เล่นเกมนี้ไปแทนก่อนได้) เกมจะลง PS4, PS5, Xbox One, Xbox Series X|S และพีซีผ่าน Epic Games Store</p>\n<p>ในช่วงโปรโมทเกมภาคใหม่ Epic Games Store ยังนำเกมภาค 3 คือ <a href=\"https://www.epicgames.com/store/en-US/p/saints-row-the-third-remastered\">Saints Row: The Third  Remastered</a> มาแจกฟรีด้วย อย่าลืมไปกดรับสิทธิกัน</p>\n<p><img src=\"https://www.blognone.com/sites/default/files/externals/bb92b5402384e6ac11b570660741f454.jpg\" /></p>\n<p><img src=\"https://www.blognone.com/sites/default/files/externals/5b0b25b7839d89e6cdf6e5fb6b31ac43.jpg\" /></p>\n<p>ที่มา - <a href=\"https://saintsrow.com/news/announcing-saints-row\">Saints Row</a></p>\n</div></div></div><div><div>Topics: </div><div><div><a href=\"/topics/saints-row\">Saints Row</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af6e5ffe71700a25f6927d4554bca5b58a30f7341025a8139c5c95bb0ac4693a","category":"Thai"}