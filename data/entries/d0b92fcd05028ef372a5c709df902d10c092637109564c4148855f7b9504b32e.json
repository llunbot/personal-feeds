{"title":"ศาลเยอรมนีสั่งปรับผู้แจ้งว่าบริษัทซอฟต์แวร์ว่าฝังรหัสผ่านฐานข้อมูลไว้ในโปรแกรมที่ส่งให้ลูกค้า","link":"https://www.blognone.com/node/137778","date":1705828355000,"content":"<div><div><div><p>Hendrik H. นักวิจัยได้รับว่าจ้างจากบริษัทแห่งหนึ่งให้เข้าไปแก้ปัญหาซอฟต์แวร์เมื่อปี 2021 และพบโปรแกรม <code>MSConnect.exe</code> ของบริษัท Modern Solution นั้นมีรหัสผ่านฐานข้อมูล MariaDB ฝังอยู่ภายใน และเมื่อล็อกอินเข้าไปก็เห็นข้อมูลของลูกค้าทั้งหมดของ Modern Solution รวมกว่า 700,000 รายการ</p>\n<p>Modern Solution ออกประกาศแจ้งเหตุข้อมูลรั่วไหลตั้งแต่ปี 2021 ระบุว่ากระทบเฉพาะผู้ใช้ระบบผ่านลูกค้ารายเดียว แต่หลังจากนั้นตำรวจเยอรมนีก็บุกยึดคอมพิวเตอร์ของ Hendrik เพราะ Modern Solution แจ้งความว่า Hendrikได้รหัสผ่านฐานข้อมูลจากแหล่งข้อมูลภายในพร้อมกับกล่าวหาว่าเขาเป็นคู่แข่งทางธุรกิจ</p>\n<p>คดีนี้ตัดสินในศาลชั้นต้นเมื่อกลางปี 2023 ตอนแรกศาลยกฟ้องเพราะระบุว่าการฝังรหัสผ่านไว้ในโปรแกรมนั้นไม่ใช่การป้องกันที่เพียงพอ แต่ระหว่างกระบวนการศาลเขต Aachen สั่งให้พิจารณาใหม่กลายเป็นว่าศาลสั่งให้ Hendrik ต้องจ่ายค่าปรับ 3,000 ยูโรพร้อมกับค่าธรรมเนียมศาล</p>\n<p>ตอนนี้คดียังไม่สิ้นสุดเพราะทั่งสองฝ่ายยังมีเวลายื่นอุทธรณ์ แต่การเลือกที่จะฟ้องผู้แจ้งเหตุข้อมูลรั่วไหลเพราะนักพัฒนาเลินเล่อฝังรหัสผ่านฐานข้อมูลไปกับโปรแกรม แถมศาลยังพิจารณาว่าเป็นความผิดก็นับว่าเป็นเรื่องน่าวิตกสำหรับวงการวิจัยความปลอดภัยในเยอรมนี</p>\n<p>ที่มา - <a href=\"https://www.theregister.com/2024/01/19/germany_fine_security/\">The Register</a></p>\n<p><img alt=\"alt=&quot;German flag&quot;\" src=\"https://www.blognone.com/sites/default/files/externals/0d00e211e3a24ff24957faa1cb54f676.jpg\" /></p>\n<p>ภาพธงเยอรมนีโดย <a href=\"https://www.flickr.com/photos/fdecomite/7664379976\">fdecomite</a></p>\n</div></div></div><div><div>Topics: </div><div><div><a href=\"/topics/germany\">Germany</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0b92fcd05028ef372a5c709df902d10c092637109564c4148855f7b9504b32e","category":"Thai"}