{"title":"[ลือ] กลุ่มผู้ถือหุ้นใหญ่ Ubisoft อาจเลือกวิธีตั้งบริษัทใหม่ แล้วซื้อทรัพย์สินบางส่วนจาก Ubisoft","link":"https://www.blognone.com/node/144128","date":1736942486000,"content":"<div><div><div><p>Bloomberg รายงานข่าวจากแหล่งข่าววงในว่า <a href=\"https://www.blognone.com/node/143506\">พี่น้องตระกูล Guillemot และ Tencent ในฐานะผู้ถือหุ้นรายใหญ่ของ Ubisoft มีหุ้นรวมกัน 25.4%</a> อาจเลือกวิธีการตั้งบริษัทใหม่ขึ้นมา แล้วซื้อสินทรัพย์บางส่วนจาก Ubisoft แทนการอัดฉีดเงินเข้าไปที่ตัวบริษัท Ubisoft เดิม</p>\n<p>การหาทางออกด้วยวิธีตั้งบริษัทใหม่ จะทำให้ Tencent มีสัดส่วนการถือหุ้นและอำนาจควบคุมบริษัทมากขึ้น ตอนนี้ยังไม่ชัดเจนว่าบริษัทใหม่ตามแนวทางนี้ จะเลือกซื้อสินทรัพย์ใดของ Ubisoft บ้าง (ตัวอย่างเช่น ซื้อ Assassin’s Creed แต่ไม่ซื้อ Skull and Bones เป็นต้น</p>\n<p>แหล่งข่าวของ Bloomberg บอกว่าแนวทางการตั้งบริษัทใหม่ ยังเป็นแค่ทางเลือกหนึ่งเท่านั้น และกลุ่มผู้ถือหุ้นยังไม่ได้ตัดสินใจว่าจะเลือกทางใด วิธีอื่นที่เป็นไปได้คือการซื้อหุ้นคืนจากผู้ถือหุ้นรายย่อยอื่นๆ</p>\n<p>ที่มา - <a href=\"https://www.bloomberg.com/news/articles/2025-01-15/tencent-guillemot-family-are-said-to-mull-ubisoft-asset-venture\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/d67b753fa9182b58905c10e3fbd61d42.jpeg\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div><div><a href=\"/topics/tencent\">Tencent</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67912c820caa0407abb4047c0e99142a748eee21d95f7f8057285eeac17b6146","category":"Thai"}