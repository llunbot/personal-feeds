{"title":"Meta Avatar สามารถใช้ VDO Call แบบเรียลไทม์ใน Instagram และ Messenger ได้แล้ว","link":"https://www.blognone.com/node/134788","date":1689122897000,"content":"<div><div><div><p>Meta ประกาศว่าผู้ใช้งานสามารถใช้ Meta Avatar แบบเรียลไทม์ได้ในระหว่างวิดีโอคอลผ่าน Instagram หรือ Messenger ซึ่งเหมาะกับสถานการณ์ที่ต้องวิดีโอคอลแต่ตอนนั้นหน้าอาจยังไม่พร้อมเท่าไหร่นัก แต่ก็ต้องการแสดงออกสีหน้ากับคู่สนทนาบ้าง แทนที่จะใช้วิธีปิดกล้องเลย ทางเลือกนี้จึงพบกันครึ่งทาง รองรับในระดับการคุยแบบกลุ่มด้วย ฟีเจอร์นี้ใช้งานได้ทั้งใน iOS และ Android</p>\n<p>นอกจากนี้ยังมีฟีเจอร์อื่นที่ประกาศเกี่ยวกับ Meta Avatar ดังนี้</p>\n<ul>\n<li>สร้างรูปอวตารจากภาพถ่ายไลฟ์เซลฟี่ โดยมีตัวเลือกอวตารแนะนำขึ้นมา ใช้งานได้ใน Facebook และ WhatsApp</li>\n<li>สร้างสติกเกอร์แอนิเมชั่นอวตาร สำหรับใช้ใน Instagram Stories, Facebook Stories, Reels, คอมเมนต์ Facebook และ Messenger</li>\n<li>สติกเกอร์โซเชียล แท็กเพื่อน เพื่อนำอวตารสองคนมารวมเป็นสติกเกอร์เดียว</li>\n</ul>\n<p>ที่มา: <a href=\"https://about.fb.com/news/2023/07/meta-avatar-calls/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/3c8c82537b9a7008c318104b22f24ac9.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/avatar\">Avatar</a></div><div><a href=\"/topics/instagram\">Instagram</a></div><div><a href=\"/topics/facebook-messenger\">Facebook Messenger</a></div><div><a href=\"/topics/whatsapp\">WhatsApp</a></div><div><a href=\"/topics/facebook\">Facebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"097b27bdb4ed77fb8bf038abe0d96557c5205816ad3a09738d851be05564c783","category":"Thai"}