{"title":"NVIDIA รายงานผลประกอบการไตรมาส รายได้รวมโต 78%, Data Center โต 93% จากปีก่อน","link":"https://www.blognone.com/node/144948","date":1740606705000,"content":"<div><div><div><p>NVIDIA รายงานผลประกอบการของไตรมาสที่ 4 ตามปีการเงินบริษัท 2025 สิ้นสุดเดือนมกราคม รายได้รวมเพิ่มขึ้น 78% จาก<a href=\"https://www.blognone.com/node/138326\">ไตรมาสเดียวกันในปีก่อน</a> และเพิ่มขึ้น 12% เมื่อเทียบกับ<a href=\"https://www.blognone.com/node/143249\">ไตรมาสก่อนหน้านี้</a>อยู่ที่ 39,331 ล้านดอลลาร์ และมีกำไรสุทธิตามบัญชี GAAP 22,091 ล้านดอลลาร์ เพิ่มขึ้น 80% จากปีก่อน และเพิ่มขึ้น 14% จากไตรมาสก่อนหน้านี้ ซึ่งทั้งหมดเป็นสถิติสูงสุดใหม่ของบริษัทอีกไตรมาส</p>\n<p>Jensen Huang ซีอีโอและผู้ก่อตั้ง NVIDIA กล่าวว่าความต้องการ Blackwell นั้นน่าอัศจรรย์มาก จาก AI ที่ทำงานแบบให้เหตุผลได้สร้างการสเกลการประมวลผลอีกครั้ง เมื่อเพิ่มกำลังการประมวลผลสำหรับการฝึกฝน ก็ทำให้โมเดล AI ฉลาดขึ้น เมื่อเพิ่มกำลังประมวลผลสำหรับการคิดที่นานขึ้น ก็ทำให้คำตอบจาก AI ฉลาดขึ้น</p>\n<p>เขาบอกว่า AI มีความก้าวหน้าอย่างรวดเร็ว ซึ่งในขั้นถัดไป Agentic AI และ Physical AI จะมาปฏิวัติวงการต่อไป</p>\n<p>รายได้จากกลุ่มธุรกิจ Data Center ซึ่งเป็นรายได้หลักของ NVIDIA เพิ่มขึ้น 93% จากปีก่อน และเพิ่มขึ้น 16% จากไตรมาสก่อนหน้าเป็น 35,580 ล้านดอลลาร์ ส่วนกลุ่มเกมมิ่งและ AI PC รายได้ 2,544 ล้านดอลลาร์ ลดลง 11% จากปีก่อน</p>\n<p>NVIDIA ประเมินรายได้ในไตรมาสปัจจุบันที่ประมาณ 4.3 หมื่นล้านดอลลาร์ บวกลบ 2% อัตรากำไรขั้นต้นประมาณ 70.6-71.0% บวกลบ 50 basis points</p>\n<p>ที่มา: <a href=\"https://nvidianews.nvidia.com/news/nvidia-announces-financial-results-for-fourth-quarter-and-fiscal-2025\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/767086183cbbb5c5e446d698cca7c8c3.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b15128cb5a94e5c8d226f59effd305cddccc6a38da6fd01fa3cd7a4bdd2be768","category":"Thai"}