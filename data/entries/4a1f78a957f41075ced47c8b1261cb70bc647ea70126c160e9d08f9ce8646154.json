{"title":"[Counterpoint] สมาร์ทโฟน 5G ถูกส่งมอบรวมมากกว่า 2 พันล้านเครื่องแล้ว เร็วกว่าตอน 4G","link":"https://www.blognone.com/node/138385","date":1708767626000,"content":"<div><div><div><p>บริษัทวิจัยตลาด Counterpoint Research รายงานข้อมูลว่าจำนวนการส่งมอบสมาร์ทโฟน 5G ตอนนี้ตัวเลขสะสมมากกว่า 2 พันล้านเครื่องแล้ว ในไตรมาสที่ 4 ปี 2023 ใช้เวลาน้อยกว่า 5 ปี นับจากสมาร์ทโฟน 5G เริ่มมีขายในตลาด</p>\n<p>ตัวเลขนี้สะท้อนการเติบโตของสมาร์ทโฟน 5G และภาพรวมตลาด เพราะสมาร์ทโฟน 4G ใช้เวลาถึง 6 ปี จึงมียอดส่งมอบที่ 2 พันล้านเครื่องเท่ากัน</p>\n<p>ผู้ผลิตรายสำคัญของสมาร์ทโฟน 5G ก็คือแอปเปิลและซัมซุง เฉพาะ 2 แบรนด์ จำนวนรวมกันก็มากกว่า 1 พันล้านเครื่องแล้ว</p>\n<p>ข้อมูลน่าสนใจเพิ่มเติมคือในบรรดาสมาร์ทโฟนที่ส่งมอบช่วงที่ผ่านมา กลุ่มประเทศที่เป็นตลาดสำคัญของสมาร์ทโฟน มีส่วนแบ่ง 5G มากกว่า 80% เช่น อเมริกา จีน ญี่ปุ่น สหราชอาณาจักร เยอรมนี ฝรั่งเศส เกาหลีใต้ ฯลฯ ส่วนประเทศไทย อัตราส่งมอบ 5G คิดเป็น 20-50% สอดคล้องกับตัวเลขจากฝั่งผู้ให้บริการ เช่น AIS ที่รายงานว่ามีผู้ใช้งาน 5G อยู่ 9.2 ล้านเลขหมาย จากจำนวนรวม 44.6 ล้านเลขหมาย</p>\n<p>ที่มา: <a href=\"https://www.counterpointresearch.com/insights/cumulative-5g-smartphone-shipments-cross-2-billion-mark/\">Counterpoint Research</a></p>\n<p><img src=\"https://www.blognone.com/sites/default/files/externals/fd9179bd59efa3a8a6de8ca593cdda57.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/smartphone\">Smartphone</a></div><div><a href=\"/topics/5g\">5G</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a1f78a957f41075ced47c8b1261cb70bc647ea70126c160e9d08f9ce8646154","category":"Thai"}