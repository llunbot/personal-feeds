{"title":"Star Wars Outlaw แก๊งอาชญากรรมข้ามกาแล็กซี่ ประกาศวันขาย 30 สิงหาคม 2024","link":"https://www.blognone.com/node/139155","date":1712713268000,"content":"<div><div><div><p>Ubisoft ประกาศวันวางขายเกม Star Wars Outlaws วันที่ 30 สิงหาคม 2024 บนพีซี, PS5, Xbox Series X|S พร้อมออกเทรลเลอร์ใหม่ของเกม</p>\n<p><a href=\"https://www.blognone.com/node/134287\">Star Wars Outlaw เป็นเกมแบบเล่นคนเดียว ตัวเอกเป็นนักล่าค่าหัวหญิงชื่อ Kay Vess</a> ที่ต้องพัวพันกับแก๊งอาชญากรรมข้ามกาแล็กซี่หลายแก๊ง เหตุการณ์เกิดในช่วงรอยต่อระหว่างภาพยนตร์ภาค 5 และ 6 เกมพัฒนาโดยสตูดิโอ Massive ที่มีผลงานซีรีส์ The Division มาก่อน</p>\n<p>สงครามระหว่างแก๊งอาชญากรรมใต้ดินเป็นธีมหลักของเกมภาคนี้ มีทั้งหมด 4 แก๊งคือ Pyke Syndicate, Hutt Cartel, Crimson Dawn, Ashiga Clan โดย 3 แก๊งแรกมีอยู่ในจักรวาล Star Wars อยู่ก่อน ส่วน Ashiga Clan เป็นแก๊งใหม่ที่สร้างขึ้นเพื่อเกมนี้</p>\n<p>เนื้อเรื่องของเกมเป็นการผจญภัยของ Kay ในเขตรอบนอกของจักรวาลที่เรียกว่า Outer Rim ดาวเคราะห์ที่มีในเกมนี้ มีดาวเก่าๆ ที่คุ้นเคยอย่าง Canto Bight, Tatooine, Kijimi, Akiva และดาวใหม่ Toshara ที่ออกแบบมาสำหรับเกมนี้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/ae50de222e9c26829f060cfbdc74a23e.jpg\" /></p>\n<p>ที่มา - <a href=\"https://news.ubisoft.com/en-gb/article/7GaK62pAZL7Wo9KEtftPNt/star-wars-outlaws-launches-august-30-story-trailer-reveals-new-characters-and-syndicates\">Ubisoft</a></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7636d69b82bbc8f89b775c74aafabe82ad2439e36dedfbdd9ebd3388651b1d5c","category":"Thai"}