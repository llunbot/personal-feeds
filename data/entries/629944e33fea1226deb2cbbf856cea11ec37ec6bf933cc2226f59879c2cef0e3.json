{"title":"Power of Being No. 2","link":"https://markpeak.net/power-of-being-no-2/","date":1628483781000,"content":"<p>ถ้าคนรู้จักที่สนิทสนมกัน จะรู้ว่าผมเชียร์หุ้น Microsoft มานานมาก ด้วยเหตุผลว่าไม่ได้เป็นบริษัทที่เซ็กซี่ หวือหวา มีคนจงรักภักดีแบรนด์สูงๆ แบบแอปเปิล-กูเกิล แต่อยู่ใน “ธุรกิจน่าเบื่อแต่ขาดไม่ได้” ทำให้มีความสามารถในการทำเงินดีมาก</p>\n<p>มาถึงปี 2021 เชื่อเถอะว่าความเซ็กซี่ของแบรนด์ไมโครซอฟท์ในสายตาคอนซูเมอร์ไม่ได้เพิ่มสูงนัก ถ้าถามคนรุ่นใหม่ว่าอยากได้ iPad หรือ Surface, PS5 หรือ Xbox คำตอบน่าจะชัดเจนในตัว</p>\n<p>แต่ “พลังความน่าเบื่อ” ของไมโครซอฟท์ที่สามารถทำเงินได้ต่อเนื่อง ก็ทำให้<a href=\"https://www.blognone.com/node/123338\">ไมโครซอฟท์ทะยานกลายเป็น 2 Trillion Company</a> ได้ก่อนกูเกิลด้วยซ้ำ ตามหลังแอปเปิลแค่บริษัทเดียว</p>\n<div>\n\t\t\t<div>\n\t\t\t\t<a href=\"https://www.blognone.com/node/123338\">\n\t\t\t\t\t<img src=\"https://www.blognone.com/sites/default/files/externals/2b7fba9b00b79ea617ae9df002fed907.jpg\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.blognone.com/node/123338\">\n\t\t\tมูลค่าบริษัทไมโครซอฟท์แตะ 2 ล้านล้านดอลลาร์ เป็นบริษัทที่สองต่อจากแอปเปิล | Blognone\t\t</a>\n\t</div>\n\t<div>\n\t\t<a href=\"https://www.blognone.com/node/123338\">\n\t\t\t\t\t</a>\n\t</div>\n\t<div>\n\t\t<img src=\"https://www.blognone.com/sites/default/files/bn-favicon.png\" />\t\twww.blognone.com\t</div>\n</div>\n<div>\n\t\t\t<div>\n\t\t\t\t<a href=\"https://www.fastcompany.com/90658782/microsofts-quiet-tech-dominance\">\n\t\t\t\t\t<img src=\"https://images.fastcompany.net/image/upload/w_1280,f_auto,q_auto,fl_lossy/wp-cms/uploads/2021/07/p-1-microsofts-quiet-tech-dominance.jpg\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.fastcompany.com/90658782/microsofts-quiet-tech-dominance\">\n\t\t\tHow Microsoft quietly climbed back to the top of the tech industry\t\t</a>\n\t</div>\n\t<div>\n\t\t<a href=\"https://www.fastcompany.com/90658782/microsofts-quiet-tech-dominance\">\n\t\t\t<p>After several bumpy years, the software giant is showing strength once more—while steering clear of courtrooms and media frenzies.</p>\n\t\t</a>\n\t</div>\n\t<div>\n\t\t<img src=\"https://www.fastcompany.com/favicon-32x32.png?v=5\" />\t\tFast Company\t</div>\n</div>\n<p>ถ้าถามเหตุผลว่าทำไมเป็นแบบนี้ได้ ผมคิดว่าเราสามารถอธิบายเรื่อง Power of No.2 ซึ่งเป็นวิธีคิดกลับกันกับความเชื่อแบบเดิมๆ ว่าเราควรจะเป็น No.1 ในเซกเมนต์ของตัวเองแล้วผูกขาด</p>\n<p>แต่กรณีของไมโครซอฟท์ ถ้าไม่นับ Windows/Office ที่ครองตลาดเป็นอันดับหนึ่งมายาวนานตั้งแต่ยุคก่อนแล้ว ไมโครซอฟท์ยุคหลังๆ ไม่มีอะไรที่ขึ้นมาเป็น No.1 ได้สักเท่าไรเลย</p>\n<ul>\n<li><strong>Cloud:</strong> Azure เป็นอันดับสองตามหลัง AWS</li>\n<li><strong>Game Console:</strong> Xbox เป็นอันดับสองตามหลัง PlayStation</li>\n<li><strong>Search Engine:</strong> Bing เป็นอันดับสองตามหลัง Google Search</li>\n<li><strong>ERP/CRM:</strong> Dynamics ก็สู้เจ้าตลาดอย่าง Oracle/SAP ไม่ได้</li>\n<li><strong>Surface:</strong> อันดับที่เท่าไรไม่รู้ แต่ไม่ติด Top 5 แน่ๆ</li>\n<li><strong>Browser:</strong> Edge ตามหลัง Chrome สู้ไม่ได้จนต้องเข้าร่วม</li>\n<li><strong>Mobile Phone:</strong> ลาก่อน Windows Phone</li>\n</ul>\n<p>ของใหม่ยุคหลังอย่างเดียวที่ผมนึกออกว่าเป็นที่เชิดหน้าชูตาได้คือ Microsoft Teams ที่ต่อกรกับ Slack/Zoom ได้ แต่ก็มาจากปัจจัย “ขายเหล้าพ่วงเบียร์” คือแถมมากับ Office ด้วย</p>\n<p>แต่ถ้าดูจากรายการข้างต้น จะเห็นแพทเทิร์นว่า ไมโครซอฟท์ไม่ได้เป็นอันดับ 1 ก็จริง แต่เป็น Significant No.2 ในหลายตลาด แถมยังเป็นตลาดที่มีมูลค่าสูงมากๆ ด้วย</p>\n<p>ไมโครซอฟท์ยุคก่อนหน้านี้ สร้าง Windows/Office ที่เป็นเครื่องจักรทำเงินมหาศาล ทุกวันนี้ถึงแม้ไม่ dominant แบบยุค 90s แต่ก็ยังมีความสำคัญอยู่มาก</p>\n<p>ไมโครซอฟท์ยุค Satya Nadella เกาะกระแสคลาวด์ได้ดี แม้ขยับตัวช้ากว่า AWS ก็ตาม เลยทำให้ Azure กลายเป็นรายใหญ่อันดับ 2 ที่สำคัญ และกลายเป็นบริการเรือธงหลักของบริษัทตอนนี้แล้ว (รายได้จากคลาวด์เยอะกว่าก้อนอื่นๆ แล้ว)</p>\n<p>เมื่อมี 3 เสาหลักคือ Windows/Office/Azure ค้ำยันแล้ว โมเดลธุรกิจของไมโครซอฟท์จึงเป็นการสร้างธุรกิจอื่นๆ มารายล้อมเสาหลักเหล่านี้ ถึงแม้แทบไม่ชนะเป็น No.1 ในตลาดไหนเลย แต่การเป็น No.2 ในหลายๆ ตลาดที่เชื่อมโยงกัน ก็ช่วยขับเคลื่อนไมโครซอฟท์ยุคใหม่ได้เช่นกัน</p>\n<p>การเป็น No.2 ยังมีข้อดีอีกอย่างคือ หลบเลี่ยงการปะทะจากการกำกับดูแลภาครัฐทั่วโลก เราจะเห็น Apple, Google, Facebook, Amazon โดนสอบสวนประเด็นต่างๆ กันรัวๆ แต่ในกลุ่ม Big 5 ไมโครซอฟท์กลับชิวมากๆ ทำธุรกิจของตัวเองไปสบายๆ (ในอีกมิติคือ <a href=\"https://markpeak.net/tech-regulation-in-2020s/\">ไมโครซอฟท์มีบทเรียนจากยุค 90s จึงระวังตัวมากด้วย</a>)</p>\n<p>ถ้าถามว่าไมโครซอฟท์ยุคนี้อยากเป็น No.1 ในธุรกิจต่างๆ ที่ทำอยู่มั้ย คำตอบต้องบอกว่าแหงสิ อยากอยู่แล้ว</p>\n<p>แต่ไม่ได้อันดับ 1 ก็ไม่เป็นไร เพราะแค่นี้ก็เป็น 2 Trillion Company ก่อนบริษัทคู่แข่งอื่นๆ แล้ว</p>The post <a href=\"https://markpeak.net/power-of-being-no-2/\">Power of Being No. 2</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"629944e33fea1226deb2cbbf856cea11ec37ec6bf933cc2226f59879c2cef0e3","category":"Thai"}