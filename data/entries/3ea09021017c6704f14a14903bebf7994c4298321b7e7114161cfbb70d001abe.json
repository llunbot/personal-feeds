{"title":"Elon Musk บอก Tesla จะเปิดสถานีชาร์จให้รถยี่ห้ออื่นใช้ ไม่เป็นคุกกระจกแบบแอปเปิล","link":"https://www.blognone.com/node/123936","date":1627476629000,"content":"<div><div><div><p>เราเห็น Elon Musk ออกมาวิจารณ์แอปเปิลอยู่เรื่อยๆ (<a href=\"https://www.blognone.com/node/106235\">ข่าวเก่าปี 2018</a>) ล่าสุดใน<a href=\"https://www.blognone.com/node/123901\">งานแถลงผลประกอบการของ Tesla ไตรมาส 2/2021</a> เขาตอบคำถามนักวิเคราะห์ โดยพาดพิงถึงแอปเปิลใน 2 ประเด็น</p>\n<p>ประเด็นแรกเป็นเรื่องแบตเตอรี่ เขาพูดถึงประเด็นที่แอปเปิล (และบริษัทไอทีอื่นๆ) ใช้โคบอลต์ในแบตเตอรี่สินค้าต่างๆ และ<a href=\"https://www.blognone.com/node/76894\">ถูกวิจารณ์ว่าซัพพลายเออร์ของแอปเปิลกดขี่แรงงานในเหมืองโคบอลต์</a> โดย Musk บอกว่า Tesla แทบไม่ใช้โคบอลต์เลย ถ้าให้เทียบต่อน้ำหนักเฉลี่ย แอปเปิลใช้โคบอลต์ 100% ในขณะที่ Tesla ใช้ 2% เท่านั้น</p>\n<p>ประเด็นที่สอง Musk วิจารณ์แอปเปิลเรื่องเป็น \"สวนที่มีกำแพงล้อม\"/\"คุกกระจก\" (walled garden) โดยเฉพาะประเด็นเรื่อง App Store ที่ถูกวิจารณ์อย่างหนักในช่วงนี้ เขาพูดถึงการเปิดสถานีชาร์จของ Tesla ให้รถจากบริษัทคู่แข่งเข้ามาใช้งาน โดยบอกว่าเป้าหมายของเขาคือผลักดันการใช้พลังงานที่ยั่งยืน ไม่ใช่การสร้างสวนที่มีกำแพงล้อมเพื่อกำจัดคู่แข่ง แบบที่บางบริษัททำ ก่อนจะแกล้งไอแล้วบอกว่า \"แอปเปิล\"</p>\n<p><img src=\"https://www.blognone.com/sites/default/files/externals/dc38c01ac74737ad6207624a356a582f.jpg\" /></p>\n<p>ที่มา - <a href=\"https://www.cnbc.com/2021/07/26/elon-musk-snipes-at-apple-twice-on-tesla-earnings-call.html\">CNBC</a>, ภาพจาก <a href=\"https://www.instagram.com/p/CQ38C3Rhj9J/\">Elon Musk Instagram</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla-motors\">Tesla Motors</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ea09021017c6704f14a14903bebf7994c4298321b7e7114161cfbb70d001abe","category":"Thai"}