{"title":"Pinterest ไตรมาส 1/2024 รายได้เติบโตสูง 23% จำนวนผู้ใช้งานมากกว่า 500 ล้านแล้ว","link":"https://www.blognone.com/node/139510","date":1714543177000,"content":"<div><div><div><p>Pinterest รายงานผลประกอบการของไตรมาสที่ 1 ปี 2024 รายได้รวมเพิ่มขึ้น 23% จากปีก่อนเป็น 740 ล้านดอลลาร์ ขาดทุนสุทธิตามบัญชี GAAP 25 ล้านดอลลาร์</p>\n<p>จำนวนผู้ใช้งาน Pinterest เป็นประจำทุกเดือน (MAUs) เพิ่มขึ้นเป็น 518 ล้านบัญชีทั่วโลก แบ่งเป็นในอเมริกาและแคนาดา 98 ล้านบัญชี ยุโรป 140 ล้านบัญชี และอื่น ๆ 279 ล้านบัญชี</p>\n<p>Bill Ready ซีอีโอ Pinterest กล่าวว่าไตรมาสที่ผ่านมาเป็นหลักไมล์สำคัญของ Pinterest ด้วยจำนวนผู้ใช้งานทะลุครึ่งหนึ่งของพันล้านเป็นครั้งแรก และมีรายได้เติบโตสูงถึง 23% เป็นอัตราสูงที่สุดนับตั้งแต่ 2021 เป็นผลจากการลงทุนด้าน AI และระบบการซื้อสินค้า ทำให้ผู้ลงโฆษณาได้ผลตอบแทนที่คุ้มค่าใช้จ่าย ตอบโจทย์ความต้องการด้านการตลาด</p>\n<p>ที่มา: <a href=\"https://s23.q4cdn.com/958601754/files/doc_earnings/2024/q1/earnings-result/Q124-PressRelease.pdf\">Pinterest</a></p>\n<p><img alt=\"No Description\" src=\"https://www.blognone.com/sites/default/files/externals/077d82db339dd61c4a7b5999ab7e55d7.png\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"602ece7c35775af673dcf0de13ceb529b46d23b2295ed9eefc6696f91a370e8b","category":"Thai"}