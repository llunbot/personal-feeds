{"title":"ไมโครซอฟท์จัดงานแถลงข่าวเกม Xbox รอบใหม่ ครั้งแรกที่มีเกมฝั่ง Call of Duty มาด้วย","link":"https://www.blognone.com/node/139502","date":1714526808000,"content":"<div><div><div><p>ไมโครซอฟท์ประกาศจัดงาน Xbox Games Showcase ในวันที่ 9 มิถุนายน 2024 ความแตกต่างของการแถลงข่าวครั้งนี้คือพ่วงมาด้วยงานแถลงข่าว \"Direct\" อีกงานต่อทันที โดยขีดฆ่าชื่อเกมออก มีเพียงภาพโปรโมทเป็นสัญลักษณ์รูปหมาสามหัวสีส้มเท่านั้น</p>\n<p>ประกาศของไมโครซอฟท์ระบุว่างานแถลงข่าวนี้จะเดินรอยตาม Starfield Direct ของปีที่แล้ว คือเป็นการแถลงข่าวเกมในแบรนด์ Xbox แล้วต่อด้วยแฟรนไชส์ใหญ่อีกราย ซึ่งทุกคนมองดูโลโก้แล้วคงเดากันได้ว่ามันคือ <a href=\"https://www.blognone.com/node/138064\">Call of Duty ภาคใหม่ที่ลือว่าเป็นภาค Black Ops Gulf War</a> จับความยุคสงครามอ่าวเปอร์เซีย</p>\n<p>ไมโครซอฟท์บอกว่างาน Showcase ครั้งนี้จะเป็นครั้งแรกที่รวมเอาแบรนด์ในเครือจาก Activision, Blizzard, Bethesda, Xbox Game Studios รวมถึงเกมจากพาร์ทเนอร์ภายนอกบริษัทด้วย</p>\n<p>ที่มา - <a href=\"https://news.xbox.com/en-us/2024/04/30/xbox-games-showcase-2024-redacted-direct/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/627fb6a3eb0f8d7441374c85f2033312.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a6950ff6d3b437a0e11603e1bb7e2699093de4cb95d453fc61282ad031212e5","category":"Thai"}