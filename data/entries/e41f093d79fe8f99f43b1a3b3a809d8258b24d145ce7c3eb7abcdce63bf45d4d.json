{"title":"Microsoft 365 ขึ้นราคาทั่วทั้งภูมิภาค ไทย, ออสเตรเลีย, นิวซีแลนด์, มาเลเซีย, ไต้หวัน, สิงคโปร์ ขึ้น 27-29%","link":"https://www.blognone.com/node/144078","date":1736743697000,"content":"<div><div><div><p>ไมโครซอฟท์ส่งอีเมลแจ้งขึ้นราคาค่าบริการ Microsoft 365 แบบลูกค้าทั่วไป โดยขึ้นค่อนข้างรุนแรงทีเดียว 26-29% ทางบริษัทระบุเหตุผลว่าหลายปีที่ผ่านมาเพิ่มผลประโยชน์ของบริการไปจำนวนมาก รวมถึงฟีเจอร์ Copilot และ Designer</p>\n<p>ราคาของไทยนั้นแบบ Family <a href=\"https://x.com/PalmGuin/status/1877175710881820741\">เพิ่มจาก 2,899 บาท เป็น 3,699 บาท</a> โดยมีผลวันที่ 24 ธันวาคมนี้ ผู้ใช้ในออสเตรเลียรายหนึ่งได้รับเมลแจ้ง่าจะขึ้นราคาวันที่ 14 พฤษภาคมนี้ จาก 139 ดอลลาร์ออสเตรเลีย เป็น 179 ดอลลาร์ออสเตรเลีย</p>\n<p>แม้ไมโครซอฟท์จะเพิ่งส่งอีเมลแจ้งขึ้นราคาให้กับลูกค้ามาไม่นาน แต่ราคาบนเว็บของไมโครซอฟท์ก็ปรับขึ้นไปแล้วตั้งแต่ช่วงเดือนธันวาคมที่ผ่านมา</p>\n<p>ตอนนี้การปรับราคายังจำกัดเฉพาะชาติแถบเอเชียแปซิฟิก ได้แก่ ไทย, ออสเตรเลีย, นิวซีแลนด์, มาเลเซีย, ไต้หวัน, สิงคโปร์ ความเป็นไปได้คือไมโครซอฟท์อาจจะค่อยปรับราคาทีละภูมิภาคเพื่อดูผลตอบรับ โดย 6 ชาตินี้เป็น<a href=\"https://www.blognone.com/node/143044\">กลุ่มแรกที่ได้รับฟีเจอร์ Copilot เมื่อเดือนพฤศจิกายนที่ผ่านมา</a></p>\n<p>ที่มา - <a href=\"https://www.theregister.com/2025/01/13/m365_price_rises_asia_test/\">The Register</a></p>\n<p><img src=\"https://www.blognone.com/sites/default/files/externals/332a7eb6b0e46246e7eea87b9ae984bc.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/microsoft-copilot\">Microsoft Copilot</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e41f093d79fe8f99f43b1a3b3a809d8258b24d145ce7c3eb7abcdce63bf45d4d","category":"Thai"}