{"title":"Apple Maps รองรับการแสดงผ่านเว็บเบราว์เซอร์ใน iPhone แล้ว","link":"https://www.blognone.com/node/145781","date":1744298760000,"content":"<div><div><div><p>แอปเปิลอัปเดตเอกสารซัพพอร์ตเกี่ยวกับ Apple Maps บอกว่าผู้ใช้งานสามารถเรียกดูแผนที่ผ่านเบราว์เซอร์ได้แล้วใน iPhone จากก่อนหน้านี้การเปิด Apple Maps ใน iPhone ต้องผ่านแอปเท่านั้น</p>\n<p>แอปเปิลเพิ่ม Apple Maps สำหรับดูผ่านเว็บเบราว์เซอร์<a href=\"https://www.blognone.com/node/141066\">ตั้งแต่ปีที่แล้ว</a> เพื่อให้รองรับการเรียกดูข้อมูลสำหรับคนที่ไม่ได้ใช้อุปกรณ์ของแอปเปิล ซึ่งรองรับเบราว์เซอร์หลักครบทั้ง Chrome, Edge, <a href=\"https://www.blognone.com/node/141363\">Firefox</a> และ Safari แต่ก็รองรับเฉพาะ Mac กับ iPad ไม่ได้รองรับใน iPhone</p>\n<p>คาดว่าสาเหตุหนึ่งที่ทำให้แอปเปิลเพิ่งมารองรับ Apple Maps บน Safari ใน iPhone เพราะ <a href=\"https://www.blognone.com/node/145582\">iOS 18.4</a> เพิ่มคุณสมบัติเฉพาะผู้ใช้งานในกลุ่มประเทศ EU เลือกแอปแผนที่นำทางค่าเริ่มต้น (default) เป็นแอปอื่นแทน Apple Maps ได้ แอปเปิลจึงต้องเพิ่มช่องทางรองรับกรณีมีการแชร์ข้อมูลผ่านลิงก์ ให้เรียกดูผ่านเว็บไซต์แทนหากเครื่องไม่มีแอป Apple Maps</p>\n<p>Apple Maps บนเว็บยังรองรับเฉพาะภาษาอังกฤษเท่านั้นตอนนี้</p>\n<p>ที่มา: <a href=\"https://www.macrumors.com/2025/04/09/maps-on-web-iphone/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/195b0a5ab305f83697d325c291d2fc38.jpeg\" /></p>\n</div></div></div><div><div>Topics: </div><div><div><a href=\"/topics/apple-maps\">Apple Maps</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"985b77c7bbca951fe81ad3a338ef0a40c4dcff85b516c04870d867515c01caef","category":"Thai"}