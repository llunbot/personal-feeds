{"title":"Sahara and Malaria","link":"https://markpeak.net/sahara-and-malaria/","date":1684829413000,"content":"<p>อ่านเจอบทความ <a href=\"https://unchartedterritories.tomaspueyo.com/p/why-europeans-colonized-america-before\">Why Europeans Colonized America Before Africa</a> ของ Tomas Pueyo นักเขียนเรื่องภูมิศาสตร์ที่ติดตามอยู่</p>\n<p>หัวข้อนี้เป็นสิ่งที่สนใจมานานแล้ว เพราะแอฟริกาอยู่ใกล้กับยุโรปมากกว่า คนยุโรปมีการค้า-ทำสงครามกับแอฟริกามายาวนานตั้งแต่สมัยกรีก แต่กลับไปถึงทวีปอเมริกา (โคลัมบัสค้นพบอเมริกาโดยบังเอิญปี 1492) ในช่วงไล่เลี่ยกับการเดินทางอ้อมแหลมกู๊ดโฮป (Bartolomeu Dias ทำได้ในปี 1488)</p>\n<p>เพราะอะไรจึงเป็นเช่นนั้น</p>\n<div>\n\t\t\t<div>\n\t\t\t\t<a href=\"https://unchartedterritories.tomaspueyo.com/p/why-europeans-colonized-america-before\">\n\t\t\t\t\t<img src=\"https://substackcdn.com/image/fetch/w_1200,h_600,c_fill,f_jpg,q_auto:good,fl_progressive:steep,g_auto/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fdff5afc0-1c6d-4c1c-8eee-3c8116452ff0_1600x784.png\" alt=\"Why Europeans Colonized America Before Africa \" />\t\t\t\t</a>\n\t\t</div>\n\t\n\t<div>\n\t\t<a href=\"https://unchartedterritories.tomaspueyo.com/p/why-europeans-colonized-america-before\">\n\t\t\tWhy Europeans Colonized America Before Africa \t\t</a>\n\t</div>\n\t<div>\n\t\t<a href=\"https://unchartedterritories.tomaspueyo.com/p/why-europeans-colonized-america-before\">\n\t\t\t<p>in Two Maps</p>\n\t\t</a>\n\t</div>\n\t<div>\n\t\t<img src=\"https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F432206f1-de85-4462-815b-56af07ec8e5f%2Ffavicon.ico\" alt=\"unchartedterritories.tomaspueyo.com\" />\t\tunchartedterritories.tomaspueyo.com\t</div>\n</div>\n<p>คำตอบคือ “กำแพง” ทางกายภาพของแอฟริกาเอง เริ่มจากทะเลทรายซาฮาราที่กว้างใหญ่ ขวางกั้นทวีปแอฟริกาเหนือและใต้เอาไว้ การเดินทางทางบกข้ามทะเลทรายซาฮาราเป็นสิ่งที่ยากมาก</p>\n<p>หากเดินทางด้วยเรือ ไปทางชายฝั่งตะวันตก จะเจอปัญหาเรื่อง<a href=\"https://markpeak.net/doldrum-itcz-calm-belt/\">ทะเลไร้ลม Doldrum</a> และกระแสนน้ำย้อนทวน <a href=\"https://en.wikipedia.org/wiki/Equatorial_Counter_Current\">Equatorial Counter Current</a> ซึ่งปัญหานี้แก้ได้ด้วยเทคโนโลยีการเดินเรือที่ดีขึ้น (ต่อเรือ Caravel) ในอีกหลายร้อยปีถัดมา</p>\n<p>ส่วนไปทางตะวันออก ก็ไม่มีคลองสุเอซในยุคสมัยนั้น ทำให้ไม่สามารถยกกองเรือไปได้โดยตรง และจำเป็นต้องผ่านประเทศมุสลิมแถวตะวันออกกลางที่เป็นอริกัน (สงครามครูเสด) การค้าระหว่างกันผ่านพ่อค้าคนกลางอาจพอทำได้ แต่การมีกองเรือขนาดใหญ่เพื่อทำการค้าโดยตรงหรือทำสงคราม สร้างอาณานิคม เป็นเรื่องที่ทำไม่ได้</p>\n<p>เมื่อชาวยุโรปสามารถเดินเรืออ้อมแหลมกู๊ดโฮปไปยังอินเดียได้แล้ว ทวีปแอฟริกายังมีอีกปัญหาหนึ่งคือ โรคระบาด โดยเฉพาะมาลาเรีย</p>\n<p>ดังนั้น เหล่านักเดินทางชาวยุโรปที่พิชิตชายฝั่งแอฟริกาได้แล้ว จึงไม่สามารถบุกรุกเข้าไปในแผ่นดินแอฟริกาตอนกลางที่มีแต่ป่าดิบชื้นได้ง่ายนัก เพราะโดนยุงกัดแล้วป่วยตายไปซะเยอะ จากสถิติแล้วมีคนยุโรปรอดได้เพียง 10% เท่านั้นเอง</p>\n<p>ปัญหาข้อนี้แก้ได้ด้วยเทคโนโลยีเช่นกัน นั่นคือยาควินิน (quinine) ในปี 1817</p>\n<p>เมื่อทุกอย่างพร้อม การบุกยึดครองอาณานิคมแอฟริกา (<a href=\"https://en.wikipedia.org/wiki/Scramble_for_Africa\">Scramble for Africa</a>) จึงเกิดขึ้นหลังจากนั้นไม่นานคือประมาณปี 1880 และยึดครองทั้งแอฟริกาได้ในปี 1914</p>\n<p>เท่ากับว่าชาวยุโรปสามารถพิชิตอุปสรรคทางกายภาพ-ชีวภาพของแอฟริกา ได้ด้วยเทคโนโลยีนั่นเอง</p>\n<p>คนที่สนใจเรื่องภูมิศาสตร์แอฟริกา สามารถอ่านเรื่องอื่นเพิ่มได้จากซีรีส์ทวีตของ Pueyo</p>\n<blockquote>\n<p>Why is Africa the way it is?<br />\nWhat are its main regions?<br />\nIts most defining features?<br />\nWhat’s key about each country?</p>\n<p>Most of it is rooted in 2 factors.</p>\n<p>Here’s how to understand Africa and each one of its countries: <a href=\"https://t.co/GvJuROq57M\">pic.twitter.com/GvJuROq57M</a></p>\n<p>— Tomas Pueyo (@tomaspueyo) <a href=\"https://twitter.com/tomaspueyo/status/1658272922618691584?ref_src=twsrc%5Etfw\">May 16, 2023</a></p></blockquote>\n<p></p>\n<p>ชุดที่สองเรื่องศาสนาในแอฟริกา กับข้อจำกัดทางกายภาพเช่นกัน</p>\n<blockquote>\n<p>Why is Africa the way it is? Part 2</p>\n<p>Today, a story about religions, bugs, mountains, deserts, trade, wars, slaves &amp; more</p>\n<p>Here’s a challenge. Look at this map and make a guess: what do the red/green/yellow colors represent? <a href=\"https://t.co/R4r9p9Lnuz\">pic.twitter.com/R4r9p9Lnuz</a></p>\n<p>— Tomas Pueyo (@tomaspueyo) <a href=\"https://twitter.com/tomaspueyo/status/1659368987275280384?ref_src=twsrc%5Etfw\">May 19, 2023</a></p></blockquote>\n<p></p>The post <a href=\"https://markpeak.net/sahara-and-malaria/\">Sahara and Malaria</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"cdc54c06c2c6076f5662e41e9c6085f2ac8d850727d86a5f5db5eae7a9bbdc4d","category":"Thai"}