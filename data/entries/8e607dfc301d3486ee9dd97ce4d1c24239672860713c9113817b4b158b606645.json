{"title":"Tesla เปิดตัว Cybercab แท็กซี่ไร้คนขับ อาจทำราคาที่ 1 ล้านบาท เล็งผลิต 2026","link":"https://www.blognone.com/node/142515","date":1728619952000,"content":"<div><div><div><p>Tesla ได้เปิดตัว Cybercab ซึ่งเป็นรถแท็กซี่ไร้คนขับ ไม่มีพวงมาลัย ไม่มีแป้นเหยียบ ลักษณะคล้าย Cybertruck แต่เล็กกว่าและมีรูปทรงเพรียวลมกว่า โดย Tesla ได้นำตัวอย่างรถมาโชว์ถึง 20 คันในงาน We, Robot ที่สตูดิโอ Warner Bros. Discovery</p>\n<p>Musk จะทำราคาขาย Cybercab ให้ต่ำกว่า 30,000 ดอลลาร์ (ประมาณ 1 ล้านบาท) ซึ่งเขาเสริมในเรื่องราคาว่า จะมีต้นทุนการใช้งานอยู่ที่ประมาณ 0.20 ดอลลาร์ต่อไมล์ ถูกกว่าระบบขนส่งแบบดั้งเดิม</p>\n<p>เขาเผยว่า Tesla น่าจะเริ่มผลิต Cybercab ออกมาได้ก็ราว ๆ ปี 2026 หรือไม่ก็ช่วงต้นปี 2027 แต่ยังต้องดูด้านกฎระเบียบและความปลอดภัยด้วย เพราะการที่ Cybercab ไม่มีพวงมาลัยหรือแป้นเหยียบอาจไม่เป็นไปตามกฎหมายความปลอดภัย</p>\n<p>Elon Musk บอกว่าเขามีกลยุทธ์เกี่ยวกับแท็กซี่ไร้คนขับสองด้าน คือ หนึ่ง Tesla จะมีกองแท็กซี่ไร้คนขับเป็นของตัวเอง สามารถเรียกรถผ่านแอปของ Tesla ได้ และ สอง เขาจะทำเหมือน Airbnb หรือ Uber คือให้เจ้าของเอารถที่ไม่ได้ใช้มาฝากกับแอปของ Tesla เพื่อให้คนอื่นเรียกใช้ได้ และ Tesla จะชาร์จเงินประมาณ 25% - 30%</p>\n<p>นอกจากนี้ เขายังคาดว่าจะเริ่มใช้งาน FSD แบบไม่มีผู้ควบคุมในรัฐเท็กซัสและแคลิฟอร์เนียในปีหน้ากับรถ Model 3 และ Model Y</p>\n<p>ที่มา: <a href=\"https://www.youtube.com/live/6v6dbxPlsXs?si=LnHplHHb07AdzQzv\">Tesla</a> , <a href=\"https://techcrunch.com/2024/10/10/tesla-reveals-20-cybercabs-at-we-robot-event/\">TechCrunch</a></p>\n<p><img alt=\"alt=&quot;Tesla Cybercab&quot;\" src=\"https://www.blognone.com/sites/default/files/externals/ea35afff04fc2e6afcf99b9a8347b3f4.png\" /></p>\n<p><img alt=\"alt=&quot;Tesla Cybercab&quot;\" src=\"https://www.blognone.com/sites/default/files/externals/44f35324a71941723d5b76f1239b8c2f.png\" /></p>\n<p><img alt=\"alt=&quot;Tesla Cybercab&quot;\" src=\"https://www.blognone.com/sites/default/files/externals/c988997ae5227154baea91de676ec166.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/robotaxi\">Robotaxi</a></div><div><a href=\"/topics/automobile\">Automobile</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e607dfc301d3486ee9dd97ce4d1c24239672860713c9113817b4b158b606645","category":"Thai"}