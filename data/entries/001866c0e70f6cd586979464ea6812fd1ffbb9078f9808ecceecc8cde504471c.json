{"title":"SoftBank ขาดทุนจาก Vision Fund ไตรมาสที่ผ่านมาอีก 3 แสนล้านเยน","link":"https://www.blognone.com/node/133806","date":1683848525000,"content":"<div><div><div><p>SoftBank รายงานผลประกอบการประจำไตรมาสสิ้นสุดเดือนมีนาคม 2023 รายได้รวม 1.695 ล้านล้านเยน ขาดทุนสุทธิ 3.2 หมื่นล้านเยน เฉพาะส่วนการลงทุนในกองทุน SoftBank Vision Fund ขาดทุน 3.16 แสนล้านเยน</p>\n<p>SoftBank ระบุว่าบริษัทที่มีสถานะขาดทุนจากการไปลงทุน เนื่องจากราคาหุ้นในตลาดปรับลดลงมาก ได้แก่ SenseTime, GoTo และ DoorDash ส่วนบริษัทที่มีกำไรจากการลงทุนคือ Coupang และ DiDi อย่างไรก็ตามการบันทึกขาดทุนส่วนใหญ่เกิดจากบริษัทที่ยังไม่ได้เข้าตลาดหุ้น ซึ่ง SoftBank บอกว่าเป็นการลงมูลค่าตามสภาวะของตลาด</p>\n<p>Yoshimitsu Goto ซีเอฟโอ SoftBank บอกว่าตอนนี้บริษัทยังอยู่ในโหมดตั้งรับ เน้นต่อยอดการลงทุนปัจจุบัน และลดการลงทุนใหม่ ไตรมาสที่ผ่านมามีการลงทุนเพิ่มไป 400 ล้านดอลลาร์ จากที่ผ่านมาตัวเลขอยู่ในระดับหลายพันล้านดอลลาร์ ส่วนการนำ <a href=\"https://www.blognone.com/node/133639\">Arm เข้าตลาดหุ้น</a> ยังคงเดินหน้าต่อไปตามแผน</p>\n<p>ที่มา: <a href=\"https://techcrunch.com/2023/05/11/softbank-vision-fund-loses-32-billion-in-a-year-on-startups-valuation-cut/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/f8fd418dc364a2fe731d8ec1906b27ca.png\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"001866c0e70f6cd586979464ea6812fd1ffbb9078f9808ecceecc8cde504471c","category":"Thai"}