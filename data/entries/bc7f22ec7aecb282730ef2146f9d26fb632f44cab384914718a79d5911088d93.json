{"title":"Square ซื้อกิจการ Afterpay แพลตฟอร์มการเงินจากออสเตรเลีย มูลค่าดีล 2.9 หมื่นล้านดอลลาร์","link":"https://www.blognone.com/node/124013","date":1627866138000,"content":"<div><div><div><p>Square แพลตฟอร์มรับจ่ายเงิน ประกาศซื้อกิจการ Afterpay แพลตฟอร์มทางการเงินจากออสเตรเลีย มูลค่าดีลรวมประมาณ 29,000 ล้านดอลลาร์ โดยเป็นการแลกหุ้นของ Square ทั้งหมด ทั้งนี้มูลค่ากิจการที่เข้าซื้อ เป็นราคาที่สูงกว่าราคาหุ้นของ Afterpay ในตลาดหุ้นออสเตรเลียเมื่อวันศุกร์ประมาณ 30% หลังดีลควบรวมเสร็จสิ้น Afterpay จะเป็นผู้ถือหุ้นใน Square ประมาณ 18.5%</p>\n<p>Afterpay เป็นแพลตฟอร์มทางการเงินแบบซื้อก่อนจ่ายทีหลัง (Buy Now, Pay Later) ที่มีจุดเด่นคือบริการให้เครดิตชำระเงิน ซึ่งได้รับความนิยมเพิ่มสูงมากในปีที่ผ่านมา ให้บริการในหลายประเทศรวมทั้งออสเตรเลียและอเมริกา</p>\n<p>Jack Dorsey ซีอีโอ Square กล่าวว่าทั้ง Square และ Afterpay มีจุดมุ่งหมายเดียวกันคือสร้างธุรกิจที่ทำให้ระบบทางการเงินยุติธรรม เข้าถึงทุกคน และ Afterpay ก็ได้สร้างแบรนด์ที่ผู้คนรับรู้ในเรื่องนี้ บริการของ Afterpay จะเข้ามารวมกับ Cash App และแพลตฟอร์มร้านค้าของ Square</p>\n<p>ที่มา: <a href=\"https://www.cnbc.com/2021/08/01/square-to-buy-australias-afterpay-in-29-billion-all-stock-deal.html\">CNBC</a></p>\n<p><img src=\"https://www.blognone.com/sites/default/files/externals/6e7130d3549577528a6cd8470eb65bae.png\" /></p>\n</div></div></div><div><div>Topics: </div><div><div><a href=\"/topics/square\">Square</a></div><div><a href=\"/topics/fintech\">FinTech</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc7f22ec7aecb282730ef2146f9d26fb632f44cab384914718a79d5911088d93","category":"Thai"}