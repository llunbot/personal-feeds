{"title":"FBI จับกุมอดีตหัวหน้าทีมคลาวด์ Ubiquiti ฐานขโมยข้อมูลลูกค้าแล้วเรียกค่าไถ่บริษัท","link":"https://www.blognone.com/node/126177","date":1638846685000,"content":"<div><div><div><p>FBI แถลงจับกุม Nickolas Sharp อดีตหัวหน้าทีมคลาวด์ (cloud lead) ของบริษัท Ubiquiti ที่ทำงานกับบริษัทตั้งแต่ปี 2018 ถึงเดือนมีนาคมที่ผ่านมา โดย FBI ระบุว่า Sharp ขโมยข้อมูลออกจากบริษัทไปเมื่อเดือนธันวาคม 2020 และใช้ข้อมูลเรียกค่าไถ่จากบริษัทเอง</p>\n<p>แถลงข่าวจับกุมไม่ได้ระบุชื่อบริษัทโดยตรง แต่เรียกเพียงว่า Company-1 ที่เป็นบริษัทเทคโนโลยีในนิวยอร์ค แต่ก็ตรงกับ Ubiquiti และประวัติของ Sharp เองก็ทำงานกับ Ubiquiti ในช่วงนั้น โดยเมื่อเดือนมกราคมทาง <a href=\"https://www.blognone.com/node/120543\">Ubiquiti แจ้งเตือนลูกค้าว่าเซิร์ฟเวอร์พอร์ทัลถูกแฮก</a></p>\n<p>ตำแหน่งของ Sharp ทำให้เขามีสิทธิ์เข้าถึงบัญชี AWS และ GitHub ของบริษัท รายงานระบุว่าเขาใช้บริการ VPN ชื่อว่า Surfshark จากที่บ้านเพื่อปิดบังไอพีในการดาวน์โหลดข้อมูล แต่เนื่องจากอินเทอร์เน็ตบ้านของเขาดับไปช่วงหนึ่งจึงทำให้ไอพีบ้านถูกเปิดเผย (รายงานไม่ได้บอกรายละเอียด คาดว่า VPN น่าจะหลุดและต่อกลับมาไม่ทันเมื่ออินเทอร์เน็ตกลับมาใช้งานได้ จึงทำให้โปรแกรมดาวน์โหลดต่อตรงเข้าเซิร์ฟเวอร์) จากนั้นเขาใช้ข้อมูลที่ดาวน์โหลดมาเรียกค่าไถ่จากบริษัทเป็นเงินคริปโต 50BTC และเมื่อบริษัทไม่ยอมจ่ายก็เปิดเผยข้อมูลออกสู่สาธารณะ</p>\n<p>ที่มา - <a href=\"https://www.justice.gov/usao-sdny/pr/former-employee-technology-company-charged-stealing-confidential-data-and-extorting\">FBI</a></p>\n<p><img src=\"https://www.blognone.com/sites/default/files/externals/4682bd6faf4b307328f8192e07aac329.jpg\" /></p>\n</div></div></div><div><div>Topics: </div><div><div><a href=\"/topics/fbi\">FBI</a></div><div><a href=\"/topics/ubiquiti\">Ubiquiti</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0512cbe47d2e7b7d7319c7141ba88c90dc16fc9ff3c60a69ca55203051303ee0","category":"Thai"}