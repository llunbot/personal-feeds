{"title":"Thunderbird Desktop เตรียมกลับมาออกเดือนละรุ่น แทนการออกปีละรุ่น","link":"https://www.blognone.com/node/144407","date":1738205294000,"content":"<div><div><div><p>Mozilla Thunderbird เวอร์ชันเดสก์ท็อป เตรียมกลับมาใช้การออกรุ่นแบบเดือนละครั้งเป็นหลัก แทนระบบเดิมที่<a href=\"https://www.blognone.com/node/140876\">ให้ใช้รุ่นซัพพอร์ตระยะยาว Extended Support Release (ESR) ที่ออกปีละครั้ง</a></p>\n<p>ปกติแล้ว Thunderbird มีการออกรุ่นใหม่แยกเป็น 2 channel คือ Release ทุกเดือน และ ESR ปีละครั้งอยู่แล้ว ที่ผ่านมาจะให้ผู้ใช้ดาวน์โหลดรุ่น ESR ที่รวมฟีเจอร์ของทั้งปี แต่มีข้อจำกัดเรื่อง ESR แต่ละรุ่นมีความแตกต่างกันมากเกินไป แนวทางใหม่จึงจะให้ดาวน์โหลดรุ่น Release แทน</p>\n<p>Thunderbird เริ่มออกรุ่น Release ทุกเดือนมาตั้งแต่เวอร์ชัน 124.0 ในปีที่แล้ว การเปลี่ยนแปลงเวอร์ชันดาวน์โหลดจะเริ่มมีผลใน Thunderbird 135.0 เดือนมีนาคม 2025 ส่วนผู้ใช้เดิมที่ใช้เวอร์ชัน ESR ต่อไปจะยังเป็น ESR เหมือนเดิมไม่เปลี่ยนแปลง แต่ก็สามารถกดสลับ channel เองได้ถ้าต้องการ</p>\n<p>ที่มา - <a href=\"https://thunderbird.topicbox.com/groups/planning/Td58a7d8581e7d60f\">Thunderbird</a> via <a href=\"https://www.omgubuntu.co.uk/2025/01/thunderbird-release-channel-becomes-default-march\">OMG Ubuntu</a></p>\n<p><img src=\"https://www.blognone.com/sites/default/files/externals/3638ee2b6f06bc38995c3b78872ada62.png\" alt=\"\" /></p>\n</div></div></div><div><div>Topics: </div><div><div><a href=\"/topics/thunderbird\">Thunderbird</a></div><div><a href=\"/topics/mozilla\">Mozilla</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74e585f4fbc99dc8e548122ed647a8ea78d33ce77145c2e5a7d08f05dae42648","category":"Thai"}