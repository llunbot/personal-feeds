{"title":"Mark Gurman: iPad และ Mac รุ่นใหม่ เปิดตัวปลายมีนาคม - iOS 18 อาจเป็นอัพเดตใหญ่ที่สุดที่เคยมีมา","link":"https://www.blognone.com/node/137917","date":1706455694000,"content":"<div><div><div><p>Power On จดหมายข่าวว่าด้วยสินค้าใหม่แอปเปิลประจำสัปดาห์โดย Mark Gurman แห่ง Bloomberg ตอนล่าสุดเขาพูดถึงไทม์ไลน์การเปิดตัว iPad รุ่นใหม่ และ Mac ชิป M3 ซึ่งมีรายงานมาหลายครั้งแล้วว่าน่าจะเปิดตัวในเดือนมีนาคม</p>\n<p>ข้อมูลล่าสุด Gurman บอกว่ากำหนดเปิดตัวนั้นจะอยู่ช่วง<strong>ปลาย</strong>เดือนมีนาคม ซึ่งรายการสินค้าสำคัญที่เปิดตัวเป็นไปตาม<a href=\"https://www.blognone.com/node/136590\">ข้อมูล</a>ก่อนหน้านี้ ได้แก่ <strong>iPad Air</strong> สองขนาดหน้าจอ 12.9 และ 10.9 นิ้ว ชิป M2 ดีไซน์เดิม, <strong>iPad Pro</strong> สองขนาดจอเช่นกันคือ 11 และ 13 นิ้ว อาจเป็นจอแบบ OLED ชิป M3 และราคาอาจแพงกว่ารุ่นปัจจุบัน, <strong>MacBook Air</strong> อัพเกรดเป็นชิป M3 เช่นกัน</p>\n<p>Gurman ยังรายงานข้อมูลของ iOS 18 ระบบปฏิบัติการของ iPhone ประจำปีนี้ ซึ่งแหล่งข่าวให้ข้อมูลกับเขาว่าเป็นอัพเดต iOS ครั้งใหญ่ที่สุดเท่าที่เคยมีมาเลย</p>\n<p>เบื้องต้น Gurman พูดถึงสองฟีเจอร์เด่นก่อน ได้แก่ <a href=\"https://www.blognone.com/node/136787\">การรองรับ RCS</a> และ Siri ที่ฉลาดขึ้นด้วย Generative AI ซึ่งจะเห็นความสามารถนี้ใช้งานในแอปต่าง ๆ บน iOS</p>\n<p>ที่มา: <a href=\"https://www.bloomberg.com/news/newsletters/2024-01-28/apple-eu-changes-sideloading-third-party-app-stores-are-future-of-the-iphone-lrxjzbg6\">Bloomberg</a></p>\n<p><img src=\"https://www.blognone.com/sites/default/files/externals/50664e4d56925665a7bbc00a43c7a848.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-pro\">iPad Pro</a></div><div><a href=\"/topics/ipad-air\">iPad Air</a></div><div><a href=\"/topics/macbook-air\">Macbook Air</a></div><div><a href=\"/topics/ios-18\">iOS 18</a></div><div><a href=\"/topics/siri\">Siri</a></div><div><a href=\"/topics/rcs\">RCS</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1c40a4985a8f782e6b273911cfb297beed965fb360ebbf723c2e7c8b03e998d","category":"Thai"}