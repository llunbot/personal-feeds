{"title":"Qualcomm เปิดตัวชิป Snapdragon XR2+ Gen 2 สำหรับแว่น VR, AR และ MR","link":"https://www.blognone.com/node/137510","date":1704451335000,"content":"<div><div><div><p>Qualcomm เปิดตัว <strong>Snapdragon XR2+ Gen 2</strong> ชิปสำหรับแว่น VR เป็นชิปที่พัฒนาต่อมาจาก <a href=\"https://www.blognone.com/node/135989\">Snapdragon XR2 Gen 2</a> ที่ใช้ใน <a href=\"https://www.blognone.com/node/135971\">Meta Quest 3</a> ที่เปิดตัวเมื่อปีที่แล้ว โดยคาดว่าชิปรุ่นใหม่นี้จะเอามาโค่นแว่น Vision Pro ของ Apple ที่ยังไม่วางขาย</p>\n<p>ชิป Snapdragon XR2+ Gen 2 มีสเปคคร่าว ๆ ที่พัฒนาจาก XR2 Gen 2 ดังนี้</p>\n<ul>\n<li>รองรับหน้าจอความละเอียดสูงสุด 4.3K ทั้ง 2 ข้าง (เท่า Vision Pro)</li>\n<li>อัตรารีเฟรซเรท 90 Hz</li>\n<li>GPU แรงขึ้น 15%</li>\n<li>CPU แรงขั้น 20%</li>\n<li>รองรับกล้อง 12 ตัว ตรวจจับการเคลื่อนไหว, การประมาณลึก และการสร้างภาพ 3 มิติด้วย AI</li>\n</ul>\n<p>การเปิดตัวชิปครั้งนี้ของ Qualcomm ได้ Google และ Samsung มาเป็นพันธมิตรด้วย แม้ว่า Google กำลังเจอปัญหากับทีม AR ของตัวเอง ในขณะที่ Samsung ก็มีรายงานว่ากำลังประสบปัญหาด้านฮาร์ดแวร์ทำให้การพัฒนาช้ากว่ากำหนด นอกจากนี้ Qualcomm ยังร่วมมือกับผู้ผลิต OEMs รายอื่น ๆ อีกอย่างน้อย 5 รายซึ่งมี HTC เป็นหนึ่งในนั้น เพื่อช่วยให้ผลิตฮาร์ดแวร์ได้เร็วขึ้น</p>\n<p><img alt=\"No Description\" src=\"https://www.blognone.com/sites/default/files/externals/22c0ef6343b4538357bfa34b494ecb4e.png\" /></p>\n<p>ที่มา - <a href=\"https://www.qualcomm.com/products/mobile/snapdragon/xr-vr-ar/snapdragon-xr2-plus-gen-2-platform\">Qualcomm</a> via <a href=\"https://www.theverge.com/2024/1/4/24024480/qualcomm-snapdragon-xr2-plus-gen-2-vr-headset-chipset-samsung-google\">The Verge</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/snapdragon\">Snapdragon</a></div><div><a href=\"/topics/virtual-reality\">Virtual Reality</a></div><div><a href=\"/topics/mixed-reality\">Mixed Reality</a></div><div><a href=\"/topics/augmented-reality\">Augmented Reality</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67a2b17dc4d7716d75bcacfddce2949163e761a9962de7c673ecf571c0e68055","category":"Thai"}