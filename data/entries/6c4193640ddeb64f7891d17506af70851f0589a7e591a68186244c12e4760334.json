{"title":"อุทยานแห่งชาติ Jackson Hole ในอเมริกา ออกฟิลเตอร์ Instagram เพื่อเตือนนักท่องเที่ยว ไม่ให้เข้าใกล้สัตว์ป่ามากเกินไป","link":"https://www.blognone.com/node/141521","date":1724132913000,"content":"<div><div><div><p>มีกรณีศึกษาน่าสนใจของการใช้ฟิลเตอร์ใน Instagram เพื่อความปลอดภัย โดยอุทยานแห่งชาติ Jackson Hole ในสหรัฐอเมริกา ได้ออกฟิลเตอร์ชื่อว่า \"Selfie Control\" ซึ่งเปิดใช้งานได้เมื่อต้องการลงสตอรีใน Instagram โดยมีเป้าหมายเพื่อความปลอดภัยของนักท่องเที่ยวจากสัตว์ป่า</p>\n<p>ฟิลเตอร์นี้จะแสดงคำเตือนให้นักท่องเที่ยวอยู่ห่างจากสัตว์ป่าในระยะที่ปลอดภัย โดยแสดงรูปภาพสัตว์ป่าตรงกลางของจอ พร้อมข้อความว่า หากสัตว์ป่าที่พบ เช่น หมีดำ, ควายไบซัน, กวางมูส, กวางเอลก์ มีขนาดใหญ่กว่ารูปภาพที่แสดง แปลว่านักท่องเที่ยวอยู่ใกล้กับสัตว์ชนิดนั้นนั้นมากเกินไป และอาจเกิดอันตรายถูกสัตว์ทำร้ายได้</p>\n<p>ผู้อำนวยการศูนย์การท่องเที่ยวของ Jackson Hole บอกว่า ที่ผ่านมาคำเตือนทั่วไปในการรักษาระยะห่างจากสัตว์ป่าจะบอกเป็นตัวเลขให้อยู่ห่างกี่หลา ซึ่งในทางปฏิบัติก็วัดระยะห่างได้ยาก ฟิลเตอร์ Instagram นี้จึงช่วยให้ประสบการณ์ใหม่และเพิ่มความปลอดภัยกับนักท่องเที่ยว</p>\n<p>ที่มา: <a href=\"https://www.fox4news.com/news/instagram-selfie-control-wildlife\">Fox 4 Dallas</a></p>\n<p><img alt=\"No Description\" src=\"https://www.blognone.com/sites/default/files/externals/baf78616ac7170a87744376ca999606c.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c4193640ddeb64f7891d17506af70851f0589a7e591a68186244c12e4760334","category":"Thai"}