{"title":"เปิดบ้าน CDG เบื้องหลังเทคโนโลยีภาครัฐ เปิดโอกาสให้คนรุ่นใหม่ได้ทำงานเพื่อสังคม","link":"https://www.blognone.com/node/144265","date":1737630035000,"content":"<div><div><div><p>เมื่อพูดถึง Digital Transformation ภาพแรกที่หลายคนนึกถึงก็มักจะเกี่ยวข้องกับภาคธุรกิจ ไม่ว่าจะเป็นธนาคาร อีคอมเมิร์ซ หรือบริษัทไอที ที่ต้องเร่งปรับตัวให้เข้ากับโลกดิจิทัล แต่ความจริงแล้ว ภาครัฐเองก็เป็นอีกหนึ่งกลุ่มที่นำเทคโนโลยีมาปรับใช้ไม่น้อยเหมือนกัน และที่สำคัญคือการปรับตัวของภาครัฐสามารถสร้างผลกระทบเชิงบวกต่อสังคมค่อนข้างเป็นวงกว้าง</p>\n<p><img alt=\"No Description\" src=\"https://www.blognone.com/sites/default/files/externals/0d0ce4c9810ad75ac2c74185e319f533.jpeg\" /></p>\n<p>เมื่อพูดถึงความเปลี่ยนแปลงของระบบดิจิทัลภาครัฐ กลุ่มบริษัทซีดีจี ถือเป็น หนึ่งในส่วนสำคัญ  ที่ขาดไม่ได้ ด้วยการเป็น System Integrator ที่ให้บริการซอฟต์แวร์ครบวงจรแก่หน่วยงานรัฐและรัฐวิสาหกิจ โดยมีผลงานเด่น ๆ ที่สร้างประโยชน์ให้กับประชาชน เช่น</p>\n<ul>\n<li><strong>ThaID</strong> : แอปพลิเคชันที่ใช้ในการพิสูจน์และยืนยันตัวตน (Digital ID) ลดขั้นตอนและเวลาที่ใช้ในการติดต่อภาครัฐ</li>\n<li><strong>MEA</strong> : แพลตฟอร์ม One Stop Service แจ้งเตือนสถานะไฟฟ้าดับ แจ้งเหตุไฟฟ้าขัดข้อง และแสดงข้อมูลสถานะการซ่อมแซมเรียลไทม์ ตลอด 24 ชั่วโมง</li>\n<li><strong>Drive Thru for Tax</strong> : บริการเลื่อนล้อต่อภาษี โดยกรมการขนส่งทางบก ต่อภาษีรถยนต์ได้โดยไม่ต้องลงจากรถ แค่รถเข้าไปในจุดให้บริการ ลดความยุ่งยากจากการต่อคิวในสำนักงาน และเพิ่มประสิทธิภาพในการให้บริการประชาชน</li>\n</ul>\n<p>ตอนนี้ CDG ดำเนินงานมาแล้วกว่า 56 ปี ในการให้บริการเทคโนโลยี และยังคงมีภารกิจที่ต้องทำอีกมากในการวางโครงสร้างพื้นฐานดิจิทัลให้กับประเทศ จึงต้องการคนทำงานรุ่นใหม่ที่มีความสามารถเข้ามาเป็นส่วนหนึ่งในการสร้างเทคโนโลยีเพื่อคุณภาพสังคมที่ดีขึ้น (Technology for a Better Society) และการสร้างความเปลี่ยนแปลงที่ยิ่งใหญ่ไปด้วยกัน</p>\n<p>แล้วการทำงานใน CDG จะเป็นแบบไหน น่าสนใจแค่ไหน และมีวัฒนธรรมการทำงานอย่างไร</p>\n<p>วันนี้ คุณมณีนุช (พี่บี) จะเป็นคนมาเล่าเรื่องนี้ให้ชาว Blognone ฟังกัน</p>\n<p><img alt=\"No Description\" src=\"https://www.blognone.com/sites/default/files/externals/02b8750944a734d29a2fb675d855e7ff.jpeg\" /></p>\n<h3>รู้จัก CDG เบื้องหลังเทคโนโลยีสำคัญของภาครัฐ</h3>\n<p><strong>คุณมณีนุช ทรวงสุรัตนกุล Executive Vice President - Human Resources</strong> ของ CDG เล่าถึงการก่อตั้งบริษัท</p>\n<p>ในปี 1968 จากความตั้งใจที่จะนำเทคโนโลยีสารสนเทศมาช่วยเพิ่มประสิทธิภาพการทำงานให้กับองค์กรในประเทศไทย จากจุดเริ่มต้นเล็ก ๆ ในการพัฒนาโซลูชันไอที ในวันนี้ CDG ได้กลายเป็นผู้นำด้านเทคโนโลยีที่ตอบโจทย์ทั้งภาครัฐและภาคธุรกิจ</p>\n<p><strong>คุณมณีนุช</strong> อธิบายเพิ่มเติมว่า CDG เป็นที่รู้จักในฐานะ System Integrator ที่ให้บริการครบวงจร ตั้งแต่การวางโครงสร้างพื้นฐานด้านไอที การพัฒนาซอฟต์แวร์เฉพาะทาง ไปจนถึงการบริหารจัดการข้อมูลขนาดใหญ่เพื่อตอบโจทย์โครงการหน่วยงานรัฐในหลากหลายมิติ</p>\n<p>ปัจจุบัน CDG Group ประกอบด้วยบริษัทในเครือ 5 แห่งที่มีความเชี่ยวชาญเฉพาะด้าน ได้แก่ :</p>\n<ul>\n<li><strong>Control Data (Thailand) Limited</strong> เชี่ยวชาญด้านระบบอัตลักษณ์บุคคล (Biometric Solution) และระบบเอกลักษณ์ทางดิจิทัล (Digital Identity Solution)</li>\n<li><strong>CDG Systems Limited เป็น System Integrator</strong> ให้กับองค์กรภาครัฐและรัฐวิสาหกิจสำหรับการใช้ทั้งภายในและภายนอก</li>\n<li><strong>Computer Peripherals &amp; Supplies Limited</strong> เชี่ยวชาญเทคโนโลยีการพิมพ์สำหรับบัตร RFID บัตรอัจฉริยะ (Smart Card) และบัตรแถบแม่เหล็ก ไปจนถึงระบบ Auto-ID</li>\n<li><strong>GIS Company Limited</strong> ชำนาญในการให้คำปรึกษา ออกแบบ พัฒนาและติดตั้งระบบจีไอเอส</li>\n<li><strong>ESRI (Thailand) Company Limited</strong> เชี่ยวชาญเรื่อง Location Intelligence และตัวแทนจำหน่ายซอฟแวร์ ArcGIS วิเคราะห์ข้อมูลระบบภูมิสารสนเทศ</li>\n</ul>\n<p><strong>คุณมณีนุช</strong> เล่าต่อว่า CDG ให้บริการโซลูชันหลากหลายด้าน ตอบโจทย์ภาครัฐที่มีบริการให้กับประชาชนในหลากหลายมิติ ไม่ว่าจะเป็น Mobile Application, Big Data &amp; Analytics, E-Citizen Services, GIS Solutions, Cybersecurity Services และยังมี Specific Solutions เช่น ระบบ E-Exam หรือ E-Transcript สำหรับการใช้งานเฉพาะด้าน</p>\n<p></p>\n<h3>ถอดรหัสการทำงานของ CDG</h3>\n<p>CDG ตั้งวิสัยทัศน์ (Vision) ให้กับตัวเองว่าต้องการเป็นผู้นำด้านเทคโนโลยีที่น่าเชื่อถือที่สุดในประเทศไทย (Thailand most trusted technology solutions and services provider) ด้วย Core Values ที่ยึดถือในการทำงานขององค์กร คือ</p>\n<ul>\n<li><strong>Driven</strong>: ไม่หยุดก้าว มุ่งหน้าเติบโต</li>\n<li><strong>Optimistic</strong>: คิดบวก สร้างแรงบันดาลใจ</li>\n<li><strong>Persistent</strong>: มุ่งมั่น ตั้งใจ ไม่ย่อท้อ</li>\n<li><strong>Empathy</strong>: เข้าใจ ใส่ใจ เปิดกว้าง</li>\n</ul>\n<p>ทั้งนี้ คุณมณีนุช เล่าถึงการทำงานใน CDG ว่าเป็นการทำงานแบบ Project-Based คือ การทำงานที่มุ่งเน้นการดำเนินการในโครงการเฉพาะ มีความยืดหยุ่นในการทำงานและสามารถเน้นผลลัพธ์ที่เป็นรูปธรรมได้อย่างรวดเร็วและมีประสิทธิภาพมากขึ้น ช่วยให้พนักงานได้ทำงานที่ไม่ซ้ำ เปิดโอกาสให้ได้เรียนรู้สิ่งใหม่ ๆ และยังได้ทำงานที่สร้างประโยชน์ให้กับสังคมในภาพรวม</p>\n<p><img alt=\"No Description\" src=\"https://www.blognone.com/sites/default/files/externals/740ec785368e1c0dc1673780aece7016.jpeg\" /></p>\n<p>จุดนี้ก็จะสอดคล้องไปกับคำมั่นสัญญาของ CDG ที่ตั้งเอาไว้ว่าจะสร้างเทคโนโลยีเพื่อสังคมที่ดีขึ้น (Technology for a Better Society)</p>\n<p></p>\n<h3>โอกาสจากการทำงานกับภาครัฐที่ CDG</h3>\n<p><em><strong>คุณพงศ์ศักดิ์ ชัยชีวชื่น Senior System Engineer</strong> เล่าว่า บทบาทของตนในฐานะ System Engineer ครอบคลุมตั้งแต่การรับ Requirement จากทีมขาย การวางระบบโครงสร้างพื้นฐาน (Infrastructure) เช่น การวางเซิร์ฟเวอร์และฐานข้อมูล ไปจนถึงการประสานงานกับทีม Programmer เพื่อพัฒนาและส่งมอบโซลูชันที่สมบูรณ์แบบ</em></p>\n<p><img alt=\"No Description\" src=\"https://www.blognone.com/sites/default/files/externals/8f8f18ce359217894324e0a2da26bdaa.jpeg\" /></p>\n<p><em>โดยตลอดการทำงานที่นี่ คุณพงศ์ศักดิ์เล่าว่ามี 3 เรื่องที่ตกผลึกออกมาว่าเป็นสิ่งที่ตนได้จากการทำงาน คือ:</em></p>\n<ul>\n<li>การวิเคราะห์ปัญหาและภาพรวม : มองปัญหาเชิงระบบอย่างครบถ้วน เพื่อแก้ไขได้อย่างมีประสิทธิภาพ</li>\n<li>การคิดและสร้างสรรค์สิ่งใหม่ ๆ : การปรับปรุงกระบวนการทำงานและการพัฒนาโซลูชันที่ตอบโจทย์คนไทย</li>\n<li>การเผชิญความท้าทายในโครงการใหญ่ ๆ : จากโครงการที่ซับซ้อนและท้าทาย ช่วยให้คุณพงศ์ศักดิ์พัฒนาทั้งความสามารถในเชิงเทคนิค</li>\n</ul>\n<p>คุณพงศ์ศักดิ์ ยังแชร์ให้ฟังต่ออีกว่า การทำงานที่ CDG เปิดโอกาสให้ได้ลองงานสเกลใหญ่ ๆ ทำให้ได้ทักษะติดตัวที่หาจากที่อื่นได้ยาก นอกจากนี้ งานที่นี่ให้ Work-Life Balance ที่ดี และยังมีผลกระทบเชิงบวกต่อสังคม โครงการที่ภูมิใจคือระบบ Biometric Authentication ที่ช่วยเพิ่มความปลอดภัยให้กับข้อมูลภาครัฐ เป็นงานที่ไม่เพียงพัฒนาทักษะ แต่ยังสร้างผลกระทบที่สำคัญในวงกว้าง</p>\n<p></p>\n<h3>องค์กรที่เปิดโอกาสให้เติบโตในทุกวัน</h3>\n<p><em><strong>คุณภาณุวิชญ์ ภู่มี Enterprise GIS Application Analyst</strong> เล่าให้ฟังว่าที่นี่เป็นเหมือนห้องเรียนอีกห้องหนึ่งที่เปิดโอกาสให้เรียนรู้และพัฒนาตัวเองอย่างเต็มที่ เช่น คนทำงานจะได้เจอโจทย์สนุก ๆ จากลูกค้าที่ท้าทายความสามารถของตัวเองอยู่เสมอ</em><br />\n<img alt=\"No Description\" src=\"https://www.blognone.com/sites/default/files/externals/23a3d9e95ec5fa561d8258c1e7dccab5.jpeg\" /></p>\n<p>คุณภาณุวิชญ์ อธิบายถึงโครงการที่ภูมิใจมากที่สุด นั่นคือ <em>Small Area Load Forecast (SLF)</em> เป็นระบบที่ช่วยเจ้าหน้าที่วางแผนการใช้พลังงานได้อย่างแม่นยำในแต่ละพื้นที่ เพื่อให้เจ้าหน้าที่ที่เกี่ยวข้องเห็นภาพ และสามารถวางแผนการ เพิ่ม-ลด หรือการย้ายโหลดไฟฟ้า สามารถตระเตรียมแผนการไว้รองรับได้ล่วงหน้า โดยในงานนี้เขาได้ลงมือทำตั้งแต่รับ Requirement ไปจนถึงทำหน้าที่สนับสนุนทีม Programmer ในการพัฒนาโซลูชันออกมา</p>\n<p>นอกจากบทบาทหลักที่เกี่ยวข้องกับการวางแผนระบบ GIS แล้ว คุณภาณุวิชญ์มองว่า CDG เป็นองค์กรที่เปิดกว้างและให้โอกาสนอกเหนือจากงานที่ได้ทำอยู่ทุกวัน เขายกตัวอย่างให้ฟังว่าเคยได้ออกไปนำเสนอผลิตภัณฑ์ในงานสัมมนาใหญ่ของ GIS ให้กับลูกค้า ซึ่งถือเป็นอีกหนึ่งโอกาสที่มีค่าไม่น้อย</p>\n<p></p>\n<h3>CDG เป็นมากกว่าสถานที่ทำงาน</h3>\n<p><em><strong>คุณธิติพัทธ์ สร้อยสูงเนิน Programmer</strong> เล่าถึงเหตุผลที่เลือกมาทำงานที่ CDG ว่าเริ่มต้นจากคำแนะนำของเพื่อน หลังจากลองค้นคว้าข้อมูลเพิ่มเติมก็พบว่าองค์กรนี้ตรงกับความสนใจในด้านเทคโนโลยีและการพัฒนาระบบ แต่สิ่งที่ทำให้ตัดสินใจเข้าร่วมงานจริง ๆ คือวัฒนธรรมองค์กรที่อบอุ่นและกิจกรรมที่ส่งเสริมความสัมพันธ์ในทีม เช่น กีฬาสี ซึ่งทำให้รู้สึกว่า CDG เป็นมากกว่าสถานที่ทำงาน</em></p>\n<p><img alt=\"No Description\" src=\"https://www.blognone.com/sites/default/files/externals/a223bc4084a3439eb9c782e8a30e82ef.jpeg\" /></p>\n<p>ในฐานะ Programmer คุณธิติพัทธ์เล่าให้ฟังว่า หนึ่งในโครงการที่ภูมิใจมากที่สุดคือการพัฒนา API สำหรับระบบที่เกี่ยวข้องกับการยื่นคำร้องและการลงทะเบียนเรียนในมหาวิทยาลัย ซึ่งในโครงการนี้มีโอกาสได้เรียนรู้การ Deploy ระบบเพิ่มเติมจากที่ไม่เคยได้ลองทำมาก่อน โดยมีพี่เลี้ยงคอยสอนพื้นฐานที่ควรมีทั้งหมดสำหรับใช้ในอนาคตต่อไป</p>\n<p>\"ตอนแรกผมคาดหวังว่าจะได้ทำงานตรงสายงานที่ชอบ และ CDG ก็ตอบโจทย์นั้นได้ดี แต่สิ่งที่ไม่คาดคิดมาก่อนคือโอกาสที่ได้เรียนรู้เรื่องใหม่ ๆ อย่างเช่น Business Logic ซึ่งเป็นประสบการณ์ที่ท้าทายและช่วยพัฒนาทักษะของผมให้หลากหลายขึ้น ที่สำคัญ บรรยากาศการทำงานที่นี่ดีกว่าที่ผมคาดไว้มาก เพราะมีกิจกรรมนอกเวลางานให้ทำไม่ว่าจะเป็นกีฬาสี ร้องเพลง หรือบอร์ดเกม ทำให้การทำงานเต็มไปด้วยความสนุกและแรงบันดาลใจ\"</p>\n<p><img alt=\"No Description\" src=\"https://www.blognone.com/sites/default/files/externals/3bf7a6326bfa9c2915a3857bda526c25.jpeg\" /></p>\n<h3>CDG กำลังมองหาเพื่อนร่วมงานใหม่ที่ไม่หยุดพัฒนา</h3>\n<p>CDG ให้ความสำคัญกับพนักงานในทุกมิติของชีวิต ไม่ว่าจะเป็นการสนับสนุนการทำงานแบบ Hybrid Workplace การพัฒนาทักษะใหม่ ๆ ด้วยโปรแกรม Upskill &amp; Reskill หรือการมอบสวัสดิการที่ครอบคลุม เช่น</p>\n<ul>\n<li>ชั่วโมงทำงานแบบยืดหยุ่น</li>\n<li>รถตู้รับส่งสถานีรถไฟฟ้า</li>\n<li>วันลาพิเศษในเดือนเกิด</li>\n<li>การดูแลสุขภาพ เช่น Fitness Center และการตรวจสุขภาพประจำปี</li>\n<li>สวัสดิการครอบครัว เช่น การลาคลอดสำหรับทั้งคุณแม่และคุณพ่อ, สิทธิพิเศษสำหรับพนักงานและครอบครัวในการรักษาพยาบาล</li>\n<li>Flexible Benefits ที่ให้พนักงานเลือกสิทธิประโยชน์ที่ตรงกับความต้องการส่วนตัว</li>\n</ul>\n<p>ตอนนี้ CDG กำลังมองหาเพื่อนรวมงานเพิ่มเติมในหลากหลายตำแหน่ง หากคุณมองหาสถานที่ที่ให้โอกาสเติบโตในสายงานเทคโนโลยี พร้อมทั้งสร้างผลกระทบที่แท้จริงต่อสังคม CDG คือคำตอบที่ใช่</p>\n<p>สำหรับใครที่สนใจ สามารถดูรายละเอียดและกดสมัครงานที่สนใจได้ที่ Blognone Jobs และ Website ของ CDG ที่ <a href=\"https://www.cdg.co.th/careers\">https://www.cdg.co.th/careers</a></p>\n<p></p>\n</div></div></div><div><div>Topics: </div><div><div><a href=\"/topics/cdg\">CDG</a></div><div><a href=\"/topics/blognone-workplace\">Blognone Workplace</a></div></div></div>","author":"workplace","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f6932b80ab9b379f211e2980f3f941ee33f15691187118e5c26aa69cbdcd50b","category":"Thai"}