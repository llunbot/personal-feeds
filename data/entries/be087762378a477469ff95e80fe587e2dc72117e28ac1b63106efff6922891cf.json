{"title":"Nintendo รีมาสเตอร์ Paper Mario: The Thousand-Year Door ลง Switch กำหนดขายปี 2024","link":"https://www.blognone.com/node/135752","date":1694740007000,"content":"<div><div><div><p>นินเทนโดประกาศรีมาสเตอร์ Paper Mario: The Thousand-Year Door เกม Mario แนว RPG แบบผสมผสาน 2D กับ 3D ลง Nintendo Switch ซึ่งเดิมเป็นเกมบน Gamecube ปี 2004</p>\n<p>ข้อมูลจากนินเทนโดบอกว่าเกมมีการปรับปรุงกราฟิก ผู้เล่นจะรับบทเป็น Mario และเพื่อน ๆ ในการผจญภัยค้นหาตำนานที่ซ่อนอยู่ใน Thousand-Year Door โดยรายละเอียดของเกมเวอร์ชันปรับปรุงนี้จะเปิดเผยอีกครั้งในภายหลัง</p>\n<p>ก่อนหน้านี้นินเทนโดก็ประกาศ<a href=\"https://www.blognone.com/node/134474\">รีเมก Super Mario RPG</a> ที่เป็นเกมจาก Super Famicom กำหนดวางขายปลายปี</p>\n<p>Paper Mario: The Thousand-Year Door ยังไม่กำหนดวันจำหน่าย บอกเพียงเกมจะออกมาในปีหน้า 2024</p>\n<p>ที่มา: <a href=\"https://www.ign.com/articles/paper-mario-the-thousand-year-door-remaster-announced-for-switch-after-years-of-fan-demand\">IGN</a></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be087762378a477469ff95e80fe587e2dc72117e28ac1b63106efff6922891cf","category":"Thai"}