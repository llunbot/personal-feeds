{"title":"OpenAI แต่งตั้ง Zico Kolter ผู้อำนวยการแผนก ML ที่ Carnegie Mellon เป็นบอร์ดบริษัทคนใหม่","link":"https://www.blognone.com/node/141341","date":1723202357000,"content":"<div><div><div><p>OpenAI ประกาศแต่งตั้ง Zico Kolter เป็นกรรมการบอร์ดของ OpenAI โดยประวัติของ Zico เป็นอาจารย์สาขา Computer Science และเป็นผู้อำนวยการแผนก Machine Learning ที่ Carnegie Mellon University มีผลงานที่เกี่ยวข้องกับการสร้างปัญญาประดิษฐ์ที่ปลอดภัย ไว้ใจได้ และการพัฒนาตัวจำแนก Machine Learning</p>\n<p>นอกจากนี้ Zico จะเข้าร่วมเป็นกรรมบอร์ดด้านความปลอดภัยและความมั่นคงของ OpenAI ซึ่งปัจจุบันมีกรรมการคือ Bret Taylor, Adam D’Angelo, Paul Nakasone, Nicole Seligman, ซีอีโอ Sam Altman และผู้เชี่ยวชาญทางเทคนิคของ OpenAI</p>\n<p>Bret Taylor ประธานบอร์ด OpenAI กล่าวว่า Zico จะเข้ามาเสริมความเข้าใจทางเทคนิคเชิงลึกและมุมมองในการสร้างปัญญาประดิษฐ์ที่ปลอดภัย เป็นประโยชน์กับมนุษยชาติ</p>\n<p>ที่มา: <a href=\"https://openai.com/index/zico-kolter-joins-openais-board-of-directors/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/f22cdf3c266f77146b48fa56988ff0b4.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ce785444fb9f4569c1d6efcf93d699b3b07df15eb4e85d1abc32abc1bf35c97","category":"Thai"}