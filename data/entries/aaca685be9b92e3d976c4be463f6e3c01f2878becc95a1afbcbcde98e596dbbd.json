{"title":"หลุดภาพ Lenovo Legion Go S เครื่องเกมพกพารุ่นอัพเกรด ถอดจอยไม่ได้แล้ว คาดราคาถูกลง","link":"https://www.blognone.com/node/143433","date":1733230694000,"content":"<div><div><div><p>เว็บไซต์ Windows Central เผยแพร่ภาพหลุดของ Lenovo Legion Go S เครื่องเล่นเกมพกพาตัวใหม่ของ Lenovo ที่ปรับปรุงจาก <a href=\"https://www.blognone.com/node/135550\">Lenovo Legion Go รุ่นแรกที่เปิดตัวในปี 2023</a></p>\n<p>จุดเปลี่ยนสำคัญของ Lenovo Legion Go S คือไม่สามารถถอดจอย 2 ข้างออกมา (เหมือน Switch) ได้อีกแล้ว กลายเป็นเครื่องเกมพกพาแบบดั้งเดิม ลักษณะเดียวกับ ROG Ally หรือ Steam Deck เรียกได้ว่าถ้าดูผ่านๆ เห็นตัวเครื่องสีขาวคงเข้าใจว่ามันคือ ROG Ally มากกว่าด้วยซ้ำ</p>\n<p>ฝั่งของสเปกเครื่องจะอัพเกรดชิปประมวลผลมาใช้ Ryzen Z2G ตัวใหม่โค้ดเนม Rembrandt ไส้ในเป็นซีพียูแกน Zen 3+ ซึ่งถือว่าสเปกต่ำกว่า Ryzen Z1 Extreme ที่เป็นแกน Zen 4 ด้วยซ้ำ นั่นแปลว่า Lenovo Legion Go \"S\" จะเป็นรุ่นราคาถูกลงจาก Lenovo Legion Go ที่ราคาเปิดตัว 799 ยูโร โดย Windows Central คาดว่าราคาจะอยู่ราว 499-599 ดอลลาร์</p>\n<p>ตอนนี้ยังไม่มีข้อมูลชัดเจนว่า  Lenovo Legion Go S จะเปิดตัวอย่างเป็นทางการเมื่อไร คาดว่าน่าจะเป็นเวที CES 2025 ช่วงหลังปีใหม่ ซึ่ง AMD น่าจะเปิดตัวชิป Ryzen Z2 ในช่วงเวลาเดียวกัน</p>\n<p>ที่มา - <a href=\"https://www.windowscentral.com/gaming/pc-gaming/exclusive-first-renders-of-the-budget-friendly-legion-go-s-pc-gaming-handheld-are-here-most-likely-powered-by-the-new-amd-z2-platform\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/31a9f3fb3c18c8d344f416eb8d0c6a87.jpg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/legion\">Legion</a></div><div><a href=\"/topics/handheld\">Handheld</a></div><div><a href=\"/topics/leaks\">Leaks</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aaca685be9b92e3d976c4be463f6e3c01f2878becc95a1afbcbcde98e596dbbd","category":"Thai"}