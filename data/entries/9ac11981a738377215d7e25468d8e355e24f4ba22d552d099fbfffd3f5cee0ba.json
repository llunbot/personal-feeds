{"title":"Niantic ประกาศปิดตัวเกม Catan: World Explorers โดยเกมยังอยู่ในสถานะเบต้า","link":"https://www.blognone.com/node/124814","date":1631931991000,"content":"<div><div><div><p>Niantic ประกาศเตรียมปิดตัวเกม Catan: World Explorers ซึ่งเป็นเกมบนมือถือในรูปแบบ AR ที่พัฒนาขึ้นจากบอร์ดเกมยอดนิยม Catan โดยจะหยุดให้บริการตั้งแต่วันที่ 18 พฤศจิกายน เป็นต้นไป รวมทั้งถอดแอปออกจากสโตร์และปิดระบบซื้อไอเท็มตั้งแต่วันนี้</p>\n<p>Catan: World Explorers <a href=\"https://www.blognone.com/node/117256\">เปิดตัวในสถานะเบต้าเมื่อเดือนกรกฎาคมปีที่แล้ว</a> และยังไม่เคยเปิดตัวให้เล่นได้ทั่วไปอย่างเป็นทางการ</p>\n<p>Niantic ให้เหตุผลที่ปิดตัวเกมนี้ว่าพบความท้าทายสูงมาก ที่จะประยุกต์โดยรักษาสมดุลและความคลาสสิกของ Catan เอาไว้ มาสู่ระบบการเล่นเกมแบบระบุพิกัด ที่มีผู้เล่นจำนวนมาก (Massively Multiplayer Online - MMO) อย่างไรก็ตามบริษัทได้บทเรียนจากโครงการนี้หลายอย่าง ซึ่งสามารถนำไปใช้กับโครงการอื่นในอนาคตได้</p>\n<p>ที่มา: <a href=\"https://community.catanworldexplorers.com/discussion/1811/catan-world-explorers-is-shutting-down/p1\">Catan: World Explorers</a> ผ่าน <a href=\"https://www.engadget.com/niantic-shutting-down-catan-world-explorers-201434004.html\">Engadget</a></p>\n<p><img src=\"https://www.blognone.com/sites/default/files/externals/ae021cda2d249d338953cd11eafcfc2a.jpg\" /></p>\n</div></div></div><div><div>Topics: </div><div><div><a href=\"/topics/niantic-labs\">Niantic Labs</a></div><div><a href=\"/topics/augmented-reality\">Augmented Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ac11981a738377215d7e25468d8e355e24f4ba22d552d099fbfffd3f5cee0ba","category":"Thai"}