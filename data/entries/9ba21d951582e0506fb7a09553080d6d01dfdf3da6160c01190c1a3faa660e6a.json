{"title":"AWS ประกาศ fork ไลบรารี Elasticserch เข้า OpenSearch หลัง Elastic เพิ่มโค้ดตรวจเวอร์ชั่น","link":"https://www.blognone.com/node/124083","date":1628155432000,"content":"<div><div><div><p>หลังจาก AWS ประกาศ<a href=\"https://www.blognone.com/node/122154\">แยกโครงการ OpenSearch ออกจาก Elasticsearch</a> โดยใช้ซอร์สโค้ดที่เป็นไลเซนส์แบบ Apache 2.0 มาพัฒนาต่อ ทั้งสองฝั่งก็เริ่มมีฟีเจอร์ต่างกันไปเรื่อยๆ อย่างไรก็ดีไคลเอนต์ที่ใช้ฟีเจอร์พื้นฐานส่วนมากก็ยังเชื่อมต่อกับเซิร์ฟเวอร์ได้ทั้งสองตัว แต่เดือนที่ผ่านมา Elastic ก็เพิ่มโค้ดตรวจสอบว่าเชื่อมต่อกับ Elasticsearch จริงหรือไม่ ทำให้ไคลเอนต์ที่เคยเชื่อมต่อกับ OpenSearch ได้กลับใช้งานไม่ได้เมื่ออัพเดตไลบรารี</p>\n<p>ไลบรารี elasticsearch-py นั้นดูแลโดยบริษัท Elastic เอง <a href=\"https://github.com/elastic/elasticsearch-py/pull/1623\">เริ่มเพิ่มเงื่อนไขการเชื่อมต่อ โดยตรวจสอบข้อมูลเซิร์ฟเวอร์แม้ไม่จำเป็นต่อการทำงาน</a> ได้แก่ tag line ว่าตรงกับ Elasticsearch ที่ใช้ว่า \"You know, for Search\", ตรวจสอบ build_flavor ว่าเป็น default เท่านั้น, และตรวจสอบ HTTP header ว่าฟิลด์ <code>X-Elastic-Product</code> ต้องมีค่า Elasticsearch เท่านั้น</p>\n<p>ฝั่ง AWS เตรียม fork โครงการไลบรารีไคลเอนต์ที่ตอนนี้ดูแลโดย Elastic ทั้งหมด โดยสัญญาว่าไลบรารีทั้งหมดจะสามารถเชื่อมต่อกับ OpenSearch หรือ Elasticsearch ได้ต่อ รวมไลบรารีทั้งหมด 11 โครงการ และสเปคของ API ในภาษา TypeScript อีก 1 โครงการ</p>\n<p>คาดว่าไลบรารีทั้งหมดจะพร้อมใช้งานในอีกไม่กี่สัปดาห์ข้างหน้า</p>\n<p>ที่มา - <a href=\"https://aws.amazon.com/blogs/opensource/keeping-clients-of-opensearch-and-elasticsearch-compatible-with-open-source/\">AWS</a></p>\n<p><img src=\"https://www.blognone.com/sites/default/files/externals/fcc4671dba98f1c43398c2d45fb7b02b.png\" /></p>\n</div></div></div><div><div>Topics: </div><div><div><a href=\"/topics/opensearch\">OpenSearch</a></div><div><a href=\"/topics/elasticsearch\">Elasticsearch</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ba21d951582e0506fb7a09553080d6d01dfdf3da6160c01190c1a3faa660e6a","category":"Thai"}