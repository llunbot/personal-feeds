{"title":"กูเกิลปรับหน้าตา NotebookLM ใหม่, คุยเสียงกับ AI ได้แล้ว, ออกเวอร์ชันเสียเงิน NotebookLM Plus","link":"https://www.blognone.com/node/143659","date":1734225073000,"content":"<div><div><div><p>กูเกิลอัพเกรดใหญ่ <a href=\"https://www.blognone.com/node/137167\">NotebookLM แอพจดโน้ตพลัง AI</a> ให้หลายอย่างดังนี้</p>\n<ul>\n<li>ทดสอบการเปลี่ยนโมเดล LLM มาเป็น <a href=\"https://www.blognone.com/node/143586\">Gemini 2.0 Flash</a> (ยังเป็น experimental)</li>\n<li>ยกเครื่องหน้าตาของ NotebookLM ใหม่ แยกเป็น 3 คอลัมน์ได้แก่ Source แหล่งที่มาของข้อมูล, Chat เอาไว้แชทพูดคุยกับ AI, Studio เอาไว้สร้างเนื้อหาใหม่ขึ้นมาจากแหล่งข้อมูล</li>\n<li><a href=\"https://www.blognone.com/node/141969\">Audio Overviews ฟีเจอร์ให้ AI เล่าเรื่องเป็นเสียงพูด</a> ที่หลายคนใช้ทำเป็นพ็อดคาสต์ เพิ่มปุ่ม Join ให้ตัวเราเข้าไปพูดคุย ถามคำถามกับ AI ด้วยเสียงพูดได้แล้ว (เสมือน AI เป็นโฮสต์ผู้จัดรายการ แล้วตัวเราเป็นแขกรับเชิญ)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/6e0811badfc4588fc0c1092d24c9df8f.png\" /></p>\n<p>นอกจากตัวฟีเจอร์แล้ว กูเกิลยังออก <strong>NotebookLM Plus</strong> เวอร์ชันเสียเงินสำหรับใช้ในองค์กร เพิ่มโควต้าการทำ Audio Overviews และฟีเจอร์ต่างๆ ขึ้น 5 เท่า, ปรับแต่งสไตล์ของโน้ตบุ๊กได้เพิ่มเติม, แชร์โน้ตบุ๊กให้คนในทีมได้</p>\n<p>NotebookLM Plus จะพ่วงเข้ามาให้ลูกค้า Google Workspace แพ็กเกจองค์กร (Business/Enterprise/Education) ใช้งานได้ฟรี หรือสามารถซื้อแยกได้จาก Google Cloud แต่ยังไม่ประกาศราคาต่อสาธารณะ ส่วนผู้ใช้ทั่วไปนั้น กูเกิลบอกว่าจะพ่วงเข้ามาให้ในแพ็กเกจ Google One AI Premium ช่วงต้นปี 2025</p>\n<p><img alt=\"No Description\" src=\"https://www.blognone.com/sites/default/files/externals/bfca9876ed6876f44bfcf0c022f6c578.png\" /></p>\n<p>ที่มา - <a href=\"https://blog.google/technology/google-labs/notebooklm-new-features-december-2024/\">Google</a></p>\n</div></div></div><div><div>Topics: </div><div><div><a href=\"/topics/notebooklm\">NotebookLM</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fdfc836d74c5ca51c39f84b49d341102e9080faa8450ed98a0a1381a9450a81","category":"Thai"}