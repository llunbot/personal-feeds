{"title":"PayPal โอเพนซอร์ส JunoDB ฐานข้อมูลแบบ key-value รองรับโหลดระดับแสนล้านรายการต่อวัน","link":"https://www.blognone.com/node/133929","date":1684691144000,"content":"<div><div><div><p>PayPal โอเพนซอร์สโครงการฐานข้อมูล JunoDB ฐานข้อมูลแบบ key-value ที่พัฒนาไว้ใช้งานเองภายใน จุดเด่นสำคัญคือความสามารถในการขยายขนาดคลัสเตอร์รองรับโหลดหนักๆ ของ PayPal เองที่ทดสอบมาแล้วว่าในวันที่โหลดหนักระดับ 350,000 ล้านรายการต่อวันก็ยังรับไหว</p>\n<p>JunoDB ใช้งานคล้ายฐานข้อมูล key-value ทั่วไป การใช้งานที่ PayPal ใช้อยู่ เช่น แคชข้อมูล, เช็คว่าการประมวลธุรกรรมไม่ถูกทำซ้ำ, ตัวนับเหตุการณ์ เช่น เซิร์ฟเวอร์ติดต่อไม่ได้, เก็บข้อมูลระยะยาว, และเชื่อมข้อมูลข้ามคลัสเตอร์ในกรณีที่ฐานข้อมูล SQL ซิงก์ข้อมูลช้า</p>\n<p>ตัวโครงการ มาพร้อมกันทั้ง 3 ส่วนได้แก่ ไลบรารีสำหรับแอปพลิเคชั่น, พรอกซี่สำหรับส่งคำสั่งไปยังเซิร์ฟเวอร์ที่ถือข้อมูล, และเซิร์ฟเวอร์สตอเรจที่อาจจะเก็บข้อมูลในหน่วยความจำหรือใช้ RocksDB ทาง PayPal สร้าง JunoDB ขึ้นมาเพราะสมัยก่อนยังไม่มีโครงการโอเพนซอร์สหรือแม้แต่ฐานข้อมูลที่วางขายกันรองรับการสเกลระบบได้ตามที่ PayPal ต้องการ</p>\n<p>ที่มา - <a href=\"https://medium.com/paypal-tech/unlocking-the-power-of-junodb-paypals-key-value-store-goes-open-source-ee85f935bdc1\">PayPal Technology Blog</a></p>\n<p><img src=\"https://miro.medium.com/v2/resize:fit:1100/format:webp/1*NhxpbkhkDb-pgY81BWy7hw.png\" alt /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/database\">Database</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32ed4054211ab8bc3048a774d924d712f49a7b8f471322dfe03031547e6d40cd","category":"Thai"}