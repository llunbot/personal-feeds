{"title":"Apple อัปเดต iOS 18.4 และซอฟต์แวร์ในเครือ เพิ่มความสามารถและของใหม่หลายรายการ","link":"https://www.blognone.com/node/145582","date":1743470626000,"content":"<div><div><div><p>แอปเปิลออกอัปเดตซอฟต์แวร์ระบบปฏิบัติการและเฟิร์มแวร์สำหรับหูฟังชุดใหญ่ครบทุกผลิตภัณฑ์ในวันนี้ ผู้ใช้งานสามารถอัปเดตได้ผ่านวิธีและช่องทางเดิม</p>\n<p><strong>iOS 18.4</strong> ระบบปฏิบัติการของ iPhone เพิ่มของใหม่หลายอย่าง ซึ่งบางรายการแอปเปิลเคยประกาศไปแล้วก่อนหน้านี้</p>\n<ul>\n<li>Apple Intelligence เพิ่มระบบแจ้งเตือนแบบ <a href=\"https://www.blognone.com/node/144861\">Priority</a>, Image Playground เพิ่มรูป <a href=\"https://www.blognone.com/node/143015\">Sketch</a>, <a href=\"https://www.blognone.com/node/144812\">รองรับเพิ่มอีก 8 ภาษา</a> เช่น ญี่ปุ่น เกาหลี ฝรั่งเศส เป็นต้น</li>\n<li><a href=\"https://www.blognone.com/node/144819\">Visual Intelligence</a> รองรับบน iPhone 15 Pro เพิ่มเติม</li>\n<li>เพิ่มแอปใหม่ <a href=\"https://www.blognone.com/node/144856\">Apple Vision Pro</a> สำหรับจัดการคอนเทนต์บน Vision Pro</li>\n<li>Photos เพิ่มตัวเลือกเรียงรูปภาพตามวันที่แก้ไขล่าสุดในอัลบั้มได้</li>\n<li>เพิ่มอีโมจิชุดใหม่ตาม<a href=\"https://www.blognone.com/node/139903\">มาตรฐาน Emoji 16.0</a> รวมทั้ง หน้าง่วง, น้ำสาดกระจาย</li>\n<li>App Store เพิ่ม<a href=\"https://www.blognone.com/topics/apple-intelligence\">สรุปรีวิวแอป</a>ด้วย Apple Intelligence, เพิ่มปุ่มหยุดพักดาวน์โหลดแอป</li>\n<li>CarPlay หน้าโฮมเพิ่มแอปเป็น 3 แถว และปรับปรุงส่วนการทำงานหลายอย่าง</li>\n<li>แก้ไขบั๊กและช่องโหว่ความปลอดภัยที่สำคัญหลายรายการ</li>\n</ul>\n<p><img src=\"https://www.blognone.com/sites/default/files/externals/1d88cff24ce079347d7d02d58179d3cf.jpeg\" alt=\"\" /></p>\n<p>สำหรับ <strong>iPadOS 18.4</strong> ของ iPad ได้ฟีเจอร์ <a href=\"https://www.blognone.com/node/143641\">Mail Categorization</a> เพิ่มเติม ซึ่งมีตั้งแต่ iOS 18.2 แต่ใน iPad ยังไม่มีในตอนนั้น</p>\n<p>อัปเดตระบบปฏิบัติการและเฟิร์มแวร์อื่นมีดังนี้</p>\n<ul>\n<li><strong>macOS Sequoia 15.4</strong> แอป Mail ปรับปรุงใหม่ได้ Mail Categorization, Apple Intelligence เพิ่มความสามารถแบบ iOS 18.4</li>\n<li><strong>tvOS 18.4</strong> ปรับปรุงอินเทอร์เฟซของแอป Apple TV</li>\n<li><strong>visionOS 2.4</strong> รองรับ <a href=\"https://www.blognone.com/node/144856\">Apple Intelligence</a> (เฉพาะภาษาอังกฤษแบบอเมริกา) และปรับปรุงฟีเจอร์ใช้งานหลายรายการ</li>\n<li><strong>AirPods Max</strong> เฟิร์มแวร์ 7E99 <a href=\"https://www.blognone.com/node/145449\">รองรับเสียง Lossless และเสียงความหน่วงต่ำ</a></li>\n<li><strong>AirPods 4</strong> และ <strong>AirPods Pro 2</strong> เฟิร์มแวร์ 7E93 ไม่ได้ระบุรายการเปลี่ยนแปลง</li>\n</ul>\n<p><img src=\"https://www.blognone.com/sites/default/files/externals/528d996de2728b8fede9cc76ef08c940.jpg\" alt=\"\" /></p>\n<p>แอปเปิลออกอัปเดตความปลอดภัยให้อุปกรณ์รุ่นเก่าด้วยดังนี้</p>\n<ul>\n<li><strong>iPadOS 17.7.6</strong> สำหรับ iPad ที่อัปเดต iPadOS 18 ไม่ได้</li>\n<li><strong>iOS 16.7.11</strong> และ <strong>iPadOS 16.7.11</strong> สำหรับ iPhone และ iPad ที่อัปเดตเป็นเวอร์ชัน 17-18 ไม่ได้</li>\n<li><strong>iOS 15.8.4</strong> และ <strong>iPadOS 15.8.4</strong> สำหรับ iPhone 6s, iPhone 7, iPhone SE รุ่น 1, iPad Air 2, iPad mini 4th Gen และ iPod touch 7th Gen</li>\n<li><strong>macOS Sonoma 14.7.5</strong> และ <strong>macOS Ventura 13.7.5</strong></li>\n</ul>\n<p>ในอัปเดตรอบนี้ แอปเปิลได้อัปเดต <strong>watchOS 11.4</strong> ด้วย แต่มีรายงานปัญหาจากผู้ใช้งานหลังอัปเดต ทำให้แอปเปิลถอดอัปเดตออกไปในตอนนี้</p>\n<p>ที่มา: 9to5Mac <a href=\"https://9to5mac.com/2025/03/31/ios-18-4-now-available-heres-whats-new/\">[1]</a>, <a href=\"https://9to5mac.com/2025/03/31/macos-sequoia-15-4-available-now-heres-whats-new/\">[2]</a>, <a href=\"https://9to5mac.com/2025/03/31/tvos-18-4-now-available-with-new-design-changes-for-apple-tv-app/\">[3]</a>, <a href=\"https://9to5mac.com/2025/03/31/apple-releases-visionos-2-4-with-apple-intelligence-spatial-gallery-app-and-more/\">[4]</a>, <a href=\"https://9to5mac.com/2025/03/31/watchos-11-4-now-available-with-three-new-features-for-apple-watch/\">[5]</a>, MacRumors <a href=\"https://www.macrumors.com/2025/03/31/apple-airpods-max-firmware-7e99/\">[1]</a>, <a href=\"https://www.macrumors.com/2025/03/31/apple-releases-airpods-firmware-7e93/\">[2]</a> และ <a href=\"https://support.apple.com/en-us/100100\">แอปเปิล</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/apple-intelligence\">Apple Intelligence</a></div><div><a href=\"/topics/visionos\">visionOS</a></div><div><a href=\"/topics/tvos\">tvOS</a></div><div><a href=\"/topics/watchos-11\">watchOS 11</a></div><div><a href=\"/topics/sequoia\">Sequoia</a></div><div><a href=\"/topics/airpods-max\">AirPods Max</a></div><div><a href=\"/topics/airpods\">AirPods</a></div><div><a href=\"/topics/ipados-17\">iPadOS 17</a></div><div><a href=\"/topics/ipados-16\">iPadOS 16</a></div><div><a href=\"/topics/ipados-15\">iPadOS 15</a></div><div><a href=\"/topics/ios-16\">iOS 16</a></div><div><a href=\"/topics/ios-15\">iOS 15</a></div><div><a href=\"/topics/sonoma\">Sonoma</a></div><div><a href=\"/topics/ventura\">Ventura</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f907d46b89e831174ff2f4dc3f8a6ddede4f841c252091cb15999f787ba5d88","category":"Thai"}