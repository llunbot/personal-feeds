{"title":"หัวหน้าทีม YouTube Shorts ให้ข้อมูล: ปัดผ่านไม่นับวิว, เน้นเจอผ่านฟีด, คงความยาว 60 วินาที","link":"https://www.blognone.com/node/135463","date":1693100709000,"content":"<div><div><div><p>Todd Sherman หัวหน้าทีม Shorts ของ YouTube ให้สัมภาษณ์ตอบคำถามเกี่ยวกับแพลตฟอร์มวิดีโอสั้น Shorts ในหลายประเด็นที่ครีเอเตอร์สงสัย โดยเฉพาะอัลกอริทึมการคัดเลือกวิดีโอมาแสดงผล ว่าแตกต่างหรือเหมือนกับวิดีโอขนาดยาวปกติใน YouTube อย่างไร</p>\n<p>ประเด็นสำคัญที่ Sherman บอกมีดังนี้</p>\n<ul>\n<li>วิดีโอปกติใน YouTube คนจะเลือกดูวิดีโอจากหน้า Home แต่ Shorts การรับชมส่วนใหญ่มาจากการ<em>ปัดฟีดเจอ</em></li>\n<li>การนับวิว เขาไม่ลงรายละเอียด เพื่อป้องกันการปั่นวิว แต่บอกเพียงแค่ปัดเจอเพียง 1 วินาที <em>ยังไม่นับ</em></li>\n<li>Shorts เน้นการรับชม ผ่านการถูกเลือกไปแสดงผลในฟีด เขาจึงไม่แนะนำให้ครีเอเตอร์สนใจการทำหน้าปกเพื่อดึงดูดมากนัก เพราะไม่ค่อยมีประโยชน์</li>\n<li>Shorts จะคงความยาวที่ 60 วินาทีต่อไป ไม่มีความคิดเพิ่มเวลา แม้แพลตฟอร์มวิดีโอสั้นอย่าง TikTok ตอนนี้รองรับวิดีโอที่ยาวกว่านั้นแล้ว</li>\n<li>เคยมีครีเอเตอร์พยายามลบคลิป ลงใหม่ จนกว่าจะถูกใจระบบคัดไปแสดงในฟีด เขาไม่แนะนำให้ทำเพราะจะถูกมองเป็นสแปม</li>\n</ul>\n<p>สุดท้าย Sherman บอกว่า Shorts เป็นรูปแบบวิดีโอสั้น ที่สร้างมาเพื่อรองรับความต้องการในตลาดแบบหนึ่ง ขณะที่ YouTube แบบเดิมที่เป็นวิดีโอยาวที่ยังอยู่ต่อไป สองส่วนนี้แยกจากกัน แต่ครีเอเตอร์สามารถต่อยอดมาสู่ชุมชนของตนได้</p>\n<p>ที่มา: <a href=\"https://techcrunch.com/2023/08/25/youtube-demystifies-the-shorts-algorithm-views-and-answers-other-creator-questions/\">TechCrunch</a></p>\n<p><img src=\"https://www.blognone.com/sites/default/files/externals/c4fc58e2baf9f096080327b63ff0d2df.jpg\" alt=\"YouTube Shorts\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74324f264528dc64abcbf2a8375fd19b207f10c96c2efe2392bc880ab64363a4","category":"Thai"}