{"title":"Dan Riccio หัวหน้าทีม Apple Vision Pro เกษียณจากตำแหน่งเดือนนี้","link":"https://www.blognone.com/node/142477","date":1728516754000,"content":"<div><div><div><p>Bloomberg รายงานว่า Dan Riccio หนึ่งในผู้บริหารระดับสูงของแอปเปิลฝ่ายฮาร์ดแวร์ ที่ทำงานกับแอปเปิลมานานถึง 26 ปี ได้เกษียณจากการทำงานในเดือนนี้ ซึ่งเคยมี<a href=\"https://www.blognone.com/node/139650\">รายงาน</a>ออกมาก่อนหน้านี้</p>\n<p>Riccio เริ่มงานที่แอปเปิลในปี 1998 ได้เป็น<a href=\"https://www.blognone.com/node/35603\">หัวหน้าฝ่ายวิศวกรรมฮาร์ดแวร์</a>ในปี 2012 มีส่วนร่วมทั้งสินค้าหลักทั้ง iPhone, iPad, Mac และ Vision Pro ตลอดจนการเปลี่ยนผ่านมาเป็น Apple Silicon</p>\n<p>ตำแหน่งล่าสุดที่มีการเปิดเผยของ Riccio คือ<a href=\"https://www.blognone.com/node/121090\">หัวหน้าทีม Vision Pro</a> โดยในช่วงเดียวกันเขาก็ดูแลส่วนรถยนต์ไร้คนขับหรือ Project Titan ที่แอปเปิลยุติโครงการไปแล้วด้วย</p>\n<p>แอปเปิลจะแต่งตั้ง Mike Rockwell เป็นหัวหน้าทีม Vision Pro และขึ้นตรงกับ John Ternus รองประธานฝ่ายวิศวกรรมฮาร์ดแวร์</p>\n<p>ที่มา: <a href=\"https://www.bloomberg.com/news/articles/2024-10-09/apple-s-dan-riccio-key-executive-in-both-the-jobs-and-cook-eras-to-retire\">Bloomberg</a></p>\n<p><img src=\"https://www.blognone.com/sites/default/files/externals/891fbc7cd45dc45d8daae07fa2cb7bb8.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a520c824943e4e0a7919e45dbe6e613c48a5f664bab0f116911d9c8d69ba35a5","category":"Thai"}