{"title":"ไบเดนสั่งร่างกฎ จำกัดการใช้แชตบอต กดปุมเดียวต้องได้คุยกับคน","link":"https://www.blognone.com/node/141392","date":1723563764000,"content":"<div><div><div><p>รัฐบาลไบเดนออกนโยบาย \"เวลาเป็นเงินเป็นทอง\" (Time Is Money) เตรียมบังคับกฎหมายต่างๆ ที่ช่วยลดการเสียเวลาของผู้บริโภคลง เช่น <a href=\"https://www.blognone.com/node/141379\">การยกเลิก subscription อย่างง่าย</a> แต่ยังมีมาตรการอื่นๆ อีกหลายอย่าง ที่เกี่ยวข้องกับวงการไอที ได้แก่</p>\n<ul>\n<li>บริษัทประกันต้องเปิดให้ยื่นเคลมออนไลน์ หลังจากบริษัทประกันบางแห่งยังคงบังคับให้ส่งจดหมายเคลม หรือบางแห่งก็บังคับให้สแกนฟอร์มจากกระดาษจริง โดยมาตรกาเบื้องต้นคือจะใส่เป็นเงื่อนไขของบริษัทประกันที่จะรับงานประกันชีวิตกับพนักงานของรัฐบาลกลาง</li>\n<li>ลูกค้าอยากคุยกับคนต้องได้คุย โดยกสทช. สหรัฐฯ และสำนักงานคุ้มครองผู้บริโภคทางการเงิน (Consumer Financial Protection Bureau - CFPB) เตรียมการจะออกกฎบังคับว่าบริษัทใต้กำกับต้องเปิดทางให้ลูกค้ากด \"ปุ่มเดียว\" เพื่อออกจากระบบอัตโนมัติไปยังเจ้าหน้าที่</li>\n<li>กรรมการการค้า (FTC) เตรียมออกกฎแบนการรีวิวสินค้าปลอม หรือการลบ/ซ่อนรีวิวด้านลบ</li>\n<li>จำกัดการ้แชตบอต CFPB เตรียมออกกฎห้ามใช้แชตบอตหลอกว่าเป็นคนจริงๆ</li>\n</ul>\n<p>นโยบายเหล่านี้ส่วนใหญ่เป็นแผนการออกกฎกำกับกิจการต่างๆ ภายใต้อำนาจของรัฐบาลกลาง  กระบวนการกว่าจะออกกฎก็น่าจะใช้เวลาอีกระยะหนึ่ง และยังจำกัดอยู่เฉพาะอำนาจรัฐบาลกลางเท่านั้น ส่วนการผ่านกฎหมายที่จะบังคับทั้งประเทศจริงๆ ต้องใช้เวลาจนอาจจะไม่ทันในรัฐบาลนี้ที่กำลังจะหมดวาระแล้ว</p>\n<p>ที่มา - <a href=\"https://www.whitehouse.gov/briefing-room/statements-releases/2024/08/12/fact-sheet-biden-harris-administration-launches-new-effort-to-crack-down-on-everyday-headaches-and-hassles-that-waste-americans-time-and-money/\">Whitehouse.gov</a></p>\n<p><img src=\"https://www.blognone.com/sites/default/files/externals/e521d37c5774c1019d9aca7d641327f2.png\" /></p>\n</div></div></div><div><div>Topics: </div><div><div><a href=\"/topics/whitehouse\">Whitehouse</a></div><div><a href=\"/topics/chatbot\">Chatbot</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e2c9659fa004ad0cc0a82824910c778ae165e1a2e00133ca1d5e2004a85ca3e","category":"Thai"}