{"title":"Alibaba ปรับปรุงหุ้นที่ซื้อขายในตลาดฮ่องกงเป็น Dual-Primary Listing หวังดึงดูดนักลงทุนจากจีนมากขึ้น","link":"https://www.blognone.com/node/141623","date":1724583173000,"content":"<div><div><div><p>Alibaba Group เปิดเผยว่าที่ประชุมผู้ถือหุ้นได้อนุมัติแผนให้ปรับปรุงหุ้นของบริษัทที่อยู่ในตลาดหุ้นฮ่องกง จากเดิมเป็นการจดทะเบียนแบบตลาดรอง (Secondary Listing) มาเป็นการจดทะเบียนตลาดหลักคู่กับหุ้นที่อยู่ในตลาดหุ้นนิวยอร์ก (Dual-Primary Listing)</p>\n<p>หุ้นของ Alibaba เข้าตลาดหุ้นนิวยอร์ก<a href=\"https://www.blognone.com/node/60659\">ตั้งแต่ปี 2014</a> โดยตอนนั้นไม่ได้ตัดสินใจเข้าตลาดหุ้นฮ่องกงเนื่องจากกฎระเบียบที่ไม่เอื้อต่อบริษัท ต่อมาปี 2019 บริษัทเพิ่มการซื้อขายหุ้นใน<a href=\"https://www.blognone.com/node/113356\">ตลาดฮ่องกง</a>แต่เป็นการจดทะเบียนแบบตลาดรอง ทำให้นักลงทุนจากจีนยังไม่สามารถซื้อหุ้น Alibaba ได้โดยตรงผ่านโปรแกรม Stock Connect จึงมีข้อเสนอให้ปรับเป็นการจดทะเบียนแบบ Dual แทน ซึ่งจะเพิ่มสภาพคล่องให้กับหุ้นด้วย</p>\n<p>Alibaba บอกว่าสถานะของหุ้นในตลาดฮ่องกงจะเป็นแบบ Dual มีผลตั้งแต่วันที่ 28 สิงหาคม เป็นต้นไป</p>\n<p>ที่มา: <a href=\"https://www.scmp.com/business/china-business/article/3275548/alibaba-swaps-its-listing-status-hong-kong-clears-way-mainland-investments\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/701cc1af00bd4adba7ffaec230100e62.png\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/stock-exchange\">Stock Exchange</a></div><div><a href=\"/topics/hong-kong\">Hong Kong</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85aa4e6b14afd5dc23708c2bfe7dfb9d6f82894b0e6d0451af0c45786f634c3a","category":"Thai"}