{"title":"Sensor Tower ระบุ RoV ทำรายได้รวมทั่วโลกนับตั้งแต่เปิดตัว มากกว่า 10,000 ล้านดอลลาร์แล้ว","link":"https://www.blognone.com/node/125054","date":1633143798000,"content":"<div><div><div><p>บริษัทวิจัย Sensor Tower รายงานภาพรวมของตลาดเกมประเภท MOBA หรือ Multiplayer Online Battle Arena บนมือถือในปี 2021 ซึ่งถือเป็นหมวดเกมที่ทำเงินได้สูง แต่ก็มีน้อยเกมมากที่จะประสบความสำเร็จ โดยภาพรวมเกม MOBA ยังมีแนวโน้มเติบโต ทำเงินได้ถึง 300 ล้านดอลลาร์ต่อเดือน เพิ่มขึ้น 14% จากปี 2020 ที่มีการล็อกดาวน์จากโควิด 19 ทำให้ตลาดเกมมือถือโตขึ้น</p>\n<p>เกมที่ทำเงินสูงสุดตลอดกาลโดยนับตั้งแต่เปิดตัวคือ Honor of Kings หรือ RoV ตามชื่อที่ทำการตลาดในประเทศไทย เกมเปิดตัวในปี 2015 ทำเงินผ่าน App Store และ Google Play รวมแล้วมากกว่า 10,000 ล้านดอลลาร์ และยังมีแนวโน้มเติบโตสูง เฉพาะปี 2021 ถึงวันนี้ทำเงินไปมากกว่า 2,000 ล้านดอลลาร์ ส่วนอันดับ 2 ของปีนี้คือ Brawl Stars ทำเงิน 320 ล้านดอลลาร์</p>\n<p>ส่วนเกม MOBA เด่นในปีนี้อย่าง <a href=\"https://www.blognone.com/node/124882\">Pokémon Unite</a> สถิติดาวน์โหลดสองวันแรก 15 ล้านครั้ง ถือเป็นจำนวนสูงสุดสำหรับเกมหมวดนี้ ซึ่งต้องดูต่อไปว่าในแง่รายได้จะมากน้อยแค่ไหน</p>\n<p>ที่มา: <a href=\"https://sensortower.com/blog/state-of-moba-mobile-games-report-2021\">Sensor Tower</a></p>\n<p><img src=\"https://www.blognone.com/sites/default/files/externals/5a77bf137121638b723e631f99c23979.jpg\" /></p>\n<p><img src=\"https://www.blognone.com/sites/default/files/externals/c0278efefe4111e8efd2fce6a83c79be.jpg\" /></p>\n</div></div></div><div><div>Topics: </div><div><div><a href=\"/topics/rov\">RoV</a></div><div><a href=\"/topics/sensor-tower\">Sensor Tower</a></div><div><a href=\"/topics/mobile-games\">Mobile Games</a></div><div><a href=\"/topics/moba\">MOBA</a></div><div><a href=\"/topics/tencent\">Tencent</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80b02d6d0d730dfa74223478a89395a9699510c5904acfc2a5b1f48661f942fd","category":"Thai"}