{"title":"Android Auto ได้ฟีเจอร์เล่นเกมในรถตอนจอดนิ่ง, สั่งด้วยเสียงเข้าโหมด Driving ไม่ต้องแตะจอ","link":"https://www.blognone.com/node/124928","date":1632486895000,"content":"<div><div><div><p>กูเกิลอัพเดตหน้าตาของ Android Auto เวอร์ชันบนหน้าจอรถยนต์ให้ใช้งานสะดวกขึ้น พร้อมฟีเจอร์ใหม่คือเล่นเกมง่ายๆ จาก GameSnacks ได้ด้วย (เฉพาะตอนที่รถจอดนิ่งเข้าเกียร์ P เท่านั้น)</p>\n<p>ฟีเจอร์อื่นของ Android Auto</p>\n<ul>\n<li>รองรับ <a href=\"https://support.google.com/work/android/answer/6191949\">work profile ของ Android</a> แล้ว</li>\n<li>ถ้าเป็นมือถือสองซิม ตั้งค่าได้ว่าจะให้โทรออกจากซิมไหน หากสั่งโทรในรถ</li>\n<li>สั่งจ่ายเงินค่าน้ำมันด้วยเสียงได้ เช่น “Hey Google, pay for gas” จะเป็นการจ่ายด้วย Google Pay ในปั๊มน้ำมันที่รองรับในสหรัฐ</li>\n</ul>\n<p><img src=\"https://www.blognone.com/sites/default/files/externals/9daa8fd3461a66ac1df4d6b8a6c403e6.png\" /></p>\n<p><img src=\"https://www.blognone.com/sites/default/files/externals/0cddce02c6e4204fd7dfc8c793ac5519.png\" /></p>\n<p>ส่วนคนใช้รถที่ยังไม่รองรับ Android Auto สามารถใช้ <a href=\"https://www.blognone.com/node/124304\">Google Assistant driving mode บนมือถือ</a> ที่ได้ฟีเจอร์ใหม่เช่นกัน เน้นที่การสั่งงานด้วยเสียงคือ</p>\n<ul>\n<li>เข้าโหมด driving ด้วยการสั่ง “Hey Google, let’s drive” หรือต่อเชื่อมกับ Bluetooth ของรถยนต์ โดยไม่ต้องแตะมือถือเลย</li>\n<li>ปรับอินเทอร์เฟซใหม่ ให้เห็นแอพและคำสั่งสำคัญๆ จากหน้าจอเดียว ไม่ต้องเลื่อนจอ ซึ่งจะเพิ่มโอกาสเกิดอุบัติเหตุ</li>\n<li>อ่านข้อความ SMS ออกเสียง ด้วยการสั่ง “​​Hey Google, turn on auto read” และตอบข้อความด้วยเสียงพูดได้</li>\n</ul>\n<p><img src=\"https://www.blognone.com/sites/default/files/externals/8ef8d07458e8279e0388a2a970c82da2.png\" /></p>\n<p>ที่มา - <a href=\"https://blog.google/products/assistant/upgrade-your-drive-google-your-copilot/\">Google</a></p>\n</div></div></div><div><div>Topics: </div><div><div><a href=\"/topics/android-auto\">Android Auto</a></div><div><a href=\"/topics/android\">Android</a></div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36da482fc11606b6c24c98eaaf090715c56ee32a4dd1e8b2670ffe72083871c4","category":"Thai"}