{"title":"Google Search เพิ่ม AI Mode ใช้ Gemini รุ่นคัสตอมช่วยตอบละเอียด, ชนกับ Perplexity","link":"https://www.blognone.com/node/145110","date":1741229702000,"content":"<div><div><div><p>กูเกิลเปิดตัวฟีเจอร์ \"AI Mode\" ให้ Google Search มันคือการยกระดับ<a href=\"https://www.blognone.com/node/139757\">ฟีเจอร์ AI Overview ที่สรุปคำตอบแบบสั้นๆ</a> ให้ตอบยาวขึ้น เหมือนการแชทคุยกับ Gemini โดยตรง แต่ทำได้จากหน้า Search โดยตรง</p>\n<p>AI Mode ไม่ได้มาแทน AI Overview โดยตรง แต่เป็นโหมดเพิ่มเติมสำหรับผู้ใช้ที่ต้องการรายละเอียดมากขึ้น เบื้องหลังการทำงานของมันใช้โมเดล Gemini 2.0 <strong>เวอร์ชันคัสตอม</strong> ที่มีการให้เหตุผลมากขึ้น คิดนานขึ้น รองรับชนิดอินพุตหลายรูปแบบ (multimodal) ผสมผสานกับคลังข้อมูลของ Google Search ที่มีอยู่แล้ว เพื่อให้ตอบคำถามที่ยากๆ ได้</p>\n<p>หรือถ้าสรุปแบบสั้นๆ มันคือครั้งแรกที่กูเกิลออกฟีเจอร์มาสู้ตรงๆ กับคู่แข่งหน้าใหม่ๆ อย่าง Perplexity นั่นเอง กูเกิลบอกว่า AI mode จะทรงพลังกว่าการค้นหาแบบดั้งเดิม ทั้งในเชิงความกว้างและความลึกของข้อมูล</p>\n<p>ฟีเจอร์ AI Mode ยังเป็นฟีเจอร์แบบทดลองใน Google Search Labs ต้องเปิดใช้เองแบบ opt-in และในช่วงแรกจะเชิญเฉพาะลูกค้าแบบเสียเงิน Google One AI Premium ลองมาใช้งานก่อนเท่านั้น</p>\n<p>ที่มา - <a href=\"https://blog.google/products/search/ai-mode-search/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/4676cfc80dab14ec986037addb2c9bcd.jpeg\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/gemini\">Gemini</a></div><div><a href=\"/topics/search-engine\">Search Engine</a></div><div><a href=\"/topics/perplexity\">Perplexity</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3aca8e95886a582b6b7b42f42bf3fe124d2314cc4cd9fcf58bc3213da2c0c91","category":"Thai"}