{"title":"Mark Chen หัวหน้าทีมวิจัย OpenAI ชื่นชม DeepSeek R1 ค้นพบไอเดียสำคัญของ OpenAI o1 ได้ด้วยตัวเอง","link":"https://www.blognone.com/node/144375","date":1738155485000,"content":"<div><div><div><p>Mark Chen (Chief Research Officer ของ OpenAI) แสดงความคิดเห็นผ่านทาง X (Twitter) ว่าขอแสดงความยินดีกับทีม DeepSeek ที่สามารถพัฒนาโมเดล LLM ให้มีความสามารถด้าน Reasoning เทียบเท่ากับ OpenAI o1 ได้</p>\n<p>Chen กล่าวชื่นชมว่าทีมพัฒนา DeepSeek สามารถค้นพบแนวคิดหลักบางส่วนที่ทีม OpenAI ใช้ในการพัฒนา o1 ได้ด้วยตนเอง โดยระบุว่า \"<em>...they've independently found some of the core ideas that we did on our way to o1</em>\"</p>\n<blockquote><p>Congrats to DeepSeek on producing an o1-level reasoning model! Their research paper demonstrates that they’ve independently found some of the core ideas that we did on our way to o1.</p>\n<p>— Mark Chen (@markchen90) <a href=\"https://twitter.com/markchen90/status/1884303237186216272?ref_src=twsrc%5Etfw\">January 28, 2025</a></p></blockquote>\n<p>Chen แสดงความเห็นเพิ่มเติมว่า การวิพากษ์วิจารณ์จากภายนอกเกี่ยวกับเรื่องต้นทุน (cost) นั้นอาจเกินจริงไป โดยอธิบายว่าการพัฒนา LLM ที่สามารถสเกลได้ 2 แกนคือ Pre-training และ Reasoning นั้น แม้ว่าสามารถ optimize ร่วมกันทั้งสองแกนเพื่อลดต้นทุนได้ แต่ OpenAI ยังคงต้องการสเกล และผลักดันพลังประมวลผลให้สูงที่สุดในทั้งสองด้านอยู่ดี</p>\n<p>Chen มองว่าด้วยความก้าวหน้าของการวิจัยด้าน Distillation ในปัจจุบัน การพยายามพัฒนาโมเดลด้าน \"capability\" และการ \"ลดต้นทุน\" จะแยกออกจากกันชัดเจนมากขึ้น (decoupled) ซึ่งหมายความว่า ความสามารถในการพัฒนาโมเดลที่มีต้นทุนต่ำลง (โดยเฉพาะการเพิ่ม latency อย่างในกรณีของ DeepSeek R1) ไม่ได้หมายความว่าจะสามารถพัฒนาโมเดลที่มีความสามารถดีขึ้นได้</p>\n<p>Chen ปิดท้ายว่า OpenAI ยังคงมุ่งมั่นที่จะพัฒนา models ที่มีต้นทุนต่ำลง เขาเชื่อมั่นใน research roadmap ปัจจุบัน และเขายังตื่นเต้นที่จะเปิดตัวโมเดลที่มีประสิทธิภาพดีขึ้นอย่างต่อเนื่องภายในไตรมาสนี้ และในอนาคตแน่นอน</p>\n<p>ที่มา: <a href=\"https://x.com/markchen90/status/1884303237186216272\">โพสต์ของ Mark Chen บน X</a></p>\n<p><img src=\"https://www.blognone.com/sites/default/files/externals/c2b7b838a9324443475a29de01ce822e.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/deepseek\">DeepSeek</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"ShiRaTo","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7cf57af49cb9a7c3812e5e07a9ee19f858f87f83b30ffd7757c9cedd23e1262","category":"Thai"}