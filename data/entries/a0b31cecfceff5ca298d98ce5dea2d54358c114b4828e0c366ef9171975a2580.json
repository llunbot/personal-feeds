{"title":"สหรัฐฯ เตือนองค์กรรับมือ Deepfake อาจถูกคนร้ายปลอมเป็นพนักงานหรือผู้บริหาร","link":"https://www.blognone.com/node/135937","date":1695745037000,"content":"<div><div><div><p>รัฐบาลสหรัฐฯ ออกเอกสารเตือนถึงความเสี่ยงของการโจมตีด้วยเทคโนโลยี Deepfake ที่เริ่มสมจริงขึ้นเรื่อยๆ โดยคนร้ายอาจโจมตีทั้งการหลอกลวงคนในองค์กรเองเพื่อเข้าถึงข้อมูลต่างๆ ไปจนถึงการสร้างข่าวปลอมเพื่อทำลายชื่อเสียงขององค์กร</p>\n<p>รายงานอ้างถึงการโจมตีในปีนี้ที่คนร้ายใช้วิดีโอ Deepfake ปลอมตัวเป็นผู้บริหารบริษัทแล้วหลายครั้ง เพื่อติดต่อพนักงานเพื่อขอให้โอนเงินให้ โดยอาจจะปรับคุณภาพให้แย่ลงแล้วอ้างว่าการเชื่อมต่อไม่ดีกลบเกลื่อนร่องรอยการทำ Deepfake ในสงครามยูเครนเองก็มีการทำ Deepfake ปลอมตัวเป็นทั้งประธานาธิบดียูเครนและรัสเซีย</p>\n<p>รายงานแนะนำให้องค์กรรับมือกับการโจมตีรูปแบบนี้ ฝึกพนักงานสังเกตวิดีโอปลอมหรือเสียงปลอม และเตรียมขั้นตอนการยืนยันตัวตนให้รัดกุม</p>\n<p>ที่มา - <a href=\"https://media.defense.gov/2023/Sep/12/2003298925/-1/-1/0/CSI-DEEPFAKE-THREATS.PDF\">Defence.gov</a></p>\n<p><img alt=\"No Description\" src=\"https://www.blognone.com/sites/default/files/externals/056aba40966a1c353342994ab133578e.jpg\" /></p>\n<p>ภาพตัวอย่างวิดีโอ Deepfake ของวลาดิเมียร์ ปูติน ประธานาธิบดีรัสเซีย</p>\n</div></div></div><div><div>Topics: </div><div><div><a href=\"/topics/deepfakem\">Deepfakem</a></div><div><a href=\"/topics/usa\">USA</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0b31cecfceff5ca298d98ce5dea2d54358c114b4828e0c366ef9171975a2580","category":"Thai"}