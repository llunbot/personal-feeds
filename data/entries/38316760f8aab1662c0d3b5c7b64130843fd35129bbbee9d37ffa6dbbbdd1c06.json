{"title":"Android Auto ปรับภาพพื้นหลัง-ไอคอนตามมือถือที่เชื่อมต่อ, ใช้ AI สรุปข้อความแล้วอ่านให้ฟังได้","link":"https://www.blognone.com/node/137731","date":1705563939000,"content":"<div><div><div><p>กูเกิลเปิดตัวฟีเจอร์เล็กๆ ของ Android Auto พร้อมงานแถลงข่าว Galaxy S24 เมื่อคืนนี้ โดยหน้าจอแสดงผลของ Android Auto ในรถยนต์จะปรับภาพพื้นหลังและไอคอนให้เหมือนกับสมาร์ทโฟนที่มาเชื่อมต่อด้วย ตอนนี้บอกว่ารองรับเฉพาะสมาร์ทโฟนที่เป็น Samsung Galaxy เท่านั้น</p>\n<p>ฟีเจอร์อีกอันที่ชูจุดเด่นเรื่อง AI คือสามารถสรุปข้อความยาวๆ ในแอพ Messages เพื่ออ่านให้เราฟังขณะที่กำลังขับรถได้ว่า เพื่อนในกลุ่มกำลังคุยเรื่องอะไรกัน และแนะนำคำตอบที่ให้ส่งกลับด้วย เช่น ถ้าเพื่อนพิมพ์มาถามว่าเมื่อไรจะถึงที่หมาย ระบบ AI จะสามารถเข้าใจและแนะนำให้เราตอบเป็นค่า ETA (estimated time of arrival) จากใน Google Maps ได้เลย</p>\n<p><img alt=\"No Description\" src=\"https://www.blognone.com/sites/default/files/externals/b03824b9294820fe6d79a2d96ae62cf5.jpg\" /></p>\n<p>ที่มา - <a href=\"https://blog.google/products/android/google-ai-samsung-galaxy-s24/\">Google</a></p>\n</div></div></div><div><div>Topics: </div><div><div><a href=\"/topics/android-auto\">Android Auto</a></div><div><a href=\"/topics/android\">Android</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/google-messages\">Google Messages</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38316760f8aab1662c0d3b5c7b64130843fd35129bbbee9d37ffa6dbbbdd1c06","category":"Thai"}