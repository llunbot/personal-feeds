{"title":"ผู้กำกับ Cyberpunk บอกเกมจะไม่มีอัพเดตใหญ่แล้ว ตัวใหญ่ถัดไปคือภาค 2","link":"https://www.blognone.com/node/135993","date":1695963197000,"content":"<div><div><div><p>หลังจาก Cyberpunk 2077 เพิ่งปล่อยอัพเดตใหญ่ไป ทั้ง<a href=\"https://www.blognone.com/node/135403\">เวอร์ชัน 2.0 ของตัวเกมหลัก</a> และภาคเสริม <a href=\"https://www.blognone.com/node/135855\">Phantom Liberty ที่รีวิวออกมาดี</a> ล่าสุด Gabe Amatangelo ผู้กำกับเกมออกมายืนยันว่า การอัพเดตทั้งหมดนี้ จะเป็นอัพเดตใหญ่ครั้งสุดท้ายของตัวเกม แต่ก็จะมีอัพเดตเล็กๆ น้อยๆ ให้อยู่</p>\n<p>พร้อมกันนี้ผู้กำกับยังแย้มด้วยว่า หลังจากนั้นจะเป็นเรื่องของภาคต่อ Cyberpunk 2 หรือโปรเจ็ค <a href=\"https://www.blognone.com/node/135536\">Orion</a> แล้ว หรืออาจจะเป็นชื่ออื่นที่สุดท้ายทีมงานเคาะกันได้</p>\n<p>Cyberpunk 2077 ถูกเผยโฉมครั้งแรกก็ตั้งแต่ปี 2013 เป็น<a href=\"https://www.youtube.com/watch?v=P99qJGrPNLs\">เทรลเลอร์สั้นๆ</a> ที่ปล่อยออกมาก่อนการเปิดตัว The Witcher 3 ในปีเดียวกันด้วยซ้ำ เท่ากับว่าเกมนี้ใช้เวลาในการพัฒนารวมกันทั้งหมด 10 ปี ขณะที่โปรเจ็ค Orion ก็ถูกวางไว้เป็นโปรเจ็คระยะยาว ระหว่างนั้นสตูดิโอก็มีเกมในจักรวาล The Witcher หลายตัวถูกวางเอาไว้ ไม่แน่ใจเหมือนกันว่าเราจะได้เห็นภาคต่อกันเมื่อไหร่</p>\n<p>ที่มา - <a href=\"https://www.pcgamer.com/yes-phantom-liberty-and-patch-20-really-are-cyberpunk-2077s-last-big-updates-and-its-finally-time-to-start-the-sequel-director-confirms/\">PC Gamer</a></p>\n<p><img src=\"https://www.blognone.com/sites/default/files/externals/9f726e8dd9a02bffd570220054b6d999.jpg\" alt /></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64207dd8ae4e95399269e5498d80c1c7eb7ecea6c9313bb73a48c0c69d00612f","category":"Thai"}