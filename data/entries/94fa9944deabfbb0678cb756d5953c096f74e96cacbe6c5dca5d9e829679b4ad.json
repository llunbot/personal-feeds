{"title":"OpenAI มีแผนนำเครื่องมือ Deep Research ให้ลูกค้า Plus และฟรีได้ใช้งานด้วย แต่จำกัดจำนวน \"ต่อเดือน\"","link":"https://www.blognone.com/node/144636","date":1739407401000,"content":"<div><div><div><p>นอกจากประกาศ<a href=\"https://www.blognone.com/node/144628\">แผนการออกโมเดล</a> GPT4.5, GPT-5 และยกเลิกการออก o3 แล้ว Sam Altman ซีอีโอ OpenAI ได้อธิบายแผนเกี่ยวกับบริการค้นหาข้อมูลเชิงลึกสำหรับงานวิจัย <a href=\"https://www.blognone.com/node/144472\">Deep Research</a> ของ ChatGPT ด้วย</p>\n<p>มีผู้ใช้งานชื่อ seconds_0 บอกว่าสำหรับเขาแล้ว Deep Research เป็นเครื่องมือที่ดีมากระดับพร้อมจ่าย 1,000 ดอลลาร์ต่อเดือนเลย ซึ่งตอนนี้ Deep Research ยังจำกัดการใช้งานไว้ 100 คิวรีต่อ<strong>วัน</strong>เฉพาะลูกค้า Pro ซึ่ง Altman โควทโพสต์นี้และบอกว่าเขาเตรียมเปิดให้ลูกค้ากลุ่มอื่นใช้ Deep Research ได้ด้วย โดยลูกค้า Plus ใช้ได้ 10 คิวรีต่อ<strong>เดือน</strong> และผู้ใช้งานฟรี 2 คิวรีต่อเดือน ซึ่งตัวเลขนี้จะเพิ่มขึ้นในอนาคต</p>\n<p>ถึงแม้จำนวนที่ OpenAI จะให้ใช้งานในเบื้องต้นนี้ดูน้อยมาก แต่ OpenAI ก็หวังว่าผู้ใช้งานจะประทับใจการทำงานจนพร้อมจ่ายเงินเพิ่มนั่นเอง</p>\n<p>Altman ยังบอกว่ามีแผนให้คนที่ต้องการใช้งาน Deep Research หนัก สามารถจ่ายเงินเพิ่มเติมได้ตามปริมาณการประมวลผล ซึ่งเรื่องนี้เป็นแผนงานระยะยาว</p>\n<p>ที่มา: <a href=\"https://x.com/sama/status/1889679681047482730\">Sam Altman</a> ผ่าน <a href=\"https://venturebeat.com/ai/openai-ceo-sam-altman-shares-plans-to-bring-o3-deep-research-agent-to-free-and-chatgpt-plus-users/\">VentureBeat</a></p>\n<p><img src=\"https://www.blognone.com/sites/default/files/externals/be50eddf2849a76d874db526e89b8605.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/research\">Research</a></div><div><a href=\"/topics/chatgpt\">ChatGPT</a></div><div><a href=\"/topics/llm\">LLM</a></div><div><a href=\"/topics/search-engine\">Search Engine</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94fa9944deabfbb0678cb756d5953c096f74e96cacbe6c5dca5d9e829679b4ad","category":"Thai"}