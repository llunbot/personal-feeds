{"title":"จีนเพิ่มกฎควบคุมการใช้สมาร์ตโฟนสำหรับเด็ก ต่ำกว่า 8 ปี ใช้งานสูงสุด 40 นาที/ วัน","link":"https://www.blognone.com/node/135110","date":1691068081000,"content":"<div><div><div><p>Cyberspace Administration of China (CAC) หน่วยงานกำกับเนื้อหาออนไลน์ของจีน ออกกฎใหม่ให้ผู้ผลิตสมาร์ตโฟนและแท็บเล็ตเช่น Apple และ Xiaomi ปฏิบัติตามข้อกำหนดสำหรับการใช้งานโหมดสำหรับผู้เยาว์ (Minor mode) บนอุปกรณ์อิเล็กทรอนิกส์ทั้งหมดรวมถึงแอปพลิเคชันด้วย</p>\n<p>กฎนี้ปรับปรุงจากกฎเดิมที่มีอยู่แล้ว ที่ทุกแอปจะต้องมีโหมดสำหรับเด็กเพื่อควบคุมเนื้อหาที่เหมาะสมและที่ปักกิ่งมีการควบคุมวิดีโอเกมออนไลน์สำหรับเด็ก โดยผู้เล่นที่อายุต่ำกว่า 18 ปี จะได้เล่นเกมออนไลน์เพียง 3 ชั่วโมง/สัปดาห์</p>\n<p>ภายใต้กฎระเบียบที่เสนอใหม่ รัฐบาลต้องการให้มีโหมดผู้เยาว์บนอุปกรณ์สมาร์ตโฟนผ่านหน้าปุ่มเปิดปิดเครื่อง, โลโก้บนอินเตอร์เฟช หรือการตั้งค่าระบบ ถึงแม้ว่าบน iPhone จะมีฟังก์ชันสำหรับผู้ปกครองเพื่อควบคุมเนื้อหาที่เด็กสามารถเข้าดูได้ แต่กฎใหม่มีความเข้มงวดมากขึ้นกว่าเดิม</p>\n<p>กฎใหม่สำหรับการใช้งานโหมดสำหรับเด็ก</p>\n<ul>\n<li>จำกัดการใช้งานสูงสุด 40 นาที/วัน หากผู้ใช้อายุต่ำกว่า 8 ปี</li>\n<li>จำกัดการใช้งานสูงสุด 1 ชั่วโมง/วัน สำหรับผู้ใช้อายุระหว่าง 8-16 ปี</li>\n<li>จำกัดการใช้งานสูงสุด  2 ชั่วโมง/วัน สำหรับผู้ใช้ที่มีอายุระหว่าง 16-18 ปี<br />\nถ้าจะใช้เวลาเพิ่มเติมต้องมีการขออนุญาตจากผู้ปกครอง</li>\n</ul>\n<p>ส่วนของการควบคุมแอปพลิเคชัน</p>\n<ul>\n<li>ผู้ใช้ที่อายุต่ำกว่า 12 ปี จะไม่อนุญาตให้ดาวน์โหลดแอปโดยที่ไม่มีคำแนะนำจากผู้ปกครอง</li>\n<li>ในขณะที่ผู้ที่มีอายุระหว่าง 12-16 ปี จะได้รับอนุญาตให้ดาวน์โหลดแอปเฉพาะที่มีโหมดสำหรับเด็ก หรือแอปที่ถูกออกแบบเฉพาะสำหรับเยาวชน</li>\n</ul>\n<p>ในเดือนพฤษภาคมที่ผ่านมา Baidu บริษัทเทคโนโลยียักษ์ใหญ่สัญชาติจีนก็มีการเปิดตัวสมาร์ตโฟนที่ออกแบบมาสำหรับเด็กด้วยเป็นเหมือน ติวเตอร์ ภาษาอังกฤษที่สามารถโต้ตอบได้ และยังสามารถสแกนบทความเพื่อแนะนำปรับปรุงการเขียนสำหรับเด็ก ซึ่งจีนถือว่าเป็นหนึ่งในประเทศมีการควบคุมการใช้อินเทอร์เน็ตและสมารต์โฟนเข้มงวดที่สุดในโลก</p>\n<p><img alt=\"No Description\" src=\"https://www.blognone.com/sites/default/files/externals/3f0714b999dd029d7064ebec80b35a48.jpg\" /></p>\n<p>ที่มา: <a href=\"https://www.scmp.com/tech/article/3229761/smartphone-makers-will-have-new-minor-protection-rule-comply-beijing-strengthens-controls-devices\">SCMP</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/apple\">Apple</a></div><div><a href=\"/topics/xiaomi\">Xiaomi</a></div><div><a href=\"/topics/baidu\">Baidu</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f097db80a6b77b49d94b18bee137bbb53c81835d24cfc47b2e597b8141a0070","category":"Thai"}