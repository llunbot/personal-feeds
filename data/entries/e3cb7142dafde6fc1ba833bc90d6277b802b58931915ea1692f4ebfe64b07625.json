{"title":"SMS หลอกให้คลิกจากเว็บพนันระบาด มูลนิธิเพื่อผู้บริโภคจี้ กสทช. เอาผิดค่ายมือถือ","link":"https://www.blognone.com/node/124859","date":1632216605000,"content":"<div><div><div><p>จากประเด็นประชาชนได้รับความเดือดร้อนจากข้อความ SMS ส่งเข้ามาหลอกให้คลิก โดยใช้ข้อความเชิงว่า “เงินเดือน 1,000 บาท โอนเข้าบัญชีเรียบร้อย” “คุณถอนเงินสำเร็จแล้ว 1,000 บาท” “เครดิตของคุณดีและคุณมีสิทธิ์ได้รับ 300,000” ล่าสุด มูลนิธิเพื่อผู้บริโภค นำโดย นางนฤมล เมฆบริสุทธิ์ รองผู้อำนวยการฝ่ายศูนย์พิทักษ์สิทธิผู้บริโภค จี้ กสทช. ให้เอาผิดค่ายมือถือฐานปล่อยให้มีข้อความจำพวกนี้ส่งมา</p>\n<p>โดยมูลนิธิเพื่อผู้บริโภคต้องการให้สำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (กสทช.) ช่วยตรวจสอบบริษัทเครือข่ายโทรศัพท์มือถือให้จัดการไม่ให้มีข้อความ SMS และโทรศัพท์รบกวนในลักษณะนี้ ทั้งจากเว็บพนัน สินเชื่อออนไลน์</p>\n<p>ทางมูลนิธิฯยังได้รับการร้องเรียนจากผู้บริโภคว่า มีเว็บพนันและสินเชื่อออนไลน์ได้โทรศัพท์ไปหาผู้บริโภค ทำให้ผู้บริโภคจำนวนมากเดือดร้อนรำคาญกับมิจฉาชีพในลักษณะนี้</p>\n<p>ที่มา - <a href=\"https://www.isranews.org/article/isranews-short-news/102630-consumerthai-nbtc-deceive-sms-news.html?fbclid=IwAR0iVWnVucqsFrBpmvZFbh2FmfDM4wE4muQe9y4nqBfXQl8qJINb0477TNs\">สำนักข่าวอิศรา</a>, <a href=\"https://mgronline.com/onlinesection/detail/9640000093590\">ผู้จัดการ</a></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/scam\">Scam</a></div><div><a href=\"/topics/thailand\">Thailand</a></div><div><a href=\"/topics/sms\">SMS</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3cb7142dafde6fc1ba833bc90d6277b802b58931915ea1692f4ebfe64b07625","category":"Thai"}