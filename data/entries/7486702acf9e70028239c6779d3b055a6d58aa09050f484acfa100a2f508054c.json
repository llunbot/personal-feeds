{"title":"ซัมซุงรายงานผลประกอบการไตรมาส ธุรกิจ Memory เติบโตสูง ตามความต้องการด้าน AI","link":"https://www.blognone.com/node/141161","date":1722390592000,"content":"<div><div><div><p>ซัมซุงรายงานผลประกอบการประจำไตรมาสที่ 2 ปี 2024 มีรายละเอียดดังนี้</p>\n<ul>\n<li>รายได้รวมเพิ่มขึ้น 23% จากช่วงเดียวกันในปีก่อนเป็น 74.07 ล้านล้านวอน</li>\n<li>กำไรจากการดำเนินงาน (Operating Profit) 10.44 ล้านล้านวอน เพิ่มขึ้น 9.78%</li>\n<li>กำไรสุทธิ (Net Profit) 9.84 ล้านล้านวอน</li>\n</ul>\n<p>ธุรกิจหน่วยความจำซึ่งเป็นรายได้และกำไรหลักของซัมซุง มีรายได้เฉพาะส่วนนี้ 21.74 ล้านล้านวอน เพิ่มขึ้น 142% โดยบอกว่ามาจากความต้องการโครงสร้างพื้นฐานรองรับการประมวลผล AI จึงมียอดขาย HBM ที่สูง รวมถึง DRAM และ SSD ด้วย ซัมซุมยังมองว่าแนวโน้มนี้จะมีต่อไปในครึ่งหลังของปีนี้</p>\n<p>ธุรกิจสมาร์ทโฟนรายได้ลดลงเมื่อเทียบกับไตรมาสก่อนหน้านี้ เนื่องจากมีการเปิดตัวสมาร์ทโฟนเรือธงไปในไตรมาสแรก อย่างไรก็ตามตระกูล S24 ยังคงทำยอดขายได้สูงทั้งรายได้และจำนวนเครื่องที่ส่งมอบ</p>\n<p>ที่มา: <a href=\"https://images.samsung.com/is/content/samsung/assets/global/ir/docs/2024_2Q_conference_eng.pdf\">ซัมซุง</a> (pdf)</p>\n<p><img src=\"https://www.blognone.com/sites/default/files/externals/4bd4fb4e22d1d0c9d1302d40a66b4415.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7486702acf9e70028239c6779d3b055a6d58aa09050f484acfa100a2f508054c","category":"Thai"}