{"title":"Netflix ออกเกม VR เกมแรก Eden Unearthed เนื้อหามาจากซีรีส์อนิเม Eden","link":"https://www.blognone.com/node/124866","date":1632240020000,"content":"<div><div><div><p>หลังจาก <a href=\"https://www.blognone.com/node/124448\">Netflix ประกาศเข้าสู่ตลาดเกม</a> โดยเริ่มจากการเปิดให้เล่นเกม Stranger Things บนมือถือก่อน (ยังเป็นเกมแบบดาวน์โหลดดั้งเดิม ไม่ใช่การสตรีมเกม) ล่าสุดมีคนพบว่า Netflix แอบปล่อยเกม VR แบบเงียบๆ บนแพลตฟอร์ม Oculus Quest</p>\n<p>เกมนี้มีชื่อว่า Eden Unearthed เป็นโลกอนาคตที่มีหุ่นยนต์อาศัยอยู่ เนื้อหาในเกมมาจาก<a href=\"https://www.netflix.com/th-en/title/80992783\">ซีรีส์อนิเม Eden ของ Netflix ที่เพิ่งฉายเมื่อเดือนพฤษภาคม</a> โดยผู้เล่นจะได้ขี่มอเตอร์ไซค์ท่องไปในโลก VR แนวทางของเกมยังเป็นไปตามนโยบายของ Netflix ที่ต้องการสร้างเกมให้ผูกกับซีรีส์ของตัวเอง</p>\n<p>เกมยังมีสถานะเป็น App Lab เป็นเกมทดสอบที่ยังไม่ได้รับอนุมัติเต็มรูปแบบจาก Facebook แต่เปิดให้เล่นได้ฟรี (<a href=\"https://www.oculus.com/experiences/quest/3632378823549307/\">Oculus Link</a>)</p>\n<p><img src=\"https://www.blognone.com/sites/default/files/externals/09c3cc2a27e7da913eb25f7d8b71351a.jpg\" /></p>\n<p>ที่มา - <a href=\"https://www.androidcentral.com/first-netflix-vr-game-now-available-and-its-totally-free-quest\">Android Central</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d74dcf686964e59eb575d11bd6a01ecf8b40aae19ecd17b264140359bab5b811","category":"Thai"}