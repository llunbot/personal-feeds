{"title":"Microsoft เผยแพร่งานวิจัย SpreadsheetLLM โมเดล AI แกะข้อมูลสเปรดชีทที่ซับซ้อน ให้ LLM เข้าใจได้ดีขึ้น","link":"https://www.blognone.com/node/140898","date":1721099579000,"content":"<div><div><div><p>ทีมนักวิจัยของไมโครซอฟท์ <a href=\"https://arxiv.org/pdf/2407.09025\">เผยแพร่</a>งานวิจัย <strong>SpreadsheetLLM</strong> โมเดล AI ที่ทำหน้าที่แปลงข้อมูลสเปรดชีท (Excel, Google Sheets) ให้เป็นฟอร์แมตที่ทำงานได้ดีบนโมเดลภาษาขนาดใหญ่ (LLM - Large Language Model) เพื่อให้ LLM เข้าใจเนื้อหาในสเปรดชีทได้ดีขึ้น และทำงานตรงกับสิ่งที่ต้องการ</p>\n<p>เหตุผลที่ต้องพัฒนาเครื่องมือขึ้นมาเพื่อจัดการเฉพาะกับเอกสารสเปรดชีท เนื่องจากรูปแบบข้อมูลในสเปรดชีทมักมีการจัดโครงสร้างตามลักษณะเฉพาะที่ผู้ใช้งานต้องการ มีการเชื่อมโยงข้อมูลและใส่สูตรคำนวณที่บางกรณีก็ซับซ้อนมาก ไม่ได้เป็นตารางเรียบง่ายซึ่งกรณีนี้ LLM ส่วนใหญ่สามารถเข้าใจเนื้อหาได้อยู่แล้ว</p>\n<p>SpreadsheetLLM ทำงานโดยแปลงข้อมูลออกมาเป็นแต่ละเซลล์ หาความเชื่อมโยง ปรับแต่งออกมาเป็นชุดข้อมูลใหม่สำหรับให้ LLM ทำความเข้าใจและตีความเนื้อหา สถานะตอนนี้ยังเป็นงานวิจัยเนื่องจากพบข้อจำกัดหลายอย่าง เช่น ยังไม่ได้แยกสีพื้น-สีตัวหนังสือ ซึ่งมองเป็นจุดเน้นสำคัญในชีท และยังแยกภาษาธรรมชาติในข้อมูลไม่ได้ อย่างไรก็ตามงานวิจัยนี้ทำให้เห็นทิศทางความสนใจ ที่ไมโครซอฟท์ต้องการผลักดัน AI ในสินค้าซอฟต์แวร์องค์กรในอนาคตนั่นเอง</p>\n<p>ที่มา: <a href=\"https://venturebeat.com/ai/microsofts-new-ai-system-spreadsheetllm-unlocks-insights-from-spreadsheets-boosting-enterprise-productivity/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/60eb574d31abfe8176bdf50063f81d30.png\" /></p>\n<p><img alt=\"No Description\" src=\"https://www.blognone.com/sites/default/files/externals/d6b0ffe48d46b3a64fad90f910900e8b.png\" /></p>\n</div></div></div><div><div>Topics: </div><div><div><a href=\"/topics/microsoft-research\">Microsoft Research</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/excel\">Excel</a></div><div><a href=\"/topics/google-sheets\">Google Sheets</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4db28791bc98b3335f7889dc6bc6d7065fe809d4379f62234fc9344fec05496b","category":"Thai"}