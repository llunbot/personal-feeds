{"title":"[ลือ] OpenAI จะสร้างชิปคัสตอมของตัวเองเสร็จในอีกไม่กี่เดือนข้างหน้า, ผลิตจริงปี 2026","link":"https://www.blognone.com/node/144615","date":1739345357000,"content":"<div><div><div><p>Reuters รายงานข่าววงในว่า OpenAI จะพัฒนาชิป AI แบบคัสตอมตัวแรกของบริษัท (<a href=\"https://www.blognone.com/node/141809\">ที่เคยมีข่าวตั้งแต่กลางปี 2024</a> ว่า <a href=\"https://www.blognone.com/node/142842\">ร่วมมือกับ Broadcom และ TSMC</a>) เสร็จภายในปีนี้ และจะส่งไปให้ TSMC เตรียมทดสอบการผลิต (ภาษาในวงการเรียก tape out) ที่ระดับ 3 นาโนเมตร</p>\n<p>แหล่งข่าว Reuters บอกว่าชิปของ OpenAI จะเสร็จภายในอีกไม่กี่เดือนข้างหน้า ส่วนเป้าหมายของการผลิตจริงเป็นจำนวนมากจะเป็นปี 2026 ส่วนหัวหน้าทีมออกแบบชิปคือ Richard Ho ที่เคยอยู่กับกูเกิลมาก่อน</p>\n<p>ตามข่าวบอกว่าชิปของ OpenAI มีเป้าหมายเพื่อลดการพึ่งพาชิปของ NVIDIA และช่วยให้ OpenAI มีอำนาจต่อรองกับบริษัทผู้ผลิตชิปมากขึ้นด้วย</p>\n<p>แนวทางการสร้างชิป AI แบบคัสตอมของตัวเองไม่ใช่เรื่องใหม่ ตัวอย่างคือ Google TPU, <a href=\"https://www.blognone.com/node/133905\">Meta MTIA</a>, <a href=\"https://www.blognone.com/node/136761\">Microsoft Azure MAIA 100</a> แม้ชิปของ Meta กับ Microsoft ยังไม่ประสบความสำเร็จเท่าไรนัก</p>\n<p>ที่มา - <a href=\"https://www.reuters.com/technology/openai-set-finalize-first-custom-chip-design-this-year-2025-02-10/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/357459d18387b16fb0a9af6a9a870050.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/semiconductor\">Semiconductor</a></div><div><a href=\"/topics/tsmc\">TSMC</a></div><div><a href=\"/topics/rumors\">Rumors</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63d561c1c859637f3089325f9c03089c2d3a3c931c1499a63dc30517debd44e7","category":"Thai"}