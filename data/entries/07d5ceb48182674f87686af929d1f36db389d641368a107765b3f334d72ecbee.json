{"title":"กูเเกิลประกาศใช้โปรโตคอล MLS เพื่อเข้ารหัสแบบ end-to-end ใน Google Message, เตรียมเปิดซอร์สให้คนอื่นใช้","link":"https://www.blognone.com/node/134931","date":1689871392000,"content":"<div><div><div><p>กูเกิลประกาศเตรียมใช้โปรโตคอล Message Layer Security (MLS) หรือ RFC9420 ที่<a href=\"https://www.blognone.com/node/133337\">เพิ่งออกมาตรฐานตัวจริงเมื่อต้นปีที่ผ่านมา</a> โดยจะใช้งานในแอป Google Messages เพื่อการเข้ารหัสแบบ end-to-end</p>\n<p>การใช้โปรโตคอล MLS เปิดโอกาสให้แอปต่างๆ ที่รันบน MLS เหมือนกันสามารถส่งข้อความข้ามแอปกันโดยตัวข้อความยังเข้ารหัส end-to-end อยู่ไม่ต้องถอดรหัสออกมาแปลงโปรโตคอลก่อน ตัวโปรโตคอลรองรับการส่งข้อมูลเป็นกลุ่มระดับหลายพันคน และยังรองรับกระบวนการเข้ารหัสที่ทนทานต่อคอมพิวเตอร์ควอนตัม</p>\n<p>การประกาศครั้งนี้เป็นเพียงการประกาศความตั้งใจของกูเกิลเท่านั้น และกูเกิลไม่ระบุว่าจะปรับไปใช้โปรโตคอล MLS เมื่อใด แต่ระบุว่าจะพัฒนาและเปิดไลบรารีเป็นโอเพนซอร์สอยู่ในโครงการแอนดรอยด์ โดยก่อนหน้านี้ก็มีแอปแชตหลายตัวที่เน้นฟีเจอร์ด้านความปลอดภัยและการเข้ารหัสแบบ end-to-end ออกมาประกาศใช้โปรโตคอล MLS เช่น Wire, Wickr, และ Matrix</p>\n<p>ที่มา - <a href=\"https://security.googleblog.com/2023/07/an-important-step-towards-secure-and.html\">Google Security Blog</a></p>\n<p><img src=\"https://www.blognone.com/sites/default/files/externals/956750accb384cfb518c0b7fc893f60f.png\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/cryptography\">Cryptography</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07d5ceb48182674f87686af929d1f36db389d641368a107765b3f334d72ecbee","category":"Thai"}