{"title":"TikTok เพิ่มตัวเลือกปิดระบบแนะนำคลิปสำหรับแต่ละคน มีผลกับผู้ใช้งานในยุโรป","link":"https://www.blognone.com/node/135135","date":1691193330000,"content":"<div><div><div><p>TikTok เป็นแพลตฟอร์มวิดีโอสั้น ซึ่งมีจุดเด่นคือระบบอัลกอริทึมแนะนำคลิปสำหรับผู้ใช้งานแต่ละคน (personalised) อย่างไรก็ตามด้วย<a href=\"https://www.blognone.com/node/133570\">กฎหมายดิจิตัล DSA</a> ที่ออกมาจากคณะกรรมาธิการยุโรป (European Commission: EC) เมื่อเดือนเมษายน ทำให้ TikTok ต้องปรับระบบนี้ตามข้อกำหนดที่ภูมิภาค</p>\n<p>โดย TikTok บอกว่าเพื่อให้เป็นไปตามข้อกำหนด DSA ผู้ใช้งานในกลุ่มประเทศสหภาพยุโรป สามารถเลือก<strong>ปิด</strong>ระบบแนะนำคลิปสำหรับผู้ใช้งานแต่ละคนได้ โดยจะทำให้หน้าฟีด For You และ LIVE ไม่ทำงานอิงตามประวัติการใช้งานแต่ละคน แต่เปลี่ยนมาแนะนำคลิปยอดนิยมในแต่ละพื้นที่และทั่วโลกแทน รวมทั้งระบบเสิร์ชก็จะไม่แนะนำตามประวัติการชม ส่วนฟีดของ Following และ Friends จะเปลี่ยนมาแสดงผลเรียงตามลำดับเวลา</p>\n<p>นอกจากนี้ TikTok จะปิดระบบโฆษณาแบบ personalised สำหรับสำหรับผู้ใช้งานอายุ 13-17 ปี ในกลุ่มประเทศสหภาพยุโรปด้วย ตามข้อกำหนดนี้</p>\n<p>TikTok บอกว่าการเปลี่ยนแปลงจะทำให้ทันภายในกำหนดวันที่ 28 สิงหาคมนี้ ซึ่งกฎหมาย DSA มีผลกับผู้ให้บริการแพลตฟอร์มรายใหญ่ 19 ราย ข้อกำหนดหนึ่งระบุว่าระบบแนะนำเนื้อหาต้องสามารถเลือกปิดการทำงาน (opt-out) ได้</p>\n<p>ที่มา: <a href=\"https://newsroom.tiktok.com/en-eu/fulfilling-commitments-dsa-update\">TikTok</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f7b0d2579bfb54671d6166330ebe27ce342e698fcb4d18813cb54dfe0ca4ba5","category":"Thai"}