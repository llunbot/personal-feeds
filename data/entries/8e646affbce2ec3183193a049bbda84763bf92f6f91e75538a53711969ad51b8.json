{"title":"ไมโครซอฟท์เปิดบริการเก็บล็อก Purview Audit ให้ใช้ฟรี หลังกรณีถูกแฮ็กระบบอีเมลรัฐบาล","link":"https://www.blognone.com/node/134921","date":1689833292000,"content":"<div><div><div><p>ไมโครซอฟท์ประกาศข่าวว่าลูกค้าทุกรายจะสามารถใช้บริการเก็บล็อก (cloud logging) ที่ปัจจุบันอยู่ใต้แบรนด์  Microsoft Purview Audit ได้ฟรี เพื่อยกระดับความปลอดภัยของลูกค้าองค์กรที่ใช้คลาวด์</p>\n<p>ประกาศนี้เป็นผลต่อเนื่องจากกรณี <a href=\"https://www.blognone.com/node/134870\">ไมโครซอฟท์ถูกแฮกกุญแจเซ็นโทเค็น Azure AD แฮกเกอร์เข้าดาวน์โหลดเมลรัฐบาลสหรัฐฯ สำเร็จ</a> ทำให้ไมโครซอฟท์ได้รับแรงกดดันจากหน่วยงานภาครัฐของสหรัฐ โดยเฉพาะ Cybersecurity and Infrastructure Security Agency (CISA) ให้เปิดฟีเจอร์ด้าน cloud logging แก่ลูกค้าในวงกว้างมากขึ้น เพื่อให้สามารถตรวจสอบการแฮ็กได้เร็วขึ้น</p>\n<p>เดิมทีฟีเจอร์ cloud logging ของไมโครซอฟท์มีอยู่แล้ว ครอบคลุม log กว่า 30 ชนิด เช่น Exchange, Teams, SharePoint, Yammer แต่จำกัดเฉพาะลูกค้าแบบเสียเงินเท่านั้น ประกาศนี้คือลูกค้าฟรี (แพ็กเกจ Standard) จะเข้ามาใช้งานได้ด้วย เก็บข้อมูล log ได้นาน 180 วัน ส่วนลูกค้าแพ็กเกจ Premium จะยังได้ฟีเจอร์ด้านการวิเคราะห์ขั้นสูง และเก็บ log ได้นานขึ้นกว่าลูกค้าปกติ การเปลี่ยนแปลงจะมีผลในเดือนกันยายน 2023</p>\n<p>CISA ออกมาชื่นชมการตัดสินใจของไมโครซอฟท์ครั้งนี้ โดยบอกว่าทุกคนจะได้ประโยชน์ (When Tech Vendors Make Important Logging Info Available for Free, Everyone Wins)</p>\n<p>ที่มา - <a href=\"https://www.microsoft.com/en-us/security/blog/2023/07/19/expanding-cloud-logging-to-give-customers-deeper-security-visibility/\">Microsoft</a>, <a href=\"https://www.cisa.gov/news-events/news/when-tech-vendors-make-important-logging-info-available-free-everyone-wins\">CISA</a></p>\n<p><img alt=\"No Description\" src=\"https://www.blognone.com/sites/default/files/externals/f74e70dd075c75d76a0c49f1924edc84.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div><div><a href=\"/topics/security\">Security</a></div><div><a href=\"/topics/cisa\">CISA</a></div><div><a href=\"/topics/purview\">Purview</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e646affbce2ec3183193a049bbda84763bf92f6f91e75538a53711969ad51b8","category":"Thai"}