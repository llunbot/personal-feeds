{"title":"Qualcomm ซื้อกิจการ Autotalks บริษัทออกแบบชิป Vehicle-to-Everything สำหรับรถยนต์","link":"https://www.blognone.com/node/133737","date":1683585798000,"content":"<div><div><div><p>Qualcomm ประกาศบรรลุข้อตกลงเพื่อซื้อกิจการ Autotalks บริษัทออกแบบชิปจากอิสราเอล ที่เชี่ยวชาญการออกแบบชิปสำหรับรถยนต์ ในการติดต่อสื่อสารกับอุปกรณ์อื่นรอบตัว (V2X - vehicle-to-everything) ซึ่งเป็นเทคโนโลยีเพื่อความปลอดภัยของรถ ดีลดังกล่าวไม่มีการเปิดเผยมูลค่า แต่แหล่งข่าวของ TechCrunch รายงานว่าอยู่ที่ราว 350-400 ล้านดอลลาร์</p>\n<p>Qualcomm กล่าวว่าโซลูชันความปลอดภัยของ Autotalks จะนำมารวมเป็นส่วนหนึ่งในพอร์ตโฟลิโอของผลิตภัณฑ์กลุ่ม Snapdragon Digital Chassis แพลตฟอร์มสำหรับชิปรถยนต์</p>\n<p>Nakul Duggal รองประธานอาวุโสกลุ่มธุรกิจยานยนต์ของ Qualcomm กล่าวว่าบริษัทลงทุนในงานวิจัยด้าน V2X มาตั้งแต่ปี 2017 และเชื่อว่าเทคโนโลยี V2X จะมีบทบาทมากขึ้น เพื่อเพิ่มระดับมาตรฐานความปลอดภัยบนท้องถนน</p>\n<p>ที่มา: <a href=\"https://www.qualcomm.com/news/releases/2023/05/qualcomm-to-acquire-autotalks\">Qualcomm</a> ผ่าน <a href=\"https://techcrunch.com/2023/05/08/qualcomm-autotalks-safety/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/ef96391509a103b8a019a4f7ad9e70f0.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/acquisition\">Acquisition</a></div><div><a href=\"/topics/automobile\">Automobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71ab98949de544275b735ff4cfc08ddcea91797cad263ac3340d15dd072c7b55","category":"Thai"}