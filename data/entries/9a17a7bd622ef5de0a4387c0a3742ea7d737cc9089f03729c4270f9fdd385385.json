{"title":"Canon เปิดตัว EOS R3 กล้อง Mirrorless เรือธง พร้อม Eye Control AF กำหนดจุดโฟกัสด้วยตา","link":"https://www.blognone.com/node/124743","date":1631629587000,"content":"<div><div><div><p>Canon เปิดตัว EOS R3 กล้อง Mirrorless เรือธงของค่าย พร้อมถ่ายรัวได้สูงสุด 30 ภาพต่อวินาที, Eye Control AF ใช้ตากำหนดจุดโฟกัส และระบบออโต้โฟกัสใหม่</p>\n<p>Canon EOS R3 ใช้เซนเซอร์ Stacked CMOS 24.1 ล้านพิกเซลที่ Canon ออกแบบและผลิตเอง พร้อมโปรเซสเซอร์ DIGIC X ที่โดยรวมแล้วจะให้การอ่านข้อมูลออกจากเซนเซอร์เร็วขึ้น ลด blackout ในการถ่ายภาพ โดย EOS R3 สามารถถ่ายภาพรัวได้สูงสุดถึง 30 เฟรมต่อวินาทีในโหมดชัตเตอร์อิเล็กทรอนิกส์ และ 12 ภาพต่อวินาทีในโหมดชัตเตอร์กลไก พร้อมเร่ง ISO ได้ตั้งแต่ 100-102,400 ขยายได้สูงสุดถึง 204,800 สำหรับภาพนิ่ง</p>\n<p>ส่วนระบบโฟกัส Canon ใช้ Dual Pixel CMOS AF II ที่มีจุดออโต้โฟกัส 1,053 จุด พร้อม EOS iTR ที่สามารถติดตามวัตถุได้สูงสุดที่ EV -7.5 สำหรับวัตถุอย่างเช่นตา, หน้า, หัว หรือแม้กระทั่งสัตว์, รถยนต์ และมอเตอร์ไซค์ พร้อม Eye Control AF ที่ใช้เพียงแค่ตามองไปยังวัตถุอย่างตาหรือหน้าในช่องมองภาพอิเล็กทรอนิกส์ ก็จะระบบก็จะโฟกัสไปยังวัตถุนั้นให้ทันที และยังมีระบบกันสั่นในตัวกล้องที่กันสั่นได้สูงสุดถึง 8 สต็อป</p>\n<p>ในด้านระบบวิดีโอ Canon EOS R3 รองรับการถ่ายวิดีโอ 6K ที่ 60 เฟรมต่อวินาทีเป็นแบบ RAW และ 4K ที่ 120 เฟรมต่อวินาที เป็นแบบ 10-bit ไม่ครอป รองรับ Canon Log 3 พร้อมกันสั่นในตัวบอดี้อีก 5 แกนที่ช่วยลดการสั่นได้เมื่อใช้กับเลนส์ที่ไม่มี Optical IS</p>\n<p>ช่องมองภาพอิเล็กทรอนิกส์ของ EOS R3 เป็นแบบ 5.76 ล้านจุด 120 เฟรมต่อวินาทีแบบไม่มี blackout ระบบเชื่อมต่อมีทั้งสายแลน, Wi-Fi ที่ 5GHz, USB และ Bluetooth ช่องเสียบการ์ดมีสองช่อง รองรับ CF express หนึ่งช่องและรองรับ UHS-II SD อีกหนึ่งช่อง</p>\n<p>Canon EOS R3 เตรียมวางจำหน่ายที่ราคา 5,999 ดอลลาร์ หรือราว 197,000 บาท โดยกำหนดวางจำหน่ายครั้งแรกในเดือนพฤศจิกายนนี้</p>\n<p>ที่มา - <a href=\"https://www.dpreview.com/news/8768191379/canon-launches-eos-r3-30fps-mirrorless-camera-with-eye-control-and-advanced-af\">dpreview</a></p>\n<p><img src=\"https://www.blognone.com/sites/default/files/externals/ba966b719470fafc6ffc2e2cd6ff6dba.jpg\" /></p>\n<p><img src=\"https://www.blognone.com/sites/default/files/externals/971aa348efdf781bf572fd7964136cf6.jpg\" /></p>\n<p><img src=\"https://www.blognone.com/sites/default/files/externals/36b262445c36a39f87b794f5bbfc192f.jpg\" /></p>\n</div></div></div><div><div>Topics: </div><div><div><a href=\"/topics/canon\">Canon</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div><div><a href=\"/topics/eos\">EOS</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a17a7bd622ef5de0a4387c0a3742ea7d737cc9089f03729c4270f9fdd385385","category":"Thai"}