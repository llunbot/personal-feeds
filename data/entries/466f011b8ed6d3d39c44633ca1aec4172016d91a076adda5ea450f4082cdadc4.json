{"title":"ซีอีโอ SNK ลงจากตำแหน่งหลังอยู่มา 4 ปี","link":"https://www.blognone.com/node/146471","date":1747553651000,"content":"<span>ซีอีโอ SNK ลงจากตำแหน่งหลังอยู่มา 4 ปี</span>\n\n  <div>\n    <div>Body</div>\n              <div><p>Kenji Matsubara ซีอีโอของ SNK ที่เข้ามารับตำแหน่งในปี 2021 ประกาศลาออกจากตำแหน่งแล้ว โดยเขาจะหันไปรับตำแหน่งที่ปรึกษาของบริษัท ส่วนหน้าที่ซีอีโอจะเป็นประธานบอร์ดเข้ามารักษาการชั่วคราวไปก่อน</p>\n<p>Matsubara เคยอยู่กับ Sega มาก่อนระหว่างปี 2014-2020 โดยก่อนหน้านั้นเขาเคยเป็นประธานและซีอีโอของ Koei Tecmo ด้วย เรียกว่าวนอยู่ในตำแหน่งบริหารของสตูดิโอเกมญี่ปุ่นมาหลายแห่งแล้ว</p>\n<p>ความน่าสนใจของ SNK ในยุคปัจจุบันคือ ถึงแม้สำนักงานหลักยังอยู่ในญี่ปุ่น แต่<a href=\"https://www.blognone.com/node/127980\">สัดส่วนหุ้น 96% ตอนนี้เป็นของมกุฎราชกุมาร Mohammed bin Salman แห่งซาอุดีอาระเบียมาตั้งแต่ปี 2022</a> และดูเหมือนว่า \"บ้านใหญ่ซาอุ\" มีอิทธิพลต่อแนวทางการพัฒนาเกมไม่น้อย ตัวอย่างคือการเพิ่มตัวละครจากโลกจริงเข้ามาในเกม Fatal Fury: City of the Wolves ได้แก่ <a href=\"https://www.blognone.com/node/145508\">Cristiano Ronaldo ที่กำลังค้าแข้งอยู่ในซาอุดีอาระเบียเข้ามาในเกม</a> และ <a href=\"https://en.wikipedia.org/wiki/Salvatore_Ganacci\">ดีเจ Salvatore Ganacci ที่ร่วมกิจกรรมในซาอุดีอาระเบียบ่อยครั้ง</a></p>\n<p>การเปลี่ยนตัวซีอีโอครั้งนี้จึงเป็นไปได้สูงที่ ฝั่งซาอุดีอาระเบียจะแต่งตั้งซีอีโอของตัวเองเข้ามาแทน</p>\n<p>ที่มา - <a href=\"https://www.snk-corp.co.jp/us/press/2025/051302/\">SNK</a>, <a href=\"https://www.videogameschronicle.com/news/snk-ceo-steps-down-after-heavily-marketed-fatal-fury-city-of-the-wolves-seemingly-muted-launch/\">VGC</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sun, 05/18/2025 - 14:34</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"466f011b8ed6d3d39c44633ca1aec4172016d91a076adda5ea450f4082cdadc4","category":"Thai"}