{"title":"Cerebras บริษัทผู้พัฒนาชิป AI ยื่นไฟลิ่งเตรียม IPO เข้าตลาดหุ้น Nasdaq","link":"https://www.blognone.com/node/142296","date":1727741969000,"content":"<div><div><div><p>Cerebras Systems บริษัทผู้พัฒนาชิปประมวลผลสำหรับงาน AI ยื่นเอกสารไฟลิ่งเพื่อเตรียมนำบริษัทไอพีโอเข้าตลาดหุ้น โดยจะซื้อขายในตลาดแนสแดคด้วยตัวย่อ CBRS</p>\n<p>Cerebras เป็นผู้พัฒนาชิปประมวลผล ซึ่งมี TSMC เป็นพาร์ตเนอร์หลักในการผลิต มีชิปรุ่นล่าสุด <a href=\"https://www.blognone.com/node/138739\">WSE-3</a> ซึ่งระบุว่ามีจำนวนคอร์และหน่วยความจำมากกว่า H100 ของ NVIDIA นอกจากนี้บริษัทยังให้<a href=\"https://www.blognone.com/node/141672\">บริการคลาวด์</a>สำหรับงานประมวลของตนเองด้วย</p>\n<p>ผลการดำเนินงานในปีที่ผ่านมา Cerebras มีรายได้ 78.7 ล้านดอลลาร์ ขาดทุนสุทธิ 127.2 ล้านดอลลาร์ ครึ่งแรกของปีนี้ รายได้ 136.4 ล้านดอลลาร์ ขาดทุนลดลงเป็น 66.6 ล้านดอลลาร์ บริษัทระบุว่ารายได้รวม 83% มาจากลูกค้ารายสำคัญคือ <a href=\"https://www.blognone.com/node/139240\">G42</a> บริษัทโฮลดิ้งเกี่ยวกับปัญญาประดิษฐ์ของอาบูดาบี ซึ่งมีไมโครซอฟท์เป็นหนึ่งในผู้ลงทุนรายสำคัญ และ G42 เอง ก็ถือหุ้นประมาณ 5% ใน Cerebras ด้วย</p>\n<p>ที่มา: <a href=\"https://www.cnbc.com/2024/09/30/cerebras-files-for-ipo.html\">CNBC</a></p>\n<p><img src=\"https://www.blognone.com/sites/default/files/externals/537e0d7fdbe5803b799aa122a6a38263.jpg\" /></p>\n</div></div></div><div><div>Topics: </div><div><div><a href=\"/topics/cerebras\">Cerebras</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ipo\">IPO</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5c093a0db89fdc372d706c15adf97d51c65015444d364f716ec432331765326","category":"Thai"}