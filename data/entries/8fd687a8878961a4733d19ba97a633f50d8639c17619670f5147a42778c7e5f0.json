{"title":"WhatsApp เพิ่มฟีเจอร์ Channel ให้หน่วยงานส่งข้อความแบบ 1-Way แนวเดียวกับ Instagram Broadcast","link":"https://www.blognone.com/node/134246","date":1686268898000,"content":"<div><div><div><p>WhatsApp ประกาศคุณสมบัติใหม่ <strong>WhatsApp Channel</strong> เพื่อสร้างช่อง สำหรับแจ้งข้อมูลข่าวสารต่าง ๆ แบบ 1-Way ซึ่งส่วนการแจ้งข่าวสารนี้จะแยกจากแชทกับครอบครัว เพื่อน และชุมชนของผู้ใช้งาน</p>\n<p>ผู้ดูแลบัญชีช่อง สามารถส่งทั้งข้อความ รูปภาพ วิดีโอ สติกเกอร์ และโพลล์ ไปยังผู้ติดตามได้ จึงเหมาะกับทั้งสโมสรกีฬา การแจ้งข่าวสารสำคัญจากหน่วยงานในท้องถิ่น และกรณีอื่น ๆ</p>\n<p>WhatsApp บอกว่าเพื่อรักษาความเป็นส่วนตัวตามแนวทางของแพลตฟอร์ม โปรไฟล์ผู้ติดตามทั้งหมด ผู้ดูแลช่องจะไม่เห็นข้อมูลนี้ และข้อมูลการติดตามช่องก็จะไม่แสดงให้เพื่อนในรายชื่อติดต่อเห็นเช่นกัน ข่าวสารที่เผยแพร่ใน Channel จะถูกจัดเก็บเป็นเวลา 30 วันเท่านั้น รวมถึงสามารถตั้งค่าบล็อกการแคปหน้าจอหรือกดส่งต่อได้ด้วย</p>\n<p>ฟีเจอร์ WhatsApp Channel นี้จะเริ่มทดสอบกับพาร์ตเนอร์องค์กรต่าง ๆ ในโคลอมเบียและสิงคโปร์ ก่อจะขยายไปยังประเทศอื่น ๆ เพิ่มเติมในอนาคต</p>\n<p>ช่องทางการสื่อสาร 1-Way ดูเหมือนจะเป็นแนวทางใหม่ที่ Meta ผลักดันมากขึ้น ก่อนหน้านี้ Instagram ก็มี<a href=\"https://www.blognone.com/node/132669\">ฟีเจอร์ Broadcast</a> ที่ศิลปิน-คนมีชื่อเสียง สามารถส่งข้อความทางเดียวหาผู้ติดตามได้</p>\n<p>ที่มา: <a href=\"https://blog.whatsapp.com/introducing-whatsapp-channels-a-private-way-to-follow-what-matters\">WhatsApp</a></p>\n<p><img alt=\"No Description\" src=\"https://www.blognone.com/sites/default/files/externals/b08cfbc6b3cb5f0ff6dae6504b061c77.jpg\" /></p>\n<p>ตัวอย่าง <strong>Instagram Broadcast</strong> ซึ่งไม่ได้เกี่ยวกับข่าวข้างต้น แต่อยากลงเฉย ๆ</p>\n<p><img alt=\"No Description\" src=\"https://www.blognone.com/sites/default/files/externals/da2375b6082437d2cefc73a1a800e2e3.jpg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fd687a8878961a4733d19ba97a633f50d8639c17619670f5147a42778c7e5f0","category":"Thai"}