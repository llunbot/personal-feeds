{"title":"แท็กซี่ไร้คนขับ Waymo ชนกับหุ่นยนต์ส่ง Serve Robotics กลางสี่แยกในลอสแอนเจลิส","link":"https://www.blognone.com/node/143888","date":1735787480000,"content":"<div><div><div><p>เมื่อปลายปีที่ผ่านมา เกิดเหตุการณ์ที่รถแท็กซี่ไร้คนขับของ Waymo ชนกับหุ่นยนต์ส่งของ Serve Robotics ชนกันที่สี่แยกในลอสแอนเจลิส จากวิดีโอที่เผยแพร่ผ่าน Reddit จะเห็นได้ว่าหุ่นยนต์ส่งของขนาดเล็กกำลังพยายามไต่ขึ้นทางเท้า โดยถอยหลังเล็กน้อยเพื่อตั้งหลัก ซึ่งตอนนั้นเองเป็นเวลาที่แท็กซี่ไร้คนขับเลี้ยวมาชนพอดี</p>\n<p>เหตุการณ์นี้ไม่มียานพาหนะคันใดเสียหาย ทั้งคู่ติดกันอยู่ราว ๆ หนึ่งนาทีก่อนจะขับไปตามทางของตัวเองต่อ โฆษกของ Serve Robotics บอกกับ TechCrunch ว่านี่เป็นครั้งแรกที่หุ่นยนต์ส่งของชนกับรถแท็กซี่ไร้คนขับ และยืนยันว่าหุ่นยนต์อยู่ภายใต้การควบคุมของผู้ดูแลระยะไกลในขณะเกิดเหตุ ซึ่งเป็นวิธีการที่บริษัทใช้อยู่แล้วสำหรับควบคุมหุ่นยนต์ข้ามแยก</p>\n<p>ผู้ใช้ Reddit บางคนคอมเมนต์ว่ารถแท็กซี่ตรวจจับไม่เจอว่าหุ่นยนต์ส่งของดังกล่าวเป็นมนุษย์หรือสัตว์จึงทำให้เกิดเหตุชนกันคราวนี้ ทว่าโฆษกของ Waymo ออกมาระบุกับ TechCrunch แล้วว่าระบบ Waymo Driver สังเกตระบุได้อย่างถูกต้องว่าหุ่นยนต์ส่งของเป็นวัตถุไม่มีชีวิตอย่างถูกต้อง</p>\n<p>โฆษกของทั้งสองบริษัทไม่ได้ให้คำตอบอย่างเป็นรูปธรรมว่าความรับผิดชอบจะอยู่ที่ใครหากเกิดเหตุการณ์คล้าย ๆ กันแต่มีความเสียหายมากกว่านี้ในอนาคต อย่างไรก็ตามทั้งคู่ยืนยันว่าจะทำงานร่วมกันเพื่อหลีกเลี่ยงไม่ให้เกิดเหตุการณ์แบบนี้ในอนาคต</p>\n<p>อ้างอิง: <a href=\"https://techcrunch.com/2024/12/31/a-waymo-robotaxi-and-a-serve-delivery-robot-collided-in-los-angeles/\">Techcrunch</a></p>\n<p><img alt=\"alt=&quot;Waymo&quot;\" src=\"https://www.blognone.com/sites/default/files/externals/cb0ef14fdb5bf0548fe44450d0aadbeb.png\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/serve-robotics\">Serve Robotics</a></div><div><a href=\"/topics/self-driving-car\">Self-Driving Car</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9fc13c9a5b9cffc02c472f05ca21c9dab09ba82293e2f160111cf867015b5f7","category":"Thai"}