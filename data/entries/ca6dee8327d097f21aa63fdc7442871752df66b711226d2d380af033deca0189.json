{"title":"Donald Trump โจมตี EU หาวิธีปรับเงิน รีดภาษีจากบริษัทเทคสัญชาติอเมริกัน","link":"https://www.blognone.com/node/144286","date":1737687132000,"content":"<div><div><div><p>ประธานาธิบดี Donald Trump กล่าวปาถกฐาแบบวิดีโอไปยังงานประชุม World Economic Forum ที่เมืองดาวอส สวิตเซอร์แลนด์ มีประเด็นน่าสนใจที่เขาโจมตี EU ว่าพยายามรีดเงินอย่างไม่เป็นธรรมจากบริษัทเทคโนโลยีสัญชาติอเมริกัน เช่น แอปเปิล กูเกิล Meta เป็นจำนวนเงินหลายหมื่นล้านดอลลาร์</p>\n<p>คดีที่ Trump พูดถึงอย่างเจาะจงคือ <a href=\"https://www.blognone.com/node/141945\">แอปเปิลแพ้คดีภาษีในไอร์แลนด์ ต้องจ่ายค่าปรับ 1.3 หมื่นล้านยูโร</a> และพูดถึงกูเกิลโดนปรับอีกหลายพันล้านยูโรด้วย</p>\n<p>Trump ใช้คำว่า EU พยายามหาวิธีเก็บภาษีในรูปแบบต่างๆ (a form of taxation) เช่น จากค่าปรับในคดีความต่างๆ และเขาบอกว่าเป็นสิ่งสำคัญที่สหรัฐอเมริกาจะร้องเรียนไปยัง EU ด้วย</p>\n<p>ที่มา - <a href=\"https://www.bloomberg.com/news/articles/2025-01-23/trump-blasts-eu-regulators-for-targeting-apple-google-meta\">Bloomberg</a>, <a href=\"https://techcrunch.com/2025/01/23/trumps-not-happy-with-how-eu-regulators-have-treated-us-tech-giants/\">TechCrunch</a></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/apple\">Apple</a></div><div><a href=\"/topics/google\">Google</a></div><div><a href=\"/topics/meta\">Meta</a></div><div><a href=\"/topics/tax\">Tax</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca6dee8327d097f21aa63fdc7442871752df66b711226d2d380af033deca0189","category":"Thai"}