{"title":"ผู้เขียนนิยายต้นฉบับเกม Metro ถูกรัสเซียตัดสินคุก 8 ปี ข้อหาค้านสงครามยูเครน","link":"https://www.blognone.com/node/135221","date":1691677477000,"content":"<div><div><div><p>Dmitry Glukhovsky นักเขียนนิยายวิทยาศาสตร์ชาวรัสเซีย เจ้าของผลงานนิยาย Metro 2033 ที่ถูกนำมาดัดแปลงเป็นเกมซีรีส์ Metro ถูกศาลรัสเซียตัดสินโทษจำคุก 8 ปี ด้วยข้อหาออกมาคัดค้านสงครามรัสเซีย-ยูเครน</p>\n<p>ตัวของ Glukhovsky เดินทางออกมาจากรัสเซียอยู่ก่อนแล้ว จึงยังไม่โดนจับตัว และล่าสุดเขาเพิ่ง<a href=\"https://www.instagram.com/p/CvsAIjgMuvI/\">โพสต์บน Instagram</a> ว่ายังไม่ถูกจับ เพราะไม่ใช่ขโมย ส่วนพิกัดล่าสุดของเขาอยู่ที่ประเทศลิทัวเนีย</p>\n<p>ที่ผ่านมา Glukhovsky วิจารณ์แนวทางของรัฐบาลรัสเซียเรื่องสงครามหลายครั้ง รวมถึงสนับสนุนยูเครน และ Alexei Navalny ผู้นำฝ่ายค้านของรัสเซียที่ถูกขังอยู่ในคุกด้วย จึงไม่แปลกใจที่เขากลายเป็นบุคคลที่รัฐบาลรัสเซียต้องการตัว</p>\n<p>เกมซีรีส์ Metro ออกมาแล้ว 3 ภาค (2033, Last Light, Exodus) พัฒนาโดยสตูดิโอ 4A Games ของยูเครน (ปัจจุบันอยู่ในเครือ Embracer Group) ซึ่งได้รับผลกระทบจากสงครามโดยตรง โดย Glukhovsky มีส่วนเกี่ยวข้องกับการเขียนเนื้อเรื่องของเกมด้วย</p>\n<p>ที่มา - <a href=\"https://www.videogameschronicle.com/news/metro-author-handed-8-year-prison-term-for-speaking-out-against-russian-invasion/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/9c301003a53a1e4ad6daf4ed3da6d5ee.jpg\" /></p>\n</div></div></div><div><div>Topics: </div><div><div><a href=\"/topics/metro-games\">Metro Games</a></div><div><a href=\"/topics/russia\">Russia</a></div><div><a href=\"/topics/ukraine\">Ukraine</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a79b9fe38f28315d7fa066518221b128e7b153a0b632352aa5114e6a0a9e56d6","category":"Thai"}