{"title":"Oracle เตรียมเพิ่มฟีเจอร์ Vector Search เข้า Oracle Database 23c","link":"https://www.blognone.com/node/135935","date":1695729337000,"content":"<div><div><div><p>Oracle ประกาศเตรียมเพิ่มฟีเจอร์ vector search เข้าไปยังซอฟต์แวร์ Oracle Database 23c รองรับการใช้งานมากขึ้นเนื่องจากช่วงหลังมีการใช้งานปัญญาประดิษฐ์ในกลุ่มโมเดลภาษาขนาดใหญ่ (large language model - LLM) จำนวนมาก</p>\n<p>บริการปัญญาประดิษฐ์มักมาพร้อมบริการ embedding แปลงข้อความเป็น vector ทำให้สามารถเขียนแอปพลิเคชั่นค้นหาคอนเทนต์ที่ใกล้เคียงกันโดยอาศัยการหากระยะห่างระหว่าง vector ต่างๆ กระบวนการค้นหาข้อมูลที่ใกล้เคียงกันเช่นนี้ทำให้ฐานข้อมูลมีแนวคิดต่างไป เนื่องจากไม่สามารถ index ชุดข้อมูลตรงๆ ได้ ความต้องการคิวรีข้อมูลแบบ vector ทำให้มีฐานข้อมูลเกิดใหม่เพื่อรองรับข้อมูลแบบ vector โดยเฉพาะจำนวนมาก หรือระบบฐานข้อมูลเดิมๆ หลายตัวก็มีส่วนขยายรองรับข้อมูลแบบ vector เช่น pgvector ของ PostgreSQL</p>\n<p>Oracle Database 23c นั้นเข้าสถานะ GA ตั้งแต่ 19 กันยายนที่ผ่านมาแต่ฟีเจอร์ vector เต็มตัวนั้นจะเพิ่มเข้ามาภายหลัง</p>\n<p>ที่มา - <a href=\"https://www.oracle.com/news/announcement/ocw-integrated-vector-database-augments-generative-ai-2023-09-19/\">Oracle</a></p>\n<p><img src=\"https://blogs.oracle.com/content/published/api/v1.1/assets/CONT431C4D353EFA41AD809F8C5A837018AC/Medium?cb=_cache_6bf0&amp;channelToken=af5d837e3d34400dbe9ae6cec73ee9b7&amp;format=jpg\" alt /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/database\">Database</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"909b79578f17a923b0bb1afd072930fa8fcbcea6a50f4e8a69ce8a7f6b688720","category":"Thai"}