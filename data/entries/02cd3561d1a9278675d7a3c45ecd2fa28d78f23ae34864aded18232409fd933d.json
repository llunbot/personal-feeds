{"title":"แบงค์ชาติบีบบัญชีม้า ตรวจพบแล้วล็อกทุกบัญชีแก้บัญชีม้าหมุน เตรียมเพิ่มบริการล็อกบัญชีไม่ได้ถอนออนไลน์","link":"https://www.blognone.com/node/140366","date":1718285135000,"content":"<div><div><div><p>ธนาคารแห่งประเทศไทยออกมาตรการจัดการการหลอกลวงออนไลน์ แบ่งออกเป็นกระบวนการจัดการบัญชีม้าให้เปิดบัญชีใหม่ได้ยากและปิดบัญชีได้เร็วขึ้น ร่วมกับการออกบริการใหม่ให้ผู้ใช้สามารถป้องกันตัวเองได้มากขึ้น</p>\n<p>สำหรับกระบวนการจัดการบัญชีม้านั้น จะมีมาตรการ 3 ระดับสำหรับกลุ่มผู้ต้องสงสัยรูปแบบต่างๆ</p>\n<ol>\n<li><strong>กลุ่มผู้ต้องหาที่ปปง. ประกาศรายชื่อ</strong>: จะอัพเดตรายชื่อบ่อยขึ้นเป็นรายสัปดาห์ ระงับการทำธุรกรรมทุกบัญชีทุกช่องทาง และการเปิดบัญชีใหม่จะทำได้ยากมาก ธนาคารจะตรวจสอบอย่างเข้มข้น</li>\n<li><strong>กลุ่มผู้มีชื่ออยู่ใน Central Fraud Registry (CFR)</strong>: ฐานข้อมูลที่บัญชีถูกใช้อยู่ในเส้นทางเงินหลอกลวง ดูแลฐานข้อมูลโดย ITMX กลุ่มนี้ยังไม่ได้เป็นผู้ต้องหาโดยตรงแต่จะถูกระงับ จากเดิมระงับเฉพาะรายบัญชีกลายเป็นการระงับทุกบัญชีพร้อมกัน และกลุ่มนี้จะไม่สามารถเปิดบัญชีใหม่ในช่องทางออนไลน์ได้ ต้องไปเปิดที่สาขาโดยผ่านการตรวจสอบเท่านั้น</li>\n<li><strong>กลุ่มบัญชีที่ธนาคารตรวจพบเอง</strong>: จะมีการวางมาตรฐานทั้งการตรวจจับและมาตรการหลังตรวจจับครบ ว่าจะล็อกอย่างไรบ้าง</li>\n</ol>\n<p>อีกฝั่งหนึ่งคือการป้องกันตัวเองของผู้ใช้บริการ โดยภายในสิ้นปีนี้ธนาคารจะมีมาตรการเพิ่มเติมให้ลูกค้าเลือกใช้งาน เช่น เปิดให้ตั้งค่าตรวจสอบใบหน้าได้เอง ไม่ต้องโอนเงินเกิน 50,000 บาทเสมอไป, เปิดให้ลูกค้าเลือกใช้บัญชีล็อกให้ทำธุรกรรมออนไลน์ได้จำกัด<a href=\"https://www.blognone.com/node/137036\">แบบเดียวกับสิงคโปร์</a>, ตลอดจน</p>\n<p>ในการแถลงข่าวครั้งนี้ทางธนาคารแห่งประเทศไทยยังเปิดเผยถึงความเสียหายจากการหลอกลวงประเภทต่างๆ โดยบัญชีม้ามีอัตราการเพิ่มขึ้นต่อเนื่อง คดีส่วนมากเป็นการหลอกลวงให้ซื้อสินค้า แต่ความเสียหายที่มากจริงๆ กลับเป็นการหลอกลงทุนที่ความเสียหายสูงถึง 36%  และความเสียหายของแอปดูดเงินคิดเป็น 4% (<a href=\"https://www.blognone.com/node/138266\">สิงคโปร์รายงาน</a>การหลอกลงทุน คิดเป็นมูลค่า 31.4% และแอปดูดเงินคิดเป็น 5.2%)</p>\n<p>ที่มา - <a href=\"https://www.bot.or.th/th/news-and-media/news/news-20240613.html\">ธนาคารแห่งประเทศไทย</a></p>\n<p><img alt=\"No Description\" src=\"https://www.blognone.com/sites/default/files/externals/8dcd7ebb07aa5096ac730f2748cb35d5.png\" /></p>\n<p><img alt=\"No Description\" src=\"https://www.blognone.com/sites/default/files/externals/5ef4b864caf5c5389fecc66fce1e2428.png\" /></p>\n<p><img alt=\"No Description\" src=\"https://www.blognone.com/sites/default/files/externals/f65358775bea368f393b57b19e8d8641.jpg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02cd3561d1a9278675d7a3c45ecd2fa28d78f23ae34864aded18232409fd933d","category":"Thai"}