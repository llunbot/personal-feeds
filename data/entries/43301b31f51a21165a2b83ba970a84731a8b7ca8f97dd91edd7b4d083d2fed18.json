{"title":"Salesforce เปิดตัว Agentforce ชุดเครื่องมือสร้างเอเจนต์ AI สำหรับงานบริการลูกค้า ฝ่ายขาย ฝึกอบรม และอื่น ๆ","link":"https://www.blognone.com/node/141991","date":1726231121000,"content":"<div><div><div><p>Salesforce เปิดตัว <strong>Agentforce</strong> ชุดเครื่องมือสร้างเอเจนต์ปัญญาประดิษฐ์ ที่สามารถทำตัวเป็นพนักงานเสมือน ช่วยเหลือในการทำงานบางประเภทได้ ทั้งงานวิเคราะห์ข้อมูล ตัดสินใจ ตอบคำถามลูกค้า ประเมินหรือให้คำแนะนำฝ่ายขาย ปรับปรุงแคมเปญการตลาด ฯลฯ ซึ่งองค์กรสามารถสร้าง ปรับแต่ง และดีพลอยเอเจนต์ได้ตามลักษณะงานที่ต้องการ</p>\n<p>Salesforce ให้ข้อมูลการสำรวจจากองค์กร พบว่าเวลาของพนักงาน 41% เป็นงานที่มีความซ้ำและสร้างผลกระทบน้อย ซึ่งพนักงานกลุ่มนี้ 65% ก็เชื่อว่า Generative AI สามารถช่วยลดเวลางานที่ทำซ้ำของพวกเขาได้ เพื่อให้โฟกัสกับงานเชิงกลยุทธ์ได้มากขึ้น</p>\n<p>การทำงานของเอเจนต์ Agentforce ใช้ข้อมูลขององค์กรที่อยู่บนแพลตฟอร์มของ Salesforce ร่วมกับปัญญาประดิษฐ์และเวิร์กโฟลว์ที่สร้างไว้ องค์กรสามารถเขียน Prompt ระบุลักษณะเอเจนต์ที่ต้องการพร้อมข้อจำกัดหรือความสามารถได้ รวมทั้งเลือกใช้เทมเพลตเอเจนต์ที่ Agentforce มีให้เลือกเช่น คนให้บริการลูกค้า, ฝ่ายขาย, ผู้ฝึกฝนอบรมฝ่ายขาย และอื่น ๆ ซึ่งเอเจนต์เหล่านี้ถูกกำหนดกรอบไว้แล้วไม่ให้ทำงานหรือโต้ตอบในประเด็นที่มีความเสี่ยง</p>\n<p>ในช่วงแรก Agentforce จะรองรับส่วนงานบริการลูกค้าและฝ่ายขายก่อน โดยเริ่มเปิดให้ใช้งานทั่วไปได้ตั้งแต่ 25 ตุลาคม 2024 ราคาเริ่มต้นที่ 2 ดอลลาร์ต่อ Conversation หากมีจำนวนใช้งานสูงสามารถเจรจาขอส่วนลดได้</p>\n<p>ที่มา: <a href=\"https://www.salesforce.com/news/press-releases/2024/09/12/agentforce-announcement/\">Salesforce</a></p>\n<p><img alt=\"No Description\" src=\"https://www.blognone.com/sites/default/files/externals/748420b819942838f6869198e7985a64.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43301b31f51a21165a2b83ba970a84731a8b7ca8f97dd91edd7b4d083d2fed18","category":"Thai"}