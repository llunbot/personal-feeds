{"title":"[ลือ] Meta มีแผนสร้างโรงไฟฟ้านิวเคลียร์ แต่ถูกเบรก เพราะพื้นที่ก่อสร้างพบผึ้งสายพันธุ์หายาก","link":"https://www.blognone.com/node/142936","date":1730726375000,"content":"<div><div><div><p>Financial Times อ้างแหล่งข่าวใน Meta บอกว่าซีอีโอ Mark Zuckerberg ได้อัปเดตแผนการสร้างโรงไฟฟ้านิวเคลียร์กับพนักงาน เพื่อนำมาใช้กับงานประมวลผลในศูนย์ข้อมูลด้าน AI แห่งใหม่ ซึ่งเป็นความร่วมมือกับผู้ผลิตไฟฟ้ารายหนึ่ง</p>\n<p>อย่างไรก็ตามโครงการก่อสร้างโรงไฟฟ้านิวเคลียร์นี้ได้ถูกสั่งระงับไป จากหน่วยงานด้านสิ่งแวดล้อม ซึ่งเหตุผลหนึ่งก็คือในบริเวณพื้นที่ก่อสร้างโรงไฟฟ้านั้น ถูกค้นพบผึ้งสายพันธุ์หายาก จึงเป็นเหตุสำคัญให้แผนสร้างโรงไฟฟ้านี้ถูกสั่งเบรกไป</p>\n<p>รายงานบอกว่า Zuckerberg ยอมรับว่าหัวเสียกับเรื่องที่เกิดขึ้น เพราะตัวเลือกไฟฟ้าพลังงานนิวเคลียร์นั้นมีน้อย เมื่อเทียบกับจีน</p>\n<p>ความต้องการไฟฟ้าจำนวนมากสำหรับศูนย์ข้อมูล โดยเฉพาะในงานประมวลผล AI ทำให้ช่วงที่ผ่านมาบริษัทเทคโนโลยีรายใหญ่ต่างไปลงทุนในโรงไฟฟ้า โดยเฉพาะไฟฟ้านิวเคลียร์ ไม่ว่าจะเป็น <a href=\"https://www.blognone.com/node/138538\">Amazon</a>, <a href=\"https://www.blognone.com/node/142116\">Microsoft</a> หรือ <a href=\"https://www.blognone.com/node/142554\">Google</a></p>\n<p>ที่มา: <a href=\"https://www.ft.com/content/ed602e09-6c40-4979-aff9-7453ee28406a\">Financial Times</a></p>\n<p><img src=\"https://www.blognone.com/sites/default/files/externals/f9637c3d083c8f5dcb232f3b9a6d8c96.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/nuclear\">Nuclear</a></div><div><a href=\"/topics/energy\">Energy</a></div><div><a href=\"/topics/data-center\">Data Center</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a765bb0c54065a264d3997abf22e64a8cb4dfa684350ba4a9667e7187593ada","category":"Thai"}