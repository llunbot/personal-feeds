{"title":"ข้อมูลน่าสนใจ Threads: จำนวนดาวน์โหลดมากกว่า 150 ล้านแล้ว, ผู้ใช้มากกว่าครึ่งมาจากอินเดีย+บราซิล","link":"https://www.blognone.com/node/134859","date":1689557464000,"content":"<div><div><div><p>Data.ai รายงานข้อมูลเชิงลึกของ Threads แอปโซเชียลแนว Twitter จาก Meta ที่มาแรงในช่วงแรกที่เปิดตัว แม้จะมีรายงานล่าสุดว่า<a href=\"https://www.blognone.com/node/134845\">กระแสความนิยมลดลง</a>ไปมากแล้วก็ตาม</p>\n<p>เริ่มที่ตัวเลขดาวน์โหลด Threads นั้นรายงานตัวเลข<a href=\"https://www.blognone.com/node/134757\">ทางการที่ 100 ล้านครั้ง</a> ใน 5 วันแรกที่เปิดตัว และไม่ได้ให้ข้อมูลเพิ่มเติมอีก โดยข้อมูลจาก Data.ai พบว่าจำนวนดาวน์โหลดยังเพิ่มสูง โดยมีมากกว่า 150 ล้านครั้ง ในระยะเวลา 6 วัน ตัวเลขนี้สูงและเร็วมากแค่ไหน เทียบสถิติก่อนหน้านี้เร็วที่สุด Pokémon GO ใช้เวลา 33 วัน จึงมีจำนวนดาวน์โหลดที่ 150 ล้านครั้ง</p>\n<p>ส่วนจำนวนผู้ใช้งานในแอปเป็นประจำ แม้ตอนนี้ตัวเลขยังเป็นช่วงต้นซึ่งอาจวัดหรือเทียบได้ยาก แต่ Threads ก็มีผู้ใช้งานประจำคิดเป็น 1 ใน 5 ของตัวเลขจาก Twitter แล้ว</p>\n<p>ข้อมูลสุดท้ายที่น่าสนใจคือฐานผู้ใช้งาน Threads แยกตามภูมิภาคทั่วโลก (ซึ่งตอนนี้ยุโรปส่วนใหญ่ยังใช้ไม่ได้) พบว่าอินเดียมีส่วนแบ่งมากที่สุด คิดเป็น 33% ของผู้ใช้งานทั้งหมด รองลงมาคือบราซิล 22% ส่วนสหรัฐอเมริกาอยู่อันดับ 3 ที่ 16% ตามด้วยเม็กซิโก และญี่ปุ่น</p>\n<p>ที่มา: <a href=\"https://www.data.ai/en/insights/market-data/threads-crosses-150m-downloads/\">Data.ai</a></p>\n<p><img alt=\"No Description\" src=\"https://www.blognone.com/sites/default/files/externals/35167f98f5950553fd7884058c1abd83.png\" /></p>\n<p><img alt=\"No Description\" src=\"https://www.blognone.com/sites/default/files/externals/8ce0a8e134931ca231e1df95caf917d4.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/data-ai\">Data.ai</a></div><div><a href=\"/topics/market-research\">Market Research</a></div><div><a href=\"/topics/mobile-app\">Mobile App</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"854a8774fa98fe801c4140b457a41fcad73a3ed34d61fd1a85774793c0fe311d","category":"Thai"}