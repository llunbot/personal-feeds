{"title":"Fastly เปิด Certification Authority ของตัวเอง ออกใบรับรองอายุไม่เกิน 30 วัน","link":"https://www.blognone.com/node/133655","date":1683007397000,"content":"<div><div><div><p>Fastly ประกาศเปิดระบบออกใบรับรองเว็บ  Certification Authority (CA) ของตัวเองในชื่อ Certainly  โดยใช้ซอฟต์แวร์ Boulder ที่พัฒนาโดย Let's Encrypt อีกที และใช้กระบวนการขอใบรับรองผ่านโปรโตคอล ACME เหมือนกัน</p>\n<p>ความพิเศษของ Certainly คือมันจะไม่ออกใบรับรองอายุเกิน 30 วัน นับว่าสั้นกว่า Let's Encrypt ที่ออกใบรับรองอายุไม่เกิน 90 วันมาก ข้อดีคือหากมีความผิดพลาดจนกุญแจลับของใบรับรองหลุดออกไปก็จะมีโอกาสถูกคนร้ายนำไปใช้งานน้อยลง</p>\n<p>ตอนนี้ Mozilla รับ Certainly เข้าฐานข้อมูลแล้ว ส่วน Apple และ Google ก็รับคำขอส่งใบรับรอง root CA ไปแล้ว ระหว่างนี้ช่วงแรกใบรับรองจะ cross-sign กับ GoDaddy CA ทำให้ใช้งานได้ทันที ตอนนี้เปิดให้ลูกค้า Fastly ใช้งานเท่านั้น</p>\n<p>ที่มา - <a href=\"https://www.fastly.com/blog/announcing-certainly-fastlys-own-tls-certification-authority\">Fastly</a></p>\n<p><img alt=\"No Description\" src=\"https://www.blognone.com/sites/default/files/externals/8adc0e304f31512f35bca7964b25f39a.jpg\" /></p>\n</div></div></div><div><div>Topics: </div><div><div><a href=\"/topics/fastly\">Fastly</a></div><div><a href=\"/topics/digital-certificate\">Digital Certificate</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca2422a218785ad7776ba738844875a014b65a10d7a6e68935b759d00420adae","category":"Thai"}