{"title":"ไมโครซอฟท์สร้างเกมเลียนแบบ Quake II ด้วย Muse AI เปิดให้ทุกคนลองเล่นได้","link":"https://www.blognone.com/node/145706","date":1743942280000,"content":"<div><div><div><p>เมื่อเดือนกุมภาพันธ์ 2025 <a href=\"https://www.blognone.com/node/144799\">Microsoft Research เผยแพร่งานวิจัย Muse โมเดลสร้าง \"เกม\"</a> ที่แสดงภาพในเกมตามการควบคุมของผู้เล่นแบบเรียลไทม์</p>\n<p>ล่าสุดไมโครซอฟท์นำโมเดลตัวนี้มาลองให้เล่นกัน<a href=\"https://copilot.microsoft.com/wham\">ผ่านหน้าเว็บ Copilot Gaming Experience</a> โดยเป็นการนำโมเดลมาโคลนเกม Quake II (ซึ่งปัจจุบันเป็นทรัพย์สินของไมโครซอฟท์เองผ่าน Bethesda ดังนั้นไม่ต้องดราม่ากันเรื่องละเมิดลิขสิทธิ์)</p>\n<p>เกมที่เรามีโอกาสลองเล่นนั้นหน้าตาเหมือน Quake II ใช้ปุ่ม WASD บนคีย์บอร์ดควบคุม กระโดดได้ ยิงได้ หมุนมุมกล้องได้ แต่ฉากในเกมนั้นเป็นฉากใหม่ที่ไม่เคยมีใน Quake II มาก่อน (เพราะเป็นฉากที่โมเดลสร้างขึ้นเองจากการดู Quake II โดยไม่มีเอนจินเกมด้วยซ้ำ)</p>\n<p>ภาพที่ Muse สร้างได้มีความละเอียดจำกัด 640x360 และเปิดให้เราลองเล่นเป็นเวลาสั้นๆ เท่านั้น (ในงานวิจัยที่ตีพิมพ์ บอกว่าถ้าเล่นไปนานๆ โมเดลจะเริ่มเละ ยังมีปัญหาเรื่องการควบคุมคุณภาพเมื่อเวลาผ่านไปนานๆ)</p>\n<p>ที่มา - <a href=\"https://www.theverge.com/news/644117/microsoft-quake-ii-ai-generated-tech-demo-muse-ai-model-copilot\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/f30d72b095e7b0e23f60c88f4b26ebd8.jpeg\" /></p>\n</div></div></div><div><div>Topics: </div><div><div><a href=\"/topics/quake\">Quake</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f51ffc184c8227c366124b3e98ca045bb1158d41ed120ceede96d95ee5c9947","category":"Thai"}