{"title":"Square Enix เผยข้อมูลเพิ่มเติม Final Fantasy XVI ใน State of Play เมษายน 2022","link":"https://www.blognone.com/node/133422","date":1681437544000,"content":"<div><div><div><p>Playstation State of Play เมื่อช่วงตีสี่ที่ผ่านมาตามเวลาในไทย ใช้เวลาเกือบครึ่งชั่วโมงกับ Final Fantasy XVI เพียงเกมเดียว โดย Naoki Yoshida โปรดิวเซอร์ ได้กล่าวต้อนรับพร้อมบรรยายภาษาญี่ปุ่นด้วยตนเอง</p>\n<p>นอกจากการโชว์ระบบพัฒนาตัวละครโดยใช้อบิลิตี้ ยังมีการเปิดตัว \"Hideaway\" รังของ Clive Rosfield ตัวเอก ที่สามารถซื้อ/ตีบวกอาวุธชุดป้องกัน, ฝึกซ้อมผ่าน Arete Stone เก็บคะแนนแข่งกับผู้อื่นในโลกออนไลน์, พูดคุยกับนักประวัติศาสตร์ Harpocrates เพื่อประมวลความรู้บันทึกในจดหมายเหตุ รวมถึงสามารถดูความสัมพันธ์ของบุคคลและอาณาจักรต่าง ๆ จากนักวิชาการด้านทหาร Vivian และรับงานปราบมอนสเตอร์ที่ปิดประกาศในรังดังกล่าวได้อีกด้วย</p>\n<p>ส่วนไฮไลท์สำคัญของการนำเสนอครั้งนี้คือฉากต่อสู้ ผู้เล่นสามารถเลือกได้ตั้งแต่ต้นเกมว่าจะเน้นเนื้อเรื่อง (Story Mode) หรือเน้นการต่อสู้ (Action Mode) หากเน้นเนื้อเรื่อง จะมีการสวมใส่เครื่องประดับที่ช่วยเสริมความแข็งแกร่งตั้งแต่แรก จึงสามารถต่อสู้ได้ง่ายขึ้นเพื่อโฟกัสกับเนื้อเรื่องได้เต็มที่ การต่อสู้มีทั้งกับมอนสเตอร์, ศัตรูระดับสูง, Dominant ทั้งแบบปกติและแบบเพาเวอร์อัพ รวมถึง Eikon สองตนปะทะกัน ซึ่งในแบบหลังสุดสามารถโจมตีสร้างความเสียหายได้ถึงหลักล้านเลยทีเดียว</p>\n<p>พร้อมกันนี้ Square Enix ยังได้เปิดเผยว่า Kenshi Yonezu เจ้าของเพลงชื่อดัง Lemon เป็นผู้ประพันธ์และขับร้อง \"Tsuki Wo Miteita – Moongazing\" เพลงธีมของเกมนี้ด้วย <a href=\"https://en.wikipedia.org/wiki/Kenshi_Yonezu\">ข้อมูลจากวิกิพีเดีย</a>ระบุว่าเขามีอาการออทิซึม อีกทั้ง<a href=\"https://twitter.com/RinoTheBouncer/status/1638949883418689536\">เกมนี้ยังมีตัวละครที่เป็น LGBTQ+ อีกด้วย</a> ตำนานคริสตัลบทใหม่นี้คงไม่ใช่แบบที่เราคุ้นเคยในอดีตอีกต่อไป</p>\n<p>Final Fantasy XVI <a href=\"https://www.blognone.com/node/133262\">พร้อมวางจำหน่าย</a> 22 มิถุนายน 2023</p>\n<p>ที่มา: <a href=\"https://press.na.square-enix.com/FINAL-FANTASY-XVI-STATE-OF-PLAY-REVEALS-EPIC-NEW-GAMEPLAY-AND-RPG-ELEM\">Square Enix Press Release</a>, <a href=\"https://www.gematsu.com/2023/04/final-fantasy-xvi-state-of-play-presentation-details-and-screenshots\">Gematsu</a></p>\n<p><img alt=\"No Description\" src=\"https://i.imgur.com/CPnjMod.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"phenocalypse","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e38c2aad53f64a50768c0832e652163cc7b914db9a0d7fecd587f820437552a1","category":"Thai"}