{"title":"Intel ไตรมาส 3/2021 รายได้รวมโต 5% จากดีมานด์ของลูกค้าองค์กร","link":"https://www.blognone.com/node/125408","date":1634862867000,"content":"<div><div><div><p>อินเทลรายงานผลประกอบการของไตรมาสที่ 3 ปี 2021 รายได้รวมตามบัญชีแบบ GAAP 19,192 ล้านดอลลาร์ เพิ่มขึ้น 5% เมื่อเทียบกับ<a href=\"https://www.blognone.com/node/119186\">ไตรมาสเดียวกันในปีก่อน</a> และมีกำไรสุทธิ 6,823 ล้านดอลลาร์</p>\n<p>ในไตรมาสที่ผ่านมารายได้จากส่วนธุรกิจ Internet of Things ทำสถิติใหม่สูงสุด 1,042 ล้านดอลลาร์ ส่วนกลุ่ม Data Center และ Mobileye ก็ทำสถิติสูงสุดสำหรับไตรมาสที่ 3 ของปี</p>\n<p>กลุ่ม Client Computing ยังเป็นรายได้ส่วนใหญ่ของอินเทล 9,664 ล้านดอลลาร์ ลดลง 2% สาเหตุหลักจากยอดขายลดลงส่วนโน้ตบุ๊ค แต่ได้เดสก์ทอปที่รายได้เพิ่มขึ้นเยอะมาชดเชย กลุ่ม Data Center รายได้เพิ่มขึ้น 10% เป็น 6,496 ล้านดอลลาร์ จากความต้องการของลูกค้าองค์กรที่แข็งแกร่ง แม้จะเจอปัญหาซัพพลายเชน</p>\n<p>ซีอีโออินเทล Pat Gelsinger กล่าวว่าไตรมาส 3 ยังคงมีแนวโน้มที่ดีสำหรับความต้องการสินค้าเซมิคอนดักเตอร์ ตอนนี้โฟกัสของอินเทลคือยุทธศาสตร์ <a href=\"https://www.blognone.com/node/121850\">IDM 2.0</a> ที่รับผลิตชิปให้ลูกค้าภายนอก ซึ่งยังคงดำเนินไปตามแผนและเห็นโอกาสอีกมาก</p>\n<p>อินเทลยังแจ้งว่าซีเอฟโอ George Davis เตรียมเกษียณในเดือนพฤษภาคมปีหน้า</p>\n<p>ที่มา: <a href=\"https://www.intc.com/news-events/press-releases/detail/1505/intel-reports-third-quarter-2021-financial-results\">อินเทล</a></p>\n<p><img src=\"https://www.blognone.com/sites/default/files/externals/b09b9d11767abd8e0859ac48d00c2bb2.jpg\" /></p>\n<p><img src=\"https://www.blognone.com/sites/default/files/externals/38c70dcd29f7e2afc1b88ad7a23cf582.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8301b48378027d0950afaf4baedfa350bba87177b791d209866676b067719edf","category":"Thai"}