{"title":"BlueWillow แพลตฟอร์มสร้างรูปภาพด้วย AI ขายกิจการให้ LimeWire อดีตแอปแชร์เพลงแบบ P2P","link":"https://www.blognone.com/node/135848","date":1695258363000,"content":"<div><div><div><p>LimeWire อดีตแอปแชร์เพลง P2P ยอดนิยมเมื่อประมาณ 20 ปีที่แล้ว (ถ้าใครทัน) ซึ่งปัจจุบันมีเจ้าของกิจการใหม่และปรับแนวธุรกิจมาด้านการสร้างคอนเทนต์ ประกาศซื้อกิจการ BlueWillow แพลตฟอร์มสร้างรูปภาพด้วย AI แบบ Midjourney หรือ Stable Diffusion โดยดีลดังกล่าวไม่มีการเปิดเผยมูลค่า</p>\n<p>BlueWillow เป็นหนึ่งในเครื่องมือสำหรับสร้างรูปภาพด้วย AI ยอดนิยม โดยชุมชน Discord ของ BlueWillow ที่ใช้สำหรับการเข้าถึงเครื่องมือ ระบุว่าเป็นชุมชน Discord ใหญ่ที่สุดอันดับ 2 รองจาก Midjourney มีสมาชิกมากกว่า 2.2 ล้านคน และมีรูปภาพที่ถูกสร้างขึ้นแล้วมากกว่า 500 ล้านรูปในปี 2023</p>\n<p>LimeWire บอกว่าจะยังคงชุมชนของ BlueWillow ใน Discord ต่อไป แต่จะนำความสามารถต่าง ๆ มาใส่ใน LimeWire ด้วย ซึ่งโมเดลมีทั้งแบบจ่ายเงิน และใช้งานฟรีมีโฆษณา</p>\n<p>ที่มา: <a href=\"https://blog.limewire.com/limewire-acquires-bluewillow/\">LimeWire</a></p>\n<p><img alt=\"No Description\" src=\"https://www.blognone.com/sites/default/files/externals/40fc406a6f1f08ced90f700e99fe9144.png\" /></p>\n</div></div></div><div><div>Topics: </div><div><div><a href=\"/topics/bluewillow\">BlueWillow</a></div><div><a href=\"/topics/artificial-intelligence-0\">Artificial Intelligence.</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87042fbabb931a65ed6104fda0cfe47960bc0b4c0d17a1c2f33eda43442e6bac","category":"Thai"}