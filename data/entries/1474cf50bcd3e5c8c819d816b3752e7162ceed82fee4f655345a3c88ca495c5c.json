{"title":"Google ออกโฆษณา Super Bowl - 50 เรื่องราวการใช้ Gemini AI ในธุรกิจ แต่ก็ถูกจับว่าข้อมูลผิด","link":"https://www.blognone.com/node/144463","date":1738487571000,"content":"<div><div><div><p>กูเกิลออกโฆษณาในช่วงการแข่งขัน Super Bowl โดยเผยแพร่ก่อนทางออนไลน์ เป็นหนังโฆษณา 50 เรื่องราว ของธุรกิจขนาดเล็กใน 50 รัฐทั่วสหรัฐอเมริกา กับการนำ Gemini AI มาช่วยเพิ่มความสะดวกในการทำงาน</p>\n<p>หนังโฆษณาทั้ง <a href=\"https://workspace.google.com/ai/customers/\">50 เรื่องราวสามารถรับชมได้ที่นี่</a> ตัวอย่างเรื่องราวเช่น <a href=\"https://www.youtube.com/watch?v=-folsJnQMFI\">ร้าน Nuts.com ในนิวเจอร์ซี</a> ที่ใช้ฟังก์ชันแปลภาษาเรียลไทม์ช่วยในการเจรจาธุรกิจต่างประเทศ, <a href=\"https://www.youtube.com/watch?v=UJeewUAWIQY\">องค์กร Wild Hearts Idaho ในไอดาโฮ</a> ที่นำ AI มาช่วยเขียนแคปชันโพสต์ลงโซเชียล, <a href=\"https://www.youtube.com/watch?v=mHxr7UAgC4c\">ร้าน Fitz's Bottling ในมิสซูรี</a>ใช้ Gemini บน Sheets สรุปข้อมูลสินค้าในสต็อกอย่างรวดเร็ว</p>\n<p>อย่างไรก็ตามมีโฆษณาหนึ่งที่ถูกจับผิดว่าข้อมูลอาจไม่ถูกต้อง เป็นเรื่องของ<a href=\"https://www.youtube.com/watch?v=I18TD4GON8g\">ร้าน Wisconsin Cheese Mart ในวิสคอนซิน</a>ที่ใช้ Gemini ช่วยเขียนคำอธิบายสินค้าให้น่าสนใจ แม้โฆษณาจะไม่ได้เจาะรายละเอียด แต่ภาพก็แสดงข้อความว่าชีสเกาด้า (Gouda Cheese)​​ มีส่วนแบ่ง 50-60% ของการบริโภคชีสทั่วโลก ซึ่งข้อมูลนี้น่าจะไม่ถูกต้อง และในโฆษณาก็ไม่ได้ระบุแหล่งที่มาข้อมูลด้วย</p>\n<p>คาดว่า Gemini นำข้อมูลนี้มาจาก<a href=\"https://www.cheese.com/gouda/\">เว็บไซต์ Cheese.com</a> ซึ่งระบุตัวเลข 50-60% นี้ไว้ชัดเจน แต่ประเด็นนี้มีคนเคยแย้งใน <a href=\"https://www.reddit.com/r/todayilearned/comments/2h2euc/til_gouda_accounts_for_over_half_of_the_worlds/\">Reddit</a> นานแล้ว</p>\n<p>Jerry Dischler ผู้บริหาร Google Cloud ชี้แจงว่า Gemini ไม่ได้เขียนข้อมูลขึ้นเอง แต่อ้างอิงข้อมูลจากเว็บไซต์ และกรณีนี้หลายเว็บไซต์ก็ระบุตัวเลข 50-60% ไปด้วย</p>\n<p>ที่มา: <a href=\"https://www.theverge.com/news/604679/google-ai-super-bowl-ad-gouda-cheese\">The Verge</a></p>\n<p>อันนี้เป็นคำตอบจากแชทบอตมาแรงช่วงสัปดาห์ที่ผ่านมาจากจีน</p>\n<p><img alt=\"No Description\" src=\"https://www.blognone.com/sites/default/files/externals/e6ca3a8830389b53d4c7ee7b90684798.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/advertising\">Advertising</a></div><div><a href=\"/topics/super-bowl\">Super Bowl</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1474cf50bcd3e5c8c819d816b3752e7162ceed82fee4f655345a3c88ca495c5c","category":"Thai"}