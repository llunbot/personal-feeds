{"title":"Apple Music ยกเลิกแพ็คเกจราคาถูก Voice Plan ที่ต้องสั่งการผ่าน Siri เท่านั้น","link":"https://www.blognone.com/node/136532","date":1698887829000,"content":"<div><div><div><p>แอปเปิลประกาศหยุดให้บริการแพ็คเกจ Voice Plan ของ Apple Music มีผลตั้งแต่เดือนพฤศจิกายนเป็นต้นไป โดยไม่ได้ให้เหตุผลของการยกเลิกแพ็คเกจนี้ ลูกค้าปัจจุบันจะสามารถใช้งานได้ต่อไปจดครบรอบบิล แต่จากนั้นต้องเปลี่ยนไปสมัครแพ็คเกจอื่นที่มีราคาสูงขึ้น</p>\n<p>อย่างไรก็ตามข่าวนี้คงไม่กระทบผู้ใช้งานในไทยเพราะ Apple Music Voice Plan มีให้บริการเพียง 17 ประเทศ ซึ่งไม่มีประเทศไทย</p>\n<p>Apple Music Voice Plan <a href=\"https://www.blognone.com/node/125335\">เปิดตัวในปี 2021</a> โดยเป็นตัวเลือกแพ็คเกจราคาถูกที่สุด ราคา 4.99 ดอลลาร์ต่อเดือน สำหรับลูกค้าในอเมริกา แต่มาพร้อมข้อจำกัดนั่นคือใช้สำหรับการฟังเท่านั้น ไม่สามารถสร้างเพลย์ลิสต์ได้เอง ไม่รองรับระบบเสียง Dolby Atmos หรือ Lossless ไม่สามารถเปิดแอปเพื่อเลือกเพลงได้ ทุกอย่างต้องสั่งการผ่าน Siri เท่านั้น</p>\n<p>ที่มา: <a href=\"https://9to5mac.com/2023/11/01/apple-music-discontinues-voice-plan-siri/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/bc2c887b80b3d943cfd3e10d7e717801.jpg\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"213ce9e19e8ef741801591ee333a6db42ac363628da95c916d4ebb4746d2b1cc","category":"Thai"}