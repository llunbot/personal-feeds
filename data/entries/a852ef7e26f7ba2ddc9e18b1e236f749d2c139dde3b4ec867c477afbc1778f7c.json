{"title":"[ลือ] iPad จะมีแอปเครื่องคิดเลขเป็นพื้นฐานแล้ว ใน iPadOS 18","link":"https://www.blognone.com/node/139437","date":1714175221000,"content":"<div><div><div><p>ข้อมูลนี้ MacRumors อ้างแหล่งข่าวที่เกี่ยวข้องว่า iPadOS 18 ระบบปฏิบัติการของ iPad ที่จะเปิดตัวในงาน <a href=\"https://www.blognone.com/node/138916\">WWDC เดือนมิถุนายน</a> จะมาพร้อมกับแอปพื้นฐานเครื่องคิดเลข หรือ Calculator เป็นครั้งแรกด้วย</p>\n<p>ข้อมูลนี้ถูกเพิ่มความน่าเชื่อถือด้วยรายงานอีกแหล่ง ที่ระบุว่า macOS 15 เวอร์ชันใหม่ที่จะออกมา มีการปรับปรุงแอปเครื่องคิดเลขใหม่ โดยสามารถปรับขนาดหน้าต่างได้ และทำงานร่วมกับ Notes ได้ ซึ่งตัวแอปอาจทำงานบนพื้นฐานของแอป iPad นี้</p>\n<p>เครื่องคิดเลขกับ iPad เป็นประเด็นอันยาวนานของคนใช้ iPad ทำให้ต้องใช้แอป 3rd Party หากต้องการเครื่องคำนวณบน iPad ย้อนไปในปี 2020 Craig Federighi หัวหน้าฝ่ายวิศวกรรมซอฟต์แวร์เคยพูดถึงเครื่องคิดเลขบน iPad ว่าแอปเปิลไม่มีแผนออกแอปเครื่องคิดเลขใน iPad แต่สักวันก็คงมาถึง</p>\n<p>ที่มา: <a href=\"https://www.macrumors.com/2024/04/23/calculator-app-for-ipad-rumor/\">MacRumors</a></p>\n<p><img src=\"https://www.blognone.com/sites/default/files/externals/72f1fdfe70600e65656bbeb5935590ce.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ipad\">iPad</a></div><div><a href=\"/topics/ipados-18\">iPadOS 18</a></div><div><a href=\"/topics/calculator\">Calculator</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a852ef7e26f7ba2ddc9e18b1e236f749d2c139dde3b4ec867c477afbc1778f7c","category":"Thai"}