{"title":"Tesla รายงานตัวเลขการผลิตและส่งมอบ ไตรมาส 1/2024 ลดลงเมื่อเทียบจากปีก่อน","link":"https://www.blognone.com/node/139030","date":1712095795000,"content":"<div><div><div><p>Tesla รายงานตัวเลขการผลิตและส่งมอบรถ ของไตรมาสที่ 1 ปี 2024 ผลิตรถยนต์ได้ 433,371 คัน แบ่งเป็น Model 3/Y 412,376 คัน และรุ่นอื่น 20,995 คัน จัดส่งมอบรถได้ 386,810 คัน แบ่งเป็น Model 3/Y 369,783 คัน และรุ่นอื่น 17,027 คัน</p>\n<p>ตัวเลขทั้งจำนวนผลิตและส่งมอบรถของ Tesla ในไตรมาส ลดลงเมื่อเทียบกับ<a href=\"https://www.blognone.com/node/133272\">ไตรมาสที่ 1 ปี 2023</a> และเป็นจำนวนที่ลดลงครั้งแรกนับตั้งแต่ปี 2020 ซึ่งตอนนั้นบริษัทได้รับผลกระทบจากการระบาดของโควิด</p>\n<p>Tesla ชี้แจงว่าตัวเลขที่ลดลงส่วนหนึ่งเป็นผลจากการเพิ่มกำลังการผลิตช่วงต้นของ Model 3 รุ่นใหม่ ในโรงงานที่ Fremont และการปิดโรงงานเนื่องจากปัญหาการขนส่งในทะเลแดง รวมถึงปัญหาเหตุการณ์วางเพลิงที่โรงงานใน Berlin</p>\n<p>ที่มา: <a href=\"https://ir.tesla.com/tesla-vehicle-production-deliveries-and-date-financial-results-webcast-first-quarter-2024\">Tesla</a> และ <a href=\"https://www.cnbc.com/2024/04/02/tesla-tsla-q1-2024-vehicle-delivery-and-production-numbers.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/3269594b76c297d9ab5eb7edde562a86.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c3b8565f0342eb4ee233f46125db00c200ed4f77c8aa4d1ddeaad9a4d8592e0","category":"Thai"}