{"title":"Ubuntu 25.10 ประกาศเปลี่ยนจาก sudo มาใช้ sudo-rs ที่เขียนด้วย Rust","link":"https://www.blognone.com/node/146294","date":1746579313000,"content":"<div><div><div><p>Ubuntu ประกาศเป็นดิสโทรลินุกซ์รายใหญ่ค่ายแรก ที่จะเปลี่ยนจาก sudo มาใช้ <a href=\"https://www.blognone.com/node/133650\">sudo-rs ที่เขียนด้วยภาษา Rust เพื่อป้องกันช่องโหว่หน่วยความจำ</a></p>\n<p>โครงการ sudo-rs ได้รับเงินสนับสนุนจาก Internet Security Research Group (ISRG) กลุ่มวิจัยด้านความปลอดภัยอินเทอร์เน็ต ที่พยายามเขียนซอฟต์แวร์โอเพนซอร์สสำคัญๆ ใหม่ด้วย Rust โดยนอกจาก sudo แล้วยังมีตัวอื่น เช่น su, zlib และ Rustls ด้วย</p>\n<p>ทีมพัฒนา Ubuntu บอกว่า sudo-rs ถูกพัฒนาขึ้นเพื่อเป็นตัวทดแทน sudo แบบ drop-in คือเปลี่ยนมาใช้ได้ทันที ผู้ใช้ไม่รู้สึกถึงความแตกต่าง แต่บางฟีเจอร์ของ sudo ตัวเก่าที่ไม่ค่อยมีคนใช้มากนัก หรือเป็นฟีเจอร์ที่ล้าสมัยไปแล้วอาจจะไม่ถูกนำมาใช้กับ sudo-rs</p>\n<p>Ubuntu ยังจะเข้าไปสปอนเซอร์ฟีเจอร์บางตัวของ sudo-rs เช่น การจัดการโปรไฟล์ AppArmor และการทำงานร่วมกับเคอร์เนลรุ่นเก่ากว่า 5.9</p>\n<p>การเปลี่ยนมาใช้ sudo-rs จะเริ่มใน Ubuntu 25.10 เพื่อเตรียมความพร้อมก่อน Ubuntu 26.10 LTS ซึ่งจะถูกใช้งานกันในวงกว้าง ส่วน sudo ตัวเก่าจะยังเก็บไว้ให้ใช้งานต่ออีกสักระยะหนึ่งด้วย</p>\n<p>นอกจาก sudo-rs แล้ว Ubuntu ยังจะเริ่มเปลี่ยน coreutils มาใช้ <a href=\"https://github.com/uutils/coreutils\">uutils coreutils</a> <a href=\"https://www.blognone.com/node/138888\">ที่เขียนใหม่ด้วย Rust</a> เช่นกัน รวมถึงเริ่มศึกษาการใช้ SequoiaPGP แทน GnuPG ด้วย</p>\n<p>ที่มา - <a href=\"https://discourse.ubuntu.com/t/adopting-sudo-rs-by-default-in-ubuntu-25-10/60583\">Ubuntu</a></p>\n<p><img alt=\"No Description\" src=\"https://www.blognone.com/sites/default/files/externals/2a44df7498efc8f85e385495a1617b66.jpg\" /></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/rust\">Rust</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3878b24a4d907f45e50a3ea2c5f8c5a7255e2948699aa41a5240e388ad82537","category":"Thai"}