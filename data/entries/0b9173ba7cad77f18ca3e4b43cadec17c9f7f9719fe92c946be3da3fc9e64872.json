{"title":"TIME ให้ Elon Musk เป็นบุคคลแห่งปี 2021","link":"https://www.blognone.com/node/126295","date":1639440162000,"content":"<div><div><div><p>นิตยสาร TIME ประกาศผลการคัดเลือก<strong>บุคคลแห่งปี</strong> หรือ Person of the Year ประจำปี 2021 โดยปีนี้เลือก Elon Musk ซีอีโอ Tesla และ SpaceX</p>\n<p>Edward Felsenthal บรรณาธิการของ TIME ให้เหตุผลว่า Musk ถือเป็นผู้มีอิทธิพลทางความคิดสูงในปีที่ผ่านมา ทั้งในโลกและอาจจะนอกโลกด้วย นอกจากเขาจะเป็นบุคคลที่<a href=\"https://brandinside.asia/elon-musk-become-the-richest/\">รวยที่สุดในโลก</a>แล้ว ยังอาจเป็นตัวอย่างที่สะท้อนภาพการเปลี่ยนแปลงของสังคมครั้งใหญ่ด้วย</p>\n<p>ในปีที่ผ่านมา Tesla มีราคาหุ้นปรับตัวเพิ่มสูงมาก จนทำให้เขากลายเป็นมหาเศรษฐีอันดับ 1 ตามมูลค่าหุ้น ขณะที่ SpaceX ก็<a href=\"https://www.blognone.com/node/124826\">ประสบความสำเร็จ</a>ในการพาคนทั่วไป ที่ไม่ใช่นักบินอวกาศเดินทางโคจรรอบโลกเป็นครั้งแรก</p>\n<p>ก่อนหน้านี้บุคคลในวงการเทคโนโลยีที่ถูกเลือกเป็นบุคคลแห่งปีคือ Jeff Bezos ปี 1999 และ <a href=\"https://www.blognone.com/news/20548/time-%E0%B8%A2%E0%B8%81-mark-zuckerberg-%E0%B9%80%E0%B8%9B%E0%B9%87%E0%B8%99%E0%B8%9A%E0%B8%B8%E0%B8%84%E0%B8%84%E0%B8%A5%E0%B9%81%E0%B8%AB%E0%B9%88%E0%B8%87%E0%B8%9B%E0%B8%B5\">Mark Zuckerberg ปี 2010</a></p>\n<p>TIME ยังประกาศบุคคลที่ถูกเลือกในด้านอื่นด้วย โดย ฮีโร่แห่งปี คือ Katalin Kariko, Barney Graham, Kizzmekia Corbett และ Drew Weissman นักวิทยาศาสตร์ผู้วิจัยพัฒนา mRNA ศิลปินแห่งปี Olivia Rodrigo และนักกีฬาแห่งปี Simone Biles</p>\n<p>ที่มา: <a href=\"https://time.com/person-of-the-year-2021-elon-musk-choice/\">TIME</a> ผ่าน <a href=\"https://edition.cnn.com/2021/12/13/media/slug-time-person-year-elon-musk/index.html\">CNN</a></p>\n<p><img src=\"https://www.blognone.com/sites/default/files/externals/c90fdf5045a1f4f20e1d512e4c4062b6.jpg\" /></p>\n<blockquote><p>Elon Musk (<a href=\"https://twitter.com/elonmusk?ref_src=twsrc%5Etfw\">@elonmusk</a>) is TIME's 2021 Person of the Year <a href=\"https://twitter.com/hashtag/TIMEPOY?src=hash&amp;ref_src=twsrc%5Etfw\">#TIMEPOY</a> <a href=\"https://t.co/8Y5BhIldNs\">https://t.co/8Y5BhIldNs</a> <a href=\"https://t.co/B6h6rndjIh\">pic.twitter.com/B6h6rndjIh</a></p>\n<p>— TIME (@TIME) <a href=\"https://twitter.com/TIME/status/1470372755384291331?ref_src=twsrc%5Etfw\">December 13, 2021</a></p></blockquote>\n</div></div></div><div><div>Topics: </div><div><div><a href=\"/topics/time\">Time</a></div><div><a href=\"/topics/elon-musk\">Elon Musk</a></div><div><a href=\"/topics/tesla-motors\">Tesla Motors</a></div><div><a href=\"/topics/spacex\">SpaceX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b9173ba7cad77f18ca3e4b43cadec17c9f7f9719fe92c946be3da3fc9e64872","category":"Thai"}