{"title":"Phil Spencer บอก Minecraft ไม่มีเวอร์ชัน PS5 เพราะโซนี่ไม่ยอมส่ง Dev Kit ให้","link":"https://www.blognone.com/node/134520","date":1687589406000,"content":"<div><div><div><p>Phil Spencer หัวหน้าธุรกิจเกมของไมโครซอฟท์ ตอบคำถามในการไต่สวนของ FTC เปิดเผยสาเหตุว่าเกม Minecraft ไม่มีเวอร์ชัน PS5 (มีแต่เวอร์ชัน PS4 ที่เล่นบน PS5 ได้) เป็นเพราะโซนี่ไม่ยอมส่ง Dev Kit ให้กับ Mojang สตูดิโอผู้พัฒนาในช่วงปี 2020 ก่อน PS5 วางขาย</p>\n<p>Spencer บอกว่าตัวเขาคิดว่าโซนี่จะส่ง PS5 Dev Kit ให้เหมือนกับนักพัฒนารายอื่นๆ แต่สุดท้ายก็ไม่เกิดขึ้น</p>\n<p>อย่างไรก็ตาม Minecraft เองก็ไม่ได้มีเวอร์ชัน Xbox Series X|S แยกเฉพาะเช่นกัน มีแต่เวอร์ชัน Xbox One เท่านั้น และ Spencer ไม่ได้อธิบายว่าทำไมถึงไม่ได้พัฒนา</p>\n<p>นอกจากนี้ Spencer ก็ไม่ตอบคำถามของ FTC ด้วยว่าตอนนี้ PS5 ออกมา 3 ปีแล้ว ทำไมไมโครซอฟท์ถึงยังไม่ทำเวอร์ชัน PS5 ด้วย</p>\n<p>ที่มา - <a href=\"https://www.ign.com/articles/minecraft-doesnt-have-a-ps5-version-because-sony-didnt-send-microsoft-dev-kits-phil-spencer-says\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/6649146c0f24d1114bcf940a1239a33c.jpg\" /></p>\n<p>Minecraft เวอร์ชันต่างๆ บนคอนโซล</p>\n<p><img alt=\"No Description\" src=\"https://www.blognone.com/sites/default/files/externals/ae516b62b7e30e4586ec9529bf1d9bec.png\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/mojang\">Mojang</a></div><div><a href=\"/topics/ps5\">PS5</a></div><div><a href=\"/topics/phil-spencer\">Phil Spencer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"283d28f3f6db4cb60773d97ab5a761a46e3d10b2c7aafef4d37de4b12992b0c3","category":"Thai"}