{"title":"Twitter เปิดให้แก้ตัวเลือกจำกัดคนตอบทวีตได้ตลอดเวลาแล้ว","link":"https://www.blognone.com/node/123708","date":1626255556000,"content":"<div><div><div><p>Twitter <a href=\"https://www.blognone.com/node/116470\">เปิดใช้งานฟีเจอร์จำกัดคนที่ตอบทวีตได้</a>ครั้งแรก ช่วงเดือนพฤษภาคมปีที่แล้ว ให้ผู้ใช้เลือกได้ว่าทวีตนั้นจะให้ใครตอบได้ แบ่งเป็น ทุกคน, เฉพาะคนที่ติดตาม หรือเฉพาะคนที่ถูกเมนชั่นในทวีต แต่ก่อนหน้านี้ผู้ใช้ต้องตั้งค่าไว้ก่อนโพสต์ และไม่สามารถกลับมาแก้ทีหลังได้</p>\n<p>วันนี้ Twitter เปิดให้ผู้ใช้งานสามารถแก้สถานะนี้ได้ตลอดเวลาแล้ว โดยสามารถเลือกเปลี่ยนให้เป็นแบบใดก็ได้ในทุกทวีต ไม่ว่าจะเป็นทวีตเก่าแค่ไหนก็ตาม แต่ทวีตที่มีผู้ตอบไว้ก่อนหน้าจะไม่หายไปหากเปลี่ยนข้อจำกัดจากทุกคนเป็นแบบอื่น</p>\n<p>ถือเป็นการเพิ่มตัวเลือกความเป็นส่วนตัวอีกขั้นของ Twitter หลัง<a href=\"https://www.blognone.com/node/123603\">เพิ่มการปิดไม่ให้ผู้อื่นค้นหาชื่อ และฟีเจอร์ความปลอดภัยอื่น</a>ไปเมื่อสัปดาห์ที่แล้ว</p>\n<p>ที่มา - <a href=\"https://twitter.com/TwitterSafety/status/1415025551773892608\">Twitter</a></p>\n<p><img src=\"https://www.blognone.com/sites/default/files/externals/b4bfde20e6e40b85c15485f9e8b90088.jpg\" /></p>\n<blockquote><p>Your Tweets = Your space. Now you can change who can reply to you even after you Tweet. <a href=\"https://t.co/rNWJk6zWTr\">https://t.co/rNWJk6zWTr</a> <a href=\"https://t.co/3HFSjAotg7\">pic.twitter.com/3HFSjAotg7</a></p>\n<p>— Twitter Safety (@TwitterSafety) <a href=\"https://twitter.com/TwitterSafety/status/1415025551773892608?ref_src=twsrc%5Etfw\">July 13, 2021</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7987f76e7a1bc52adf9b0352448521d3c5cd287175786f1ea18cdd23f9e90f2","category":"Thai"}