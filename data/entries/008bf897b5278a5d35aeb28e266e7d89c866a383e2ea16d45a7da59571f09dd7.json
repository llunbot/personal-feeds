{"title":"NVIDIA โชว์เดโม พีซี Arm เล่นเกม ใช้จีพียู RTX รองรับ Ray Tracing และ DLSS แล้ว","link":"https://www.blognone.com/node/123796","date":1626749322000,"content":"<div><div><div><p>NVIDIA โชว์เดโมการใช้จีพียู GeForce RTX 3060 คู่กับซีพียู Arm (เป็น MediaTek Kompanio 1200) แล้วสามารถใช้ฟีเจอร์ RTX On อย่าง ray tracing และ DLSS ได้ด้วย</p>\n<p>เกมที่นำมาโชว์คือ Wolfenstein: Youngblood และ The Bistro (เป็นเกมต้นแบบในโครงการ Open Research Content Archive ของ NVIDIA เอง ใช้เอนจิน Amazon Lumberyard) เดโมทั้งหมดรันบนลินุกซ์ (จากภาพหน้าจอเป็น Arch Linux) โดย NVIDIA พัฒนา SDK ให้รองรับฟีเจอร์หลายอย่างของการ์ดตระกูล RTX แล้ว</p>\n<p>ในแง่ศักยภาพของเกมคงไม่ต่างจาก RTX On เวอร์ชัน x86 ในปัจจุบัน แต่เดโมนี้เป็นการเปิดทางสู่พีซีสถาปัตยกรรม Arm เพื่อการเล่นเกมในอนาคตอันใกล้นี้</p>\n<p>ในแถลงการณ์ของ NVIDIA ยังมีเสียงสนับสนุนจากเอนจินชื่อดังทั้ง Unreal, Unity, id Tech จึงถือเป็นสัญญาณว่าเราจะเห็นเอนจินเหล่านี้รองรับ RTX บน Arm/Linux อย่างเป็นทางการด้วยเช่นกัน</p>\n<p><img src=\"https://www.blognone.com/sites/default/files/externals/f59e865596e7451e1430fb316f788440.jpg\" /></p>\n<p>ที่มา - <a href=\"https://blogs.nvidia.com/blog/2021/07/19/geforce-rtx-arm-gdc/\">NVIDIA</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/arm\">Arm</a></div><div><a href=\"/topics/gpu\">GPU</a></div><div><a href=\"/topics/geforce\">GeForce</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"008bf897b5278a5d35aeb28e266e7d89c866a383e2ea16d45a7da59571f09dd7","category":"Thai"}