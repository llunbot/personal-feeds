{"title":"ภาษาเดียวครองพิภพ Kotlin รองรับการเขียนเว็บ แปลงเป็น WebAssembly รันในเบราว์เซอร์","link":"https://www.blognone.com/node/133811","date":1683857829000,"content":"<div><div><div><p>กูเกิลและ JetBrains โชว์การนำภาษา Kotlin มาเขียนเว็บ โดยคอมไพล์เป็น WebAssembly เพื่อให้รันในเบราว์เซอร์ได้ มีประสิทธิภาพเกือบเทียบเท่าเนทีฟ</p>\n<p>ในยุคสมัยที่โลกมี 3 แพลตฟอร์มใหญ่คือ Android, iOS และเว็บ การมีแอพ 3 เวอร์ชันเป็นภาระในการดูแล จึงมีคนหาวิธีสร้างแอพด้วยภาษา-เครื่องมือเดียวกันกับทุกแพลตฟอร์ม (ด้วยวิธีการทางเทคนิคที่ต่างกัน แต่เป้าหมายเดียวกัน) เช่น <a href=\"https://www.blognone.com/node/121700\">.NET/Xamarin (C#)</a> หรือ <a href=\"https://www.blognone.com/node/121509\">Flutter (Dart)</a></p>\n<p>ค่าย JetBrains ก็พยายามทำแบบเดียวกันกับ Kotlin ที่มีจุดตั้งต้นจากการเขียนแอพ Android จากนั้นตามมาด้วย <a href=\"https://www.blognone.com/node/130896\">Kotlin Multiplatform Mobile (KMM) ที่คอมไพล์โค้ดเป็นแอพ iOS ได้ด้วย</a></p>\n<p>ขั้นถัดมาคือ Kotlin Multiplatform สำหรับเว็บ แนวทางคือแทนที่จะแปลงโค้ด Kotlin เป็น JavaScript เพื่อรันในเบราว์เซอร์ แล้วมีปัญหาประสิทธิภาพ ก็อาศัยว่าเบราว์เซอร์ยุคใหม่รองรับ WebAssembly กันหมดแล้ว แปลงเป็น WebAssembly โดยตรงแทน (Kotlin/Wasm) ประสิทธิภาพดีขึ้น 2 เท่าเทียบกับแปลงเป็น JavaScript</p>\n<p>ฟีเจอร์นี้เริ่มทดลองใช้แล้วใน Kotlin 1.8.20 เวอร์ชันล่าสุด และน่าจะชัดเจนขึ้นเรื่อยๆ ใน Kotlin เวอร์ชันถัดไป</p>\n<p><img alt=\"No Description\" src=\"https://www.blognone.com/sites/default/files/externals/9dca7c00a89dcc802fc46d95088e2485.png\" /></p>\n<p>การเขียนแอพ 3 แพลตฟอร์มแบบดั้งเดิม</p>\n<p><img alt=\"No Description\" src=\"https://www.blognone.com/sites/default/files/externals/f01932a40505a1973e911b80589ed511.png\" /></p>\n<p>ที่มา - <a href=\"https://kotlinlang.org/docs/whatsnew1820.html#new-kotlin-wasm-target\">Kotlin</a>,  <a href=\"https://developers.googleblog.com/2023/05/bringing-kotlin-to-web.html\">Google Developers</a></p>\n</div></div></div><div><div>Topics: </div><div><div><a href=\"/topics/kotlin\">Kotlin</a></div><div><a href=\"/topics/development\">Development</a></div><div><a href=\"/topics/programming\">Programming</a></div><div><a href=\"/topics/webassembly\">WebAssembly</a></div><div><a href=\"/topics/jetbrains\">JetBrains</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"421feaec716d98b3cc3b306b3f5231f52df6a1944aa3c42ce8c3ecf54a4c3041","category":"Thai"}