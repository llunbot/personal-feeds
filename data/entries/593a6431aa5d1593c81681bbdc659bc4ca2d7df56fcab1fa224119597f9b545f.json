{"title":"สุภิญญา อดีตบอร์ดกสทช. จี้กระทรวงดีอีควรผลักดันเน็ตเรียนออนไลน์ให้ทั่วถึง แทนที่จะเซนเซอร์ผู้อื่น","link":"https://www.blognone.com/node/123834","date":1626929766000,"content":"<div><div><div><p>จากประเด็นกระทรวงดิอี ออกโรงขู่ดาราที่โพสต์วิจารณ์การทำงานของรัฐบาลในช่วงนี้ ล่าสุด นางสาวสุภิญญา กลางณรงค์ อดีตบอร์ดกสทช. โพสต์ทวิตเตอร์ถึงกระทรวงดีอี และ กสทช. ว่า สิ่งที่ควรเน้นเป็นวาระแห่งชาติขณะนี้คือผลักดัน #Broadband for All หาเน็ตและอุปกรณ์ให้เด็กๆเรียนออนไลน์ 100% ไม่ใช่คอยเป็น censorship machine</p>\n<p>นางสาวสุภิญญาระบุต่อว่า \"เด็กจำนวนมากตกขบวน เรียนไม่ได้ ร้อยละ 72 ของผู้ใช้โทรคมนาคมเป็นแบบเติมเงิน ซึ่งไม่พอที่จะเรียนออนไลน์หลายชั่วโมง ประเทศวิกฤตมากแล้ว ควรช่วยกันอุดรูรั่ว อย่าปล่อยให้ชะตากรรมของเด็กๆถูกทิ้งไว้ข้างหลัง เด็กส่วนมากเรียนออนไลน์ไม่ได้ เป็นงานของ กสทช และกระทรวงดีอี ต้องจับมือช่วยกันกับภาคเอกชนและกระทรวงศึกษาธิการแก้ปัญหา\"</p>\n<p>\"สิ่งที่ กสทช. และกระทรวงดีอีควรเร่งทำคือ มาตรการเยียวยา ไม่ให้ค่ายมือถือตัดสัญญาณถ้าไม่มีเงินเติมในช่วงนี้ คุยกับเอกชนให้บริการซิมเรียนฟรีร่วมกับกระทรวงศึกษา หรือ ทำบริการบริการไวไฟในพื้นที่ชุมชนที่คนอาศัยแออัดหนาแน่น ช่วยหาอุปกรณ์การเรียน และอื่นๆ สิ่งเหล่านี้เป็นนโยบายสาธารณะ เป็นภารกิจภาครัฐโดยตรงต้องคิดทำเร่งด่วน โดยเฉพาะกระทรวงดีอี และ กสทช ที่มีภารกิจโดยตรง\"</p>\n<blockquote><p>ขอ calling กระทรวงดีอี และ กสทช.ว่า วาระแห่งชาติยามนี้ควรเป็นเรื่องผลักดัน <a href=\"https://twitter.com/hashtag/Broadband?src=hash&amp;ref_src=twsrc%5Etfw\">#Broadband</a> for All. หาเน็ตและอุปกรณ์ให้เด็กๆเรียนออนไลน์ 100% ไม่ใช่คอยเป็น censorship machine เพราะเด็กจำนวนมากตกขบวนเรียนไม่ได้ ร้อยละ72ของผู้ใช้โทรคมนาคมเป็นแบบเติมเงิน มันไม่พอจะเรียนหลายชั่วโมง <a href=\"https://t.co/I7ST37M7Ry\">pic.twitter.com/I7ST37M7Ry</a></p>\n<p>— Supinya Klangnarong (@supinya) <a href=\"https://twitter.com/supinya/status/1417859762541105154?ref_src=twsrc%5Etfw\">July 21, 2021</a></p></blockquote>\n<p>ที่มา - <a href=\"https://twitter.com/supinya/status/1417866535020859392\">สุภิญญา กลางณรงค์</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/mict\">MICT</a></div><div><a href=\"/topics/broadband\">Broadband</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"593a6431aa5d1593c81681bbdc659bc4ca2d7df56fcab1fa224119597f9b545f","category":"Thai"}