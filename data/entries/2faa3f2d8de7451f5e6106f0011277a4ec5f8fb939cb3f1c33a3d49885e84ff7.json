{"title":"เซิร์ฟเวอร์ Tesla ล่มเมื่อช่วงเช้ามืดที่ผ่านมา เจ้าของรถจำนวนมากปลดล็อกรถไม่ได้","link":"https://www.blognone.com/node/125924","date":1637397377000,"content":"<div><div><div><p>มีผู้ใช้จำนวนมากรายงานว่า เซิร์ฟเวอร์ของ Tesla ล่มเมื่อช่วงเช้ามืดที่ผ่านมา ส่งผลต่อผู้ใช้งานรถยนต์ทั้งโลกไม่สามารถเชื่อมต่อแอปบนมือถือเข้ากับรถยนต์ของตัวเองได้</p>\n<p>Electrek รายงานในเรื่องนี้ โดยระบุว่าช่วงที่ล่ม ผู้ใช้งานจำนวนมากรายงานว่าไม่สามารถใช้งานแอปได้ทั่วโลก โดยร้องเรียนผ่านทวิตเตอร์ถึง ​Elon Musk บางคนรายงานว่าต้องเลื่อนแผนออกไป หรือต้องโทรขอใช้ระบบช่วยเหลือบนท้องถนนแทน เซิร์ฟเวอร์ล่มครั้งนี้กินเวลาราวหลายชั่วโมง และตอนนี้มีรายงานว่าสามารถกลับมาใช้งานได้แล้ว</p>\n<p>ปัญหาแอปล่มของ Tesla ทวีสำคัญขึ้นมากในช่วงหลัง เนื่องจากผู้ใช้รถยนต์มีจำนวนมากขึ้นเรื่อย ๆ และฟีเจอร์ของตัวรถเองก็พึ่งพาระบบคลาวด์มากขึ้น ซึ่งกรณีนี้ผู้ใช้รถยังคงสามารถใช้กุญแจปลดล็อกรถได้ตามปกติ แต่ผู้ใช้รถ Tesla จำนวนมากก็ใช้แอปปลดล็อกรถเป็นปกติและเลิกพกกุญแจไปแล้ว</p>\n<p>ที่มา - <a href=\"https://electrek.co/2021/11/19/tesla-suffers-nationwide-app-server-outage-owners-cant-connect-cars/\">Electrek</a>, <a href=\"https://www.engadget.com/tesla-app-outage-locked-owners-out-025004678.html\">Engadget</a>, <a href=\"https://www.nbcnews.com/tech/tech-news/tesla-drivers-report-locked-server-outage-rcna6205\">NBC News</a></p>\n<p><img src=\"https://www.blognone.com/sites/default/files/externals/43aef33ece5c7fc385647cbf4aa88d70.jpg\" /><br />\nTesla Model 3 ภาพจาก <a href=\"https://www.tesla.com/tesla-gallery\">Tesla</a></p>\n<blockquote><p>Checking …</p>\n<p>— Elon Musk (@elonmusk) <a href=\"https://twitter.com/elonmusk/status/1461807570138640387?ref_src=twsrc%5Etfw\">November 19, 2021</a></p></blockquote>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/service-outage\">Service Outage</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2faa3f2d8de7451f5e6106f0011277a4ec5f8fb939cb3f1c33a3d49885e84ff7","category":"Thai"}