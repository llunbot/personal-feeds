{"title":"Donald Trump อภัยโทษผู้สร้างตลาดมืด Silk Road","link":"https://www.blognone.com/node/144243","date":1737517127000,"content":"<div><div><div><p>Donald Trump ลงนามคำสั่งอภัยโทษให้กับ Ross Ulbricht หรือ Dread Pirate Roberts (DPR) ผู้สร้างตลาดมืด Silk Road หลังจากถูกจับกุมตั้งแต่ปี 2013 และถูกตัดสินโทษจำคุกตลอดชีวิต (โทษจริงๆ คือจำคุกตลอดชีวิตสองรอบ กับอีก 40 ปี)</p>\n<p>ครอบครัว Ulbricht พยายามเรียกร้องให้อภัยโทษ Ross มานาน โดยไม่ได้โต้แย้งว่าเขาไม่ได้ทำความผิด แต่โต้แย้งว่าโทษที่ได้รับรุนแรงเกินไป เพราะความผิดของเขาเป็นการเปิดตลาดมืด ไม่ได้ทำรุนแรงโดยตัวเอง และตอนนี้ Ulbricht ก็ได้รับโทษมานานกว่าสิบปีแล้ว</p>\n<p>Silk Road เป็นหนึ่งในต้นแบบตลาดมืดออนไลน์ที่มีหลายแห่งในปัจจุบัน โดยสิบปีก่อน มีการซื้อขายสูงถึงเดือนละนับล้านดอลลาร์</p>\n<p>ดคีต่อเนื่องจาก Silk Road มีอีกหลายคดี เช่น Roger Thomas Clark ชาวแคนาดา<a href=\"https://www.blognone.com/node/103174\">ถูกจับกุมในไทยเมื่อปี 2015 และส่งตัวไปยังสหรัฐฯ ภายหลัง</a> Jimmy Zhong <a href=\"https://www.blognone.com/node/133414\">ถูกจับกุมจากการติดตามบิตคอยน์ที่ขโมยออกจาก Silk Road</a> ไม่มีข้อมูลว่า Trump อภัยโทษคนเหล่านี้</p>\n<p>ที่มา - <a href=\"https://www.bbc.com/news/articles/cz7e0jve875o\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/4aa2e98dbd86263cf59ad79067252737.jpg\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/silk-road\">Silk Road</a></div><div><a href=\"/topics/tor\">Tor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa67fbb9697823abda624ae9cde5edeeb3d655d0f9f7582f0b4046f14383a4ec","category":"Thai"}