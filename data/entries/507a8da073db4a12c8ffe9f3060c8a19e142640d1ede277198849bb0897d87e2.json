{"title":"Microsoft ปรับ Copilot บน Windows 11 เป็นเว็บแอป ควบคุม OS ไม่ได้ และยกเลิก Shortcut WIN+C","link":"https://www.blognone.com/node/140534","date":1719024626000,"content":"<div><div><div><p>ช่วงที่ผ่านมาไมโครซอฟท์ได้ผลักดัน Copilot กับการทำงานบน Windows ในหลายทาง ที่เห็นชัดเจนคือการแทนที่ปุ่มทางลัด <a href=\"https://www.blognone.com/node/134608\">WIN+C</a> เพื่อเรียกใช้ฟีเจอร์ Copilot ในทาสก์บาร์ จากนั้นก็<a href=\"https://www.blognone.com/node/137489\">เพิ่มปุ่ม Copilot</a> บนคีย์บอร์ดสำหรับพีซีที่ขายในปีนี้เป็นต้นไป และประกาศแนวทางของ <a href=\"https://www.blognone.com/node/139853\">Copilot+ PC</a></p>\n<p>อย่างไรก็ตามในอัปเดต Windows 11 Insider Preview ล่าสุด ไมโครซอฟท์ได้ประกาศการเปลี่ยนแปลงของ Copilot บน Windows ดังนี้</p>\n<ul>\n<li>Copilot ในทาสก์บาร์ เปลี่ยนเป็นการเรียกเว็บแอปปกติ ตัดความสามารถจัดการกับระบบปฏิบัติการ Windows 11 ได้</li>\n<li>ยกเลิกปุ่มทางลัด WIN+C ที่ใช้เรียก Copilot</li>\n</ul>\n<p>ไมโครซอฟท์ให้เหตุผลของการเปลี่ยนแปลงนี้ โดยบอกว่าการเปลี่ยนแปลงส่วนแอป Copilot มาจากความเห็นของผู้ใช้งาน และทำให้การพัฒนาของไมโครซอฟท์ทำได้สะดวกขึ้น ส่วนการยกเลิกปุ่มทางลัด WIN+C บอกว่าเพราะ Copilot เปลี่ยนมาเป็นเว็บแอปนั่นเอง</p>\n<p>เนื่องจากสถานะของ Windows 11 และ Copilot ยังอยู่ในขั้นพรีวิว จึงอาจมีการเปลี่ยนแปลงได้อีกในอนาคต</p>\n<p>ที่มา: <a href=\"https://www.theverge.com/2024/6/21/24182979/microsoft-copilot-key-keyboard-shortcut-pwa\">The Verge</a></p>\n<p><img src=\"https://www.blognone.com/sites/default/files/externals/abf9444f979a73c0ceca233e62addd4d.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/keyboard\">Keyboard</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"507a8da073db4a12c8ffe9f3060c8a19e142640d1ede277198849bb0897d87e2","category":"Thai"}