{"title":"Oversight Board คณะกรรมการอิสระของ Meta ขยายความรับผิดชอบในการพิจารณาเนื้อหาบน Threads","link":"https://www.blognone.com/node/138371","date":1708699200000,"content":"<div><div><div><p>คณะกรรมการอิสระ Oversight Board ที่ทำหน้าที่ตรวจสอบนโยบายควบคุมเนื้อหาบนแพลตฟอร์มของ Meta ประกาศขยายบทบาทความรับผิดชอบ โดยเพิ่มการตรวจสอบเนื้อหาของ Threads ด้วยอีกแพลตฟอร์ม จากที่ดูแลเนื้อหาของผู้ใช้งาน Facebook และ Instagram มา<a href=\"https://www.blognone.com/node/119945\">ตั้งแต่ตุลาคม 2020</a></p>\n<p>โดยมีผลทันที ผู้ใช้งาน Threads (ซึ่ง Oversight Board บอกว่ามีมากกว่า 130 ล้านคน) สามารถร้องเรียนการตัดสินใจของ Meta หากไม่เห็นด้วยกับการจัดการเนื้อหาต่อคณะกรรมการ Oversight Board รูปแบบเดียวกับใน Facebook และ Instagram หากผ่านเงื่อนไขที่ต้องให้ Oversight Board พิจารณา เคสจะถูกส่งเพื่อพิจารณาและ<a href=\"https://www.oversightboard.com/appeals-process/\">เปิดเผยผลการตัดสิน</a>ต่อสาธารณะต่อไป</p>\n<p>Oversight Board เป็นคณะกรรมการอิสระที่อยู่นอกเหนือการควบคุมของ Meta ประกอบด้วยคณะกรรมการจากหลายสาขา วัฒนธรรม และองค์ความรู้ ตอนนี้มีสมาชิก 22 คน</p>\n<p>ที่มา: <a href=\"https://www.oversightboard.com/news/1376739096292499-the-oversight-board-expands-to-threads/\">Oversight Board</a></p>\n<p><img alt=\"No Description\" src=\"https://www.blognone.com/sites/default/files/externals/b1db97807dc41a6790b67ae0b873ca99.jpg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/public-policy\">Public Policy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11f27e26880c37892e852a7a9f19db4ac672ea778c75f4997469416883d53810","category":"Thai"}