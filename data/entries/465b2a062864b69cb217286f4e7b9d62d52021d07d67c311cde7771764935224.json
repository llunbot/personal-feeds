{"title":"ไมโครซอฟท์ยอมรับ แพ้สงครามคอนโซล ส่วนแบ่งตลาดฮาร์ดแวร์ Xbox มีแค่ 16%","link":"https://www.blognone.com/node/134503","date":1687487161000,"content":"<div><div><div><p>ในการไต่สวนของไมโครซอฟท์กับ FTC เรื่องดีล Activision Blizzard ไมโครซอฟท์เปิดเผยผ่านเอกสารว่าตัวเองเป็นเบอร์ 3 ของตลาดคอนโซล มียอดขายเครื่องตามหลังนินเทนโดและโซนี่มาตั้งแต่เริ่มทำ Xbox รุ่นแรกในปี 2001 โน่นเลย</p>\n<p>คอนโซลเครื่องแรกของไมโครซอฟท์คือ Xbox รุ่นแรกนั้นมียอดขายตามหลัง GameCube และ PS2 อย่างมาก (significant margin) ทำให้ไมโครซอฟท์ยอมรับว่าแพ้สงครามคอนโซลแล้ว คู่แข่งทั้งสองแข็งแกร่งและมีคอนเทนต์เอ็กซ์คลูซีฟที่ช่วยรักษาสถานะของตัวเองได้อีกนาน</p>\n<p>ไมโครซอฟท์ยังเปิดเผยตัวเลข (ที่ปิดบังมานาน) ว่า Xbox มีส่วนแบ่งตลาดยอดขายเครื่องคอนโซลในปี 2021 เพียง 16% เท่านั้น แต่ข้อมูลส่วนแบ่งตลาดของนินเทนโดกับโซนี่โดนคาดดำไว้</p>\n<p>เหตุผลเหล่านี้ทำให้ไมโครซอฟท์เลือกยุทธศาสตร์ไม่แข่งที่ยอดขายคอนโซลโดยตรง และหันไปทำเรื่องซอฟต์แวร์เพื่อขยายฐานผู้เล่นแทน ซึ่งซอฟต์แวร์มีกำไรดีกว่าคอนโซลที่ขาดแบบขาดทุน</p>\n<p>ที่มา - <a href=\"https://kotaku.com/xbox-series-x-ps5-switch-microsoft-sony-nintendo-sales-1850567636\">Kotaku</a></p>\n<p><img src=\"https://www.blognone.com/sites/default/files/externals/e9d91d293e9776d6a40824a63e323e26.jpg\" alt /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/market-share\">Market Share</a></div><div><a href=\"/topics/ftc\">FTC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"465b2a062864b69cb217286f4e7b9d62d52021d07d67c311cde7771764935224","category":"Thai"}