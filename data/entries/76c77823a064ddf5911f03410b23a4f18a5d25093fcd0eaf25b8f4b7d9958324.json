{"title":"ชิป NVIDIA Blackwell ออกแบบเพื่อการเทรน LLM โดยเฉพาะ รองรับข้อมูลแบบ FP4 ดันทะลุ 20,000 TFLOPS","link":"https://www.blognone.com/node/138768","date":1710803284000,"content":"<div><div><div><p>NVIDIA เปิดตัวชิปกราฟิกรุ่นต่อไปในชื่อสถาปัตยกรรม Blackwell เป็นชิประดับองค์กร โดยชิป B200 มีทรานซิสเตอร์ภายในถึง 208,000 ล้านทรานซิสเตอร์ ตัวชิปจริงๆ เป็นชิปสองตัวประกบเข้าด้วยกันด้วยการเชื่อมต่อความเร็วสูงระดับ 10TB/s แบบเดียวกับ Apple Silicon ในตระกูล Ultra ตัวชิปเชื่อมต่อกับภายนอกด้วย NVLINK รุ่นที่ 5 รองรับการเชื่อมต่อกับชิปกราฟิกภายนอกแบนวิดท์ 7.2TB/s</p>\n<p>ภายในหน่วยประมวลของ Blackwell รองรับข้อมูลชนิดใหม่ FP6 และ FP4 สำหรับการรันโมเดลโดยเฉพาะ ทำให้เมื่อรันโมเดลแบบ FP4 สามารถประมวลผลข้อมูลได้ถึง 20,000 TFLOPS ขณะที่ Hopper ได้ที่ 4,000 TFLOPS FP8 และ Blackwell ประมวลผลได้ 10,000 TFLOPS ที่ FP8</p>\n<p>ฟีเจอร์ใหม่ๆ ของ Blackwell ได้แก่</p>\n<ul>\n<li>Decompression Engine: ฟีเจอร์บีบอัดข้อมูลเมื่อเชื่อมต่อกับซีพียู สามารถเปลี่ยนกระบวนการบีบอัดได้ทั้ง LZ4, Snappy, และ DEFLATE</li>\n<li>RAS Engine: ระบบตรวจสอบสุขภาพชิปว่ายังทำงานได้ดีอยู่หรือไม่ และแจ้งเตือนหากชิปเริ่มมีปัญหา ทำให้สามารถถอดออกจากคลัสเตอร์ระหว่างการฝึกโมเดลขนาดใหญ่ไปได้ก่อนมีปัญหาจริง ลดการระยะเวลาที่ต้องกู้ระบบเมื่อมีปัญหากลางทาง</li>\n<li>TEE-I/O: ระบบเข้ารหัสข้อมูลที่ส่งออกและรับเข้าจาก NVLink โดยไม่ลดประสิทธิภาพการทำงานลง</li>\n</ul>\n<p>ชื่อ Blackwell นั้นตั้งตาม <a href=\"https://en.wikipedia.org/wiki/David_Blackwell\">David Blackwell</a> นักคณิตศาสตร์ด้านความน่าจะเป็น, ทฤษฎีเกม, ตลอดจนคอมพิวเตอร์ด้าน dynamic programming</p>\n<p>ตอนนี้ Blackwell ส่งมอบทั้งแบบเซิร์ฟเวอร์รุ่นใหม่ และโมดูลอัพเกรดสำหรับคลัสเตอร์เดิมที่ใช้ชิป H100 มาก่อน รวมถึงคลาวด์รายหลักๆ ก็ล้วนกำลังติดตั้ง Blackwell มาให้บริการกันแล้ว</p>\n<p>ที่มา - <a href=\"https://www.nvidia.com/en-us/data-center/technologies/blackwell-architecture/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/59d964acfa623cb0560d233409efeb6a.jpeg\" /></p>\n</div></div></div><div><div>Topics: </div><div><div><a href=\"/topics/blackwell\">Blackwell</a></div><div><a href=\"/topics/nvidia\">NVIDIA</a></div><div><a href=\"/topics/gpgpu\">GPGPU</a></div><div><a href=\"/topics/gpu\">GPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76c77823a064ddf5911f03410b23a4f18a5d25093fcd0eaf25b8f4b7d9958324","category":"Thai"}