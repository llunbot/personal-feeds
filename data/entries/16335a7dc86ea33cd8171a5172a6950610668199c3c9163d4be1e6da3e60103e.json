{"title":"Bing และ DuckDuckGo ไม่แสดงผลลัพธ์จาก Reddit ในช่วงสัปดาห์ที่ผ่านมา เนื่องจากถูกบล็อกการใช้ข้อมูล","link":"https://www.blognone.com/node/141075","date":1721877027000,"content":"<div><div><div><p>ก่อนหน้านี้ Reddit ประกาศว่าจะบล็อกการดูดข้อมูลจากเว็บไซต์ ซึ่งคาดว่าเป็นประเด็นการนำข้อมูลไปเทรน AI โดยบริษัทได้ทำข้อตกลงกับผู้ให้บริการบางรายไปแล้วเช่น กูเกิล ซึ่งมี<a href=\"https://www.blognone.com/node/138362\">รายงานตัวเลข</a>คือ 60 ล้านดอลลาร์ต่อปี อย่างไรก็ตามหลายบริษัทก็ไม่ได้ทำข้อตกลงนี้จึงเข้าถึงข้อมูลไม่ได้</p>\n<p>โดยมีการค้นพบว่าบริการเสิร์ชรายอื่น เช่น Bing ไม่มีผลลัพธ์การค้นหาที่เป็นเว็บไซต์ Reddit เลย หากฟิลเตอร์ผลลัพธ์เป็นช่วงสัปดาห์ที่ผ่านมา (site:reddit.com) เช่นเดียวกับ DuckDuckGo ก็ไม่มีผลลัพธ์แสดงเช่นกัน ขณะที่กูเกิลยังแสดงผลลัพธ์ล่าสุดได้ตามปกติ</p>\n<p>ตัวแทนของ Reddit ยืนยันการบล็อกการเข้าถึง แต่ไม่ได้ลงรายละเอียดถึงข้อตกลงกับผู้ให้บริการแต่ละราย โดยบอกว่าได้บล็อกบอตที่ดูดข้อมูลที่ไม่ถูกต้อง โดยเฉพาะการนำไปเทรน AI ซึ่งทั้งหมดเป็นไปตามข้อกำหนดเนื้อหาสาธารณะ รวมทั้งได้อัปเดตไฟล์ robots.txt ด้วย ซึ่ง Reddit ยังคงความร่วมมือกับผู้ให้บริการที่ปฏิบัติตามข้อกำหนด</p>\n<p>Engadget อ้างแหล่งข่าวที่เกี่ยวข้องบอกว่า Bing ยังไม่สามารถทำข้อตกลงกับ Reddit เนื่องจากไม่เห็นด้วยกับเงื่อนไขบางอย่าง</p>\n<p>ที่มา: <a href=\"https://www.engadget.com/search-engines-that-dont-pay-up-cant-index-reddit-content-172949170.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/b4f4676091276702cfcc22edcb510c0b.png\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/bing\">Bing</a></div><div><a href=\"/topics/duckduckgo\">DuckDuckGo</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/search-engine\">Search Engine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16335a7dc86ea33cd8171a5172a6950610668199c3c9163d4be1e6da3e60103e","category":"Thai"}