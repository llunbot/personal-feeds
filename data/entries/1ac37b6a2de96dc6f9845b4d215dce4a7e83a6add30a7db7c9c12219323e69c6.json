{"title":"ซัมซุงเผย กำลังพัฒนา  Cloud Game Platform คลาวด์เกมมิ่งสำหรับทีวี","link":"https://www.blognone.com/node/125531","date":1635411219000,"content":"<div><div><div><p>ในงานประชุมนักพัฒนาซัมซุงหรือ SDC21 บริษัทเผยโปรเจกต์ใหม่ โดยในประกาศคีย์โน้ตระบุว่า ตอนนี้ซัมซุงกำลังพัฒนา Cloud Game Platform สำหรับทีวี ที่ซึ่งผู้เล่นสามารถเล่นเกมบนทีวีได้ โดยไม่ต้องมีอุปกรณ์เครื่องเกมไฮเอนด์</p>\n<p>ผู้กล่าวในงานคีย์โน้ตคือ Yongjae Kim รองประธานอาวุโสฝ่ายวิจัยและพัฒนาซอฟต์แวร์ Visual Display R&amp;D จนถึงตอนนี้ยังไม่มีรายละเอียดอะไรมากเกี่ยวกับตัวแพลตฟอร์ม ไม่มีข้อมูลว่าจะออกมาหน้าตาแบบไหน และจะเปิดให้ใช้งานเมื่อไร</p>\n<p>นี่ไม่ใช่ครั้งแรกที่ซัมซุงพยายามจะเจาะเข้ามาในโลกคลาวด์เกมมิ่ง เพราะในปี 2012 เคยร่วมกับบริษัท Gaikai เพื่อสร้าง Samsung Cloud Gaming สำหรับสมาร์ททีวีรุ่นก่อนๆ ซึ่งปัจจุบันนี้มีเงทื่อนไขที่แตกต่างจากในอดีตคือ เทคโนโลยีดีขึ้น คนเปิดรับการเล่นเกมบนคลาวด์มากขึ้น แต่ในขณะเดียวกันก็มีความท้าทายอย่างคู่แข่งมากหน้าหลายตาด้วย</p>\n<p><img src=\"https://www.blognone.com/sites/default/files/externals/7bec9fef56d07b5c5062d97566ff2124.png\" /></p>\n<p>ที่มา - <a href=\"https://www.engadget.com/samsung-cloud-gaming-platform-smart-tv-155226529.html?src=rss\">Engadget</a>, <a href=\"https://www.ign.com/articles/samsung-cloud-game-platform\">IGN</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/cloud-gaming\">Cloud Gaming</a></div><div><a href=\"/topics/smart-tv\">Smart TV</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ac37b6a2de96dc6f9845b4d215dce4a7e83a6add30a7db7c9c12219323e69c6","category":"Thai"}