{"title":"เกม S.T.A.L.K.E.R. 2: Heart of Chornobyl ทำยอดขาย 1 ล้านชุดใน 2 วันแรก","link":"https://www.blognone.com/node/143286","date":1732285447000,"content":"<div><div><div><p>GSC Game World สตูดิโอเกมยูเครน ประกาศข่าวว่าเกม S.T.A.L.K.E.R. 2: Heart of Chornobyl ที่เพิ่งวางขาย 20 พฤศจิกายน 2024 ทำยอดขายเกิน 1 ล้านชุดเรียบร้อยแล้ว ใช้เวลาเพียงแค่ 2 วันเท่านั้น</p>\n<p>Heart of Chornobyl เป็นภาคต่อของ S.T.A.L.K.E.R. ภาคแรกที่ออกตั้งแต่ปี 2007 และใช้เวลาพัฒนาข้ามทศวรรษ เกมประกาศทำครั้งแรกในปี 2010 ตั้งเป้าออกขายปี 2012 แต่บริษัท GSC ช่วงนั้นประสบปัญหาธุรกิจจนต้องเลิกกิจการในปี 2011</p>\n<p>แต่บริษัทคืนชีพกลับมาอีกครั้งในปี 2014 และประกาศทำเกม S.T.A.L.K.E.R. 2 ในปี 2018 <a href=\"https://www.blognone.com/node/123178\">ตั้งเป้าขายเกมปี 2022</a> แต่ก็เจอปัญหาสงครามรัสเซีย-ยูเครน ทำให้เกมต้องเลื่อนออกมาอีก จนวางขายได้สำเร็จเมื่อ 2 วันที่ผ่านมา</p>\n<p>เนื้อเรื่องของเกม S.T.A.L.K.E.R. เป็นโลกอนาคตหลังวิกฤตนิวเคลียร์เชอร์โนบิล (ซึ่งอยู่ในยูเครน) ผู้เล่นจะต้องเอาตัวรอดในพื้นที่ The Zone รอบโรงงานนิวเคลียร์เชอร์โนบิล เกมภาคนี้พัฒนาบน Unreal Engine 5 และลงเฉพาะพีซีกับ Xbox Series X|S โดยรวมอยู่ใน Xbox Game Pass ด้วย</p>\n<p>เกมได้คะแนนรีวิวเฉลี่ย 74/100 โดยถูกวิจารณ์เยอะเรื่องบั๊กและปัญหาทางเทคนิคในเกม</p>\n<p><img alt=\"No Description\" src=\"https://www.blognone.com/sites/default/files/externals/27951d01c55d84314ce109e249b910ea.jpg\" /></p>\n<blockquote><p>No wonder it feels a bit crowdy in the Zone. A million copies were sold, and much more stalkers joined the artifact hunt with Game Pass.This is just the start of our unforgettable adventure. The Heart of Chornobyl emanates stronger with each of us.Thank You, stalkers! ☢️ <a href=\"https://t.co/zslF7I8vR1\">pic.twitter.com/zslF7I8vR1</a></p>\n<p>— S.T.A.L.K.E.R. OFFICIAL (@stalker_thegame) <a href=\"https://twitter.com/stalker_thegame/status/1859930792564285907?ref_src=twsrc%5Etfw\">November 22, 2024</a></p></blockquote>\n</div></div></div><div><div>Topics: </div><div><div><a href=\"/topics/stalker\">Stalker</a></div><div><a href=\"/topics/gsc-game-world\">GSC Game World</a></div><div><a href=\"/topics/games\">Games</a></div><div><a href=\"/topics/ukraine\">Ukraine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6aa0f2a108955ca5ef22881ffaf50bb0f884b9e5f48de41b34f097035920bde","category":"Thai"}