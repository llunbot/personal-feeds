{"title":"Stability AI เปิดซอร์ส StableStudio เว็บอินเทอร์เฟซสำหรับเชื่อมต่อโมเดลสร้างภาพ Generative AI","link":"https://www.blognone.com/node/133957","date":1684809667000,"content":"<div><div><div><p>Stability AI บริษัทเจ้าของอัลกอริทึมสร้างภาพ Stable Diffusion (ที่ใช้ในบริการ Mid­jour­ney) เปิดตัว StableStudio ชุดเครื่องมือ UI สร้างแบบ generative AI แบบโอเพนซอร์ส</p>\n<p>Stability AI มีตัวเครื่องมือ UI สำหรับสร้างภาพ AI ชื่อ <a href=\"https://dreamstudio.ai/\">DreamStudio</a> อยู่ก่อนแล้ว (เป็นเว็บแอพที่รันบนเซิร์ฟเวอร์ของ Stability AI) ตัว StableStudio เป็นเวอร์ชันโอเพนซอร์สของ DreamStudio ที่เปิดให้นำไปรันบนเครื่องตัวเองได้ ความแตกต่างมีเพียงแค่เรื่องแบรนด์, การเปลี่ยนระบบ API เป็นระบบปลั๊กอิน, ตัดฟีเจอร์พวกคิดเงินและจัดการ API key ออกไปเท่านั้น</p>\n<p>ตัว StableStudio เป็นเพียงแค่ \"อินเทอร์เฟซ\" สำหรับสื่อสารกับโมเดลสร้างภาพ generative อีกทีหนึ่ง การดาวน์โหลด StableStudio มาใช้งานยังจำเป็นต้องเชื่อมต่อกับโมเดล Stable Diffusion (ซึ่งยังไม่ได้เปิดซอร์ส) ผ่าน API อีกทีอยู่ดี ซึ่งต้องจ่ายเงินซื้อเครดิตในการสร้างรูปภาพ ในราคา 10 ดอลลาร์ต่อ 1,000 เครดิต</p>\n<p>ตัวซอร์สโค้ดอยู่บน <a href=\"https://github.com/Stability-AI/StableStudio\">GitHub</a> ภาษาหลักที่ใช้เป็น TypeScript</p>\n<p>ที่มา - <a href=\"https://stability.ai/blog/stablestudio-open-source-community-driven-future-dreamstudio-release\">Stability AI</a></p>\n<p><img alt=\"No Description\" src=\"https://www.blognone.com/sites/default/files/externals/c7b90ca4814244f30b4ab435c4741e0d.png\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/open-source\">Open Source</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f28ee590c31ed295fc2a3105c0fc2dd8f870d4ee5cb8b6ef9d2b69fc2751aac","category":"Thai"}