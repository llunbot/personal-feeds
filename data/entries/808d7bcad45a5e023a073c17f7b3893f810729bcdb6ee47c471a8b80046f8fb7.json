{"title":"ไมโครซอฟท์ขึ้นเป็นบริษัทซอฟต์แวร์เกมอันดับหนึ่งในแง่รายได้ ทิ้งห่าง EA ไกล","link":"https://www.blognone.com/node/144393","date":1738158479000,"content":"<div><div><div><p>บริษัทข้อมูลการตลาด Ampere Analysis เผยสถิติรายได้ของบริษัทเกมในเดือนธันวาคม 2024 ดังนี้</p>\n<p>อันดับหนึ่ง ไมโครซอฟท์นำแบบทิ้งห่าง กวาดรายได้รวม 465 ล้านดอลลาร์ โดยอาศัยพลังของ Call of Duty: Black Ops 6 ที่มีฐานผู้เล่นราว 38 ล้านคนต่อเดือน แถมฐานลูกค้าของไมโครซอฟท์ตอนนี้ 64% มาจากแพลตฟอร์มคู่แข่ง PlayStation ด้วย</p>\n<p>ด้วยโครงสร้างรายได้ของไมโครซอฟท์ที่เปลี่ยนไปหลังซื้อ Activision Blizzard การที่เราเห็นไมโครซอฟท์ผันตัวมาดันฝั่งซอฟต์แวร์สุดตัว นำเกมของตัวเองไปลงแพลตฟอร์มต่างๆ (เปลี่ยนคู่แข่งเป็นคู่ค้า) และสนใจฮาร์ดแวร์ของตัวเองน้อยลง จึงอาจที่มาจากโครงสร้างรายได้แบบใหม่นี้</p>\n<p>อันดับสอง EA ตามมาห่างๆ ด้วยรายได้ 366 ล้านดอลลาร์ เกมเด่นสร้างรายได้คือ EA Sports FC 25 แม้<a href=\"https://www.blognone.com/node/144260\">รายได้ลดลงจากเป้าที่วางไว้</a></p>\n<p>ผู้ผลิตเกมจากฝั่งจีนล้วนประสบความสำเร็จถ้วนหน้า โดย Tencent ติดอันดับ 5 และ Netease ติดอันดับ 9 เกมเด่นในช่วงนี้ได้แก่</p>\n<ul>\n<li>Marvel Rivals (Netease) มีผู้เล่น 29 ล้านคน</li>\n<li>Path of Exile 2 (Tencent) สร้างรายได้ 148 ล้านดอลลาร์</li>\n<li>Infinity Nikki (Papergames)</li>\n<li>Delta Force (Tencent)</li>\n</ul>\n<p>ที่มา - <a href=\"https://www.videogameschronicle.com/news/microsoft-was-the-no-1-games-publisher-in-the-world-last-month/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/053c6276a65afb8ea240f0fd448f364c.jpeg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/call-of-duty\">Call of Duty</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"808d7bcad45a5e023a073c17f7b3893f810729bcdb6ee47c471a8b80046f8fb7","category":"Thai"}