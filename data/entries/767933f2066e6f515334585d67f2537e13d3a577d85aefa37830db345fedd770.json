{"title":"PowerToys เพิ่มแอพตัวใหม่ Workspaces จดจำตำแหน่งหน้าต่างแอพบนจอ ไม่ต้องจัดใหม่ทุกครั้ง","link":"https://www.blognone.com/node/141817","date":1725434128000,"content":"<div><div><div><p>Microsoft PowerToys ออกเวอร์ชัน v0.84 เพิ่มแอพตัวใหม่ชื่อ Workspaces ทำหน้าที่เป็น desktop manager จดจำการจัดวางหน้าต่างบนหน้าจอไว้ให้เรา</p>\n<p>ผู้ใช้สามารถบันทึกการจัดวางหน้าต่างบนจอในขณะนั้น ว่าให้แอพตัวไหนอยู่ตรงไหน (เช่น VS Code อยู่ซ้าย Terminal อยู่ขวา) แล้วเซฟเก็บไว้ใน Workspaces เพื่อเปิดมาใช้ได้สะดวก ไม่ต้องมานั่งจัดตำแหน่งหน้าต่างใหม่ทุกครั้งไป และสามารถเซฟรูปแบบการวางหน้าต่างได้หลายอัน เลือกเปิดใช้ได้ตามต้องการ ใส่ค่าพารามิเตอร์ตอนเรียกแอพได้ แถมวางชุดหน้าต่างนั้นเป็นช็อตคัตไว้บนเดสก์ท็อปได้ด้วย</p>\n<p>ที่มา - <a href=\"https://learn.microsoft.com/en-us/windows/powertoys/workspaces\">Microsoft</a>, <a href=\"https://www.bleepingcomputer.com/news/microsoft/new-windows-powertoy-launches-repositions-apps-to-saved-layouts/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/a65e8190611ae884404d34fa821d7f7d.png\" /></p>\n<p><img alt=\"No Description\" src=\"https://www.blognone.com/sites/default/files/externals/fdf0b94a47fffda083a3966fb536107a.png\" /></p>\n</div></div></div><div><div>Topics: </div><div><div><a href=\"/topics/powertoys\">PowerToys</a></div><div><a href=\"/topics/microsoft\">Microsoft</a></div><div><a href=\"/topics/windows\">Windows</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"767933f2066e6f515334585d67f2537e13d3a577d85aefa37830db345fedd770","category":"Thai"}