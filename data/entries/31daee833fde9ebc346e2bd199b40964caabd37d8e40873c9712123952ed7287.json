{"title":"จับคู่เลือกข้าง Amazon ลงทุน 4 พันล้านดอลลาร์ใน Anthropic ย้ายไปใช้ AWS เต็มตัว","link":"https://www.blognone.com/node/135916","date":1695631730000,"content":"<div><div><div><p>Amazon ประกาศลงทุนในสตาร์ตอัพปัญญาประดิษฐ์ Anthropic โดยเตรียมเข้าใช้แพลตฟอร์ม AWS ในการให้บริการเต็มตัว</p>\n<p>รูปแบบของดีลนี้นับว่าคล้ายกับ <a href=\"https://www.blognone.com/node/132356\">OpenAI และไมโครซอฟท์พอสมควร</a> โดย Anthropic จะพัฒนาเทคโนโลยีของตัวเองผูกเข้าไปกับเทคโนโลยีของ AWS ตั้งแต่การฝึกปัญญาประดิษฐ์ด้วย AWS Trainium รันโมเดลด้วย Inferentia และให้บริการผ่านบริการ Amazon Bedrock ทั้งโมเดล Claude มาตรฐานและการทำ fine-tuning หลังจากนี้ AWS ก็จะลงทุนวางโครงสร้างพื้นฐานให้เพียงพอสำหรับ Anthropic</p>\n<p>ปัญญาประดิษฐ์ Claude ของ Anthropic นั้นนับว่าตามหลัง GPT-4 ไม่มากนัก และยังมีความได้เปรียบที่ให้บริการ<a href=\"https://www.blognone.com/node/134779\">เวอร์ชั่นรองรับ context ขนาดใหญ่ถึง 100k แล้ว</a> ผลทดสอบแสดงให้เห็นว่า <a href=\"https://huggingface.co/spaces/lmsys/chatbot-arena-leaderboard\">Claude นั้นเหนือกว่า GPT-3.5 พอสมควรแต่ยังตามหลัง GPT-4</a></p>\n<p>แม้เงินลงทุนจะเป็นก้อนใหญ่ แต่ Anthropic ก็ยืนยันว่าบริษัทยังมีความเป็นอิสระ และบริษัทมีการแบ่งหุ้นชั้นพิเศษเป็น Class T ที่มีอำนาจถอดถอนกรรมการที่ตั้งเข้ามาจากผู้ถือหุ้นอีกทีหนึ่ง</p>\n<p>ที่มา - <a href=\"https://www.anthropic.com/index/anthropic-amazon\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/92b47c5ddef560d9a72e6ed204d57552.png\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/aws\">AWS</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31daee833fde9ebc346e2bd199b40964caabd37d8e40873c9712123952ed7287","category":"Thai"}