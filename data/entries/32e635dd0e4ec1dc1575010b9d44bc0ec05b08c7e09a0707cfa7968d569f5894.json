{"title":"TikTok เปิดตัวแอปฟังเพลงสตรีมมิ่ง TikTok Music เริ่มที่อินโดนีเซียและบราซิล","link":"https://www.blognone.com/node/134714","date":1688689821000,"content":"<div><div><div><p>ByteDance เปิดตัว <strong>TikTok Music</strong> แอปฟังเพลงสตรีมมิ่งแบบโซเชียล หลังจากมี<a href=\"https://www.blognone.com/node/130913\">ข่าวลือ</a>มาก่อนหน้านี้ โดยเริ่มต้นให้บริการในอินโดนีเซียและบราซิล 2 ประเทศแรก</p>\n<p>TikTok บอกว่าที่ผ่านมาแพลตฟอร์มมีส่วนในการผลักดันเพลงและศิลปินให้เป็นที่รู้จัก มีส่วนในการสร้างเพลงฮิต และช่วยให้ผู้คนค้นพบเพลงใหม่ การเปิดตัว TikTok Music ช่วยเสริมให้ผู้ใช้งานค้นพบเพลงใหม่ ๆ ได้มากยิ่งกว่าเดิม</p>\n<p>แพลตฟอร์ม TikTok Music มีฟีเจอร์เชื่อมต่อกับบัญชี TikTok ที่ซิงก์ข้อมูลช่วยในการค้นหาเพลงที่น่าสนใจ รวมถึงฟีเจอร์พื้นฐานเช่น เนื้อเพลงเรียลไทม์ เพลย์ลิสต์แชร์กับเพื่อน ค้นหาเพลงจากเนื้อร้อง ดาวน์โหลดเพื่อฟังแบบออฟไลน์ และอื่น ๆ</p>\n<p>TikTok Music เป็นบริการแบบต้องเสียเงินเท่านั้น โดยสมัครทดลองใช้งานได้ฟรี 1 เดือน ราคาในอินโดนีเซียเริ่มต้น 44,900 รูเปียห์ต่อเดือน (ประมาณ 105 บาท) นอกจากนี้ ByteDance ยังประกาศรวม<a href=\"รูเปียห์\">บริการฟังเพลง Resso</a> ที่ให้บริการก่อนหน้านี้แบบจำกัดประเทศ เข้ากับ TikTok Music ด้วย</p>\n<p>ที่มา: <a href=\"https://newsroom.tiktok.com/in-id/tiktok-music-hadir-di-indonesia\">TikTok</a> ผ่าน <a href=\"https://variety.com/2023/music/news/tiktok-launches-music-streaming-service-brazil-and-indonesia-1235662600/\">Variety</a></p>\n<p><img alt=\"No Description\" src=\"https://www.blognone.com/sites/default/files/externals/96ad672cf6bacc4cb75a01f4bf8d5afb.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32e635dd0e4ec1dc1575010b9d44bc0ec05b08c7e09a0707cfa7968d569f5894","category":"Thai"}