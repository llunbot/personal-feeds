{"title":"LG เลิกทำธุรกิจแว่น XR ร่วมกับ Meta เพราะตลาดไม่เติบโตอย่างที่คาด","link":"https://www.blognone.com/node/145367","date":1742436421000,"content":"<div><div><div><p>เว็บข่าวธุรกิจเกาหลี The Bell รายงานว่า LG เตรียมถอยจากธุรกิจ XR หรือการทำแว่นตระกูล VR, AR, MR หลังพบว่าความต้องการสินค้ากลุ่มนี้ไม่เยอะอย่างที่คาดไว้</p>\n<p>ความเคลื่อนไหวของ LG ในธุรกิจ XR รอบล่าสุดเกิดขึ้นในช่วงต้นปี 2024 เมื่อ <a href=\"https://www.blognone.com/node/138448\">Mark Zuckerberg เดินทางไปเกาหลีใต้</a> และมีภาพถ่ายคู่กับผู้บริหารของ LG ออกมา ทั้งสองบริษัทยืนยันว่ามีความร่วมมือทางธุรกิจร่วมกัน และเราจะได้เห็นแว่นระดับไฮเอนด์ออกสู่ตลาดในปี 2025</p>\n<p>แหล่งข่าวของ The Bell บอกว่า LG ตัดสินใจยุติธุรกิจ XR และหันไปโฟกัสกับธุรกิจอื่น ได้แก่ เครื่องใช้ไฟฟ้า เครื่องปรับอากาศ (HVAC) และหุ่นยนต์แทน</p>\n<p>LG เกาหลีแถลงการณ์ยอมรับว่าตัดสินใจ \"เลื่อน\" การขายสินค้า XR ในเชิงพาณิชย์ออกไป แต่ยังลงทุนวิจัยและพัฒนาเทคโนโลยี XR ต่อภายใต้การดูแลของ CTO</p>\n<p>คู่แข่งเพื่อนร่วมชาติของ LG คือ <a href=\"https://www.blognone.com/node/143622\">ซัมซุงนั้นมีโครงการแว่น XR ร่วมกับกูเกิล ใช้โค้ดเนมว่า Moohan</a> และมีกำหนดวางขายสินค้าภายในปี 2025</p>\n<p>ที่มา - <a href=\"https://thebell.co.kr/free/content/ArticleView.asp?key=202503180815590440108293&amp;lcode=00\">The Bell</a>, <a href=\"https://www.uploadvr.com/lg-ceases-xr-product-efforts-will-still-continue-r-d/\">UploadVR</a></p>\n<p><img src=\"https://www.blognone.com/sites/default/files/externals/e404c8983aa9e7c68bc50ae0f8638331.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/meta\">Meta</a></div><div><a href=\"/topics/virtual-reality\">Virtual Reality</a></div><div><a href=\"/topics/mixed-reality\">Mixed Reality</a></div><div><a href=\"/topics/augmented-reality\">Augmented Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"585e382fc108243adb4f116c9031221aa74ba1761655d5b57521f9a9a29cc350","category":"Thai"}