{"title":"HPE ไตรมาสล่าสุด รายได้รวมโต 1% กลุ่มธุรกิจกลยุทธ์เติบโตระดับสองหลัก","link":"https://www.blognone.com/node/124564","date":1630628931000,"content":"<div><div><div><p>HPE (Hewlett Packard Enterprise) รายงานผลประกอบการของไตรมาสที่ 3 ตามปีการเงินบริษัท 2021 คำสั่งซื้อรวมเพิ่มขึ้น 11% จากช่วงเดียวกันในปีก่อน คิดเป็นรายได้ในไตรมาส 6,897 ล้านดอลลาร์ เพิ่มขึ้น 1% กำไรสุทธิอยู่ที่ 392 ล้านดอลลาร์</p>\n<p>นอกจากนี้ HPE ยังให้ข้อมูลกลุ่มธุรกิจที่สร้างรายรับต่อเนื่องในช่วง 12 เดือน (ARR) จากบริการ subscription รายได้ใน 1 ปี เพิ่มขึ้น 33% เป็น 705 ล้านดอลลาร์</p>\n<p>รายได้แยกตามกลุ่มธุรกิจของ HPE แบ่งได้เป็น กลุ่ม Intelligent Edge เพิ่มขึ้น 27% เป็น 867 ล้านดอลลาร์ กลุ่ม HPC &amp; MCS เพิ่มขึ้น 11% เป็น 741 ล้านดอลลาร์ ส่วน Compute ที่เป็นรายได้ส่วนใหญ่ลดลง 9% เป็น 3,104 ล้านดอลลาร์ และ Storage เพิ่มขึ้น 4% เป็น 1,176 ล้านดอลลาร์</p>\n<p>Antonio Neri ซีอีโอ HPE กล่าวว่ากลยุทธ์ Edge-to-Cloud ส่งผลที่ดีต่อทุกกลุ่มธุรกิจของบริษัท โดยผลกระทบจากการระบาดของโควิด 19 จะเร่งการเปลี่ยนผ่านไปสู่ยุคของ Edge ที่มี Cloud สนับสนุน และขับเคลื่อนด้วยข้อมูล องค์กรต่างต้องการความปลอดภัยในการเชื่อมต่อข้อมูล การเข้าถึงข้อมูลเชิงลึกได้เร็วมากขึ้น และการเชื่อมต่อกับคลาวด์ได้ทุกที่</p>\n<p>ที่มา: <a href=\"https://www.hpe.com/us/en/newsroom/press-release/2021/09/hpe-reports-fiscal-2021-third-quarter-results.html\">HPE</a></p>\n<p><img src=\"https://www.blognone.com/sites/default/files/externals/46f93c1b3bf988a3e7a6a133d66eb2c5.jpg\" /></p>\n<p><img src=\"https://www.blognone.com/sites/default/files/externals/a6bcb0189ac2d744ae34dc5aed75c220.png\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d99b8f53d52019f92e31fc877f6774de426eddf6ee1cfd7f90a09fc6bfe6f20","category":"Thai"}