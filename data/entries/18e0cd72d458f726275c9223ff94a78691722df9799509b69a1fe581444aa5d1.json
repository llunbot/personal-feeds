{"title":"AWS เปิดตัวโหมด Agentic ช่วยเขียนโค้ดแบบสั่งได้ใน Amazon Q Developer","link":"https://www.blognone.com/node/146239","date":1746332668000,"content":"<div><div><div><p>AWS มี<a href=\"https://www.blognone.com/node/136979\">บริการแชทบ็อทชื่อ Amazon Q</a> ที่มีเวอร์ชันย่อย Amazon Q Developer ช่วยทำงานเขียนโค้ด และ<a href=\"https://www.blognone.com/node/141626\">ถูกนำมาใช้งานจริงกับโปรแกรมเมอร์ของ Amazon เอง</a></p>\n<p>ล่าสุด Amazon Q เปิดตัวฟีเจอร์ Agentic ยกระดับความสามารถเหมือนเป็นคู่หูโปรแกรมเมอร์ช่วยเขียนโค้ดได้มากกว่าเดิม แบบเดียวกับที่ <a href=\"https://www.blognone.com/node/144543\">GitHub Copilot เปิดตัวฟีเจอร์ Agentic ในเดือนกุมภาพันธ์</a></p>\n<p>Amazon Q Developer สามารถเชื่อมกับ IDE โดยตรง (ช่วงแรก โหมด Agentic ยังรองรับเฉพาะ VS Code) ผู้ใช้สามารถเขียนพร็อมต์สั่งงานให้ Q อ่านไฟล์ทั้งหมดจาก repository แล้วสร้างซอฟต์แวร์ตามที่ต้องการได้</p>\n<blockquote><p>In a new folder, create a web application for video and image generation that uses the notebooks from multimodal-generation/workshop-sample as examples to create the applications. Adapt the code in the notebooks to interact with models. Use existing model IDs</p>\n</blockquote>\n<p>ผู้ที่ต้องการทดลองใช้สามารถสมัคร Amazon Q Developer Free tier เพื่อใช้งานแบบมีข้อจำกัด เรียกได้ 10 ครั้งต่อเดือน ส่วน Amazon Q Developer Pro tier คิดราคา 19 ดอลลาร์ต่อเดือน</p>\n<p>ที่มา - <a href=\"https://aws.amazon.com/blogs/aws/amazon-q-developer-elevates-the-ide-experience-with-new-agentic-coding-experience/\">AWS Blog</a></p>\n<p><img alt=\"No Description\" src=\"https://www.blognone.com/sites/default/files/externals/eb8efa05f4a868708b2d7aff87f09e67.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18e0cd72d458f726275c9223ff94a78691722df9799509b69a1fe581444aa5d1","category":"Thai"}