{"title":"กูเกิลเปิดตัวกุญแจ Titan Security Key รุ่นใหม่ รองรับ Passkey แล้ว","link":"https://www.blognone.com/node/136776","date":1700114374000,"content":"<div><div><div><p>กูเกิลเปิดตัวกุญแจ Titan Security Key รุ่นใหม่ รองรับ<a href=\"https://www.blognone.com/node/136169\">การล็อกอินด้วย Passkey ที่กูเกิลกำลังผลักดันเต็มตัว</a></p>\n<p>กุญแจ Titan Security Key รุ่นใหม่มีทั้งแบบ USB-A และ USB-C โดยจะวางขายแทนกุญแจ U2F รุ่นเดิมที่วางขายในปัจจุบัน กุญแจทั้งสองรุ่นรองรับการเชื่อมต่อกับอุปกรณ์พกพาด้วย NFC และหน่วยความจำในตัวกุญแจสามารถเก็บคีย์ในระบบ Passkey ได้สูงสุด 250 คีย์ ซึ่งกูเกิลบอกว่าน่าจะครอบคลุมการใช้งานของคนทั่วไปแล้ว</p>\n<p>ราคาขายรุ่น USB-A ตัวละ 30 ดอลลาร์ รุ่น USB-C ตัวละ 35 ดอลลาร์ <a href=\"https://www.blognone.com/node/112528\">ราคาต่างจากเวอร์ชันก่อนเล็กน้อย</a> ที่เหมือนเดิมคือยังไม่มีขายในไทยอย่างเป็นทางการ</p>\n<p>กูเกิลยังประกาศว่าจะแจก Titan Security Key ให้ฟรี 100,000 ชิ้นกับกลุ่มผู้ใช้ที่มีความเสี่ยงสูงที่จะโดนเจาะทั่วโลก โดยจะแจกผ่านโครงการของพาร์ทเนอร์ต่างๆ</p>\n<p>ที่มา - <a href=\"https://blog.google/technology/safety-security/titan-security-key-google-store/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/35d1764ba078063a50fb7226b6164755.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/passkey\">Passkey</a></div><div><a href=\"/topics/u2f\">U2F</a></div><div><a href=\"/topics/security\">Security</a></div><div><a href=\"/topics/authentication\">Authentication</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8d2759444f1ecaca5bd592096d4a8174e272b7cca8454faf4eb0b8b355df8e5","category":"Thai"}