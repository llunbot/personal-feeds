{"title":"รัฐเทนเนสซีผ่านกฎหมายห้ามสร้างเพลงเลียนแบบด้วย AI เป็นรัฐแรกในอเมริกา","link":"https://www.blognone.com/node/138912","date":1711452994000,"content":"<div><div><div><p>รัฐเทนเนสซีผ่านกฎหมายห้ามสร้างเพลงด้วย AI ที่เรียนรู้และลอกเลียนศิลปิน ซึ่งเป็นรัฐแรกในสหรัฐอเมริกาที่ออกกฎหมายนี้ ซึ่งเป็นการปรับปรุงกฎหมายคุ้มครองงานเพลงเดิม ที่ห้ามลอกเลียนไปถึง ชื่อศิลปิน รูปภาพ โดยเพิ่มเติมการเลียนแบบด้วย AI มาอีกหัวข้อ กฎหมายนี้จะมีผลตั้งแต่ 1 กรกฎาคม เป็นต้นไป</p>\n<p>กฎหมายฉบับนี้มีลูกเล่นเล็ก ๆ ในการตั้งชื่อ โดยมีชื่อเต็มว่ากฎหมายคุ้มครองการเลียนแบบเสียงและภาพ มีชื่อย่อว่า ELVIS Act (Ensuring Likeness Voice and Image Security Act) เนื่องจากศิลปิน Elvis Presley มีประวัติมาฝึกฝนและพัฒนางานเพลงที่เมืองแนชวิลล์ เมืองหลวงของรัฐเทนเนสซี ซึ่งได้ชื่อว่าเป็นดินแดนของเพลงคันทรี มีศิลปินชื่อดังหลายคนที่เคยมาฝึกฝนและบันทึกเสียงที่เมืองนี้ รวมทั้ง Taylor Swift</p>\n<p>Bill Lee ผู้ว่าการรัฐเทนเนสซี บอกว่ากฎหมายนี้เป็นการปกป้องอุตสาหกรรมดนตรี ซึ่งเป็นรากฐานสำคัญหนึ่งของรัฐ ให้เท่าทันกับเทคโนโลยีที่มีวิวัฒนาการตลอดโดยเฉพาะ AI</p>\n<p>ที่มา: <a href=\"https://www.npr.org/2024/03/22/1240114159/tennessee-protect-musicians-artists-ai\">NPR</a> ภาพ <a href=\"https://www.facebook.com/GovBillLee/posts/pfbid02uvtycQZqLGVXURBgevcECHczoCzTdRo2bZEfoMPPvw8FDs8YdMVaKadRW8qNxxkFl\">Facebook: Bill Lee</a></p>\n<p><img alt=\"No Description\" src=\"https://www.blognone.com/sites/default/files/externals/5ae6b7de2876508c3e1c607d713e67af.jpeg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/law\">Law</a></div><div><a href=\"/topics/usa\">USA</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f37de77978ac90e4c709c87216380fa0e5086ab02745169a6f85b4038ca37e5b","category":"Thai"}