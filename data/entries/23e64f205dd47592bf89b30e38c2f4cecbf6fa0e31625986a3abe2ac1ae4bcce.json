{"title":"Tesla ประกาศปลดพนักงานทั่วโลกเป็นจำนวนมากกว่า 10% เพื่อลดค่าใช้จ่าย-รองรับการเติบโต","link":"https://www.blognone.com/node/139234","date":1713203687000,"content":"<div><div><div><p>Tesla ประกาศปลดพนักงานมากกว่า 10% ของจำนวนพนักงานทั่วโลก โดย Elon Musk ซีอีโอ Tesla บอกว่า การปลดพนักงานนี้เป็นส่วนหนึ่งของแผนงานเพื่อรองรับการเติบโตในระยะถัดไป ที่ทำให้ต้องประเมินการลดค่าใช้จ่ายและเพิ่มผลิตผลในทุกส่วน จึงมาสู่การตัดสินใจที่ยากลำบากดังกล่าว</p>\n<p>จำนวนพนักงานที่ถูกปลดนั้น Tesla ใช้คำว่ามากกว่า 10% ของพนักงานทั้งหมด ซึ่งจำนวน ณ สิ้นปี 2023 มีอยู่ 140,473 คน</p>\n<p>ในช่วงที่ผ่านมา Tesla มีความท้าทายหลายอย่างท่ามกลางตลาดรถยนต์ไฟฟ้ารวมที่เติบโต ทั้งจำนวนรถยนต์ไฟฟ้าส่งมอบซึ่งตอนนี้ BYD แซงขึ้นมาเป็นอันดับ 1, จำนวนรถที่ผลิตและส่งมอบในไตรมาสที่ผ่านมาก็<a href=\"https://www.blognone.com/node/139030\">ลดลงเป็นครั้งแรก</a>นับตั้งแต่ปี 2020 ล่าสุดก็เพิ่งประกาศลดราคา Subscription ของ<a href=\"https://www.blognone.com/node/139211\">ซอฟต์แวร์ FSD</a> ลงครึ่งหนึ่ง</p>\n<p>ที่มา: <a href=\"https://www.cnbc.com/2024/04/15/tesla-shares-dip-in-premarket-trade-on-global-layoff-reports.html\">CNBC</a></p>\n<p><img src=\"https://www.blognone.com/sites/default/files/externals/f3b37dca2471edac26c7735beb6fe998.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23e64f205dd47592bf89b30e38c2f4cecbf6fa0e31625986a3abe2ac1ae4bcce","category":"Thai"}