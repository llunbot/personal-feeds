{"title":"ซีอีโอ Binance US ประกาศลาออก หลังทำงานได้เพียง 3 เดือน","link":"https://www.blognone.com/node/124114","date":1628312187000,"content":"<div><div><div><p>Brian Brooks ซีอีโอของบริษัทคริปโต Binance US สาขาสหรัฐอเมริกา ประกาศลาออกหลังทำงานเป็นซีอีโอมาได้เพียง 3 เดือน โดยให้เหตุผลว่ามีมุมมองด้านยุทธศาสตร์ที่แตกต่างจากบริษัท</p>\n<p>ก่อนมาทำงานที่ Binance ไม่นาน Brooks เคยทำงานอยู่ในภาครัฐ เคยเป็นถึงรักษาการผู้อำนวยการ Office of the Comptroller of the Currency หน่วยงานกำกับดูแลด้านการเงินของรัฐบาลสหรัฐ และก่อนหน้านั้นเขาเคยเป็นหัวหน้าฝ่ายกฎหมายของ Coinbase บริษัทคริปโตชื่อดังอีกแห่ง</p>\n<p>Binance เป็นบริษัทคริปโตที่มีจุดกำเนิดในประเทศจีน (ซีอีโอยังเป็นคนจีนคือ Changpeng Zhao) แต่ภายหลังก็ย้ายสำนักงานใหญ่มาอยู่ที่หมู่เกาะเคย์แมน และใช้วิธีตั้งบริษัทสาขา เช่น Binance US หรือ Binance UK มาทำธุรกิจในแต่ละประเทศ เมื่อไม่นานมานี้ <a href=\"https://www.blognone.com/node/123448\">Binance UK เพิ่งโดนรัฐบาลสหราชอาณาจักรแบนการทำธุรกรรมไป</a></p>\n<p>ที่มา - <a href=\"https://asia.nikkei.com/Spotlight/Cryptocurrencies/Binance.US-CEO-Brian-Brooks-quits-after-just-three-months\">Nikkei</a></p>\n<p><img src=\"https://www.blognone.com/sites/default/files/externals/35a2feed7154c05f9120ec95a10aff51.jpg\" /></p>\n<blockquote><p>Greetings <a href=\"https://twitter.com/hashtag/crypto?src=hash&amp;ref_src=twsrc%5Etfw\">#crypto</a> community. Letting you all know that I have resigned as CEO of ⁦⁦⁦<a href=\"https://twitter.com/BinanceUS?ref_src=twsrc%5Etfw\">@BinanceUS</a>⁩ . Despite differences over strategic direction, I wish my former colleagues much success. Exciting new things to come!</p>\n<p>— Brian Brooks (@BrianBrooksUS) <a href=\"https://twitter.com/BrianBrooksUS/status/1423727097323802626?ref_src=twsrc%5Etfw\">August 6, 2021</a></p></blockquote>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b045f6c18eaf43faf12c1b2b7c08e1593b66a59b31ae8f691a2875460aa5210f","category":"Thai"}