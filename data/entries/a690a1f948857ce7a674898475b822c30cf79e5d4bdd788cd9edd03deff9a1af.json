{"title":"เปิดตัว Sora - โมเดล Text-to-Video ความละเอียดสูง ตัวใหม่จาก OpenAI","link":"https://www.blognone.com/node/138230","date":1708039976000,"content":"<div><div><div><p>OpenAI เปิดตัวโมเดลใหม่ สำหรับสร้างวิดีโอด้วย AI จากข้อความ (Text-to-Video) มีชื่อว่า <strong>Sora</strong> จุดเด่นคือสามารถสร้างวิดีโอความยาวถึง 1 นาที ที่มีความละเอียดสูง และลงรายละเอียดในวิดีโอได้ตาม prompt ของผู้ใช้งาน</p>\n<p>Sora มีความสามารถสร้างวิดีโอที่มีฉากหลังรายละเอียดซับซ้อน มีตัวละครอยู่ในวิดีโอหลายคน ระบุรูปแบบการเคลื่อนไหวได้ รวมถึงลงรายละเอียดปลีกย่อยได้ ซึ่งจุดเด่นที่ Sora มีคือการแสดงผลแบบเป็นไปตามสภาพจริงที่ปรากฏอยู่</p>\n<p>มีข้อดีก็มีข้อจำกัด OpenAI บอกว่า Sora ยังไม่สมบูรณ์แบบ โดยเฉพาะฉากที่มีวัตถุหลายอย่างซับซ้อน การแสดงผลทางฟิสิกส์อาจผิดพลาด เช่น ฉากกินขนม ขนมก็อาจไม่มีรอยหรือหายไปตามการถูกกิน และบางครั้งโมเดลก็สับสนในการทำงานระหว่างซ้ายและขวา</p>\n<p>ทั้งนี้สถานะของโมเดล Sora ยังอยู่ในระดับงานวิจัย โดยทีมพัฒนายังคงขอสิทธิเข้าถึงงานจากศิลปิน นักออกแบบ ตลอดจนผู้ผลิตภาพยนตร์ เพื่อรับความคิดเห็นจากผลลัพธ์ที่ได้ ส่วนในระดับทีมประเมินความเสี่ยง AI ของ OpenAI ยังคงตรวจสอบอยู่ จึงยังไม่สามารถเผยแพร่ต่อสาธารณะได้ในขณะนี้ สามารถดูตัวอย่างวิดีโอและ prompt ที่ใช้ทั้งหมดได้จากที่มา</p>\n<p>ที่มา: <a href=\"https://openai.com/sora\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/8703f8a911e5a5eba19adfa9f82b77ea.png\" /></p>\n<blockquote><p>Introducing Sora, our text-to-video model.Sora can create videos of up to 60 seconds featuring highly detailed scenes, complex camera motion, and multiple characters with vibrant emotions. <a href=\"https://t.co/7j2JN27M3W\">https://t.co/7j2JN27M3W</a>Prompt: “Beautiful, snowy… <a href=\"https://t.co/ruTEWn87vf\">pic.twitter.com/ruTEWn87vf</a></p>\n<p>— OpenAI (@OpenAI) <a href=\"https://twitter.com/OpenAI/status/1758192957386342435?ref_src=twsrc%5Etfw\">February 15, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/c73e9839ef961a9c4ccca6d1d3e6ba00.gif\" /></p>\n<p><img alt=\"No Description\" src=\"https://www.blognone.com/sites/default/files/externals/77c5eeb4da0ed90f43ca512373fadaef.gif\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/video\">Video</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a690a1f948857ce7a674898475b822c30cf79e5d4bdd788cd9edd03deff9a1af","category":"Thai"}