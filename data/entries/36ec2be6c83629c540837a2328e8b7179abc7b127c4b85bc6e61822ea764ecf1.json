{"title":"Chrome เริ่มปิดการทำงานส่วนขยาย Manifest V2 กระทบส่วนขยาย Ad Blocking ยุคเดิม","link":"https://www.blognone.com/node/142585","date":1729067667000,"content":"<div><div><div><p>ผู้ใช้ Chrome เริ่มพบว่า <a href=\"https://www.blognone.com/node/140073\">Chrome เริ่มเปิดการทำงานของส่วนขยายที่เขียนด้วย API Manifest V2</a> ตามแผนที่ประกาศไว้ (ทยอยปิดไปเรื่อยๆ เสร็จสมบูรณ์ช่วงต้นปี 2025) ซึ่งกระทบกับส่วนขยายกลุ่มบล็อคโฆษณา เช่น <a href=\"https://www.blognone.com/node/141238\">uBlock Origin</a></p>\n<p>แผนการเรื่อง Manifest V2 ของ Chrome เป็นสิ่งที่ประกาศไว้นานหลายปีแล้ว และส่วนขยายชื่อดังๆ ก็มีเวอร์ชันที่เขียนด้วย Manifest V3 กันนานพอสมควรแล้ว เช่น <a href=\"https://chromewebstore.google.com/detail/ublock-origin-lite/ddkjiahejlhfcafbddmgiahcphecmpfh\">uBlock Origin Lite หรือ uBO Lite</a> ที่ทำงานแบบเดียวกันได้ (แม้ไม่ใช่ทั้งหมด) แต่การที่ Chrome เริ่มปิดการทำงานของส่วนขยายเหล่านี้จริงๆ (จากก่อนหน้านี้ที่ทำได้แต่เตือน) ก็ทำให้คนหันมาสนใจเรื่องนี้กันเพิ่มขึ้น ตัวอย่างคือ Raymond Hill หนึ่งในทีมพัฒนาผู้สร้าง uBlock Origin ได้โพสต์ข้อความใน Twitter/X ในเรื่องกระบวนการถอด uBlock Origin ออกจาก Chrome Web Store</p>\n<p>เว็บเบราว์เซอร์หลายตัวยังประกาศรองรับ Manifest V2 ต่อไป เช่น <a href=\"https://www.blognone.com/node/140380\">Firefox</a> หรือ Microsoft Edge ตอนนี้ก็ยังรองรับ Manifest V2</p>\n<p>ที่มา - <a href=\"https://www.pcmag.com/news/googles-chrome-browser-starts-disabling-ublock-origin\">PC Mag</a>, <a href=\"https://www.androidpolice.com/ubo-deprecation/\">Android Authority</a></p>\n<blockquote><p>The deprecation of uBO in the Chrome Web Store has started.<a href=\"https://t.co/VhvsZ2bhLa\">https://t.co/VhvsZ2bhLa</a></p>\n<p>— R. Hill (@gorhill) <a href=\"https://twitter.com/gorhill/status/1846185858744869245?ref_src=twsrc%5Etfw\">October 15, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/23e3037534ccae247e9488da81af857b.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/ad-blocking\">Ad Blocking</a></div><div><a href=\"/topics/extension\">Extension</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36ec2be6c83629c540837a2328e8b7179abc7b127c4b85bc6e61822ea764ecf1","category":"Thai"}