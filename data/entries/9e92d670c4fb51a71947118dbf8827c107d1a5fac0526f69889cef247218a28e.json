{"title":"Adobe Firefly พิมพ์คำสั่งสร้างภาพจาก AI ด้วยภาษาไทยได้แล้ว","link":"https://www.blognone.com/node/134819","date":1689243853000,"content":"<div><div><div><p><a href=\"https://www.blognone.com/node/134230\">Adobe Firefly</a>  เครื่องมือ Generative AI ช่วยสร้างภาพและคอนเทนต์ขยายการรองรับพิมพ์คำสั่งด้วยข้อความมากกว่า 100 ภาษา รวมทั้ง “ภาษาไทย” ทำให้ผู้ใช้ทั่วโลกสามารถเจนเนอเรทภาพ และเอฟเฟ็กต์ข้อความโดยใช้ภาษาประเทศตนได้ ซึ่งในเว็บยังรองรับ 20 ภาษา โดยเปิดให้บริการภาษาฝรั่งเศส, เยอรมัน, ญี่ปุ่น, สเปน, และโปรตุเกส</p>\n<p><a href=\"https://www.blognone.com/node/134004\">Adobe Firefly เปิดตัวเดือนมีนาคมที่ผ่านมาและมีการนำเครื่องมือผสานเข้ากับ Photoshop, Express และ Illustrator</a> ในตอนนี้มีผู้ใช้งานเจนเนอเรทภาพบน Adobe Firefly ไปแล้วมากกว่า 1,000 ล้านภาพบนเว็บไซต์ Firefly และใน Photoshop</p>\n<p>นอกจากนี้ Firefly ยังนำเสนอ</p>\n<ul>\n<li>Firefly for Enterprise: Firefly for Enterprise ได้รับการออกแบบมาให้มีความปลอดภัยในเชิงพาณิชย์และอะโดบีวางแผนให้องค์กรธุรกิจต่าง ๆ สามารถปรับแต่งและเทรน Firefly โดยใช้แอสเซ็ทภายใต้แบรนด์ของตนเอง</li>\n<li>ความโปร่งใสสำหรับดิจิทัลคอนเทนต์: คอนเทนต์ที่ถูกเทรนโดยใช้ชุดข้อมูลที่แตกต่าง จะถูกติดแท็ก Content Credentials แบบอัตโนมัติ เพื่อสร้างความน่าเชื่อถือและความโปร่งใสให้กับดิจิทัลคอนเทนต์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/44208d5d2da290aa50696e9e2fe773e7.png\" /><img alt=\"No Description\" src=\"https://www.blognone.com/sites/default/files/externals/3f6e2851a7f6a47dfa89303326200ee3.jpg\" /></p>\n</div></div></div><div><div>Topics: </div><div><div><a href=\"/topics/adobe-firefly\">Adobe Firefly</a></div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/thailand\">Thailand</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e92d670c4fb51a71947118dbf8827c107d1a5fac0526f69889cef247218a28e","category":"Thai"}