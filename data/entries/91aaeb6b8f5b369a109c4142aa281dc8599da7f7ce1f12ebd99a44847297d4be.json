{"title":"Windows AI Studio ชุดเครื่องมือพัฒนา AI บนวินโดวส์ เปิดให้ดาวน์โหลด, ต้องใช้ลินุกซ์รันใน WSL","link":"https://www.blognone.com/node/137256","date":1702651330000,"content":"<div><div><div><p>Windows AI Studio ชุดเครื่องมือพัฒนา AI บนวินโดวส์ <a href=\"https://www.blognone.com/node/136782\">ที่ไมโครซอฟท์เปิดตัวในงาน Ignite 2023</a> ตอนนี้เปิดให้ดาวน์โหลดมาทดสอบแล้วแบบพรีวิว</p>\n<p><a href=\"https://marketplace.visualstudio.com/items?itemName=ms-windows-ai-studio.windows-ai-studio\">Windows AI Studio</a> อยู่ในรูปส่วนขยายของ VS Code นั่นแปลว่าเราต้องติดตั้ง VS Code บนวินโดวส์ซะก่อน แต่ที่ย้อนแย้งคือถึงแม้ชื่อมันมีคำว่า Windows นำหน้า แต่การรันจำเป็นต้องมี Windows Subsystem for Linux (WSL) และ Ubuntu 18.04 ขึ้นไปอยู่ในเครื่องด้วย แถมตอนนี้ยังรองรับเฉพาะการ์ดจอค่าย NVIDIA เท่านั้น</p>\n<p>เว็บไซต์ The Register ทดสอบแล้วพบว่าฟีเจอร์ของ Windows AI Studio ยังค่อนข้างจำกัด แต่ก็ทำงานตามที่โฆษณาคือการดาวน์โหลดโมเดลมาปรับจูนตามชุดข้อมูลที่มี แล้วรันเป็นแชทบ็อทในเครื่อง ทดสอบว่าทำงานได้ดีแค่ไหน เหมาะกับการรันโมเดลขนาดเล็ก (เช่น <a href=\"https://www.blognone.com/node/137206\">Phi-2</a>) ที่รันในพีซีได้</p>\n<p>ที่มา - <a href=\"https://blogs.windows.com/windowsdeveloper/2023/11/15/elevating-the-developer-experience-on-windows-with-new-ai-tools-and-productivity-tools/\">Microsoft</a>, <a href=\"https://www.theregister.com/2023/12/14/windows_ai_studio_preview/\">The Register</a></p>\n<p><img src=\"https://www.blognone.com/sites/default/files/externals/e9cf0566ab519ba532643512aab46328.jpg\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div><div><a href=\"/topics/wsl\">WSL</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91aaeb6b8f5b369a109c4142aa281dc8599da7f7ce1f12ebd99a44847297d4be","category":"Thai"}