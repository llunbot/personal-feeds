{"title":"Garena เปิดตัว Delta Force เวอร์ชัน PC แล้ว ส่วนในมือถือและระบบ cross-platform มาต้นปี 2025","link":"https://www.blognone.com/node/143493","date":1733474244000,"content":"<div><div><div><p>Garena เปิดตัว <strong>Garena Delta Force</strong> เวอร์ชัน PC ที่พัฒนาโดย Team Jade แล้ว สำหรับผู้เล่นในภูมิภาคอาเซียน ไต้หวัน อเมริกากลาง อเมริกาใต้ บราซิล ตะวันออกกลาง และแอฟริกาเหนือ</p>\n<p>ภารกิจของเกมนี้ ผู้เล่นจะต้องสมบทบาทเป็นสมาชิกระดับสูงของ G.T.I หรือกองกำลังรักษาสันติภาพ มีทั้งหมดสองโหมด ได้แก่ โหมด <strong>Warfare</strong> เป็นการทำสงครามขนาดใหญ่รองรับสูงสุด 64 คน และโหมด <strong>Operations</strong> เล่นเป็นทีม 3 คน เข้าไปสำรวจแผนที่ ผู้เล่นสามารถเลือกเล่นโอเปอเรเตอร์ได้ 4 ตำแหน่ง</p>\n<p>Garena Delta Force เวอร์ชัน PC สามารถดาวน์โหลดได้ทางเว็บไซต์ <strong>Delta Force Official</strong> แล้ว ส่วนเวอร์ชัน Mobile จะเปิดตัวในช่วงต้นปี 2025 โดยผู้เล่นสามารถเข้าไปที่เว็บไซต์ เพื่อลงทะเบียนล่วงหน้าสำหรับ Android เท่านั้น ส่วน iOS จะมาเร็วๆ นี้</p>\n<p>ส่วนระบบ cross-platform ที่ให้ผู้เล่นสามารถบันทึกความคืบหน้าระหว่างเวอร์ชัน PC และ Mobile จะเปิดตัวพร้อมกับตัวเกมเวอร์ชัน Mobile ในช่วงต้นปีหน้าเช่นกัน</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;Garena Delta Force&quot;\" src=\"https://www.blognone.com/sites/default/files/externals/01feb052489267939abc0b14956cbee8.jpeg\" /></p>\n</div></div></div><div><div>Topics: </div><div><div><a href=\"/topics/garena\">Garena</a></div><div><a href=\"/topics/pc\">PC</a></div><div><a href=\"/topics/delta-force\">Delta Force</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"594aebee2b3fffb79818a39243710ababdcd91a7978234b045f028968fdc384e","category":"Thai"}