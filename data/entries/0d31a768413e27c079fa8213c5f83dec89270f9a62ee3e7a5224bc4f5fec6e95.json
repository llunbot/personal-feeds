{"title":"Notion ถอนตัวจากรัสเซีย บล็อคการเข้าถึงทั้งหมดจากรัสเซียในเดือนกันยายน 2024","link":"https://www.blognone.com/node/141685","date":1724816302000,"content":"<div><div><div><p>แอพจดโน้ต Notion ประกาศถอนตัวจากการทำธุรกิจในรัสเซีย ตามคำสั่งแบนของรัฐบาลสหรัฐ โดยจะมีผลในวันที่ 9 กันยายน 2024</p>\n<ul>\n<li>ผู้ใช้ Notion จะไม่สามารถเข้าถึงบริการออนไลน์ของ Notion ได้จากในรัสเซีย</li>\n<li>ถ้ามีบัญชีแบบจ่ายเงินที่ลงทะเบียนในรัสเซีย จะไม่สามารถใช้งานได้ และ workspace ที่โยงกับบัญชีนั้นจะถูกปิด</li>\n<li>ผู้ใช้สามารถดาวน์โหลดข้อมูลออกมาจากเซิร์ฟเวอร์ Notion ได้ รองรับฟอร์แมต PDF, HTML, CSV</li>\n</ul>\n<p>Notion ถือเป็นบริษัทเทคโนโลยีอเมริกันรายล่าสุดที่ถอนตัวจากรัสเซีย ตามหลังกลุ่มบริษัทชุดแรกๆ อย่าง <a href=\"https://www.blognone.com/node/133689\">Microsoft, Google, Apple, Netflix, Tinder</a>, <a href=\"https://www.blognone.com/node/130078\">Dell, IBM, HP, Cisco</a> ที่ทยอยถอนตัวจากรัสเซียในช่วงปี 2022-2023</p>\n<p>ที่มา - <a href=\"https://www.notion.so/help/restrictions-for-customers-based-in-russia\">Notion</a> via <a href=\"https://www.bleepingcomputer.com/news/software/notion-exits-russia-and-will-terminate-accounts-in-september/\">Bleeping Computer</a>, ภาพจาก <a href=\"https://www.notion.so/blog/the-thinking-behind-our-latest-brand-campaign\">Notion</a></p>\n<p><img alt=\"No Description\" src=\"https://www.blognone.com/sites/default/files/externals/b38d8926fa35559b00d444b0f153bca1.jpeg\" /></p>\n</div></div></div><div><div>Topics: </div><div><div><a href=\"/topics/notion\">Notion</a></div><div><a href=\"/topics/russia\">Russia</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d31a768413e27c079fa8213c5f83dec89270f9a62ee3e7a5224bc4f5fec6e95","category":"Thai"}