{"title":"หลุดเอกสารภายใน Xbox Series X Refresh ดีไซน์ทรงกระบอก ไม่มีแผ่น อาจออกปี 2024","link":"https://www.blognone.com/node/135814","date":1695104291000,"content":"<div><div><div><p>เอกสารภายในของ Microsoft ถูกเปิดเผยจากคดีความระหว่าง FTC รอบล่าสุด นอกจากแผน <a href=\"https://www.blognone.com/node/135798\">The Elder Scrolls VI ที่หลุดออกมาแล้ว</a> ล่าสุดยังมีข้อมูลของ Xbox รุ่นรีเฟรช อัพเกรดกลางเจนในโค้ดเนมว่า Brooklin ด้วย</p>\n<p>ความแตกต่างที่เห็นได้ชัดเจนคือดีไซน์ที่ออกไปทางทรงกระบอกมากขึ้น จากทรงเหลี่ยมในปัจจุบัน และไม่มีช่องใส่แผ่น ความจุสูงสุดเพิ่มเป็น 2TB และ USB-C 1 พอร์ตด้านหน้าที่รองรับ USB-PD, รองรับ Wi-Fi 6E, ตัวชิป (die) จะเหลือแค่ 6 นาโนเมตร และใช้กำลังไฟลดลง 15%</p>\n<p><img alt=\"No Description\" src=\"https://www.blognone.com/sites/default/files/externals/6c6259403affa5c6b5bd725624c8d0ee.jpg\" /></p>\n<p>นอกจากนี้ยังมีคอนโทรลเลอร์ใหม่โค้ดเนม Sebile มาในสีแพนด้า มี Accelerometer มาเพิ่มความสามารถของ gyroscope รองรับการเชื่อมต่อกับคลาวด์โดยตรง, Bluetooth 5.2, Haptic Feedback ที่แม่นยำมากขึ้น, VCA haptics ที่จะเป็นลำโพงในตัว, แบตเปลี่ยนได้, ปุ่ม analog เปลี่ยนได้ (modular) และคอนโทรลเลอร์จะทำงาน เมื่อถูกขยับหรือยกขึ้นมา</p>\n<p><img alt=\"No Description\" src=\"https://www.blognone.com/sites/default/files/externals/486a1942abfaf443cdd6957cd4374752.png\" /></p>\n<p>ราคาที่จะเปิดตัวจะอยู่ที่ 499 ดอลลาร์ เท่ากับ Series X รุ่นปัจจุบัน และตามแผนที่หลุดออกมา Brooklin น่าจะเปิดตัวช่วงกลางปี 2024 และขายปลายปี ส่วนคอนโทรลเลอร์จะเปิดตัวช่วงปลายพฤษภาคมปีหน้า</p>\n<p><img alt=\"No Description\" src=\"https://www.blognone.com/sites/default/files/externals/8286f587141bdc581aad56755d778979.png\" /></p>\n<p>ที่มา - <a href=\"https://www.theverge.com/2023/9/19/23880111/microsoft-xbox-series-x-new-design-refresh\">The Verge</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/leaks\">Leaks</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33a3ff6f8440f293e43360a7b6fef07712ee6ed411e2aaf820342464aa02bb09","category":"Thai"}