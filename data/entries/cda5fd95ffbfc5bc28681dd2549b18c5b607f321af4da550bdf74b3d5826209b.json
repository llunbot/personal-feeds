{"title":"Mozilla โจมตีนโยบายใหม่แอปเปิลตามกฎหมาย DMA ของ EU บอกทำให้แข่งขันยากกว่าเดิม","link":"https://www.blognone.com/node/137899","date":1706326856000,"content":"<div><div><div><p>Mozilla ออกมาแสดงความเห็นจาก<a href=\"https://www.blognone.com/node/137877\">นโยบายใหม่ของแอปเปิล</a> ที่ปฏิบัติตามกฎหมาย DMA ของสหภาพยุโรป ซึ่ง<a href=\"https://www.blognone.com/node/137876\">เปิดให้</a>ผู้ใช้งานสามารถเลือกใช้เบราว์เซอร์อื่นเป็นค่าเริ่มต้นง่ายขึ้น และผู้พัฒนาก็ไม่ต้องใช้ WebKit เป็นเอ็นจินได้ด้วย ทั้งหมดอาจฟังดูเป็นประโยชน์สำหรับผู้พัฒนาเบราว์เซอร์ 3rd Party แต่ Mozilla ไม่คิดเช่นกัน</p>\n<p>Damiano DeMonte ตัวแทนของ Mozilla บอกว่าบริษัทผิดหวังอย่างรุนแรงต่อแนวทางที่แอปเปิลประกาศออกมา โดยประเด็นสำคัญคือการเพิ่ม BrowserEngineKit สำหรับขั้นตอนการเรนเดอร์ด้วยเอ็นจินอื่น แต่มีผลเฉพาะแอปในกลุ่มประเทศ EU เท่านั้น เท่ากับว่า Firefox ต้องดูแลเบราว์เซอร์สองเวอร์ชันคือสำหรับ EU และนอก EU ที่ยังต้องใช้ WebKit ไปพร้อมกัน ขณะที่แอปเปิลนั้นก็พัฒนาเบราว์เซอร์ตัวเดียวต่อไป</p>\n<p>Mozilla มองว่าแนวทางที่แอปเปิลประกาศออกมา จะไม่ได้ทำให้ผู้ใช้งานมีตัวเลือกมากอย่างที่ควรเป็น และทำให้การแข่งขันกับ Safari ยากขึ้นไปอีก จึงทำให้ Mozilla เป็นบริษัทล่าสุดที่ออกมาแสดงความไม่พอใจแนวทางของแอปเปิล ซึ่งก่อนหน้านี้มีทั้ง <a href=\"https://www.blognone.com/node/137883\">Epic Games</a> และ <a href=\"https://www.blognone.com/node/137898\">Spotify</a> ที่โจมตีนโยบายของแอปเปิลนี้เช่นกัน</p>\n<p>ที่มา: <a href=\"https://www.theverge.com/2024/1/26/24052067/mozilla-apple-ios-browser-rules-firefox\">The Verge</a></p>\n<p><img src=\"https://www.blognone.com/sites/default/files/externals/b0c403826370ada56a129b76863c8852.jpg\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/mozilla\">Mozilla</a></div><div><a href=\"/topics/antitrust\">Antitrust</a></div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/apple\">Apple</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cda5fd95ffbfc5bc28681dd2549b18c5b607f321af4da550bdf74b3d5826209b","category":"Thai"}