{"title":"ซัมซุงเปิดตัว Galaxy Watch FE รุ่นราคาถูก เริ่มต้น 199 ดอลลาร์","link":"https://www.blognone.com/node/140368","date":1718288451000,"content":"<div><div><div><p>ซัมซุงเปิดตัวนาฬิกาอัจฉริยะ Galaxy Watch FE <a href=\"https://www.blognone.com/node/140161\">ตามข่าวหลุดก่อนหน้านี้</a> ตั้งราคาเริ่มต้น 199 ดอลลาร์ เป็นรุ่นราคาถูกลงจาก Galaxy Watch รุ่นปกติ (299 ดอลลาร์) หวังขยายตลาดผู้ใช้ Galaxy Watch ให้กว้างขึ้น</p>\n<p>Galaxy Watch FE มีให้เลือกขนาดเดียวคือ 40mm โดยมีสีให้เลือก 3 สีคือ Black, Pink Gold, Silver โดยฟีเจอร์เด่นคือเซ็นเซอร์ Samsung BioActive Sensor ที่ประกอบด้วยเซ็นเซอร์ 3 อย่าง Optical Heart Rate + Electrical Heart + Bioelectrical Impedance Analysis วัดได้ทั้งการเต้นของหัวใจอย่างละเอียด คลื่นไฟฟ้าหัวใจ (ECG) ความดันเลือด และวัดคุณภาพการนอนหลับ</p>\n<p>สเปกทางเทคนิคมีดังนี้</p>\n<ul>\n<li>หน้าจอ 1.2\" 396×396, Super AMOLED</li>\n<li>ชิปประมวลผล Exynos W920 Dual Core 1.18GHz</li>\n<li>หน่วยความจำ 1.5GB memory + 16GB storage</li>\n<li>แบตเตอรี่ 247mAh</li>\n<li>ระบบปฏิบัติการ Wear OS พร้อม One UI 5 Watch</li>\n</ul>\n<p>สเปกของ Galaxy Watch FE ใกล้เคียงกับ Galaxy Watch 4 ที่ออกในปี 2021 และลดต่ำลงจาก Galaxy Watch 6 รุ่นของปี 2023 ทั้งขนาดหน้าจอ, ซีพียู, แรม, แบตเตอรี่</p>\n<p>นาฬิกา Galaxy Watch FE รุ่นเชื่อมต่อผ่าน Bluetooth อย่างเดียวราคา 199.99 ดอลลาร์ ส่วนรุ่นเชื่อมต่อ LTE ในตัวราคา 249.99 ดอลลาร์ เริ่มวางขาย 24 มิถุนายน</p>\n<p><img alt=\"No Description\" src=\"https://www.blognone.com/sites/default/files/externals/49e59718c30c8124b7378a95d107f136.jpg\" /></p>\n<p>ที่มา - <a href=\"https://news.samsung.com/global/first-galaxy-watch-fe-empowers-even-more-users-with-samsungs-advanced-health-monitoring-technology\">Samsung</a>, <a href=\"https://www.theverge.com/2024/6/13/24176939/samsung-galaxy-watch-fe-price-specs\">The Verge</a></p>\n</div></div></div><div><div>Topics: </div><div><div><a href=\"/topics/galaxy-watch\">Galaxy Watch</a></div><div><a href=\"/topics/samsung\">Samsung</a></div><div><a href=\"/topics/smart-watch\">Smart Watch</a></div><div><a href=\"/topics/wearable-computing\">Wearable Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a03338380534e2031d9cbcb945edcb59724db5315c3b3cb9e6f6e4f816dddd48","category":"Thai"}