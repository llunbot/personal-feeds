{"title":"Fallout 4 ออกอัพเดต Next-Gen ตามสัญญา, Fallout 76 เปิดให้เล่นฟรี 1 สัปดาห์","link":"https://www.blognone.com/node/139195","date":1712881114000,"content":"<div><div><div><p>Bethesda ประกาศปล่อยอัพเดต next-gen ให้เกม Fallout 4 ในวันที่ 25 เมษายน 2024 หลัง<a href=\"https://www.blognone.com/node/131108\">เคยประกาศไว้ตั้งแต่ปี 2022</a> <a href=\"https://www.blognone.com/node/137230\">แล้วต้องเลื่อนมาเป็นปี 2024</a></p>\n<p>อัพเดตตัวนี้เป็นการปรับปรุงเกมบนคอนโซล next-gen (ที่ปัจจุบันคงไม่นับเป็น next แล้วกระมัง) ทั้งบน PS5 และ Xbox Series X|S รองรับภาพความละเอียดสูงขึ้น เฟรมเรตสูงสุด 60 FPS ส่วนฝั่งของพีซีก็ปรับปรุงให้รองรับจอภาพแบบ ultra-widescreen และรองรับการเล่นบน Steam Deck เต็มรูปแบบ</p>\n<p>นอกจากเกม Fallout 4 แล้ว ฝั่งของเกม Fallout 76 ยังเปิดให้เล่นฟรี 1 สัปดาห์บนทุกแพลตฟอร์ม (Xbox, PlayStation, Steam) เพื่อฉลองการฉายซีรีส์ Fallout บน Amazon Prime Video ด้วย หากใครเล่นแล้วชอบก็ยังมีโปรโมชั่นลดราคา 80% ในช่วงนี้เช่นกัน (บน Steam เหลือ 262 บาท)</p>\n<p>ที่มา - <a href=\"https://bethesda.net/en/article/4s2bXQEbpcrsdCZhUYLHAi/fallout-4-is-getting-free-updates\">Bethesda</a>, <a href=\"https://bethesda.net/en/article/lEVezGFqFPch9KCm5UfW9/fallout-76-free-play-week-starts-today\">Bethesda</a></p>\n<p><img alt=\"No Description\" src=\"https://www.blognone.com/sites/default/files/externals/d26e6f53b63fe803df25eddc48c9c3ad.jpg\" /></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d32c2583b91408940e6fa56833115579131584d9321a8fba035221e224b4350","category":"Thai"}