{"title":"พบช่องโหว่ Downfall ในซีพียูอินเทล Gen 6-11 ขโมยข้อมูลของผู้ใช้ในเครื่องเดียวกันได้","link":"https://www.blognone.com/node/135190","date":1691548363000,"content":"<div><div><div><p>Daniel Moghimi นักวิจัยความปลอดภัยของกูเกิล ค้นพบช่องโหว่ในซีพียูอินเทลจำนวนมาก ตั้งแต่ Core 6th Gen (Skylake) มาถึง Core 11th Gen (Tiger Lake) รวมถึงซีพียูกลุ่มเซิร์ฟเวอร์ Xeon, ซีพียู Atom ที่ออกขายในช่วงเดียวกัน <a href=\"https://www.intel.com/content/www/us/en/developer/topic-technology/software-security-guidance/processors-affected-consolidated-product-cpu-model.html\">รายชื่อทั้งหมด</a></p>\n<p>ช่องโหว่นี้ใช้รหัส <a href=\"https://cve.mitre.org/cgi-bin/cvename.cgi?name=CVE-2022-40982\">CVE-2022-40982</a> ระดับความรุนแรง Medium มีชื่อเล่นว่า <a href=\"https://downfall.page/\">Downfall</a> อาการคือผู้ใช้สามารถเข้าถึงข้อมูลของผู้ใช้คนอื่นในคอมพิวเตอร์เครื่องเดียวกันได้ ซึ่งจะส่งผลกระทบสูงในกรณีงานเซิร์ฟเวอร์หรือคลาวด์ที่มีผู้ใช้งานบนเครื่องเดียวกันเป็นจำนวนมาก</p>\n<p>สาเหตุของช่องโหว่นี้เกิดจากอินเทลพยายามทำฟีเจอร์ memory optimization ชื่อคำสั่ง Gather แต่พลาดไปเปิดช่องให้ซอฟต์แวร์เข้าถึงข้อมูลในรีจิสเตอร์ของฮาร์ดแวร์ได้ ตัวอย่างของ Moghimi ได้สาธิตการขโมยกุญแจเข้ารหัสของผู้ใช้คนอื่นบนเครื่องเดียวกัน เขาบอกว่าใช้เวลาพัฒนาเทคนิคนี้เพียง 2 สัปดาห์</p>\n<p>อินเทลได้ออกแพตช์ microcode เพื่ออุดช่องโหว่นี้แล้ว ซึ่งตอนนี้ปล่อยผ่าน Patch Tuesday ของ Windows ประจำสัปดาห์นี้ (ออกเมื่อคืน) และมีแพตช์สำหรับเคอร์เนลลินุกซ์แล้ว</p>\n<p>ที่มา - <a href=\"https://downfall.page/\">Downfall</a>, <a href=\"https://www.intel.com/content/www/us/en/security-center/advisory/intel-sa-00828.html\">Intel</a></p>\n<p>โลโก้ของ Downfall</p>\n<p><img alt=\"No Description\" src=\"https://www.blognone.com/sites/default/files/externals/fb0db80701bf00e0a083574f3203b81d.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/bug\">Bug</a></div><div><a href=\"/topics/security\">Security</a></div><div><a href=\"/topics/processor\">Processor</a></div><div><a href=\"/topics/skylake\">Skylake</a></div><div><a href=\"/topics/tiger-lake\">Tiger Lake</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"adb06d7f5040a61ecb4e07dcb12f631cbda6f6f5a0df98833367257e82a14e6b","category":"Thai"}