{"title":"Reddit ยื่นไฟลิ่งขายหุ้นไอพีโอแล้ว ต้องการเพิ่มทุนสูงสุด 748 ล้านดอลลาร์","link":"https://www.blognone.com/node/138634","date":1710168396000,"content":"<div><div><div><p>Reddit ยื่นเอกสารไฟลิ่งเพื่อเตรียมไอพีโอเข้าตลาดหุ้นแล้ว โดยต้องการเพิ่มทุนสูงสุด 748 ล้านดอลลาร์ จากการขายหุ้น 22 ล้านหุ้น ในช่วงราคา 31-34 ดอลลาร์ต่อหุ้น เป็นตัวเลขตรงกับที่เคย<a href=\"https://www.blognone.com/node/138495\">มีรายงานก่อนหน้านี้</a></p>\n<p>ในหุ้นไอพีโอที่เสนอขายนี้ จะมีประมาณ 1.76 ล้านหุ้น ที่ Reddit เจาะจงขายให้กับผู้ใช้งานและผู้ดูแลห้องใน Reddit หรือ Redditor โดยนักลงทุนกลุ่มนี้จะไม่ถูกล็อกการขายหุ้นในวันแรกที่เข้าตลาดหุ้น ทั้งนี้วิธีการขายหุ้นกับผู้ใช้งานเคยมีการทำมาแล้วในหุ้นเช่น Rivian หรือ Airbnb</p>\n<p>หุ้นของ Reddit จะเข้าซื้อขายในตลาดหุ้นนิวยอร์กด้วยตัวย่อ RDDT และมีความสำคัญเพราะจะเป็นบริษัทโซเชียลมีเดียบริษัทแรกที่เข้าตลาดหุ้น นับตั้งแต่ปี 2019 (<a href=\"https://www.blognone.com/node/109253\">Pinterest</a>)</p>\n<p>ที่มา: <a href=\"https://www.cnbc.com/2024/03/11/reddit-to-raise-nearly-750-million-in-upcoming-ipo.html\">CNBC</a></p>\n<p><img src=\"https://www.blognone.com/sites/default/files/externals/fa8bb23cc9048e60051526128819b0ed.jpg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f81ca5496c99a30ea46c13fc938b493d5c09f741340e594deadcccf9e60010ff","category":"Thai"}