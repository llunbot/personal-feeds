{"title":"AIS เปิดบริการ *1185# โทรหาหลังวางสายมิจฉาชีพ ส่งเบอร์ให้ตำรวจ CIB ได้ทันที","link":"https://www.blognone.com/node/142871","date":1730370200000,"content":"<div><div><div><p>AIS ประกาศจับมือกับตำรวจสอบสวนกลาง CIB เปิดตัวบริการ <strong>*1185#แจ้งอุ่นใจ ตัดสายโจร</strong> สำหรับลูกค้า AIS ที่เพิ่งวางสายจากเบอร์มิจฉาชีพ (ที่เป็นเบอร์ค่ายไหนก็ได้) สามารถส่งแจ้งเบอร์ดังกล่าวไปให้ตำรวจสอบสวนกลางได้แค่กด <strong>*1185#</strong> แล้วโทรออกภายใน 5 นาที ไม่เสียค่าใช้จ่าย </p>\n<p>นายปรัธนา ลีลพนัง หัวหน้าคณะผู้บริหาร กลุ่มลูกค้าทั่วไป AIS ระบุว่าแคมเปญนี้ทำงานอยู่บนเครือข่ายที่สามารถ รีพอร์ทเบอร์ที่รับสายล่าสุด โดยระบบจะไปดึงเบอร์ล่าสุดที่ลูกค้ารับสายแบบอัตโนมัติ ก่อนกด *1185# โดยไม่จำเป็นต้องเสียเวลาจำเบอร์ที่โทรเข้ามา</p>\n<p>จากนั้นภายใน 48 ชั่วโมง หากพบว่า รูปแบบการโทรของเบอร์เหล่านั้นมีความผิดปกติที่บ่งชี้ได้ว่าเบอร์ที่ลูกค้าแจ้งมาอาจเป็นมิจฉาชีพจริง AIS จะทำการส่งต่อข้อมูลไปยัง ตำรวจสอบสวนกลาง พร้อมกับทำงานอย่างใกล้ชิด กับตำรวจสอบสวนกลาง เพื่อตรวจสอบ และดำเนินการบล็อกเบอร์ดังกล่าวเพื่อไม่ให้ไปก่อความเสียหายเพิ่มขึ้น </p>\n<p><img src=\"https://i.imgur.com/FiczOEP.jpeg\" /></p>\n<p>บริการนี้จะสามารถรีพอร์ทเบอร์ได้ทุกประเภท ทั้งเบอร์ 02, เบอร์มือถือจากทุกเครือข่าย, เบอร์จากต่างประเทศ , เบอร์จาก VoIP แบบไม่จำกัดจำนวนครั้งในการรีพอร์ท</p>\n<p>นอกจากนี้ทาง AIS ได้ตอกย้ำการให้ความสำคัญกับการดูแลลูกค้าให้ใช้งานได้อย่างปลอดภัยด้วย 5G SIM (5G SUCI SIM) ทั้งในรูปแบบ SIM Card และ eSIM แล้ววันนี้ โดยซิมรุ่นใหม่ของ AIS มีการยกระดับความปลอดภัยด้วยการเข้ารหัส-หมายเลขรหัสระบุตัวผู้ใช้บริการ (IMSI Encryption) ทำให้ลูกค้าสามารถใช้งานบนเครือข่าย AIS ได้อย่างมั่นใจมากยิ่งขึ้น</p>\n<p><img src=\"https://i.imgur.com/vZN1dAI.jpeg\" /></p>\n<p>ที่มา - ประชาสัมพันธ์ AIS</p></div></div></div><div><div>Topics: </div><div><div><a href=\"/topics/ais\">AIS</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"468149c2c43c82c4f90ff099a01a3cbc38eb5ec8a7749efb79d09444f2c0ccb4","category":"Thai"}