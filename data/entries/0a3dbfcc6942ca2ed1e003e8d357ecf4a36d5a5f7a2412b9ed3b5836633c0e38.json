{"title":"Kaspersky ยืนยันแจ้งผู้ใช้แล้วว่าจะเปลี่ยนเป็น UltraAV, ติดตั้งให้อัตโนมัติเพราะกลัวผู้ใช้เสี่ยง","link":"https://www.blognone.com/node/142269","date":1727534987000,"content":"<div><div><div><p>อัพเดตจากกรณี <a href=\"https://www.blognone.com/node/142140\">ผู้ใช้ Kaspersky ในสหรัฐงง จู่ๆ แอพเปลี่ยนเป็น UltraAV โดยไม่บอกกล่าว ลบออกไม่ได้</a></p>\n<p>เว็บไซต์ TechCrunch สอบถามไปยังโฆษกของ Kaspersky ได้รับคำยืนยันว่า ได้แจ้งเตือนผู้ใช้ในสหรัฐถึงการเปลี่ยนผ่านไปสู่ UltraAV ทางอีเมลแล้ว แต่อาจมีผู้ใช้บางส่วนไม่เคยให้อีเมลไว้กับ Kaspersky จึงสามารถแจ้งเตือนเฉพาะทาง in-app message เท่านั้น</p>\n<p>ส่วนเหตุผลที่ใช้วิธีถอนการติดตั้ง Kasperksy ออก แล้วติดตั้ง UltraAV ให้อัตโนมัติโดยไม่แจ้งผู้ใช้ คำอธิบายของ Kaspersky คือไม่อยากให้ผู้ใช้มีจังหวะที่ไม่มีแอนตี้ไวรัสคุ้มครอง (a gap in protection) ซึ่ง TechCrunch ชี้ว่าหาก Kaspersky ถูกลบออก ผู้ใช้วินโดวส์ยังมี Microsoft Defender ที่จะเปิดกลับมาทำงานอัตโนมัติ หากลบแอนตี้ไวรัสตัวอื่นออก</p>\n<p>Rob Joyce อดีตผู้อำนวยการฝ่ายความมั่นคงไซเบอร์ของ National Security Agency (NSA) บอกว่าเหตุการณ์นี้แสดงให้เห็นว่า Kaspersky มีอำนาจควบคุมเครื่องของผู้ใช้อย่างเต็มที่ และเป็นความเสี่ยงอย่างยิ่งยวด</p>\n<blockquote><p>This is why handing root-level access to Kaspersky was a huge risk. Users were \"migrated\" - software uninstalled and a totally different product was installed automagically. They had total control of your machine. <a href=\"https://twitter.com/hashtag/itsabouttrust?src=hash&amp;ref_src=twsrc%5Etfw\">#itsabouttrust</a> <a href=\"https://t.co/GzyosfcJOv\">https://t.co/GzyosfcJOv</a></p>\n<p>— Rob Joyce (@RGB_Lights) <a href=\"https://twitter.com/RGB_Lights/status/1838225276045529336?ref_src=twsrc%5Etfw\">September 23, 2024</a></p></blockquote>\n<p>ที่มา - <a href=\"https://techcrunch.com/2024/09/26/kaspersky-defends-automatically-force-replacing-its-software-without-users-explicit-consent/?guccounter=1\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/074d33f18dc2cf1c84dfb09f86d764f7.jpeg\" /></p>\n</div></div></div><div><div>Topics: </div><div><div><a href=\"/topics/kaspersky\">Kaspersky</a></div><div><a href=\"/topics/antivirus\">Antivirus</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a3dbfcc6942ca2ed1e003e8d357ecf4a36d5a5f7a2412b9ed3b5836633c0e38","category":"Thai"}