{"title":"[ลือ] Arm กำลังพัฒนาจีพียูรุ่นใหม่สำหรับพีซี-เซิร์ฟเวอร์ เพื่อแข่งกับ NVIDIA และ Intel","link":"https://www.blognone.com/node/141474","date":1723856291000,"content":"<div><div><div><p>Globes เว็บข่าวธุรกิจอิสราเอล รายงานข้อมูลจากแหล่งข่าวว่า Arm กำลังพัฒนาจีพียูของตัวเองในศูนย์วิจัยที่เมือง Ra’anana ในอิสราเอล เพื่อยกระดับคุณภาพจีพียูให้สามารถแข่งขันกับ NVIDIA และอินเทลได้ในตลาด AI</p>\n<p>ที่ผ่านมา Arm มีจีพียูตระกูล Mali และ Immortalis สำหรับสมาร์ทโฟนอยู่แล้ว แต่ถ้ามองถึงตลาดพีซี เซิร์ฟเวอร์และ AI ที่ใช้จีพียูแบบ discrete นั้น Arm ยังไม่มีจีพียูสำหรับตลาดนี้โดยตรง</p>\n<p>ตามข่าวบอกว่าทีมพัฒนาจีพียูที่เมือง Ra’anana มีอยู่ประมาณ 100 คน นำทีมโดย Dedi Yellin ที่ทำงานกับ Arm มาตั้งแต่ปี 2015 ทีมนี้ดูแลการพัฒนาจีพียู Immortalis อยู่ก่อนแล้ว</p>\n<p>ที่มา - <a href=\"https://en.globes.co.il/en/article-uk-chip-giant-arm-developing-gpu-in-israel-1001486761\">Globes</a>, <a href=\"https://www.tomshardware.com/pc-components/gpus/arm-reportedly-developing-gaming-gpu-in-israel-to-compete-with-nvidia-and-intel\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/c4979c27404bbeaa7eb0a15b7645d3a5.jpeg\" /></p>\n<p>ภาพ<a href=\"https://www.blognone.com/node/140115\">จีพียู Immortalis G925 รุ่นล่าสุด</a></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/gpu\">GPU</a></div><div><a href=\"/topics/mali\">Mali</a></div><div><a href=\"/topics/rumors\">Rumors</a></div><div><a href=\"/topics/israel\">Israel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dab85e624ebee67174a3308e4035350e6cb954c0f2950559987b39bc9206519","category":"Thai"}