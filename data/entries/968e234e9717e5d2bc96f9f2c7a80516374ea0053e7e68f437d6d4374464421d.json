{"title":"หมดช่วงตื่นทอง? ปริมาณทราฟฟิกเข้าเว็บ ChatGPT ลดลงเป็นครั้งแรก","link":"https://www.blognone.com/node/134718","date":1688695661000,"content":"<div><div><div><p>Similarweb รายงานจำนวนผู้ใช้งานเว็บ ChatGPT ลดลงเป็นครั้งแรกในเดือนมิถุนายน 2023 ที่ผ่านมา โดยปริมาณทราฟฟิกทั่วโลกลดลง 9.7% จากเดือนพฤษภาคม (ในสหรัฐอย่างเดียวลดลง 10.3%), จำนวนผู้ชม unique visitors ทั่วโลกลดลง 5.7%, ระยะเวลาการใช้งานบนเว็บไซต์ลดลง 8.5% ในช่วงเวลาเดียวกัน</p>\n<p>ถึงแม้ตัวเลขผู้ใช้งาน ChatGPT ลดลงจริง แต่ก็ยังมากกว่า Bing พี่น้องร่วมท้องเดียวกัน และเทียบกับ Bard ของกูเกิลหรือคู่แข่งอีกรายคือ Character.AI แล้วยังนำห่างมากๆ (ดูชาร์ทประกอบ)</p>\n<p><img src=\"https://www.similarweb.com/blog/wp-content/uploads/2023/07/chatgpt_traffic_drops_1-768x475.png\" alt /></p>\n<p>แต่ถ้าดูเฉพาะตัวเลขในสหรัฐอย่างเดียว Bing ยังมีผู้ใช้เยอะกว่า ChatGPT มากๆ เช่นกัน (เท่ากับว่าฐานผู้ใช้ Bing ส่วนใหญ่อยู่ในสหรัฐจริงๆ)</p>\n<p><img src=\"https://www.similarweb.com/blog/wp-content/uploads/2023/07/chatgpt_traffic_drops_2-768x475.png\" alt /></p>\n<p>Similarweb ชี้ว่าการที่ผู้ใช้ ChatGPT ลดลงอาจไม่ใช่ปัญหาของ OpenAI มากนัก เพราะไม่ได้ใช้โมเดลธุรกิจจากโฆษณาอยู่แล้ว แต่เป็นการขาย subscription และ API สำหรับผู้ต้องการใช้โมเดล GPT-4 เวอร์ชันล่าสุดแทน รายได้จึงอาจไม่ได้สัมพันธ์กับจำนวนผู้เข้าหน้าเว็บมากนัก แต่โมเดลธุรกิจนี้ก็มีช่องโหว่ตรงที่ผู้ใช้สามารถเข้าถึง GPT-4 ได้ฟรีผ่าน Bing ด้วยเช่นกัน</p>\n<p>ก่อนหน้านี้มีข่าว <a href=\"https://www.blognone.com/node/134698\">บทวิเคราะห์ของ Bank of America พูดถึงการดาวน์โหลดแอพ ChatGPT ก็ลดลงด้วย</a></p>\n<p>ที่มา - <a href=\"https://www.similarweb.com/blog/insights/ai-news/chatgpt-traffic-drops/\">Similarweb</a></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/statistics\">Statistics</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"968e234e9717e5d2bc96f9f2c7a80516374ea0053e7e68f437d6d4374464421d","category":"Thai"}