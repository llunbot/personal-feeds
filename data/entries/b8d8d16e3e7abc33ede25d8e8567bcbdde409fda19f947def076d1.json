{"title":"ผู้บริหาร Activision พูดเอง ซีอีโอ PlayStation ไม่ต้องการสัญญา Call of Duty แต่ต้องการล้มดีล","link":"https://www.blognone.com/node/132962","date":1678442566000,"content":"<div><div><div><p>Lulu Cheng Meservey ผู้บริหารตำแหน่ง EVP Corporate Affairs &amp; Chief Communications Officer ของ  Activision Blizzard โพสต์ข้อความในทวิตเตอร์ อ้างว่า Jim Ryan ซีอีโอของ Sony Interactive Entertainmet (SIE) ตอบคำถามคณะกรรมการด้านการแข่งขันของสหภาพยุโรปที่เมืองบรัสเซลส์ ประเทศเบลเยียม ว่าเขาไม่ต้องการข้อเสนอใดๆ เรื่องเกม Call of Duty เพราะสิ่งที่เขาต้องการคือขวางไม่ให้ไมโครซอฟท์ซื้อกิจการ Activision Blizzard ได้สำเร็จ (\"I don’t want a new Call of Duty deal. I just want to block your merger.”)</p>\n<p>Meservey ยังบอกว่า \"พวกเรา\" พยายามเสนอดีล Call of Duty ที่มีสัญญาระยะยาวให้กับโซนี่ แต่ก็ถูกปฏิเสธมาโดยตลอด</p>\n<p>ทั้งนี้ Meservey ไม่มีหลักฐานอ้างอิงอื่นว่า Jim Ryan พูดแบบนี้ แต่การที่เธอเป็นผู้บริหารระดับสูงของ Activision Blizzard ซึ่งถือเป็นแกนกลางสำคัญของดีลนี้ออกมาพูดเอง ย่อมมีน้ำหนักไม่นอย</p>\n<blockquote><p>The CEO of SIE answered that question in Brussels.In his words: \"I don’t want a new Call of Duty deal. I just want to block your merger.”</p>\n<p>— Lulu Cheng Meservey (@lulumeservey) <a href=\"https://twitter.com/lulumeservey/status/1633573899400093699?ref_src=twsrc%5Etfw\">March 8, 2023</a></p></blockquote>\n<p>Jim Ryan ภาพจาก PlayStation</p>\n<p><img src=\"https://www.blognone.com/sites/default/files/externals/aa60de3ebfd66d21574466139a027459.jpg\" alt /></p>\n<p>ที่มา - <a href=\"https://www.windowscentral.com/gaming/sonys-position-on-the-microsoft-activision-deal-for-xbox-was-just-fully-exposed\">Windows Central</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/playstation\">PlayStation</a></div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"b8d8d16e3e7abc33ede25d8e8567bcbdde409fda19f947def076d1","category":"Thai"}