{"title":"KBTG ประกาศวิสัยทัศน์ Agentic AI พัฒนา AI มาช่วยงานในองค์กรเหมือนคน","link":"https://www.blognone.com/node/143332","date":1732616209000,"content":"<div><div><div><p>คุณกระทิง เรืองโรจน์ พูนผล ประธานกลุ่มบริษัท KBTG แถลงวิสัยทัศน์ด้าน AI ของบริษัทในปีหน้า ซึ่งจะยังคงอยู่ภายใต้ยุทธศาสตร์ Human-First x AI-First Transformation โดยคุณกระทิงบอกว่า เทรนด์ AI ปีหน้าจะมีอยู่ 3 เทรนด์คือ</p>\n<ul>\n<li><strong>AI for Human Intelligence</strong> การใช้ AI เพื่อช่วยในการตัดสินใจและสร้างผลลัพธ์ทางธุรกิจ (AI-Driven Business Impact)</li>\n<li><strong>AI Agent</strong> โมเดล AI เฉพาะทางที่สามารถทำงานและตัดสินใจแบบ End-to-end ได้อย่างแม่นยำ</li>\n<li><strong>AI Guardrails</strong> การใช้งาน AI อย่างมีความรับผิดชอบเพื่อลดความเสี่ยง ผ่านการสร้างความตระหนักรู้และการกำกับดูแลที่มีความครอบคลุม แต่ยังคงมีความยืดหยุ่น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/ae5092d7f9ed5df6ad79ebf81ccdd056.jpeg\" /></p>\n<p>ซึ่ง KBTG จะโฟกัสไปที่ Agentic AI ที่จะช่วยคนในกระบวนการตัดสินใจ รวมถึงสั่งงาน AI ตัวอื่นได้อีกที ผ่าน 3 เรื่องหลัก ได้แก่</p>\n<ul>\n<li><strong>Agentic Platformization</strong> การสร้างแพลตฟอร์มใหม่เพื่อจัดการ Agent ให้ง่าย สะดวก และรวดเร็วยิ่งขึ้น พร้อมทำงานร่วมกันกับมนุษย์ได้ ยกตัวอย่างเช่น AthenaMind แพลตฟอร์มสร้าง AI Agent ที่ KBTG พัฒนาใช้เองภายในองค์กร เปรียบเสมือน AI Agent Factory ช่วยสร้าง AI Agent เพื่อนำมาประยุกต์ใช้ในแต่ละส่วนงานของ KBTG ซึ่งปัจจุบันองค์กรกำลังอยู่ในระหว่างการวางแผนพัฒนา AI Agent สำหรับหน่วยงานส่วนอื่น ๆ เช่น PDPA Chat Agent และ Regulatory Chat Agent</li>\n<li><strong>Agentic Orchestration</strong> สร้าง operation workflow ใหม่เพื่อให้ AI Agent กับมนุษย์ทำงานร่วมกันได้อย่างมีประสิทธิภาพและสร้างผลลัพธ์ทางธุรกิจได้ เช่น เบื้องต้นมีการนำ AI Coding Assistant มาใช้ในการพัฒนาซอฟต์แวร์ เพื่อเพิ่มประสิทธิภาพและความรวดเร็วในการทำงานของ Developer โดยสามารถลดเวลาการทำงานของ Developer เบื้องต้นได้ไม่ต่ำกว่า 20% และมีการสร้างโค้ดด้วย AI ไปแล้ว 500,000 บรรทัด</li>\n</ul>\n<p>ก้าวต่อไปคือการเพิ่มความสามารถจาก AI Coding Assistant ไปเป็น AI Coding Agent ซึ่งจะมีความสามารถเปรียบเสมือน Junior Developer ที่สามารถเขียนโค้ดได้ตั้งแต่ต้นจนจบจากการให้ Requirement ที่ชัดเจน ช่วยลดระยะเวลาในการเขียนโค้ด และทำให้ Software Development Life Cycle รวดเร็วมากยิ่งขึ้น</p>\n<ul>\n<li><strong>Agentic Humanization</strong> การเตรียมความพร้อมของคนทั้งในด้านแนวคิด ทักษะ และวัฒนธรรมการทำงานที่เปิดกว้าง พัฒนาบุคลากรให้มีความรู้ความสามารถด้าน AI มากยิ่งขึ้น สร้างสิ่งที่เรียกว่า Human-AI Workforce Integration เพื่อส่งเสริมการผสมผสานเทคโนโลยี AI เข้ากับการทำงานของพนักงานในทุก ๆ วัน</li>\n</ul>\n<p>ปัจจุบัน KBTG ได้บรรลุเป้าหมาย 100% ด้าน AI Literacy สร้างความตระหนักรู้เกี่ยวกับ AI ให้พนักงานทุกคน มีการสร้างชมรม Machine Learning, AI, Data Analytics (M.A.D. Guild) และกลุ่มผลักดันการใช้งาน AI อย่างแพร่หลาย (KBTG Democratization of AI: K-DAI Council) เพื่อจะมุ่งทำ Human Transformation พัฒนาบุคลากรให้สามารถดึงศักยภาพสูงสุดของตัวเอง โดย AI จะเป็นเครื่องมือสำคัญที่ช่วยปลดล็อกและนำพาไปสู่เป้าหมายที่วางไว้</p>\n</div></div></div><div><div>Topics: </div><div><div><a href=\"/topics/kbtg\">KBTG</a></div><div><a href=\"/topics/artificial-intelligence\">Artificial Intelligence</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b3d99f7688f695c75f186ffdae7c7a2a77d3ea47e25d01ad3e2babb55232321","category":"Thai"}