{"title":"WordPress.com เปิดใช้ ActivityPub แล้ว เจ้าของเว็บสร้างโปรไฟล์โซเชียล Fediverse ได้ทันที","link":"https://www.blognone.com/node/136201","date":1697100808000,"content":"<div><div><div><p>WordPress.com เปิดใช้งาน<a href=\"https://www.blognone.com/node/135761\">ฟีเจอร์ ActivityPub ตามปลั๊กอินที่เปิดตัวเวอร์ชัน 1.0 ไปก่อนหน้านี้</a> ทำให้เจ้าของเว็บไซต์ที่โฮสต์บน WordPress.com จำนวน 13.3 ล้านราย สามารถใช้โดเมนเว็บไซต์ตัวเองเป็นโปรไฟล์โซเชียลในระบบ fediverse (เช่น Mastodon) ได้ทันที โดยไม่ต้องตั้งเซิร์ฟเวอร์เอง</p>\n<p>วิธีการใช้งานต้องไปเปิดใน Settings &gt; Discussion &gt; Fediverse ก่อน ซึ่งเราจะได้บัญชีชื่อ name.wordpress.com@name.wordpress.com มาใช้งาน หากเรามีโดเมนเนมของตัวเอง (custom domain) ก็สามารถนำมาเป็นโพรไฟล์ที่สั้นและจดจำง่ายขึ้นได้</p>\n<p>บริษัท Automattic เจ้าของ WordPress.com ให้ความสนใจด้านโซเชียลมานานแล้ว ก่อนหน้านี้คือ<a href=\"https://www.blognone.com/node/111383\">ซื้อกิจการ Tumblr มาตั้งแต่ปี 2019</a> และเมื่อกระแส ActivityPub/Mastodon มาแรง ก็<a href=\"https://www.blognone.com/node/132996\">ซื้อปลั๊กอิน</a> มาในช่วงต้นปี 2023 ก่อนเปิดให้บริการเต็มรูปแบบกับ WordPress.com ในวันนี้</p>\n<p><img alt=\"No Description\" src=\"https://www.blognone.com/sites/default/files/externals/0d42e586c879f2cafb0a77c0c73de1d6.png\" /></p>\n<p>ที่มา - <a href=\"https://wordpress.com/blog/2023/10/11/activitypub/\">WordPress.com</a></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/social-network\">Social Network</a></div><div><a href=\"/topics/mastodon\">Mastodon</a></div><div><a href=\"/topics/fediverse\">Fediverse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4e9fde642ce841535d5242ca330d4a6cfc2bae72d967b9886748dfa9fb5c1b2","category":"Thai"}