{"title":"Elon Musk บอกกำลังสร้าง TruthGPT แสวงหาความจริงแท้ ธรรมชาติของจักรวาล","link":"https://www.blognone.com/node/133466","date":1681786916000,"content":"<div><div><div><p>Elon Musk ไปออกทีวีรายการ Tucker Carlson ทางช่อง Fox News เล่าว่าเขากำลังพัฒนา TruthGPT เป็นบริการลักษณะเดียวกับ ChatGPT แต่ \"สนใจความจริงมากกว่า\" (maximum truth-seeking AI)</p>\n<p>เขาบอกว่าเป้าหมายของ TruthGPT คือเข้าใจธรรมชาติของจักรวาล (understand the nature of the universe) และเขามองว่าวิธีการเข้าใจความจริงเหล่านี้ คือวิธีการที่ดีที่สุดในการสร้างความปลอดภัยของ AI เพราะว่า AI จะไม่สนใจทำลายมนุษยชาติ</p>\n<p>Musk ยังมองว่า TruthGPT คือเส้นทางที่ OpenAI ควรจะเป็น หลังจาก<a href=\"https://www.blognone.com/node/133170\">เขาแตกหักกับ OpenAI ในปี 2018 เพราะทิศทางของ OpenAI ไปทางหวังผลกำไรแทน</a></p>\n<p>เมื่อไม่กี่วันที่ผ่านมา <a href=\"https://www.blognone.com/node/133435\">Musk เพิ่งจดทะเบียนตั้งบริษัท X.AI และมีข่าวว่าดึงตัวบุคลากรสายวิจัยเข้าร่วม</a></p>\n<p><img alt=\"No Description\" src=\"https://www.blognone.com/sites/default/files/externals/e682de6be2282b50099ac62106e260b3.jpg\" /></p>\n<blockquote><p>What we need is TruthGPT</p>\n<p>— Elon Musk (@elonmusk) <a href=\"https://twitter.com/elonmusk/status/1626533667408596992?ref_src=twsrc%5Etfw\">February 17, 2023</a></p></blockquote>\n<p>ที่มา - <a href=\"https://www.foxnews.com/video/6325291558112\">Fox News</a>, <a href=\"https://www.theverge.com/2023/4/17/23687440/elon-musk-truthgpt-ai-chatgpt\">The Verge</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa42c9667116cb082984c0f6224f35fc3d451e86bf1018edffe9060d1b8dc819","category":"Thai"}