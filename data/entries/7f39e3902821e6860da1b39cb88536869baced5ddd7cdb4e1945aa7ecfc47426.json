{"title":"Epic Games แจกเกมฟรี Dead by Daylight ตามด้วย Godfall Challenger Edition สัปดาห์หน้า","link":"https://www.blognone.com/node/126143","date":1638575743000,"content":"<div><div><div><p>Epic Games แจกเกมฟรี โดยรอบนี้เป็นเกมใหญ่อย่าง <a href=\"https://www.blognone.com/node/123563\">Dead by Daylight เกมมัลติเพลเยอร์เอาตัวรอดแนวสยองขวัญ</a> ที่มีตัวละครจากหนังดังมาร่วมแจมมากมาย มูลค่า 369 บาท พ่วงด้วย <a href=\"https://www.epicgames.com/store/en-US/p/while-true-learn\">while True: learn ()</a> เกมพัซเซิลเพื่อการศึกษา สอนต่อวงจร machine learning ทั้งสองเกมแจกถึงวันที่ 9 ธันวาคม</p>\n<p>สัปดาห์ถัดไปจะเป็นคิวของ Godfall เกมแอคชั่นแนว loot and slash ที่เคยเป็น<a href=\"https://www.blognone.com/node/113673\">เกมเอ็กซ์คลูซีฟวางขายพร้อม PlayStation 5 ในวันแรกที่เปิดตัว</a> แต่เป็นเวอร์ชัน Challenger Edition ที่ตัดทอนความสามารถหลายอย่างลง เช่น ไม่มีโหมดเนื้อเรื่อง มีแต่มัลติเพลเยอร์ และผู้เล่นสามารถจ่ายเงินอัพเกรดเพื่อไปเล่นเกมตัวเต็มได้ (ราคาขายที่ 14.99 ดอลลาร์ จากเกมเต็ม 59.99 ดอลลาร์)</p>\n<p>เกมฟรีอีกเกมที่จะแจกในสัปดาห์หน้าคือ Prison Architect เกมซิมที่ให้เราเป็นผู้คุมเรือนจำ จัดการทรัพยากรและดูแลนักโทษไม่ให้แหกคุก</p>\n<p><img src=\"https://www.blognone.com/sites/default/files/externals/36265909526813228c271057e1bf8eff.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div><div><a href=\"/topics/dead-by-daylight\">Dead by Daylight</a></div><div><a href=\"/topics/godfall\">Godfall</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f39e3902821e6860da1b39cb88536869baced5ddd7cdb4e1945aa7ecfc47426","category":"Thai"}