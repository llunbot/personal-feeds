{"title":"Nokia กลับมาทำแท็บเล็ตแล้ว Nokia T20 แท็บเล็ตจอ 10.4 นิ้ว กันน้ำ IP52 อัพเดต Android ได้ 2 รุ่น","link":"https://www.blognone.com/node/125156","date":1633605047000,"content":"<div><div><div><p>HMD เปิดตัว Nokia T20 แท็บเล็ตแบรนด์แอนดรอยด์เครื่องแรกนับตั้งแต่ <a href=\"https://www.blognone.com/node/62872\">Nokia N1</a> ในปี 2014 วางตำแหน่งไว้เป็นแท็บเล็ตสำหรับเรียนและทำงานจากบ้าน หน้าจอขนาด 10.4 นิ้ว ชิป Unisoc Tiger T610 แรม 4GB และ 6GB หน่วยความจำภายใน 64GB รองรับ microSD card</p>\n<p>หน้าจอ IPS LCD 10.4 นิ้ว ความละเอียด 1200 x 2000 พิกเซล กล้องหน้า 5MP อยู่ด้านยาวของหน้าจอ แบตเตอรี่ ลำโพงคู่ 8,200mAh รองรับชาร์จเร็ว 15W เล่นเว็บได้ 15 ชั่วโมง ประชุมวิดีโอคอลได้ 7 ชั่วโมง ดูภาพยนตร์แบบออฟไลน์ได้ 10 ชั่วโมง กันน้ำกันฝุ่น IP52 (กันฝุ่นได้บางส่วน, กันน้ำหยดใส่ได้)</p>\n<p><img src=\"https://www.blognone.com/sites/default/files/externals/09787ab04c91adfc8731570cf72f7f8e.jpg\" /></p>\n<p>Nokia T20 มาพร้อม Android 11 อัพเดตเวอร์ชั่นได้ 2 ปี ถึง Android 13 แต่อัพเดตแพตช์ความปลอดภัยได้ 3 ปี เตรียมวางจำหน่ายในสหรัฐฯ วันที่ 17 พฤศจิกายน ราคา 249.99 ดอลลาร์ (ราว 8,300 บาท) ส่วนในยุโรป เวอร์ชั่น Wi-Fi ราคา 179.99 ยูโร (ราว 7,100 บาท) รุ่น 4G ราคา 199.99 ยูโร (ราว 7,900 บาท)</p>\n<p>ส่วนในบ้านเราคงต้องลุ้นต่อไป แต่ถ้าเข้ามาจริง อาจจะชนกับ <a href=\"https://www.blognone.com/node/125063\">Xiaomi Pad 5</a> ที่ราคาแพงกว่ากันแค่ราว 1-2 พันบาทลำบาก เพราะ Xiaomi Pad 5 ได้ทั้งจอ 11 นิ้ว 120Hz ชิป Snapdragon 860 ต่างแค่ไม่มีการันตีอัพเดตและไม่กันน้ำฝุ่น IP52 กับปัจจุบัน Xiaomi Pad 5 ยังเข้าไทยแค่รุ่น Wi-Fi ไม่มีรุ่น Pro ที่รองรับ 5G</p>\n<p><img src=\"https://www.blognone.com/sites/default/files/externals/a274f8d10dff9f39bbbca17a83687e59.jpg\" /></p>\n<p>ที่มา - <a href=\"https://www.nokia.com/phones/en_int/nokia-t-20\">Nokia</a></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/hmd-global\">HMD Global</a></div><div><a href=\"/topics/tablet\">Tablet</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0bdae9f5d2cd71c46167d879127815eea1f7ae6ae4a3e26edf82b37f30115564","category":"Thai"}