{"title":"ยังเรียกโน้ตบุ๊กได้ไหม? บริษัทจีนออกคอมพิวเตอร์พกพา ซีพียู AMD EPYC เกรดเซิร์ฟเวอร์","link":"https://www.blognone.com/node/137287","date":1702879311000,"content":"<div><div><div><p>บริษัทคอมพิวเตอร์คัสตอมแบรนด์จีน Zhanjiang Technology หรือเรียกสั้นๆ ว่า <a href=\"http://www.xinjuneng.com.cn/\">Xinjuneng</a> ออกสินค้าใหม่เป็นคอมพิวเตอร์พกพา (ที่ไม่รู้ว่ายังเรียกโน้ตบุ๊กหรือแล็ปท็อปได้ไหม) ใส่ซีพียูเกรดศูนย์ข้อมูลอย่าง AMD EPYC มาให้ในตัว</p>\n<p>เครื่องรุ่นนี้ชื่อว่า REV-9 สเปกอัดมาแรงสุดใจคือ ซีพียู EPYC 7713 หรือ 9554 จำนวน 64 คอร์, จีพียู GeForce RTX 4080 เกรดเดสก์ท็อป (อนาคตสามารถอัพเกรดเป็น 4080 SUPER ได้เมื่อวางขาย), หน้าจอ 17.3\" 2.5K 240Hz</p>\n<p>เนื่องจากการใช้ซีพียูเกรดเซิร์ฟเวอร์ที่มีความร้อนสูง (350W) ทำให้เครื่อง REV-9 ต้องมีขนาดใหญ่ตามไปด้วย (420mm x 325mm x 46mm) ตอนนี้ยังไม่มีข้อมูลราคาว่าขายกันเท่าไร</p>\n<p>นี่ไม่ใช่ครั้งแรกที่ Xinjuneng ทำเครื่องลักษณะนี้ออกมาขาย เพราะจากหน้าเว็บของบริษัท ก่อนหน้านี้เคยออกเครื่องดีไซน์แบบเดียวกันแต่เป็นจีพียู 3090 มาแล้ว</p>\n<p><img alt=\"No Description\" src=\"https://www.blognone.com/sites/default/files/externals/713ca1d9ea60cf0b80ef9ea41f002114.jpg\" /></p>\n<p>ที่มา - <a href=\"https://notebook.pconline.com.cn/1694/16945317.html\">PCOnline</a>, <a href=\"https://wccftech.com/insane-laptop-packs-amd-64-core-epyc-9554-cpu-desktop-rtx-4080-gpu-liquid-cooling/\">Wccftech</a>, <a href=\"https://videocardz.com/newz/chinese-company-preparing-workstation-laptop-with-64-core-epyc-7713-cpu-desktop-rtx-4080-graphics-and-built-in-liquid-cooling\">Videocardz</a></p>\n</div></div></div><div><div>Topics: </div><div><div><a href=\"/topics/epyc\">EPYC</a></div><div><a href=\"/topics/notebook\">Notebook</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0281008f9ee2b4525f766e09f8ef33f9d000316a0ca72de67f6b2ab5a7fe7055","category":"Thai"}