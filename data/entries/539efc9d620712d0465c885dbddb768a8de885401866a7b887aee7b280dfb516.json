{"title":"ผลทดสอบ MLPerf 4.1 พบ NVIDIA Blackwell ฝึก Llama เร็วขึ้น 2.2 เท่า กูเกิลโชว์ Trillium ลดค่าฝึกได้ 45%","link":"https://www.blognone.com/node/143138","date":1731642719000,"content":"<div><div><div><p>MLPerf ชุดทดสอบความสามารถคอมพิวเตอร์และการ์ดเร่งความเร็วสำหรับงานด้าน machine learning โดยเฉพาะ ออกผลทดสอบเวอร์ชั่น 4.1 ที่เน้นวัดความสามารถในการฝึกปัญญาประดิษฐ์กลุ่ม generative AI ทั้งการสร้างข้อความและภาพ โดยผลในรอบนี้มีผู้แข่งสำคัญเพียงสองราย คือ NVIDIA และ Google</p>\n<p>NVIDIA โชว์ผลทดสอบการฝึก Llama 2 70B แบบ fine-tuning เซิร์ฟเวอร์ DGX B200 เครื่องเดียว ใช้การ์ด B200-SXM แรม 180GB จำนวน 8 ใบ พร้อมซีพียู Xeon Platinum 8570 สามารถฝึก Llama 2 70B ได้เสร็จใน 12.958 นาที เทียบกับ H200 ที่ใช้เวลาประมาณ 24 นาที ขณะที่การฝึก GPT3 สามารถใช้ DGX B200 จำนวน 8 เครื่องฝึกเสร็จใน 193.738 นาทีนับเป็นคลัสเตอร์ขนาดเล็กที่สุดในที่ส่งผลทดสอบนี้</p>\n<p>Google <a href=\"https://www.blognone.com/node/139761\">โชว์ชิป TPU รุ่นที่ 6 ชื่อรุ่น Trillium</a> โชว์จุดเด่นที่สุดคือต้นทุนการฝึกโมเดลถูกลงกว่า TPUv5p ถึง 45% แม้ว่าจะไม่ได้แสดงให้เห็นประสิทธิภาพการฝึกที่เร็วขึ้นตรงๆ ชัดเจนนัก โดยผลทดสอบ TPUv5p ใช้คลัสเตอร์การ์ดเร่งรวม 2048 ตัว ฝึก GPT3 เสร็จใน 29.616 นาที แต่ Trillium ขนาดเดียวกันฝึกเสร็จใน 27.330 นาที</p>\n<p>ที่มา - <a href=\"https://mlcommons.org/benchmarks/training/\">MLCommons</a>, <a href=\"https://blogs.nvidia.com/blog/mlperf-training-blackwell/\">NVIDIA</a>, <a href=\"https://cloud.google.com/blog/products/compute/trillium-mlperf-41-training-benchmarks\">Google</a></p>\n<p><img src=\"https://www.blognone.com/sites/default/files/externals/59d964acfa623cb0560d233409efeb6a.jpeg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/nvidia\">NVIDIA</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"539efc9d620712d0465c885dbddb768a8de885401866a7b887aee7b280dfb516","category":"Thai"}