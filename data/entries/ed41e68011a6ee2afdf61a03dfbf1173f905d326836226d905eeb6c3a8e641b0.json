{"title":"Epic Games Store จูงใจนักพัฒนานำเกมเก่า-ใหม่มาขาย ไม่หักส่วนแบ่งรายได้ 6 เดือน","link":"https://www.blognone.com/node/136260","date":1697528825000,"content":"<div><div><div><p>Epic Games ออกแคมเปญจูงใจนักพัฒนาเกมนำเกมมาขายบน Epic Games Store ได้แก่</p>\n<ul>\n<li><strong>Now On Epic</strong> นำเกมเก่าที่ออกมาก่อนหน้านี้ และขายอยู่บนหน้าร้านออนไลน์อื่น หากนำเกมเหล่านี้มาขายบน Epic Games Store จะไม่โดนหักส่วนแบ่งรายได้ใดๆ เป็นเวลา 6 เดือน หลังจากนั้นจะจ่ายส่วนแบ่ง 12% ซึ่งเป็นเรตปกติของ Epic Games Store</li>\n<li><strong>Epic First Run</strong> นำเกมใหม่มาขายแบบเอ็กซ์คลูซีฟเฉพาะบน Epic Games Store จะได้รายได้เต็มๆ เป็นเวลา 6 เดือนเช่นกัน หลังจากนั้นไม่ต้องขายแบบเอ็กซ์คลูซีฟก็ได้ และโดนหักส่วนแบ่ง 12% ตามปกติ</li>\n</ul>\n<p>Epic บอกว่าปัจจุบันมีผู้ใช้งานสโตร์ 230 ล้านคน และมีผู้ใช้แบบแอคทีฟ 68 ล้านคนต่อเดือน ถือเป็นโอกาสสร้างรายได้ใหม่ๆ ให้นักพัฒนาเกม บริษัทจึงออกแคมเปญนี้มาเขิญชวนนักพัฒนาเกมทั่วโลกให้เข้าร่วมส่งเกมมาขาย</p>\n<p>ที่มา - <a href=\"https://store.epicgames.com/en-US/news/epic-first-run-launches-today-and-introducing-the-now-on-epic-program\">Epic Games</a>, <a href=\"https://store.epicgames.com/en-US/features/epic-first-run-program\">Epic First Run</a></p>\n<p><img alt=\"No Description\" src=\"https://www.blognone.com/sites/default/files/externals/883cd4eb170fb432aed3467cc6b9731c.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed41e68011a6ee2afdf61a03dfbf1173f905d326836226d905eeb6c3a8e641b0","category":"Thai"}