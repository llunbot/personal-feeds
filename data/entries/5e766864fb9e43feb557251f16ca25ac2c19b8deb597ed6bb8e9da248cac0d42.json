{"title":"Amazon ประกาศออกแพตช์ให้ Fire TV นาน 4 ปี เริ่มนับหลังหยุดขาย","link":"https://www.blognone.com/node/125654","date":1635931256000,"content":"<div><div><div><p>Amazon ประกาศนโยบายการซัพพอร์ตของอุปกรณ์ตระกูล Fire TV ว่าจะออกแพตช์ความปลอดภัยให้นานอย่างน้อย 4 ปี <strong>หลังสินค้าหยุดขาย</strong> (after the device is last available for purchase)</p>\n<p>ส่วนอุปกรณ์ Fire TV ที่วางขายไปก่อนหน้านี้ทั้งหมด จะการันตีอัพเดตแพตช์ความปลอดภัยอย่างน้อยถึงปี 2025 ประกาศนี้ทำให้อุปกรณ์บางตัวมีระยะซัพพอร์ตยาวนานมาก เช่น Fire TV Stick Gen 2 ที่ออกในปี 2016 จะอยู่ได้นานถึงปี 2025 (ซัพพอร์ต 9 ปี)</p>\n<p>ประกาศนี้ของ Amazon ครอบคลุม Fire TV ทุกรุ่น รวมถึงทีวีที่ผลิตโดยบริษัทอื่น (เช่น Toshiba, Pioneer) ยกเว้น Fire TV รุ่นแรกสุดที่ออกในปี 2014-2015 เท่านั้น</p>\n<p>ที่มา - <a href=\"https://www.amazon.com/gp/help/customer/display.html?nodeId=G6SH55LKBSAZ2BAK\">Amazon</a> via <a href=\"https://androidcommunity.com/amazon-to-bring-four-years-of-security-updates-to-fire-tv-20211102/\">Android Community</a></p>\n<p><img src=\"https://www.blognone.com/sites/default/files/externals/7bf53f8c8c43840ffd5fa09da20f2587.jpg\" /></p>\n</div></div></div><div><div>Topics: </div><div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/security-patch\">Security Patch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e766864fb9e43feb557251f16ca25ac2c19b8deb597ed6bb8e9da248cac0d42","category":"Thai"}