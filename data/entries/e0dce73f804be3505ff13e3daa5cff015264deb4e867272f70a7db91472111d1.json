{"title":"ลาก่อนแบรนด์ Oculus ผลิตภัณฑ์ทั้งหมดเปลี่ยนชื่อเป็น Meta มีผลต้นปี 2022","link":"https://www.blognone.com/node/125546","date":1635466319000,"content":"<div><div><div><p>สอดคล้องกับ<a href=\"https://www.blognone.com/node/125543\">การเปลี่ยนชื่อบริษัท Facebook เป็น Meta</a> บริษัทก็ประกาศเลิกใช้แบรนด์ Oculus และเปลี่ยนมาใช้แบรนด์ Meta แทน</p>\n<p>Andrew Bosworth หัวหน้าฝ่าย AR/VR ที่เรียกว่า <a href=\"https://www.blognone.com/node/118128\">Facebook Reality Labs</a> ประกาศแนวทางการเปลี่ยนชื่อแบรนด์ดังนี้</p>\n<ul>\n<li>ชื่อทีมของเขาคือ Facebook Reality Labs เปลี่ยนมาเป็น Reality Labs เฉยๆ</li>\n<li>แบรนด์ Oculus ทั้งหมดจะเปลี่ยนเป็น Meta เช่น แว่น Oculus Quest เปลี่ยนเป็น Meta Quest, แอพ Oculus App เปลี่ยนเป็น Meta Quest App เริ่มมีผลต้นปี 2022</li>\n<li>บริการโซเชียลในเครือ Oculus จะใช้แบรนด์ Horizon แทน เช่น Horizon Home, Horizon Venues, Horizon Friends</li>\n<li>อุปกรณ์วิดีโอคอลล์ Facebook Portal เปลี่ยนชื่อเป็น Meta Portal</li>\n</ul>\n<p>Bosworth ยังประกาศข่าวดีว่า การใช้งานแว่น Quest จะไม่บังคับล็อกอินบัญชี Facebook อีกแล้ว โดยจะมีผลในปีหน้า</p>\n<p>ที่มา - <a href=\"https://www.facebook.com/boz/posts/10114026973983491\">Andrew Bosworth</a></p>\n<p><img src=\"https://www.blognone.com/sites/default/files/externals/fc771fc474b76ef2ac6367be49b2bb4e.jpg\" /></p>\n</div></div></div><div><div>Topics: </div><div><div><a href=\"/topics/oculus\">Oculus</a></div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0dce73f804be3505ff13e3daa5cff015264deb4e867272f70a7db91472111d1","category":"Thai"}