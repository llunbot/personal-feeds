{"title":"ระบบโอนเงินทันทีของอินเดียกลายเป็นช่องทางหลอกลวงเงิน","link":"https://www.blognone.com/node/136370","date":1698120202000,"content":"<div><div><div><p>CloudSEK บริษัทความปลอดภัยไซเบอร์รายงานถึงแก๊งหลอกลวงเงินในอินเดียที่กำลังระบาดขึ้น โดยอาศัยระบบโอนเงินทันที UPI แบบเดียวกับ PromptPay ในไทยเป็นโครงสร้างสำคัญ</p>\n<p>แก๊งนี้อาศัยการหลอกโฆษณาแอปปล่อยกู้ โดยหลอกเหยื่อว่าต้องจ่ายค่าธรรมเนียมก่อนจึงจะได้เงินกู้ และเมื่อได้เงินแล้วก็มักหายตัวไป โดยช่วงเวลาเพียงไม่กี่เดือนในไตรมาสสามปีนี้มีผู้เสียหายแล้วถึง 40,000 ราย มูลค่าความเสียหายอย่างน้อย 1.6 ล้านบาท</p>\n<p>กลยุทธ์ของกลุ่มคนร้ายนี้คล้ายกับคนร้ายในไทยที่พยายามซ่อนเงินผ่านทางเครือข่ายบัญชีม้าหลายชั้น และกลุ่มใหญ่อาศัยบริการ payment gateway ของจีนที่เปิดทางให้สามารถรับเงินได้ผ่านทางหมายเลขโทรศัพท์โดยไม่มีกระบวนการป้องกันการฟอกเงินที่ดีพอ</p>\n<p>แม้ระบบจะคล้ายกับ PromptPay ของไทยแต่ทาง CloudSEK ก็วิจารณ์ UPI ว่ามีกระบวนการไม่ดีหลายจุด โดยเฉพาะกระบวนการเปลี่ยนหมายเลขโทรศัพท์รับเงินที่เปลี่ยนได้ง่าย ไม่มีการตรวจสอบก่อนว่าเจ้าของหมายเลขเป็นเจ้าของบัญชีที่กำลังผูกเบอร์จริงหรือไม่</p>\n<p>ที่มา - <a href=\"https://www.theregister.com/2023/10/24/scammers_use_indias_realtime_payment/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/3af49762e20bcc4f6bfbe9a897758b13.jpg\" /></p>\n<p>ภาพโดย <a href=\"https://pixabay.com/photos/rupee-indian-india-money-bank-note-4395553/\">rupixen</a></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/banking\">Banking</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1919701f427b2bcc55c28e24c389f8c71563e61f00d725a62f425f1c36c1c5d4","category":"Thai"}