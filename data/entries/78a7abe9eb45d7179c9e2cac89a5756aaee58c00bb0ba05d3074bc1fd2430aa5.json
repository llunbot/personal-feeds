{"title":"Tapbots ผู้สร้าง Tweetbot เตรียมเปิดตัวแอปใหม่ Phoenix สำหรับใช้งาน Bluesky","link":"https://www.blognone.com/node/145116","date":1741238130000,"content":"<div><div><div><p>Tapbots บริษัทผู้พัฒนา Tweetbot แอปไคลเอนต์ Twitter ชื่อดังบน iOS ที่ปิดตัวไปแล้ว เปิดตัวแอปใหม่ <strong>Phoenix</strong> ที่เป็นไคลเอนต์สำหรับการใช้งาน Bluesky คาดว่าจะเปิดตัวได้ในช่วงฤดูร้อนหรือกลางปีนี้</p>\n<p>ก่อนหน้านี้ Tapbots ได้ออกแอปชื่อว่า <a href=\"https://www.blognone.com/node/132337\">Ivory</a> เป็นไคลเอนต์สำหรับ Mastodon หลังจากปิดตัว Tweetbot ไป การประกาศทำแอป Phoenix สำหรับ Bluesky ก็น่าจะสะท้อนได้ว่าความนิยมของแพลตฟอร์มโซเชียลนี้ทำให้บริษัทต้องมีพื้นที่ในตลาดเช่นกัน ซึ่ง Tapbots บอกว่าพวกเขาพบว่าผู้ใช้งานสองส่วนนี้มีจำนวนที่มากพอจนบริษัทไม่สามารถพึ่งพาเพียงฝั่งใดฝั่งหนึ่งได้</p>\n<p>Tapbots บอกว่าเนื่องจากทีมงานมีขนาดเล็กมาก (2 โปรแกรมเมอร์ 1 คนออกแบบ) จึงเป็นข่าวร้ายสำหรับคนใช้ Ivory ว่าการพัฒนาฟีเจอร์ใหม่จะลดความเร็วลง เพราะต้องแบ่งการทำงานมาให้ Phoenix ด้วย</p>\n<p>ที่มา: <a href=\"https://tapbots.com/phoenix/\">Tapbots</a> ผ่าน <a href=\"https://techcrunch.com/2025/03/05/tapbots-teases-a-new-bluesky-app-phoenix-saying-it-cant-survive-on-mastodon-alone/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/d6af27ec708ebc10fcad7f8ee74af400.jpg\" /></p>\n</div></div></div><div><div>Topics: </div><div><div><a href=\"/topics/tapbots\">Tapbots</a></div><div><a href=\"/topics/tweetbot\">Tweetbot</a></div><div><a href=\"/topics/bluesky\">Bluesky</a></div><div><a href=\"/topics/mobile-app\">Mobile App</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78a7abe9eb45d7179c9e2cac89a5756aaee58c00bb0ba05d3074bc1fd2430aa5","category":"Thai"}