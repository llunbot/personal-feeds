{"title":"หัวหน้าฝ่ายบุคคล Apple ลาออกจากบริษัทแล้ว หลังรับตำแหน่งไม่ถึงสองปี","link":"https://www.blognone.com/node/142597","date":1729125401000,"content":"<div><div><div><p>มีรายงานการเปลี่ยนแปลงของตำแหน่งผู้บริหารระดับสูงในแอปเปิลอีกครั้ง คราวนี้เป็น Carol Surface หัวหน้าฝ่ายบุคคล (Chief People Officer) ได้ลาออกจากบริษัทแล้ว หลังจากร่วมงานกับแอปเปิลไม่ถึงสองปี โดย Surface เริ่มทำงานกับแอปเปิลในเดือนมีนาคมปีที่แล้ว</p>\n<p>ตำแหน่งหัวหน้าฝ่ายบุคคลนี้ เป็นตำแหน่งใหม่ที่ตั้งขึ้นมาครั้งแรกสำหรับ Surface ขึ้นตรงกับซีอีโอ Tim Cook ก่อนหน้านี้งานฝ่ายบุคคลรับผิดชอบโดย Deirdre O’Brien ซึ่งดูแลส่วนธุรกิจค้าปลีกด้วย ทำให้ O’Brien จะกลับมาดูแลงานฝ่ายบุคคลเพิ่มเติมอีกครั้ง หลังช่วงที่ผ่านมาเขาโฟกัสเฉพาะส่วนธุรกิจค้าปลีก</p>\n<p>Carol Surface เคยทำงานฝ่ายบุคคลในหลายบริษัท เช่น บริษัทเครื่องมือแพทย์ Medtronic, ร้านค้าปลีก Best Buy และ PepsiCo</p>\n<p>ที่มา: <a href=\"https://9to5mac.com/2024/10/16/apples-first-ever-chief-people-officer-exec-departing-after-less-than-two-years/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/667495690bc0536df03192de815a581e.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a32c7e4c2a6ad115da04050ed976bdee5cdc89972939dcdd26e8fa7edbe650f1","category":"Thai"}