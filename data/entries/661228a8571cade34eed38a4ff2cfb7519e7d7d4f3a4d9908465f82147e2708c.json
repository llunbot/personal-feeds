{"title":"เพิ่งจะมา Zoom เตรียมเพิ่มระบบอัพเดตอัตโนมัติให้แอปบน Windows และ macOS","link":"https://www.blognone.com/node/126065","date":1638250270000,"content":"<div><div><div><p>ก่อนหน้านี้แม้แอป Zoom บน Windows และ macOS จะมีระบบแจ้งเตือนให้ผู้ใช้กดยอมรับเพื่ออัพเดตแอป แต่ในหลายๆ ครั้ง ผู้ใช้อาจไม่ได้กดยอมให้อัพเดต เพราะกำลังจะต้องเข้าประชุมด่วน หรือมีงานที่ติดค้างอยู่ ทำให้ช่องโหว่ความปลอดภัยหรือบั๊กต่างๆ ไม่ได้รับการแก้ไข ตอนนี้ Zoom กำลังจะแก้ปัญหานี้ โดยการทยอยเพิ่มฟีเจอร์อัพเดตอัตโนมัติให้ผู้ใช้แล้ว</p>\n<p>หลังจากนี้ผู้ใช้จะสามารถเข้าไปที่ Settings &gt; General และคลิกเลือก “Automatically keep my Zoom up to date.” เพื่อเปิดการอัพเดตอัตโนมัติ โดยอาจจะต้องใช้รหัสใช้งานของ Admin เพื่อเปิดใช้ โดยจะมีตัวเลือก “Slow” ที่จะรอให้เวอร์ชั่นล่าสุดมีความสเถียรเต็มที่ก่อนทำการอัพเดต และ “Fast” คืออัพเดตทันทีเมื่อมีเวอร์ชั่นใหม่ออก</p>\n<p>ไม่ต้องแปลกใจถ้าใน Settings ของคุณยังไม่มีตัวเลือกนี้ เพราะ Zoom กำลังทยอยเพิ่มให้ผู้ใช้เป็นกลุ่มๆ ไป ให้ลองเข้ามาเช็คใหม่เรื่อยๆ เป็นระยะๆ แทน</p>\n<p><img src=\"https://www.blognone.com/sites/default/files/externals/744d3f75728d520a0548f4c08fc9c521.jpg\" /></p>\n<p>ที่มา - <a href=\"https://www.techradar.com/news/zoom-is-finally-adding-this-essential-feature-on-windows-and-macos\">Tech Radar</a></p>\n</div></div></div><div><div>Topics: </div><div><div><a href=\"/topics/zoom\">Zoom</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"661228a8571cade34eed38a4ff2cfb7519e7d7d4f3a4d9908465f82147e2708c","category":"Thai"}