{"title":"Bobby Kotick ซีอีโอ Activision Blizzard ลงจากตำแหน่งสิ้นปี 2023 เพื่อไปทำงานการกุศล","link":"https://www.blognone.com/node/136227","date":1697270589000,"content":"<div><div><div><p>Bobby Kotick ซีอีโอของ Activision Blizzard จะอยู่ในตำแหน่งซีอีโอจนถึงสิ้นปี 2023 เผื่อให้การเปลี่ยนผ่านเข้าสู่ยุคไมโครซอฟท์เป็นไปอย่างราบรื่น หลังจากนั้นเขาจะลงจากตำแหน่งเพื่อไปทำงานการกุศล</p>\n<p>Phil Spencer ซีอีโอของ Microsoft Gaming ยืนยันในอีเมลถึงพนักงาน ว่านับจากนี้ไป Kotick จะรายงานตรงต่อเขา และจะอยู่ในตำแหน่งซีอีโอ Activision Blizzard ไปจนถึงสิ้นปี โดยระหว่างนี้ Spencer จะออกเดินทางเยี่ยมสตูดิโอต่างๆ ในเครือ Activision Blizzard ด้วย</p>\n<p>ส่วน Kotick ให้ข้อมูลกับ Bloomberg ว่าจะหันไปทำการกุศลด้านการศึกษา และประเด็นเรื่องความเกลียดชัง ความเห็นต่างทางการเมืองในสังคมยุคปัจจุบัน</p>\n<p>Kotick เป็นซีอีโอของ Activision มาตั้งแต่ปี 1991 หลังเข้ามาซื้อหุ้นของ Activision ที่ประสบปัญหาการเงินในช่วงเวลานั้น เขามีบทบาทอย่างสูงในการควบรวมเป็น Activision Blizzard ในปี 2008 โดยยังคงนั่งเก้าอี้ซีอีโอยาวมาจนถึงปัจจุบัน</p>\n<p>ที่มา - <a href=\"https://www.theverge.com/2023/10/13/23915634/microsoft-xbox-internal-memo-chief-spencer-activision-blizzard-completion\">The Verge</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/ceo\">CEO</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"313397fda47822973257e84e898f92072d1239e35924e68ca191fa29f56b755a","category":"Thai"}