{"title":"Twitter เปิดใช้งาน Tips กับผู้ใช้ทุกคนแล้ว พร้อมรองรับการเปย์เป็น Bitcoin ผ่าน Strike ด้วย","link":"https://www.blognone.com/node/124922","date":1632446521000,"content":"<div><div><div><p>Twitter ประกาศว่าฟีเจอร์ Tips ที่ให้ผู้ใช้งานสามารถจ่ายทิปให้เจ้าของบัญชีทวีตที่ถูกใจ ซึ่ง<a href=\"https://www.blognone.com/node/122551\">ทดสอบในวงจำกัด</a>มาหลายเดือนก่อนหน้านี้ จะทยอยเปิดให้ใช้งานกับผู้ใช้ทั่วไปแล้ว โดยเริ่มที่ iOS ก่อน ส่วน Android จะเริ่มในไม่กี่สัปดาห์ข้างหน้า ทั้งนี้ผู้ใช้งานที่จะเปิด Tips ได้ ต้องมีอายุ 18 ปี ขึ้นไป</p>\n<p>แพลตฟอร์มการจ่ายเงินที่รองรับตอนนี้ได้แก่ Bandcamp, Cash App, Chipper, Patreon, Razorpay, Wealthsimple Cash, Venmo โดยมีที่เพิ่งเพิ่มเติมคือ GoFundMe และ PicPay แพลตฟอร์มของบราซิล กระบวนการจ่ายเงินทั้งหมดจะเกิดขึ้นที่ฝั่งแอปชำระเงิน Twitter จึงไม่ได้หักส่วนแบ่งใด ๆ</p>\n<p>ไฮไลท์สำคัญของประกาศนี้คือการรองรับ Strike แพลตฟอร์มจ่ายเงินบิตคอยน์บน Lightning Network จึงทำให้ผู้ใช้งานสามารถจ่ายทิปเป็นบิตคอยน์ได้ด้วย นอกจากนี้ Twitter ยังเปิดให้ผู้ใช้งานเพิ่มที่อยู่ (Address) ของบิตคอยน์ในหน้าโปรไฟล์ สำหรับการโอนเงินโดยตรงอีกด้วย</p>\n<p>ในงานแถลงข่าว Twitter ยังพูดถึงแผนการรองรับการยืนยันความเป็นเจ้าของ NFT ในอนาคตบน Twitter โดยอาจแสดงในเป็นแบดจ์ หรือแสดงกำกับในหน้าโปรไฟล์</p>\n<p>ที่มา: <a href=\"https://blog.twitter.com/en_us/topics/product/2021/bringing-tips-to-everyone\">Twitter</a> และ <a href=\"https://www.theverge.com/2021/9/23/22689806/twitter-bitcoin-lightning-tipping-nft-authentication\">The Verge</a></p>\n<p><img src=\"https://www.blognone.com/sites/default/files/externals/8d228911e2f6666499014dcd92834e46.png\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94ec95ab507d8fd6767dd7b79a4e1f0194389d8c8d4fca67d06ea28448790712","category":"Thai"}