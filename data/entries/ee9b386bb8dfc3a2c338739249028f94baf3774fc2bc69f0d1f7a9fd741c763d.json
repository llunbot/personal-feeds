{"title":"AIS รายงานผลประกอบการไตรมาส 2/2566 เติบโตแข็งแกร่ง กำไร 7,180 ล้านบาท","link":"https://www.blognone.com/node/135161","date":1691408469000,"content":"<div><div><div><p>เอไอเอสรายงานผลประกอบการประจำไตรมาสที่ 2 ปี 2566 ภาพรวมมีรายได้ 44,774 ล้านบาท ลดลง 1.1% เมื่อเทียบกับช่วงเดียวกันในปีก่อน แต่รายได้ส่วนบริการหลักคือธุรกิจโทรศัพท์เคลื่อนที่ อินเทอร์เน็ตความเร็วสูง และรายได้จากธุรกิจบริการลูกค้าองค์กร ภาพรวมเติบโต 1.8% เป็น 33,903 ล้านบาท โดยมีกำไรสุทธิเพิ่มขึ้น 7,180 ล้านบาท เพิ่มขึ้น 14% เป็นผลจากการเติบโตของบริการหลัก และการควบคุมค่าใช้จ่าย</p>\n<p>ธุรกิจโทรศัพท์เคลื่อนที่ของเอไอเอส มีจำนวนลูกค้ารวม 45.3 ล้านเลขหมาย จำนวนผู้ใช้ 5G เพิ่มขึ้นมามีมากกว่า 7.8 ล้านเลขหมาย โครงข่าย 5G ครอบคลุมการให้บริการกว่า 87% ของประชากร เฉพาะในกรุงเทพฯ ครอบคลุม 99%</p>\n<p>ส่วนธุรกิจอินเทอร์เน็ตความเร็วสูง มีรายได้เฉพาะส่วนธุรกิจนี้เติบโต 15% จำนวนผู้ใช้บริการมีมากกว่า 2.33 ล้านราย และธุรกิจลูกค้าองค์กรทำรายได้เติบโต 2.2%</p>\n<p>ที่มา: อีเมลประชาสัมพันธ์ และ <a href=\"https://investor.ais.co.th/misc/mdna/2023/20230807-advanc-mdna-2q2023-th.pdf\">เอไอเอส</a></p>\n<p><img alt=\"No Description\" src=\"https://www.blognone.com/sites/default/files/externals/bafaa60cd9d05f47fff94bef140aa527.png\" /></p>\n<p><img alt=\"No Description\" src=\"https://www.blognone.com/sites/default/files/externals/5a50c74e94ecf1dda67626564e137270.jpg\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee9b386bb8dfc3a2c338739249028f94baf3774fc2bc69f0d1f7a9fd741c763d","category":"Thai"}