{"title":"Adobe Premiere Pro เพิ่มความสามารถ Generative Extend ใช้ AI ช่วยเสริมคลิปที่ขาดหายไป","link":"https://www.blognone.com/node/142555","date":1728950329000,"content":"<div><div><div><p>Adobe เปิดตัวความสามารถด้าน Generative AI ในโปรแกรมตัดต่อวิดีโอ Premiere Pro ซึ่งบางส่วนเคย<a href=\"https://www.blognone.com/node/139236\">สาธิต</a>ไปแล้วเมื่อต้นปี</p>\n<p>ฟีเจอร์นี้มีชื่อว่า Generative Extend ที่สามารถสร้างคลิปสั้นมาเติมช่องว่างที่ฟุตเทจอาจไม่มีถ่ายไว้ ผลลัพธ์ที่ได้มีความต่อเนื่องลื่นไหลกับคลิปในช่วงต้น และส่วนที่ต้องการนำมาต่อท้าย การสร้างคลิปใหม่ด้วย AI สามารถทำงานแบ็กกราวด์ได้ ผู้ใช้งานจึงสามารถทำงานส่วนอื่นระหว่างรอได้เลย</p>\n<p>ความสามารถอื่นใน Generative Extend ได้แก่ การแทรกภาพได้ตามต้องการทั้ง J หรือ L Cut, แก้ไขตำแหน่งดวงตา หากฟุตเทจมีมุมมองหลุด, สร้างเสียงเอฟเฟกต์เพิ่มเติม หากฟุตเทจสั้นเกินไป (ไม่รองรับเสียงพูดและเพลง เนื่องจากปัญหาลิขสิทธิ์)</p>\n<p>Generative Extend ยังมีสถานะเป็นเบต้า มีข้อจำกัดหลายอย่าง เช่น รองรับความละเอียดที่ 1920x1080 หรือ 1280x720, อัตราส่วน 16:9, 12-30fps, 8-bit SDR, เสียงโมโนและสเตอริโอ เริ่มใช้งานได้แล้วตั้งแต่วันนี้</p>\n<p>ที่มา: <a href=\"https://blog.adobe.com/en/publish/2024/10/14/generative-extend-in-premiere-pro\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/8d00f00c41b917e05e572ecc8d3e932e.jpeg\" /></p>\n</div></div></div><div><div>Topics: </div><div><div><a href=\"/topics/premiere-pro\">Premiere Pro</a></div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/video-editing\">Video Editing</a></div><div><a href=\"/topics/adobe-firefly\">Adobe Firefly</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7988437beb843accfaa1504e8d7664213ea32629c3f156c332c23f4f8e05cf1","category":"Thai"}