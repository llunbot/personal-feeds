{"title":"Ricoh รายงานความก้าวหน้ากล้อง Ricoh GR IV กำหนดเปิดตัวปลายปีนี้","link":"https://www.blognone.com/node/146610","date":1748221998000,"content":"<span>Ricoh รายงานความก้าวหน้ากล้อง Ricoh GR IV กำหนดเปิดตัวปลายปีนี้</span>\n\n  <div>\n    <div>Body</div>\n              <div><p>Ricoh รายงานความก้าวหน้าของการพัฒนากล้อง Ricoh GR IV กล้องคอมแพคระดับบนที่จะมาเป็นรุ่นต่อจาก Ricoh GR III โดยกำหนดเปิดตัวในช่วงฤดูใบไม้ร่วงปี 2025 (กันยายน-ต้นธันวาคม) และมีรุ่น HDF ตามออกมาในฤดูหนาวปีเดียวกัน</p>\n<p>ข้อมูลสเป็กที่สำคัญของ Ricoh GR IV มีดังนี้</p>\n<ul>\n<li>เลนส์ 18.3 มม. F2.8 (เทียบเท่า 28 มม.) มีเลนส์ 7 ชิ้นใน 5 กลุ่ม เป็นเลนส์ aspherical 3 ชิ้น</li>\n<li>เซ็นเซอร์ 25.74 MP กันสั่น 5 แกน ISO100-204800</li>\n<li>หน่วยความจำภายใน 53GB</li>\n<li>วิดีโอ Full HD (1920x1080) สูงสุด 60p</li>\n<li>จอ LCD 3 นิ้ว</li>\n<li>ขนาดกล้อง กว้าง 109.4 มม. สูง 61.1 มม. หนา 32.7 มม. น้ำหนักประมาณ 262 กรัม รวมแบตเตอรีและ microSD</li>\n</ul>\n<p>Ricoh ยังประกาศเตรียมหยุดผลิตและส่งมอบ Ricoh GR III ตั้งแต่เดือนกรกฎาคมเป็นต้นไป เนื่องจากปัญหาการสั่งซื้อชิ้นส่วนสำหรับผลิต ส่วนรุ่น GR IIIx ยังคงผลิตและมีขายต่อไปตอนนี้</p>\n<p>ที่มา: <a href=\"https://news.ricoh-imaging.co.jp/rim_info2/2025/20250522_041009.html\">Ricoh</a></p>\n<p><img src=\"https://i.postimg.cc/SsFDBFJr/Screenshot-2025-05-26-072436.png\" alt=\"\" /></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Mon, 26/05/2025 - 08:13</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1db8a700c72e8c93054c62ad1e87fef3a4b22b46c4a523520d04a8e88cdbe495","category":"Thai"}