{"title":"Bing Image Creator และ Bing Chat รองรับ DALL·E 3 แล้ว ใช้งานได้ทุกคน","link":"https://www.blognone.com/node/136058","date":1696378681000,"content":"<div><div><div><p>ไมโครซอฟท์ประกาศว่า Bing Chat และ Bing Image Creator ตอนนี้รองรับการทำงานด้วย <a href=\"https://www.blognone.com/node/135844\">DALL·E 3</a> ปัญญาประดิษฐ์สร้างรูปภาพตัวล่าสุดของ OpenAI แล้ว ใช้งานได้ฟรีสำหรับผู้ใช้ทุกคนตามโควต้าที่กำหนด</p>\n<p>DALL·E 3 เพิ่มความสามารถที่สร้างรูปภาพได้ตรงกับรายละเอียดใน prompt ได้ดีมากขึ้น ยิ่งผู้ใช้งานใส่รายละเอียดมากเท่าใด ผลลัพธ์ก็จะปรับแต่งให้ตรงตาม ภาพที่ได้มีความสมจริงมากกว่าโมเดลเวอร์ชันก่อนหน้า ขณะเดียวกันก็รองรับจินตนาการในการตกแต่งภาพตามที่กำหนดด้วย</p>\n<p>ไมโครซอฟท์บอกว่าตอนนี้มีรูปภาพที่ถูกสร้างบน Bing Image Creator แล้วมากกว่า 1 พันล้านรูป ถูกนำไปใช้งานในช่องทางต่าง ๆ ทั้งประกอบเรื่องราว ใช้เป็นรูปประกอบโพสต์ในคอนเทนต์โซเชียล จนถึงใช้เป็นพื้นหลังพีซี</p>\n<p>ที่มา: <a href=\"https://blogs.bing.com/search/october-2023/DALL-E-3-now-available-in-Bing-Chat-and-Bing-com-create-for-free\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/ea9baec3aa12fb9e2a092b17d425a0b5.png\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/openai\">OpenAI</a></div><div><a href=\"/topics/dall-e\">Dall-E</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08acafc28ad226b3a695ddb8126512fda73bded9d847c8e2f60477a7c67b7793","category":"Thai"}