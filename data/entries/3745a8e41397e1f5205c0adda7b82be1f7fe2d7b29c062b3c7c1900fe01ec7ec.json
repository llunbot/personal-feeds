{"title":"ลาก่อนมนุษย์ Gemini 2.5 Pro เล่นเกม Pokemon Blue จบด้วยตัวเองล้วนๆ","link":"https://www.blognone.com/node/146229","date":1746247716000,"content":"<div><div><div><p>นักพัฒนาชื่อ Joel Z ประสบความสำเร็จในการนำโมเดล Gemini 2.5 Pro มาเล่นเกม Pokemon Blue จนจบเกมได้สำเร็จ ถือเป็นอีกหมุดหมายสำคัญของการนำโมเดล LLM มาใช้เล่นวิดีโอเกม</p>\n<p>โครงการนำ LLM มาเล่นเกม Pokemon เริ่มจากโครงการ <a href=\"https://www.twitch.tv/claudeplayspokemon\">Claude Plays Pokemon</a> ที่นำโมเดล Claude ของ Anthropic มาเล่นเกม Pokemon Red ของเครื่อง Game Boy โดยให้ Claude อ่านภาพและข้อความบนหน้าจอและควบคุมเกมโดยลำพัง ไม่ต้องมีมนุษย์เข้าช่วย และ Claude ไม่มีความรู้เรื่องเกม Pokemon มาก่อน (นอกเหนือจากคลังข้อมูลปกติของ Claude ที่อาจมีเรื่อง Pokemon บ้าง) แล้วถ่ายทอดให้สาธารณชนดูผ่าน Twitch อย่างไรก็ตาม แม้ Claude พอเล่นเกมได้แต่ยังไม่ประสบความสำเร็จในการเล่นเกมให้จบ</p>\n<p>ส่วนโครงการ <a href=\"https://www.twitch.tv/gemini_plays_pokemon\">Gemini Plays Pokemon</a> ได้แรงบันดาลใจมาจากโครงการแรก เปลี่ยนโมเดลเป็น Gemini 2.5 Pro และเปลี่ยนเกมเป็น Pokemon Blue ไม่ให้ซ้ำกัน ถ่ายทอดให้ดูบน Twitch เหมือนกัน ซึ่งล่าสุดเมื่อไม่กี่ชั่วโมงที่ผ่านมา Gemini สามารถเล่นเกม Pokemon Blue จนจบได้เรียบร้อยแล้ว (เอาชนะคู่แข่ง Red ซึ่งเป็นบอสสุดท้ายในเกมได้สำเร็จ)</p>\n<p>Sundar Pichai ซีอีโอของ Alphabet โพสต์คลิปฉลองความสำเร็จของโครงการนี้ ส่วน Joel Z เจ้าของโครงการบอกว่าจะลองปล่อย Gemini เล่นเกมไปอีกสักหลายวันเพื่อรอดูว่า Gemini จะทำอะไรต่อบ้าง</p>\n<p><img alt=\"No Description\" src=\"https://www.blognone.com/sites/default/files/externals/805ef29511ea5b20e6966d1af6709dd9.jpeg\" /></p>\n<blockquote><p>What a finish! Gemini 2.5 Pro just completed Pokémon Blue! ￼ Special thanks to <a href=\"https://twitter.com/TheCodeOfJoel?ref_src=twsrc%5Etfw\">@TheCodeOfJoel</a> for creating and running the livestream, and to everyone who cheered Gem on along the way. <a href=\"https://t.co/E2pn3tpfEb\">pic.twitter.com/E2pn3tpfEb</a></p>\n<p>— Sundar Pichai (@sundarpichai) <a href=\"https://twitter.com/sundarpichai/status/1918455766542930004?ref_src=twsrc%5Etfw\">May 3, 2025</a></p></blockquote>\n<p>เส้นทางความสำเร็จของ Gemini ช่วงปลายเดือนเมษายน ที่ชนะยิม 8 แห่ง และรอไปสู้กับ Elite Four ก่อนไปเจอกับ Red</p>\n<blockquote><p>Gemini 2.5 Pro just got the final 8th badge in Pokemon Blue, incredible pace of progress by the world's most powerful model!!!Next up: victory road and final 4 : ) <a href=\"https://t.co/rlHboOzD65\">pic.twitter.com/rlHboOzD65</a></p>\n<p>— Logan Kilpatrick (@OfficialLoganK) <a href=\"https://twitter.com/OfficialLoganK/status/1915840826006966548?ref_src=twsrc%5Etfw\">April 25, 2025</a></p></blockquote>\n</div></div></div><div><div>Topics: </div><div><div><a href=\"/topics/pokemon\">Pokemon</a></div><div><a href=\"/topics/games\">Games</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3745a8e41397e1f5205c0adda7b82be1f7fe2d7b29c062b3c7c1900fe01ec7ec","category":"Thai"}