{"title":"Netflix ประกาศนำเกม Monument Valley ทั้ง 2 ภาค มาลงแพลตฟอร์มในปี 2024","link":"https://www.blognone.com/node/133091","date":1679355074000,"content":"<div><div><div><p>Netflix ประกาศเดินหน้าการลงทุนในตลาดเกมมากขึ้น หลังจากเปิดให้บริการ<a href=\"https://www.blognone.com/node/125629\">ตั้งแต่พฤศจิกายนปี 2021</a> ระบุว่าถึงตอนนี้มีเกมบนแพลตฟอร์มแล้ว 55 เกม โดยภายในปี 2023 นี้ มีเกมที่จะเปิดตัวอีก 40 เกม ส่วนอีก 70 เกม อยู่ในขั้นตอนการพัฒนาร่วมกับพาร์ตเนอร์ และอีก 16 เกม ที่สตูดิโอเกมของ Netflix เองกำลังพัฒนาอยู่</p>\n<p>รายชื่อเกมที่ Netflix ประกาศนั้น มี Monument Valley ภาค 1 และภาค 2 ด้วย โดยจะเปิดให้เล่นในปี 2024 ทั้งนี้ Monument Valley ทั้งสองภาค ปัจจุบันมีให้เล่นในแพลตฟอร์ม Apple Arcade จึงยังไม่ชัดเจนว่าในปี 2024 เกมนี้จะยังมีใน Apple Arcade หรือไม่</p>\n<p>เกมอื่นที่ Netflix ประกาศในรอบนี้ ได้แก่ Mighty Quest: Rogue Palace เกมที่สองของ Ubisoft บนแพลตฟอร์มถัดจาก <a href=\"https://www.blognone.com/node/132391\">Valiant Hearts: Coming Home</a> กำหนดเปิดให้เล่น 18 เมษายน, Highwater เกมผจญภัยแบบ turn-based (เปิดให้เล่นแล้ว) และ Terra Nil เกมที่ทำงานตรงข้ามกับเกมแนวสร้างเมือง เพราะผู้เล่นต้องออกแบบระบบนิเวศฟื้นฟูธรรมชาติกลับคืนมา (28 มีนาคม)</p>\n<p>ที่มา: <a href=\"https://about.netflix.com/en/news/continuing-our-games-journey\">Netflix</a> และ <a href=\"https://www.theverge.com/2023/3/20/23643512/netflix-games-monument-valley\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/e04a514149ddc9751bc50026d008d241.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div><div><a href=\"/topics/mobile-games\">Mobile Games</a></div><div><a href=\"/topics/ubisoft\">Ubisoft</a></div><div><a href=\"/topics/monument-valley\">Monument Valley</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25978c3ec29dc42fe622976322f6322991ea11872dfcf892723d40208a647401","category":"Thai"}