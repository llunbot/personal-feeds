{"title":"GitHub เปิดซอร์สส่วนขยาย Copilot ใน VS Code ระบุพรอมพ์ไม่จำเป็นต้องเป็นความลับอีกแล้ว","link":"https://www.blognone.com/node/146490","date":1747677514000,"content":"<span>GitHub เปิดซอร์สส่วนขยาย Copilot ใน VS Code ระบุพรอมพ์ไม่จำเป็นต้องเป็นความลับอีกแล้ว</span>\n\n  <div>\n    <div>Body</div>\n              <div><p>GitHub เปิดซอร์สส่วนขยาย <a href=\"https://marketplace.visualstudio.com/items?itemName=GitHub.copilot-chat\">GitHub Copilot Chat</a> ที่ใช้เชื่อม VS Code เข้ากับบริการ GitHub Copilot กลายเป็นโครงการโอเพนซอร์ส สัญญาอนุญาตแบบ MIT โดยให้เหตุผลสำคัญว่าปัญญาประดิษฐ์ในช่วงหลังดีขึ้นมาก และการสร้างพรอมพ์พิเศษที่เป็นความลับเพื่อให้เขียนโค้ดได้ดีขึ้นนั้นไม่จำเป็นอีกต่อไปแล้ว</p>\n<p>ด้านดีของการโอเพนซอร์สนั้นมีหลายอย่าง เช่น เปิดให้ชุมชนเข้ามาช่วยแก้บั๊กและทดสอบฟีเจอร์ใหม่ๆ, ปรับปรุงการทำงานร่วมกับส่วนขยายอื่นๆ, และเปิดให้นักพัฒนาเข้ามาตรวจสอบว่า GitHub ส่งข้อมูลอะไรกลับเซิร์ฟเวอร์บ้าง</p>\n<p>ก่อนหน้านี้มีความพยายามสร้างส่วนขยายสำหรับ VS Code ที่ทำหน้าที่คล้ายกับ GitHub Copilot หลายตัว เช่น <a href=\"https://marketplace.visualstudio.com/items?itemName=Continue.continue\">Continue</a>, <a href=\"https://marketplace.visualstudio.com/items?itemName=saoudrizwan.claude-dev\">Cline</a>, หรือ <a href=\"https://marketplace.visualstudio.com/items?itemName=RooVeterinaryInc.roo-cline\">Roo Code</a> โดยความต่างสำคัญคือส่วนขยายเหล่านี้มักไม่ได้ผูกกับบริการแบบสมัครสมาชิกรายเดือนเท่านั้น แต่เปิดให้นักพัฒนาสามารถจัดหาปัญญาประดิษฐ์มาใช้เองได้ด้วย ตัวส่วนขยาย <a href=\"https://code.visualstudio.com/docs/copilot/language-models\">GitHub Copilot Chat เองก็มีฟีเจอร์ใช้ API key ส่วนตัวด้วย</a> การโอเพนซอร์สโค้ดออกมาจึงน่าจะสร้างการแข่งขันเพิ่มเติม</p>\n<p>ที่มา - <a href=\"https://code.visualstudio.com/blogs/2025/05/19/openSourceAIEditor\">VS Code Blog</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Tue, 05/20/2025 - 00:58</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab84c29e592cd3794dcfa27bedde955a5d6b9c7d992dba5ba398242bf99864ec","category":"Thai"}