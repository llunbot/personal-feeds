{"title":"AMD เริ่มส่งมอบ Instinct MI325X ชิปเร่งความเร็ว AI รุ่นใหม่ปีนี้ ในไตรมาส 1/2025","link":"https://www.blognone.com/node/142499","date":1728583955000,"content":"<div><div><div><p>AMD ประกาศเริ่มขายชิปเร่งความเร็วปัญญาประดิษฐ์สำหรับศูนย์ข้อมูล Instinct MI325X อย่างเป็นทางการ หลังจาก<a href=\"https://www.blognone.com/node/140110\">เปิดตัวไปเมื่อกลางปี</a> ซึ่ง AMD บอกว่าเป็นการกำหนดมาตรฐานใหม่ของการประมวลผลโมเดล Gen AI</p>\n<p>Instinct MI325X พัฒนาบนสถาปัตยกรรม CDNA 3 มีหน่วยความจำแบนด์วิดท์สูง HBM3E 256GB รองรับการส่งข้อมูล 6.0TB/s ซึ่ง AMD บอกว่าเทียบกับ H200 ของ NVIDIA แล้ว มีความจุมากกว่า 1.8 เท่า และแบนด์วิดท์มากกว่า 1.3 เท่า</p>\n<p><img alt=\"No Description\" src=\"https://www.blognone.com/sites/default/files/externals/52c6f9d6df28ef14388e2e24e3c76180.png\" /></p>\n<p><img alt=\"No Description\" src=\"https://www.blognone.com/sites/default/files/externals/f20e187cdc04b36f1d4709ffc5030b21.jpeg\" /></p>\n<p>ชิป Instinct MI325X ยังอยู่ขั้นตอนการผลิตตามแผนในไตรมาส 4 ปี 2024 โดยกำหนดเริ่มส่งมอบผ่านพาร์ตเนอร์อาทิ Dell Technologies, Eviden, Gigabyte, Hewlett Packard Enterprise, Lenovo, Supermicro และอื่น ๆ ในไตรมาสที่ 1 ปี 2025</p>\n<p><img alt=\"No Description\" src=\"https://www.blognone.com/sites/default/files/externals/58e0710a19939d45df3ed9147d8df13a.png\" /></p>\n<p>AMD ยังประกาศโรดแมปของชิปรุ่นถัดไปตระกูล Instinct MI350 สถาปัตยกรรม CDNA 4 เทคโนโลยี 3 นาโนเมตร ตั้งเป้าให้ประมวลผลดีขึ้น 35 เท่า เทียบกับชิปเร่งความเร็วบน CDNA 3 คาดว่าเริ่มขายครึ่งหลังของปี 2025 จากนั้นปี 2026 เป็น MI400 ใช้สถาปัตยกรรม CDNA รุ่นถัดไป</p>\n<p><img alt=\"No Description\" src=\"https://www.blognone.com/sites/default/files/externals/cb31b297ff690f965fb9df690322dfb5.png\" /></p>\n<p>ที่มา: <a href=\"https://www.youtube.com/watch?v=vJ8aEO6ggOs\">งานแถลงข่าว AMD</a></p>\n</div></div></div><div><div>Topics: </div><div><div><a href=\"/topics/instinct\">Instinct</a></div><div><a href=\"/topics/gpu\">GPU</a></div><div><a href=\"/topics/data-center\">Data Center</a></div><div><a href=\"/topics/amd\">AMD</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3780f3fdea9f42524ac5dddeac863e2957ab8416192bad2a38a4388d46401760","category":"Thai"}