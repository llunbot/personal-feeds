{"title":"[ลือ] ชิปโมเด็ม 5G ของ Apple พร้อมแล้ว จะเริ่มใช้ใน iPhone SE 4 ปีหน้า เป็นสินค้าแรก","link":"https://www.blognone.com/node/143509","date":1733542574000,"content":"<div><div><div><p>Mark Gurman แห่ง Bloomberg รายงานความก้าวหน้าของการพัฒนาชิปโมเด็ม 5G ของแอปเปิล โดยชิปมีความพร้อมในการใช้งานและได้<a href=\"https://www.blognone.com/node/141487\">แก้ไขปัญหาสำคัญ</a>ที่เคยพบก่อนหน้านี้แล้ว ชิปจะผลิตโดย TSMC เช่นเคย สินค้าแรกที่จะใช้ชิป 5G ออกแบบเองคือ <a href=\"https://www.blognone.com/node/142405\">iPhone SE 4</a> ที่คาดว่าจะเริ่มขายต้นปีหน้า</p>\n<p>หลังจากนั้นสินค้าถัดไปที่จะใช้ชิปโมเด็มของแอปเปิลคือ iPad รุ่น Entry-level ตัวใหม่ และ <a href=\"https://www.blognone.com/node/143340\">iPhone 17 รุ่นเครื่องบาง</a>ที่เรียกว่า iPhone Air</p>\n<p>อ่านถึงตรงนี้อาจมีคำถามว่าแล้วทำไม iPhone 17 รุ่นอื่นไม่ได้เปลี่ยนมาใช้โมเด็มของแอปเปิล? ตรงนี้ Gurman อธิบายว่าชิปของแอปเปิลยังมีข้อจำกัดหลายอย่าง เมื่อเทียบกับการใช้ชิปจาก Qualcomm แบบปัจจุบัน เช่นไม่รองรับ mmWave หรือความเร็วดาวน์โหลดบน 5G สูงสุดทำได้ที่ 4 Gbps แอปเปิลจึงเลือกใช้ชิปโมเด็มนี้กับสินค้ารุ่นราคาไม่สูงก่อน ส่วนแผนงานสำหรับ iPhone Pro หรือ iPad Pro จะเป็นปี 2026 เพื่อให้เทคโนโลยีใกล้เคียงกับชิป Qualcomm มากกว่านี้</p>\n<p>ที่มา: <a href=\"https://www.bloomberg.com/news/articles/2024-12-06/apple-s-three-year-modem-road-map-company-plans-to-beat-qualcomm-by-2027\">Bloomberg</a></p>\n<p><img src=\"https://www.blognone.com/sites/default/files/externals/caa6c2f3dac854c7f8a34d8839573311.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-se\">iPhone SE</a></div><div><a href=\"/topics/5g\">5G</a></div><div><a href=\"/topics/modem\">Modem</a></div><div><a href=\"/topics/qualcomm\">Qualcomm</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"955ef7d8bd389fbf8e3134ecc3d1a0cd33ee095ac8b1bc05957bd257b666286f","category":"Thai"}