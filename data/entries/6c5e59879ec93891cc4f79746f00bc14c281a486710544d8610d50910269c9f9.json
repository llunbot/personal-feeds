{"title":"หลุดสเปก Pixel 5a ใช้ Snapdragon 765G ตัวเดิม, กล้องเหมือน Pixel 5, ราคา 450 ดอลลาร์","link":"https://www.blognone.com/node/124113","date":1628310891000,"content":"<div><div><div><p>เว็บไซต์ FrontPageTech อ้างว่าได้ข้อมูลสเปกของ Pixel 5a มือถือที่<a href=\"https://www.blognone.com/node/122121\">กูเกิลเคยยืนยันว่ากำลังพัฒนาอยู่</a> และระบุว่าจะวางขายเฉพาะในสหรัฐอเมริกาและญี่ปุ่นเพียง 2 ประเทศเท่านั้น เนื่องจากปัญหาชิปขาดตลาด</p>\n<ul>\n<li>หน้าจอ 6.4\" 60Hz บังคับเป็น 90Hz ได้ (forced 90Hz)</li>\n<li>หน่วยประมวลผล Snapdragon 765G (ตัวเดียวกับ Pixel 4a 5G)</li>\n<li>แรม 6GB</li>\n<li>แบตเตอรี่ 4650 mAh ไม่รองรับการชาร์จไร้สาย</li>\n<li>ใช้กล้องตัวเดียวกับ Pixel 5</li>\n<li>กันน้ำ IP67</li>\n<li>มีช่องเสียบหูฟัง</li>\n<li>มีสีเดียวคือดำ Mostly Black</li>\n</ul>\n<p>ตามข่าวบอกว่า Pixel 5a ตั้งราคาขาย 450 ดอลลาร์ <a href=\"https://www.blognone.com/node/118747\">ถูกกว่า Pixel 4a 5G ที่ขาย 499 ดอลลาร์</a> มีกำหนดขาย 26 สิงหาคม 2021 <a href=\"https://www.blognone.com/node/123481\">ตรงกับข่าวลือก่อนหน้านี้ที่บอกว่าจะขายเดือนสิงหาคม</a></p>\n<p>ตอนนี้ยังไม่ชัดเจนว่า กูเกิลจะขาย Pixel 5a ก่อน Pixel 6 ที่เพิ่งเปิดตัว หรือจะวางขายทั้งสองรุ่นพร้อมกันเลย</p>\n<p><img src=\"https://www.blognone.com/sites/default/files/externals/8bacc9fafb35bf3f9dfca0b4f24ffac6.jpg\" /></p>\n<p>ภาพเรนเดอร์ Pixel 5a จาก <a href=\"https://twitter.com/OnLeaks/status/1364614174031159296/photo/1\">@OnLeaks</a> ตั้งแต่เดือนกุมภาพันธ์ 2021</p>\n<p>ที่มา - <a href=\"https://www.frontpagetech.com/2021/08/05/exclusive-google-pixel-5a-launching-later-this-month-at-450-full-specs/\">FrontPageTech</a></p>\n</div></div></div><div><div>Topics: </div><div><div><a href=\"/topics/google-pixel-5\">Google Pixel 5</a></div><div><a href=\"/topics/mobile\">Mobile</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c5e59879ec93891cc4f79746f00bc14c281a486710544d8610d50910269c9f9","category":"Thai"}