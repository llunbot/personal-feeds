{"title":"Capcom ยืนยันแล้ว กำลังรีเมค Resident Evil ภาคใหม่ แต่ยังไม่บอกว่าภาคไหน","link":"https://www.blognone.com/node/137044","date":1701474264000,"content":"<div><div><div><p>Yasuhiro Anpo ผู้กำกับเกม Resident Evil 4 Remake ไปรับรางวัล PlayStation Awards ฝั่งญี่ปุ่น และให้สัมภาษณ์ว่า Capcom กำลังรีเมคเกม Resident Evil ภาคอื่นด้วย แต่ยังไม่บอกว่าเป็นภาคไหน</p>\n<p>ที่ผ่านมา Capcom รีเมคเกม Resident Evil ไปแล้วสามภาคคือ 2, 3, 4 ส่วนเกมภาคที่แฟนๆ เรียกร้องให้รีเมคอีกครั้งมีทั้ง<a href=\"https://www.blognone.com/node/131073\">ภาค Code: Veronica</a>, 0, 1, 5 ซึ่งต้องติดตามดูกันว่าน่าจะเป็นภาคไหนกันแน่</p>\n<p>Anpo บอกว่าการรีเมคเกมที่ผ่านมาทั้งสามภาคประสบความสำเร็จมาก และเป็นการเปิดโอกาสให้ผู้เล่นรุ่นใหม่ๆ เข้าถึงเกมเหล่านี้ได้ด้วย ตัวเขาในฐานะคนรักเกมเก่ามีความสุขกับสิ่งนี้ และพวกเรา (Capcom) ต้องการทำต่อ ส่วนเหตุผลที่การรีเมคประสบความสำเร็จ ส่วนหนึ่งเป็นเพราะมีฐานผู้เล่นเก่าๆ ทำให้ Capcom เรียนรู้ว่าผู้เล่นชอบแบบใด ต้องการสิ่งใด ช่วยเป็นแนวทางให้พัฒนาเกมมาให้ตรงใจผู้เล่น ซึ่งเป็นสิ่งที่ยากในการทำเกมใหม่ที่ไม่ใช่รีเมค</p>\n<p>Yoshiaki Hirabayashi โปรดิวเซอร์ของ Resident Evil 4 Remake ที่ไปออกงานด้วยกัน ยืนยันว่าเกมรีเมคภาคถัดๆ ไปจะยังใช้ RE Engine อยู่เช่นเดิม และการที่เกมของ Capcom ใช้ RE Engine กันเยอะๆ ย่อมช่วยให้การพัฒนาเอนจินก้าวหน้าตามไปด้วย</p>\n<p>ที่มา - <a href=\"https://www.ign.com/articles/capcom-confirms-more-resident-evil-remakes-are-coming\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/6f69ca1bc0377903959d1d44f37719b4.jpg\" /></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93abc78fbcaa8ff8c11794d6d6e6672a2b8be2d2d855e3740e302a8cbc8f4ac5","category":"Thai"}