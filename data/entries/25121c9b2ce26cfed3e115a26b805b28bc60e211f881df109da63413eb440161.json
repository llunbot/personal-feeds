{"title":"[ลือ] เครื่อง Xbox พกพาเปิดตัวปลายปี 2025, คอนโซลรุ่นหน้า 2027, มีความใกล้ Windows มากขึ้น","link":"https://www.blognone.com/node/145188","date":1741657303000,"content":"<div><div><div><p>Windows Central เผยข่าวลือล่าสุดของฮาร์ดแวร์ Xbox รุ่นหน้า 2 รุ่น ดังนี้</p>\n<ul>\n<li><strong>เครื่องเกมพกพา</strong> โค้ดเนม Keenan พัฒนาร่วมกับผู้ผลิตพีซี OEM รายหนึ่ง (ยังไม่ระบุชื่อ) คาดว่าเครื่องเกมตัวนี้รัน Windows ตัวเต็ม, เน้น PC Game Pass แต่น่าจะสามารถติดตั้ง Steam เพิ่มเองได้ ตั้งเป้าเปิดตัวปลายปี 2025 ถ้าไม่มีการผิดแผน</li>\n<li><strong>เครื่องเกมคอนโซล</strong> ผู้สืบทอดจาก Xbox Series X|S ได้รับไฟเขียวจาก Satya Nadella แล้ว ตั้งเป้าออกปี 2027</li>\n</ul>\n<p>นอกจากนี้ยังมีข่าวของ Xbox Wireless Controller รุ่นหน้าที่จะเชื่อมต่อคลาวด์ได้โดยตรง (ลักษณะเดียวกับ<a href=\"https://www.blognone.com/node/137305\">จอยของ Stadia</a>)</p>\n<p>Windows Central บอกว่าฮาร์ดแวร์ Xbox รุ่นหน้าจะมีความใกล้เคียงกับ Windows มากขึ้นมาก เพื่อลดภาระของนักพัฒนาเกมที่ต้องแยกเกมเป็นเวอร์ชัน Windows/Xbox แต่ก็จะยังรองรับเกมเก่าๆ ของ Xbox ในอดีตด้วย</p>\n<p>ที่มา - <a href=\"https://www.windowscentral.com/gaming/xbox/xbox-hardware-report-project-keenan-next-gen-xbox-2027\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/48211b54868ec60c14c9e3e93e19f051.jpeg\" /></p>\n<p>ภาพ ROG Ally จาก<a href=\"https://www.blognone.com/node/143134\">โฆษณา This is an Xbox</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/hardware\">Hardware</a></div><div><a href=\"/topics/handheld\">Handheld</a></div><div><a href=\"/topics/console\">Console</a></div><div><a href=\"/topics/rumors\">Rumors</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25121c9b2ce26cfed3e115a26b805b28bc60e211f881df109da63413eb440161","category":"Thai"}