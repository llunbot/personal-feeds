{"title":"เปิดตัว Beeper Mini แอปแชทที่เรียกตัวเองว่า iMessage เวอร์ชัน Android","link":"https://www.blognone.com/node/137098","date":1701819988000,"content":"<div><div><div><p>เมื่อปี 2021 Eric Migicovsky ผู้ก่อตั้ง Pebble ได้<a href=\"https://www.blognone.com/node/120757\">เปิดตัวโครงการใหม่ Beeper</a> ที่เป็นแอปแชทรองรับการคุยพร้อมกันหลายแพลตฟอร์มในที่เดียว รวมทั้ง iMessage ด้วย ล่าสุดเขาประกาศแอปตัวใหม่ที่ปิดช่องว่างของการเชื่อมต่อกับ iMessage ไปอีกขั้นนั่นคือ <strong>Beeper Mini</strong></p>\n<p>Beeper Mini เป็น<a href=\"https://play.google.com/store/apps/details?id=com.beeper.ima\">แอป Android</a> สำหรับใช้แชทข้อความ มีจุดขายคือ ตรวจสอบหากพบข้อความที่ส่งด้วย iMessage จะแสดงผลด้วยกล่องข้อความสีฟ้า และเวลาตอบกลับข้อความก็จะวิ่งผ่านโปรโตคอล iMessage ของแอปเปิลด้วย ทำให้ปลายทางได้รับข้อความเป็นกล่องสีฟ้าเช่นกัน ผู้รับข้อความจึงไม่ทราบว่าเราใช้ Android ส่งข้อความ แก้ไขปัญหาเรื่อง<a href=\"https://www.blognone.com/node/126645\">กล่องข้อความสีเขียว-สีฟ้า</a></p>\n<p><img alt=\"No Description\" src=\"https://www.blognone.com/sites/default/files/externals/8ad0ff076d201d945adb6dbedbe231b3.jpg\" /></p>\n<p>อ่านถึงตรงนี้ก็คงมีคำถามเรื่องความปลอดภัยในการใช้งาน เพราะก่อนหน้านี้ก็เพิ่งมีประเด็น<a href=\"https://www.blognone.com/node/136752\">แอป Nothing Chats</a> ที่ถอดออก<a href=\"https://www.blognone.com/node/136821\">จาก Play Store</a> ไปแล้ว เนื่องจากปัญหาความปลอดภัยของข้อมูล ซึ่ง Beeper บอกว่าพวกเขาค้นพบวิธีวิศวกรรมย้อนกลับ (Reverse Engineer) ที่ทำให้สามารถลงทะเบียนเบอร์โทรศัพท์กับเซิร์ฟเวอร์แอปเปิล เพื่อใช้ iMessage และส่งข้อความได้ ต่างจากวิธีการของ Beeper เดิม ที่ต้องอาศัยเซิร์ฟเวอร์ Mac เป็นตัวกลาง</p>\n<p>ข้อความทั้งหมดถูกส่งออกแบบเข้ารหัส end-to-end, เชื่อมต่อกับเซิร์ฟเวอร์แอปเปิลโดยตรง, ไม่ต้องสมัคร Apple ID, ไม่ต้องส่งออกกุญแจเข้ารหัสและรายชื่อผู้ติดต่อ เพื่อให้ผู้ใช้งานและนักวิจัยความปลอดภัยมั่นใจมากขึ้นว่าขั้นตอนทั้งหมดปลอดภัยจริง Beeper ยัง<a href=\"https://github.com/JJTech0130/pypush\">โอเพนซอร์สโค้ด</a>ให้ร่วมตรวจสอบอีกด้วย</p>\n<p><img alt=\"No Description\" src=\"https://www.blognone.com/sites/default/files/externals/e0c583c6dc1938796ca249c526c2d4d1.png\" /><em>โครงสร้างการทำงานของ Beeper Mini</em></p>\n<p>Beeper Mini ใช้งานได้ฟรีใน 7 วันแรก จากนั้นคิดค่าใช้งาน 1.99 ดอลลาร์ต่อเดือน โดยมีแผนนำความสามารถกล่องข้อความสีฟ้านี้ไปรวมกับแอปหลัก Beeper ต่อไปในอนาคต</p>\n<p>ที่มา: <a href=\"https://blog.beeper.com/p/how-beeper-mini-works\">Beeper</a> ผ่าน <a href=\"https://www.theverge.com/2023/12/5/23987817/beeper-mini-imessage-android-reverse-engineer\">The Verge</a></p>\n</div></div></div><div><div>Topics: </div><div><div><a href=\"/topics/beeper\">Beeper</a></div><div><a href=\"/topics/instant-messaging\">Instant Messaging</a></div><div><a href=\"/topics/imessage\">iMessage</a></div><div><a href=\"/topics/chat\">Chat</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47c2bfc4260f65aa3ce27743992237741820db7565fbdcbe96aaa872e5d83d42","category":"Thai"}