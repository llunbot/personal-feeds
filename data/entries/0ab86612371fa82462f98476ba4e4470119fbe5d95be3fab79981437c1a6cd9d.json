{"title":"Windows 11 ติดตั้งในเครื่องตกรุ่นได้ แต่จะไม่ได้อัพเดต รวมถึงแพตช์-ไดรเวอร์","link":"https://www.blognone.com/node/124480","date":1630200834000,"content":"<div><div><div><p>เกิดการเปลี่ยนแปลงสำคัญจากข่าว <a href=\"https://www.blognone.com/node/124468\">ไมโครซอฟท์ไม่บล็อคการติดตั้ง Windows 11 บนเครื่องตกรุ่น แต่แบกรับความเสี่ยงกันเอง</a> โดยโฆษกของไมโครซอฟท์แจ้งกับ The Verge ว่าพีซีที่สเปกไม่ผ่านเกณฑ์ จะไม่สามารถอัพเดตผ่าน Windows Update ได้ และการอัพเดตแพตช์-ไดรเวอร์ \"อาจ\" ถูกระงับเช่นกัน</p>\n<blockquote><p>unsupported PCs won’t be entitled to receive Windows Updates, and that even security and driver updates may be withheld.</p>\n</blockquote>\n<p>ตอนนี้ยังไม่มีรายละเอียดเพิ่มเติมจากไมโครซอฟท์ว่า ตกลงนโยบายการอัพเดตที่แท้จริงเป็นอย่างไรกันแน่ และยังไม่มีข้อมูลเรื่องนี้บนเว็บไซต์ของไมโครซอฟท์โดยตรง มีแค่การให้ข้อมูลของโฆษกกับ The Verge เท่านั้น</p>\n<p>ที่มา - <a href=\"https://www.theverge.com/2021/8/28/22646035/microsoft-windows-11-iso-workaround-no-update-guarantee?scrolla=5eb6d68b7fedc32c19ef33b4\">The Verge</a></p>\n<p><img src=\"https://www.blognone.com/sites/default/files/externals/476b1bc4a0da03ec262eef4032ed2ea6.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ab86612371fa82462f98476ba4e4470119fbe5d95be3fab79981437c1a6cd9d","category":"Thai"}