{"title":"Amazon เพิ่ม 8 คอร์สเรียนฟรีใหม่ เน้นด้าน AI และ GenAI ทั้งสายธุรกิจและสายเทคนิค","link":"https://www.blognone.com/node/136851","date":1700522136000,"content":"<div><div><div><p>Amazon ประกาศโครงการ <strong>AI Ready</strong> เพื่อส่งเสริมการเรียนรู้ด้าน AI โดยมีเป้าหมายให้เข้าถึงคน 2 ล้านคน ภายในปี 2025 เนื่องจากมองว่าเป็นทักษะที่สำคัญในยุคถัดไป มีรายละเอียดสามอย่างดังนี้</p>\n<p>อย่างแรกคือการเพิ่ม 8 คอร์สเรียนฟรีด้าน AI และ Generative AI ซึ่งมีทั้งด้านการประยุกต์ใช้งานทางธุรกิจ จนถึงคอร์สสำหรับงานทางเทคนิค ดูรายละเอียดเพิ่มเติมได้ที่ <a href=\"https://aws.amazon.com/education/awseducate/\">AWS Educate</a> และ <a href=\"https://explore.skillbuilder.aws/learn/public/learning_plan/view/1909/generative-ai-learning-plan-for-decision-makers\">AWS Skill Builder</a> ซึ่ง 8 คอร์สที่เปิดใหม่เพิ่มมีดังนี้</p>\n<ul>\n<li>Introduction to Generative Artificial Intelligence</li>\n<li>Generative AI Learning Plan for Decision Makers</li>\n<li>Introduction to Amazon CodeWhisperer</li>\n<li>Foundations of Prompt Engineering</li>\n<li>Low-Code Machine Learning on AWS</li>\n<li>Building Language Models on AWS</li>\n<li>Amazon Transcribe—Getting Started</li>\n<li>Building Generative AI Applications Using Amazon Bedrock</li>\n</ul>\n<p><img alt=\"No Description\" src=\"https://www.blognone.com/sites/default/files/externals/f2ef195fd6d4daad0bb5fcedce6533c4.jpg\" /></p>\n<p>Amazon ยังประกาศให้ทุนการศึกษา AWS Generative AI Scholarship ผ่าน Udacity วงเงินรวมกว่า 12 ล้านดอลลาร์ สำหรับผู้เรียนในระดับมัธยมและมหาวิทยาลัยทั่วโลกกว่า 5 หมื่นคน ซึ่งสามารถเข้าถึงคอร์สด้าน Generative AI บน AWS ผ่าน Udacity ได้ฟรี</p>\n<p>สุดท้าย Amazon ประกาศความร่วมมือกับ Code.org จัดกิจกรรม <a href=\"https://code.org/dance\">Hour of Code Dance Party: AI Edition</a> ซึ่งผู้เรียนจะได้สร้างสรรค์มิวสิควิดีโอจากเพลงของศิลปินดัง ด้วยการเขียน Prompt เพื่อสร้างวัตถุและพื้นหลัง กิจกรรมจะจัดขึ้นเป็นส่วนหนึ่งของสัปดาห์ Computer Science Education Week ระหว่างวันที่ 4-10 ธันวาคม</p>\n<p>ที่มา: <a href=\"https://www.aboutamazon.com/news/aws/aws-free-ai-skills-training-courses\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/aws\">AWS</a></div><div><a href=\"/topics/education\">Education</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b0494b9486f7c9c1c7d094f2cbae501b2559e1a39ccf44d82bd5a5c94ab6643","category":"Thai"}