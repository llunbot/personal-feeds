{"title":"มาแล้ว! Edits แอปตัดต่อวิดีโอสไตล์ CapCut จาก Instagram ดีเลย์จากแผนแรก 2 เดือน","link":"https://www.blognone.com/node/145993","date":1745366377000,"content":"<div><div><div><p>Instagram ประกาศว่าแอปแยก <strong>Edits</strong> ซึ่งเป็นแอปตัดต่อวิดีโอในสไตล์เดียวกับ CapCut ที่<a href=\"https://www.blognone.com/node/144214\">ประกาศตั้งแต่เดือนมกราคม</a>ที่ผ่านมา ตอนนี้เปิดให้ดาวน์โหลดใช้งานแล้วทั้งใน <a href=\"https://apps.apple.com/th/app/edits-an-instagram-app/id6738967378\">iOS</a> และ <a href=\"https://play.google.com/store/apps/details?id=com.instagram.basel&amp;hl=en_US\">Android</a></p>\n<p>Edits เดิมมีกำหนดออกแอปบน iOS ในเดือนกุมภาพันธ์ ซึ่งคาดว่าเหตุผลหนึ่งคือ Meta ต้องการชิงส่วนแบ่งผู้ใช้งานจาก CapCut แอปตัดต่อวิดีโอของ TikTok ที่เดิมถูก<a href=\"https://www.blognone.com/node/139399\">สั่งแบนในอเมริกา</a> แต่ต่อมาคำสั่งแบนแอปถูก<a href=\"https://www.blognone.com/node/144213\">เลื่อนออกไป</a> แล้ว Edits เองก็<a href=\"https://www.blognone.com/node/145575\">เลื่อนเปิดตัว</a>มาเป็นเมษายนด้วย</p>\n<p>Edits เปิดให้ใช้งานฟีเจอร์ตัดต่อวิดีโอต่าง ๆ ในตอนนี้ฟรีทั้งหมด ยังไม่มีระบบ Subscription เพื่อใช้ฟีเจอร์เพิ่มเติมแบบ CapCut</p>\n<p>คำอธิบายแอป Edits บอกว่าสามารถบันทึกคลิปได้ยาว 10 นาที และแก้ไขวิดีโอได้ทันทีเพื่อแชร์ไปยังแพลตฟอร์มต่าง ๆ รวมทั้ง Instagram</p>\n<p>ลูกเล่นอื่นเช่น อนิเมชัน AI, ซ้อนวิดีโอฉากหลัง, ตัวอักษร, เสียง, เอฟเฟกต์เสียง, ฟิลเตอร์, สติกเกอร์, ตัดเสียงรบกวน, สร้างแคปชันอัตโนมัติ ฯลฯ</p>\n<p>ที่มา: <a href=\"https://about.fb.com/news/2025/04/introducing-edits-streamlined-video-creation-app/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/332f3d5ae6988266da74d312bdb0ed4d.png\" /></p>\n</div></div></div><div><div>Topics: </div><div><div><a href=\"/topics/edits\">Edits</a></div><div><a href=\"/topics/meta\">Meta</a></div><div><a href=\"/topics/instagram\">Instagram</a></div><div><a href=\"/topics/video-editing\">Video Editing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96636a0eacba1a10661cea9bc771e9b25ff70dca175a787f1025dfdf4109a47f","category":"Thai"}