{"title":"MrBeast เตือนพบโฆษณาบน TikTok ใช้ Deepfake หน้าเขาแจกไอโฟน 10,000 เครื่อง แค่จ่ายเงิน $2","link":"https://www.blognone.com/node/136068","date":1696403499000,"content":"<div><div><div><p>MrBeast ยูทูปเบอร์ที่มีผู้ติดตามมาก 188M subscribers ทวีตบน X พบว่ามีโฆษณาที่สร้างจาก AI Deepfake ด้วยหน้าของเขาปรากฏขึ้นบน TikTok บอกว่าจะให้ iPhone 15 Pro จำนวน 10,000 เครื่อง เพียงจ่ายเงินให้เขา 2 ดอลลาร์สหรัฐ</p>\n<p>แนวทางคอนเทนต์วิดีโอของ MrBeast เป็นแนวเล่นเกมแจกบ้านและรถอยู่แล้ว ซึ่งคนที่ได้ดูโฆษณาอาจจะหลงเชื่อได้ง่าย เขาได้ทวีตวิดีโอพร้อมข้อความว่า มีคนจำนวนมากได้รับโฆษณาลวงโดยใช้ Deepfake พร้อมจี้ไปยังแพลตฟอร์มว่าพร้อมที่รับมือปัญหา AI Deepfakes แล้วหรือยัง เพราะปัญหานี้ร้ายแรง</p>\n<p>ทาง TikTok บอกกับ TechCrunch ได้นำโฆษณาออกแล้วเนื่องจากละเมิดนโยบายโฆษณา ซึ่ง TikTok ไม่ได้ห้ามการสร้างวิดีโอจาก AI แต่ผู้ลงโฆษณาต้องเปิดเผยว่าใช้เทคโนโลยี AI ในการสร้างวิดีโอ</p>\n<p>ก่อนหน้านี้ <a href=\"https://www.blognone.com/node/136051\">Tom Hanks ก็ออกมาเตือนผ่าน Instagram ให้ระวังโฆษณา AI Deepfakes ที่ใช้หน้าเขาโปรโมตแผนทันตกรรม</a></p>\n<blockquote><p>Lots of people are getting this deepfake scam ad of me… are social media platforms ready to handle the rise of AI deepfakes? This is a serious problem <a href=\"https://t.co/llkhxswQSw\">pic.twitter.com/llkhxswQSw</a></p>\n<p>— MrBeast (@MrBeast) <a href=\"https://twitter.com/MrBeast/status/1709046466629554577?ref_src=twsrc%5Etfw\">October 3, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/71ce02b0c16af5adc4871b3ccd3069b8.png\" /></p>\n<p>ที่มา: <a href=\"https://techcrunch.com/2023/10/03/how-an-ai-deepfake-ad-of-mrbeast-ended-up-on-tiktok/?guccounter=1\">Techcrunch</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/tiktok\">TikTok</a></div><div><a href=\"/topics/x-company\">X.com</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df60a2658d97e41fc4293302bcfb1f99e8ac09c890cf60d57b37524fdd3d9ebf","category":"Thai"}