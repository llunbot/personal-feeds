{"title":"ทวิตเตอร์ระบุรัฐบาลไทยขอลบข้อมูลสูงขึ้นมากในปีที่ผ่านมา","link":"https://www.blognone.com/node/123715","date":1626290685000,"content":"<div><div><div><p>ทวิตเตอร์อัพเดตรายงานความโปร่งใสรอบครึ่งปีหลังของปี 2020 แสดงให้เห็นว่าแนวโน้มรัฐบาลทั่วโลกเริ่มส่งคำสั่งและคำขอต่างๆ ไปยังทวิตเตอร์มากขึ้น เฉพาะของรัฐบาลไทยนั้น ครึ่งหลังปี 2020 มีการขอลบข้อมูล 424 ครั้ง โดยผ่านคำสั่งศาล 399 ครั้ง ทวิตเตอร์ลบตามคำขอ 11.1% (นับคำขอทั้งหมดตั้งแต่เคยรายงานมา)  และมีการขอข้อมูลผู้ใช้ 22 ครั้ง ลดลงกว่าครึ่งแรกของปี 2020 ที่ขอ 43 ครั้ง และทวิตเตอร์ยังไม่เคยส่งข้อมูลให้เลย</p>\n<p>สำหรับชาติอื่นๆ มีการส่งคำขอข้อมูลถึง 4,367 ครั้ง โดยรวมแล้วทวิตเตอร์ทำตาม 30% ชาติที่ขอข้อมูลมากที่สุดคืออินเดีย ตามด้วยสหรัฐฯ</p>\n<p>น่าสนใจคือการยื่นคำขอเนื้อหาละเมิดลิขสิทธิ์กลับต่ำลง โดยรวมคำร้องลดลง 2% และจำนวนบัญชีที่กระทบลดลง 44%</p>\n<p>นอกจากคำขอของรัฐบาลแล้ว การส่งข่าวปลอมเกี่ยวกับ COVID-19 ก็เป็นส่วนสำคัญที่ทวิตเตอร์เข้ามาดูแล โดยรวมมีการแบนบัญชีส่งข่าวปลอม COVID-19 ไป 1,496 บัญชี และลบเนื้อหาออกไปอีก 43,010 รายการ</p>\n<p>ที่มา - <a href=\"https://blog.twitter.com/en_us/topics/company/2021/an-update-to-the-twitter-transparency-center\">Twitter</a></p>\n<p><img src=\"https://www.blognone.com/sites/default/files/externals/96c956d590cc68d780aa90149af8aae4.png\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8bb425a63c4f15a549600ec5dba62ac3e24a190bc92252bd891b0aa0fa647fad","category":"Thai"}