{"title":"First–Citizens Bank ประกาศรับบัญชีเงินฝากของ Silicon Valley Bank ไปดูแลต่อ","link":"https://www.blognone.com/node/133179","date":1679898268000,"content":"<div><div><div><p>First–Citizens Bank &amp; Trust Company  ประกาศเข้าซื้อกิจการของ Silicon Valley Bridge Bank ซึ่งเป็นธนาคารที่ตั้งขึ้นมาหลัง FDIC สั่งปิดธนาคาร Silicon Valley Bank ไป</p>\n<p>ในการซื้อครั้งนี้ First–Citizens Bank จะได้รับทรัพย์สินมูลค่า 167 พันล้านดอลลาร์ และต้องดูแลเงินฝากรวม 119 พันล้านดอลลาร์ โดยบัญชีเงินฝาก SVB ทั้งหมดจะกลายเป็นบัญชีของ First–Citizens Bank  และสามารถไปใช้บริการที่สาขาเดิมของ SVB ได้</p>\n<p>ทาง First-Citizen Bank จ่ายเงินซื้อธุรกิจครั้งนี้ด้วยหุ้นมูลค่า 500 ล้านดอลลาร์สหรัฐฯ แต่ยังมีหลักทรัพย์บางส่วน มูลค่า 90 พันล้านดอลลาร์สหรัฐฯ เป็นของหน่วยงานรับประกันเงินฝาก FDIC ต่อไป และ FDIC จะช่วยรับการขาดทุนจากเงินกู้ SVB ให้บางส่วน คาดว่าความเสียหายรวมที่ FDIC ต้องรับไว้หลัง SVB ล่มไปนั้นรวมเป็นมูลค่า 20 พันล้านดอลลาร์สหร้ฐฯ</p>\n<p>ที่มา - <a href=\"https://www.fdic.gov/news/press-releases/2023/pr23023.html\">FDIC</a></p>\n<p><img src=\"https://www.blognone.com/sites/default/files/externals/932a91826090e33fdcb570a138e38ba7.jpg\" alt /></p>\n</div></div></div><div><div>Topics: </div><div><div><a href=\"/topics/silicon-valley-bank\">Silicon Valley Bank</a></div><div><a href=\"/topics/usa\">USA</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b0de052551bd0f359f57d54473062ea6cb5f15d96a07a21dddc38cdaffe9ffd","category":"Thai"}