{"title":"Microsoft ยอมขาย Microsoft 365 แบบไม่พ่วง Teams ในยุโรปเพื่อเลี่ยงข้อหาผูกขาด","link":"https://www.blognone.com/node/135531","date":1693475623000,"content":"<div><div><div><p>เมื่อปลายเดือนกรกฎาคมที่ผ่านมา คณะกรรมการยุโรปเข้า<a href=\"https://www.blognone.com/node/135053\">สอบสวน</a> Microsoft หลัง Salesforce ที่เป็นเจ้าของ Slack ร้องเรียนว่าอาจเข้าข่ายผูกขาด เหตุ Microsoft พ่วง Teams เข้ามาในชุด Microsoft 365 ล่าสุด Microsoft ยอมขาย Microsoft 365 แบบไม่พ่วง Teams แล้ว</p>\n<p>Microsoft ระบุว่าบริษัทจะขาย Microsoft 365 แบบไม่พ่วง Teams ในราคาที่ถูกลง รวมถึงจะพยายามทำให้ Microsoft 365 และ Office 365 ทำงานร่วมกับเครื่องมือของคู่แข่งได้ง่ายขึ้นด้วย</p>\n<p>สำหรับองค์กรที่ปัจจุบันใช้ Microsoft 365 อยู่สามารถเลือกจ่ายเงินน้อยลง 2 ยูโรต่อเดือน (น่าจะต่อคน) เพื่อตัด Teams ออก ส่วนลูกค้าใหม่สามารถจ่ายเพิ่ม 5 ยูโรต่อเดือนเพื่อซื้อ Teams เพิ่มได้ ทั้งนี้จะมีผลกับลูกค้าองค์กรในยุโรปและสวิตเซอร์แลนด์เท่านั้น เริ่ม 1 ตุลาคมนี้เป็นต้นไป</p>\n<p>ที่มา - <a href=\"https://www.reuters.com/technology/microsoft-unbundle-teams-office-seeks-avert-eu-antitrust-fine-2023-08-31/\">Reuters</a></p>\n<p><img src=\"https://www.blognone.com/sites/default/files/externals/b13bec8d9cee8ba4a965b00febafacc9.png\" alt /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/european-commission\">European Commission</a></div><div><a href=\"/topics/antitrust\">Antitrust</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81cc3b97ced56a857396b927fcf53dbe9dfffac093ac8c93f1633cb764ced9b4","category":"Thai"}