{"title":"Ubisoft พูดถึงดีลสิทธิ์คลาวด์เกมมิ่ง Activision Blizzard - มองแผ่นเกมยังมีอยู่ต่อไปอีกนาน","link":"https://www.blognone.com/node/136222","date":1697243812000,"content":"<div><div><div><p>Ubisoft ออกบทสัมภาษณ์ Chris Early รองประธานอาวุโสฝ่ายพัฒนาธุรกิจของบริษัท หลังจากไมโครซอฟท์ประกาศ<a href=\"https://www.blognone.com/node/136220\">ปิดดีลซื้อกิจการ Activision Blizzard เสร็จสิ้น</a> ซึ่งมาพร้อมเงื่อนไขหนึ่งคือ Ubisoft <a href=\"https://www.blognone.com/node/135390\">ได้สิทธิ์เกมของ Activision Blizzard บนแพลตฟอร์มคลาวด์สตรีมมิ่ง</a>ทั้งหมด เป็นเวลา 15 ปี บนเงื่อนไขในสหราชอาณาจักรและกลุ่มประเทศ EU จะให้อิสระที่จะลงแพลตฟอร์มใดก็ได้ ส่วนนอกกลุ่มนี้ขึ้นอยู่กับ Ubisoft จะทำข้อตกลงกับแต่ละผู้ให้บริการอย่างไร</p>\n<p>Early บอกว่าเหตุผลที่ไมโครซอฟท์เลือก Ubisoft เนื่องจากบริษัทอยู่ในแพลตฟอร์มคลาวด์เกมมิ่งมานาน เป็นสตูดิโอเกมแรกที่ร่วมมือกับ Stadia ของกูเกิล, Luna ของ Amazon และร่วมมือกับ GeForce Now ของ NVIDIA มานานหลายปีแล้ว นอกจากนี้เกมของ Activision Blizzard ก็จะนำมารวมในบริการ subscription Ubisoft+ ด้วย</p>\n<p>สุดท้าย Early พูดถึงทิศทางการเล่นเกมในอนาคตว่าจะไปทางคลาวด์เกมมิ่งมากแค่ไหน เขาบอกว่าตอนนี้โครงสร้างต่าง ๆ รองรับการเล่นเกมผ่านคลาวด์ได้ดีมากขึ้นกว่าอดีต และอนาคตก็จะดีกว่านี้ ซึ่งทำให้ทุกอย่างง่ายขึ้น ส่วนการซื้อเกมแบบดิจิทัลถึงแม้มีเพิ่มมากขึ้น เพราะโครงสร้างทั้งหมดดีขึ้น แต่เขาไม่เชื่อว่าแผ่นเกมจะหายไปทั้งหมด เพราะยังมีตลาดที่คนซื้อเกมเพื่อการสะสม แต่ตลาดนี้หดตัวลงแน่นอนตามเวลา</p>\n<p>ที่มา: <a href=\"https://news.ubisoft.com/en-us/article/wy4gKUmOdRRoO5Uvlr8CA\">Ubisoft</a></p>\n<p><img alt=\"No Description\" src=\"https://www.blognone.com/sites/default/files/externals/05cec11f13c3c58657bd57924f3ba3ec.jpg\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/cloud-gaming\">Cloud Gaming</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54fadafd30cfaeb1d772a232d54049a2583dbb8bd2142a46a771dd4e638afb04","category":"Thai"}