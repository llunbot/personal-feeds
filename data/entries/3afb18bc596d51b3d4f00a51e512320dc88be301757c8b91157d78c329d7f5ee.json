{"title":"Google Shopping เพิ่มโหมดทดลองใส่เสื้อผ้าแบบเสมือนจริง ใช้ AI สร้างนางแบบลองใส่ให้ดู","link":"https://www.blognone.com/node/134376","date":1686816723000,"content":"<div><div><div><p>หลายคนคงเคยประสบปัญหาซื้อเสื้อผ้าออนไลน์แต่พอลองใส่แล้วดันไม่เหมาะกับตัวเอง Google จึงเปิดตัวฟีเจอร์ใหม่ใน Google Shoping อย่างโหมดทดลองใส่แบบเสมือนจริง โดยใช้ Generative AI สร้างแบบโมเดลเสมือนจริงขึ้นมาสวมใส่เสื้อผ้า เพื่อช่วยให้ผู้ใช้เห็นภาพว่าเสื้อผ้าจากแบรนด์เหล่านี้จะมีลักษณะอย่างไรเมื่อสวมใส่จริง</p>\n<p>ผู้ใช้งานสามารถปรับแต่งโมเดลนางแบบได้ค่อนข้างหลากหลาย ไม่ว่าจะสีผิว ชาติพันธุ์ เส้นผม และรูปร่างตั้งแต่ขนาด XXS ถึง 4XL เพื่อหาแบบที่ใกล้เคียงกับตัวเองที่สุด โดยเบื้องต้น Google ร่วมมือกับแบรนด์ Anthropologie, Everlane, H&amp;M และ Loft ก่อน และจะมีเฉพาะเสื้อของผู้หญิงก่อนเท่านั้น และจะเพิ่มเสื้อของผู้ชาย รวมถึงเครื่องแต่งกายชิ้นอื่นๆ จะตามมาภายในปีนี้</p>\n<p><img alt=\"No Description\" src=\"https://www.blognone.com/sites/default/files/externals/fc8cda99d965e5ad6ad3661ea406ba88.png\" /></p>\n<p>ฟีเจอร์นี้ยังใช้ได้แค่ในสหรัฐก่อน โดยจะมีปุ่ม Try on models ขึ้นมาให้ เมื่อกดเข้าไปหน้าดูข้อมูลของเสื้อผ้าแต่ละตัว</p>\n<p>ปีที่แล้ว <a href=\"https://www.blognone.com/node/122734\">Walmart</a> ก็เคยประกาศฟีเจอร์ลองเสื้อผ้าเสมือนจริงที่คล้ายกับฟีเจอร์นี้ของ Google Shoping มาแล้ว</p>\n<p>ที่มา : <a href=\"https://blog.google/products/shopping/ai-virtual-try-on-google-shopping/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/6ee693ea58680dc20aee8075d3ce731e.gif\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/e-commerce\">E-commerce</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3afb18bc596d51b3d4f00a51e512320dc88be301757c8b91157d78c329d7f5ee","category":"Thai"}