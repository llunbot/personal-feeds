{"title":"Vipps แอปจ่ายเงินผ่านมือถือของนอร์เวย์ ประกาศเป็นแอปแรกที่รองรับ NFC API บน iPhone แบบ Apple Pay","link":"https://www.blognone.com/node/143555","date":1733810017000,"content":"<div><div><div><p>Vipps แอปจ่ายเงินผ่านมือถือจากนอร์เวย์ ประกาศเป็นแอปแรกในโลกที่รองรับการจ่ายเงินผ่าน NFC บน iPhone เพื่อเป็นทางเลือกนอกจากการจ่ายเงินด้วย Apple Pay โดยบริการ Vipps MobilePay สามารถเชื่อมต่อกับบัญชีธนาคารที่มีให้บริการในนอร์เวย์ประมาณ 70% โดยการจ่ายเงินสามารถยื่น iPhone ไปใกล้กับเครื่องรับชำระเงิน แล้วยืนยันตัวตนเพื่อจ่ายเงินด้วย Face ID, Touch ID หรือกรอก Passcode ผู้ใช้งานยังสามารถตั้งค่าให้ Vipps เป็นแอปพื้นฐานในการจ่ายเงินได้ด้วย</p>\n<p>ก่อนหน้านี้แอปเปิล<a href=\"https://www.blognone.com/node/140851\">เปิดให้นักพัฒนาภายนอกในภูมิภาคสหภาพยุโรป</a> สามารถเข้าถึง NFC ใน iPhone เพื่อใช้สำหรับการจ่ายเงิน ซึ่งเป็นผลจากการที่ EU เริ่มสอบสวนในประเด็นผูกขาด และเวลาต่อมาแอปเปิลก็<a href=\"https://www.blognone.com/node/141420\">ประกาศว่าจะให้นักพัฒนาในอีกหลายประเทศ</a>สามารถเข้าถึง API ของ NFC เพื่อรองรับระบบการจ่ายเงินผ่านมือถือแบบ Contactless ได้ด้วย แต่ยังไม่มีประเทศไทยในประกาศ</p>\n<p>Rune Garborg ซีอีโอ Vipps บอกว่าบริษัทได้ต่อสู้เรื่องนี้มาหลายปีเพื่อให้สามารถแข่งขันด้านบริการกับยักษ์ใหญ่อย่าง Apple Pay ได้ ซึ่งในที่สุดบริษัทก็ได้มีโซลูชันของตนเองแล้ว</p>\n<p>ที่มา: <a href=\"https://vippsmobilepay.com/en/news/2024/12/09/vippsmobilepay-launches-the-worlds-first-alternative-to-apple-pay-on-iphone\">Vipps</a></p>\n<p><img alt=\"No Description\" src=\"https://www.blognone.com/sites/default/files/externals/c478c60aa0fbdfc0c344032f6b3f46ad.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/nfc\">NFC</a></div><div><a href=\"/topics/iphone\">iPhone</a></div><div><a href=\"/topics/contactless-payment\">Contactless Payment</a></div><div><a href=\"/topics/apple-pay\">Apple Pay</a></div><div><a href=\"/topics/norway\">Norway</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bdac295a56ce9e40690a82eac5fac3637f783daeaf71d71bee50356055d26cf0","category":"Thai"}