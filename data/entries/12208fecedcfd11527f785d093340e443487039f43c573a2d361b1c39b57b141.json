{"title":"TikTok ทดสอบให้โพสต์วิดีโอได้ความยาวสูงสุด 60 นาที","link":"https://www.blognone.com/node/139797","date":1715906776000,"content":"<div><div><div><p>เรื่องนี้คงไม่เกินความคาดหมายสำหรับคนที่ใช้งาน TikTok เพราะแนวโน้มเป็นอย่างนั้นอยู่แล้ว แต่ตอนนี้ดูเป็นทางการขึ้น โดยมีรายงานว่า TikTok ได้เปิดให้ผู้ใช้งานจำนวนหนึ่ง สามารถอัปโหลดวิดีโอที่ความยาวสูงสุด 60 นาที โดย TikTok ยืนยันการทดสอบว่าจำกัดเฉพาะผู้ใช้งานจำนวนหนึ่ง เฉพาะในบางประเทศ และยังไม่มีแผนว่าจะขยายไปยังผู้ใช้งานทุกคนหรือไม่และเมื่อใด</p>\n<p>TikTok เริ่มต้นจากแพลตฟอร์มที่อัปโหลดวิดีโอความยาวสูงสุด 15 วินาที และค่อย ๆ ขยับเพิ่มความวิดีโอที่อัปโหลดในช่วงหลายปีที่ผ่านมา แต่ก็ยังมีภาพจำว่าเป็นแพลตฟอร์มวิดีโอขนาดสั้น ซึ่งการเข้าสู่แพลตฟอร์มวิดีโอขนาดยาวนั้น ย่อมชัดเจนว่ากำลังเข้าไปแข่งกับ YouTube นั่นเอง</p>\n<p>ตัวแทนของ TikTok บอกว่าแม้วิดีโอขนาดสั้นจะเพียงพอในการเล่าเรื่อง โดยใช้วิธีแบ่งหัวข้อย่อยก็ได้ แต่ครีเอเตอร์จำนวนหนึ่งต้องการสร้างวิดีโอขนาดยาว เพราะเนื้อหาจะดีกว่าหากมีความยาวต่อเนื่อง เช่น การทำอาหาร การแต่งหน้า สอนหนังสือ และอื่น ๆ</p>\n<p>ที่มา: <a href=\"https://techcrunch.com/2024/05/16/tiktok-upload-60-minute-videos/\">TechCrunch</a></p>\n<p><img src=\"https://www.blognone.com/sites/default/files/externals/3f89158e8a1de7c0970e5cca58f1ad41.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12208fecedcfd11527f785d093340e443487039f43c573a2d361b1c39b57b141","category":"Thai"}