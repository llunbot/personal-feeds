{"title":"ล่าผีคนเดียวเปล่าเปลี่ยวใจ เกม Phasmophobia เล่นคนเดียวแบบออฟไลน์ได้แล้ว","link":"https://www.blognone.com/node/124878","date":1632284251000,"content":"<div><div><div><p>Phasmophobia เป็นเกมล่าผีในบ้านร้าง ที่ผู้เล่นต้องเก็บเบาะแสเพื่อพิสูจน์ว่าผีเป็นผีชนิดใด โดยสามารถเล่นกับเพื่อนได้สูงสุด 4 คน และรองรับแว่น VR ก่อนหน้านี้ถึงแม้จะเล่นคนเดียวได้แต่ก็ต้องเชื่อมต่ออินเทอร์เน็ตตลอดเวลา แต่ในอัพเดตล่าสุดที่ตัวเกมมีอายุครบ 1 ปี ผู้เล่นจะสามารถล่าผีคนเดียวแบบไม่ต้องเชื่อมต่ออินเทอร์เน็ตได้แล้ว</p>\n<p>นอกจากนี้ยังมีการปรับปรุงอื่นๆ เช่นสมุดโน้ต ที่ให้ผู้เล่นสามารถขีดฆ่าเบาะแสที่มั่นใจว่าไม่พบในบ้านได้, เพิ่มเงินที่ได้หากผู้เล่นตาย ปรับปรุงพฤติกรรมของ Ghost Orb ให้เดาได้ยากขึ้น และปรับปรุงบั๊กเช่นการที่ผู้เล่นสามารถเอาหัวทะลุเข้าไปในตู้เพื่อหลบผีได้ และอื่นๆ สามารถดู patch notes แบบเต็มได้ <a href=\"https://store.steampowered.com/news/app/739630?emclan=103582791466524086&amp;emgid=4972526782656020068\">ที่นี่</a></p>\n<p><img src=\"https://www.blognone.com/sites/default/files/externals/379cbd44f85d5faf22357ee3951a0747.jpg\" /></p>\n<p>ที่มา - <a href=\"https://kotaku.com/phasmophobia-adds-offline-solo-mode-which-i-will-never-1847717192\">Kotaku</a></p>\n</div></div></div><div><div>Topics: </div><div><div><a href=\"/topics/phasmophobia\">Phasmophobia</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f62ff06a1ade32e049fd5a57236b3c9903c690217ebd5bab248c8fc0aab8a404","category":"Thai"}