{"title":"RoboSense บริษัทพัฒนาโซลูชันบนเทคโนโลยี LiDAR ไอพีโอเข้าตลาดหุ้นฮ่องกงแล้ว","link":"https://www.blognone.com/node/137524","date":1704532948000,"content":"<div><div><div><p>RoboSense Technology บริษัทพัฒนาโซลูชันบนเทคโนโลยี LiDAR นำบริษัทเข้าซื้อขายในตลาดหุ้นฮ่องกงเมื่อวันศุกร์ที่ผ่านมา โดยเป็นไอพีโอแรกของปี 2024 ในตลาดหุ้นฮ่องกงด้วย ขายหุ้นเพิ่มทุนไป 985 ล้านดอลลาร์ฮ่องกง ราคาหุ้นวันแรกปิดการซื้อขายลดลง 2% จากราคาไอพีโอ</p>\n<p>โซลูชันของ RoboSense เป็นการพัฒนาส่วนฮาร์ดแวร์ร่วม LiDAR กับซอฟต์แวร์ประมวลผล ซึ่งสามารถนำไปใช้งานได้ทั้งในรถยนต์ไร้คนขับ และหุ่นยนต์รูปแบบต่าง ๆ เงินจากไอพีโอนี้บริษัทมีแผนนำไปใช้ขยายการวิจัยและพัฒนาเป็นหลัก และส่วนหนึ่งนำไปใช้ขยายกำลังการผลิต ตลอดจนเพิ่มทีมฝ่ายขายและการตลาด</p>\n<p>ไอพีโอของ RoboSense มีประเด็นน่าสนใจในด้านผู้ลงทุน โดยพบว่า Cainiao บริษัทด้านขนส่งในเครือ Alibaba ถือหุ้นอยู่ประมาณ 10% ก่อนการไอพีโอ ขณะที่หุ้นไอพีโอที่ออกเพิ่มทุนนั้น มีการเสนอขายแบบเจาะจงให้กับ Nanshan SEI Investment บริษัทด้านการลงทุนของหน่วยงานท้องถิ่นเขตหนานซาน เมืองเชินเจิ้น ประเทศจีน ถึง 79% ของหุ้นไอพีโอทั้งหมด</p>\n<p>ที่มา: <a href=\"https://www.scmp.com/business/banking-finance/article/3247378/hong-kongs-first-ipo-year-makes-weak-trading-debut-robosense-technology-shares-drop-tepid-market\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/1b7c468a9a7de412d3b1d97f7702c425.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0877d78701dfd53c63c820faa694d055.jpg\" /></p>\n</div></div></div><div><div>Topics: </div><div><div><a href=\"/topics/cainiao\">Cainiao</a></div><div><a href=\"/topics/alibaba\">Alibaba</a></div><div><a href=\"/topics/stock-market\">Stock Market</a></div><div><a href=\"/topics/hong-kong\">Hong Kong</a></div><div><a href=\"/topics/lidar\">LIDAR</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0171189e286beeeebad6dd0c6e036f051ccec364ef5e73bc6c7da4955bdb815","category":"Thai"}