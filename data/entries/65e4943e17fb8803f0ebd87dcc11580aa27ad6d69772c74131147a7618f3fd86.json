{"title":"Bloober Team ทีมสร้างเกม Silent Hill 2 Remake เผยการพัฒนายังเป็นไปตามกำหนด","link":"https://www.blognone.com/node/137015","date":1701331945000,"content":"<div><div><div><p>Silent Hill 2 Remake เป็นเกมที่เปิดตัวพร้อมกับ<a href=\"https://www.blognone.com/node/131024\">เกมและหนัง Silent Hill อื่นๆ</a> ที่เปิดตัวเมื่อปีก่อน ซึ่งมีละเอียดเพียงแค่เทรลเลอร์เปิดตัวเท่านั้น ไม่มีการเผยเกมเพลย์ใด ๆ ออกมาหลังจากนั้น ล่าสุด Bloober Team ผู้พัฒนาเกมดังกล่าวออกมาอัปเดตสถานภาพของเกมแล้ว</p>\n<p>Bloober Team บอกผ่าน X ว่ากำลังทำงานอย่างขยันขันแข็งเพื่อให้แน่ใจว่าเกม Silent Hill 2 Remake จะมีคุณภาพสูงสุด พร้อมบอกว่าการพัฒนาเกมก็ดำเนินไปได้อย่างราบรื่นและเป็นไปตามกำหนดการ แม้ว่าก่อนหน้านี้ทีมงานก็ยังไม่ได้กำหนดวันวางจำหน่ายออกมา ส่วนข้อมูลอื่น ๆ ของเกมทีมงานบอกให้เตรียมติดตามจากทาง Konami ที่จะปล่อยข้อมูลใหม่เร็ว ๆ นี้</p>\n<p><img alt=\"No Description\" src=\"https://www.blognone.com/sites/default/files/externals/e068db24aff0c20060415be25f023976.png\" /></p>\n<p>เมื่อต้นเดือนที่ผ่านมา หน้า Pre-Order ของเกม Silent Hill 2 Remake ในเว็บไซต์ Bestbuy ระบุว่าเกมจะโหมดเนื้อเรื่องใหม่กล่าวถึงต้นกำเนิดของ Pyramid Head แต่ Konami ออกมาระบุในภายหลังว่าเป็นข้อมูลที่ไม่ถูกต้อง</p>\n<p>Silent Hill 2 Remake กำลังอยู่ในช่วงพัฒนาเกมจะลงให้กับ PlayStation 5 และ PC โดยยังไม่มีกำหนดวันวางจำหน่ายแต่อย่างใด</p>\n<blockquote><p><a href=\"https://t.co/h7tC7WFCmR\">pic.twitter.com/h7tC7WFCmR</a></p>\n<p>— Bloober Team (@BlooberTeam) <a href=\"https://twitter.com/BlooberTeam/status/1728881203401687235?ref_src=twsrc%5Etfw\">November 26, 2023</a></p></blockquote>\n<p>ที่มา - <a href=\"https://twitter.com/BlooberTeam/status/1728881203401687235\">Bloober Team</a> via <a href=\"https://gamingbolt.com/silent-hill-2-remake-development-is-progressing-smoothly-and-in-accordance-with-our-schedule-bloober-team\">Gamingbolt</a></p>\n</div></div></div><div><div>Topics: </div><div><div><a href=\"/topics/silent-hill\">Silent Hill</a></div><div><a href=\"/topics/konami\">Konami</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65e4943e17fb8803f0ebd87dcc11580aa27ad6d69772c74131147a7618f3fd86","category":"Thai"}