{"title":"Samsung รายงานผลประกอบการไตรมาส รายได้ลดลงจากธุรกิจสมาร์ทโฟน ธุรกิจชิปขาดทุนน้อยลง","link":"https://www.blognone.com/node/135027","date":1690437403000,"content":"<div><div><div><p>ซัมซุงรายงานผลประกอบการของไตรมาสที่ 2 ปี 2023 หลังจากให้<a href=\"https://www.blognone.com/node/134735\">ข้อมูลเบื้องต้น</a>ไปเมื่อต้นเดือน รายได้รวม 60.01 ล้านล้านวอน ลดลง 22% เมื่อเทียบกับไตรมาสเดียวกันในปีก่อน กำไรจากการดำเนินงานลดลงมาที่ 0.67 ล้านล้านวอน และมีกำไรสุทธิ 1.72 ล้านล้านวอน</p>\n<p>รายได้ที่ลดลงผลกระทบหลักมาจากจำนวนสมาร์ทโฟนส่งมอบที่ลดลง อย่างไรก็ตามธุรกิจชิปหน่วยความจำมีผลขาดทุนที่ลดลงจากไตรมาสก่อนหน้า โดยได้ประโยชน์จากความต้องการหน่วยความจำแบบ HBM และ DDR5 ที่มากขึ้น</p>\n<p>ส่วนธุรกิจสมาร์ทโฟน ซัมซุงประเมินว่าครึ่งหลังของปีภาพรวมจะเติบโตขึ้น จากยอดขายสินค้ากลุ่มพรีเมียม ขณะที่ Galaxy S23 ทำยอดขายในครึ่งปีแรกได้แข็งแกร่งมากกว่ารุ่นก่อนหน้านี้ แต่มีความเสี่ยงเรื่องปัญหาเศรษฐกิจโลกที่อาจมากระทบ</p>\n<p>ที่มา: <a href=\"https://news.samsung.com/global/samsung-electronics-announces-second-quarter-2023-results\">ซัมซุง</a></p>\n<p><img src=\"https://www.blognone.com/sites/default/files/externals/44865c0f7e7855bb5edd22873eb1332f.jpg\" alt /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8ab899a2a5959e7e79c120830aedead08aa8c8e262795822544a60b9797d896","category":"Thai"}