{"title":"ไทเปทดสอบระบบค้นหาที่จอดรถริมถนน โดยฝังเซ็นเซอร์ใต้ถนน - ใช้เก็บค่าจอดรถได้ด้วย","link":"https://www.blognone.com/node/138520","date":1709516400000,"content":"<div><div><div><p>เมืองไทเป ไต้หวัน เริ่มใช้งานระบบจอดรถริมถนนอัจฉริยะตัวใหม่ มีผลตั้งแต่ 1 มีนาคม ที่ผ่านมา โดยใช้วิธีติดตั้งเซ็นเซอร์แม่เหล็กฝังใต้ถนนบริเวณจุดจอดรถ จำนวน 3,471 จุด ในถนน 122 เส้น ย่าน Banqiao, Yonghe, Zhonghe และ Xindian</p>\n<p>ระบบตรวจจับการจอดรถนี้ จะถูกนำมาใช้งานสองด้าน อย่างแรกคือให้ผู้ขับรถใช้ค้นหาจุดจอดรถที่ว่างอยู่ เนื่องจากบริเวณดังกล่าวเป็นพื้นที่ซึ่งมีความต้องการที่จอดรถสูง แสดงข้อมูลทั้งในเว็บไซต์และในแอปค้นหาที่จอดรถ ส่วนอีกด้านใช้จัดการระบบเก็บเงินค่าจอดรถ ซึ่งผู้ขับรถสามารถสแกนจ่ายเงินได้เลยผ่านแอปมือถือ นอกจากนี้บางพื้นที่ซึ่งเซ็นเซอร์ติดตั้งอยู่ เป็นจุดที่จำกัดช่วงเวลาจอดรถ จึงใช้ออกค่าปรับให้รถที่จอดนอกช่วงเวลาได้ด้วย</p>\n<p>เมืองไทเปจะประเมินผลการดำเนินงานนำร่องส่วนนี้ เพื่อเตรียมขยายการติดตั้งเซ็นเซอร์ทั่วทั้งเมืองต่อไป</p>\n<p>ที่มา: <a href=\"https://www.taiwannews.com.tw/en/news/5104773\">Taiwan News</a></p>\n<p><img alt=\"No Description\" src=\"https://www.blognone.com/sites/default/files/externals/5c8e7a2abf85b2d8a97d3a0484cad081.jpeg\" /></p>\n</div></div></div><div><div>Topics: </div><div><div><a href=\"/topics/taiwan\">Taiwan</a></div><div><a href=\"/topics/smart-city\">Smart City</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b0c0c7dbf9ba6e753300cea835a3f7157eeb1df47aec15bd5f6fafc542a1486","category":"Thai"}