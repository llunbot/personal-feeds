{"title":"น้ำปั่นแก้วไหนเป็นสีที่ถูกต้อง","link":"https://iannnnn.com/2024/3117","date":1714318539000,"content":"<figure><img loading=\"lazy\" width=\"768\" height=\"1024\" src=\"https://iannnnn.com/wordpress/wp-content/uploads/2024/04/1000046612-768x1024.jpg\" srcset=\"https://iannnnn.com/wordpress/wp-content/uploads/2024/04/1000046612-768x1024.jpg 768w, https://iannnnn.com/wordpress/wp-content/uploads/2024/04/1000046612-225x300.jpg 225w, https://iannnnn.com/wordpress/wp-content/uploads/2024/04/1000046612-1152x1536.jpg 1152w, https://iannnnn.com/wordpress/wp-content/uploads/2024/04/1000046612-1536x2048.jpg 1536w, https://iannnnn.com/wordpress/wp-content/uploads/2024/04/1000046612-scaled.jpg 1920w\" /></figure>\n\n\n\n<figure><img loading=\"lazy\" width=\"768\" height=\"1024\" src=\"https://iannnnn.com/wordpress/wp-content/uploads/2024/04/1000046611-768x1024.jpg\" srcset=\"https://iannnnn.com/wordpress/wp-content/uploads/2024/04/1000046611-768x1024.jpg 768w, https://iannnnn.com/wordpress/wp-content/uploads/2024/04/1000046611-225x300.jpg 225w, https://iannnnn.com/wordpress/wp-content/uploads/2024/04/1000046611-1152x1536.jpg 1152w, https://iannnnn.com/wordpress/wp-content/uploads/2024/04/1000046611-1536x2048.jpg 1536w, https://iannnnn.com/wordpress/wp-content/uploads/2024/04/1000046611-scaled.jpg 1920w\" /></figure>\n\n\n\n<p>สองรูปนี้คือน้ำปั่นแก้วเดียวกัน ถ่ายด้วยมือถือเครื่องเดียวกัน ในห้องเดียวกัน ไฟเพดานดวงเดียวกัน มือก็มือฉันเหมือนกันแต่ภาพนึงม่วงปั้ดเป็นมันม่วง มือก็กลายเป็นมือธานอส ส่วนอีกภาพเหลืองอมเขียวเหมือนฉันเป็นโรค</p>\n\n\n\n<p>คือจะให้ดูว่าการถ่ายรูปโหมดออโต้ในมือถือ มันสามารถสีเพี้ยนได้ขนาดนี้เลยนะ แถมภาพทั้งคู่สีไม่ตรงกับสีจริง ของจริงถ้าชั่งน้ำหนักก็เอียงไปทางชมพูมากกว่าม่วงประมาณ 80% (คืออมม่วงแค่นิดเดียว อมแบบยังไม่ถึงโคนลิ้น อะไรนะ)</p>\n\n\n\n<p>เพราะภาพที่น้ำปั่นเป็นสีม่วงนั้น กล้องมันวัดค่าสีจากพื้นหลังสีเหลืองเยอะๆ โปรแกรมมันเลยพยายามปรับสมดุลคืนให้ด้วยหวังดี (เกินไปหน่อย) ส่วนภาพที่เป็นน้ำปั่นชมพูซีดๆ ก็ตามสภาพ ใครเป็นตากล้องเห็นแล้วก็จะรู้เลยว่าอ๋อ บ้านแกเป็นหลอดไฟยาวๆ สีขาว(ที่ให้แสงอมเขียว)สินะ อะไรที่เป็นสีชมพูในภาพจึงซีดเซียวดังนั้น</p>\n\n\n\n<p>หลายครั้งลูกค้าเราไม่เข้าใจว่าทำไมซื้อของไป ยืนถ่ายเซลฟี่หน้าตู้เสื้อผ้าที่บ้าน แล้วเปิดรูปคู่กันกับภาพ product shot ที่เทียบแล้วเทียบอีกว่าสีตรงแล้วนะ มันถึงดูต่างกันไม่มากก็น้อย (ที่โวยวายไม่ยอมฟังเลกเชอร์เรื่องนี้ก็ไม่น้อย) หรืออย่างในวงการเครื่องสำอางก็ยิ่งแล้วใหญ่ ก็ดูจากน้ำปั่นนี่สิ ปากชมพูยังกลายเป็นปากม่วงได้อ้ะ ไม่รู้ว่าเป็นฟรีซเซอร์ร่างไหน</p>\n\n\n\n<p>ขนาดว่ากล้องมือถือที่ใช้นี่ก็ถือว่าดีมากๆ แล้วนะ (S23 Ultra) ถ้าเป็นรุ่นที่ย่อมเยาลงมา อาจยิ่งอาการหนัก </p>\n\n\n\n<p>จึงวอนทุกท่านโปรดเห็นใจในความคลาดเคลื่อนนี้ ป.ล.โฆษณาน้ำผักปั่น #smoothiebow เมียฉันทำให้กินอย่างบ้าคลั่งทุกวัน ไม่มีขาย แต่ขยันโพสต์อวดที่ <a href=\"https://instagram.com/smoothiebow\" target=\"_blank\">instagram.com/smoothiebow</a></p>","author":"iannnnn","siteTitle":"iannnnn.com","siteHash":"a633e1d87162133e28114b6caf1c887bfa26aadefce69cc40a9feea913e71870","entryHash":"1d680702a321ccd70dd9a48653fb34a95a15843ba803c7c51328017a3453b7e2","category":"Thai"}