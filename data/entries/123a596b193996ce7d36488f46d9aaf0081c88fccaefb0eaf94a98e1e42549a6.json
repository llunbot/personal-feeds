{"title":"[ลือ] Elon Musk กำลังเจรจารับเงินเพิ่มทุนรอบใหม่ให้ X ที่มูลค่ากิจการเท่ากับตอนซื้อ Twitter","link":"https://www.blognone.com/node/144790","date":1739977670000,"content":"<div><div><div><p>Bloomberg รายงานว่า Elon Musk กำลังเจรจาเพื่อรับเงินเพิ่มทุนสำหรับแพลตฟอร์มโซเชียลมีเดีย X โดยตัวเลขเงินที่ต้องการไม่มีการเปิดเผย แต่บอกว่าเงินเพิ่มทุนนี้ให้มูลค่ากิจการของ X ที่ 4.4 หมื่นล้านดอลลาร์ เท่ากับตอนที่<a href=\"https://www.blognone.com/node/128179\">เขาซื้อ Twitter</a> เมื่อปี 2022</p>\n<p>หากดีลนี้เกิดขึ้นจริงอาจเป็นการเปลี่ยนเกมครั้งใหญ่เช่นกัน เพราะที่ผ่านมาผู้ที่ร่วมลงทุนใน X/Twitter กับ Musk เวลานั้น ต่างบันทึกมูลค่าของหุ้นที่ถืออยู่ลดลง กรณีที่เปิดเผยเช่น <a href=\"https://www.blognone.com/node/134084\">Fidelity</a> ที่ปรับลดมูลค่าลงถึง 70% ภายในหนึ่งปี นอกจากนี้มีข่าวว่าสถาบันการเงินที่ปล่อยกู้ให้ Musk ก็<a href=\"https://www.blognone.com/node/144309\">นำหนี้ขายให้กับนักลงทุนรายอื่น</a>แบบมีส่วนลด เพื่อลดภาระทางการเงิน</p>\n<p>รายงานก่อนหน้านี้ของ The Wall Street Journal บอกว่า Musk ได้ให้ข้อมูลกับพนักงานว่าสถานการณ์ของ X ตอนนี้ยังไม่ใกล้จุดมีกำไร แม้ผู้ลงโฆษณาที่เคยแบนจะ<a href=\"https://www.blognone.com/node/144663\">เริ่มกลับมาแล้ว</a>ก็ตาม</p>\n<p>ที่มา: <a href=\"https://www.bloomberg.com/news/articles/2025-02-19/musk-s-x-is-in-talks-to-raise-money-at-a-44-billion-valuation\">Bloomberg</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"123a596b193996ce7d36488f46d9aaf0081c88fccaefb0eaf94a98e1e42549a6","category":"Thai"}