{"title":"Zenless Zone Zero มียอดดาวน์โหลดทั่วโลกทะลุ 50 ล้านครั้งแล้ว, กำลังพัฒนาเกมเวอร์ชัน Cloud","link":"https://www.blognone.com/node/140784","date":1720420980000,"content":"<div><div><div><p>ข้อมูลจากบัญชี X ทางการของ miHoYo ผู้พัฒนาเกม Zenless Zone Zero เผยว่าตัวเกมมียอดดาวน์โหลดทะลุ 50 ล้านครั้งทั่วโลกเป็นที่เรียบร้อย หลังเกมเปิดให้เล่นอย่างเป็นทางการเมื่อวันที่ 4 กรกฎาคมที่ผ่านมาบน iOS, Android, PC และ PS5</p>\n<p>นอกจากฉลองยอดดาวน์โหลดแล้ว miHoYo ยังแจก Polychrome จำนวน 1,600 ชิ้นให้แก่ผู้เล่นทุกคนด้วย พร้อมบอกว่าฟีดแบคของ Proxy (ผู้เล่น) เป็นสิ่งทีมงานให้ความสำคัญเป็นอันดับต้น ๆ มาโดยตลอดอัปเดตตัวเกมในอนาคตจะมีการปรับปรุง ประสิทธิภาพด้านต่าง ๆ ของเกม และทีมงานกำลังทำงานอย่างหนักเพื่อพัฒนา Zenless Zone Zero เวอร์ชัน Cloud ออกมาให้เล่นในอนาคต โดยทีมงานอยากให้ Proxy เพลิดเพลินกับเกมในสภาพแวดล้อมที่หลากหลายมากขึ้น</p>\n<p>Zenless Zone Zero เป็นเกม Action RPG แบบ Free to Play จาก miHoYo ผู้พัฒนา Genshin Impact และ Honkai: Star Rail ตัวเกมให้เรารับบทเป็น Proxy จัดทีมเข้าไปทำภารกิจในเขตอันตรายที่มีศัตรูให้สู้หลายหลายแบบ ตัวเกมมีระบบการเล่นหลายแบบทั้งการใช้ชีวิตประจำวันบริหารร้านเช่าวิดีโอ และทำภารกิจต่าง ๆ ที่รวมไปถึงการลงดันเจี้ยนเพื่อหาไอเทมมาพัฒนาตัวละคร พร้อมทั้งการ Skip เนื้อหาแบบใหม่ที่จะสรุปเนื้อเรื่องไม่เกิน 3 บรรทัดให้อ่านก่อนกด Skip ทำให้ผู้เล่นที่รีบเล่นเข้าใจเนื้อเรื่องแบบคร่าว ๆ ได้</p>\n<p><img alt=\"No Description\" src=\"https://www.blognone.com/sites/default/files/externals/cb734fa26705e40f366e9eb7b7198d87.jpeg\" /></p>\n<p>ที่มา - Zenless Zone Zero <a href=\"https://twitter.com/ZZZ_EN/status/1809527720768074217\">1</a>, <a href=\"https://zenless.hoyoverse.com/th-th/news/124683\">2</a></p>\n</div></div></div><div><div>Topics: </div><div><div><a href=\"/topics/mihoyo\">Mihoyo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"837e98802bc2daaf50b35815130f3fe0c4d1333b16a108e80d3a68f9960bc76c","category":"Thai"}