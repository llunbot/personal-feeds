{"title":"ไม่จบแค่รูปแนวตั้ง! Instagram ประกาศสิ่งที่จะเปลี่ยนแปลงเพิ่มเติมอีกหลายอย่างในหน้าโปรไฟล์ผู้ใช้งาน","link":"https://www.blognone.com/node/144219","date":1737357985000,"content":"<div><div><div><p>Adam Mosseri หัวหน้าทีม Instagram ชี้แจงเพิ่มเติมในประเด็นการรื้อหน้าโปรไฟล์ผู้ใช้งาน <a href=\"https://www.blognone.com/node/144195\">เปลี่ยนมาแสดงรูปภาพเล็ก</a>ตามแนว Grid เป็นรูปแนวตั้ง 4:5 แทนที่สี่เหลี่ยมจัตุรัส 1:1 แบบเดิมที่ใช้มาตั้งแต่วันแรก ส่งผลให้การแสดงรูปหน้าโปรไฟล์หลายคนผิดเพี้ยนไป ไม่สวยงามอย่างที่ตั้งใจไว้ตอนแรก</p>\n<p>Mosseri ยอมรับว่าฟีดแบ็กที่ได้รับนั้นมีทั้งดีและไม่ดี ความผิดพลาดหนึ่งคือ Instagram ไม่แจ้งผู้ใช้งานล่วงหน้าเป็นระยะเวลามากพอก่อนจะเปลี่ยนแปลง แต่เมื่อสิ่งนี้เกิดขึ้นไปแล้ว เขาจึงอธิบายว่าต่อจากรูปแนวตั้ง 4:5 Instagram มีแผน \"จะ\" ทำอะไรต่อไปอีกบ้าง เพื่อให้ผู้ใช้งานได้เตรียมตัว</p>\n<ul>\n<li>ผู้ใช้งานจะปรับเลื่อนซูมเข้าออกภาพ Thumbnail ที่แสดงในหน้าโปรไฟล์ได้ตามต้องการ (ดูตัวอย่างด้านล่าง)</li>\n<li>สตอรีที่เป็น Highlight จะถูกนำออกจากแถบด้านบน ลงไปรวมกับตาราง Grid ด้านล่าง และเพิ่มแถบ Highlight ไอคอนรูปหัวใจในวงกลม เพื่อกดดูในแบบตารางแทน (<a href=\"https://www.blognone.com/node/143208\">อันนี้ Instagram เริ่มทดสอบมาตั้งแต่พฤศจิกายน</a>)</li>\n<li>ผู้ใช้งานจะสามารถเรียงรูปในตาราง Grid ได้ตามที่ตนเองต้องการ ไม่ต้องมาทำโพสต์เรียงตามเวลาแล้ว</li>\n<li>ผู้ใช้งานจะสามารถกำหนดโพสต์แบบลง Grid หน้าโปรไฟล์เท่านั้นได้ และคอนเทนต์นั้นจะไม่ถูกนำไปแสดงในฟีด (เหมาะกับคนที่จะเล่นรูปกับเส้นตัดแบ่ง)</li>\n</ul>\n<p>Instagram ให้เหตุผลของการเปลี่ยนแปลงแต่ละอย่างว่า ที่แสดงรูปแนวตั้ง 4:5 เป็นเพราะคอนเทนต์ที่โพสต์ใน Instagram ปัจจุบัน ส่วนใหญ่เป็นแนวตั้ง ส่วนที่ย้าย Highlight ลงไปด้านล่าง เพราะต้องการให้ตาราง Grid กลับมาโดดเด่นในหน้าโปรไฟล์อีกครั้ง</p>\n<p>ทั้งหมดจะเริ่มมีผลในอีกไม่กี่เดือนข้างหน้า Instagram หวังว่าการบอกล่วงหน้านี้จะทำให้ผู้ใช้งานเซอร์ไพรส์น้อยลง</p>\n<p>ที่มา: <a href=\"https://www.instagram.com/p/DFBmKBBy24A/\">Adam Mosseri</a></p>\n<p><img alt=\"No Description\" src=\"https://www.blognone.com/sites/default/files/externals/93482243af4b0aca512690b89fbece24.jpeg\" /></p>\n<p>รูป Thumbnail จะปรับซูมเข้าออกได้ตามต้องการ</p>\n<p><img alt=\"No Description\" src=\"https://www.blognone.com/sites/default/files/externals/f3734cb4892f405cde53ab22b647b2e9.jpeg\" /></p>\n<p>ย้ายแถบสตอรี Highlight ลงไปด้านล่าง</p>\n<p><img alt=\"No Description\" src=\"https://www.blognone.com/sites/default/files/externals/df44a9f88d919a39b987f55950c6aed3.jpeg\" /></p>\n<p>จัดเรียงรูปใน Grid ได้ตามต้องการ</p>\n<p><img alt=\"No Description\" src=\"https://www.blognone.com/sites/default/files/externals/9ed039c06608e7e5a6c2a8a339cc846b.jpeg\" /></p>\n<p>กำหนดโพสต์รูปแบบลงเฉพาะใน Grid เท่านั้น ไม่ไปแสดงในฟีด</p>\n<p><img alt=\"No Description\" src=\"https://www.blognone.com/sites/default/files/externals/2664139053baec458de144d3b1cfe6c9.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/design\">Design</a></div><div><a href=\"/topics/ux\">UX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46863c3a50e10a572beb4d7a72054f808b6eeae227aaf379adb44bb23c4f11aa","category":"Thai"}