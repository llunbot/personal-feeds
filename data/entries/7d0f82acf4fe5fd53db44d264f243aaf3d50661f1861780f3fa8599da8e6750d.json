{"title":"Adobe Photoshop เพิ่มเครื่องมือตัดต่อภาพ ขยายภาพตัวใหม่ และรองรับวัตถุ 3D","link":"https://www.blognone.com/node/142553","date":1728946978000,"content":"<div><div><div><p>Adobe ประกาศอัปเดตความสามารถให้กับซอฟต์แวร์ Photoshop เพิ่มเครื่องมือสำหรับการตัดต่อ การขยายภาพ ตลอดจนรองรับการนำวัตถุ 3D มาตกแต่งในภาพ มีรายละเอียดดังนี้</p>\n<p>เครื่องมือแรกเป็นความสามารถการลบสิ่งรบกวนในภาพ จากเดิมใช้วิธีวงแนววัตถุ ตอนนี้ Photoshop สามารถระบุสิ่งเหล่านั้นในภาพ ผู้ใช้งานเพียงคลิกเลือกและยืนยันการลบออกได้เลย ไม่ว่าจะเป็นบุคคล สายไฟ หรือสิ่งอื่น ผู้ใช้งานสามารถเลือกได้ด้วยว่าจะใช้เทคโนโลยีไหนช่วยลบ ทั้งเครื่องมือเดิม หรือใช้ Adobe Firefly ที่เป็น Generative AI</p>\n<p>Firefly ใน Photoshop ยังเพิ่มความสามารถในการสร้าง-ขยายภาพเพิ่มเติม ทั้ง Generative Fill, Generative Expand, Generate Similar และ Generate Background เพื่อแก้ไขภาพให้ได้ตามต้องการ</p>\n<p>Photoshop ยังเพิ่ม Generative Workspace เครื่องมือช่วยออกแบบสร้างฉากหลังได้ตาม Prompt ที่ระบุ โดย Photoshop จะสร้างรูปแบบที่เกี่ยวข้องให้เลือกตามต้องการ</p>\n<p>สุดท้ายคือ Adobe Substance 3D Viewer ผู้ใช้งานสามารถนำวัตถุ 3D เข้ามาแก้ไขบนมุมมองสามมิติใน Photoshop ซึ่งสุดท้ายให้ผลลัพธ์แบบสองมิติได้</p>\n<p>ฟีเจอร์ทั้งหมด เริ่มอัปเดตให้ Photoshop เดสก์ท็อป, แอป Photoshop (beta) และ Photoshop บนเว็บ ตั้งแต่วันนี้</p>\n<p>ที่มา: <a href=\"https://blog.adobe.com/en/publish/2024/10/14/photoshop-delivers-powerful-innovation-for-image-editing-ideation-3d-design-more\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/c8c449a463067430adda95d0358e316b.png\" /></p>\n<p>ฟีเจอร์ลบ Distraction</p>\n<p><img alt=\"No Description\" src=\"https://www.blognone.com/sites/default/files/externals/9d5712cf532e38d2fcdde03a5e822008.gif\" /></p>\n<p>ตัวอย่างการลบสายไฟ</p>\n<p><img alt=\"No Description\" src=\"https://www.blognone.com/sites/default/files/externals/a376838228f13eed7d9a42423590824f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4e399d0cf024e9dedaf71814ea677537.jpeg\" /></p>\n<p>Generative Expand</p>\n<p><img alt=\"No Description\" src=\"https://www.blognone.com/sites/default/files/externals/a1c227f29c6e0a36e944d58f7cd89afe.gif\" /></p>\n<p>3D Viewer</p>\n<p><img alt=\"No Description\" src=\"https://www.blognone.com/sites/default/files/externals/7b5d83830c6ee7404b1eb2dbf3aa4e6b.gif\" /></p>\n</div></div></div><div><div>Topics: </div><div><div><a href=\"/topics/photoshop\">Photoshop</a></div><div><a href=\"/topics/adobe\">Adobe</a></div><div><a href=\"/topics/adobe-firefly\">Adobe Firefly</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d0f82acf4fe5fd53db44d264f243aaf3d50661f1861780f3fa8599da8e6750d","category":"Thai"}