{"title":"Acer เปิดตัว Eyes Stereo Camera กล้องคอมแพค 2 ตา ถ่ายภาพและวิดีโอ 3D ขึ้นไลฟ์ได้","link":"https://www.blognone.com/node/140143","date":1717503859000,"content":"<div><div><div><p>สินค้าใหม่ที่น่าสนใจของ Acer ในงาน Computex ไม่ใช่พีซี แต่เป็นกล้อง 3D stereoscopic ขนาดพกพา ใกล้เคียงกับกล้องคอมแพคในอดีต ใช้ชื่อรุ่นว่า <strong>Acer SpatialLabs Eyes Stereo Camera</strong></p>\n<p>แนวคิดของกล้องตัวนี้คือใช้ถ่ายวิดีโอบันทึกสิ่งที่พบเจอในชีวิตประจำวันในฟอร์แมตแบบ 3D โดยใช้เลนส์ 2 ตัววางตำแหน่ง 2 ตา มีความละเอียดข้างละ 8MP มีกันสั่น EIS, มีกระจกสำหรับเซลฟี่ และโหมด auto/manual ตามใจผู้ใช้งาน</p>\n<p>วิดีโอที่ได้สามารถอัพโหลดขึ้น YouTube หรือแพลตฟอร์มสตรีมมิ่งอื่นๆ รวมถึงสามารถใช้เป็นกล้องสำหรับวิดีโอคอลล์ผ่านแอพ Teams, Zoom, Google Meet</p>\n<p>รูปแบบการใช้งานอีกอย่างของกล้อง Eyes Stereo Camera ตัวนี้คือใช้ถ่ายวัตถุแล้วแปลงเป็นโมเดล 3 มิติ โดย Acer ออกปลั๊กอิน SpatialLabs ให้กับทั้ง Unreal และ Unity เพื่อนำโมเดลไปใช้งานต่อได้ง่าย</p>\n<p>กล้องราคาตัวละ 549 ดอลลาร์ เริ่มวางขายในไตรมาส 3/2024</p>\n<p>ที่มา - <a href=\"https://news.acer.com/acer-spatiallabs-eyes-stereo-camera-captures-moments-and-experiences-in-stereoscopic-3d\">Acer</a></p>\n<p><img alt=\"No Description\" src=\"https://www.blognone.com/sites/default/files/externals/12a0f796d78c88023b3c63f279c6e7a9.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/68b552901bf00435ec3d0351675752db.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7c83424c3dcbcc80ffa0a355ef4f9112.jpg\" /></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/3d\">3D</a></div><div><a href=\"/topics/camera\">Camera</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a51ee127f0033c7f9728d6b919d29350e37f4008cbc06bac5276c5bdd3530489","category":"Thai"}