{"title":"Facebook เปิดตัวห้องทำงานเสมือน Horizon Workrooms สำหรับแว่น VR Oculus","link":"https://www.blognone.com/node/124342","date":1629514064000,"content":"<div><div><div><p>Facebook มีบริการโซเชียลแบบ VR เป็นอวตารในโลกเสมือนจริงชื่อ <a href=\"https://www.blognone.com/node/112183\">Horizon เปิดตัวมาตั้งแต่ปี 2019</a></p>\n<p>ล่าสุด Facebook ขยับขยายมาเป็นโลก VR สำหรับการทำงาน ประชุมคุยงานกันในยุค work from home ในชื่อว่า <strong>Horizon Workrooms</strong> โดยใช้ได้เฉพาะ Oculus Quest 2 เท่านั้น</p>\n<p>Horizon Workrooms เป็นโลกอวตารสำหรับการคุยงาน ผู้ใช้สามารถสร้างอวตารได้ตามปกติของ Horizon สิ่งที่เพิ่มเข้ามาคือโต๊ะทำงานเสมือน โต๊ะประชุม กระดานไวท์บอร์ด รวมถึงการแก้ไขเอกสารร่วมกัน</p>\n<p>Facebook บอกว่าผนวกเทคโนโลยีจากโลกจริงหลายอย่างเข้ามาในโลก VR เช่น การเชื่อมต่อคอมพิวเตอร์ผ่าน Remote Desktop, การจำลองมือขณะพิมพ์คีย์บอร์ดจริงๆ, ระบบเสียงแบบ spatial audio, การซิงก์ปฏิทิน Outlook/Google Calendar ฯลฯ เพื่อสะท้อนการทำงานจริงๆ แต่เปลี่ยนสภาพแวดล้อมเป็น VR ให้รู้สึกใกล้ชิดกับเพื่อนร่วมงานมากขึ้น</p>\n<p><img src=\"https://www.blognone.com/sites/default/files/externals/10603b8914b2a7b4e0174e29bff4394a.jpg\" /></p>\n<p><img src=\"https://www.blognone.com/sites/default/files/externals/b8ac3fb35fbb8014ea76c6d30c10af88.jpg\" /></p>\n<p>ที่มา - <a href=\"https://about.fb.com/news/2021/08/introducing-horizon-workrooms-remote-collaboration-reimagined/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/virtual-reality\">Virtual Reality</a></div><div><a href=\"/topics/oculus\">Oculus</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"548c878d1076bf341501120eea5900070206548f533d1cecc0fff10ab726b783","category":"Thai"}