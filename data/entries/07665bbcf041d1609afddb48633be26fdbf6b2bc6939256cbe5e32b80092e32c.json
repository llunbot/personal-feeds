{"title":"EA ถอดเกม FIFA ภาคเก่าทั้งหมดออกจากสโตร์ออนไลน์แล้ว ต้อนรับเกมใหม่ EA FC 24","link":"https://www.blognone.com/node/135946","date":1695779406000,"content":"<div><div><div><p>EA ถอดเกม FIFA ภาคเก่าๆ ทั้งหมดออกจากผลการค้นหาของหน้าร้านออนไลน์ทั้งหลาย เช่น Steam, Epic Games Store, PlayStation Store, Microsoft Store, Nintendo eShop แล้ว เพื่อเตรียมรับ<a href=\"https://www.blognone.com/node/134768\">การวางขาย EA Sports FC 24 ภาคใหม่ที่ไม่มีชื่อแบรนด์ FIFA</a> วันที่ 29 กันยายน 2023</p>\n<p>ตอนนี้หากค้นหาคำว่า FIFA บนสโตร์ต่างๆ จะไม่เจอเกมอีกแล้ว แต่ถ้ารู้ลิงก์ตรงไปยังหน้าเพจของเกม (เช่น <a href=\"https://store.steampowered.com/app/1811260/EA_SPORTS_FIFA_23/\">FIFA 23 บน Steam</a>) ยังสามารถเข้าได้อยู่ แต่ซื้อเกมไม่ได้อีกแล้ว และมีข้อความขึ้นบอกว่าเกมถูกนำออกจากผลการค้นหาตามคำขอโดย EA เอง</p>\n<p>เกมฟุตบอลตระกูล FIFA ของ EA ออกครั้งแรกในปี 1993 (ภาคแรกใช้ชื่อว่า <a href=\"https://en.wikipedia.org/wiki/FIFA_International_Soccer\">FIFA International Soccer</a> ไม่มีเลขปีกำกับ) และออกต่อเนื่องมาจนถึงภาคสุดท้ายคือ <a href=\"https://www.blognone.com/node/129478\">FIFA 23 ในปี 2022</a> เท่ากับว่าใช้บแรนด์นี้มานาน 29 ปี</p>\n<p><a href=\"https://www.blognone.com/node/128403\">EA ประกาศว่าไม่ต่อสัญญากับ FIFA มาตั้งแต่ต้นปี 2022</a> และรีแบรนด์เกมเดิมมาเป็น EA Sports FC แทน ส่วน <a href=\"https://www.blognone.com/node/128412\">FIFA ก็ประกาศหาพาร์ทเนอร์สตูดิโอเกมรายใหม่ และตั้งเป้าออกเกม FIFA เวอร์ชันใหม่ในปี 2024</a></p>\n<p><img alt=\"No Description\" src=\"https://www.blognone.com/sites/default/files/externals/66aa343610c5edb819b26764ed0c876b.jpg\" /></p>\n<p>ที่มา - <a href=\"https://www.videogameschronicle.com/news/ea-sports-has-delisted-its-fifa-back-catalogue-from-digital-storefronts/\">VGC</a></p>\n</div></div></div><div><div>Topics: </div><div><div><a href=\"/topics/ea-fifa\">EA FIFA</a></div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/ea-sports-fc\">EA Sports FC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07665bbcf041d1609afddb48633be26fdbf6b2bc6939256cbe5e32b80092e32c","category":"Thai"}