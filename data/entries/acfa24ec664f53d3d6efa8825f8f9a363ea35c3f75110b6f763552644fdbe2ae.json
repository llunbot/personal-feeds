{"title":"Warner Bros. เตรียมเปลี่ยนแฟรนไชส์ใหญ่ ๆ ที่มีอยู่ให้เป็นเกม Live Services","link":"https://www.blognone.com/node/136664","date":1699529065000,"content":"<div><div><div><p>David Zaslav ซีอีโอของ Warner Bros. Discovery กล่าวในผลประกอบการล่าสุดของบริษัทว่า มีเป้าหมายเปลี่ยนแฟรนไชส์ใหญ่ ๆ เป็นเกมประเภท Live Services โดย David ยกตัวอย่างแฟรนไชส์ในบริษัทอย่าง Harry Potter, Game of Thrones, DC และ Mortal Kombat</p>\n<p>David กล่าวว่า เป้าหมายของ Warner Bros. Discovery ใน 3-4 ปีต่อจากนี้คือนำเกมแฟรนไชส์ใหญ่ ๆ บนคอนโซลและพีซี มาแปลงเป็นเกมประเภท Live Service แบบเล่นหลายคน ใช้โมเดลแบบ Free-to-Play โดยมีเป้าหมายเพื่อให้ผู้เล่นใช้เวลาบนแพลตฟอร์มมากขึ้น ทำให้บริษัทสร้างรายได้จากวงจรของเกมที่ยาวนานขึ้น</p>\n<p>David มองว่าตอนนี้แฟรนไชส์ที่ WBD มีอยู่มีขนาดเล็กกว่าที่ควรจะเป็น และมองเห็นโอกาสสำคัญในการสร้างรายได้ที่มาจากการจ่ายเงินของเกมเมอร์มากขึ้น</p>\n<p>Warner Bros. ประสบความสำเร็จในปี 2023 ด้วยการขายเกมจากแฟรนไชส์ Harry Potter อย่าง Hogwarts Legacy แต่ก็มีเกมที่แนวทางแปลก ๆ อย่าง Mortal Kombat 1 ที่<a href=\"https://www.blognone.com/node/136462\">ขาย DLC ท่าสังหาร Fatality ท่าเดียวในราคา 10 ดอลลาร์</a></p>\n<p><img alt=\"No Description\" src=\"https://www.blognone.com/sites/default/files/externals/4a92d7d3f935588a31be1f16c9f988b4.png\" /></p>\n<p>ที่มา - <a href=\"https://www.videogameschronicle.com/news/warner-bros-says-its-focusing-on-transforming-biggest-franchises-into-service-games/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/warner-bros-discovery\">Warner Bros. Discovery</a></div><div><a href=\"/topics/games\">Games</a></div><div><a href=\"/topics/warner-bros\">Warner Bros.</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acfa24ec664f53d3d6efa8825f8f9a363ea35c3f75110b6f763552644fdbe2ae","category":"Thai"}