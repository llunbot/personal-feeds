{"title":"[ไม่ยืนยัน] Elon Musk บอกพนักงาน X \"เรายังไม่ใกล้จุดมีกำไร\" ส่วนธนาคารเตรียมขายหนี้ที่ปล่อยกู้แบบมีส่วนลด","link":"https://www.blognone.com/node/144309","date":1737796201000,"content":"<div><div><div><p>The Wall Street Journal อ้างแหล่งข่าวที่เกี่ยวข้องบอกว่าธนาคารหลายแห่ง เริ่มหารือกับนักลงทุนเพื่อขายหนี้ ที่มาจากการปล่อยกู้ให้ Elon Musk ซื้อกิจการ Twitter เพื่อหวังลดภาระทางการเงินของธนาคาร</p>\n<p>Elon Musk ซื้อกิจการ Twitter เมื่อปี 2022 และต่อมาเปลี่ยนชื่อเป็น X ด้วย<a href=\"https://www.blognone.com/node/128179\">มูลค่าถึง 44,000 ล้านดอลลาร์</a> ซึ่งใช้เงินจากหลายส่วน โดยมีส่วนที่<a href=\"https://www.blognone.com/node/132890\">เขากู้จากธนาคารหลายแห่ง</a>รวมกัน 13,000 ล้านดอลลาร์ ด้วยสถานการณ์ที่ X ยังไม่เติบโตมากพอตามแผน จึงทำให้สถาบันการเงินเหล่านี้ต้องการลดต้นทุนออกไปให้นักลงทุนอื่นที่ต้องการแทน รวมถึงลดความเสี่ยงที่ Elon Musk อาจไม่สามารถจ่ายดอกเบี้ย-เงินต้นได้</p>\n<p>รายงานบอกว่าธนาคารส่วนใหญ่เลือกถือหนี้ครบกำหนดชำระระยะสั้นไว้ต่อ แต่ขายหนี้ที่ครบกำหนดระยะยาวออกไปในราคาขาดทุนเล็กน้อย เช่น 0.9-0.95 ดอลลาร์ต่อ 1 ดอลลาร์ ตัวอย่างเช่น Morgan Stanley ก็มีแผนขายหนี้รวม 3 พันล้านดอลลาร์ ออกไป</p>\n<p>ความเสี่ยงเรื่องรายได้ในอนาคตของ X ก่อนหน้านี้ถูกสะท้อนไปที่บริษัทการลงทุนหลายแห่ง ซึ่งร่วมซื้อกิจการ Twitter ด้วย อย่างเช่น Fidelity ที่<a href=\"https://www.blognone.com/node/134084\">ทยอยลดมูลค่าหุ้นลง</a>ตลอด</p>\n<p>รายงานยังพูดถึงอีเมลที่ Musk สื่อสารกับพนักงาน X บอกว่า ทิศทางของแพลตฟอร์มอื่นในช่วงที่ผ่านมาสะท้อนว่าแนวทางของ X นั้นถูกต้อง เช่น การที่ Meta เปลี่ยนมาใช้ระบบตรวจสอบเนื้อหาด้วย Community Notes แบบเดียวกับ X อย่างไรก็ตามจำนวนผู้ใช้งานของ X ไม่ค่อยเติบโต รายได้ยังไม่น่าประทับใจ และยังไม่ใกล้จุดที่มีกำไร</p>\n<p>ที่มา: <a href=\"https://www.wsj.com/finance/banking/wall-street-banks-prepare-to-sell-billions-of-dollars-of-x-loans-c609beb1\">The Wall Street Journal</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"123570093d5d54198829a03e533c6a26feb9a7923f5e67d8587f3c677b43b6ab","category":"Thai"}