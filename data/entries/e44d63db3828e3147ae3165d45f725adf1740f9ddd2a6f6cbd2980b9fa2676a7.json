{"title":"Trump เสนอศาลสูงสุดสหรัฐ เลื่อนคำสั่งแบน TikTok ไปก่อน รับตำแหน่งแล้วจะเจราจาหาทางออกให้","link":"https://www.blognone.com/node/143848","date":1735360894000,"content":"<div><div><div><p>Donald Trump ว่าที่ประธานาธิบดีสหรัฐออกคำแถลงต่อศาลสูงสุดแห่งสหรัฐเกี่ยวกับคำสั่งแบน TikTok ในประเทศ โดยเขาขอให้ศาลพิจารณายกเว้นการบังคับใช้<a href=\"https://www.blognone.com/node/139399\">กฎหมายตามกำหนดเส้นตายวันที่ 19 มกราคม 2025</a> ออกไปก่อน เพราะเขาเตรียมใช้การเมืองนำไปสู่การเจรจาหารือเพื่อหาทางออกเรื่องนี้ โดยไม่ได้ให้รายละเอียดว่าจะเจรจาอะไรอย่างไร</p>\n<p>เมื่อสัปดาห์ที่แล้ว TikTok ได้<a href=\"https://www.blognone.com/node/143766\">อุทธรณ์ต่อศาลสูงสุดสหรัฐ</a> บอกว่าคำสั่งแบนนี้ขัดต่อรัฐธรรมนูญ ซึ่งศาลก็รับไว้พิจารณาคดีในวันที่ 10 มกราคม จึงยังไม่ชัดเจนว่าศาลจะออกคำตัดสินได้ทัน 19 มกราคมหรือไม่ หากเป็นคำสั่งยกเลิก ขณะเดียวกัน Trump ก็จะเริ่มรับตำแหน่งประธานาธิบดีในวันที่ 20 มกราคม ทำให้เขายังไม่สามารถออกคำสั่งเลื่อนการบังคับใช้กฎหมายออกไปอีกได้ทันตามอำนาจของประธานาธิบดี</p>\n<p>คำแถลงของ Trump บอกว่า TikTok เป็นพื้นที่เสรีภาพในการแสดงออก รวมทั้งประเด็นทางการเมือง ปัจจุบันเขา<a href=\"https://www.blognone.com/node/143799\">มีผู้ติดตามบนแพลตฟอร์ม 14 ล้านบัญชี</a> เขายังยกตัวอย่าง<a href=\"https://www.blognone.com/node/141757\">คำสั่งแบนแอป X ของบราซิล</a> ว่าเป็นตัวอย่างที่อันตรายหากรัฐบาลพยายามปิดกั้นโซเชียล</p>\n<p>ที่มา: <a href=\"https://www.theverge.com/2024/12/27/24330513/trump-asks-the-supreme-court-to-let-him-rescue-tiktok\">The Verge</a></p>\n<p><img src=\"https://www.blognone.com/sites/default/files/externals/e6280597902268c595a08891333de4dc.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/tiktok\">TikTok</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e44d63db3828e3147ae3165d45f725adf1740f9ddd2a6f6cbd2980b9fa2676a7","category":"Thai"}