{"title":"Samsung Display โชว์เทคโนโลยีจอพับได้ขนาด 18.1 นิ้ว, จอ Slidable Flex เลื่อนขยายขนาดจอได้","link":"https://www.blognone.com/node/143935","date":1736153163000,"content":"<div><div><div><p>Samsung Display ส่วนธุรกิจผลิตชิ้นส่วนจอภาพของซัมซุง เปิดตัวผลิตภัณฑ์จอ OLED ชุดใหม่ ที่สามารถนำไปใช้งานได้กับอุปกรณ์ไอทีหลากหลาย ไม่ว่าจะเป็นสมาร์ทโฟน, แท็บเล็ต, แล็ปท็อป, หน้าจอมอนิเตอร์ หรือยานพาหนะ โดยในงาน CES 2025 นี้ ซัมซุงเน้นไปที่ยานยนต์และ AI</p>\n<p>สินค้าตัวแรกคือชิ้นส่วนหน้าจอพับได้ขนาด 18.1 นิ้ว ตัวแรกของโลก ซึ่งเมื่อพับครึ่งแล้วจะมีขนาด 13.1 นิ้ว เหมาะสำหรับการเป็นจอแล็ปท็อป ที่รองรับการสัมผัสหน้าจอด้วย</p>\n<p>นอกจากนี้ซัมซุงยังเปิดตัวจอเลื่อนขยายขนาด Slidable Flex Duet ซึ่งสามารถดึงออกสองด้าน ทำให้จากจอ 8.1 นิ้ว เพิ่มเป็น 12.4 นิ้ว, Slidable Flex Solo จอดึงขยายขนาดด้านเดียวจาก 13 นิ้ว เป็น 17.3 นิ้ว และ Slidable Flex Vertical ที่ขยายขนาดตามแนวตั้งเหมาะสำหรับสมาร์ทโฟน เพิ่มจาก 5.1 นิ้ว เป็น 6.7 นิ้ว</p>\n<p><img alt=\"No Description\" src=\"https://www.blognone.com/sites/default/files/externals/febebd6a8aba79802f29ec8a7fb30b3e.jpg\" /><em>Slidable Flex Duet</em></p>\n<p><img alt=\"No Description\" src=\"https://www.blognone.com/sites/default/files/externals/44d30c17487aa2f8e22a14c6cfc94bf1.jpg\" /><em>Slidable Flex Solo</em></p>\n<p>ดูเป็นคลิปเลยให้เห็นภาพมากขึ้น</p>\n<p>ซัมซุงยังเปิดตัวเทคโนโลยีหลายอย่าง สำหรับจอภาพในรถยนต์ ซึ่งมีการเปลี่ยนผ่านสำคัญจากเทคโนโลยี LCD เป็น OLED โดยมีทั้งเทคโนโลยี UPC ฝังกล้องใต้จอ ทำให้ไม่รบกวนทัศนวิสัยของคนขับ, HUD ที่ปรับการแสดงข้อมูลบริเวณคอนโซลที่เข้ากันได้ดีกับดีไซน์ของรถ และจอขนาด 18.1 แบบโค้งงอ ที่ปรับความโค้งได้ตามสถานการณ์ใช้งานให้เหมาะสม</p>\n<p>ที่มา: <a href=\"https://global.samsungdisplay.com/31326?category=61&amp;page=1&amp;type=list\">Samsung Display</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/display\">Display</a></div><div><a href=\"/topics/foldable\">Foldable</a></div><div><a href=\"/topics/oled\">OLED</a></div><div><a href=\"/topics/automotive\">Automotive</a></div><div><a href=\"/topics/ces-2025\">CES 2025</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa1042113d917f3ca76aa57e191ef4952f7388351857ad1020b5a3d46ecb79e4","category":"Thai"}