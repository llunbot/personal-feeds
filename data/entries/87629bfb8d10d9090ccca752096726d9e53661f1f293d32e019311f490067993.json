{"title":"Together.AI เปิดบริการ Serverless LoRA ไม่คิดค่าโฮสต์โมเดลที่ปรับแต่งแล้ว คิดแต่ค่ารันตามโทเค็น","link":"https://www.blognone.com/node/143814","date":1735018498000,"content":"<div><div><div><p>Together.AI ผู้ให้บริการคลาวด์ปัญญาประดิษฐ์เปิดบริการปรับแต่งโมเดล (finetune) แบบ LoRA เต็มรูปแบบ โดยทั้งการฝึกโมเดลและการรันโมเดลที่ปรับแต่งมาแล้ว</p>\n<p>บริการ Severless LoRA สามารถใช้ adapter ที่ปรับแต่งมาแล้วจากที่อื่นได้ โดยคิดค่ารันตามโทเค็นเท่ากับโมเดลหลักเท่านั้น และสามารถใช้งานได้กับทุกโมเดลที่ทาง Together.AI ให้บริการแบบ serverless อยู่ เช่น Llama และ Qwen</p>\n<p>ส่วนการทำ finetune บน Together.AI ก็สามารถอัพโหลดชุดข้อมูลขึ้นไปฝึกแบบ LoRA ได้ โดยคิดค่าบริการตามขนาดข้อมูลและจำนวนรอบการฝึก หลักฝึกฝึกเสร็จแล้ว โมเดลจะนำไปรันได้ทันทีหรือจะดาวน์โหลด adapter ไปใช้งานที่อื่นก็ได้เช่นกัน</p>\n<p>โดยปกติแล้วบริการคลาวด์ปัญญาประดิษฐ์ที่รองรับการทำ finetune มักคิดค่าบริการโฮสต์โมเดลหากไม่ใช้งาน ทาง Together.AI ระบุว่าสามารถปรับแต่งจนรัน LoRA นับร้อยชุดได้พร้อมกัน ทำให้สามารถให้บริการลูกค้าโดยคิดราคาเท่าๆ กับโมเดลพื้นฐาน ประสิทธิภาพการรันอยู่ที่ 90% ของโมเดลหลัก</p>\n<p>ที่มา - <a href=\"https://www.together.ai/blog/serverless-multi-lora-fine-tune-and-deploy-hundreds-of-adapters-for-model-customization-at-scale\">Together.AI</a></p>\n<p><img alt=\"No Description\" src=\"https://www.blognone.com/sites/default/files/externals/2495af2f8d9876e40c8cc03223b6c30e.png\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/cloud\">Cloud</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/serverless\">Serverless</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87629bfb8d10d9090ccca752096726d9e53661f1f293d32e019311f490067993","category":"Thai"}