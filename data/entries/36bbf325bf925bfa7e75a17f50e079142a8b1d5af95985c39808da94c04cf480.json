{"title":"Apple เตรียมขาย Apple Watch รุ่นไม่มีตัววัดออกซิเจนในเลือด ตามคำสั่ง ITC มีผลเฉพาะสหรัฐอเมริกา","link":"https://www.blognone.com/node/137732","date":1705565941000,"content":"<div><div><div><p>ตามที่ศาลอุทธรณ์สหรัฐได้ปฏิเสธคำร้องของแอปเปิล และให้หยุดการขาย Apple Watch Series 9 และ Apple Watch Ultra 2 <strong>มีผลในสหรัฐอเมริกา</strong> ตามคำสั่งของ ITC เนื่องจากประเด็นละเมิดสิทธิบัตรระบบวัดออกซิเจนในเลือดของ Masimo ซึ่งจะมีผลตั้งแต่ 17:00น. วันที่ 18 มกราคม ตามเวลาตะวันออกของสหรัฐ ล่าสุดมีคำชี้แจงจากแอปเปิลแล้ว</p>\n<p>โดยแอปเปิลบอกว่ากระบวนการอุทธรณ์ยังคงดำเนินต่อไป และแอปเปิลเชื่อว่าศาลจะกลับคำสั่งของ ITC ซึ่งแอปเปิลมีความเห็นคัดค้านคำสั่งของ ITC ที่ออกมา โดยระหว่างขั้นตอนการอุทธรณ์นี้ แอปเปิลจะดำเนินการเพื่อให้ลูกค้าที่ต้องการซื้อ Apple Watch ได้รับผลกระทบอย่างจำกัดที่สุด ซึ่งสิ่งหนึ่งที่จะทำคือการขาย Apple Watch Series 9 และ Apple Watch Ultra 2 รุ่นที่ไม่มีตัววัดออกซิเจนในเลือด มีผลเฉพาะในสหรัฐอเมริกา ทั้งนี้จะไม่มีผลกระทบกับ Apple Watch ที่ขายไปแล้วและมีฟีเจอร์ตัววัดออกซิเจนในเลือด</p>\n<p>Apple Watch รุ่นตัดฟีเจอร์นี้จะยังพบแอป Blood Oxygen แต่เมื่อกดเรียกใช้งานจะได้ข้อความว่าแอปดังกล่าวไม่สามารถใช้งานได้ และลิงก์ไปที่หน้าซัพพอร์ตของแอปเปิลเพื่อให้รายละเอียดเพิ่มเติม</p>\n<p>แอปเปิลจะเริ่มขาย Apple Watch สองรุ่นดังกล่าวที่ตัดตัววัดออกซิเจนในเลือด ตั้งแต่เวลา 6:00น. วันที่ 18 มกราคม เป็นต้นไป ตามเวลาแปซิฟิกของสหรัฐ</p>\n<p>ที่มา: <a href=\"https://9to5mac.com/2024/01/17/apple-watch-series-9-ultra-2-without-blood-oxygen-sensor/\">9to5Mac</a></p>\n<p><img src=\"https://www.blognone.com/sites/default/files/externals/0ed3e292683ab4ba51fe7fea41f5e092.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/patent\">Patent</a></div><div><a href=\"/topics/lawsuits\">Lawsuits</a></div><div><a href=\"/topics/itc\">ITC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36bbf325bf925bfa7e75a17f50e079142a8b1d5af95985c39808da94c04cf480","category":"Thai"}