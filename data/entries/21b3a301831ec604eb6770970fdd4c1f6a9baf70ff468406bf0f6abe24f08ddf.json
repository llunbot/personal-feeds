{"title":"Back 4 Blood เกมยิงซอมบี้จากทีม Left 4 Dead มีผู้เล่น closed beta สูงสุดเกือบ 1 แสนคน","link":"https://www.blognone.com/node/124133","date":1628499043000,"content":"<div><div><div><p><a href=\"https://www.blognone.com/node/123973\">Back 4 Blood</a> เกมยิงซอมบี้เกมใหม่จากทีมผู้สร้าง Left 4 Dead ที่ยังอยู่ในช่วง closed beta ทำสถิติผู้เล่นสูงสุด 98,024 คน ช่วงพีคเมื่อคืนวันเสาร์ที่ผ่านมา ตามเวลาฝั่งตะวันออกของสหรัฐฯ ติดอันดับ 8 ของเกมที่มีผู้เล่นสูงสุดบน Steam อ้างอิงจาก <a href=\"https://steamdb.info/app/1385510/graphs/\">SteamDB</a> ชนะ Warframe และ Team Fortress 2</p>\n<p>Back 4 Blood เป็นเกมภาคต่อทางจิตวิญญาณของ Left 4 Dead ที่ทีมพัฒนาต้องใช้ชื่อใหม่เพราะลิขสิทธิ์ Left 4 Dead ยังอยู่กับ Valve แม้ผลตอบรับช่วง closed beta ยังไม่ดีนัก แต่ดูเหมือนจะมีผู้เล่นที่สนใจเกมยิงซอมบี้ใหม่นี้มากพอสมควร ตัวเกมเตรียมเปิด open beta อีกรอบวันที่ 12-16 สิงหาคมนี้ ก่อนวางจำหน่ายวันที่ 13 ตุลาคมนี้ ซึ่งคงต้องดูกันอีกทีว่าจะได้รับการปรับปรุงแค่ไหน และเสียงตอบรับจะเป็นอย่างไรเมื่อวางจำหน่ายเกมเต็ม</p>\n<p>ที่มา - <a href=\"https://kotaku.com/back-4-bloods-beta-hit-nearly-100k-active-players-on-st-1847446673\">Kotaku</a></p>\n<p><img src=\"https://www.blognone.com/sites/default/files/externals/29b0b01a550ab3a1a99b87d06b68a60a.png\" /></p>\n</div></div></div><div><div>Topics: </div><div><div><a href=\"/topics/back-4-blood\">Back 4 Blood</a></div><div><a href=\"/topics/turtle-rock-studios\">Turtle Rock Studios</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21b3a301831ec604eb6770970fdd4c1f6a9baf70ff468406bf0f6abe24f08ddf","category":"Thai"}