{"title":"Taylor Swift นำเพลงทั้งหมดกลับมาลง TikTok อีกครั้ง","link":"https://www.blognone.com/node/139196","date":1712881815000,"content":"<div><div><div><p>เพลงของ Taylor Swift กลับมาปรากฏในตัวเลือกแคตตาล็อกคลังเพลงของ TikTok สำหรับผู้ใช้งานใส่ลงในคลิปวิดีโออีกครั้ง ซึ่งรวมทั้งเพลงในอัลบั้มก่อนหน้าเช่น \"You Belong With Me\", \"Cardigan\", \"Lover\", \"Fearless (Taylor’s Version)\", \"Cruel Summer\", \"Style (Taylor’s Version)\" ฯลฯ จากก่อนหน้านี้เพลงทั้งหมดถูกถอดออกจากแพลตฟอร์ม หลัง Universal Music Group (UMG) ประกาศ<a href=\"https://www.blognone.com/node/137995\">นำเพลงทั้งหมดที่ดูแลลิขสิทธิ์ออกจาก TikTok</a> เนื่องจากไม่สามารถทำข้อตกลงผลประโยชน์ใหม่ได้ ซึ่งรวมทั้งเพลงของ Taylor Swift ด้วย</p>\n<p>อย่างไรก็ตาม เนื่องจากเพลงของศิลปินอื่นภายใต้การดูแลของ UMG ไม่ได้ถูกนำกลับมาลง TikTok ทั้งหมด จึงคาดว่า TikTok ทำข้อตกลงแยกต่างหากกับ Taylor Swift ซึ่งมีสิทธิในต้นฉบับของเพลงอยู่แล้ว</p>\n<p>การนำเพลงกลับมาลง TikTok ทั้งหมดของ Swift คาดว่าเพื่อรองรับอัลบั้มเพลงใหม่ <strong>\"The Tortured Poets Department\"</strong> ที่กำหนดออกมาในสัปดาห์หน้า และ TikTok น่าจะเป็นช่องทางสำคัญหนึ่งในการโปรโมตเพลง แบบที่ Swift เคยใช้ในอัลบั้มก่อนหน้านี้ \"Midnights\"</p>\n<p>ทั้งนี้ตัวแทนของ UMG, Taylor Swift และ TikTok ยังไม่ได้ออกมาให้ความเห็นต่อรายงานข่าวนี้</p>\n<p>ที่มา: <a href=\"https://variety.com/2024/digital/news/taylor-swift-songs-return-tiktok-1235967738/\">Variety</a> ภาพ <a href=\"https://twitter.com/taylorswift13/status/1766922624305619065\">X: @taylorswift13</a></p>\n<p><img alt=\"No Description\" src=\"https://www.blognone.com/sites/default/files/externals/be94aceeec77d6cf7c53bf1d8dce3f47.jpg\" /></p>\n</div></div></div><div><div>Topics: </div><div><div><a href=\"/topics/taylor-swift\">Taylor Swift</a></div><div><a href=\"/topics/music\">Music</a></div><div><a href=\"/topics/tiktok\">TikTok</a></div><div><a href=\"/topics/universal-music\">Universal Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"876df73d0a2e698466174466987a082d73e39a3b3af4fa3bd72f4ce5aab9a609","category":"Thai"}