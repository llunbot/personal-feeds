{"title":"ChatGPT เพิ่มฟังก์ชันปิดการเก็บประวัติแชท - เตรียมออก ChatGPT Business สำหรับลูกค้าองค์กร","link":"https://www.blognone.com/node/133557","date":1682463758000,"content":"<div><div><div><p>ChatGPT เพิ่มเครื่องมือให้ผู้ใช้งานเลือกปิดประวัติการแชทได้แล้ว โดยเมื่อเริ่มสั่งปิดการเก็บประวัติ บทสนทนาที่เกิดขึ้นหลังจากนั้นจะไม่ถูกนำมาเทรนเพื่อปรับปรุงโมเดลของ ChatGPT และไม่แสดงผลในแถบประวัติการแชทด้านข้าง</p>\n<p>การตั้งค่าดังกล่าวสามารถกำหนดได้ใน Settings และสามารถเปลี่ยนกลับได้ตลอดเวลา ทั้งนี้ ChatGPT จะยังเก็บข้อมูลการสนทนาประเภทนี้เอาไว้ 30 วัน โดยจะทำการตรวจสอบหากพบการก่อกวนระบบเท่านั้น เมื่อพ้นกำหนดแชทดังกล่าวจะลบถูกอย่างถาวร</p>\n<p>OpenAI ยังเผยว่ากำลังพัฒนาบริการใหม่ ChatGPT Business สำหรับลูกค้าภาคธุรกิจที่ต้องการควบคุมข้อมูลการใช้งานให้มากขึ้น รวมทั้งการใช้งานจะเป็นไปตามข้อกำหนด API เช่น ไม่มีการนำข้อมูลไปเทรนเป็นค่าเริ่มต้น คาดว่าจะเปิดให้บริการได้ในไม่กี่เดือนข้างหน้า</p>\n<p>สุดท้าย ChatGPT ยังเพิ่มฟังก์ชันการ export ข้อมูลแชททั้งหมดของผู้ใช้งาน เพื่อให้เห็นภาพว่า ChatGPT เก็บข้อมูลอะไรไปบ้าง</p>\n<p>ที่มา: <a href=\"https://openai.com/blog/new-ways-to-manage-your-data-in-chatgpt\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/e4970d4d5430e09c0cf6153dd2834277.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"537a9b7cca191b8c831c3d28f9989821c20a4fb18b104921e994a23d68da51b6","category":"Thai"}