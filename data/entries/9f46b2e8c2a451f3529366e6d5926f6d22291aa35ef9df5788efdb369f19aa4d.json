{"title":"เปิดตัว Xiaomi 15 ใช้ดีไซน์คล้าย Xiaomi 14, ชิป Snapdragon 8 Elite, แบตใหญ่ขึ้น","link":"https://www.blognone.com/node/145020","date":1740926572000,"content":"<div><div><div><p>Xiaomi เปิดตัว <strong>Xiaomi 15</strong> มือถือเรือธงของปี 2025 ยังคงใช้ดีไซน์แบบเดียวกับ <a href=\"https://www.blognone.com/node/138402\">Xiaomi 14 รุ่นของปีที่แล้ว</a> หน้าจอขนาด 6.36\" เท่ากัน อัพเกรดความสว่างเพิ่มจาก 3,000 nits มาเป็น 3,200 nits มีตัวอ่านลายนิ้วมือใต้จอแบบ ultrasonic</p>\n<p>ตัวชิปอัพเกรดเป็น Snapdragon 8 Elite ตามธรรมเนียม, เพิ่มแบตเตอรี่เป็น 5240 mAh โดยน้ำหนักเครื่องลดลง 2 กรัม, ชาร์จเร็ว 90W, เซ็นเซอร์ภาพเป็น Light Fusion 900 ตัวเดิม</p>\n<p>กล้องหลัง 3 ตัว กล้องหลักใช้เลนส์ Leica Summilux 7 ชิ้น ระยะโฟกัส 23mm, กล้องเทเล  50MP ขยับระยะเป็น 60mm ซูมสูงสุด 5X, กล้อง ultra-wide  50MP  12mm ฟีเจอร์ฝั่งกล้องเพิ่มโหมดใหม่ Sunset Portrait สำหรับถ่ายรูปบุคคลย้อนแสง โดยมีแสงอาทิตย์ยามเย็นเป็นฉากหลัง</p>\n<p>ฝั่งซอฟต์แวร์อัพเกรดเป็นระบบปฏิบัติการ Xiaomi HyperOS 2 มีฟีเจอร์ด้าน AI เพิ่มขึ้น ทำงานร่วมกับกูเกิลเพื่อใช้ Gemini แนบแน่นมากขึ้น</p>\n<p>Xiaomi 15 มีให้เลือก 4 สีคือ Black, White, Green และสีใหม่ Liquid Silver ราคาเริ่มต้นที่ 999 ยูโร</p>\n<p>ที่มา - <a href=\"https://www.mi.com/global/discover/article?id=4318\">Xiaomi</a></p>\n<p><img alt=\"No Description\" src=\"https://www.blognone.com/sites/default/files/externals/d93083ada5ef832ad9a71dcd2ad445f9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8f101d73d527af20c4a88a57d4b8d0de.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1f0b4f84429f35a802d4b49a05507c09.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f46b2e8c2a451f3529366e6d5926f6d22291aa35ef9df5788efdb369f19aa4d","category":"Thai"}