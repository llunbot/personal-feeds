{"title":"Netflix ประกาศลงทุนด้านคอนเทนต์ในเม็กซิโก 1,000 ล้านดอลลาร์ เป็นเวลา 4 ปี","link":"https://www.blognone.com/node/144838","date":1740138308000,"content":"<div><div><div><p>Ted Sarandos ซีอีโอ Netflix ประกาศว่าบริษัทจะลงทุนด้านการผลิตคอนเทนต์ในเม็กซิโก ด้วยวงเงิน 1,000 ล้านดอลลาร์ เป็นระยะเวลา 4 ปี</p>\n<p>Sarandos เปิดเผยการลงทุนนี้หลังจากพบกับประธานาธิบดีของเม็กซิโก Claudia Sheinbaum ซึ่ง Sheinbaum บอกว่าเงินลงทุนนี้จะสร้างงานที่เกี่ยวข้องกับอุตสาหกรรมบันเทิงจำนวนมาก ตั้งแต่การผลิต ไปจนถึงการท่องเที่ยว</p>\n<p>Netflix มีคอนเทนต์จากเม็กซิโกที่ประสบความสำเร็จหลายเรื่อง เช่น Club de Cuervos, Roma ซึ่งได้เข้าชิงรางวัลออสการ์ และล่าสุดคือ Pedro Paramo ซึ่งในข้อตกลงการลงทุนนี้ Netflix จะร่วมมือกับ Estudios Churubusco สตูดิโอรายใหญ่ของเม็กซิโกในการผลิตผลงานด้วย</p>\n<p>ที่มา: <a href=\"https://www.reuters.com/business/media-telecom/netflix-invest-1-billion-mexico-over-next-4-years-2025-02-20/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/59087d27f70062a462aa5a013984f228.jpeg\" /></p>\n</div></div></div><div><div>Topics: </div><div><div><a href=\"/topics/mexico\">Mexico</a></div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af8d85f7acd3b784370ad53397eaed5e2e2def42bc2e1b49b76b0d4281483aab","category":"Thai"}