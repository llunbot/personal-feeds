{"title":"OpenAI ซื้อกิจการ Rockset สตาร์ทอัปพัฒนาฐานข้อมูล เพื่อนำมาเสริมกับผลิตภัณฑ์ปัจจุบัน","link":"https://www.blognone.com/node/140538","date":1719051653000,"content":"<div><div><div><p>OpenAI ประกาศดีลซื้อกิจการบริษัทอื่นเป็นครั้งแรก โดยจะซื้อกิจการ <strong>Rockset</strong> สตาร์ทอัปผู้พัฒนาฐานข้อมูล ที่มีจุดขายคือสามารถทำ Index ได้แบบเรียลไทม์ในสเกลระดับบนคลาวด์ รองรับการค้นหาวิเคราะห์ข้อมูลขนาดใหญ่ได้</p>\n<p>OpenAI บอกว่าเทคโนโลยีการจัดการข้อมูลของ Rockset จะนำมาเสริมกับโครงสร้างพื้นฐานของทุกผลิตภัณฑ์ใน OpenAI โดยพนักงานส่วนหนึ่งของ Rockset จะเข้ามาร่วมทีมกับ OpenAI</p>\n<p>ดีลดังกล่าวไม่มีการเปิดเผยมูลค่า โดยที่ผ่านมา Rockset ได้รับเงินจากนักลงทุนไปแล้วรวม 105 ล้านดอลลาร์</p>\n<p>Rockset บอกว่าการซื้อกิจการนี้จะกระทบกับลูกค้าปัจจุบันที่ใช้งานระบบของ Rockset โดยบริการทั้งหมดจะใช้งานต่อไปได้ระยะหนึ่ง บริษัทจะช่วยเหลือด้านการเปลี่ยนผ่านย้ายข้อมูลไปอยู่บนแพลตฟอร์มของผู้ให้บริการรายอื่น</p>\n<p>ที่มา: <a href=\"https://openai.com/index/openai-acquires-rockset/\">OpenAI</a> และ <a href=\"https://www.theverge.com/2024/6/21/24183216/openai-rockset-acquisition-enterprise-data-startup\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/71652482d608ae51ed870e045325bdb2.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/acquisition\">Acquisition</a></div><div><a href=\"/topics/database\">Database</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc7ee810b05174bf9486800118cb5064c99d2e8b7bd64d82f8c3dcec146537ab","category":"Thai"}