{"title":"ยุโรปล็อกเป้า 6 บริษัทเทคเข้าข่าย Gatekeeper ถูกบังคับเปิดระบบ","link":"https://www.blognone.com/node/135597","date":1694004815000,"content":"<div><div><div><p>กรรมาธิการยุโรปประกาศ 6 บริษัทที่เข้าข่ายสถานะ gatekeeper ได้แก่ Alphabet, Amazon, Apple, ByteDance, Meta, และ Microsoft โดยหลังจากนี้ทั้ง 6 บริษัทมีเวลา 6 เดือนปรับการทำธุรกิจให้เป็นเป็นตามข้อบังคับที่เพิ่มขึ้น</p>\n<p>สถานะ gatekeeper ตามกฎหมาย <a href=\"https://www.blognone.com/node/129250\">Digital Markets Act</a> ระบุให้เป็นบริษัทขนาดใหญ่มีผลกระทบต่อเศรษฐกิจโดยรวม, มีผู้ใช้เป็นคนหรือธุรกิจจำนวนมาก, และมีความสามารถในการป้องกันสถานะตัวเองได้อย่างแข็งแกร่ง บริษัทที่ถูกจัดเข้าหมวดจะถูกบังคับให้เปิดแพลตฟอร์มให้บริการอื่นเข้ามาแข่งขันได้ และต้องไม่สร้างความได้เปรียบบริการของตัวเองเหนือบริการของผู้ให้บริการภายนอก เช่นการบังคับติดตั้งแอปบางตัวโดยไม่ให้ถอนออก</p>\n<p>ทั้งหกบริษัทถูกจัดเป็นสถานะ gatekeeper ในตลาดหลายอย่าง ได้แก่ สื่อสังคมออนไลน์, แชต, ตัวกลาง/แพลตฟอร์มต่างๆ, โฆษณา, เบราว์เซอร์, ระบบปฎิบัติการคอมพิวเตอร์, บริการค้นหา</p>\n<p>ก่อนหน้านี้ <a href=\"https://www.blognone.com/node/135571\">Apple และ Microsoft ยื่นหนังสือโต้แย้ง</a>ว่าบริการ iMessage, Bing, และ Microsoft Advertising นั้นไม่เข้าข่าย ประกาศครั้งนี้จึงยังเว้นทั้งสองบริการไว้ระหว่างการสอบสวน</p>\n<p>ที่มา - <a href=\"https://ec.europa.eu/commission/presscorner/detail/en/ip_23_4328\">Europa.eu</a></p>\n<p><img alt=\"No Description\" src=\"https://www.blognone.com/sites/default/files/externals/56946188c67ed23db6e6945bffb62969.jpg\" /></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/law\">Law</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f6fd567c0c76568b6be900b741d23d58a7beccc34a46a77aa463876cc28a061","category":"Thai"}