{"title":"[ไม่ยืนยัน] TikTok จ่ายเงินใช้งาน Azure OpenAI Service ถึงเดือนละ 20 ล้านดอลลาร์ เป็นลูกค้ารายสำคัญ","link":"https://www.blognone.com/node/141190","date":1722491749000,"content":"<div><div><div><p>มีรายงานจาก <a href=\"https://www.theinformation.com/articles/tiktok-spending-drove-microsofts-booming-ai-business\">The Information</a> อ้างเอกสายภายในไมโครซอฟท์ระบุว่า TikTok จ่ายเงินค่าใช้งาน <a href=\"https://www.blognone.com/node/133122\">Azure OpenAI Service</a> ของไมโครซอฟท์ถึงเดือนละ 20 ล้านดอลลาร์ ซึ่งหากประเมินตามแผนของไมโครซอฟท์ที่คาดมีรายได้จากบริการ AI บน Azure ปีละ 1 พันล้านดอลลาร์ (เดือนละ 83 ล้านดอลลาร์) เท่ากับ TikTok เป็นแหล่งรายได้ถึงเกือบ 25% เลย โดยข้อมูลนี้เป็นข้อมูลช่วงเดือนมีนาคม ตัวเลขปัจจุบันจึงอาจสูงหรือน้อยกว่านี้</p>\n<p>ก่อนหน้านี้มีข้อมูลว่า TikTok มีแผนพัฒนาโมเดล AI ขึ้นมาเอง โดยแผนการหนึ่งจะใช้เทคโนโลยีจาก OpenAI มาพัฒนาต่อ ซึ่งหากสำเร็จจะทำให้บริษัทไม่ต้องจ่ายเงินการใช้ Azure OpenAI Service อีก และอาจกระทบต่อรายได้ของไมโครซอฟท์ส่วนนี้</p>\n<p>รายงานนี้ยังระบุชื่อลูกค้ารายสำคัญที่จ่ายเงินใช้งานโมเดล OpenAI ผ่าน Azure ของไมโครซอฟท์เช่น AT&amp;T, Coca-Cola, Fidelity, Volvo และ Walmart ส่วน Zoom, Klarna และ Salesforce เลือกจ่ายเงินใช้งานตรงกับ OpenAI</p>\n<p>ที่มา: <a href=\"https://qz.com/tiktok-microsoft-ai-customer-20-million-openai-1851609817\">Quartz</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/microsoft-azure\">Microsoft Azure</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4173f7f6397556437ab1d84a87afbf2e9f752d4407244440be8109c4573a369c","category":"Thai"}