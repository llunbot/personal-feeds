{"title":"ภาษา Kotlin ปรับโลโก้ใหม่ เปลี่ยนมาใช้สี Gradient ไล่เฉด, เปิดตัวมาสค็อตเป็นหุ่นยนต์","link":"https://www.blognone.com/node/125439","date":1635077957000,"content":"<div><div><div><p>เมื่อประมาณ 3 เดือนที่แล้ว JetBrains เปิดตัวโลโก้ใหม่ของ Kotlin ที่ยังเป็นตัว K แบบของเดิม แต่เปลี่ยนจากสีส้ม-น้ำเงิน มาเป็นการไล่สีม่วง-น้ำเงินแทน พร้อมปรับรูปแบบฟอนต์ (typeface) มาใช้ฟอนต์ JetBrains Sans ให้เข้าชุดกับผลิตภัณฑ์อื่นๆ ของบริษัท</p>\n<p>JetBrains ให้เหตุผลว่าคู่สีเดิมดูล้าสมัย และการใช้แถบสี (stripe) ก็ดูไม่เป็นเอกลักษณ์ จึงตัดสินใจเปลี่ยนสี<span>ให้เหมือน Facebook Messenger</span>ให้ดูสว่างและสดใสขึ้น กลายเป็นการไล่สี (gradient) แบบที่เห็น</p>\n<p><img src=\"https://www.blognone.com/sites/default/files/externals/fa165fd141f87f6b5d5bf6c933296c2e.png\" /></p>\n<p>JetBrains ยังใช้กราฟิก 3D แบบไล่สีเพื่อแสดงถึงไอคอนต่างๆ ในโลกของ Kotlin เพื่อให้เข้าชุดกับโลโก้ใหม่ด้วย</p>\n<p><img src=\"https://www.blognone.com/sites/default/files/externals/4a53a2bfc4668787e469f8146fe64e0f.jpg\" /></p>\n<p>ล่าสุด JetBrains ยังเปิดตัวมาสค็อตของภาษา Kotlin เป็นหุ่นยนต์ที่หน้าตาเหมือนตัว K เอียงข้าง มาสค็อตตัวนี้ยังไม่มีชื่อเรียก และ JetBrains อยู่ระหว่างเปิดให้เสนอไอเดียเพื่อหาชื่อที่เหมาะสม ก่อนเปิดให้ชุมชนนักพัฒนามาร่วมโหวตกัน</p>\n<p><img src=\"https://www.blognone.com/sites/default/files/externals/0fbdd060dd56ee745225e2944dca7b1e.png\" /></p>\n<p><img src=\"https://www.blognone.com/sites/default/files/externals/afc5807dafad90aa4866ba88c0f28880.png\" /></p>\n<p><img src=\"https://www.blognone.com/sites/default/files/externals/1db03c31ed5b9a167c8d7891a9dddeff.png\" /></p>\n<p>ที่มา - <a href=\"https://blog.jetbrains.com/kotlin/2021/07/adding-volume-to-the-kotlin-identity/\">JetBrains</a>, <a href=\"https://blog.jetbrains.com/kotlin/2021/10/introducing-the-kotlin-mascot/\">JetBrains</a></p>\n</div></div></div><div><div>Topics: </div><div><div><a href=\"/topics/kotlin\">Kotlin</a></div><div><a href=\"/topics/logo\">Logo</a></div><div><a href=\"/topics/design\">Design</a></div><div><a href=\"/topics/jetbrains\">JetBrains</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73ad32995863e51afe40084cfdbfbeabf1928025bca80896050f512753b12092","category":"Thai"}