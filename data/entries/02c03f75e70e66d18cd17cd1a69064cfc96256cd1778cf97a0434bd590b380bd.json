{"title":"เผย Threads โซเชียลตัวหนังสือของ Meta มีอีกชื่อที่เกือบถูกนำมาใช้คือ \"Epigram\"","link":"https://www.blognone.com/node/137160","date":1702081473000,"content":"<div><div><div><p>เราทราบดีว่าโซเชียลตัวหนังสือของ Meta ที่หวังแข่งขันกับ X นั้น ตั้งชื่อว่า Threads แต่ล่าสุด Adam Mosseri หัวหน้าทีม Instagram ที่รับผิดชอบ Threads ด้วย ออกมา<a href=\"https://www.threads.net/@mosseri/post/C0mMcrMLWKu\">เปิดเผย</a>ว่ามีชื่ออื่นที่ถูกพิจารณานำมาตั้งเป็นชื่อของแพลตฟอร์มนี้ด้วย</p>\n<p>เขาบอกว่าชื่อที่เป็นอันดับสองและเกือบถูกนำมาใช้คือ <strong>Epigram</strong> ซึ่งที่มาชื่อนี้น่าจะเพื่อสะท้อนว่าทีมพัฒนาคือทีม Instagram เขายังบอกว่าโค้ดเนมที่เรียกกันภายในทีม Instagram ช่วงแรกคือ <strong>Textagram</strong> ซึ่งดูจะชัดเจนและตรงมาก ก็เลยไม่ได้นำมาพิจารณาเลย</p>\n<p>การตั้งชื่อผลิตภัณฑ์บริการออนไลน์ เป็นอีกหนึ่งประเด็นที่บริษัทเทคโนโลยีให้ความสำคัญมาก ครั้งหนึ่งกูเกิลก็เคยเกือบชื่อ Backrub หรือ Instagram ที่ก่อตั้งโดย Kevin Systrom และ Mike Kreiger ในตอนแรกเขา<a href=\"https://www.blognone.com/node/31508\">เริ่มด้วยแอปที่ชื่อว่า Burbn</a></p>\n<p>ที่มา: <a href=\"https://www.neowin.net/news/adam-mosseri-reveals-alternative-names-they-had-for-threads/\">Neowin</a></p>\n<p><img src=\"https://www.blognone.com/sites/default/files/externals/3ed877eb414e9f61d980683d06a20d61.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/branding\">Branding</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02c03f75e70e66d18cd17cd1a69064cfc96256cd1778cf97a0434bd590b380bd","category":"Thai"}