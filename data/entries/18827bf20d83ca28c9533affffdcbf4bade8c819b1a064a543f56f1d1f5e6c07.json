{"title":"Stability AI รับเงินลงทุนรอบใหม่จากกลุ่มนักลงทุน พร้อมแต่งตั้ง Prem Akkaraju เป็นซีอีโอคนใหม่","link":"https://www.blognone.com/node/140587","date":1719356349000,"content":"<div><div><div><p>Stability AI บริษัทปัญญาประดิษฐ์เจ้าของโมเดล Stable Diffusion ประกาศว่าบริษัทได้รับเงินลงทุนรอบใหม่ จากกลุ่มนักลงทุนได้แก่ Greycroft, Coatue, Sound Ventures, Lightspeed, O'Shaughnessy Ventures และกลุ่มนักลงทุนบุคคลได้แก่ Sean Parker, Eric Schmidt, Robert Nelsen และ Prem Akkaraju</p>\n<p>ก่อนหน้านี้มีรายงานข่าวเกี่ยวกับ<a href=\"https://www.blognone.com/node/138876\">ปัญหาทางการเงินของ Stability AI</a> จนทำให้บริษัท<a href=\"https://www.blognone.com/node/139781\">พิจารณาทางเลือกขายกิจการ</a>ด้วย อย่างไรก็ตามเงินลงทุนรอบนี้ Stability AI ไม่ได้ประกาศจำนวนอย่างเป็นทางการ บอกเพียงเป็นจำนวนเงินที่สูงมากอย่างมีนัยยะสำคัญ</p>\n<p>ผลจากการรับเงินลงทุนรอบนี้ Prem Akkaraju ที่เป็นหนึ่งในผู้ลงทุน จะมาเป็นซีอีโอคนใหม่ของ Stability AI ตามที่<a href=\"https://www.blognone.com/node/140537\">มีข่าว</a>ก่อนหน้านี้ โดย Akkaraju เคยเป็นซีอีโอ Weta Digital บริษัทด้านวิชวลเอฟเฟกต์ ที่มีผลงานเช่น Avatar และ The Lord of the Rings ทั้งสามภาค</p>\n<p>ที่มา: <a href=\"https://www.linkedin.com/posts/stability-ai_were-delighted-to-announce-that-stability-activity-7211397554926731266-EIP-/\">LinkedIn: Stability AI</a></p>\n<p><img alt=\"No Description\" src=\"https://www.blognone.com/sites/default/files/externals/c122fb93ba9d11f5d10edf0b68aaa29c.jpeg\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18827bf20d83ca28c9533affffdcbf4bade8c819b1a064a543f56f1d1f5e6c07","category":"Thai"}