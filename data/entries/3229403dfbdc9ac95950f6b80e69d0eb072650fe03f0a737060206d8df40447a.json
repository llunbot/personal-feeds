{"title":"Debian ออกเวอร์ชั่น 12 ในชื่อ Bookworm","link":"https://www.blognone.com/node/134274","date":1686405529000,"content":"<div><div><div><p>Debian ดิสโทรลินุกซ์ยอดนิยมที่เป็นต้นน้ำของการพัฒนาดิสโทรจำนวนมาก ประกาศออกเวอร์ชั่น 12 ในชื่อ Bookworm ที่เป็น<a href=\"https://pixar.fandom.com/wiki/Bookworm\">ตัวละครใน Toy Story 3</a> โดยรวมเวอร์ชั่นนี้ใช้เวลาพัฒนา 1 ปี 9 เดือน 28 วัน และจะได้รับซัพพอร์ตไปอีก 5 ปี</p>\n<p>ความเปลี่ยนแปลงสำคัญ ตามแพ็กเกจที่ปรับในเวอร์ชั่นนี้ เช่น systemd 252, linux 6.1, nginx 1.22, php 8.2, postgresql 15, vin 9.0  เวอร์ชั่นนี้ยกเลิกซัพพอร์ตชิปในกลุ่ม i586 อย่างเป็นทางการ แม้ว่าจะรองรับชุดคำสั่ง x86 แบบ 32 บิตอยู่แต่ก็ต้องการตระกูล i686 หรือ Pentium Pro ขึ้นไปเท่านั้น</p>\n<p>ปัจจุบัน Debian เวอร์ชั่นที่ยังได้รับซัพพอร์ตอยู่มี 3 รุ่น ได้แก่ 10 Buster ซัพพอร์ตถึงกลางปี 2024, 11 Bullseye ซัพพอร์ตถึงกลางปี 2026, และ 12 Bookworm ที่ประกาศในวันนี้</p>\n<p>ที่มา - <a href=\"https://www.debian.org/News/2023/20230610\">Debian</a></p>\n<p><img alt=\"No Description\" src=\"https://www.blognone.com/sites/default/files/externals/c03bfca6b480ed2c4ea0773bffbba273.jpg\" /></p>\n</div></div></div><div><div>Topics: </div><div><div><a href=\"/topics/debian\">Debian</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3229403dfbdc9ac95950f6b80e69d0eb072650fe03f0a737060206d8df40447a","category":"Thai"}