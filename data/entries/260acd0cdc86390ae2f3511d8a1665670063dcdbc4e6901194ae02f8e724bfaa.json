{"title":"รัฐบาลอังกฤษเสนอไอเดียเก็บเงินค่าดู BBC จากกลุ่มคนบ้านไม่มีทีวี แต่สมัครสตรีมมิ่งอย่าง Netflix","link":"https://www.blognone.com/node/144385","date":1738147489000,"content":"<div><div><div><p>เรื่องนี้เป็นประเด็นเฉพาะพื้นที่ แต่ก็สะท้อนแนวโน้มการดูทีวีได้อยู่เหมือนกัน โดย BBC ที่มีสถานะเป็นองค์การกระจายเสียงสาธารณะของสหราชอาณาจักร ได้เสนอแผนให้เก็บเงินค่ารับชมรายปีเพิ่มเติม จากคนที่บ้านมีเฉพาะบริการสตรีมมิ่งเท่านั้นเช่น Netflix หรือ Disney+ ด้วย</p>\n<p>BBC มีค่าธรรมเนียมที่เก็บจากประชาชนในการชมช่องรายการ สำหรับคนที่บ้านมีทีวีที่สามารถดู<strong>รายการสด</strong>ได้หรือใช้บริการ BBC iPlayer ราคาปีล่าสุดอยู่ที่ 169.5 ปอนด์ต่อปี (ประมาณ 7,100 บาท) ค่าธรรมเนียมนี้ยังตามเก็บคนที่บ้านมีทีวีและสมัครดูบริการออนไลน์เท่านั้น แต่มีรายการสด เช่น YouTube หรือ Amazon Prime Video ด้วย แต่เงื่อนไขนี้ยังไม่ครอบคลุมการดูรายการออนไลน์แบบออนดีมานด์ เช่น Netflix หรือ Disney+ จึงเป็นที่มาของข้อเสนอดังกล่าว</p>\n<p>รัฐบาลอังกฤษจำเป็นต้องหาข้อสรุปแนวทางรายได้ของ BBC แบบใหม่ หลังกฎปัจจุบันจะครบกำหนดในปี 2027 มีปัจจัยสำคัญคือพฤติกรรมคนดูทีวีเปลี่ยนไป</p>\n<p>นอกจากนี้ยังมีทางเลือกอื่นที่พิจารณา เช่น การจัดสรรเงินสนับสนุนจากภาษีทั่วไป แทนการเก็บค่าธรรมเนียมตามบ้าน หรือขยายไปเก็บเงินคนที่ฟังวิทยุ BBC Radio เป็นต้น ซึ่งมีความเห็นทั้งสนับสนุนและคัดค้านจากชาวอังกฤษ</p>\n<p>ที่มา: <a href=\"https://www.bloomberg.com/news/articles/2025-01-28/uk-considers-making-netflix-users-pay-license-fee-to-fund-bbc\">Bloomberg</a></p>\n<p><img src=\"https://www.blognone.com/sites/default/files/externals/9396bb84463afd217c3fc8bb5fe9dc3c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/bbc\">BBC</a></div><div><a href=\"/topics/tv\">TV</a></div><div><a href=\"/topics/video-streaming\">Video Streaming</a></div><div><a href=\"/topics/united-kingdom\">United Kingdom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"260acd0cdc86390ae2f3511d8a1665670063dcdbc4e6901194ae02f8e724bfaa","category":"Thai"}