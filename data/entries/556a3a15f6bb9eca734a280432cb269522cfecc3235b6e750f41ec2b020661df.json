{"title":"Mark Zuckerberg โพสต์รูปครอบครัวบน IG  ใช้อิโมจิปิดบังหน้าลูก จุดประเด็นความเป็นส่วนตัวเด็ก","link":"https://www.blognone.com/node/134760","date":1688990150000,"content":"<div><div><div><p>เมื่อวันที่ 4 กรกฎาคม Mark Zuckerberg ซีอีโอ Meta ได้โพสต์ภาพครอบครัวของเขา บนอินสตาแกรม ซึ่งจุดที่น่าสนใจคือ ในภาพดังกล่าว  Mark ได้ใช้อิโมจิปิดบังใบหน้าลูกสาวทั้ง 2 คนของเขา หลังจากที่ Mark โพสต์รูปดังกล่าว ก็เกิดการวิจารณ์ถึงประเด็นการลงรูปใบหน้าของเด็กบนโซเซียลมีเดีย</p>\n<p>ในช่วงหลายปีที่ผ่านมา ผู้ปกครองและผู้เชี่ยวชาญที่กังวลเกี่ยวกับภัยจากการแชร์ภาพใบหน้าของเด็กบนโซเชียลมีเดียมีจำนวนเพิ่มมากขึ้น ซึ่ง Leah Plunkett ทนายความซึ่งทำงานเกี่ยวกับสิทธิความเป็นส่วนตัวของเด็กและครอบครัว ได้กล่าวกับทาง CNN ว่า ผู้ปกครอง  และผู้ใหญ่คนอื่นๆ ควรจะปิดบังใบหน้าของเด็ก ๆ เมื่อแชร์ภาพลงโซเชียลมีเดีย เหมือนกับที่ Mark ทำ เพื่อปกป้องความเป็นส่วนตัวของเด็ก</p>\n<p>การแชร์รูปภาพใบหน้าของเด็กบนโซเชียลมีเดียนั้นนอกจากจะ มีความเสี่ยงต่อเรื่องความเป็นส่วนตัว ความปลอดภัยของเด็กแล้ว ยังมีความเสี่ยงต่อการถูกโจรกรรมข้อมูลส่วนตัวและการใช้เทคโนโลยีเพื่อจดจำใบหน้า</p>\n<p>ที่มา : <a href=\"https://edition.cnn.com/2023/07/09/tech/mark-zuckerberg-emoji-kids-faces/index.html\">CNN</a>,Via <a href=\"https://www.businessinsider.com/mark-zuckerberg-hides-kids-faces-on-social-media-should-you-2023-7#\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/7e647e9d15182ecc3d2594da63e7325e.png\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/meta\">Meta</a></div><div><a href=\"/topics/instagram\">Instagram</a></div><div><a href=\"/topics/privacy\">Privacy</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"556a3a15f6bb9eca734a280432cb269522cfecc3235b6e750f41ec2b020661df","category":"Thai"}