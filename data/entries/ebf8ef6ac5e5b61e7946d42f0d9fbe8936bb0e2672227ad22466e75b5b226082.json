{"title":"Siemens แต่งตั้ง Ross Conlon เป็นประธาน และซีอีโอคนใหม่ประจำประเทศไทย","link":"https://www.blognone.com/node/137469","date":1704272963000,"content":"<div><div><div><p>Siemens ประกาศแต่งตั้ง Ross Conlon เป็นประธานและซีอีโอของ Siemens ประเทศไทย และยังรับตำแหน่งหัวหน้ากลุ่มธุรกิจโครงสร้างพื้นฐานอัจฉริยะ (Smart Infrastructure) โดยมีผลตั้งแต่วันที่ 1 มกราคม 2567 การแต่งตั้งครั้งนี้เกิดหลังจากการเกษียณอายุของคุณสุวรรณี สิงห์ฤาเดช ซีอีโอคนก่อน</p>\n<p>ในตำแหน่งใหม่นี้ Ross มีหน้าที่ดูแลรับผิดชอบธุรกิจของบริษัทฯ ในประเทศไทย เมียนมาร์ กัมพูชา และลาว โดย Ross เคยดำรงตำแหน่งสำคัญหลายตำแหน่งในธุรกิจโครงสร้างพื้นฐานอัจฉริยะ โดยเฉพาะระบบอัตโนมัติภายในอาคาร มีประสบการณ์ระดับภูมิภาคในด้านการจัดการธุรกิจ การขาย และยังมีความเชี่ยวชาญด้านการออกแบบระบบ พัฒนากลยุทธ์ทางธุรกิจและการบริหารความสัมพันธ์กับคู่ค้า ธุรกิจภายใต้การนำของรอสเป็นส่วนสำคัญในการเติบโตของธุรกิจของ Siemens ในภูมิภาค</p>\n<p>บทบาทหน้าที่ใหม่ของ Ross จะนำประสบการณ์จากการบริหารที่มุ่งเน้นการใช้นวัตกรรมด้านความยั่งยืนมาขับเคลื่อนธุรกิจของ Siemens ในประเทศไทย ซึ่งครอบคลุมถึง การจัดการโครงข่ายไฟฟ้า, ระบบอัตโนมัติและเทคโนโลยีดิจิทัลสำหรับอุตสาหกรรมและโครงสร้างพื้นฐาน ให้บรรลุเป้าหมายด้านความยั่งยืนในยุคการเปลี่ยนแปลงทางดิจิทัลนี้</p>\n<p>Ross Conlon สำเร็จการศึกษาระดับปริญญาโทด้านวิทยาศาสตร์ (MSc) จากมหาวิทยาลัยลิเมอริค (University of Limerick) และปริญญาตรีธุรกิจศึกษา (BBS) จากลิเมอริค ไอที ประเทศไอร์แลนด์ ปัจจุบันเขาอาศัยอยู่ในกรุงเทพฯ</p>\n<p><img alt=\"No Description\" src=\"https://www.blognone.com/sites/default/files/externals/9d40fdcb0d530569105e145fff03bc8e.jpg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/siemens\">Siemens</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebf8ef6ac5e5b61e7946d42f0d9fbe8936bb0e2672227ad22466e75b5b226082","category":"Thai"}