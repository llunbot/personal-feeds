{"title":"ไมโครซอฟท์โชว์ GitHub Copilot ช่วยแปลงโค้ด Java และ .NET เวอร์ชันเก่าเป็นเวอร์ชันใหม่","link":"https://www.blognone.com/node/146509","date":1747745625000,"content":"<span>ไมโครซอฟท์โชว์ GitHub Copilot ช่วยแปลงโค้ด Java และ .NET เวอร์ชันเก่าเป็นเวอร์ชันใหม่</span>\n\n  <div>\n    <div>Body</div>\n              <div><p>ไมโครซอฟท์โชว์ตัวอย่างการใช้ <a href=\"https://www.blognone.com/node/144543\">ฟีเจอร์ AI agent mode ของ GitHub Copilot</a> แปลงโค้ดซอฟต์แวร์ที่เขียนด้วย Java และ .NET เวอร์ชันเก่าๆ มาเป็นเวอร์ชันปัจจุบัน (หรือที่เรียกว่า app modernization)</p>\n<p><a href=\"https://www.blognone.com/node/144142\">ไมโครซอฟท์เคยโชว์ความสามารถของ GitHub Copilot แก้โค้ดภาษาโปรแกรมยุคเก่าๆ อย่าง COBOL</a> มาแล้ว แต่การแก้โค้ด Java และ .NET ที่องค์กรจำนวนมากใช้สร้างระบบภายในสั่งสมกันมา น่าจะเป็นตัวอย่างที่จับต้องได้ในชีวิตจริงมากกว่า</p>\n<p>ไมโครซอฟท์ถึงขั้นทำแพ็กเกจ <a href=\"https://marketplace.visualstudio.com/items?itemName=vscjava.vscode-app-mod-pack\">GitHub Copilot app modernization extension pack for Java</a> และ <a href=\"https://marketplace.visualstudio.com/items?itemName=ms-dotnettools.GitHubCopilotUpgradeAgent\">GitHub Copilot app modernization - upgrade for .NET</a> มาให้ใช้งานกันง่ายๆ และออก <a href=\"https://learn.microsoft.com/en-us/azure/app-modernization-guidance/\">คู่มือการอัพเกรดเวอร์ชันแอพ</a> ให้เรียนรู้กัน</p>\n<p>ตัวอย่างทีมภายในของไมโครซอฟท์เองคือ Xbox และ Teams ใช้เครื่องมือเหล่านี้อัพเกรดเวอร์ชันโค้ด .NET สำเร็จกันมาแล้ว</p>\n<p>ที่มา - <a href=\"https://techcommunity.microsoft.com/blog/appsonazureblog/reimagining-app-modernization-for-the-era-of-ai/4414793?previewMessage=true\">Microsoft</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 05/20/2025 - 19:53</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c204f98a1cc065213687985ce8b13101a1c13e796f47ba9227d59759b0f80a43","category":"Thai"}