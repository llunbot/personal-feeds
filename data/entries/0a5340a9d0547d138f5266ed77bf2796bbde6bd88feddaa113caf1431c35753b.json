{"title":"อินเทลจับมือ Arm พัฒนากระบวนการผลิต Intel 18A รองรับการผลิตชิป SoC Arm","link":"https://www.blognone.com/node/133413","date":1681372389000,"content":"<div><div><div><p>อินเทลประกาศความร่วมมือกับ Arm เพื่อให้ธุรกิจรับจ้างผลิตชิป Intel Foundry Services (IFS) รองรับการผลิตชิป SoC สถาปัตยกรรม Arm บนกระบวนการผลิตแบบ Intel 18A ให้มีประสิทธิภาพมากขึ้น กระบวนการนี้เรียกว่า design technology co-optimization (DTCO)</p>\n<p>ข้อตกลงนี้จะเน้นไปที่ SoC สำหรับมือถือเป็นหลัก แต่ในอนาคตจะขยายไปยังชิปสำหรับ IoT, รถยนต์, เซิร์ฟเวอร์ และชิปสำหรับอุปกรณ์อื่นๆ ได้ด้วย</p>\n<p>เนื่องจาก Arm ไม่ได้เป็นผู้ออกแบบตัวชิป SoC ด้วยตัวเอง ข้อตกลงนี้จึงเป็นการเตรียมความพร้อมให้กระบวนการผลิตของอินเทลรองรับชิป Arm อย่างเต็มที่ เมื่อบริษัทที่ทำชิป SoC พัฒนาชิปเสร็จก็สามารถมาจ้าง IFS ผลิตได้ง่ายขึ้น</p>\n<p>ในข่าวยังไม่ได้บอกว่าลูกค้าของ Arm รายใดบ้างมีโอกาสจ้าง IFS ผลิตชิป แต่ก่อนหน้านี้ <a href=\"https://www.blognone.com/node/129509\">อินเทลมีข้อตกลงรับจ้างผลิตชิปให้ MediaTek</a>, <a href=\"https://www.blognone.com/node/123911\">เคยประกาศชื่อลูกค้า 2 รายคือ Qualcomm และ AWS</a> รวมถึง <a href=\"https://www.blognone.com/node/127794\">NVIDIA เคยบอกว่าสนใจจ้าง IFS ด้วยเช่นกัน</a></p>\n<p>ที่มา - <a href=\"https://www.intel.com/content/www/us/en/newsroom/news/intel-foundry-arm-announce-multigeneration-collaboration-leading-edge-soc-design.html#gs.uls02c\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/3601348092ba17ef477fd243448f4e49.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/arm\">Arm</a></div><div><a href=\"/topics/semiconductor\">Semiconductor</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a5340a9d0547d138f5266ed77bf2796bbde6bd88feddaa113caf1431c35753b","category":"Thai"}