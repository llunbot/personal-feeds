{"title":"ซัมซุงออก Galaxy Z Flip3 Bespoke Edition เลือกสีฝาและกรอบได้เอง จับคู่สีได้","link":"https://www.blognone.com/node/125391","date":1634782139000,"content":"<div><div><div><p>เมื่อคืนนี้ <a href=\"https://www.blognone.com/node/125244\">ซัมซุงมีงาน Galaxy Unpacked Part 2</a> ที่คาดกันว่าจะเปิดตัว Galaxy S21 FE แต่ก็เป็นสิ่งที่ยังไม่เกิดขึ้น เพราะสิ่งที่เปิดตัวคือ Galaxy Z Flip3 Bespoke Edition เวอร์ชันเลือกสีของฝาพับด้านนอกได้เองแทน</p>\n<p>ซัมซุงมีสีของฝาหน้า-หลังให้เลือก 5 สีคือ น้ำเงิน เหลือง ชมพู ขาว ดำ และกรอบเครื่อง 2 สีคือดำกับเงิน รวมทั้งหมด 49 ชุดสี ถ้าใช้ไปนานๆ แล้วเบื่อยังสามารถเปลี่ยนสีในภายหลังได้ ราคาขายในสหรัฐจะเพิ่มขึ้นมาอีก 50 ดอลลาร์จากรุ่นฝาสีมาตรฐาน (จาก 1,049 ดอลลาร์เป็น 1,099 ดอลลาร์ มีเฉพาะรุ่นความจุ 256GB)</p>\n<p>กระบวนการปรับแต่งและสั่งซื้อทั้งหมดต้องทำผ่านหน้าเว็บ Samsung.com ตอนนี้ยังให้บริการแค่ในบางประเทศ (ไม่มีไทย)</p>\n<p><img src=\"https://www.blognone.com/sites/default/files/externals/4dab897e3bc53792fee5e15c4211d12f.jpg\" /></p>\n<p>ที่มา - <a href=\"https://news.samsung.com/global/an-all-new-custom-galaxy-experience-introducing-galaxy-z-flip3-bespoke-edition\">Samsung</a></p>\n</div></div></div><div><div>Topics: </div><div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/mobile\">Mobile</a></div><div><a href=\"/topics/samsung\">Samsung</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7b71cdc8a580c4c7fb553c0242da417ccb3f34ba8a233c0a73d1a07bdd6495f","category":"Thai"}