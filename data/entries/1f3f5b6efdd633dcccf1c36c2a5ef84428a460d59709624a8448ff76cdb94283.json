{"title":"OpenAI ปล่อยโมเดลแปลงเสียงเป็นข้อความใหม่ เล็กลงครึ่งหนึ่งแต่คุณภาพใกล้เคียงของเดิม ยกเว้นภาษาไทยแย่ลงมาก","link":"https://www.blognone.com/node/142386","date":1728024288000,"content":"<div><div><div><p>OpenAI ปล่อยโมเดลแปลงเสียงเป็นข้อความ <code>whisper-large-v3-turbo</code> ปรับย่อโมเดลโดยลดชั้น decoder ลงจาก 32 ชั้นเหลือ 8 ชั้น ทำให้พารามิเตอร์เดิม 1,550 ล้านพารามิเตอร์เหลือเพียง 809 ล้านพารามิเตอร์เท่านั้น</p>\n<p>หลังจากปรับย่อลงแล้ว ทีมงานนำข้อมูลฝึกของโมเดล <code>large-v3</code> เดิมมาฝึกซ้ำอีกสองรอบแล้ววัดประสิทธิภาพรวม พบว่าโมเดลกลับไปมีคุณภาพค่อนข้างดีใกล้เคียงกับโมเดลต้นทาง ยกเว้นภาษาไทยและกวางตุ้งเท่านั้นที่ประสิทธิภาพลดลงชัดเจน ในกรณีชุดข้อมูล Common Voice นั้นอัตราคำผิดภาษาไทยสูงขึ้นเกือบ 4 เท่าตัว</p>\n<p>แนวทางการพัฒนา <code>whisper-large-v3-turbo</code> ปรับมาจากงานวิจัย <code>Distil-Whisper</code> ที่นำเอาท์พุตจากโมเดลขนาดใหญ่มาฝึกโมเดลขนาดเล็กกว่า แต่ทาง OpenAI อาศัยการฝึกด้วยข้อมูลเต็มแทน</p>\n<p>ตอนนี้ <code>whisper-large-v3-turbo</code> เป็นโมเดลเริ่มต้นในแพ็กเกจ <code>openai-whisper</code> เวอร์ชั่นล่าสุด หากใครใช้งานภาษาไทยอาจจะต้องระวังปรับไปใช้โมเดลอื่น</p>\n<p>ที่มา - <a href=\"https://github.com/openai/whisper/discussions/2363\">OpenAI/Whisper</a></p>\n<p><img alt=\"No Description\" src=\"https://www.blognone.com/sites/default/files/externals/2ba1bec3fc9b29487eccfac4191b7f42.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f3f5b6efdd633dcccf1c36c2a5ef84428a460d59709624a8448ff76cdb94283","category":"Thai"}