{"title":"Krafton ประกาศความร่วมมือเตรียมนำ Palworld สู่เกมมือถือ","link":"https://www.blognone.com/node/142378","date":1728011450000,"content":"<div><div><div><p>Krafton บริษัทเกมจากเกาหลีใต้ที่เป็นบริษัทแม่ของ PUBG ประกาศความร่วมมือกับ Pocketpair ในการใช้ไลเซนส์คาแรกเตอร์ของ Palworld เพื่อพัฒนาเป็นเกมเวอร์ชันมือถือ</p>\n<p>ในประกาศนี้ Krafton ไม่ได้ระบุว่าเกมเวอร์ชันมือถือที่เตรียมออกมาในอนาคต จะนำมาลงบนแพลตฟอร์มอื่นด้วยหรือไม่ โดยบอกว่าบริษัทจะนำองค์ประกอบต่าง ๆ ใน Palworld มาทำให้เหมาะสมกับการเล่นบนมือถือ</p>\n<p>ในช่วงสัปดาห์ที่ผ่านมา Palworld ได้ออก<a href=\"https://www.blognone.com/node/142181\">เกมเวอร์ชัน PS5</a> ขณะเดียวกันบริษัท Pocketpair ก็ถูกนินเทนโด<a href=\"https://www.blognone.com/node/142076\">ฟ้องเรื่องการละเมิดสิทธิบัตร Pokemon</a> มีผลเฉพาะในประเทศญี่ปุ่น</p>\n<p>ที่มา: <a href=\"https://www.polygon.com/news/459122/palworld-mobile-pubg-studios\">Polygon</a></p>\n<p><img src=\"https://www.blognone.com/sites/default/files/externals/140360f0baa00a8572c9a4de6c2badcf.jpg\" /></p>\n</div></div></div><div><div>Topics: </div><div><div><a href=\"/topics/palworld\">Palworld</a></div><div><a href=\"/topics/mobile-games\">Mobile Games</a></div><div><a href=\"/topics/krafton\">Krafton</a></div><div><a href=\"/topics/pocketpair\">Pocketpair</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6ed11765c7b7a3c1341c74817d9b9d0efd1f3ea43ce157a80867dd91dd859f1","category":"Thai"}