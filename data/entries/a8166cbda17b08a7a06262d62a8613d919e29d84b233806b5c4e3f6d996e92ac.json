{"title":"[ลือ] หน่วยงาน DOGE ใช้ AI เช็กว่าเจ้าหน้าที่รัฐพูดถึง Elon Musk และ Donald Trump ในด้านแย่ ๆ หรือเปล่า","link":"https://www.blognone.com/node/145758","date":1744192251000,"content":"<div><div><div><p>Reuters อ้างแหล่งข่าวที่เกี่ยวข้องเผยว่า หน่วยงาน DOGE ใช้ AI ตรวจสอบแชท อีเมล และการสื่อสารอื่น ๆ ของเจ้าหน้าที่รัฐ เพื่อดูว่ามีการวิจารณ์ หรือพูดถึง Elon Musk และ Donald Trump ในด้านลบ ๆ หรือเปล่า</p>\n<p>โดย DOGE ได้นำแชทบอท Grok ของ Musk มาใช้อย่างหนัก ซึ่งใช้เป็นเครื่องมือเพื่อปลดพนักงานของรัฐบาลกลางด้วย ขณะที่รายละเอียดการใช้ Grok ในด้านอื่น ๆ ยังไม่มีรายละเอียดแน่ชัด</p>\n<p>ในรายงานพบว่า DOGE ได้เริ่มใช้ AI ตรวจสอบหน่วยงานด้านการอนุรักษ์พลังงาน (EPA) แล้ว ทำให้ผู้จัดการ EPA ออกมาเตือนพนักงานในหน่วยงานให้ระวังสิ่งที่พูด พิมพ์ หรือทำ ถ้าไม่อยากมีปัญหากับ DOGE</p>\n<p>นอกจากนี้ DOGE ใช้ Signal ในการสื่อสาร ซึ่งทำให้หลายฝ่ายกังวลเรื่องการเก็บบันทึกอย่างถูกต้องตามกฎหมาย เพราะข้อความสามารถตั้งให้ลบอัตโนมัติได้ รวมทั้งใช้ Google Docs แก้ไขเอกสารทางการ ซึ่งอาจหลีกเลี่ยงขั้นตอนตรวจสอบเอกสารตามปกติ เพราะสามารถแก้ไขได้หลายคนพร้อมกัน</p>\n<p>ด้านทำเนียบขาว, หน่วยงาน DOGE, และ Elon Musk ยังไม่ออกมาแสดงความคิดเห็นกับเรื่องนี้</p>\n<p>ตอนนี้หลายฝ่าย เช่น นักจริยธรรม และองค์กรตรวจสอบภาครัฐ ออกมาเรียกร้องว่าหน่วยงาน DOGE ไม่โปร่งใสพอ และอาจถูกใช้เพื่อประโยชน์ทางการเมือง ซึ่งล่าสุด ผู้พิพากษาได้สั่งให้ DOGE ส่งเอกสารเกี่ยวกับการดำเนินงานให้กับองค์กรเฝ้าระวังภาครัฐแล้ว แต่จนถึงตอนนี้ยังไม่มีข้อมูลจาก DOGE เลย</p>\n<p>ที่มา: <a href=\"https://www.reuters.com/technology/artificial-intelligence/musks-doge-using-ai-snoop-us-federal-workers-sources-say-2025-04-08/\">Reuters</a> และ <a href=\"https://www.engadget.com/ai/doge-is-reportedly-using-ai-to-monitor-government-comms-for-anti-musk-and-anti-trump-chatter-141411751.html\">Engadget</a></p>\n<p><img src=\"https://www.blognone.com/sites/default/files/externals/5c0b7482544143737ef0601dd1b02c63.jpg\" alt=\"DOGE\" /></p>\n</div></div></div><div><div>Topics: </div><div><div><a href=\"/topics/doge\">DOGE</a></div><div><a href=\"/topics/elon-musk\">Elon Musk</a></div><div><a href=\"/topics/donald-trump\">Donald Trump</a></div><div><a href=\"/topics/grok\">Grok</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8166cbda17b08a7a06262d62a8613d919e29d84b233806b5c4e3f6d996e92ac","category":"Thai"}