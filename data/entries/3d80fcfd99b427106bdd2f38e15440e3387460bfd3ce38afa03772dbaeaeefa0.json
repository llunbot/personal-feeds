{"title":"Disney ย้ายระบบแชทจาก Slack ไปยัง Microsoft Teams หลังถูกแฮ็กข้อมูลใน Slack","link":"https://www.blognone.com/node/142142","date":1727104112000,"content":"<div><div><div><p>มีเอกสารภายในของ Disney หลุดออกมาสู่สาธารณะ ว่าบริษัทกำลังย้ายระบบแชทภายในจากเดิมใช้ Slack มาเป็น Microsoft Teams ด้วยเหตุผลเรื่องข้อมูลหลุด</p>\n<p>เอกสารนี้เป็นอีเมลของ Hugh Johnston ซีเอฟโอของ Disney ที่แจ้งต่อพนักงานว่ากำลังจะย้ายระบบ Slack โดยทีมเทคโนโลยีมีกำหนดเริ่มย้ายในช่วงไตรมาส 4 ของปี 2024 และจะเสร้จสมบูรณ์ในไตรมาส 1 ปี 2025</p>\n<p>ก่อนหน้านี้เคยมีกลุ่มแฮ็กเกอร์ชื่อ Nullbulge อ้างว่าสามารถเจาะระบบ Slack ของ Disney และได้เอกสารภายในขนาด 1.1TB ไปเผยแพร่ต่อสาธารณะในช่วงเดือนกรกฎาคมที่ผ่านมา การเจาะระบบครั้งนี้เกิดจากคอมพิวเตอร์ของพนักงานรายหนึ่งถูกเจาะ ส่งผลให้ข้อมูลใน Slack ที่พนักงานรายนี้เข้าถึงได้นั้นหลุดตามไปด้วย</p>\n<p>เหตุผลที่ Disney เลือกย้ายไป Microsoft Teams ยังไม่ชัดเจนนัก แต่ Marc Benioff ซีอีโอของ Salesforce เจ้าของปัจจุบันของ Slack ยังยืนยันว่าระบบของตัวเองปลอดภัย และระบุว่า Disney ยังใช้บริการอื่นๆ ของ Salesforce ต่อไป</p>\n<p>ที่มา - <a href=\"https://www.status.news/p/disney-slack-hack\">Status</a>, <a href=\"https://www.businessinsider.com/disney-stop-using-slack-hack-memo-2024-9\">Business Insider</a>, <a href=\"https://www.computerworld.com/article/3535458/disney-to-ditch-slack-after-security-breach-will-move-to-microsoft-teams.html\">Computerworld</a></p>\n<p><img alt=\"No Description\" src=\"https://www.blognone.com/sites/default/files/externals/d978c4db304ad33f83efee3a187a32a5.png\" /></p>\n</div></div></div><div><div>Topics: </div><div><div><a href=\"/topics/disney\">Disney</a></div><div><a href=\"/topics/slack\">Slack</a></div><div><a href=\"/topics/microsoft-teams\">Microsoft Teams</a></div><div><a href=\"/topics/salesforce\">Salesforce</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d80fcfd99b427106bdd2f38e15440e3387460bfd3ce38afa03772dbaeaeefa0","category":"Thai"}