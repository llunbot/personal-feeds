{"title":"Lyft ประกาศแต่งตั้ง CEO คนใหม่ - สองผู้ก่อตั้งลดบทบาทมาเป็นบอร์ดบริหาร","link":"https://www.blognone.com/node/133187","date":1679962576000,"content":"<div><div><div><p>Lyft ผู้ให้บริการแอปเรียกรถแท็กซี่รายใหญ่ในอเมริกา ประกาศว่าสองผู้ร่วมก่อตั้งบริษัท Logan Green (ซีอีโอ) และ John Zimmer (ประธานบริษัท) จะออกจากตำแหน่งที่รับผิดชอบการบริหารงานประจำวัน โดยมารับตำแหน่งบอร์ดบริหารของ Lyft</p>\n<p>บริษัทประกาศแต่งตั้ง David Risher มาเป็นซีอีโอคนใหม่ มีผลตั้งแต่วันที่ 17 เมษายน 2023 เป็นต้นไป โดยประสบการณ์ของ Risher นั้น เป็นหัวหน้าฝ่ายผลิตภัณฑ์และค้าปลีกในอเมริกาคนแรกของ Amazon มีส่วนสำคัญในการเปลี่ยนผ่าน Amazon จากร้านหนังสือออนไลน์มาเป็นอีคอมเมิร์ซที่ขายทุกอย่าง</p>\n<p>Logan Green กล่าวว่าตลอด 16 ปีที่ผ่านมา ตั้งแต่ก่อตั้ง Lyft เขาและ John Zimmer เห็นว่าถึงเวลาที่จะลงจากตำแหน่ง และหาผู้บริหารที่เหมาะสมซึ่ง David Risher ที่มาเป็นบอร์ดบริหารของ Lyft ตั้งแต่ปี 2021 มีความโดดเด่น เข้าใจในธุรกิจนี้</p>\n<p>ที่มา: <a href=\"https://investor.lyft.com/news-and-events/news/news-details/2023/Lyft-Announces-Leadership-Succession-Plan/default.aspx\">Lyft</a></p>\n<p><img src=\"https://www.blognone.com/sites/default/files/externals/396f92c5f81ff6389a989d2585e0d5be.png\" alt /></p>\n</div></div></div><div><div>Topics: </div><div><div><a href=\"/topics/lyft\">Lyft</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f64629b151987f7fca63a7a367d36e5115061f5f922e9d77474dbed4e96d44b","category":"Thai"}