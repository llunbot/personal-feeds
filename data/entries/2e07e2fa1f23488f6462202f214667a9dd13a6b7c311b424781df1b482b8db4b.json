{"title":"[ไม่ยืนยัน] Salesforce ปลดพนักงานออกราว 1,000 คน","link":"https://www.blognone.com/node/144492","date":1738671225000,"content":"<div><div><div><p>Bloomberg อ้างแหล่งข่าวใกล้ชิด Salesforce ว่าบริษัทมีแผนปลดพนักงานมากกว่า 1,000 คน (ยังไม่มีข้อมูลชัดเจนว่เจาะจงเฉพาะฝ่ายหรือไม่) จากพนักงานทั้งหมด 73,000 คน โดยไม่ระบุเหตุผลที่แน่ชัด</p>\n<p>ก่อนหน้านี้ Marc Benioff ซีอีโอ Salesforce เพิ่งเปิดเผยว่า<a href=\"https://www.blognone.com/node/143725\">บริษัทเตรียมจ้างพนักงานฝ่ายขายเพิ่ม 2,000 ตำแหน่ง เพื่อดูแลการขายผลิตภัณฑ์ AI ของบริษัทโดยเฉพาะ</a> และ<a href=\"https://www.blognone.com/node/144006\">จะไม่จ้างโปรแกรมเมอร์เพิ่มแล้ว เพราะใช้ AI ช่วยเพิ่มประสิทธิภาพในการทำงานได้</a></p>\n<p>การปลดพนักงานออกเรื่อยๆ กลายเป็นวิถีใหม่ของบริษัทเทคโนโลยียุคนี้ไปแล้ว หลังการปลดพนักงานชุดใหญ่ในปี 2023 ก็ยังมีการปลดรอบเล็กๆ ตามมาอีกต่อเนื่อง กรณีล่าสุดคือ <a href=\"https://www.blognone.com/node/144111\">Meta เพิ่งประกาศปลดพนักงานออก 5%</a> และ <a href=\"https://www.blognone.com/node/143767\">Google เลิกจ้างผู้บริหารระดับสูง 10%</a></p>\n<p>ที่มา - <a href=\"https://www.bloomberg.com/news/articles/2025-02-04/salesforce-cutting-1-000-roles-while-hiring-salespeople-for-ai\">Bloomberg</a></p>\n<p><img src=\"https://www.blognone.com/sites/default/files/externals/23398c2b0149c93b2203fe67bf30a245.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e07e2fa1f23488f6462202f214667a9dd13a6b7c311b424781df1b482b8db4b","category":"Thai"}