{"title":"Intel ประกาศเปลี่ยนข้อมูลในรายงานผลประกอบการ สะท้อนความสามารถธุรกิจ Intel Foundry มากขึ้น","link":"https://www.blognone.com/node/139035","date":1712106747000,"content":"<div><div><div><p>อินเทลประกาศเปลี่ยนแปลงการรายงานข้อมูลผลประกอบการทางการเงิน เพื่อให้สอดคล้องกับทิศทางบริษัทปัจจุบัน <a href=\"https://www.blognone.com/node/121850\">IDM 2.0</a> ซึ่งโรงงานผลิตชิปของอินเทลจะรับผลิตชิปให้ลูกค้าภายนอกด้วย รูปแบบการรายงานแบบใหม่นี้จะสะท้อนความสามารถของธุรกิจผลิตชิป Intel Foundry มากขึ้น</p>\n<p>การเปลี่ยนแปลงในตัวเลขผลประกอบการจะแบ่งเป็น 3 กลุ่มธุรกิจ ดังนี้</p>\n<ul>\n<li>กลุ่มชิปพีซี, ศูนย์ข้อมูล และ AI, อุปกรณ์เครือข่าย เรียกรวมทั้งหมดเป็นกลุ่ม <strong>Intel Products</strong> (ยังรายงานแยกย่อยตามประเภทอยู่)</li>\n<li><strong>Intel Foundry</strong> ธุรกิจผลิตชิป จะบันทึกรายได้ทั้งจากการผลิตให้อินเทล และจากลูกค้าภายนอก ต้นทุนการผลิตและวิจัยพัฒนา จะรวมในส่วนธุรกิจนี้ทั้งหมด (จากเดิมกระจายไปแต่ละกลุ่ม)</li>\n<li><a href=\"https://www.blognone.com/node/136060\">Altera</a>, <a href=\"https://www.blognone.com/node/131163\">Mobileye</a> และธุรกิจอื่นที่เป็นบริษัทแยกออกไปแล้ว เรียกรวมว่า <strong>All Other</strong></li>\n</ul>\n<p>อินเทลยังปรับปรุงงบการเงินย้อนหลังไปถึงปี 2021 เพื่อให้สอดคล้องกับโครงสร้างใหม่ที่จะเริ่มใช้ในรายงานไตรมาส 1/2024 ทำให้เห็นว่า Intel Foundry นั้นยังขาดทุนจากการดำเนินงานเฉพาะส่วนธุรกิจทุกปี โดยปี 2023 ขาดทุนเพิ่มขึ้นเป็น 6,955 ล้านดอลลาร์ ซึ่งอินเทลคาดว่าปีนี้ 2024 จะขาดทุนสูงสุด และเริ่มดีขึ้น เนื่องจากแผนอัปเกรดการผลิต 5 ครั้ง ใน 4 ปี (5 nodes in 4 years) จะเสร็จสิ้นในปีนี้</p>\n<p>ที่มา: <a href=\"https://www.intc.com/news-events/press-releases/detail/1687/intel-outlines-financial-framework-for-foundry-business\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/b5a3bd27a36946e7055993979a912e3e.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33f9b477624ee1fea3a64e4739f4ed87b5e32d4c35cf4b4c1bd0a5d48881419f","category":"Thai"}