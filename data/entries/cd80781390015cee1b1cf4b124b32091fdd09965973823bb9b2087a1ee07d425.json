{"title":"เปิดตัว Meta Verified for Businesses ติ๊กฟ้าสำหรับแบรนด์ภาคธุรกิจ เดือนละ 21.99 ดอลลาร์","link":"https://www.blognone.com/node/135834","date":1695200646000,"content":"<div><div><div><p>Meta เปิดตัวบริการขายเครื่องหมายติ๊กถูก Meta Verified for Businesses สำหรับองค์กรภาคธุรกิจบน Facebook และ Instagram ในราคา 21.99 ดอลลาร์ต่อโซเชียลต่อเดือน หากต้องการทั้ง Facebook และ Instagram มีราคาเหมา 34.99 ดอลลาร์ต่อเดือน</p>\n<p>Meta Verified for Businesses เป็นส่วนต่อขยายจาก <a href=\"https://www.blognone.com/node/134571\">Meta Verified สำหรับบุคคลทั่วไป ที่ราคา 11.99 ดอลลาร์</a> จ่ายเงินแล้วได้ยืนยันตัวตนว่าเป็นธุรกิจนั้นจริงๆ ไม่ถูกสวมรอย, มีบริการเฝ้าระวังการสวมรอยจากบัญชีชื่อแบบเดียวกัน, สามารถติดต่อฝ่ายซัพพอร์ตที่เป็นมนุษย์ได้โดยตรง, แสดงอยู่ในพื้นที่เด่นชัดบนผลการค้นหา และมีแนะนำให้ติดตามบน feed ด้วย</p>\n<p>กระบวนการยืนยันตัวตนของภาคธุรกิจยังบอกคร่าวๆ แค่ต้องเป็นบัญชีและเพจที่เปิดมานานระดับหนึ่ง, เปิดใช้ล็อกอินแบบ 2FA, ยืนยันตัวตนด้วยอีเมล เบอร์โทร หรือโดเมนเนม</p>\n<p>ตอนนี้ Meta Verified for Businesses ยังมีเฉพาะบน Facebook และ Instagram ในบางประเทศเท่านั้น (ยังไม่ระบุชื่อว่ามีประเทศใดบ้าง) แต่เตรียมขยายไปยัง WhatsApp ด้วยในอนาคต ซึ่งบน WhatsApp จะเพิ่มฟีเจอร์การสร้างเพจแบบคัสตอมให้แบรนด์ด้วย</p>\n<p><img alt=\"No Description\" src=\"https://www.blognone.com/sites/default/files/externals/3dacf6dab8805ad7e913514d208838c5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/da15241cf5fd12c566c7d37ef8fb35ed.png\" /></p>\n<p>ที่มา - <a href=\"https://about.fb.com/news/2023/09/meta-verified-for-businesses/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd80781390015cee1b1cf4b124b32091fdd09965973823bb9b2087a1ee07d425","category":"Thai"}