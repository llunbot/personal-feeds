{"title":"Netflix บอกมีเกมอยู่ในคิวพัฒนามากกว่า 80 เกม จะออกเกมใหม่ทุกเดือน","link":"https://www.blognone.com/node/141031","date":1721707042000,"content":"<div><div><div><p>Gregory K Peters ซีอีโอร่วมของ Netflix ตอบคำถามใน<a href=\"https://www.blognone.com/node/140957\">งานแถลงผลประกอบการไตรมาส 2/2024</a> ถึงธุรกิจเกมของบริษัทว่า หลังจากเริ่มทำธุรกิจนี้มาได้เกือบ 3 ปี ถือว่าเกือบจบแผนการเฟสแรกของบริษัทแล้ว ซึ่ง Netflix ก็ภูมิใจกับผลงานในช่วงที่ผ่านมา ทะลุเป้าเรื่อง engagement ของลูกค้า โดยในปี 2023 สามารถเพิ่มอัตรา engagement ได้มากกว่าเดิม 3 เท่า และมั่นใจว่าจะเติบโตต่อในปี 2024-2026</p>\n<p>อย่างไรก็ตาม เขาเปรียบเทียบว่าพฤติกรรมการเล่นเกมของลูกค้า Netflix ยังถือว่าเล็กมากเมื่อเทียบกับคอนเทนต์ประเภทอื่น (หนัง-ซีรีส์) ตอนนี้บริษัทเริ่มเรียนรู้แล้วว่าเกมแบบไหนเวิร์คหรือไม่เวิร์ค และปรับแผนอยู่ตลอด บริษัทมีเกมอยู่ในคิวพัฒนามากกว่า 80 เกม และมีเป้าหมายจะออกเกมใหม่ให้ได้ทุกเดือน</p>\n<p>ที่มา - <a href=\"https://www.gamesindustry.biz/netflix-has-80-games-in-development-and-plans-to-release-about-one-new-title-per-month\">GamesIndustry.biz</a></p>\n<p><img alt=\"No Description\" src=\"https://www.blognone.com/sites/default/files/externals/49a2a95404f67ab65e91f05614a59a1a.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1788d8a77e37157b7d1ab71339923e8159c80614de5b094bc975303b78bac8f1","category":"Thai"}