{"title":"พบชื่อเกม The Last of Us Part II: Remastered ใน LinkedIn ของพนักงานเอาท์ซอร์ส Naughty Dog","link":"https://www.blognone.com/node/136138","date":1696734804000,"content":"<div><div><div><p>จากที่เคยมีข่าวของ <a href=\"https://www.blognone.com/node/134852\">The Last of Us Part II เวอร์ชันใหม่</a> จากคำสัมภาษณ์ของ Gustavo Santaolalla ผู้แต่งเพลงประกอบเกม</p>\n<p>ล่าสุดมีคนไปพบข้อมูลบน LinkedIn ของพนักงานเอาท์ซอร์สของ Naughty Dog ในตำแหน่ง Lead Artist ซึ่งเคยมีผลงานกับ <a href=\"https://www.blognone.com/node/128909\">The Last of Us Part I ฉบับรีเมค (PS5)</a> ระบุว่ามีผลงานอีกชิ้นคือ <strong>The Last of Us Part II: Remastered</strong></p>\n<p>แน่นอนว่านี่ยังไม่ใช่ข้อมูลเป็นทางการของ Naughty Dog หรือ Sony แต่การที่ The Last of Us Part II ออกขายในปี 2020 และออกแบบมาสำหรับ PS4 แต่แรก ทำให้การออกเวอร์ชัน next-gen หรือ remastered มาลง PS5 เป็นเรื่องที่สมเหตุสมผล (แถม Naughty Dog ก็ใช้วิธีนี้มาตั้งแต่รีมาสเตอร์ภาคแรกแล้ว)</p>\n<p>ที่มา - <a href=\"https://www.resetera.com/threads/the-last-of-us-part-ii-remastered-mentioned-in-naughty-dog-employee-linkedin-profile.772115/\">ResetEra</a> via <a href=\"https://www.eurogamer.net/the-last-of-us-part-2-remastered-listed-on-naughty-dog-devs-linkedin\">Eurogamer</a></p>\n<p><img src=\"https://www.blognone.com/sites/default/files/externals/6ceb25d262aed1afdc0e062250631567.jpg\" alt /></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/games\">Games</a></div><div><a href=\"/topics/naughty-dog\">Naughty Dog</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"591dc5bac8aab8db1c4518e3386c7eab3cb7a84f8b41396df49aef1b4098a64b","category":"Thai"}