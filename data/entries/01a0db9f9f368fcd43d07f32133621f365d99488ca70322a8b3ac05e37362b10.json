{"title":"[ไม่ยืนยัน] ByteDance ซื้อกิจการ Oladance ผู้ผลิตหูฟัง ที่มูลค่ากิจการ 50 ล้านดอลลาร์","link":"https://www.blognone.com/node/139876","date":1716289125000,"content":"<div><div><div><p>Bloomberg รายงานว่า ByteDance บริษัทแม่ของ TikTok ได้ปิดดีลซื้อกิจการ Oladance บริษัทผู้ผลิตหูฟังของจีน ด้วยมูลค่าราว 50 ล้านดอลลาร์ ซึ่งทำให้ ByteDance มีพอร์ตโฟลิโอบริษัทในเครือด้านเทคโนโลยีเพิ่มอีกด้านหนึ่ง</p>\n<p>Oladance ก่อตั้งเมื่อ 5 ปีที่แล้ว โดยทีมวิศวกรซึ่งเคยร่วมงานกับ Bose โดยมีสินค้าเป็นหูฟังหลายรุ่น โดยออกแบบให้มีส่วนแกนที่คล้องกับใบหู</p>\n<p>ByteDance และ Oladance ยังไม่ได้ออกมายืนยันดีลซื้อขายกิจการนี้ อย่างไรก็ตามดีลนี้เป็นการสะท้อนทิศทางของ ByteDance ซึ่งมี TikTok และ AI เป็นเครื่องมือสำคัญ การได้บริษัทผลิตหูฟังเข้ามาจึงสามารถนำมาเสริมการสร้างอุปกรณ์ AI ได้ ในแบบเดียวกับ Snap หรือ Meta ที่มีแว่นตาอัจฉริยะ เป็นต้น</p>\n<p>ก่อนหน้านี้ ByteDance ได้เข้าสู่ธุรกิจฮาร์ดแวร์ด้วยการ<a href=\"https://www.blognone.com/node/124500\">ซื้อกิจการ Pico</a> ผู้ผลิตเฮดเซต VR</p>\n<p>ที่มา: <a href=\"https://www.bloomberg.com/news/articles/2024-05-21/tiktok-parent-bytedance-buys-earbud-maker-for-future-hardware\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/520998ee3c80b2daa09fd34db67470ca.jpeg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div><div><a href=\"/topics/earphones\">Earphones</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01a0db9f9f368fcd43d07f32133621f365d99488ca70322a8b3ac05e37362b10","category":"Thai"}