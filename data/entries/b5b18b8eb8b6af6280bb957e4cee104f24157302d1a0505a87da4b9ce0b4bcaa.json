{"title":"อ่าวขายดีหรอกเหรอ? Sony ประกาศ PSVR2 ขายดีกว่ารุ่นแรก หลังมีข่าวลดเป้ายอดขาย","link":"https://www.blognone.com/node/133989","date":1684928931000,"content":"<div><div><div><p><strong>PlayStation VR2</strong> เป็นแว่น VR ตัวใหม่ของ Sony ที่ผลิตมาเพื่อเล่นกับเครื่องเกม PlayStation 5 เท่านั้น โดยเจ้าตัวแว่นตัวนี้ได้วางขายไปเมื่อวันที่ 22 กุมภาพันธ์ที่ผ่านมาครับ ซึ่งเมื่อวันอังคารที่ผ่านมาทาง Sony ก็ได้ออกมาประกาศยอดขายอย่างเป็นทางการครั้งแรกว่าสามารถขายไปได้ถึง 600,000 ชุดใน 6 สัปดาห์แรก</p>\n<p>จากรายงานของทาง Sony ยังได้บอกว่าอีกว่าถ้าเทียบกับ PSVR ตัวแรกนั้นเจ้า PSVR2 สามารถทำยอดขายได้ดีกว่ารุ่นแรก 8% ในช่วง 6 สัปดาห์แรกของการวางขาย โดยทางคุณ Hiroki Totoki ซึ่งเป็น CFO และรองประธานฝ่ายบริหารของ Sony ได้คิดว่า PSVR2 มีโอกาสที่จะมียอดขายแซง PSVR รุ่นแรกที่ทำยอดขาย 5 ล้านชุดในช่วงสิ้นปี 2019</p>\n<p>ก่อนหน้านี้ทาง Bloomberg ได้เคลมว่า <a href=\"https://www.blognone.com/node/132443\">Sony จะลดเป้ายอดขายของ PSVR2 ลง จากที่เล็งไว้ที่ 2 ล้านชุดในไตรมาสที่วางขาย เหลือเพียง 1 ล้าน และหวังเพียง 1.5 ล้านชุดในช่วงเดือนเมษายนปีนี้ถึงมีนาคมปีหน้า</a></p>\n<p>PlayStation VR2 นั้นวางขายแล้วในไทยด้วยราคา 22,190 บาท โดยถือว่าเป็นแว่น VR headset ตัวล่าสุดที่ได้กระแสตอบรับค่อนข้างดีในแง่ของคุณภาพหน้าจอที่กว่ารุ่นที่แล้วค่อนข้างเยอะโดยมีเกมชูโรงอย่าง Horizon: Call of the Mountain และ Resident Evil Village VR เป็นเกม Exclusive</p>\n<p>ที่มา - <a href=\"https://www.videogameschronicle.com/news/psvr2s-early-sales-beat-the-original-sony-claims/\">Videogames Chronicle</a></p>\n<p><img src=\"https://www.blognone.com/sites/default/files/externals/3708d8c525861e2c211537cef7221d88.jpeg\" alt /></p>\n</div></div></div><div><div>Topics: </div><div><div><a href=\"/topics/playstation-vr\">PlayStation VR</a></div><div><a href=\"/topics/sony\">Sony</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5b18b8eb8b6af6280bb957e4cee104f24157302d1a0505a87da4b9ce0b4bcaa","category":"Thai"}