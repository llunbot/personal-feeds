{"title":"iOS 15 และ iPadOS 15 เปิดให้อัพเดตสำหรับผู้ใช้ทุกคนแล้ว","link":"https://www.blognone.com/node/124844","date":1632157758000,"content":"<div><div><div><p>แอปเปิลปล่อยอัพเดตระบบปฏิบัติการ iOS 15 และ iPadOS 15 แล้วในวันนี้ สำหรับ iPhone, iPad และ iPod Touch ทุกรุ่นที่รองรับ iOS 14 และ iPadOS 14 จะสามารถอัพเดตได้</p>\n<p>ผู้ใช้งานสามารถอัพเดตแบบ OTA ได้ โดยไปที่ Settings &gt; General และเลือก Software Update</p>\n<p>iOS 15 มาพร้อมคุณสมบัติใหม่หลายรายการ อาทิ โหมดการใช้งานโฟกัส เพื่อให้สามารถจดจ่อกับสิ่งที่ทำอยู่ได้ โดยไม่ถูกรบกวน, การแจ้งเตือนที่ออกแบบใหม่, เครื่องมืออ่านข้อความในรูปภาพ, Spotlight ที่ละเอียดมากยิ่งขึ้น โดยสามารถดู<a href=\"https://www.apple.com/th/ios/ios-15/features/\">รายละเอียดคุณสมบัติใหม่ทั้งหมดของ iOS 15</a> ได้ที่เว็บของแอปเปิล</p>\n<p>ทั้งนี้หนึ่งในฟีเจอร์เด่นอย่าง SharePlay ใน FaceTime ที่ทำให้ผู้ใช้งานสามารถแชร์หน้าจอระหว่างสนทนาได้ จะ<a href=\"https://www.blognone.com/node/124292\">เพิ่มเติมให้ใช้งานได้ในช่วงปลายปี</a> เช่นเดียวกับ Find My แบบละเอียดสำหรับ AirPods Pro และ AirPods Max ก็จะเพิ่มเติมในภายหลัง</p>\n<p>นอกจากนี้แอปเปิลยังออกอัพเดต watchOS 8 ระบบปฏิบัติการของ Apple Watch และ tvOS 15 ระบบปฏิบัติการของ Apple TV ด้วยเช่นกันในวันนี้</p>\n<p>ที่มา: <a href=\"https://www.macrumors.com/2021/09/20/ios-15-now-available/\">MacRumors</a></p>\n<p><img src=\"https://www.blognone.com/sites/default/files/externals/e00e3e2940031dff12bcf1708b147a61.png\" /></p>\n</div></div></div><div><div>Topics: </div><div><div><a href=\"/topics/ios-15\">iOS 15</a></div><div><a href=\"/topics/ipados-15\">iPadOS 15</a></div><div><a href=\"/topics/apple\">Apple</a></div><div><a href=\"/topics/operating-system\">Operating System</a></div><div><a href=\"/topics/watchos\">watchOS</a></div><div><a href=\"/topics/tvos\">tvOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3114148023e69ce34805119330b1d47cd82297985440776902c870d4322d287","category":"Thai"}