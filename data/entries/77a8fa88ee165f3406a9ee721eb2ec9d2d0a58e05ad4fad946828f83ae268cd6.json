{"title":"Apple ย้ายปุ่มฟังก์ชันเวลาโทรมาไว้ด้านล่างใน iOS 17 รุ่น Beta 5","link":"https://www.blognone.com/node/135219","date":1691665806000,"content":"<div><div><div><p>หลังจากที่ปล่อย <a href=\"https://www.blognone.com/node/134168\">iOS 17</a> เวอร์ชัน Beta ให้สาวกทดลองของใหม่มาซักพัก ในเวอร์ชันล่าสุด Beta 5 ทาง Apple ได้ย้ายปุ่มฟังก์ชันต่างๆ ในหน้าโทรศัพท์มาอยู่ด้านล่างทั้งหมด</p>\n<p>เดิมปุ่มฟังก์ชันต่างๆ ในหน้าเวลาใช้โทรศัพท์จะอยู่ตรงกลาง 6 ปุ่ม และปุ่มวางสายด้านล่างตรงกลาง แต่การปรับล่าสุด Apple ได้ย้ายปุ่มฟังก์ชันทั้ง 6 มาอยู่ด้านล่าง และรวมกับปุ่มวางสาย ที่อยู่บริเวณล่างขวา ง่ายต่อการกดมากขึ้น</p>\n<p>อย่างไรก็ตาม Apple อาจไม่ได้ย้ายตำแหน่งปุ่มวางสายสำหรับ iOS 17 เวอร์ชันจริง ในปี 2021  Apple เคยทดลองปรับเบราวเซอร์ Safari ใน iOS 15 รุ่น Beta ย้ายตำแหน่งแถบ URL ไว้บริเวณด้านล่างหน้าจอ แต่เมื่อ iOS 15 เวอร์ชันจริงถูกเปิดตัว Apple ก็ปรับให้ผู้ใช้มีตัวเลือกวางแถบ URL บริเวณด้านบนของจอเหมือนเคย</p>\n<p>ที่มา : <a href=\"https://gizmodo.com/apple-iphone-move-end-call-ios-17-beta-1850721425\">Gizmodo</a></p>\n<p><img alt=\"No Description\" src=\"https://www.blognone.com/sites/default/files/externals/c21bb56a5f2c1027eae8ec837ad2ff12.png\" /><em>รูปประกอบจาก Gizmodo</em></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios17\">iOS17</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77a8fa88ee165f3406a9ee721eb2ec9d2d0a58e05ad4fad946828f83ae268cd6","category":"Thai"}