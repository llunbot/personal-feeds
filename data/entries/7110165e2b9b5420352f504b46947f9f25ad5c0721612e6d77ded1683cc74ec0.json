{"title":"Samsung ยืนยันแล้ว Galaxy Z Fold 6 และ Z Flip 6 มาพร้อม Galaxy AI","link":"https://www.blognone.com/node/140220","date":1717755482000,"content":"<div><div><div><p>ชเววอนจุน ประธานบริหารฝ่ายพัฒนาสมาร์ทโฟนซัมซุงยืนยันผ่านโพสต์ใน Samsung Newsroom ว่าขยายฟีเจอร์ Galaxy AI ไปยัง “โทรศัพท์พับได้” (foldables) ที่กำลังจะเปิดตัวรุ่นต่อไป ซึ่งก็น่าจะเป็น Samsang Galaxy Z Fold 6 และ Z Filp 6 ที่คาดว่าจะวางขายเดือนกรกฎาคมนี้</p>\n<p>Galaxy AI เปิดตัวพร้อมกับ Galaxy S24 เมื่อต้นปีที่ผ่านมา โดยชเววอนจุนเสริมว่าซัมซุงพยายามที่จะปรับ AI ให้สามารถมีการตอบสนองที่รวดเร็วโดยอาศัย NPU โทรศัพท์ แต่ในขณะเดียวกันก็มีระบบรักษาความปลอดภัยที่แน่นหนา รวมถึงเพิ่มฟังก์ชันให้ตอบโจทย์ผู้ใช้งานที่ต้องพึ่งพามือถือมากขึ้นในชีวิตประจำวัน</p>\n<p><a href=\"https://www.blognone.com/node/137733\">ซัมซุงเคยประกาศว่ามีแผนจะขยายบริการ Galaxy AI ไปยังวงกว้างขึ้นเรื่อยๆ โดยมีเป้าหมายให้ครบ 100 ล้านเครื่อง</a>ภายในปี 2024 ซึ่งก็คาดเดาได้ว่าโทรศัพท์รุ่นสูง ๆ ราคาแพงนั้นน่าจะได้รับกันครบถ้วน แต่ก็อาจจะมี<a href=\"https://www.blognone.com/node/137836\">การขยายไปยังรุ่นรองลงไปหรือรุ่นเก่ากว่าด้วยเช่นกัน</a></p>\n<p>ในอนาคตซังซุงยังมีแผนต่อยอดฟีเจอร์แปลภาษาระหว่างโทร ไปสู่แอปพลิเคชันแชทอื่น ๆ ที่สามารถโทรเข้าออกได้ และหวังว่าในอนาคตจะสามารถพัฒนาฟีเจอร์ AI อื่น ๆ เพิ่มมากขึ้นเช่นกัน</p>\n<p>ที่มา: <a href=\"https://news.samsung.com/global/human-centric-hybrid-ai-opens-up-new-possibilities\">Samsung Newsroom</a><br />\n<img alt=\"No Description\" src=\"https://www.blognone.com/sites/default/files/externals/217c13aea2640d44e9151c7d443b4792.jpeg\" /></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/samsung\">Samsung</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7110165e2b9b5420352f504b46947f9f25ad5c0721612e6d77ded1683cc74ec0","category":"Thai"}