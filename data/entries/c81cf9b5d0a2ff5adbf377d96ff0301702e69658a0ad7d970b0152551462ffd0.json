{"title":"Trump บอกเขาจะตัดสินใจเรื่อง TikTok เมื่อรับตำแหน่ง และพูดคุยเรื่องนี้กับ Xi Jinping แล้ว","link":"https://www.blognone.com/node/144180","date":1737169363000,"content":"<div><div><div><p>ตามที่ศาลสูงสุดสหรัฐฯ <a href=\"https://www.blognone.com/node/144175\">ตัดสิน</a>ว่า TikTok จะถูกแบนในสหรัฐอเมริกาวันที่ 19 มกราคมนี้ ซึ่ง <a href=\"https://www.blognone.com/node/144177\">TikTok บอกว่า</a>พร้อมปิดให้บริการตามคำสั่ง แต่ยังหวังว่า Donald Trump ซึ่งจะเข้าพิธีสาบานตนรับตำแหน่งประธานาธิบดีคนใหม่ในวันที่ 20 มกราคม จะเข้ามาแก้ปัญหานี้ได้โดยเร็วที่สุด</p>\n<p>Trump ให้สัมภาษณ์กับ CNN บอกว่าตอนนี้อำนาจการตัดสินใจจะมาอยู่ที่เขา แต่เมื่อถามว่าแล้วเขาจะกลับคำสั่งแบนนี้หรือไม่ Trump บอกว่าให้รอดู</p>\n<p>นอกจากนี้ Trump ได้<a href=\"https://truthsocial.com/@realDonaldTrump/posts/113844584193010573\">โพสต์ข้อความ</a>ใน Truth Social บอกว่าคำตัดสินที่ออกมาไม่ใช่เรื่องเกินความคาดหมาย ส่วนการตัดสินใจว่าจะทำอย่างไรต่อไปนั้นคงอีกไม่นาน แต่ขอประเมินสถานการณ์ก่อน ให้ติดตามกันต่อไป</p>\n<p>ใน<a href=\"https://truthsocial.com/@realDonaldTrump/posts/113844165549788304\">อีกโพสต์</a> Trump บอกว่าเขาเพิ่งพูดคุยกับ Xi Jinping ประธานาธิบดีจีน เพื่อแก้ปัญหาระหว่างสหรัฐและจีนในหลายหัวข้อไม่ว่าจะเป็น การค้า ยาเฟนทานิล TikTok และอีกหลายหัวข้อ</p>\n<p>ที่มา: <a href=\"https://edition.cnn.com/2025/01/17/politics/tiktok-ban-supreme-court/\">CNN</a></p>\n<p><img src=\"https://www.blognone.com/sites/default/files/externals/a3bda07f9facf1c3164aa2252c90633f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/xi-jinping\">Xi Jinping</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c81cf9b5d0a2ff5adbf377d96ff0301702e69658a0ad7d970b0152551462ffd0","category":"Thai"}