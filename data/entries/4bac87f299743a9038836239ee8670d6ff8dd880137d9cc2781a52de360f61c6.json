{"title":"Shazam ถูกค้นหาเพลงมากกว่า 1 แสนล้านครั้งแล้ว","link":"https://www.blognone.com/node/143262","date":1732192218000,"content":"<div><div><div><p>แอปเปิลประกาศสถิติของบริการค้นหาเพลงด้วยเสียง Shazam ว่ามีการค้นหาเพลงมากกว่า 1 แสนล้านครั้งแล้ว นับตั้ง Shazam ให้บริการ</p>\n<p>Shazam เปิดตัวในปี 2002 ในรูปแบบการใช้งานผ่าน SMS เฉพาะในสหราชอาณาจักร โดยต้องโทรศัพท์ไปที่หมายเลข 2580 แล้วถือโทรศัพท์เพื่อให้ระบบฟังและค้นหาเพลง จากนั้นรับข้อมูลเพลงผ่านทาง SMS</p>\n<ul>\n<li><strong>อ่านเพิ่มเติม:</strong> <a href=\"https://www.blognone.com/node/18865/\">Shazam ทำงานอย่างไร ถึงรู้ว่าเพลงไหนชื่ออะไร</a></li>\n</ul>\n<p>แอปเปิล<a href=\"https://www.blognone.com/node/105456\">ซื้อกิจการ Shazam มาในปี 2018</a> ซึ่งก่อนหน้านั้นทั้งสองบริษัทก็มีความร่วมมือกันมายาวนาน ผ่านระบบค้นหาเพลงใน iOS โดยนับตั้งแต่นั้นความสามารถของ Shazam ก็ถูกผูกเป็นส่วนหนึ่งใน iOS มากขึ้นทั้งใน Control Center, Siri และ Action Button</p>\n<p>เพลงที่ถูกค้นหามากที่สุดบน Shazam คือ Dance Monkey ของ Tones and I โดยถูกค้นหามากกว่า 45 ล้านครั้ง</p>\n<p>ที่มา: <a href=\"https://www.apple.com/newsroom/2024/11/shazam-hits-100-billion-song-recognitions/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/5e3a79209552e48ffd3871d2b1ed1942.jpg\" /></p>\n</div></div></div><div><div>Topics: </div><div><div><a href=\"/topics/shazam\">Shazam</a></div><div><a href=\"/topics/apple\">Apple</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bac87f299743a9038836239ee8670d6ff8dd880137d9cc2781a52de360f61c6","category":"Thai"}