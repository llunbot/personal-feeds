{"title":"CISA ออกคำสั่ง หน่วยงานภาครัฐของสหรัฐต้องอุดแพตช์ Log4j ภายใน 24 ธันวาคม","link":"https://www.blognone.com/node/126322","date":1639534269000,"content":"<div><div><div><p>CISA หรือ Cybersecurity and Infrastructure Security Agency หน่วยงานความมั่นคงไซเบอร์ของสหรัฐ ซึ่งเป็นหน่วยงานแม่ของ US-CERT ออกคำสั่งทางปกครอง ให้หน่วยงานพลเรือนทั้งหมดของรัฐบาลสหรัฐ ต้องอุดช่องโหว่ Log4j ให้เสร็จสิ้นภายในวันที่ 24 ธันวาคม 2021</p>\n<p>CISA มีอำนาจสั่งให้หน่วยงานภาครัฐของสหรัฐต้องลดความเสี่ยงจากช่องโหว่ความปลอดภัยสำคัญๆ (Significant Risk of Known Exploited Vulnerabilities) ตาม<a href=\"https://www.cisa.gov/known-exploited-vulnerabilities-catalog\">รายการที่กำหนด</a> เมื่อ CISA เพิ่มช่องโหว่ <a href=\"https://nvd.nist.gov/vuln/detail/CVE-2021-44228\">CVE-2021-44228</a> เข้ามาในรายการ หน่วยงานภาครัฐจึงต้องอุดช่องโหว่นี้ให้เสร็จภายในเวลาที่กำหนด</p>\n<p>คำสั่งของ CISA รอบนี้ยังครอบคลุมถึงช่องโหว่อื่นๆ อีกหลายตัว เช่น ช่องโหว่ตของ Fortinet FortiOS, Zoho Desktop Central, Realtek Jungle SDK เป็นต้น</p>\n<p>คำแนะนำของ CISA คือให้ติดตั้งแพตช์ทันที โดยเลือกอุดแพตช์กับเซิร์ฟเวอร์สำคัญที่เชื่อมต่อเครือข่ายก่อน หรือถ้ายังไม่สามารถติดตั้งแพตช์ได้ ให้เปิดการตั้งค่า log4j2.formatMsgNoLookups ไปก่อน หากพบการโจมตีใดๆ ให้ติดต่อ CISA หรือ FBI ทันที</p>\n<p><img src=\"https://www.blognone.com/sites/default/files/externals/ed3c57e2940ffedbb8380c441dce7244.png\" /></p>\n<p>ที่มา - <a href=\"https://cyber.dhs.gov/bod/22-01/\">Binding Operational Directive 22-01</a>, <a href=\"https://www.cisa.gov/uscert/apache-log4j-vulnerability-guidance\">CISA</a></p>\n</div></div></div><div><div>Topics: </div><div><div><a href=\"/topics/cisa\">CISA</a></div><div><a href=\"/topics/log4j\">Log4j</a></div><div><a href=\"/topics/security\">Security</a></div><div><a href=\"/topics/us-cert\">US-CERT</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2152871ff0b57f512803a6cf93359f62dc5fb087525ffaad72d736e3544c7b03","category":"Thai"}