{"title":"Fossil ประกาศถอนตัวจากตลาดสมาร์ทวอทช์ กลับไปโฟกัสนาฬิกาคลาสสิกดั้งเดิม","link":"https://www.blognone.com/node/137900","date":1706329125000,"content":"<div><div><div><p>Fossil ยืนยันว่าบริษัทจะเลิกผลิตสมาร์ทวอทช์รุ่นใหม่ออกมาแล้ว นับจากนี้เป็นต้นไป ซึ่งรวมทั้งสมาร์ทวอทช์ <a href=\"https://www.blognone.com/node/124497\">Wear OS</a> และ<a href=\"https://www.blognone.com/node/112997\">สมาร์ทวอทช์รุ่น Hybrid</a> ที่เป็นหน้าจอ e-ink</p>\n<p>โดย Fossil ให้เหตุผลว่าตลาดสมาร์ทวอทช์มีพัฒนาการมากในช่วงหลายปีที่ผ่านมา ทำให้บริษัทตัดสินใจเชิงกลยุทธ์ที่จะถอนตัวจากตลาดนี้ เพื่อทุ่มทรัพยากรกับจุดแข็งของบริษัทมากขึ้นแทนคือ นาฬิกาแบบคลาสสิก เครื่องประดับ และสินค้าเครื่องหนัง</p>\n<p>Fossil บอกว่าจะยังให้การสนับสนุนสมาร์ทวอทช์รุ่นที่มีอยู่ในตลาดต่อไปเป็นระยะเวลาอีกหลายปี แต่ยังไม่ได้บอกตัวเลข</p>\n<p>Fossil เคยเป็นผู้เล่นที่<a href=\"https://www.blognone.com/node/91200\">โดดเด่น</a>ในตลาดสมาร์ทวอทช์ตระกูล Wear OS ช่วงแรก จนกระทั่งการมาของ <a href=\"https://www.blognone.com/node/123855\">Wear OS 3</a> ทำให้ซัมซุงและ Pixel Watch ของกูเกิลเอง เข้ามาแย่งส่วนแบ่งตลาดมากขึ้น ทำให้ Fossil มีความโดดเด่นน้อยลง</p>\n<p>ที่มา: <a href=\"https://9to5google.com/2024/01/26/fossil-smartwatches-wear-os/\">9to5Google</a></p>\n<p><img src=\"https://www.blognone.com/sites/default/files/externals/bb20cbe3aec9499841d8ce18213ed1cf.jpg\" /></p>\n</div></div></div><div><div>Topics: </div><div><div><a href=\"/topics/fossil\">Fossil</a></div><div><a href=\"/topics/smartwatch\">Smartwatch</a></div><div><a href=\"/topics/wear-os\">Wear OS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb6ec0de446e2a000626d79c8ad056b5e78d82fc5a38e9072c1417d69c5338a6","category":"Thai"}