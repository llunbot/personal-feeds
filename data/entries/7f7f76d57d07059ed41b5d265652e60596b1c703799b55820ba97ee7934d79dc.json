{"title":"[ลือ] Apple Vision Pro รุ่นถัดไป ใช้ชิป M5 แต่ดีไซน์และฮาร์ดแวร์ส่วนอื่นจะไม่เปลี่ยนมากนัก","link":"https://www.blognone.com/node/142275","date":1727614202000,"content":"<div><div><div><p>Ming-Chi Kuo นักวิเคราะห์สินค้าใหม่แอปเปิลขาประจำ โพสต์ข้อมูลล่าสุดว่าด้วย Apple Vision Pro รุ่นใหม่ ซึ่งเขาบอกว่าจะเริ่มเข้าสู่สายการผลิตหลักครึ่งหลังปี 2025 โดยใช้ชิป M5 (<a href=\"https://www.blognone.com/node/134171\">รุ่นปัจจุบัน</a>เป็น M2) ซึ่งทำให้การใช้งาน Apple Intelligence ได้ประสบการณ์ดีที่สุด</p>\n<p>อย่างไรก็ตามนอกจากชิปรุ่นใหม่แล้ว สเป็กฮาร์ดแวร์ส่วนอื่น และการออกแบบภายนอกจะไม่เปลี่ยนแปลงไปมากนัก ซึ่งแอปเปิลคาดว่าจะช่วยทำให้ต้นทุนถูกลง และทำให้ราคาขายลดลงได้</p>\n<p>เมื่อ Vision Pro จะเพิ่มฟีเจอร์ด้าน AI เข้ามา ส่วนจอที่สวมติดกับศีรษะจึงเป็นโจทย์สำคัญในการออกแบบส่วนติดต่อผู้ใช้งาน ให้สั่งการต่าง ๆ ได้ราบรื่น และอาจเป็นคำตอบของการพัฒนาฮาร์ดแวร์ AI ในอนาคตด้วย</p>\n<p>ที่มา: <a href=\"https://medium.com/@mingchikuo/ai-spatial-computing-to-be-the-main-selling-point-for-new-m5-powered-vision-pro-new-apple-15f409ea6c15\">Ming-Chi Kuo</a></p>\n<p><img src=\"https://miro.medium.com/v2/resize:fit:828/format:webp/1*ulmnqwQa_ZHWf89JMTQyxA.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f7f76d57d07059ed41b5d265652e60596b1c703799b55820ba97ee7934d79dc","category":"Thai"}