{"title":"Meta หรือ Facebook เดิม จะเปลี่ยนตัวย่อซื้อขายหุ้นจาก FB เป็น MVRS มีผลธันวาคมนี้","link":"https://www.blognone.com/node/125558","date":1635490565000,"content":"<div><div><div><p>ยังอยู่ที่ข่าว Facebook <a href=\"https://www.blognone.com/node/125543\">เปลี่ยนชื่อบริษัทเป็น Meta</a> เพื่อสะท้อนวิสัยทัศน์ว่าบริษัทต้องการไปไกลกว่าการเป็นโซเชียลมีเดีย มุ่งสู่โลกเสมือนหรือ Metaverse โดยตัวย่อในการซื้อขายหุ้นของบริษัทในตลาดหลักทรัพย์แนสแดค จะเปลี่ยนจาก FB เป็น <strong>MVRS</strong> มีผลตั้งแต่วันที่ 1 ธันวาคม 2021 เป็นต้นไป ส่วนโครงสร้างการเงินยังคงเหมือนเดิม</p>\n<p>กรณีนี้อาจเทียบได้ว่าคล้ายกับกรณีของกูเกิล ที่<a href=\"https://www.blognone.com/node/71206\">ปรับโครงสร้างบริษัทโดยตั้งโฮลดิ้ง Alphabet</a> ขึ้นมา และให้กูเกิลเป็นบริษัทย่อยในนั้น แต่ตัวย่อหุ้นของกูเกิลยังใช้ GOOG เหมือนเดิม และจำนวนหุ้นก็ไม่ได้เปลี่ยนแปลง</p>\n<p>ผู้อ่าน Blognone ที่ลงทุนในหุ้นต่างประเทศหรือติดตามข่าว อาจคุ้นเคยกับการเรียกตัวย่อ FAANG ที่ย่อมาจากชื่อ 5 บริษัทเทคโนโลยีรายใหญ่คือ Facebook, Amazon, Apple, Netflix และ Google (Alphabet) จึงมีมุกว่าเมื่อ Facebook จะเปลี่ยนเป็น Metaverse ตัวย่อนี้ก็น่าจะสลับเรียงกันใหม่เป็น MANGA แทน</p>\n<p>ที่มา: <a href=\"https://www.fastcompany.com/90691388/facebook-fb-stock-price-mvrs\">Fast Company</a> และ <a href=\"https://www.moneycontrol.com/news/trends/meta-facebook-name-change-faang-is-now-manga-jokes-memes-unleashed-as-facebook-becomes-meta-7647631.html\">Money Control</a></p>\n<p><img src=\"https://www.blognone.com/sites/default/files/externals/17efdfa64ec10bbd1a4da5170c996084.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/stock\">Stock</a></div><div><a href=\"/topics/nasdaq\">NASDAQ</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e22a5d601eadec2aa4fc4e3bfba91d261406a58cfc9c2f14584f4957f879c0f9","category":"Thai"}