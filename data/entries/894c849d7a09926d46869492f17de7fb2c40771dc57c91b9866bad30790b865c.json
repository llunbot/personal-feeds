{"title":"The Great Circle","link":"https://markpeak.net/the-great-circle/","date":1705807400000,"content":"<p>เขียนข่าวเรื่องเกม <a href=\"https://www.blognone.com/node/137746\">Indiana Jones and the Great Circle</a> ของ Bethesda</p>\n<p>ตอนที่นั่งดูคลิปเทรลเลอร์ของเกมที่พูดเรื่องโบราณสถานสำคัญของโลก เรียงตัวกันเป็นวงกลมรอบโลก (The Great Circle) ก็รู้สึกว่ามันเป็นพล็อต cliche ที่พบได้ทั่วไปในหนังหรือเกมแนวๆ สำรวจโบราณสถาน ซากอารยธรรมโบราณ ที่มี selection bias บางอย่าง เลือกโบราณสถานบางแห่งเพื่อให้ฟิตกับ narrative บางอย่าง</p>\n<p></p>\n<p>แต่พอได้อ่าน<a href=\"https://www.pcgamer.com/yes-the-great-circle-in-the-new-indiana-jones-game-is-a-real-thing-lets-go-down-this-conspiracy-rabbit-hole-together/\">บทความของ PC Gamer</a> ก็พบว่ามันมีคนคิดทฤษฎี The Great Circle ขึ้นมาจริงๆ ด้วยแฮะ</p>\n<p>คนเสนอทฤษฎีนี้ชื่อว่า Jim Alison <a href=\"https://home.hiwaay.net/~jalison/index.html\">ที่เขียนเรื่องนี้มาตั้งแต่ปี 2001</a> ว่าโบราณสถาน 17 แห่งทั่วโลก เรียงตัวกันเป็นเส้นรอบวง ตัวอย่างโบราณสถานเหล่านี้คือ พีระมิดแห่งเมืองกิซา เพทราในจอร์แดน เมืองโบราณมาชูพิคชู เกาะอิสเตอร์ ฯลฯ ส่วนโซนแถวๆ บ้านเราก็มีถึง 3 แห่งคือ เมืองแปร (Pyay) ในพม่า, สุโขทัย และเขาพระวิหาร</p>\n<p><img src=\"https://markpeak.net/wp-content/uploads/2024/01/G0.gif\" width=\"475\" height=\"475\" /></p>\n<p>ทฤษฎีของ Alison ยังลากไปไกลถึงเรื่องสัดส่วนสามเหลี่ยมทองคำ (Golden Section) และแอตแลนติส (เริ่มเลอะเทอะละ) โดยรวมเป็นทฤษฎีสมคบคิด (conspiracy theory) ที่สนุกดี แต่ก็เห็นแพทเทิร์นชัดเจนว่าจงใจละเลยโบราณสถานสำคัญจำนวนมาก (เช่น เมืองพุกามในพม่า หรือ นครวัด) เพราะพิกัดมันไม่ลงพอดีกับเส้นสมมติที่ลากขึ้นนั่นเอง</p>\n<p>ที่คงต้องติดตามกันต่อไปคือ ในเกม Indiana Jones and the Great Circle อิงกับโบราณสถานที่ไหนบ้าง ตรงกับในทฤษฎีของ Alison แค่ไหน (จากที่เห็นในเทรลเลอร์เกมมีพีระมิด สุโขทัย หิมาลัย วาติกัน)</p>The post <a href=\"https://markpeak.net/the-great-circle/\">The Great Circle</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"894c849d7a09926d46869492f17de7fb2c40771dc57c91b9866bad30790b865c","category":"Thai"}