{"title":"Apple ทดสอบระบบลงแอปโดยตรงจากเว็บนักพัฒนา มีผลในยุโรป สำหรับ iOS 17.5 Beta 2 แล้ว","link":"https://www.blognone.com/node/139245","date":1713306607000,"content":"<div><div><div><p>แอปเปิลเริ่มทดสอบระบบติดตั้งแอปโดยตรงผ่านหน้าเว็บสำหรับผู้ใช้งานในกลุ่มประเทศ EU โดยไม่ต้องทำผ่าน App Store แล้ว ซึ่งแอปเปิล<a href=\"https://www.blognone.com/node/138660\">ประกาศแนวทาง</a>ไปเมื่อเดือนที่แล้ว ซึ่งในอัปเดต iOS 17.5 เบต้า 2 สำหรับนักพัฒนา ได้เพิ่มความสามารถนี้เข้ามา</p>\n<p>ระบบดังกล่าวแอปเปิลเรียกชื่อว่า Web Distribution ซึ่งนักพัฒนาต้องลงทะเบียนเพื่อยืนยันโดเมนกับ App Store Connect ในกระบวนการติดตั้งแอปผ่านเว็บ ต้องเชื่อมต่อกับ API ของแอปเปิลด้วย เพื่อให้การทำงานครบทุกขั้นตอน รองรับการแบ็กอัปและรีสโตร์แอปให้ผู้ใช้งานด้วย</p>\n<p>ในการติดตั้งแอปครั้งแรกผ่านเว็บของนักพัฒนาแต่ละราย จะมีการแสดงข้อความอธิบายว่านักพัฒนาสามารถติดตั้งแอปในอุปกรณ์ได้ด้วย รวมทั้งมีขั้นตอนยืนยันตัวตนเช่นรหัสผ่าน หรือ Face ID</p>\n<p>การติดตั้งแอปผ่านเว็บของนักพัฒนาเองนั้น นักพัฒนายังต้องจ่ายเงินค่า <a href=\"https://www.blognone.com/node/137877\">Core Technology Fee</a> ซึ่งแอปเปิลคิดราคาที่ 0.5 ยูโรต่อหนึ่งดาวน์โหลดที่เกินจาก 1 ล้านดาวน์โหลดแรกด้วย</p>\n<p>ที่มา: <a href=\"https://9to5mac.com/2024/04/16/ios-17-5-beta-2-web-distribution/\">9to5Mac</a></p>\n<p><img src=\"https://www.blognone.com/sites/default/files/externals/f15f9715e72adb7d4bc6aa9b91497ae3.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/europe\">Europe</a></div><div><a href=\"/topics/ios\">iOS</a></div><div><a href=\"/topics/ios-17\">iOS 17</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f08c89ce49a4204e3e2d4ba4a8c1f8176ea97b64aff3c9591f0f2864073283bd","category":"Thai"}