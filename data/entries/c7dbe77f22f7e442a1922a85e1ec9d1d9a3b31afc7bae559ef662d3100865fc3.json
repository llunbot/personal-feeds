{"title":"Rust เพิ่มกฎตรวจซอร์สโค้ดห้ามใช้อักษร Unicode เพื่อพิมพ์จากขวาไปซ้าย ป้องกันการซ่อนโค้ด","link":"https://www.blognone.com/node/125591","date":1635738440000,"content":"<div><div><div><p>เมื่อกลางปีที่ผ่านมามีรายงานการโจมตี CVE-2021-42574 ที่อาศัยอักขระ Unicode สำหรับการพิมพ์จากขวาไปซ้าย ทำให้ตัวแก้ไขโค้ดแสดงอักขระกลับข้างเปิดทางให้คนร้ายอาจจะซ่อนโค้ดเอาไว้ภายในซอร์สโค้ดเอง โดยที่โปรแกรมเมอร์มองไม่เห็นซอร์สโค้ดนั้น</p>\n<p>ปัญหานี้ไม่ใช่ปัญหาของภาษาโปรแกรมมิ่งโดยตรง แต่วันนี้ทาง Rust ก็ออกมาประกาศว่าจะป้องกันปัญหานี้ด้วยการเพิ่มกฎตรวจสอบโค้ด (lint) เข้าไปใน rustc ทำให้โค้ดที่มีอักขระ Unicode เหล่านี้คอมไพล์ไม่ผ่าน หากต้องการใช้งานจริงๆ ต้อง escape ตัวอักขระเสียก่อน</p>\n<p>Rust เป็นภาษาโปรแกรมมิ่งที่มีแนวทางควบคุมให้โปรแกรมเมอร์มีสุขลักษณะการเขียนโค้ดที่ดีโดยเปิดกฎการตรวจสอบไว้เป็นค่ามาตรฐาน หากโปรแกรมเมอร์ไม่แก้ไขหรือขอยกเว้นคำเตือนบางจุดโดยเฉพาะก็จะแจ้งเตือนเป็นมาตรฐานโดยไม่ต้องเปิดออปชั่นเพิ่มเติม หรือบางกรณีก็คอมไพล์ไม่ผ่านไปเลย</p>\n<p>ทาง Rust ตรวจสอบแพ็กเกจที่เผยแพร่ผ่าน crates.io พบว่ามีแพ็กเกจเพียง 5 ตัวที่มีอักขระที่เข้าข่าย และทุกแพ็กเกจไม่ได้ใส่อักขณะเพื่อมุ่งร้ายแต่อย่างใด และกฎการตรวจสอบโค้ดจะเพิ่มใน Rust 1.56.1 ที่เปิดให้ดาวน์โหลดวันนี้</p>\n<p>ที่มา - <a href=\"https://blog.rust-lang.org/2021/11/01/cve-2021-42574.html\">Rust</a></p>\n<p><img src=\"https://www.blognone.com/sites/default/files/externals/d972f6d5348e6d8bee17f3ba871217d3.png\" /></p>\n</div></div></div><div><div>Topics: </div><div><div><a href=\"/topics/rust\">Rust</a></div><div><a href=\"/topics/programming\">Programming</a></div><div><a href=\"/topics/unicode\">Unicode</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7dbe77f22f7e442a1922a85e1ec9d1d9a3b31afc7bae559ef662d3100865fc3","category":"Thai"}