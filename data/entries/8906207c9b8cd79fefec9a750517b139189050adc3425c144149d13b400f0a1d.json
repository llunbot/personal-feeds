{"title":"บราซิลยกเลิกการอายัดบัญชีของ Starlink และ X หลังหักเงินค่าปรับ 110 ล้านบาท ออกมาแล้ว","link":"https://www.blognone.com/node/141999","date":1726282268000,"content":"<div><div><div><p>Alexandre de Moraes ผู้พิพากษาศาลสูงสุดบราซิลออกคำสั่งยกเลิกการอายัดบัญชีธนาคารทั้งของ Starlink และ X ที่เคย<a href=\"https://www.blognone.com/node/141732\">สั่งอายัด</a>ก่อนหน้านี้ หลังจากทางการบราซิลได้หักเงินค่าปรับ 18.35 ล้านเรียล (110 ล้านบาท) ออกมาจากบัญชีเหล่านี้แล้ว</p>\n<p>บราซิลระบุว่า X ค้างค่าปรับเป็นจำนวนเงินดังกล่าว จากความผิดที่แพลตฟอร์มไม่แบนบัญชีผู้ใช้งาน X ซึ่งทางการบอกว่าเผยแพร่ข่าวปลอม ประเด็นนี้ทำให้ผู้พิพากษา Moraes <a href=\"https://www.blognone.com/node/141728\">ออกคำสั่ง</a>ให้ X ต้องแต่งตั้งตัวแทนฝ่ายกฎหมาย ซึ่ง X ก็เลือก<a href=\"https://www.blognone.com/node/141483\">ปิดสำนักงาน</a>ในประเทศ จนกระทั่งมี<a href=\"https://www.blognone.com/node/141757\">คำสั่งบล็อก</a>การใช้งานในเวลาต่อมา</p>\n<p>ถึงแม้บัญชีธนาคารของ Starlink และ X จะสามารถทำธุรกรรมได้ตามปกติแล้ว แต่ Moraes ยังคงคำสั่งบล็อกการเข้าถึง X ในบราซิลต่อไป โดยบอกว่าเพราะบริษัทยังไม่แต่งตั้งตัวแทนฝ่ายกฎหมาย รวมทั้งยังไม่แบนบัญชีผู้ใช้งานตามที่ศาลออกคำสั่ง</p>\n<p>ที่มา: <a href=\"https://www.reuters.com/technology/brazil-top-court-lifts-starlink-x-account-blockage-after-3-million-transfer-2024-09-13/\">Reuters</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/brazil\">Brazil</a></div><div><a href=\"/topics/starlink\">Starlink</a></div><div><a href=\"/topics/lawsuits\">Lawsuits</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8906207c9b8cd79fefec9a750517b139189050adc3425c144149d13b400f0a1d","category":"Thai"}