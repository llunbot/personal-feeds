{"title":"ซีอีโอ Roblox แนะนำพ่อแม่ที่กังวลเมื่อลูกอยากเล่น Roblox \"ก็อย่าให้เขาเล่น\"","link":"https://www.blognone.com/node/145246","date":1741873292000,"content":"<div><div><div><p>Roblox เป็นเกมที่ได้รับความนิยมมากในกลุ่มเด็ก อย่างไรก็ตามมีรายงานมาเป็นระยะเกี่ยวกับคอนเทนต์บนแพลตฟอร์มที่อาจไม่เหมาะกับเด็ก ทั้งความรุนแรงหรือการที่ผู้เล่นถูกก่อกวน</p>\n<p>Dave Baszucki ซีอีโอและผู้ร่วมก่อตั้ง Roblox ให้สัมภาษณ์กับ BBC ถึงประเด็นที่ผู้ใหญ่กังวลนี้ โดยให้ความเห็นว่าผู้เล่นหลายสิบล้านคนทั่วโลก ต่างได้รับประสบการณ์ที่สุดยอดเมื่ออยู่บนแพลตฟอร์ม Roblox แต่ถ้าพ่อแม่คนไหนไม่สบายใจ คำแนะนำคืออย่าให้ลูกเล่น Roblox</p>\n<p>เขายอมรับว่าคำแนะนำนี้อาจจะฟังดูขัดใจ แต่เขาก็เชื่อว่าพ่อแม่สามารถตัดสินใจเรื่องนี้ได้</p>\n<p>คำตอบนี้ย่อมขัดใจอย่างที่ Baszucki บอก เพราะ BBC ไปถามความเห็นพ่อแม่ก็ได้คำตอบว่าเป็นคำตอบที่ง่ายเกินไป การห้ามลูกเล่น Roblox ไม่ใช่เรื่องง่ายอยู่แล้ว โดยเฉพาะถ้าเพื่อนเขาทุกคนเล่น</p>\n<p>อย่างไรก็ตาม Baszucki ยืนยันว่า Roblox มีการตรวจสอบเหตุการณ์ที่ไม่เหมาะสมบนแพลตฟอร์มอยู่ตลอด ในบางกรณีหากต้องใช้กฎหมายบริษัทก็ทำ</p>\n<p>ที่มา: <a href=\"https://www.bbc.com/news/articles/c5yrjkl7dd6o\">BBC</a></p>\n<p><img src=\"https://www.blognone.com/sites/default/files/externals/bb769ca71f8b3aeb9c21754200048757.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/games\">Games</a></div><div><a href=\"/topics/children\">Children</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e397736bb501a6d5e69217ea726273407c0fc3bdc6218abde24b02803438fc3","category":"Thai"}