{"title":"ไม่รู้ต้องรออีกนานแค่ไหน... 3 ปี ผ่านไปหลังประกาศ Spotify HiFi ก็ยังไม่มีออกมา","link":"https://www.blognone.com/node/138384","date":1708765862000,"content":"<div><div><div><p>ย้อนกลับไปเมื่อสามปีที่แล้ว Spotify ประกาศในงานแถลงข่าว Spotify Stream On โดยบริษัทบอกว่าจะมีบริการ Spotify HiFi ที่ให้ฟังเพลงคุณภาพสูง แต่ตอนนั้นก็ไม่ได้บอกว่าแพ็คเกจจะเป็นอย่างไร และจะมีออกมาเมื่อใด</p>\n<p>คนที่ใช้งาน Spotify ย่อมทราบดีว่าจนถึงตอนนี้ Spotify HiFi ก็ยังไม่มีออกมา</p>\n<p>เรื่องราวของ Spotify HiFi นั้นก็ไม่ได้เงียบไปเสียทีเดียว เมื่อปีที่แล้วมี<a href=\"https://www.blognone.com/node/134445\">ข่าวลือ</a>ออกมาหลายครั้ง โดยจะใช้<a href=\"https://www.blognone.com/node/135878\">แพ็คเกจชื่อว่า Supremium</a> แต่ถึงอย่างนั้น ระหว่างที่ปล่อยให้รอคอย คู่แข่งอื่นไม่ว่าจะเป็น <a href=\"https://www.blognone.com/node/111986\">Amazon Music</a> หรือ <a href=\"https://www.blognone.com/node/122716\">Apple Music</a> ก็มีระบบฟังเพลงคุณภาพสูงมาให้อยู่แล้ว โดยเฉพาะกรณีของ Apple Music นั้น ไม่ได้คิดค่าบริการเพิ่มเติมด้วย ความล่าช้านี้ก็อาจเป็นความเสี่ยงสำหรับ Spotify ได้เช่นกัน</p>\n<p>ที่มา: <a href=\"https://www.theverge.com/24080999/spotify-hifi-lossless-high-res-audio-three-years-rip\">The Verge</a></p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/lossless\">Lossless</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4573ff4d56c1d0c4220afdc6565f7bdf9d1876b618c3e0fe3f1654f339b81285","category":"Thai"}