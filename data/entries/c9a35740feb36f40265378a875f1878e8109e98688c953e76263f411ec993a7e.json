{"title":"[ไม่ยืนยัน] OpenAI เตรียมรับเงินเพิ่มทุนรอบใหม่ ที่มูลค่ากิจการสูงกว่า 1 แสนล้านดอลลาร์","link":"https://www.blognone.com/node/141705","date":1724875252000,"content":"<div><div><div><p>The Wall Street Journal อ้างแหล่งข่าวที่เกี่ยวข้องเผยว่า OpenAI อยู่ในขั้นตอนเจรจาเพื่อรับเงินลงทุนรอบใหม่ วงเงินระดับหลายพันล้านดอลลาร์ ที่มูลค่ากิจการมากกว่า 1 แสนล้านดอลลาร์ โดยมีกองทุน Thrive Capital เป็นผู้ลงทุนหลักในรอบนี้ ส่วนไมโครซอฟท์ผู้ลงทุนรายหลักปัจจุบัน ก็จะร่วมลงทุนเพิ่มเติมด้วย</p>\n<p>ประเมินว่าเงินลงทุนรอบนี้อาจสูงกว่าตัวเลข 10,000 ล้านดอลลาร์ ที่<a href=\"https://www.blognone.com/node/132356\">ไมโครซอฟท์ลงทุน</a>ใน OpenAI เมื่อต้นปีที่แล้ว ซึ่งเงินลงทุนตอนนั้นก็เป็นการส่งสัญญาณสำคัญ เพราะทำให้กระแสปัญญาประดิษฐ์เกิดขึ้นในอุตสาหกรรมอย่างต่อเนื่องจนถึงปัจจุบัน ทั้งนี้มูลค่ากิจการของ OpenAI ล่าสุดที่มีรายงานออกมาคือ 86,000 ล้านดอลลาร์</p>\n<p>ทั้งนี้การรับเงินจากนักลงทุนของ OpenAI ยังคงเป็น<a href=\"https://www.blognone.com/node/136815\">รูปแบบเดิม</a>นั่นคือเงินทุนจะอยู่ที่ส่วนธุรกิจแสวงหากำไร (For-Profit) แล้วนำกำไรส่วนเกินไปให้ส่วนไม่แสวงหากำไร ที่รองรับเป้าหมายหลักองค์กรในการพัฒนา AGI</p>\n<p>ที่มา: <a href=\"https://www.wsj.com/tech/ai/openai-in-talks-for-funding-round-valuing-it-above-100-billion-4f0550c5\">The Wall Street Journal</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/microsoft\">Microsoft</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9a35740feb36f40265378a875f1878e8109e98688c953e76263f411ec993a7e","category":"Thai"}