{"title":"ไมโครซอฟท์ต่ออายุแพตช์ Windows Server 2008, 2012 ถ้าย้ายมา Azure ไม่ต้องจ่าย","link":"https://www.blognone.com/node/123754","date":1626433915000,"content":"<div><div><div><p>ไมโครซอฟท์ประกาศขยายเวลาซัพพอร์ตของระบบปฏิบัติการรุ่นเก่าคือ Windows Server 2012 และ 2012 R2 ออกไปจากเดิม โดยออกแพตช์ความปลอดภัยให้เพียงอย่างเดียว (Extended Security Updates) และหากรันบน Azure จะไม่ต้องจ่ายค่าซัพพอร์ตด้วย</p>\n<p>ปกติแล้ว ไมโครซอฟท์จะออกแพตช์ความปลอดภัยให้ระบบปฏิบัติการที่หมดอายุไปแล้ว <a href=\"https://www.blognone.com/node/105144\">โดยต้องซื้อซัพพอร์ต Extended Security เพิ่ม</a> <a href=\"https://www.blognone.com/node/114290\">ในราคาที่ค่อนข้างแพง</a> เพื่อจูงใจให้คนอัพเกรดเวอร์ชันแทน</p>\n<p>แต่ช่วงหลังไมโครซอฟท์ก็มีท่าพิเศษเพิ่มมา คือฟรีค่าซัพพอร์ตแลกกับการย้ายระบบ on-premise มาขึ้นบน Azure <a href=\"https://www.blognone.com/node/103848\">ซึ่งเคยเกิดขึ้นมาแล้วกับ SQL Server 2008</a></p>\n<p>รอบนี้ไมโครซอฟท์ใช้ท่าเดียวกันกับ Windows Server 2012 และ 2012 R2 ที่จะหมดระยะซัพพอร์ตในเดือนตุลาคม 2023 จะได้ต่ออายุ Extended Security นาน 3 ปี (เป็นปี 2026) แต่ถ้าย้ายขึ้น Azure จะฟรีค่าซัพพอร์ต</p>\n<p>นอกจากนี้ยังมีประกาศของ Windows Server 2008 และ 2008 R2 ที่หมดระยะซัพพอร์ตแบบ Extended Support ตั้งแต่ปี 2020 และตอนนี้อยู่ในระยะ Extended Security จะได้ต่ออายุเพิ่มอีก 1 ปีเช่นเดียวกัน</p>\n<p><img src=\"https://www.blognone.com/sites/default/files/externals/534140cfbcef24eb058abc35d5d01679.png\" /></p>\n<p>ที่มา - <a href=\"https://cloudblogs.microsoft.com/windowsserver/2021/07/14/plan-your-windows-server-2012-and-2012-r2-end-of-support/\">Microsoft</a></p>\n</div></div></div><div><div>Topics: </div><div><div><a href=\"/topics/windows-server-2008\">Windows Server 2008</a></div><div><a href=\"/topics/windows-server-2012\">Windows Server 2012</a></div><div><a href=\"/topics/microsoft-azure\">Microsoft Azure</a></div><div><a href=\"/topics/enterprise\">Enterprise</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c08e145dfd70e1f29c27c496e33200a80bf970fd8b157ed0838fd8f68a6d34f5","category":"Thai"}