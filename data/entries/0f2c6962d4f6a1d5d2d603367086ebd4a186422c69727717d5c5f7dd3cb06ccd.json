{"title":"Ant Group โอเพนซอร์ส Mako ตัว build front-end ความเร็วสูง","link":"https://www.blognone.com/node/140738","date":1720106609000,"content":"<div><div><div><p>sorrycc นักพัฒนา front-end ของ Alipay หรือ Ant Group ประกาศโอเพนซอร์สโครงการ Mako โครงการเครื่องมือ build front-end ความเร็วสูงที่เขียนด้วยภาษา Rust โดยเน้นความเร็วในการรันและขนาดสคริปต์ที่ได้ Mako สามารถทำงานได้ประสิทธิภาพดีกว่า Rsbuild, Farm, หรือ Vite</p>\n<p>ทีมงานทดสอบ build โครงการ Ant Design Pro ที่ webpack ใช้เวลา 16 วินาที ส่วน Mako ใช้เวลาเพียง 3.9 วินาทีเท่านั้น และเมื่อดูเวลา Hot Module Replacement ก็เร็วกว่ามากจนแทบเป็น real-time</p>\n<p>ทีมงานเริ่มพัฒนา Mako เมื่อเดือนมีนาคม 2023 โดยเริ่มจากทีมงานที่ไม่เคยเขียน Rust 3 คน เรียนรู้ผ่านโครงการก่อนหน้า เช่น Farm หรือ Rspack ตลอดจน ChatGPT และตอนนี้ก็ใช้งานเป็นการภายใน Ant อยู่ในหลายโครงการแล้ว</p>\n<p>ที่มา - <a href=\"https://makojs.dev/blog/mako-open-sourced\">Makojs.dev</a></p>\n<p><img src=\"https://img.alicdn.com/imgextra/i4/O1CN01CK3ElF1kFaFzFBUiA_!!6000000004654-0-tps-1200-662.jpg\" /></p>\n</div></div></div><div><div>Topics: </div><div><div><a href=\"/topics/javascript\">JavaScript</a></div><div><a href=\"/topics/programming\">Programming</a></div><div><a href=\"/topics/ant-group\">Ant Group</a></div><div><a href=\"/topics/open-source\">Open Source</a></div><div><a href=\"/topics/rust\">Rust</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f2c6962d4f6a1d5d2d603367086ebd4a186422c69727717d5c5f7dd3cb06ccd","category":"Thai"}