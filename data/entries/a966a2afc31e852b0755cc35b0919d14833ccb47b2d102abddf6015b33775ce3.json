{"title":"Starlink มีรายได้ปี 2022 ที่ 1.4 พันล้านดอลลาร์ น้อยกว่าตัวเลขที่บริษัทเคยประเมินไว้","link":"https://www.blognone.com/node/135732","date":1694670698000,"content":"<div><div><div><p>รายงานจาก The Wall Street Journal โดยอ้างเอกสารที่ SpaceX รายงานกับผู้ลงทุน พบว่า Starlink ธุรกิจในเครือที่ให้บริการอินเทอร์เน็ตดาวเทียม มีรายได้ในปี 2022 ที่ 1.4 พันล้านดอลลาร์ เพิ่มขึ้นมา 222 ล้านดอลลาร์จากปี 2021 โดยในเอกสารไม่ได้ระบุว่าส่วนธุรกิจนี้กำไรหรือขาดทุน</p>\n<p>อย่างไรก็ตาม ตัวเลขนี้ค่อนข้างห่างจากตัวเลขในเอกสารที่ SpaceX เคยนำเสนอนักลงทุนในปี 2015 ที่คาดว่าในปี 2022 Starlink จะทำเงิน 1.2 หมื่นล้านดอลลาร์ มีกำไรจากการดำเนินงานระดับ 7 พันล้านดอลลาร์ และมีลูกค้าทั่วโลกประมาณ 20 ล้านราย ขณะที่ตัวเลขล่าสุด Starlink มีลูกค้าประมาณ 1.5 ล้านราย</p>\n<p>สิ่งที่ท้าทายในทางธุรกิจของ Starlink คือลูกค้าที่ต้องการใช้งาน โดยกรณีลูกค้าทั่วไป หากมีอินเทอร์เน็ตความเร็วสูงเข้าถึง ก็ไม่มีความจำเป็นต้องใช้งาน Starlink ที่มีอุปกรณ์เพิ่มเติมและราคาแพงกว่า ขณะที่ลูกค้าองค์กรก็จำกัดในบางกลุ่มธุรกิจ เช่น กลุ่มที่อยู่ในทะเล หรือสายการบิน</p>\n<p>ทั้งนี้ตัวแทนของ SpaceX ปฏิเสธที่จะให้ความเห็นต่อรายงานดังกล่าว</p>\n<p>ที่มา: <a href=\"https://www.wsj.com/tech/spacexs-starlink-demonstrates-its-power-but-still-needs-growth-9906c5b0\">The Wall Street Journal</a></p>\n<p><img src=\"https://www.blognone.com/sites/default/files/externals/aacd337948ec1fefdab3ce9e4dfd0f5d.jpg\" alt /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/spacex\">SpaceX</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a966a2afc31e852b0755cc35b0919d14833ccb47b2d102abddf6015b33775ce3","category":"Thai"}