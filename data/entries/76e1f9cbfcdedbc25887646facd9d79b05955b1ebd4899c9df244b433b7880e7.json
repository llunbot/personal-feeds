{"title":"เปิดตัว Meta Quest+ บริการ subscription ได้เกม VR เพิ่มเดือนละ 2 เกม","link":"https://www.blognone.com/node/134546","date":1687796420000,"content":"<div><div><div><p>Meta เปิดตัว <strong>Meta Quest+</strong> บริการ subscription ที่ระบุว่าให้ผู้ใช้งานเข้าถึงเกมที่ดีในแพลตฟอร์ม ราคา 7.99 ดอลลาร์ต่อเดือน หรือจ่ายรายปีที่ 59.99 ดอลลาร์ สามารถสมัครใช้งานได้ตั้งแต่วันนี้</p>\n<p>รูปแบบบริการนั้น ผู้ใช้งานจะสามารถเข้าถึงเกมใหม่จำนวน 2 เกม ในทุกวันที่ 1 ของเดือน โดยเดือนแรกกรกฎาคมนี้ คือเกม <a href=\"https://youtu.be/rLGn2mnhkvo\">Pistol Whip</a> และ <a href=\"https://youtu.be/l1BeAF44fCU\">Pixel Ripped 1995</a> และจะมีเกมใหม่ ๆ เพิ่มมาทุกเดือน ทำให้ยิ่งเป็นสมาชิกนานก็จะมีเกมในแคตาล็อกมากขึ้นเรื่อย ๆ และเมื่อยกเลิกสมาชิกแล้วกลับมาสมัครใหม่ ก็ยังสามารถเข้าถึงเกมที่เคยเล่นได้ก่อนหน้าทั้งหมดด้วย</p>\n<p>Meta Quest+ เปิดให้สมัครใช้งานได้สำหรับผู้ใช้งานเฮดเซต Quest 2 และ Quest Pro รวมทั้งจะรองรับ <a href=\"https://www.blognone.com/node/134123\">Quest 3</a> ด้วย</p>\n<p>ที่มา: <a href=\"https://www.meta.com/blog/quest/meta-quest-plus-vr-subscription-service-introductory-offer/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/f10cb0ccccfb6b3da99ed4b055e6818a.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76e1f9cbfcdedbc25887646facd9d79b05955b1ebd4899c9df244b433b7880e7","category":"Thai"}