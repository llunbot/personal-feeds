{"title":"App Store พบปัญหา ไม่สามารถทำคำสั่งซื้อได้ กระทบผู้ใช้บางส่วน","link":"https://www.blognone.com/node/133537","date":1682344227000,"content":"<div><div><div><p>แอปเปิลรายงานปัญหาบริการ App Store โดยบอกว่าผู้ใช้งานอาจไม่สามารถทำคำสั่งซื้อได้ มีผลกระทบทั้งใน App Store, iTunes Store, Mac App Store และ Apple Books ปัญหานี้ยังอาจกระทบการทำคำสั่งซื้อ Subscription ด้วย ทั้งนี้การดาวน์โหลดแอปฟรีไม่พบรายงานปัญหา</p>\n<p>ในหน้า<a href=\"https://www.apple.com/support/systemstatus/\">สถานะระบบ</a>ระบุว่าปัญหาเกิดขึ้นตั้งแต่เวลา 14:49น. วันนี้ ตามเวลาในประเทศไทย และจนถึงตอนนี้ก็ยังพบปัญหาอยู่</p>\n<p>แอปเปิลบอกว่าปัญหานี้เป็นปัญหาประสิทธิภาพการใช้งาน กระทบกับผู้ใช้งานบางส่วน ไม่ใช่ทั้งหมด</p>\n<p>ที่มา: <a href=\"https://www.cultofmac.com/813817/apple-app-store-technical-problems-april-2023/\">Cult of Mac</a></p>\n<p><img src=\"https://www.blognone.com/sites/default/files/externals/d59daae034059540b9158af97e68877c.jpg\" alt /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/service-outage\">Service Outage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f1c5536bc9c50c94452729c99a0c571360978ed948bd49966e32beb37e70651","category":"Thai"}