{"title":"Apple ขึ้นราคาสมาชิก Apple TV+, Apple Arcade และ Apple One ลูกค้าใหม่มีผลทันที","link":"https://www.blognone.com/node/136400","date":1698246552000,"content":"<div><div><div><p>แอปเปิลประกาศขึ้นราคาค่าบริการ Apple TV+ บริการคอนเทนต์สตรีมมิ่ง และ Apple Arcade บริการสมัครเล่นเกม มีผลกับลูกค้าในหลายประเทศทั่วโลกรวมทั้งประเทศไทยด้วย</p>\n<p>ราคาใหม่เป็นดังนี้</p>\n<ul>\n<li><strong>Apple TV+</strong> เดิม 199 บาท/เดือน ราคาใหม่ 249 บาท/เดือน</li>\n<li><strong>Apple Arcade</strong> เดิม 99 บาท/เดือน ราคาใหม่ 149 บาท/เดือน</li>\n</ul>\n<p>การปรับขึ้นราคาของ Apple TV+ และ Apple Arcade ซึ่งเป็นสองบริการที่รวมอยู่ใน Apple One บริการแบบเหมาจ่าย ทำให้ต้องปรับขึ้นราคาด้วยเช่นกัน</p>\n<ul>\n<li><strong>Apple One แผนบุคคล</strong>  เดิม 295 บาท/เดือน ราคาใหม่ 369 บาท/เดือน</li>\n<li><strong>Apple One แผนครอบครัว</strong> เดิม 379 บาท/เดือน ราคาใหม่ 449 บาท/เดือน</li>\n</ul>\n<p>ส่วนราคา iCloud และ Apple Music ยังเท่าเดิม ไม่ได้เพิ่มราคา ทั้งนี้การปรับขึ้นราคาบริการออนไลน์ของแอปเปิลครั้งล่าสุด<a href=\"https://www.blognone.com/node/131102\">เกิดขึ้นเมื่อ 1 ปีที่แล้ว</a> โดยขึ้นราคา Apple Music, Apple TV+ และ Apple One</p>\n<p>ราคาใหม่นี้มีผลทันทีสำหรับลูกค้าที่สมัครใช้งานใหม่ ส่วนลูกค้าปัจจุบันจะมีผลในอีก 30 วันข้างหน้า</p>\n<p>ที่มา: <a href=\"https://9to5mac.com/2023/10/25/apple-one-bundle-tv-arcade-news-price-increases/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/7072dc005359b9bddf24df0810cb7484.png\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/apple\">Apple</a></div><div><a href=\"/topics/apple-arcade\">Apple Arcade</a></div><div><a href=\"/topics/apple-one\">Apple One</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7f93ec93581fb28934923d7bae606b13804c21390e4f54fe59f962c574bf9d7","category":"Thai"}