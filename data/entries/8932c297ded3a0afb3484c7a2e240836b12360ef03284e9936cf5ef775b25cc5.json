{"title":"ผลสำรวจคนญี่ปุ่นวัย 20-29 ปี พบ 19% ยอมรับเติมเงินในเกมจนกระทบค่าใช้จ่ายประจำวัน","link":"https://www.blognone.com/node/145909","date":1744885672000,"content":"<div><div><div><p>SMBC Consumer Finance บริษัทการเงินของญี่ปุ่นเผยแพร่ผลสำรวจพฤติกรรมการใช้จ่ายเงิน ของกลุ่มตัวอย่างอายุ 20-29 ปี (20s) จำนวน 1,000 คนในญี่ปุ่น ช่วงเดือนกุมภาพันธ์ที่ผ่านมา</p>\n<p>รายงานนี้มีข้อมูลที่น่าสนใจเกี่ยวกับค่าใช้จ่ายการเติมเงินในเกม (In-App) โดย 18.8% ยอมรับว่าเติมเงินในเกมจนทำให้ไม่มีเงินพอใช้จ่ายประจำวัน และ 23.9% รู้สึกเสียใจที่เติมเงินในเกมจนเงินไม่พอใช้</p>\n<p>แบบสอบถามยังมีคำถามว่าเห็นด้วยหรือไม่กับประโยคว่า \"ฉันยินดีเติมเงินในเกมถ้าทำให้ได้เปรียบมากขึ้น\" 17.9% เห็นด้วย (ชาย 23.8%, หญิง 12.0%) ซึ่งเป็นตัวเลขที่เพิ่มจากปี 2024 ที่ 12.3% และอีกประโยคที่ว่า \"ฉันไม่สนุกกับเกมถ้าไม่ได้เติมเงินในเกม\" มีคนเห็นด้วย 20.8%</p>\n<p>กลุ่มตัวอย่าง 21.6% บอกว่ามีการใช้จ่ายเติมเงินในเกม เพิ่มขึ้นจาก 15.8% ในปี 2024 อย่างไรก็ตามจำนวนเงินที่ใช้จ่ายเฉลี่ยนั้นลดลงเหลือ 4,247 เยนต่อเดือน (990 บาท) เทียบกับปี 2024 อยู่ที่ 5,138 เยนต่อเดือน (1,200 บาท)</p>\n<p>ที่มา: <a href=\"https://automaton-media.com/en/news/almost-19-of-japanese-people-in-their-20s-have-spent-so-much-money-on-gacha-they-struggled-with-covering-living-expenses-survey-reveals/\">Automaton</a> ภาพ <a href=\"https://pixabay.com/photos/phone-smartphone-sony-mock-up-958066/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/1035c11c467cc1e073d3314048b02e44.jpeg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/survey\">Survey</a></div><div><a href=\"/topics/mobile-games\">Mobile Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8932c297ded3a0afb3484c7a2e240836b12360ef03284e9936cf5ef775b25cc5","category":"Thai"}