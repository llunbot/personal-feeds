{"title":"Google Colab เตรียมเพิ่มฟีเจอร์ AI ช่วยเขียนโค้ด ใช้โมเดลตระกูล PaLM 2","link":"https://www.blognone.com/node/133884","date":1684378144000,"content":"<div><div><div><p><a href=\"https://colab.research.google.com/\">Google Colab</a> เป็นเครื่องมือเขียนโค้ดภาษา Python แบบออนไลน์ผ่านเบราว์เซอร์ เนื้อข้างในเป็น Jupyter ที่โฮสต์บนเครื่องกูเกิลและเปิดให้ทุกคนใช้งานฟรี</p>\n<p>ล่าสุดกูเกิลประกาศว่า Colab จะได้ฟีเจอร์ AI ช่วยเขียนโค้ดกับเขาด้วยเช่นกัน โดยใช้<a href=\"https://www.blognone.com/node/133775\">โมเดล Codey ที่ดัดแปลงจาก PaLM 2 เพื่อให้เจาะลึกด้านโปรแกรมมิ่ง</a> และ<a href=\"https://www.blognone.com/node/133810\">เป็นโมเดลตัวเดียวกับที่ใช้ใน Android Studio เวอร์ชันล่าสุด</a> แต่กูเกิลก็บอกชัดว่าปรับแต่งให้เหมาะกับ Python และพฤติกรรมการใช้งานของ Colab โดยเฉพาะด้วย</p>\n<p><img alt=\"No Description\" src=\"https://www.blognone.com/sites/default/files/externals/af566977511e220b38b27a0527f44717.png\" /></p>\n<p>ตัวอย่างฟีเจอร์ AI ช่วยเขียนโค้ดได้แก่ Generate ที่เราพิมพ์สิ่งที่ต้องการใน prompt แล้วสั่งสร้างโค้ดตัวอย่างภาษา Python ออกมาได้เลย, Auocomplete ช่วยเติมโค้ดที่กำลังพิมพ์อยู่, Chatbot ใน sidebar ด้านข้าง ช่วยตอบคำถาม สอนวิธีเขียนโค้ด และสร้างโค้ดตัวอย่างให้ด้วย</p>\n<p><img alt=\"No Description\" src=\"https://www.blognone.com/sites/default/files/externals/c0d52727c65d26f618275f7be7ad039d.png\" /></p>\n<p><img alt=\"No Description\" src=\"https://www.blognone.com/sites/default/files/externals/7b3eced4c00d0026138cec8c1276bfa9.webp\" /></p>\n<p><img alt=\"No Description\" src=\"https://www.blognone.com/sites/default/files/externals/8e65644440239be9ce7bb47be27cb2eb.png\" /></p>\n<p>ฟีเจอร์ AI ของ Colab จะเปิดให้ผู้ใช้ในสหรัฐอเมริกาลองใช้ก่อนเช่นเคย เริ่มจากกลุ่มลูกค้าเสียเงินก่อน จากนั้นจะตามด้วยผู้ใช้ฟรี และประเทศอื่นในระยะถัดไป</p>\n<p>ที่มา - <a href=\"https://blog.google/technology/developers/google-colab-ai-coding-features/\">Google</a></p>\n</div></div></div><div><div>Topics: </div><div><div><a href=\"/topics/colab\">Colab</a></div><div><a href=\"/topics/google\">Google</a></div><div><a href=\"/topics/ide\">IDE</a></div><div><a href=\"/topics/jupyter\">Jupyter</a></div><div><a href=\"/topics/python\">Python</a></div><div><a href=\"/topics/programming\">Programming</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67eed6f04bda5b8e8600f4eae4377db77c8300d78ee3b711e605fde4c997329a","category":"Thai"}