{"title":"รอกันอยู่ใช่มั้ย? ลบบัญชี Threads โดยไม่ต้องลบบัญชี Instagram ได้แล้ว","link":"https://www.blognone.com/node/136728","date":1699938401000,"content":"<div><div><div><p>ช่วงนี้ Meta ค่อย ๆ แก้ปัญหาของ Threads อยู่เรื่อย ๆ ล่าสุดเพิ่ง<a href=\"https://www.blognone.com/node/136707\">เพิ่มตัวเลือกไม่ให้โพสต์ไปแสดงบน Facebook และ Instagram</a>ไป วันนี้ผู้ใช้งาน Threads ที่ไม่อยากใช้งานต่อสามารถลบบัญชีของตนในแอปได้โดยไม่ต้องลบบัญชี Instagram ของตนได้แล้ว</p>\n<p>ผู้ใช้งานสามารถลบโปรไฟล์ของตนออกจากแอป Threads ได้ผ่านทาง Settings  &gt; Account &gt; Delete or deactivate profile</p>\n<p><img alt=\"No Description\" src=\"https://www.blognone.com/sites/default/files/externals/14fedf9e9c169d697bc05ddcea8da2ec.png\" /></p>\n<p>ฟีเจอร์นี้เป็นฟีเจอร์ที่ผู้ใช้ Threads ร้องขอมาเป็นเวลานาน ซึ่งผู้ใช้หลายคนรู้สึกหงุดหงิดที่ไม่สามารถลบโปรไฟล์ Threads ของตนโดยไม่ต้องลบบัญชี Instagram ของตนได้</p>\n<p>แม้จะมีฟีเจอร์นี้เข้ามาแต่ Instagram และ Threads ยังคงเชื่อมโยงกันอย่างใกล้ชิด เนื่องจากหากต้องการใช้งาน Threads ผู้ใช้งานจำเป็นต้องมีบัญชี Instagram และฟีเจอร์การส่งข้อความของแอปใช้ร่วมกับของ Instagram</p>\n<p>แม้ว่า Meta ไม่น่าจะแยกบริการทั้ง 2 ออกจากกัน แต่ Threads อาจจะมีความเป็นอิสระจาก Instagram มากขึ้น โดย Meta ตั้งใจที่จะทำให้ Threads เข้ากันได้กับ ActivityPub ซึ่งเป็นโปรโตคอลโอเพ่นซอร์สที่ขับเคลื่อน Mastodon และบริการอื่น ๆ ใน fediverse ซึ่ง Meta ยังไม่ได้เปิดเผยวิธีการทำงานมากนัก แต่การร่วมมือกันครั้งนี้อาจช่วยให้ผู้ใช้งานมีวิธีใหม่ ๆ ในการโต้ตอบกับเนื้อหาบน Threads แม้ว่าพวกเขาต้องการหลีกเลี่ยง Instagram ก็ตาม</p>\n<p>ที่มา - <a href=\"https://www.engadget.com/you-can-now-delete-your-threads-profile-without-nuking-your-instagram-account-232844974.html\">Engadget</a></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/instagram\">Instagram</a></div><div><a href=\"/topics/meta\">Meta</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1180d43eceabf95e68d1e75010739b968c0856b85d68ee5727b19cbc6ef69a7","category":"Thai"}