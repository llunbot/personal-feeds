{"title":"ยอดลงทะเบียนรถ Tesla ในแคลิฟอร์เนียไตรมาสแรก ลดลง 15.1% มากที่สุดในรอบกว่าหนึ่งปี","link":"https://www.blognone.com/node/145901","date":1744873889000,"content":"<div><div><div><p>Tesla เริ่มเสียพื้นที่ในตลาดรถ EV ของแคลิฟอร์เนีย (บ้านเกิดของ Tesla) ในไตรมาสแรกของปี 2025 หลังจำนวนรถจดทะเบียนใหม่ในรัฐลดลง 15.1% ซึ่งร่วงลงมากที่สุดในรอบกว่าหนึ่งปี</p>\n<p>ขณะเดียวกัน ข้อมูลจากสมาคมผู้ค้ารถยนต์ใหม่รัฐแคลิฟอร์เนีย (CNCDA) พบว่าส่วนแบ่งตลาดรถ EV ของ Tesla ในแคลิฟอร์เนียก็ลดลงจาก 55.5% เหลือ 43.9% เทียบจากปีก่อน สวนทางยอดขายรถ EV ทั้งหมดในรัฐที่เพิ่มขึ้น 7.3% และยอดจดทะเบียนรถใหม่โดยรวมเพิ่มขึ้น 8.3%</p>\n<p>Tesla เพิ่งเปิดตัว Model Y รุ่นใหม่ในเดือนมกราคมที่ผ่านมา แต่นักวิเคราะห์มองว่า รถรุ่นเดิมที่เริ่มเก่า และ<a href=\"https://www.blognone.com/node/145556\">กระแสต่อต้าน Elon Musk</a> ที่แรงขึ้นเรื่อย ๆ โดยเฉพาะบทบาทหัวหน้าหน่วยงาน DOGE เป็นเหตุผลที่ส่วนแบ่งลดลง โดยเฉพาะในแคลิฟอร์เนีย ซึ่งเคยเป็นตลาดหลักของ Tesla แต่ตอนนี้กลับมีการประท้วง และไม่พอใจมากขึ้น</p>\n<p>ซึ่งปัญหาในแคลิฟอร์เนียก็สะท้อนถึงสถานการณ์ใหญ่ของ Tesla ในระดับโลกด้วย เพราะ<a href=\"https://www.blognone.com/node/145619\">ยอดส่งมอบรถทั่วโลกในไตรมาสเดียวกันลดลง 13%</a> และราคาหุ้นของบริษัทก็ร่วงลง 35% ตั้งแต่ต้นปี</p>\n<p>ที่มา: <a href=\"https://www.fastcompany.com/91318142/tesla-first-quarter-ev-registrations-slump-in-california\">Fast Company</a> และ <a href=\"https://www.businessinsider.com/tesla-sales-california-pre-tariff-data-2025-4\">Business Insider</a></p>\n<p><img alt=\"alt=&quot;Tesla&quot;\" src=\"https://www.blognone.com/sites/default/files/externals/234a236bc8d493e3cfa4e9a07ade83c7.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/california\">California</a></div><div><a href=\"/topics/electric-car\">Electric Car</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b56d977df78fc3cdcc2c6461a55663aecb2e29533732ba2aecd18dd42b7aa230","category":"Thai"}