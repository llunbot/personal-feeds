{"title":"ช่องโหวอ่านไฟล์ใดๆ ในเซิร์ฟเวอร์ Jenkins เริ่มมีโค้ดโจมตีแจกจ่าย ควรเร่งแพตช์","link":"https://www.blognone.com/node/137932","date":1706541503000,"content":"<div><div><div><p>เมื่อต้นปีที่ผ่านมา Jenkins โครงการซอฟต์แวร์ CI/CD แบบโอเพนซอร์สปล่อยแพตช์ช่องโหว่ความปลอดภัยออกมา และตอนนี้ก็เริ่มมีรายงานรวมถึงตัวอย่างโค้ดสำหรับโจมตีออกมาแล้ว ทำให้ผู้ที่ใช้ Jenkins โดยเฉพาะผู้ที่เปิดเซิร์ฟเวอร์ออกสู่อินเทอร์เน็ตควรเร่งแพตช์โดยเร็ว</p>\n<p>ช่องโหว่นี้เกิดจากการใช้ไลบรารี <code>args4j</code> ซึ่งมีฟีเจอร์สามารถใช้เครื่องหมาย <code>@</code> เพื่ออ้างอิงไฟล์อื่นๆ ได้ ในกรณีนี้ทางโครงการ Jenkins ไม่ได้ตระหนักว่ามีฟีเจอร์นี้และไม่ได้ปิดไว้ ทำให้คนร้ายสามารถส่งโค้ดเข้ามารันในเครื่องได้ ผ่านทางช่องทางต่างๆ เช่น Remote Root URLs หรือ Cookie</p>\n<p>ผู้ใช้สามารถอัพเดตเป็น Jenkins 2.442 หรือ 2.426.3 LTS เพื่อแก้ช่องโหว่นี้ หรือหากยังไม่พร้อม<a href=\"https://github.com/jenkinsci-cert/SECURITY-3314-3315/\">สามารถลดความเสี่ยง</a>ด้วยการปิดฟีเจอร์ CLI และ SSH ไว้ก่อนได้</p>\n<p>ที่มา - <a href=\"https://www.bleepingcomputer.com/news/security/exploits-released-for-critical-jenkins-rce-flaw-patch-now/\">Bleeping Computer</a>, <a href=\"https://www.jenkins.io/security/advisory/2024-01-24/\">Jenkins</a></p>\n<p><img alt=\"No Description\" src=\"https://www.blognone.com/sites/default/files/externals/7b7445f4d6725169f03bd6cab8342b63.jpeg\" /></p>\n</div></div></div><div><div>Topics: </div><div><div><a href=\"/topics/jenkins\">Jenkins</a></div><div><a href=\"/topics/security-patch\">Security Patch</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eee3779717bfde02613eb9bd6d3bc825ed7e6e120e6d197317d5a14b79cb36f5","category":"Thai"}