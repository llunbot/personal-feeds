{"title":"Google Keep เพิ่มฟีเจอร์ Help me create a list ใช้ Gemini ช่วยคิดรายการสิ่งต่างๆ","link":"https://www.blognone.com/node/141631","date":1724638097000,"content":"<div><div><div><p>กูเกิลเริ่มปล่อยฟีเจอร์ใหม่ \"Help me create a list\" ของ Google Keep ที่ให้ Gemini ช่วยสร้างลิสต์สิ่งที่ต้องทำให้เราได้</p>\n<p>ตัวอย่างการใช้งานคือ เราสามารถสั่ง Gemini ให้สร้างรายการซื้อของสดสำหรับครอบครัว 4 คน ใช้เป็นเวลา 1 สัปดาห์ ซึ่ง Gemini จะร่างรายการซื้อผักสด ผลไม้สด เนื้อ ปลา นม ขนมปัง ฯลฯ มาให้เราอัตโนมัติ หากโอเคแล้วก็กดปุ่มเพื่อสร้างเป็นรายการ list ใน Google Keep ได้ทันที</p>\n<p>9to5google รายงานว่าฟีเจอร์นี้ทยอยปล่อยให้มือถือหลายรุ่นใช้งานแล้ว โดยใช้ฟรีบนมือถือกลุ่ม Pixel แบบจำกัดจำนวนครั้ง แต่ถ้าเป็นมือถือ Android รุ่นอื่นๆ หรืออยากใช้แบบไม่จำกัดบน Pixel จำเป็นต้องสมัคร<a href=\"https://www.blognone.com/node/138115\">แพ็กเกจ Google One AI Premium</a></p>\n<p>ที่มา - <a href=\"https://support.google.com/keep/answer/15222789?visit_id=638575355336397884-327730309&amp;p=gemini-help-me-create-a-list&amp;rd=1\">Google Support</a>, <a href=\"https://blog.google/products/pixel/google-pixel-9-new-ai-features/#:~:text=Get%20help%20creating%20new%20lists%20in%20Google%20Keep\">Google Blog</a>, <a href=\"https://9to5google.com/2024/08/22/google-keep-help-me-create-list-ai-rollout/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/0075bdb6bbd661a116bfca86bcc52f90.png\" /></p>\n</div></div></div><div><div>Topics: </div><div><div><a href=\"/topics/google-keep\">Google Keep</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"066a0be53793e6db941ab14499e8c8919f03320952338a8d667b62c9aad6d348","category":"Thai"}