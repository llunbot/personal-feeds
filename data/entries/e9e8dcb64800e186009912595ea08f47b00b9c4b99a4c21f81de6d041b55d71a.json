{"title":"ส.ส. สหรัฐเสนอร่างกฎหมายแบนการใช้โดรน DJI, ผ่านโหวตชั้นกรรมาธิการแล้ว","link":"https://www.blognone.com/node/139439","date":1714179337000,"content":"<div><div><div><p>ประเด็นการแบนสินค้าและบริการจากจีนได้รับความสนใจอย่างมาก หลัง<a href=\"https://www.blognone.com/node/139399\">กฎหมายแบน TikTok มีผลบังคับใช้</a> แต่ดูท่ามันจะไม่จบแค่ TikTok เท่านั้น</p>\n<p>Elise Stefanik ส.ส. สหรัฐอเมริกาสังกัดพรรครีพับลิกัน กำลังนำเสนอร่างกฎหมายแบนการใช้โดรนจากจีน (Countering CCP Drones Act) ที่มุ่งเป้าไปยังโดรนของ DJI</p>\n<p>ร่างกฎหมายฉบับนี้จะแก้ไขกฎหมายเดิมที่มีอยู่แล้วคือ Secure and Trusted Communications Networks Act of 2019 ที่แบนการใช้อุปกรณ์เครือข่ายจากต่างชาติ (เช่น Huawei และ ZTE) โดยเพิ่มโดรนเป็นอุปกรณ์การสื่อสารอีกประเภทหนึ่ง และระบุชื่อบริษัท Shenzhen Da- Jiang Innovations Sciences and Technologies Company Limited (ชื่อเต็มๆ ของ DJI) อยู่ในชื่อรายการบริษัทที่จะถูกแบน</p>\n<p>Stefanik เสนอร่างกฎหมายนี้มาตั้งแต่ปี 2022 โดยล่าสุดร่างกฎหมายปรับสถานะไปอีกขั้น เพราะผ่านการอนุมัติในระดับคณะกรรมาธิการพลังงานและพาณิชย์ (House of Energy and Commerce Committee) ด้วยมติเอกฉันท์ ขั้นถัดไปจะนำเสนอต่อสภาผู้แทนราษฎร</p>\n<p>ฝั่งของ DJI ออกมาตอบโต้ร่างกฎหมายนี้<a href=\"https://viewpoints.dji.com/blog/get-the-facts-countering-ccp-drones-act\">ผ่านบล็อกของบริษัท</a> ระบุว่าโดรนของตัวเองไม่ได้แอบเก็บข้อมูลใดๆ และไม่ได้มีความเชื่อมโยงกับกองทัพจีน ไม่ได้ผลิตโดรนสำหรับการทหาร</p>\n<p>ที่มา - <a href=\"https://stefanik.house.gov/press-releases?ID=345D6086-C162-48E0-B645-B2732E9BDBA7\">Elise Stefanik</a>, <a href=\"https://www.theverge.com/2024/4/26/24141369/dji-ban-china-countering-ccp-drones-act\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/93921db60e0d34e444cf933431c6ae41.jpg\" /></p>\n</div></div></div><div><div>Topics: </div><div><div><a href=\"/topics/dji\">DJI</a></div><div><a href=\"/topics/usa\">USA</a></div><div><a href=\"/topics/china\">China</a></div><div><a href=\"/topics/laws\">Laws</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9e8dcb64800e186009912595ea08f47b00b9c4b99a4c21f81de6d041b55d71a","category":"Thai"}