{"title":"[ไม่ยืนยัน] Facebook จะรีแบรนด์ใหม่ ไม่ใช่แค่โซเชียลมีเดีย แต่เป็น Metaverse","link":"https://www.blognone.com/node/125372","date":1634700506000,"content":"<div><div><div><p>The Verge รายงานโดยอ้างอิงแหล่งข่าวภายในว่า Facebook มีแผนจะเปลี่ยนชื่อบริษัทในสัปดาห์ที่จะถึงนี้ รีแบรนด์ใหม่เพื่อสะท้อนให้เห็นว่า บริษัทกำลังมุ่งสู่แนวทางการเป็น Metaverse <a href=\"https://www.blognone.com/node/123906\">ซึ่งเป็นวิสัยทัศน์ใหม่ที่ Facebok ประกาศมาก่อนหน้านี้</a></p>\n<p>สำหรับการประกาศชื่อใหม่นั้น  Mark Zuckerberg มีแผนจะเปิดเผยในงานประชุม Connect ที่จะจัดขึ้นในวันที่ 28 ตุลาคมนี้ แต่อาจจะเปิดเผยเร็วกว่านั้น การรีแบรนด์ทำไปเพื่ออยากส่งสัญญาณให้เห็นว่าบริษัทเป็นผู้นำทางเทคโนโลยี มากกว่าเป็นโซเชียลมีเดีย (และปัญหาต่างๆ ที่รุมเร้า) และ Facebook ก็จะกลายเป็นหนึ่งในแอปโซเชียลมีเดียในเครือบริษัท เช่นเดียวกันกับ Instagram, WhatsApp, Oculus</p>\n<p><img src=\"https://www.blognone.com/sites/default/files/externals/50e531f15da0fd9823db87aab0e5c521.jpg\" /></p>\n<p>นอกจากนี้ ตัว Mark Zuckerberg ยังเคยให้สัมภาษณ์ว่าต้องการยกระดับ Facebook จากบริษัทโซเชียลมีเดีย ไปเป็นบริษัท Metaverse ซึ่งการตั้งทีม Metaverse ถือเป็นก้าวแรกของแผนการนี้ และเมื่อเร็วๆ นี้เองที่ Facebook <a href=\"https://www.blognone.com/node/125319\">ประกาศลงทุนจ้างแรงงานทักษะสูงหมื่นตำแหน่งในยุโรป ลุยงาน Metaverse</a></p>\n<p>ในแง่การรีแบรนด์ครั้งใหญ่ของบริษัทเทคโนโลยี เคยเกิดขึ้นมาหลายครั้งแล้ว กรณีสำคัญๆ คือ  Google จัดระเบียบใหม่ทั้งหมดภายใต้บริษัทโฮลดิ้ง Alphabet เพื่อแสดงให้เห็นว่า Google ไม่ใช่แค่เครื่องมือค้นหา แต่เป็นบริษัทเทคใหญ่ พัฒนานวัตกรรมต่างๆ ครอบคลุมทั้ง รถยนต์ไร้คนขับและเทคโนโลยีด้านสุขภาพ ด้าน Snapchat ได้เปลี่ยนชื่อแบรนด์เป็น Snap Inc. เป็นต้น</p>\n<p>ที่มา - <a href=\"https://www.theverge.com/2021/10/19/22735612/facebook-change-company-name-metaverse\">The Verge</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/augmented-reality\">Augmented Reality</a></div><div><a href=\"/topics/virtual-reality\">Virtual Reality</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25805043bf2942bce626820cd0c48275d573703843fe1f8a07314e74785d7248","category":"Thai"}