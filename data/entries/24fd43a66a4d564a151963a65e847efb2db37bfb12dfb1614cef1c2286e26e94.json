{"title":"เพิ่งมา ฮ่องกงเตรียมให้ใบอนุญาตให้บริการซื้อขายคริปโตแก่นักลงทุนรายย่อย","link":"https://www.blognone.com/node/133965","date":1684841898000,"content":"<div><div><div><p>ก.ล.ต. ฮ่องกง (Securities and Futures Commission - SFC) เตรียมประกาศระเบียบการขอใบอนุญาตแพลตฟอร์มซื้อขายสินทรัพย์ดิจิทัลที่ให้บริการนักลงทุนรายย่อยอย่างเป็นทางการ หลังจบช่วงรับฟังความคิดเห็น</p>\n<p>ก่อนหน้านี้ฮ่องกงไม่ได้ออกใบอนุญาตให้บริการแพลตฟอร์มลงทุนสำหรับนักลงทุนรายย่อย ทำให้แพลตฟอร์มนอกประเทศได้รับความนิยม การออกใบอนุญาตครั้งนี้จึงได้รับเสียงสนับสนุนค่อนข้างมาก เพราะอย่างไรก็ยังอยู่ในความควบคุมของหน่วยงานกำกับดูแล</p>\n<p>ทาง SFC เชิญชวนผู้ให้บริการที่พร้อมทำตามข้อกำหนดให้เข้ามาส่งใบสมัคร แต่หากแพลตฟอร์มใดไม่ต้องการทำตามมาตรการกำกับดูแลก็ต้องปิดบริการไปจากฮ่องกง โดยข้อกำหนดระบุเงื่อนไขหลายอย่าง เช่น แนวทางการเก็บสินทรัพย์ดิจิทัล, การแยกสินทรัพย์ลูกค้าออกจากสินทรัพย์ของบริษัท, การป้องกันผลประโยชน์ทับซ้อน, และความมั่นคงปลอดภัยไซเบอร์</p>\n<p>ประกาศจะมีผลวันที่ 1 มิถุนายนนี้ และทาง SFC ขอให้นักลงทุนระมัดระวังการซื้อขายบนแพลตฟอร์มที่ได้รับใบอนุญาต พร้อมกับเตือนว่าขณะที่ประกาศออกยังไม่มีใครได้รับใบอนุญาต</p>\n<p>ที่มา - <a href=\"https://apps.sfc.hk/edistributionWeb/gateway/EN/news-and-announcements/news/doc?refNo=23PR53\">SFC</a></p>\n<p><img alt=\"No Description\" src=\"https://www.blognone.com/sites/default/files/externals/097b3d791235cc4494a9519287936e74.jpg\" /></p>\n<p>ภาพประกอบสร้างด้วยปัญญาประดิษฐ์</p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/hong-kong\">Hong Kong</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24fd43a66a4d564a151963a65e847efb2db37bfb12dfb1614cef1c2286e26e94","category":"Thai"}