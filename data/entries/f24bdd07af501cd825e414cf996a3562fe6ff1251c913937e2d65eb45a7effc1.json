{"title":"เกม Shovel Knight ครบ 10 ปี เปิดตัวเกมเวอร์ชันอัพเกรด Shovel of Hope DX","link":"https://www.blognone.com/node/140417","date":1718539674000,"content":"<div><div><div><p>Yacht Club Games ผู้สร้างเกมนักรบพลั่ว Shovel Knight ที่เป็นเกมแอคชั่นแนวข้าง กราฟิกแบบ 8 บิต ฉลองครบรอบ 10 ปีของเกมด้วยการออกเกมเวอร์ชันอัพเกรด <strong>Shovel Knight: Shovel of Hope DX</strong> ที่เพิ่มฟีเจอร์ใหม่ๆ หลายอย่าง เช่น rewind, save state, online multiplayer, เพิ่มตัวละครให้เล่นได้อีก 20 ตัว</p>\n<p>Yacht Club Games ยังออกเนื้อหาเสริม DLC ของเกม Shovel Knight ภาคแยกคือ</p>\n<ul>\n<li><strong>Shovel Knight Dig</strong> เกมภาค prequel ที่ใช้กราฟิกทันสมัยขึ้น ออก Wicked Wishes DLC ออกช่วงกลางปี 2024</li>\n<li><strong>Shovel Knight Pocket Dungeon</strong> เกมพัซเซิลต่อบล็อค ออก Paradox Pack เป็น DLC ฟรีไม่ต้องจ่ายเพิ่ม</li>\n</ul>\n<p>นอกจากนี้ยังมีข่าวประกาศว่าจะทำเกมใหม่ในจักรวาล Shovel Knight แต่ยังไม่มีรายละเอียดใดๆ รวมถึงไม่มีภาพตัวอย่างมาให้ดูกัน</p>\n<p>นอกจากเกมตระกูล Shovel Knight ยังมีข่าวคราวของ<a href=\"https://www.blognone.com/node/126982\">เกมใหม่ Mina the Hollower</a> ที่เป็นแอคชั่นแนว Zelda ยุค 2D มุมมองด้านบน เกมเปิดตัวตั้งแต่ต้นปี 2022 แล้วเงียบหายไปสักพัก รอบนี้นำเทรลเลอร์ใหม่มาโชว์ แม้ยังไม่ประกาศวันวางขายอยู่ดีก็ตาม</p>\n<p>ที่มา - <a href=\"https://www.gameinformer.com/2024/06/14/yacht-club-games-reveals-new-shovel-knight-updates-including-a-brand-new-game\">Game Informer</a></p>\n</div></div></div><div><div>Topics: </div><div><div><a href=\"/topics/shovel-knight\">Shovel Knight</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f24bdd07af501cd825e414cf996a3562fe6ff1251c913937e2d65eb45a7effc1","category":"Thai"}