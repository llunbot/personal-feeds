{"title":"HashiCorp บริษัทเจ้าของ Terraform และ Vagrant ยื่นเอกสารเตรียมขายหุ้น IPO","link":"https://www.blognone.com/node/125689","date":1636078234000,"content":"<div><div><div><p>HashiCorp บริษัทซอฟต์แวร์จัดการระบบคลาวด์ เจ้าของซอฟต์แวร์ชื่อดังอย่าง Terraform, Vagrant, Consul, Nomad ยื่นเอกสารเตรียมขายหุ้น IPO ในตลาดหลักทรัพย์นิวยอร์ก ใช้ตัวย่อว่า \"HCP\"</p>\n<p>HashiCorp ก่อตั้งโดย Mitchell Hashimoto ลูกครึ่งญี่ปุ่น-อเมริกันและเพื่อนอีกคนคือ Armon Dadgar ในปี 2012 โดยเริ่มต้นจาก Vagrant ซอฟต์แวร์จัดการระบบ virtualization ที่ Hashimoto สร้างขึ้นตั้งแต่ปี 2010 โดยมีแนวคิดการใช้คอนฟิกแบบ declarative configuration file เพื่อให้จัดการระบบง่ายขึ้น</p>\n<p>ภายหลัง HashiCorp นำแนวคิดเรื่อง automation มาใช้กับซอฟต์แวร์ตัวอื่นๆ ของบริษัทอย่าง <a href=\"https://www.blognone.com/node/123288\">Terraform (infrastructure as code)</a>, Consul (service mesh), Vault (security management), Nomad (scheduling/deployment) และอื่นๆ อีกหลายตัว</p>\n<p>ปัจจุบันบริษัทมีรายได้ 211 ล้านดอลลาร์ต่อปี (นับถึงสิ้น ม.ค. 2021) เติบโต 75% จากปีก่อน มีพนักงาน 1,650 คน</p>\n<p><img src=\"https://www.blognone.com/sites/default/files/externals/2cc6f22d6b73d23366b93556783bc0bf.png\" /></p>\n<p>ที่มา - <a href=\"https://www.globenewswire.com/news-release/2021/11/04/2327951/0/en/HashiCorp-Files-Registration-Statement-for-Proposed-Initial-Public-Offering.html\">HashiCorp</a></p>\n</div></div></div><div><div>Topics: </div><div><div><a href=\"/topics/hashicorp\">HashiCorp</a></div><div><a href=\"/topics/open-source\">Open Source</a></div><div><a href=\"/topics/ipo\">IPO</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa38006cbf6450366f928c9d7cc5d8218ec922ca7e45b22b07ad968399a49481","category":"Thai"}