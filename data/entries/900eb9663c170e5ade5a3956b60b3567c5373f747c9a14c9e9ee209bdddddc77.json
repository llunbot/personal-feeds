{"title":"ซีอีโอ AMD ยอมรับ ยอดขายเครื่องเกมคอนโซลตกลงมาก ปรับเป้ายอดขายชิปคอนโซลลง 30%","link":"https://www.blognone.com/node/139521","date":1714568698000,"content":"<div><div><div><p>Lisa Su ซีอีโอของ AMD กล่าวใน<a href=\"https://www.blognone.com/node/139501\">งานแถลงผลประกอบการไตรมาสล่าสุด</a> ยอมรับว่าตลาดเกมคอนโซลมียอดขายลดลงมาก ส่งผลให้รายได้ส่วนนี้ของ AMD ลดลงตามไปด้วย</p>\n<p>AMD ผลิตชิปให้ทั้ง PS5 และ Xbox Series X|S ดังนั้นน่าจะเห็นภาพของตลาดฮาร์ดแวร์คอนโซลชัดเจนกว่าใคร ประเด็นนี้ Lisa บอกว่าความต้องการซื้อคอนโซลลดลงมากพอควร (quite weak) ทำให้บริษัทปรับตัวเลขประมาณการณ์ลงมากกว่า 30% ในไตรมาส 1 และ 2 ของปีนี้ โดยตัวเลขของไตรมาส 2 ปรับลดลงมากกว่าไตรมาส 1 ด้วย</p>\n<p>ในผลประกอบการไตรมาสล่าสุดของไมโครซอฟท์ ยอมรับว่า<a href=\"https://www.blognone.com/node/139442\">รายได้ฝั่งฮาร์ดแวร์ลดลงถึง 31%</a> ฝั่งของโซนี่ถึงแม้ตัวเลขยอดขายดีกว่า แต่ก็<a href=\"https://www.blognone.com/node/138271\">ปรับเป้ายอดขาย PS5 ของปีนี้ลง จากเดิม 25 ล้านเครื่องเหลือ 21 ล้านเครื่อง</a></p>\n<p>ที่มา - <a href=\"https://venturebeat.com/ai/amd-ceo-foresees-sustained-growth-driven-by-insatiable-demand-for-ai/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/de17d5ae18218fb9d698f0b3b6dc6aec.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/games\">Games</a></div><div><a href=\"/topics/hardware\">Hardware</a></div><div><a href=\"/topics/ps5\">PS5</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"900eb9663c170e5ade5a3956b60b3567c5373f747c9a14c9e9ee209bdddddc77","category":"Thai"}