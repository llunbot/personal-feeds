{"title":"NVIDIA บุกอินเดีย จับมือบริษัทยักษ์ใหญ่ Reliance และ Tata ทำโครงสร้างพื้นฐาน AI","link":"https://www.blognone.com/node/135651","date":1694264947000,"content":"<div><div><div><p>Jensen Huang ซีอีโอของ NVIDIA ไปเยือนอินเดีย ได้เข้าพบนายกรัฐมนตรี Narendra Modi และประกาศความร่วมมือกับบริษัทยักษ์ใหญ่ของอินเดีย 2 ราย ได้แก่ Reliance Industries และ Tata Group</p>\n<p>กรอบความร่วมมือกว้างๆ บอกเพียงว่าทั้งสองบริษัทจะสั่งซื้อ <a href=\"https://www.blognone.com/node/135183\">ชิป NVIDIA GH200 Grace Hopper Superchip</a> มาสร้างซูเปอร์คอมพิวเตอร์ประมวลผล AI ในอินเดีย</p>\n<p>กรณีของ Reliance Industries ซึ่งเป็นบริษัทแม่ของ Reliance Jio Infocomm โอเปอเรเตอร์อันดับหนึ่งของอินเดียยุคปัจจุบันด้วย ต้องการพัฒนาบริการเพื่อลูกค้าของ Jio จำนวน 450 ล้านคน โดยเครื่องเซิร์ฟเวอร์เหล่านี้จะให้บริการนักวิจัย นักพัฒนา สตาร์ตอัพในอินเดียด้วย</p>\n<p>ส่วน Tata Communications บริษัทลูกของ Tata ต้องการสร้าง AI cloud เน้นจับตลาดองค์กรตามที่ตัวเองถนัด และมีโครงการเทรนพนักงานในเครือกว่า 6 แสนคนให้มีทักษะด้าน AI เพิ่มเติม</p>\n<p>ที่มา - <a href=\"https://blogs.nvidia.com/blog/2023/09/08/nvidia-india-giants-ai/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/1557ceb23ee2ca1b0d137650e249dd83.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/india\">India</a></div><div><a href=\"/topics/reliance\">Reliance</a></div><div><a href=\"/topics/tata\">Tata</a></div><div><a href=\"/topics/grace\">Grace</a></div><div><a href=\"/topics/supercomputer\">Supercomputer</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9acff3d86ab46936de6d7153f6e218d150670a9703648fb37bd1a0f1c2b68cc","category":"Thai"}