{"title":"สิงคโปร์ตามเงินเหยื่อถูกดูดเงินสำเร็จแม้เงินถูกโอนออกนอกประเทศแล้ว หลังเหยื่อถูกโฆษณาปลอมตัวเป็นไมโครซอฟท์หลอกเอาล็อกอิน","link":"https://www.blognone.com/node/139848","date":1716195417000,"content":"<div><div><div><p>ศูนย์ต่อต้านการล่อลวงออนไลน์ (Anti-Scam Center - ASC) ของสิงคโปร์ รายงานถึงการติดตามเงินของเหยื่อหญิงวัย 70 ปี แม้คนร้ายจะได้เงินและโอนออกนอกประเทศได้ แต่สุดท้ายตำรวจร่วมกับธนาคารสามารถตามเงินกลับมาได้</p>\n<p>กรณีนี้คนร้ายหลอกด้วยโฆษณาที่ปลอมตัวเป็นไมโครซอฟท์ แสดงโฆษณาบนเครื่องคอมพิวเตอร์ว่าคอมพิวเตอร์ถูกแฮกให้รีบติดต่อไปยังศูนย์ซัพพอร์ต เหยื่อตกหลุมพรางเชื่อโฆษณาปลอมและโทรติดต่อไป จากนั้นคนร้ายขอรีเซ็ตรหัสผ่านธนาคารแล้วเหยื่อก็แจ้ง OTP จากโทเค็นให้คนร้าย</p>\n<p>คนร้ายใช้เวลาหลายชั่วโมงจึงสั่งเพิ่มวงเงินโอนเงินต่างประเทศ และโอนเงิน 170,000 ดอลลาร์สิงคโปร์ออกไปยังสหรัฐฯ อาหรับเอมิเรตส์ เมื่อเหยื่อรู้ตัวจึงรีบแจ้งตำรวจ และ ASC ก็ทำงานร่วมกับธนาคาร DBS ตามเงินกลับมาได้เต็มจำนวน</p>\n<p>ทางตำรวจสิงคโปร์แนะนำเหยื่อว่าหากตกเป็นเหยื่อ ควรปิดคอมพิวเตอร์ทันที, ถอดการติดตั้งซอฟต์แวร์ที่ถูกคนร้ายหลอกให้ติดตั้ง, สแกนไวรัสเครื่อง, โทรแจ้งธนาคารเพื่อล็อกบัญชีชั่วคราว, เปลี่ยนรหัสผ่านธนาคาร, และแจ้งเหตุไปยังตำรวจ</p>\n<p>ที่มา - <a href=\"https://www.police.gov.sg/media-room/news/20240516_antiscam_centre_and_dbs_bank_collaborate_to_recover_losses\">Police.gov.sg</a></p>\n<p><img alt=\"No Description\" src=\"https://www.blognone.com/sites/default/files/externals/a75b8a22bf2076b0f67340bb3c25ce24.jpg\" /></p>\n<p>ภาพโดย <a href=\"https://pixabay.com/illustrations/banking-online-digital-laptop-4397449/\">Mohamed_hassan</a></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f29849243fca2c9cdbb97f1580f697fbad33a28e573b441ae505230d4b7a9fd","category":"Thai"}