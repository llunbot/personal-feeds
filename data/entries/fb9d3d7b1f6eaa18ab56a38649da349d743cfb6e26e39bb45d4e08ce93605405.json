{"title":"ข้อมูลเพิ่มเติมชิป Wi-Fi, Bluetooth ที่ Apple ออกแบบเอง จะใช้ iPhone 17, Apple TV, HomePod mini ที่ออกมาปีหน้า","link":"https://www.blognone.com/node/143633","date":1734076093000,"content":"<div><div><div><p>Mark Gurman แห่ง Bloomberg คนเดิม รายงานข้อมูลเพิ่มเติมเกี่ยวกับชิป Wi-Fi และบลูทูธ ที่แอปเปิลออกแบบพัฒนาเอง ซึ่งเคยมี<a href=\"https://www.blognone.com/node/142896\">รายงานออกมาก่อนหน้านี้</a> เขาบอกว่าชิปนี้มีโค้ดเนมเรียกภายในว่า Proxima จะเริ่มใช้กับ iPhone 17, Apple TV และ HomePod mini ที่ขายในปีหน้า 2025 เป็นสินค้ากลุ่มแรกก่อน แล้วขยายไปที่ iPad กับ Mac ในปี 2026</p>\n<p>รายงานนี้จึงทำให้ได้ข้อมูลสินค้าเพิ่มเติมว่าแอปเปิลจะออก Apple TV และ HomePod mini รุ่นใหม่ในปีหน้าด้วย (ส่วน iPhone 17 ไม่ต้องเดาก็รู้)</p>\n<p>ปัจจุบันแอปเปิลใช้ชิป Wi-Fi และบลูทูธจาก Broadcom ซึ่งการพัฒนาชิปใช้งานเองก็เพื่อหวังลดการพึ่งพาบริษัทภายนอก แนวทางเดียวกับที่แอปเปิล<a href=\"https://www.blognone.com/node/143509\">พัฒนาชิป 5G เพื่อลดการพึ่งพา Qualcomm</a> อย่างไรก็ตามแอปเปิลยังไม่ถึงกับตัดขาดจาก Broadcom ไปทั้งหมดได้ เพราะล่าสุดก็เพิ่งมีข่าวเรื่อง<a href=\"https://www.blognone.com/node/143591\">การพัฒนาชิป AI สำหรับใช้ในเซิร์ฟเวอร์</a></p>\n<p>ที่มา: <a href=\"https://www.bloomberg.com/news/articles/2024-12-12/apple-nears-switch-to-in-house-bluetooth-and-wi-fi-chip-for-iphone-home\">Bloomberg</a></p>\n<p><img src=\"https://www.blognone.com/sites/default/files/externals/f14b22d82c77c0dccfaccd331cf9409c.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/modem\">Modem</a></div><div><a href=\"/topics/broadcom\">Broadcom</a></div><div><a href=\"/topics/iphone-17\">iPhone 17</a></div><div><a href=\"/topics/apple-tv\">Apple TV</a></div><div><a href=\"/topics/homepod\">HomePod</a></div><div><a href=\"/topics/bluetooth\">Bluetooth</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb9d3d7b1f6eaa18ab56a38649da349d743cfb6e26e39bb45d4e08ce93605405","category":"Thai"}