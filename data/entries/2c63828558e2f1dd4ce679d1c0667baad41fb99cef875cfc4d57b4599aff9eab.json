{"title":"Gemini เพิ่มฟีเจอร์รันโค้ดอัตโนมัติเมื่อต้องการคำนวณ ใช้ฟรีไม่คิดเงินเพิ่ม","link":"https://www.blognone.com/node/140640","date":1719564264000,"content":"<div><div><div><p>Gemini API ประกาศเพิ่มฟีเจอร์สำคัญคือการโค้ด Python ในตัวหากผู้ใช้ส่งคำถามที่ต้องการการคำนวณผล เช่น การนับคำหรือการบวกเลขจากตาราง</p>\n<p>ผู้ใช้ API สามารถเลือกเปิดฟีเจอร์ code execution ได้เองขณะเรียก API เมื่อคำถามต้องการการคำนวณผ่านโค้ด Gemini จะสร้างโค้ดขึ้นมาและส่งไปรันบนเซิร์ฟเวอร์ของกูเกิลเอง แล้วนำข้อความสุดท้ายกลับมาตอบกลับผู้ใช้</p>\n<p>Python ที่กูเกิลเตรียมบนเซิร์ฟเวอร์ให้มี NumPy และ SymPy ติดตั้งไว้ให้แต่ไม่สามารถติดตั้งโมดูลอื่นๆ เพิ่มเติมลงไปได้</p>\n<p>ฟีเจอร์นี้ทำให้ Gemini เข้าใกล้ OpenAI มากขึ้นหลังจาก <a href=\"https://www.blognone.com/node/136605\">OpenAI เปิด Assistant API ที่รันโค้ดได้เหมือนกันตั้งแต่ปลายปี 2023</a> แต่ความได้เปรียบของ Gemini คือค่ารัน Python นี้ฟรี เทียบกับ OpenAI ที่คิดค่ารันครั้งละ 0.03 ดอลลาร์ หรือประมาณ 1 บาท โดยหลังจากเปิดฟีเจอร์นี้ผู้ใช้จะเสียเงินตามโทเค็นเข้าและออกตามเดิม</p>\n<p>ที่มา - <a href=\"https://developers.googleblog.com/en/new-features-for-the-gemini-api-and-google-ai-studio/\">Google Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/03277c1549575ea8840c2c64e5783bcc.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c63828558e2f1dd4ce679d1c0667baad41fb99cef875cfc4d57b4599aff9eab","category":"Thai"}