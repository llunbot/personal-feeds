{"title":"เทรลเลอร์แรกของซีรีส์ Fallout ทาง Amazon Prime Video มาแล้ว","link":"https://www.blognone.com/node/137058","date":1701568263000,"content":"<div><div><div><p>หลังจาก<a href=\"https://www.blognone.com/node/136986\">ปล่อยภาพตัวอย่างมาเมื่อไม่กี่วันก่อน</a> ล่าสุด Amazon Prime Video โชว์เทรลเลอร์แรกของซีรีส์ Fallout ที่ดัดแปลงมาจากเกมแล้ว</p>\n<p>เนื้อหาในซีรีส์เป็นเหตุการณ์หลังภาค Fallout 4 โดยเป็นเนื้อเรื่องใหม่ที่ไม่เคยอยู่ในเกมมาก่อน (ไม่ต้องเคยเล่นเกมมาก็ดูได้) เหตุการณ์เกิดในหลุมหลบภัย Vault หมายเลข 33 แถบเมืองลอสแอนเจลิส ที่ไม่เคยโผล่ในเกมมาก่อน ตัวเอกหลักภาคนี้เป็นผู้หญิงชื่อ Lucy (แสดงโดย Ella Purnell) ที่ในเรื่องเป็นลูกสาวของผู้นำ Vault 33 และต้องออกจากหลุมหลบภัยมาสู่โลกกว้างภายนอก</p>\n<p>ซีรีส์ชุดนี้ได้ Jonathan Nolan ที่เคยมีผลงานจาก Westworld มาเป็นโปรดิวเซอร์และผู้กำกับ โดยมีชื่อของ Todd Howard ผู้กำกับเกม Fallout อยู่ในเครดิตด้วย ซีรีส์จะเริ่มฉายวันที่ 12 เมษายน 2024</p>\n<p>ที่มา - <a href=\"https://www.windowscentral.com/gaming/xbox/the-fallout-tv-shows-first-teaser-trailer-is-here-ahead-of-the-april-2024-premiere\">Windows Central</a></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/amazon-prime-video\">Amazon Prime Video</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e9d3f3a88b9cd62f963acd4167d709ee3ef4d6192538186cab77b4efc199266","category":"Thai"}