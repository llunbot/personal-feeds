{"title":"GTK เตรียมหยุดรองรับ X11 เปลี่ยนผ่านสู่ยุค Wayland เต็มตัว มีผลใน GTK 5 เวอร์ชันหน้า","link":"https://www.blognone.com/node/144466","date":1738499051000,"content":"<div><div><div><p>โครงการ GTK ชุดแสดงผล UI ข้ามแพลตฟอร์ม ประกาศเตรียมเลิกใช้ backend สองตัวคือ X11 ตัวดั้งเดิม และ <a href=\"https://docs.gtk.org/gtk4/broadway.html\">Broadway</a> โครงการย่อยที่แสดงผล GTK เป็น HTML5 ผ่านเบราว์เซอร์ โดยจะมีผลใน GTK 5 เวอร์ชันหน้า</p>\n<p>กรณีของ Broadway นั้นเลิกซัพพอร์ตเป็นเพราะมีคนใช้ไม่เยอะนัก แต่กรณีของ X11 หรือ X Window ที่เป็นระบบจัดการหน้าต่างคู่บุญกับ GTK มายาวนาน เป็นเพราะโลกโอเพนซอร์สเปลี่ยนผ่านมาสู่ <a href=\"https://www.blognone.com/topics/wayland\">Wayland</a> ที่เป็นโปรโตคอลจัดการหน้าต่างแบบใหม่มานานพอสมควรแล้ว (<a href=\"https://www.blognone.com/news/19768/ubuntu-unity-%E0%B8%88%E0%B8%B0%E0%B9%80%E0%B8%A5%E0%B8%B4%E0%B8%81%E0%B9%83%E0%B8%8A%E0%B9%89-x-window-%E0%B9%80%E0%B8%9B%E0%B8%A5%E0%B8%B5%E0%B9%88%E0%B8%A2%E0%B8%99%E0%B8%A1%E0%B8%B2%E0%B9%83%E0%B8%8A%E0%B9%89-wayland\">Ubuntu</a> และ <a href=\"https://www.blognone.com/news/19913/fedora-%E0%B8%88%E0%B8%B0%E0%B9%80%E0%B8%9B%E0%B8%A5%E0%B8%B5%E0%B9%88%E0%B8%A2%E0%B8%99%E0%B9%84%E0%B8%9B%E0%B9%83%E0%B8%8A%E0%B9%89-wayland-%E0%B9%80%E0%B8%8A%E0%B9%88%E0%B8%99%E0%B8%81%E0%B8%B1%E0%B8%99\">Fedora</a> เริ่มเปลี่ยนมาใช้ Wayland กันตั้งแต่ปี 2010) ที่ผ่านมาการที่ GTK ยังรองรับ X11 อยู่เป็นเพราะต้องการรักษาความเข้ากันได้ (backward compatibility) ในการใช้งานบนเครื่องเก่าๆ แต่การตัดสินใจปรับสถานะของ X11 backend เป็นล้าสมัย (deprecated) เป็นสัญญาณว่าถึงเวลาที่ X11 จะต้องจากไปแล้ว การปรับสถานะจะเกิดขึ้นใน GTK 4.18 เวอร์ชันย่อยตัวถัดไป และเลิกรองรับอย่างถาวรใน GTK 5</p>\n<p>นอกจาก X11 บนระบบปฏิบัติการสายยูนิกซ์แล้ว GTK ยังประกาศว่าเตรียมจะหยุดซัพพอร์ต Windows 10 ที่ใกล้หมดอายุ และปรับเวอร์ชันของ macOS ขั้นต่ำมาเป็น 10.15 ด้วย</p>\n<p>ที่มา - <a href=\"https://blog.gtk.org/2025/02/01/whats-new-in-gtk-winter-2025-edition/\">GTK</a>, <a href=\"https://www.phoronix.com/news/GTK-X11-Now-Deprecated\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/064676267fd229eb0d1410ae9755b7d1.png\" /></p>\n</div></div></div><div><div>Topics: </div><div><div><a href=\"/topics/gtk\">GTK</a></div><div><a href=\"/topics/xorg\">X.Org</a></div><div><a href=\"/topics/open-source\">Open Source</a></div><div><a href=\"/topics/linux\">Linux</a></div><div><a href=\"/topics/wayland\">Wayland</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eba1a4883b7d2e1a79a161fafd5904e2188556ca807b97f1f3d148d922a55a04","category":"Thai"}