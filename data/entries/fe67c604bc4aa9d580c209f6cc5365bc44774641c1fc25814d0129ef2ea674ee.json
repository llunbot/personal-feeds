{"title":"สถิติมีไว้ทำลายต่อเนื่อง ผู้เล่น CS:GO สร้างสถิติใหม่อีกแล้ว 1.52 ล้านคน","link":"https://www.blognone.com/node/133175","date":1679883201000,"content":"<div><div><div><p>จำนวนผู้เล่น Counter-Strike ยังคงเพิ่มอย่างต่อเนื่อง (คนเล่นเยอะที่สุดในคืนวันอาทิตย์ของโลกตะวันตก) <a href=\"https://www.blognone.com/node/132985\">เมื่อสองสัปดาห์ก่อนเพิ่งทำสถิติใหม่ 1.41 ล้านคน</a> ล่าสุดเมื่อคืนนี้สถิติเดิมถูกทำลายอีกแล้ว สถิติใหม่คือ 1.519 ล้านคน (<a href=\"https://steamdb.info/app/730/charts/\">สถิติเรียลไทม์ดูได้จาก SteamDB</a>)</p>\n<p>ตอนนี้ยังไม่มีคำอธิบายชัดเจนว่าเพราะเหตุใดผู้เล่น CS:GO ถึงเพิ่มขึ้นอย่างต่อเนื่องในช่วงหลัง เพราะเกมเวอร์ชันใหม่ <a href=\"https://www.blognone.com/node/133128\">CS2 ก็ต้องรอช่วงกลางปีถึงเปิดให้เล่นได้</a></p>\n<p>สถิติของ CS:GO ตอนนี้ถือเป็นเกมที่มีผู้เล่นพร้อมกัน (concurrent users) สูงเป็นอันดับสองตลอดกาล แต่ก็ยังตามหลังแชมป์ PUBG ช่วงรุ่งเรืองที่ทำไว้ถึง 3.2 ล้านคนอยู่อีกไกล</p>\n<p><img alt=\"No Description\" src=\"https://www.blognone.com/sites/default/files/externals/c1f112a1b65887305dabdd8ffcc049f3.png\" /></p>\n<p>ที่มา - <a href=\"https://www.eurogamer.net/csgo-keeps-on-smashing-its-own-all-time-concurrent-user-peak\">Eugogamer</a></p>\n</div></div></div><div><div>Topics: </div><div><div><a href=\"/topics/counter-strike\">Counter-Strike</a></div><div><a href=\"/topics/games\">Games</a></div><div><a href=\"/topics/valve\">Valve</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe67c604bc4aa9d580c209f6cc5365bc44774641c1fc25814d0129ef2ea674ee","category":"Thai"}