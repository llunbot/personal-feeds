{"title":"Apple ทดสอบฟีเจอร์ Safari ซ่อนการแสดงหน้าต่าง-คำถามคุกกี้-แบนเนอร์ ในเว็บไซต์","link":"https://www.blognone.com/node/141256","date":1722905557000,"content":"<div><div><div><p>แอปเปิลเพิ่มความสามารถใหม่ Distraction Control ให้กับ Safari โดยเริ่มทดสอบใน <a href=\"https://www.blognone.com/node/140278\">iOS 18</a>, iPadOS 18 และ macOS Sequoia เวอร์ชันเบต้าที่ 5 สำหรับนักพัฒนา</p>\n<p>Distraction Control หรือการควบคุมสิ่งรบกวน ทำงานตามชื่อโดย Safari จะตัดการแสดงผลสิ่งที่รบกวนในหน้าบทความหรือเว็บเพจ เช่น หน้าต่างที่ซ้อนขึ้นมา, ตัวเลือกการตั้งค่าคุกกี้, แบนเนอร์ให้สมัครรับข่าวสาร, วิดีโอที่เล่นอัตโนมัติ และอื่น ๆ</p>\n<p>การทำงานของ Distraction Control จะซ่อนการแสดงผลเฉพาะคอนเทนต์ Static เท่านั้น ไม่ได้ทำงานแบบตัวป้องกันการแสดงโฆษณา (Ad Blocker) ถึงแม้อาจใช้ซ่อนโฆษณาได้ก็ตาม</p>\n<p>Distraction Control จะทำงานแบบ On-device มีผลเฉพาะ Safari ในอุปกรณ์นั้นเท่านั้น ไม่ซิงก์ข้ามอุปกรณ์ จึงต้องตั้งค่าแยกกันในแต่ละเครื่อง</p>\n<p>ก่อนหน้านี้<a href=\"https://www.blognone.com/node/139579\">มีรายงาน</a>เรื่องฟังก์ชันซ่อนคอนเทนต์รบกวนใน Safari แต่แอปเปิลไม่ได้พูดถึงฟีเจอร์ในตอนเปิดตัว iOS 18 งาน WWDC ซึ่งก็เพิ่งมีฟีเจอร์ในเบต้าที่ 5 นั่นเอง</p>\n<p>ที่มา: <a href=\"https://www.macrumors.com/2024/08/05/ios-18-safari-distraction-control/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/d90ec5e2e911075f39c1a4772b88b971.png\" /></p>\n</div></div></div><div><div>Topics: </div><div><div><a href=\"/topics/safari\">Safari</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d11ed1a6c1aad699b007105a95a33b85de37790d08bf570203ea70fbf5772be5","category":"Thai"}