{"title":"DXOMARK เผยผลสำรวจสมาร์ทโฟนยุคนี้ถ่ายภาพคนผิวสีเข้มได้ไม่ค่อยดี เมื่อเทียบกับคนผิวขาว","link":"https://www.blognone.com/node/140926","date":1721211881000,"content":"<div><div><div><p>DXOMARK ได้ทดสอบการถ่ายภาพบุคคลจากกล้องโทรศัพท์มือถือ เพื่อหาคำตอบว่าคุณภาพของภาพถ่ายบุคคลในโทรศัพท์มือถือในปัจจุบันครอบคลุมกับผู้คนทุกสีผิวหรือไม่ ใช้กลุ่มตัวอย่างที่มีความแตกต่างของสีผิว 6 แบบจำนวน 83 คนเป็นแบบ ถ่ายในฉากที่ต่างกัน 405 ฉาก ใช้ช่างภาพมืออาชีพ 30 คน และผู้เชี่ยวชาญทางด้านภาพถ่ายอีก 10 คน เมื่อถ่ายภาพเสร็จทีมงานจะกลุ่มตัวอย่างให้กรอกคะแนนความพึงพอใจตั้งแต่ 0 - 100 คะแนน โดย DXOMARK ใช้โทรศัพท์ 3 รุ่นในการทดสอบแต่ไม่ได้ระบุว่าใช้รุ่นใด</p>\n<p>จากผลการทดสอบ DXOMARK ให้ข้อสังเกตว่าภาพจากสมาร์ทโฟนมักมีปัญหากับบุคคลที่มีสีผิวเข้ม ซึ่งปัญหานี้กระทบไปถึงองค์ประกอบอื่น ๆ ของภาพอย่าง ความสมดุลสีขาว (White Balance) และสภาพแสงโดยรวมของทั้งภาพด้วย ซึ่งมีความต่างชัดเจนกับภาพมุมเดียวกันแต่ใช้แบบเป็นคนผิวขาวที่องค์ประกอบของภาพจะสว่างกว่า</p>\n<p><img alt=\"No Description\" src=\"https://www.blognone.com/sites/default/files/externals/7e15311fb99dd9966d9dd23cab3638d7.png\" /><img alt=\"No Description\" src=\"https://www.blognone.com/sites/default/files/externals/c28ad45dddf943d1ed590667a33896d9.png\" /></p>\n<p>การทดสอบครั้งนี้ถ่ายภาพไปทั้งหมด 1,620 ภาพ คะแนนเฉลี่ยของภาพถ่ายบุคคลในภาพแสงต่าง ๆ ได้เพียงแค่ 61/100 เท่านั้น (ความพึงพอใจขั้นต่ำต้องได้ 70/100 ขึ้นไป) โดยมีเพียงภาพจากสามาร์ทโฟนรุ่นเดียวเท่านนั้นที่ได้คะแนนเฉลี่ย 71/100 โดยภาพที่มักเป็นปัญหาคือภาพถ่ายในอาคารแบบย้อนแสงแม้ผู้กรอกคะแนนจะชอบภาพที่สว่างกว่า แต่คะแนนของภาพที่พอใจกลับได้แค่ 60/100 คะแนนเท่านั้น ส่วนในสภาพแสงกลางคืนได้ 57/100</p>\n<p><img alt=\"No Description\" src=\"https://www.blognone.com/sites/default/files/externals/1c28b81bbbf0af3896745888a3a3c9ec.png\" /><img alt=\"No Description\" src=\"https://www.blognone.com/sites/default/files/externals/457b4c9f2466c3e8da3389e233e872ad.png\" /></p>\n<p>DXOMARK สรุปว่าแม้เทคโนโลยีการถ่ายภาพของสมาร์ทโฟนในช่วงหลายปีที่ผ่านมาจะก้าวหน้ามาก และช่องว่างระหว่างกล้องมือถือกับกล้อง DSLR ก็มีน้อยลงไปเรื่อย ๆ แต่กล้องมือถือยังคงประสบปัญหากับสภาพแสงน้อย และการประมวลผลสีผิวอยู่ทำให้ห่างไกลกับนิยามของภาพถ่ายที่มีไว้เก็บความทรงจำในช่วงเวลาต่าง ๆ</p>\n<p>อ่านรายงานเต็ม ๆ ได้ท้ายข่าว</p>\n<p>ทั้งนี้ในอดีตฟิล์มถ่ายภาพของ Kodak เคยถูกกล่าวหาว่าออกแบบมาให้ถ่ายภาพคนผิวเข้มให้ดูมืดลงหรือซีดขาวกว่าความเป็นจริงส่งผลให้ภาพถ่ายดูไม่เป็นธรรมชาติ ซึ่งเป็นการกล่าวหาที่ไม่มีหลักฐานชัดเจนแต่อย่างใด แต่เป็นประเด็นจนถึงขั้นในปี 1978 ผู้กำกับภาพยนตร์ Jean-Luc Godard ปฏิเสธไม่ใช้ฟิล์มของ Kodak ในการถ่ายทำภาพยนตร์ในประเทศ Mozambique</p>\n<p>ที่มา - <a href=\"https://www.dxomark.com/smartphone-portraits-skin-tone-rendering/\">DXOMARK</a></p>\n</div></div></div><div><div>Topics: </div><div><div><a href=\"/topics/dxomark\">DxOMark</a></div><div><a href=\"/topics/photography\">Photography</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0f267301f25ba8532d2d86041d332897bfb98f41777162224d2490158c9c719","category":"Thai"}