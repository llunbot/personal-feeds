{"title":"Elon Musk บอกหาก Tesla จะเป็นผู้นำด้าน AI และ Robotics เขาต้องถือหุ้นให้ได้ 25%","link":"https://www.blognone.com/node/137694","date":1705408136000,"content":"<div><div><div><p>Elon Musk ซีอีโอ Tesla และ SpaceX รวมถึงเจ้าของแพลตฟอร์มโซเชียล X <a href=\"https://twitter.com/elonmusk/status/1746999488252703098\">ตอบโพสต์</a>ของผู้ใช้งานบน X ในประเด็นจำนวนหุ้น Tesla ที่เขาถืออยู่ว่า เขารู้สึกไม่สบายใจถ้าจะผลักดัน Tesla ให้เติบโตเป็นผู้นำด้าน AI และ Robotics โดยที่เขาไม่ได้ถือหุ้น Tesla ที่ระดับ 25% ซึ่งตัวเลขนี้มากพอที่จะมีอิทธิพลในบริษัท แต่อาจไม่ถึงกับเอาชนะการโหวตได้ทุกครั้ง</p>\n<p>ปัจจุบัน Musk ถือหุ้น Tesla อยู่ประมาณ 13% (411 ล้านหุ้น)</p>\n<p>เขาเสริมในประเด็นนี้ว่า ถ้าไม่สามารถถือหุ้น Tesla ที่ระดับนั้น เขาก็เลือกที่จะสร้างผลิตภัณฑ์ประเภทนี้นอกชื่อบริษัท Tesla แทน ซึ่งอาจสะท้อนจากการที่เขาสร้าง<a href=\"https://www.blognone.com/node/136578\">แชทบอต Grok</a> ผ่านบริษัท xAI แทนนั่นเอง</p>\n<p>ที่มา: <a href=\"https://www.cnbc.com/2024/01/16/elon-musk-wants-more-control-of-tesla-seeks-25percent-voting-power.html\">CNBC</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/xai\">xAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e267b105b777544293b8b8535d15500b1c4932cde0da36cfce0f5837ad9b4054","category":"Thai"}