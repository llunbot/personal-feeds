{"title":"Bloomberg เผย Microsoft เคยเสนอให้ Apple ซื้อกิจการ Bing เมื่อปี 2020","link":"https://www.blognone.com/node/135985","date":1695942298000,"content":"<div><div><div><p>Bloomberg รายงานโดยอ้างแหล่งข่าวที่เกี่ยวข้องระบุว่าในช่วงปี 2020 ไมโครซอฟท์เคยหารือกับแอปเปิล เพื่อเสนอขายธุรกิจเสิร์ชเอ็นจิน Bing โดยผู้บริหารของไมโครซอฟท์ได้เจรจาเรื่องนี้กับ Eddy Cue หัวหน้าฝ่ายธุรกิจ Services ของแอปเปิล</p>\n<p>อย่างไรก็ตามการเจรจานั้นเป็นเพียงการพิจารณาโอกาสเบื้องต้นเท่านั้น และไม่มีการพูดคุยระหว่างสองฝ่ายในประเด็นนี้อีกเลย</p>\n<p>รายงานระบุว่าเหตุผลหลักที่แอปเปิลยังไม่สนใจข้อเสนอนี้ เพราะแอปเปิลมีข้อตกลงกับกูเกิล ในการใช้ Google Search เป็นค่าเริ่มต้นในทุกอุปกรณ์อยู่แล้ว ซึ่งกูเกิลก็จ่ายเงินให้แอปเปิลต่อปีเป็นตัวเลขที่สูงด้วย ข้อมูลในปี 2020 เปิดเผยว่าอยู่ที่ระดับ 4-7 พันล้านดอลลาร์ต่อปี</p>\n<p>แอปเปิลเคยใช้ Bing เป็นเสิร์ชค่าเริ่มต้นใน Siri และ Spotlight บน iOS 7 <a href=\"https://www.blognone.com/node/45234\">เมื่อปี 2013</a> แต่แอปเปิลก็เปลี่ยนกลับมาใช้กูเกิลใน<a href=\"https://www.blognone.com/node/95756\">ปี 2017</a> หลังตกลงผลประโยชน์เพิ่มเติมได้ โดยตอนนี้ Bing ยังมีเป็นตัวเลือกให้ตั้งเป็นเสิร์ชค่าเริ่มต้นได้ใน Settings</p>\n<p>เมื่อต้นสัปดาห์ Eddy Cue ได้<a href=\"https://www.blognone.com/node/135943\">ให้การ</a>ต่อศาลในฐานะพยานของคดีที่กระทรวงยุติธรรมสหรัฐฯ ฟ้องกูเกิล ในประเด็นการผูกขาดธุรกิจเสิร์ช โดยเขาพูดถึงดีลอุปกรณ์แอปเปิลใช้ Google Search ว่าเป็นตัวเลือกดีที่สุดเท่าที่มีอยู่ในเวลานั้น</p>\n<p>ที่มา: <a href=\"https://www.bloomberg.com/news/articles/2023-09-28/microsoft-discussed-selling-bing-to-apple-as-google-replacement\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/be2fba6e2cc26f25650b62a148a4652f.png\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/microsoft\">Microsoft</a></div><div><a href=\"/topics/apple\">Apple</a></div><div><a href=\"/topics/search-engine\">Search Engine</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52dcbfebb86ab258e6227ec92b112738b2c7713a10426107facd36400ff55371","category":"Thai"}