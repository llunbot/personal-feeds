{"title":"OpenAI พัฒนาเครื่องมือตรวจจับบทความที่เขียนด้วย ChatGPT แต่ยังไม่เผยแพร่ มองมีความเสี่ยงหลายอย่าง","link":"https://www.blognone.com/node/141244","date":1722815285000,"content":"<div><div><div><p>The Wall Street Journal มีรายงานพิเศษอ้างแหล่งข่าวภายใน OpenAI ว่าบริษัทมีโครงการพัฒนาเครื่องมือตรวจจับ ว่าบทความหรือเอกสารงานวิจัยนั้นใช้ ChatGPT เขียนให้หรือไม่</p>\n<p>โครงการดังกล่าวเริ่มพัฒนาและหารือกันตั้งแต่เมื่อสองปีที่แล้ว ตัวเครื่องมือนั้นพร้อมใช้งานได้ตั้งแต่หนึ่งปีก่อน เหลือแค่ OpenAI อยากจะปล่อยออกมาเมื่อใดเท่านั้น</p>\n<p>อ่านถึงตรงนี้อาจมีคำถามว่าแล้วทำไม OpenAI ไม่เผยแพร่เครื่องมือที่ดูเป็นประโยชน์นี้?</p>\n<p><img alt=\"No Description\" src=\"https://www.blognone.com/sites/default/files/externals/8b553718d6f1a5616242700d9ea218e2.jpeg\" /></p>\n<p>รายงานบอกว่ามีความเห็นที่หลากหลายภายใน OpenAI บ้างบอกว่าหากต้องการสร้างความโปร่งใสของปัญญาประดิษฐ์ เครื่องมือนี้ก็ควรเผยแพร่ออกมา แต่ก็มีบางคนอ้างผลสำรวจว่าถ้ามีสิ่งนี้ออกมา คนที่ใช้ ChatGPT ช่วยเขียนการบ้านหรือเขียนรายงานเป็นประจำถึง 1 ใน 3 จะเลิกใช้ ChatGPT ทันที กระทบต่อจำนวนผู้ใช้งานในระบบ</p>\n<p>เทคโนโลยีที่ OpenAI ใช้ในการตรวจจับข้อความ เรียกว่าการใส่ลายน้ำในคำหรือ Text Watermark เป็นแนวทางแบบที่ใช้ตรวจจับรูปภาพที่สร้างจาก AI แต่กรณีนี้เป็นข้อความ ซึ่งเอกสารภายในบอกว่าประสิทธิภาพแม่นยำอยู่ที่ 99.9% หากข้อความนั้นถูกเขียนใหม่ด้วย ChatGPT เป็นจำนวนคำที่มากพอ กูเกิลเองก็พัฒนาเครื่องมือแบบนี้เช่นกันโดยใช้ <a href=\"https://www.blognone.com/node/135504\">Synth ID</a> แบบที่ใช้ในรูปภาพ</p>\n<p>ตัวแทนของ OpenAI ชี้แจงเพิ่มเติมว่าข้อกังวลของบริษัทคือเครื่องมือนี้ อาจส่งผลต่อผู้ใช้งานบางกลุ่ม เช่น คนที่ไม่ได้ใช้ภาษาอังกฤษเป็นภาษาหลัก บริษัทจึงพิจารณาวิจัยแนวทางใส่ลายน้ำตรวจสอบวิธีการอื่นอยู่ด้วย เพื่อให้ได้ผลลัพธ์อย่างที่ต้องการ แต่กระทบกับผู้ใช้งานน้อยที่สุด</p>\n<p>ที่มา: <a href=\"https://www.wsj.com/tech/ai/openai-tool-chatgpt-cheating-writing-135b755a\">The Wall Street Journal</a> ภาพ <a href=\"https://pixabay.com/photos/writing-writer-notes-pen-notebook-923882/\">Pixabay</a></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/watermarking\">Watermarking</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c6e16bd25044810fb2716134e2e863e9f4b44da8ae578bd4fbeaa799b4f4893","category":"Thai"}