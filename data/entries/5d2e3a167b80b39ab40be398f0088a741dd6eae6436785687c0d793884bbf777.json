{"title":"กลุ่มผู้ถือหุ้น Tesla ยื่นฟ้อง Elon แล้ว ข้อหาโยกจีพียู Tesla ไปให้ xAI ใช้งาน","link":"https://www.blognone.com/node/140414","date":1718518858000,"content":"<div><div><div><p>เป็นไปตามความคาดหมาย หลังมีข่าว <a href=\"https://www.blognone.com/node/140155\">NVIDIA เผย Elon โยกจีพียูของ Tesla 12,000 ตัวไปให้ xAI ใช้งานก่อน</a> ตอนนี้มีผู้ถือหุ้น Tesla กลุ่มหนึ่งยื่นฟ้อง Elon Musk, บอร์ดบริหาร  และตัวบริษัท Tesla เรียบร้อยแล้ว</p>\n<p>ผู้ถือหุ้นกลุ่มนี้ยื่นฟ้องต่อศาลเขต Delaware โดยในคำฟ้องมีข้อความเปรียบเทียบว่า \"ถ้าซีอีโอของ Coca-Cola ไปเปิดบริษัทเครื่องดื่มเป็นงานเสริม แล้วโยกส่วนผสมที่หายากของ Coca-Cola ไปให้บริษัทนี้ บอร์ดบริหารควรยอมให้เกิดเรื่องแบบนี้หรือไม่\"</p>\n<p>ในคำฟ้องยังอ้างคำของ Elon เองที่บอกว่า AI คือกุญแจสำคัญสู่อนาคตของ Tesla และนิยามบริษัท Tesla ว่าเป็นบริษัทแห่ง AI ดังนั้นการที่ Elon ไปเปิด xAI เพิ่มอีกก็แปลว่าเป็นคู่แข่งกัน แถมยังโยกทรัพยากรจาก Tesla ทั้งจีพียูและพนักงานของ Tesla ไปให้อีกด้วย</p>\n<p>อีกประเด็นที่น่าสนใจคือ ศาลเขต Delaware เป็นศาลเดียวกับที่เคยสั่งยกเลิกแพ็กเกจค่าตอบแทนของ Elon Musk ในปี 2018 (<a href=\"https://www.blognone.com/node/140384\">ที่ประชุมผู้ถือหุ้นเพิ่งโหวตอนุมัติให้ผ่านอีกรอบ</a>) จึงอาจตีความได้ว่าเป็นศาลที่ตัดสินในทางที่ไม่เป็นมิตรกับ Elon สักเท่าไรนัก</p>\n<p>ที่มา - <a href=\"https://arstechnica.com/tech-policy/2024/06/tesla-investors-sue-elon-musk-for-diverting-carmakers-resources-to-xai/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/b023e67cfa9fe7f13b14d50e6edda3bb.jpg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/gpu\">GPU</a></div><div><a href=\"/topics/elon-musk\">Elon Musk</a></div><div><a href=\"/topics/xai\">xAI</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d2e3a167b80b39ab40be398f0088a741dd6eae6436785687c0d793884bbf777","category":"Thai"}