{"title":"ซีอีโอ Masimo บริษัทที่มีคดีฟ้อง Apple เรื่องตัววัดออกซิเจนในเลือดของ Apple Watch ถูกผู้ถือหุ้นโหวตออกจากตำแหน่ง","link":"https://www.blognone.com/node/142227","date":1727350750000,"content":"<div><div><div><p>Masimo บริษัทผู้ผลิตอุปกรณ์ทางการแพทย์ประกาศว่าซีอีโอ Joe Kiani จะลงจากตำแหน่ง หลังจากผู้ถือหุ้นลงมติโหวตให้ออกจากบอร์ดของบริษัท โดยจะแต่งตั้ง Michelle Brennan กรรมการบอร์ด ขึ้นเป็นซีอีโอชั่วคราว</p>\n<p>ก่อนหน้านี้ Masimo เป็นที่รู้จัก เนื่องจากบริษัทได้ฟ้องแอปเปิลเรื่องการละเมิดสิทธิบัตรเซ็นเซอร์วัดระดับออกซิเจนในเลือด จนทำให้ Apple Watch ที่ขายในอเมริกาต้อง<a href=\"https://www.blognone.com/node/137439\">ปิดฟีเจอร์นี้</a>จนกว่าการพิจารณาคดีจะเสร็จสิ้น ซึ่ง Kiani ก็บอกว่าบริษัทหมดค่าใช้จ่ายในการฟ้องร้องไปแล้วกว่า 100 ล้านดอลลาร์ แต่มั่นใจว่าจะชนะ</p>\n<p>อย่างไรก็ตามการออกจากตำแหน่งของ Kiani ไม่ได้เกี่ยวกับการฟ้องร้องแอปเปิล แต่เริ่มจากการที่เขาประกาศแผนซื้อกิจการ Sound United มูลค่า 1 พันล้านดอลลาร์ ทำให้บริษัทการลงทุน Politan Capital Management ซึ่งเป็นผู้ถือหุ้นใน Masimo 9% คัดค้าน และเริ่มดำเนินการเสนอให้ผู้ถือหุ้นลงมติโหวต Kiani ออกจากตำแหน่งจนประสบความสำเร็จนั่นเอง</p>\n<p>ที่มา: <a href=\"https://www.reuters.com/business/healthcare-pharmaceuticals/masimos-joe-kiani-resigns-ceo-after-board-ouster-2024-09-25/\">Reuters</a></p>\n<p><img src=\"https://www.blognone.com/sites/default/files/externals/0ed3e292683ab4ba51fe7fea41f5e092.jpg\" /></p>\n</div></div></div><div><div>Topics: </div><div><div><a href=\"/topics/health\">Health</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"275ea09fe8f085ee42f76d5a6d4fb6fb9412c55d0cc359f64e93fe82658b9c1a","category":"Thai"}