{"title":"Netflix เตรียมปิดบริการเช่า DVD ในปีนี้ หลังให้บริการมา 25 ปี ตั้งแต่ก่อตั้งบริษัท","link":"https://www.blognone.com/node/133476","date":1681861919000,"content":"<div><div><div><p>ถึงแม้ Netflix จะมีธุรกิจหลักตอนนี้คือบริการสตรีมมิ่ง แต่ธุรกิจเช่า DVD ซึ่งเป็นธุรกิจเริ่มต้นของบริษัทก็ยังคงมีให้บริการอยู่จนถึงปัจจุบัน อย่างไรก็ตาม Netflix ก็ได้ตัดสินใจยุติบริการนี้แล้ว</p>\n<p>โดย Netflix ประกาศว่าธุรกิจเช่า DVD ผ่านเว็บไซต์ DVD.com จะจัดส่ง DVD แผ่นสุดท้ายในวันที่ 29 กันยายน 2023 และบริการนี้จะปิดตัวลง หลังจากให้บริการมาเป็นเวลา 25 ปี <a href=\"https://www.blognone.com/node/111551\">จัดส่ง DVD ไปมากกว่า 5 พันล้านแผ่น</a>ทั่วอเมริกา</p>\n<p>Netflix ให้เหตุผลว่าเป้าหมายบริษัทคือการส่งมอบบริการดีที่สุดให้กับสมาชิก แต่ธุรกิจเช่า DVD มีแนวโน้มรายได้ลดลงโดยตลอด จึงเป็นเรื่องยากมากขึ้นสำหรับบริษัทที่จะรักษามาตรฐานนี้ไว้ต่อไป นำมาสู่การตัดสินใจปิดธุรกิจดังกล่าว</p>\n<p>บริการเช่า DVD ของ Netflix สมาชิกสามารถเลือกสมัครได้ 3 รูปแบบราคา แตกต่างกันที่จำนวนแผ่นที่จะจัดส่งแต่ละครั้ง มีเอกลักษณ์คือซองจดหมายที่ส่งเป็นซองสีแดง และ Netflix ก็เริ่มเข้าสู่ธุรกิจผลิตคอนเทนต์ออริจินัลตั้งแต่ยังให้บริการ DVD โดยรวมลงทุนผลิตภาพยนตร์ในชื่อ Red Envelope Entertainment เวลานั้น</p>\n<p>ที่มา: <a href=\"https://about.netflix.com/en/news/netflix-dvd-the-final-season\">Netflix</a></p>\n<p><img alt=\"No Description\" src=\"https://www.blognone.com/sites/default/files/externals/4f15ebd3c6206afbe6240c6ccc6bb9a4.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/dvd\">DVD</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28decf7463ade19e65b11196886c8dc63fbfb109037d98ce1763ca57431b6644","category":"Thai"}