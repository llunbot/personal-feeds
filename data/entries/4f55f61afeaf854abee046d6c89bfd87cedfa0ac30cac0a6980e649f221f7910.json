{"title":"ฐานข้อมูล Google AlloyDB Omni เวอร์ชัน On-premise เข้าสถานะ GA, ราคา 1,295 ดอลลาร์/เดือน","link":"https://www.blognone.com/node/136206","date":1697119838000,"content":"<div><div><div><p>กูเกิลประกาศว่าฐานข้อมูล AlloyDB Omni เวอร์ชัน on-premise <a href=\"https://www.blognone.com/node/133232\">ที่เปิดตัวครั้งแรกในเดือนมีนาคม</a> ตอนนี้เข้าสถานะ general availability (GA) แล้ว</p>\n<p><a href=\"https://www.blognone.com/node/128484\">กูเกิลเปิดตัวฐานข้อมูล AlloyDB ครั้งแรกในปี 2022</a> โดยเป็นฐานข้อมูลที่กูเกิลสร้างระบบเบื้องหลังขึ้นเองเพื่อให้ประสิทธิภาพดีขึ้นมาก แต่ยังเข้ากันได้กับ PostgreSQL 14 อยู่ด้วย ในช่วงแรกยังมีเฉพาะเวอร์ชันรันบนคลาวด์</p>\n<p>ในปี 2023 กูเกิลก็ออก AlloyDB เวอร์ชัน Omni สำหรับลูกค้าที่จำเป็นต้องรันแบบ on premise ด้วยเหตุผลด้านกฎระเบียบ หรือจากรูปแบบของเวิร์คโหลด กูเกิลเรียกมันว่าเป็น Downloadable edition of AlloyDB และคุยว่านำไปรันที่ไหนก็ได้ แม้บนคลาวด์คู่แข่งหรือในโน้ตบุ๊กของนักพัฒนาซอฟต์แวร์</p>\n<p>วิธีการคิดราคา AlloyDB Omni เป็นการเช่าใช้รายเดือน ราคาเริ่มต้นที่เดือนละ 1,295 ดอลลาร์สำหรับแบบ 16-vCPU และ 6,995 ดอลลาร์สำหรับ 100-vCPU โดยยังไม่รวมส่วนลดต่างๆ หากมีสัญญาใช้ในระยะยาว</p>\n<p>ที่มา - <a href=\"https://cloud.google.com/blog/products/databases/announcing-the-general-availability-of-alloydb-omni/\">Google</a></p>\n<p>ผู้สนใจเรื่องฐานข้อมูลบนคลาวด์ สามารถดูคลิปรายการ Cloudnone ตอน Database ประกอบได้ โดยเรื่อง AlloyDB และฐานข้อมูลชั้นสูงอื่นๆ อยู่ในตอนที่ 2</p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/database\">Database</a></div><div><a href=\"/topics/google\">Google</a></div><div><a href=\"/topics/postgresql\">PostgreSQL</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f55f61afeaf854abee046d6c89bfd87cedfa0ac30cac0a6980e649f221f7910","category":"Thai"}