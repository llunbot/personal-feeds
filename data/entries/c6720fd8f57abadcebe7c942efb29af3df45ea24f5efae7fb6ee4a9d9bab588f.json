{"title":"ขอแค่ log การใช้งาน, Databricks เสนอแนวทางฝึก LLM ให้ใกล้เคียง GPT-4o โดยไม่ต้องสร้างชุดข้อมูล","link":"https://www.blognone.com/node/145490","date":1743014885000,"content":"<div><div><div><p>Databricks นำเสนอแนวทางการฝึกโมเดลปัญญาประดิษฐ์แบบ LLM ในชื่อว่า Test-time Adaptive Optimization (TAO) ที่มุ่งเป้าไปยังองค์กรที่ใช้งาน LLM อยู่แล้วแต่ต้องการโมเดลสำหรับใช้งานภายในที่เก่งใกล้เคียงกัน</p>\n<p>แนวทางของ TAO แยกออกเป็นสี่ขั้น ได้แก่</p>\n<ol>\n<li>สร้างคำตอบจากพรอมพ์ต่างๆ ที่เคยเก็บการใช้งานในองค์กรไว้ก่อนแล้ว<br />\n2.เมื่อโมเดลที่ต้องการฝึกตอบคำตอบตามพรอมพ์ที่ใส่เข้าไปไป ให้คะแนนว่าคำตอบใดมีคุณภาพดี โดยอาจใช้ LLM หรือซอฟต์แวร์อื่นตัดสิน</li>\n<li>ฝึกแบบ Reinforcement Learning (RL)  ดึงให้โมเดลที่กำลังฝึกทำคะแนนให้ดีที่สุดเท่าที่เป็นไปได้</li>\n<li>เก็บข้อมูลแล้วฝึกซ้ำตั้งแต่ข้อ 1</li>\n</ol>\n<p>กระบวนการฝึกแบบ RL ทำให้การฝึกใช้ทรัพยากรสูงขึ้น อย่างไรก็ดี โมเดลที่ได้นั้นใช้ทรัพยากรไม่ต่างจากโมเดลดั้งเดิม โดยไม่ต้องเสียโทเค็นไปกันการคิด</p>\n<p>ทาง Databricks เองใช้เทคนิค TAO ในการสร้างโมเดลเพื่อให้บริการลูกค้า เช่น การตอบคำถามจากฐานข้อมูล หรือการแปลงข้อความเป็น SQL แนวทางการฝึกแบบ TAO เปิดทางให้โมเดลท่ี่ได้มีความสามรถใกล้เคียงกับ GPT-4o หรือ o3-mini เลยทีเดียว แม้จะใช้เพียง Llama 3.3 70B หรือหากใช้โมเดลเล็ก Llama 3.1 8B ก็ยังได้ความสามารถระดับเดียวกับ GPT-4o-mini แนวทางนี้ทำให้ต้นทุนการให้บริการลดลงมาก</p>\n<p>test-time fine-tuning เป็นแนวทางสำคัญที่ทีมวิจัยจำนวนมากใช้แข่งขัน <a href=\"https://www.blognone.com/node/114694\">ARC-AGI</a> ที่มีตัวอย่างให้น้อยมาก โมเดลต้องเรียนรู้จากตัวอย่างเพียง 3-5 ตัวอย่างเท่านั้น</p>\n<p>ที่มา - <a href=\"https://www.databricks.com/blog/tao-using-test-time-compute-train-efficient-llms-without-labeled-data\">Databricks</a></p>\n<p><img alt=\"No Description\" src=\"https://www.blognone.com/sites/default/files/externals/571941a5adda544961e537f70803aefa.png\" /></p>\n</div></div></div><div><div>Topics: </div><div><div><a href=\"/topics/databricks\">Databricks</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6720fd8f57abadcebe7c942efb29af3df45ea24f5efae7fb6ee4a9d9bab588f","category":"Thai"}