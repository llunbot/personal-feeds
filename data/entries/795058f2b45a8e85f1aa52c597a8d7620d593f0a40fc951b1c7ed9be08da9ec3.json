{"title":"TSMC ประกาศเพิ่มการลงทุนในสหรัฐอเมริกาอีก 100,000 ล้านดอลลาร์","link":"https://www.blognone.com/node/145048","date":1741047263000,"content":"<div><div><div><p>TSMC ประกาศเพิ่มการลงทุนโรงงานเซมิคอนดักเตอร์ในสหรัฐอเมริกาอีก 100,000 ล้านดอลลาร์ จากปัจจุบันมี<a href=\"https://www.blognone.com/node/143157\">แผนการลงทุน</a>อยู่แล้ว 65,000 ล้านดอลลาร์ โดยการลงทุนนี้จะเป็นระยะเวลาต่อเนื่องหลายปี ผ่านการสร้างโรงงานเพิ่มเติมในรัฐแอริโซนาอีก 3 แห่ง เป็นโรงงานชิปแพ็คเกจจิ้ง 2 แห่ง และอีกแห่งเป็นศูนย์วิจัยพัฒนา ถือเป็นการลงทุนขนาดใหญ่ที่สุดจากบริษัทต่างประเทศในสหรัฐอเมริกาโครงการหนึ่ง</p>\n<p>C.C. Wei ซีอีโอ TSMC แถลงแผนการลงทุนนี้ที่ทำเนียบขาวร่วมกับประธานาธิบดี Donald Trump โดยเขาบอกว่า การสร้างโรงงานชิปในอเมริกานั้นมาจากวิสัยทัศน์ของ Trump ตั้งแต่ปี 2020 ตอนนี้ทุกอย่างเป็นจริงแล้ว ส่วน Trump บอกว่าเซมิคอนดักเตอร์เป็นหัวใจสำคัญของเศรษฐกิจในศตวรรษที่ 21 มีบทบาทตั้งแต่ AI ไปจนถึงยานยนต์ ไปจนถึงอุตสาหกรรมการผลิตขั้นสูง ชิปที่จำเป็นนี้ต้องถูกผลิตจากโรงงานในอเมริกา ด้วยทักษะและแรงงานในอเมริกา นั่นคือสิ่งที่เขากำลังทำอยู่</p>\n<p>TSMC บอกว่าปัจจุบันโรงงานที่แอริโซนามีพนักงานมากกว่า 3,000 คน เริ่มเดินสายการผลิตหลักตั้งแต่ปลายปี 2024</p>\n<p>NVIDIA <a href=\"https://x.com/nvidia/status/1896700942382510159\">โพสต์ข้อความ</a>ว่าบริษัทพร้อมใช้ซัพพลายเชนที่ขยายในสหรัฐอเมริกาของ TSMC เพื่อการผลิตชิปสำหรับลูกค้า</p>\n<p>ที่มา: <a href=\"https://pr.tsmc.com/english/news/3210?linkId=100000345078133\">TSMC</a>, <a href=\"https://www.wsj.com/tech/trump-chip-maker-tsmc-expected-to-announce-100-billion-investment-in-u-s-02a44399\">The Wall Street Journal</a> ภาพ <a href=\"https://x.com/WhiteHouse/status/1896646502396604843\">The White House</a></p>\n<p><img alt=\"No Description\" src=\"https://www.blognone.com/sites/default/files/externals/bba45fc08e2bfe497288969b64b2bf8e.png\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/investment\">Investment</a></div><div><a href=\"/topics/usa\">USA</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div><div><a href=\"/topics/donald-trump\">Donald Trump</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"795058f2b45a8e85f1aa52c597a8d7620d593f0a40fc951b1c7ed9be08da9ec3","category":"Thai"}