{"title":"กสทช. อนุมัติให้ ม.สงขลานครินทร์ ทดลองใช้ Starlink เป็นครั้งแรกของไทยนาน 6 เดือน","link":"https://www.blognone.com/node/137423","date":1703823675000,"content":"<div><div><div><p>เมื่อวันที่ 25 ธันวาคมที่ผ่านมา บอร์ด กสทช. ได้อนุมัติให้มหาวิทยาลัยสงขลานครินทร์ (ม.อ.) ทดลองใช้อินเทอร์เน็ตจากดาวเทียมผ่านเครือข่าย Starlink ที่เป็นของ SpaceX ถือเป็นครั้งแรกของประเทศไทยที่จะได้ใช้บริการอินเทอร์เน็ตดังกล่าว</p>\n<p>สำหรับคลื่นที่ได้รับอนุมัติเป็น Ku Band โดยขา uplink ใช้คลื่นย่าน 14-14.5 GHz และขา downlink ใช้ย่าน 10.7-12.7 GHz มีเป้าหมายคือการทดลองสนับสนุนภารกิจค้นหาผู้ประสบภัยทางเรือและภารกิจอื่นในพื้นที่ห่างไกลที่ไม่มีเครือข่ายภาคพื้นดินไปถึง และมีระยะเวลาทดลอง 6 เดือน</p>\n<p><img src=\"https://www.blognone.com/sites/default/files/externals/8a506273966f1b3b2342d889e4b5d887.jpg\" /></p>\n<p>ปัจจุบันอินเทอร์เน็ต Starlink ครอบคลุม 70 ประเทศทั่วโลก ส่วนสถานะของประเทศไทย SpaceX ระบุว่ากำลังรออนุมัติจากภาครัฐอยู่ สำหรับประเทศที่ใกล้ไทยที่สุดที่ Starlink เปิดให้บริการแล้วคือ<a href=\"https://www.blognone.com/node/135004\">มาเลเซีย</a> ส่วนเพื่อนบ้านอย่างลาวและกัมพูชาจะเปิดให้บริการในปี 2025</p>\n<p><img alt=\"No Description\" src=\"https://www.blognone.com/sites/default/files/externals/f21fcb845de852cc928f74b2d553bf49.png\" /></p>\n<p>ที่มา - <a href=\"https://www.prachachat.net/ict/news-1469245\">ประชาชาติธุรกิจ</a></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/spacex\">SpaceX</a></div><div><a href=\"/topics/nbtc\">NBTC</a></div><div><a href=\"/topics/thailand\">Thailand</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39333ce1fa6aef439645ea7b00ca54fae55090547e6335a97f52cc2cb4a42b97","category":"Thai"}