{"title":"Samsung Galaxy Z Fold 3 ใช้หน้าจอ OLED แบบใหม่ ประหยัดพลังงานกว่ารุ่นก่อน 25%","link":"https://www.blognone.com/node/124259","date":1629179874000,"content":"<div><div><div><p>Samsung Display ประกาศว่า Galaxy Z Fold 3 นั้น ใช้หน้าจอแบบใหม่ชื่อ Eco<sup>2</sup> OLED ประหยัดพลังงานกว่า Z Fold 2 ถึง 25% โดยใช้โครงสร้างลามิเนตรูปแบบใหม่ของแพแนล ตัดชั้นโพลาไรเซอร์ที่ใช้งานในหน้าจอ OLED แบบเดิมออกไป โครงสร้างแบบใหม่นี้ช่วยลดแสงสะท้อนจากภายนอก และเพิ่มการส่องผ่านของแสง (light transmittance) ได้ 33%</p>\n<p>ชั้นโพลาไรเซอร์แบบเดิมๆ ของจอ OLED จะเป็นแผ่นทึบแสงที่ทำให้แสงจาก OLED มองเห็นได้ชัดขึ้นโดยการป้องกันไม่ให้แสงจากภายนอกมากระทบอิเล็กโทรดที่อยู่ระหว่างพิกเซลและทำให้เกิดแสงสะท้อนที่รบกวนการแสดงผล</p>\n<p>ชั้นแบบโพลาไรเซอร์มีข้อเสียคือทำให้จอ OLED มืดลงถึง 50% พิกเซลของ OLED จึงต้องเร่งแสงมากกว่าเดิมเพื่อให้สว่างพอ ทำให้กินพลังงานมากขึ้น ผู้ผลิตหน้าจอหลายแบรนด์พยายามใช้สิ่งอื่นแทนโพลาไรเซอร์มานานก่อนหน้านี้ แต่ Samsung Display ดูเหมือนจะเป็นเจ้าแรกที่ทำได้สำเร็จ</p>\n<p>ที่มา - <a href=\"http://global.samsungdisplay.com/28402/\">Samsung Display</a></p>\n<p><img src=\"https://www.blognone.com/sites/default/files/externals/cb063df9ce0af02e34428200f2750186.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/display\">Display</a></div><div><a href=\"/topics/galaxy-z-fold\">Galaxy Z Fold</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d14b8765ff7455c89df22f118c11535e00219f9255d03e3304f68c9a5f867a09","category":"Thai"}