{"title":"Apple เลิกขายเคส iPhone แบบผ้า FineWoven แล้ว","link":"https://www.blognone.com/node/141926","date":1725915508000,"content":"<div><div><div><p>เมื่อปีที่แล้วแอปเปิลเปิดตัววัสดุใหม่<a href=\"https://www.blognone.com/node/135710\">ผ้า FineWoven</a> เพื่อทดแทนการใช้งานหนัง ที่กระบวนการผลิตส่งผลกระทบต่อสิ่งแวดล้อมมาก โดย FineWoven ผลิตจากวัสดุรีไซเคิลถึง 68% นำมาใช้กับเคส iPhone และสาย Apple Watch อย่างไรก็ตามเสียงตอบรับของ FineWoven นั้น<a href=\"https://www.blognone.com/node/138503\">ไม่ค่อยดีนัก</a> ในแง่ความทนทานและผิวสัมผัส จนมีข่าวว่าแอปเปิล<a href=\"https://www.blognone.com/node/139334\">อาจเลิกขายสินค้า FineWoven</a> เลย</p>\n<p>หลังจากการเปิดตัว iPhone 16 แอปเปิลได้ปรับปรุงรายการสินค้าในช่องทางออนไลน์ โดยเลิกขายเคส iPhone แบบ FineWoven ทั้งหมด ตอนนี้<a href=\"https://www.apple.com/th/search/FineWoven\">สินค้ามีเหลือ</a>เฉพาะ เคสกระเป๋าสตางค์, พวงกุญแจ AirTag และสาย Apple Watch รุ่นเก่า จึงสรุปได้ว่า FineWoven ไม่ได้ไปต่อแล้วสำหรับเคส <a href=\"https://www.blognone.com/node/141923\">iPhone 16</a> และ <a href=\"https://www.blognone.com/node/141924\">iPhone 16 Pro</a> เพราะแม้แต่เป็นเคสของ iPhone 15 ก็ถูกถอดออกไปด้วย</p>\n<p>ตัวเลือกวัสดุเคส iPhone ที่แอปเปิลมีให้เลือกตอนนี้คือเคสซิลิโคน และเคสแบบใส</p>\n<p>ที่มา: <a href=\"https://www.theverge.com/2024/9/9/24240167/apple-finewoven-cases-dead\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/21b5a86b7b3b07122c51d69bdec4bb26.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessories\">Accessories</a></div><div><a href=\"/topics/material\">Material</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fc36533164c24e25be711bf37a158b0513e9519393969dc97d9c9f12dd5bd59","category":"Thai"}