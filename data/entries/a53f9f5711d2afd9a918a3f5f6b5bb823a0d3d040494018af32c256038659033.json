{"title":"คอมพิวเตอร์บน Voyager 1 ค้าง NASA สั่งบูตแล้วยังไม่หาย","link":"https://www.blognone.com/node/137244","date":1702607059000,"content":"<div><div><div><p>นาซ่ารายงานถึงสถานการณ์ของยาน Voyager 1 ที่กำลังเดินทางออกนอกระบบสุริยะ หลังเดือนที่แล้วคอมพิวเตอร์ flight data system (FDS) ส่งข้อมูลไม่ถูกต้องจนอ่านค่าอะไรไม่ได้</p>\n<p>นาซ่ายังสามารถสื่อสารกับ FDS ได้อยู่ แต่ค่าที่อ่านได้จากเครื่องมือวิทยาศาสตร์บนยานโมดูลหนึ่ง คือ Telemetry modulation unit (TMU) กลับมีแต่ค่า 0 กับ 1 สลับกันเป็นรูปแบบเดียวจนเหมือนระบบค้าง ทีมงานคาดว่าปัญหาเกิดจากตัว FDS เอง แต่หลังจากสั่งบูตเครื่องไปแล้วก็ยังไม่หาย</p>\n<p>ตอนนี้ทีมงานกำลังกลับไปอ่านเอกสารการออกแบบ Voyager 1 ตั้งแต่ยุคปี 1977 ว่าจะมีทางอื่นในการแก้ปัญหาหรือไม่ โดยทีมงานที่ดูแลยานอยู่ตอนนี้ไม่ได้อยู่ในทีมออกแบบแล้ว และเนื่องจากยานอยู่ห่างจากโลกไปแล้ว 24,000 ล้านกิโลเมตร คำสั่งใช้เวลาเดินทางไปถึงยาน 22.5 ชั่วโมง และทีมงานต้องรอดูผลเป็นเวลา 45 ชั่วโมง</p>\n<p>ที่มา - <a href=\"https://blogs.nasa.gov/sunspot/2023/12/12/engineers-working-to-resolve-issue-with-voyager-1-computer/\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/ab84e3df9e69067eb6fede53813aceeb.png\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a53f9f5711d2afd9a918a3f5f6b5bb823a0d3d040494018af32c256038659033","category":"Thai"}