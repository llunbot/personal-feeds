{"title":"Zoom ไตรมาสล่าสุด รายได้รวมยังเติบโตสูง พร้อมซื้อกิจการเพิ่ม","link":"https://www.blognone.com/node/125956","date":1637627300000,"content":"<div><div><div><p>Zoom รายงานผลประกอบการของไตรมาสที่ 3 ปีการเงินบริษัท 2022 สิ้นสุดตุลาคม 2021 รายได้รวมเพิ่มขึ้น 35% จากช่วงเดียวกันในปีก่อนเป็น 1,050.8 ล้านดอลลาร์ และมีกำไรสุทธิตามบัญชีแบบ GAAP 340.3 ล้านดอลลาร์</p>\n<p>ตัดชี้วัดการเติบโตที่สำคัญของ Zoom คือฐานลูกค้าแบบเสียเงิน โดยจำนวนลูกค้าที่สร้างรายได้ให้ระดับมากกว่า 1 แสนดอลลาร์ในช่วง 12 เดือนย้อนหลัง มีทั้งสิ้น 2,507 ราย เพิ่มขึ้น 94% จำนวนลูกค้าที่มีพนักงานในองค์กรมากกว่า 10 คน คิดเป็น 512,100 ราย</p>\n<p>ซีอีโอ Eric S. Yuan ชี้แจงในช่วงแถลงประกอบการประเด็นที่บริษัท<a href=\"https://www.blognone.com/node/125039\">ล้มดีลซื้อกิจการ Five9</a> บริษัทซอฟต์แวร์คอลเซ็นเตอร์ มูลค่าดีล 14,700 ล้านดอลลาร์ เนื่องจากผู้ถือหุ้นไม่อนุมัติ ว่าบริษัทจะพัฒนาซอฟต์แวร์คอลเซ็นเตอร์เองต่อไป แต่ Zoom ก็ยังคงพร้อมซื้อกิจการหากพบว่าบริษัทนั้นเจ๋งและช่วยเสริมธุรกิจได้</p>\n<p>ที่มา: <a href=\"https://investors.zoom.us/news-releases/news-release-details/zoom-reports-financial-results-third-quarter-fiscal-year-2022\">Zoom</a> และ <a href=\"https://www.cnbc.com/2021/11/22/zoom-zm-earnings-q3-2022.html\">CNBC</a></p>\n<p><img src=\"https://www.blognone.com/sites/default/files/externals/50d3221ebc9d2e2040dce07217d1a6c3.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed4cfa81a4bd8421cb3fe89acaa2ad964ba5d011bcc0e61eecf7b2e8ebccf3e0","category":"Thai"}