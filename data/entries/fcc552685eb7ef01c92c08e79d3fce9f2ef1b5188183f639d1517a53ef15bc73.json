{"title":"Facebook และ Instagram ลดราคาแพ็จเกจรายเดือนแบบไม่มีโฆษณาในประเทศ EU","link":"https://www.blognone.com/node/143072","date":1731419605000,"content":"<div><div><div><p>Meta ประกาศการเปลี่ยนแปลง<strong>มีผลเฉพาะผู้ใช้งานในกลุ่มประเทศสหภาพยุโรป</strong>หรือ EU ของ Facebook และ Instagram ซึ่งปัจจุบันผู้ใช้งานมีตัวเลือก<a href=\"https://www.blognone.com/node/136469\">สมัครแพ็คเกจไม่มีโฆษณาในราคา 9.99 ยูโรต่อเดือน</a> แต่หน่วยงานกำกับดูแลของ EU <a href=\"https://www.blognone.com/node/141021\">บอกว่าละเมิดกฎหมาย</a>คุ้มครองผู้บริโภค</p>\n<p>Meta บอกว่าแนวทางจากนี้จะเป็นสองทางเลือกเหมือนเดิมคือ จ่ายเงินแลกกับไม่มีโฆษณา แต่จะลดราคาลง 40% เหลือ 5.99 ยูโรต่อเดือนสำหรับการสมัครผ่านเว็บต่อหนึ่งบริการ โดยเพิ่มอีก 4 ยูโรหากไม่ต้องการแสดงโฆษณาทั้ง Facebook และ Instagram ซึ่ง Meta บอกว่าเป็นราคาที่ถูกที่สุดแล้วเมื่อเทียบกับแพลตฟอร์มคู่แข่ง</p>\n<p>ส่วนผู้ใช้งานแบบฟรี Meta จะแสดงโฆษณาเหมือนเดิม แต่<strong>ลดจำนวน</strong>โฆษณาที่แสดงผลอิงจากข้อมูลผู้ใช้งาน (personalized ads) มาเป็นโฆษณาทั่วไป ซึ่ง Meta ก็บอกข้อเสียคือผู้ใช้งานอาจไม่สนใจโฆษณาเหล่านั้น การลงโฆษณาอาจได้ผลน้อยลง แต่ทั้งหมดเป็นการเปลี่ยนแปลงที่มากกว่าความต้องการที่ EU แจ้งมา</p>\n<p>ที่มา: <a href=\"https://about.fb.com/news/2024/11/facebook-and-instagram-to-offer-subscription-for-no-ads-in-europe/\">Meta</a></p>\n<p><img src=\"https://www.blognone.com/sites/default/files/externals/4d7c617f8b9effacadea9075ea556673.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/europe\">Europe</a></div><div><a href=\"/topics/advertising\">Advertising</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcc552685eb7ef01c92c08e79d3fce9f2ef1b5188183f639d1517a53ef15bc73","category":"Thai"}