{"title":"JetBrains เปิดตัว RustRover IDE ตัวใหม่สำหรับเขียนภาษา Rust","link":"https://www.blognone.com/node/135770","date":1694849399000,"content":"<div><div><div><p>JetBrains เปิดตัว IDE ใหม่ (อีกแล้ว) สำหรับภาษา Rust ชื่อว่า <strong>RustRover</strong> ใช้ตัวย่อในไอคอน RR</p>\n<p>RustRover ใช้ฐานจากตัว IntellJ Platform แต่ปรับปรุงให้เหมาะกับการเขียนภาษา Rust เพียงอย่างเดียว โดยปรับปรุงจากปลั๊กอิน Rust ของ IntelliJ IDEA ที่มีอยู่เดิม</p>\n<p>RustRover ยังเปิดให้ใช้งานฟรีในช่วงทดสอบ โดยจะออกตัวจริงเดือนกันยายน 2024 หลังจากนั้นจะประกาศวิธีคิดเงินในภายหลัง ตัวปลั๊กอินฐานที่เป็นโอเพนซอร์สจะยังฟรีตลอดไป แต่ทีมงาน JetBrains จะไม่อัพเดตฟีเจอร์ให้เพิ่มแล้ว หันไปพัฒนาตัวโปรแกรม RustRover แบบเสียเงินแทน</p>\n<p>ช่วงไม่กี่ปีที่ผ่านมา JetBrains ทยอยเปิดตัว IDE/เครื่องมือใหม่หลายตัว เช่น <a href=\"https://www.blognone.com/node/134944\">Qoodana (QA)</a>, <a href=\"https://www.blognone.com/node/131549\">Aqua (text automation)</a>, <a href=\"https://www.blognone.com/node/125181\">Rider (Unreal)</a>, <a href=\"https://www.blognone.com/node/124654\">Data Spell (data science)</a> เป็นต้น</p>\n<p>ที่มา - <a href=\"https://blog.jetbrains.com/rust/2023/09/13/introducing-rustrover-a-standalone-rust-ide-by-jetbrains/\">JetBrains</a></p>\n<p><img alt=\"No Description\" src=\"https://www.blognone.com/sites/default/files/externals/9ff3b963df280196030da25a01ff41a8.png\" /></p>\n<p><img alt=\"No Description\" src=\"https://www.blognone.com/sites/default/files/externals/6920023920ed788c16b265886867314f.png\" /></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/rust\">Rust</a></div><div><a href=\"/topics/intellij\">IntelliJ</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a17248862751d28dbc7af4a9036d05e73c97477655f941fdba54ebdef6179323","category":"Thai"}