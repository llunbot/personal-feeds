{"title":"สตูดิโอผู้พัฒนา Helldivers 2 บอกกำลังเจรจากับโซนี่เรื่อง PSN, ขอสู้เคียงข้างผู้เล่น","link":"https://www.blognone.com/node/139586","date":1714874832000,"content":"<div><div><div><p>จากกรณี <a href=\"https://www.blognone.com/node/139576\">Helldivers 2 ประกาศบังคับล็อกอิน PSN บนพีซี ทำให้เกมเมอร์รุมรีวิวถล่ม</a> ความคืบหน้าล่าสุดของเรื่องนี้คือ สตูดิโอ Arrowhead ผู้พัฒนาเกมนี้ ระบุว่ากำลังเจรจากับฝั่งโซนี่อยู่ และยืนยันว่าจะอยู่เคียงข้างผู้เล่นอย่างแน่นอน</p>\n<p>ข้อมูลนี้มาจาก \"Spitz\" ผู้จัดการชุมชนเกมเมอร์ของ Helldivers 2 โพสต์ในห้อง Discord บอกว่าทางสตูดิโอกำลังพูดคุยกับโซนี่ในเรื่อง PSN ซึ่งยังไม่ได้ข้อยุติ แต่ความเห็นของทีม Arrowhead เป็นไปในทางเดียวกันหมด ว่าอยากให้มีทางเลือกอื่นให้ผู้เล่นด้วย เพราะผู้เล่นที่อยู่นอกเขตบริการของ PSN ก็ควรมีสิทธิได้เล่นเกมต่อไป</p>\n<p>Spitz ยังบอกว่าการที่ผู้เล่นออกมาส่งเสียงผ่านช่องทางต่างๆ ไม่ว่าจะเป็นรีวิวหรือขอเงินคืน ช่วยให้ Arrowhead มีพลังในการต่อรองกับโซนี่มากขึ้น เขาบอกว่าเสียใจที่เห็นเรตติ้งของเกมลดลง แต่ก็ยืนยันว่าพวกเราจะอยู่ฝั่งเดียวกับผู้เล่น (we are on the side of players in this fight)</p>\n<p>ในอีกด้าน มีผู้เล่นรายงานว่า Helldivers II บน Steam เริ่มหยุดขายในประเทศที่ไม่มีบริการ PSN แล้ว แต่ถ้าต้องการขอเงินคืน ทาง Steam ก็เริ่มอนุมัติเงินคืนให้แล้วเช่นกัน</p>\n<p>ที่มา - <a href=\"https://www.reddit.com/r/Helldivers/comments/1cjyll7/some_discord_updates/#lightbox\">Reddit</a>, <a href=\"https://www.pcgamer.com/games/third-person-shooter/with-over-84-thousand-negative-helldivers-2-steam-reviews-in-two-days-developer-arrowhead-seems-to-be-grappling-with-sony-over-its-controversial-psn-sign-in-requirement/\">PC Gamer</a></p>\n<blockquote><p>Helldivers 2 on Steam is now unable to purchase in numerous countries after it was announced that a PSN login will soon be required.Steam has also been approving refund requests for players even if they've played over 2 hours <a href=\"https://t.co/8O7etaebpH\">https://t.co/8O7etaebpH</a> <a href=\"https://t.co/0P5hcOyiaL\">pic.twitter.com/0P5hcOyiaL</a></p>\n<p>— Wario64 (@Wario64) <a href=\"https://twitter.com/Wario64/status/1786911313559425082?ref_src=twsrc%5Etfw\">May 5, 2024</a></p></blockquote>\n<blockquote><p>Refunds on Steam work!!Here is good guy Steam accepting simple, straightforward logic.<a href=\"https://twitter.com/hashtag/Helldivers2?src=hash&amp;ref_src=twsrc%5Etfw\">#Helldivers2</a> <a href=\"https://t.co/IajnG0udjO\">pic.twitter.com/IajnG0udjO</a></p>\n<p>— Helldivers 2 Media (@Helldiversmedia) <a href=\"https://twitter.com/Helldiversmedia/status/1786848120757948606?ref_src=twsrc%5Etfw\">May 4, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/de58040266f3107fe13c9a5692e0e7a6.jpg\" /></p>\n</div></div></div><div><div>Topics: </div><div><div><a href=\"/topics/helldivers\">Helldivers</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/playstation-network\">PlayStation Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b1d028ac94f0bddc4e48159f29ee18751dda756d8af0076f0acbcf1b28e00db","category":"Thai"}