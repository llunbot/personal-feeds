{"title":"ตำรวจฝรั่งเศสจับอดีตผู้บริหาร Ubisoft จำนวน 5 คน ในคดีคุกคามทางเพศพนักงาน","link":"https://www.blognone.com/node/136087","date":1696473446000,"content":"<div><div><div><p>สื่อฝรั่งเศส Libération รายงานว่ามี \"อดีต\" ผู้บริหารของ Ubisoft อย่างน้อย 5 คน ถูกตำรวจฝรั่งเศสจับกุมจากคดีล่วงละเมิดทางเพศ</p>\n<p><a href=\"https://www.blognone.com/node/117186\">Ubisoft มีปัญหาเรื่องผู้บริหารคุกคามและล่วงละเมิดทางเพศหลายคดีตั้งแต่ปี 2020</a> ทำให้<a href=\"https://www.blognone.com/node/117418\">ผู้บริหารกลุ่มหนึ่งต้องลาออก</a> และ<a href=\"https://www.blognone.com/node/123773\">บริษัทโดนฟ้องจากอดีตพนักงานผู้เสียหาย และกลุ่มสหภาพแรงงานในฝรั่งเศส</a></p>\n<p>คดีในข่าวนี้คือกลุ่มสหภาพแรงงานและผู้เสียหาย ร่วมกันฟ้องอดีตผู้บริหารเป็นรายคนด้วย หลังจากสอบสวนกันมาเป็นปี ในที่สุดตำรวจฝรั่งเศสก็จับอดีตผู้บริหาร 5 รายแล้ว ที่มีชื่อปรากฏมี 2 รายคือ Serge Hascoët อดีตหัวหน้าฝ่ายครีเอทีฟ (chief creative officer) และ Tommy François อดีตรองประธานฝ่ายบรรณาธิการเนื้อหาและครีเอทีฟ คดีจะเข้าสู่ชั้นอัยการในเขตปารีสต่อไป</p>\n<p><img alt=\"No Description\" src=\"https://www.blognone.com/sites/default/files/externals/57d8f9118dd74424ac18f2ea80406dbe.jpg\" /></p>\n<p>ที่มา - <a href=\"https://www.liberation.fr/culture/jeux-video/affaire-ubisoft-cinq-gardes-a-vue-dans-le-cadre-dune-enquete-pour-agressions-et-harcelements-sexuels-20231004_HS6Z3IPLHNGKZEPBZEM3W5WHRU/\">Libération</a> via <a href=\"https://www.gamesindustry.biz/five-former-ubisoft-executives-arrested-after-sexual-harassment-investigation\">GamesIndutry</a>, ภาพจาก Ubisoft</p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/crime\">Crime</a></div><div><a href=\"/topics/sexual-abuse\">Sexual Abuse</a></div><div><a href=\"/topics/france\">France</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51c345e8643981f4a1eff3ec9af28d615fd1455aa6beaf9a4e37e3bc748d17d4","category":"Thai"}