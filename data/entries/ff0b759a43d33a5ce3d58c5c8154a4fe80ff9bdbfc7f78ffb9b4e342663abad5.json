{"title":"เคอร์เนลลินุกซ์รองรับการดักจับปุ่ม Copilot บนคีย์บอร์ดแล้ว","link":"https://www.blognone.com/node/144323","date":1737940886000,"content":"<div><div><div><p>นักพัฒนาเคอร์เนลลินุกซ์ ปรับโค้ดของเคอร์เนลให้รองรับ<a href=\"https://www.blognone.com/node/137489\">ปุ่ม Copilot บนคีย์บอร์ด ตามนโยบายของไมโครซอฟท์</a> ที่เริ่มพบได้เรื่อยๆ ในพีซีใหม่ที่วางขายในปี 2024 เป็นต้นมา</p>\n<p><a href=\"https://www.blognone.com/node/139181\">เบื้องหลังการทำงานของปุ่ม Copilot ไม่ได้เป็นรหัสปุ่มใหม่บนคีย์บอร์ด แต่เป็นการส่งสัญญาณโค้ด Left Shift + Windows key + F23</a> ประเด็นคือไดรเวอร์คีย์บอร์ด atkbd ในลินุกซ์ไม่ได้ดักจับปุ่ม F23 (0x6e) มาก่อน ล่าสุด Mark Pearson นักพัฒนาเคอร์เนลจาก Lenovo ได้อัพเดตแพตช์ให้รองรับแล้ว แพตช์นี้จะเป็นส่วนหนึ่งของเคอร์เนล 6.14 ที่จะออกเป็นรุ่นถัดไป</p>\n<p>ตอนนี้เคอร์เนลลินุกซ์สามารถดักจับการกดปุ่ม Copilot ได้แล้ว ขั้นถัดไปคือกดปุ่ม Copilot แล้วจะเกิดอะไรขึ้น คงขึ้นกับการจัดการของ desktop environment แต่ละตัวว่าจะเอาไปทำอะไรกันต่อ</p>\n<p>ที่มา - <a href=\"https://www.theregister.com/2025/01/24/copilot_key_linux/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/3aa5d819a6db811df342aafae38f6691.jpeg\" /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/kernel\">Kernel</a></div><div><a href=\"/topics/keyboard\">Keyboard</a></div><div><a href=\"/topics/microsoft-copilot\">Microsoft Copilot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff0b759a43d33a5ce3d58c5c8154a4fe80ff9bdbfc7f78ffb9b4e342663abad5","category":"Thai"}