{"title":"[ลือ] Apple อาจออก Mac รุ่นที่ต่อ 5G ได้ โดยใช้ชิปโมเด็มที่พัฒนาขึ้นเอง","link":"https://www.blognone.com/node/143517","date":1733556966000,"content":"<div><div><div><p>Mark Gurman แห่ง Bloomberg มีรายงานเพิ่มเติมจากข่าว<a href=\"https://www.blognone.com/node/143509\">ชิปโมเด็ม 5G ที่แอปเปิลพัฒนาขึ้นเอง</a> จะเริ่มใช้กับ iPhone SE ในปีหน้า โดยบอกว่าเมื่อแอปเปิลมีเทคโนโลยีนี้ของตนเอง ทำให้บริษัทกำลังศึกษาแนวทางนำชิปเชื่อมต่อเครือข่ายโทรศัพท์มือถือ ไปใส่ในฮาร์ดแวร์อื่นที่ไม่เคยมีฟีเจอร์เชื่อมต่อเครือข่าย 5G มาก่อนเพิ่มเติม</p>\n<p>สินค้าหลักที่แอปเปิลสนใจเพิ่มการเชื่อมต่อ 5G เข้าไปก็คือ Mac ซึ่งแม้การที่แล็ปท็อปจะต่อเครือข่ายโทรศัพท์มือถือจะไม่ใช่ของใหม่ในอุตสาหกรรม แต่สำหรับ Mac นั้นเป็นครั้งแรก อย่างไรก็ตามถ้ามี Mac ต่อ 5G ได้จริง เร็วที่สุดก็น่าจะเป็นปี 2026 ตามแผนการออกชิปโมเด็มรุ่นถัดมาที่จะใช้กับ iPhone 18 ด้วย</p>\n<p>สินค้าอีกตัวที่แอปเปิลพิจารณานำชิป 5G มาใส่ด้วยก็คือเฮดเซต Vision Pro เพื่อทำให้อุปกรณ์นี้สามารถใส่ใช้งานได้ทุกที่แบบอิสระมากขึ้น</p>\n<p>ในรายงานนี้ของ Gurman ได้ให้ข้อมูลเพิ่มเติมว่าการที่แอปเปิลออกแบบโมเด็ม 5G เอง ทำให้สามารถลดความหนาของ iPhone ลงได้อีกถึง 2 มิลลิเมตร เทียบกับ iPhone 16 Pro และมีพื้นที่สำหรับใส่แบตเตอรีมากขึ้นอีก</p>\n<p>ที่มา: <a href=\"https://www.bloomberg.com/news/articles/2024-12-06/apple-s-modem-chips-pave-way-for-slimmer-iphone-cellular-macs-and-headsets\">Bloomberg</a></p>\n<p><img src=\"https://www.blognone.com/sites/default/files/externals/5c82b853910a7bf196ff535bba381903.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/macbook-pro\">MacBook Pro</a></div><div><a href=\"/topics/macbook-air\">Macbook Air</a></div><div><a href=\"/topics/5g\">5G</a></div><div><a href=\"/topics/modem\">Modem</a></div><div><a href=\"/topics/apple-vision-pro\">Apple Vision Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12b53448280a05d22fadd82dddc69c3f5c3453fc217e0a788dcb6e950b65bdd7","category":"Thai"}