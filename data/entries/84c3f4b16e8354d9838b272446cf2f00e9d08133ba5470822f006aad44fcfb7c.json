{"title":"ซีอีโอ Activision Blizzard ประกาศลดเงินเดือน จนกว่าจะแก้ปัญหาคุกคามและความเท่าเทียมในที่ทำงานสำเร็จ","link":"https://www.blognone.com/node/125541","date":1635431979000,"content":"<div><div><div><p>จากปัญหาภายใน Activision Blizzard <a href=\"https://www.blognone.com/node/123837\">เรื่องประเด็นคุกคามทางเพศ</a> ล่าสุดซีอีโอ Bobby Kotick ได้ออกจดหมายเปิดผนึกเพื่อแสดงจุดยืน และแก้ไขปัญหาดังกล่าว โดยมี 5 ข้อที่จะทำ ได้แก่ การไม่เพิกเฉยต่อเหตุการณ์คุกคามทุกประเภท, เพิ่มจำนวนพนักงานเพศหญิงและนอน-ไบนารีเป็น 50%, งดการเจรจายอมความคดีล่วงละเมิด, การจ่ายค่าตอบแทนที่เท่าเทียม และจะมีการรายงานความคืบหน้าอย่างสม่ำเสมอ</p>\n<p>นอกจากนี้ซีอีโอยังประกาศว่าบอร์ดได้อนุมัติตามคำขอเพื่อลดเงินเดือนและผลตอบแทนเขาลง เหลือ 62,500 ดอลลาร์ในปีนี้ ซึ่งเป็นตัวเลขตามกฎหมายของรัฐแคลิฟอร์เนีย (ปีที่แล้วผลตอบแทน Kotick อยู่ที่ 155 ล้านดอลลาร์) โดยมีผลไปจนกว่าเขาจะแก้ไขปัญหาได้ทั้งหมดตามที่ประกาศข้างต้น</p>\n<p>ผลกระทบล่าสุดของ Activision Blizzard จากปัญหาต่าง ๆ ที่รุมเร้า คือการ<a href=\"https://www.blognone.com/node/125484\">ยกเลิกงาน BlizzCon 2021</a> จากแผนเดิมที่จะจัดแบบออนไลน์</p>\n<p>ที่มา: <a href=\"https://investor.activision.com/news-releases/news-release-details/letter-ceo-bobby-kotick-regarding-progress-and-commitments-made\">Activision Blizzard</a> ผ่าน <a href=\"https://www.theverge.com/2021/10/28/22750450/activision-blizzard-ends-forced-arbitration-bobby-kotick-paycut\">The Verge</a></p>\n<p><img src=\"https://www.blognone.com/sites/default/files/externals/2f4126c19d672373fb9930831d6ff056.jpg\" /></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84c3f4b16e8354d9838b272446cf2f00e9d08133ba5470822f006aad44fcfb7c","category":"Thai"}