{"title":"ไมโครซอฟท์ออก Patch Tuesday สิงหาคม 2021 แก้ช่องโหว่ PrintNightmare แล้ว","link":"https://www.blognone.com/node/124162","date":1628649339000,"content":"<div><div><div><p>ไมโครซอฟท์ออก Patch Tuesday แพตช์ความปลอดภัยประจำรอบเดือนสิงหาคม 2021 อุดช่องโหว่ทั้งหมด 44 ตัว ครอบคลุมผลิตภัณฑ์หลายตัว</p>\n<p>ช่องโหว่สำคัญที่พบการโจมตีแล้วคือ CVE-2021-36948 ที่เกี่ยวข้องกับเซอร์วิส Windows Update Medic (ใช้ซ่อม Windows Update เวลามีปัญหาอัพเดตไม่ได้)</p>\n<p>แพตช์รอบนี้ยังแก้<a href=\"https://www.blognone.com/node/123759\">ปัญหา PrintNightmare รอบใหม่ที่เพิ่งค้นพบ</a> หลังจาก<a href=\"https://www.blognone.com/node/123637\">ออกแพตช์ฉุกเฉินแก้ PrintNightmare ไปก่อนแล้ว</a> วิธีการแก้ปัญหาของไมโครซอฟท์คือปรับค่าดีฟอลต์ของการติดตั้งไดรเวอร์ Point and Print ให้ต้องขอสิทธิแอดมินก่อน - <a href=\"https://msrc-blog.microsoft.com/2021/08/10/point-and-print-default-behavior-change/\">รายละเอียด</a></p>\n<p>ช่องโหว่อีกตัวที่น่าสนใจคือ CVE-2021-26424 เป็นบั๊กระดับร้ายแรง (critical) ใน Windows TCP/IP ครอบคลุมตั้งแต่ Windows 7 มาจนถึง Windows 10 โดยมีคะแนนความร้ายแรงระดับ 9.9/10 แต่ไมโครซอฟท์ก็ระบุว่ายังไม่พบการใช้งานช่องโหว่นี้</p>\n<p><img src=\"https://www.blognone.com/sites/default/files/externals/8f3ec3b71bc8b5d0a50ac69808f67658.jpg\" /></p>\n<p>ที่มา - <a href=\"https://krebsonsecurity.com/2021/08/microsoft-patch-tuesday-august-2021-edition/\">Krebs on Security</a>, <a href=\"https://www.zdnet.com/article/microsofts-august-2021-patch-tuesday-45-flaws-fixed-seven-critical-including-print-spooler-vulnerability/\">ZDNet</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security-patch\">Security Patch</a></div><div><a href=\"/topics/security\">Security</a></div><div><a href=\"/topics/printer\">Printer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad8ee1d033148a2572339073ca7f185ae847745cf67676dcf1ce9d69d095047e","category":"Thai"}