{"title":"Reels ใน Instagram มีปุ่มดาวน์โหลดคลิปแบบ TikTok แล้ว มีผลกับผู้ใช้ทั่วโลก","link":"https://www.blognone.com/node/136899","date":1700694384000,"content":"<div><div><div><p>Adam Mosseri หัวหน้าทีม Instagram ประกาศผ่าน Broadcast ว่า หลังจาก<a href=\"https://www.blognone.com/node/134471\">ทดสอบ</a>ในอเมริกามาก่อนหน้านี้ ตอนนี้ผู้ใช้ Instagram ทั่วโลก สามารถดาวน์โหลดคลิป Reels ได้แล้ว จากทุกบัญชีที่เป็นสาธารณะ (public) ซึ่งเป็นรูปแบบเดียวกับ TikTok เพื่อนำไปแชร์ต่อในแพลตฟอร์มอื่น</p>\n<p>วิดีโอที่ดาวน์โหลดมานั้นจะมีลายน้ำ เพื่อบอกชื่อบัญชีของครีเอเตอร์ใน Instagram ซึ่งก็เหมือนกับของ TikTok</p>\n<p>สำหรับครีเอเตอร์ที่ไม่ต้องการให้มีปุ่มดาวน์โหลด ก็สามารถปิดการทำงานส่วนนี้ได้ โดยเลือก Settings and privacy &gt; Privacy &gt; Reels and Remix และปิด Allow people to download your reels ซึ่งจะมีผลกับทุกวิดีโอ แต่หากต้องการปิด-เปิดเป็นบางวิดีโอสามารถแก้ไขที่ Advanced Settings ตอนอัปโหลด Reels นอกจากนี้ผู้ใช้งานที่อายุต่ำกว่า 18 ปี คลิป Reels จะถูกปิดการดาวน์โหลดเป็นค่าเริ่มต้น แต่สามารถเปิดเองได้</p>\n<p>ที่มา: <a href=\"https://www.theverge.com/2023/11/22/23973209/now-everyone-can-download-instagram-reels-from-public-accounts\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/26db0b20e89d2bb031457966066810e4.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/reels\">Reels</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8578e992a82cbd3df3ed559e52318fe35d2839b80bcb961901c59a77ac0bece","category":"Thai"}