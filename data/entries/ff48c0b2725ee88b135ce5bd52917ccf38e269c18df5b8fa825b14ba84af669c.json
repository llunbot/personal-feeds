{"title":"Apple ปรับเปลี่ยนฝ่ายบริหาร หลังคนดูแล AirPods และ HomePod ลงจากตำแหน่ง","link":"https://www.blognone.com/node/138307","date":1708471802000,"content":"<div><div><div><p>มีรายงานเกี่ยวกับการปรับเปลี่ยนในฝ่ายบริหารของแอปเปิลอีกครั้ง โดย Mark Gurman แห่ง Bloomberg คนเดิม อ้างแหล่งข่าวที่เกี่ยวข้องระบุว่า Gary Geaves รองประธานฝ่ายที่ดูแลสินค้า Audio ได้ลงจากตำแหน่ง แล้วแต่งตั้ง Ruchir Davé มาเป็นหัวหน้าฝ่ายคนใหม่แทน โดยทีมนี้มีพนักงานประมาณ 300 คน</p>\n<p>ความรับผิดชอบของทีม Audio นี้ นอกจากสินค้าอย่าง AirPods และ HomePod ยังดูแลส่วนการพัฒนาเทคโนโลยี Spatial Audio ที่ใช้ในหลายผลิตภัณฑ์ของแอปเปิลรวมถึง Vision Pro ด้วย</p>\n<p>ทั้งนี้ Geaves ยังไม่ได้ลาออกจากแอปเปิล แต่ย้ายมาขึ้นตรงกับ Matt Costello ที่ดูแลสินค้าการออกแบบสินค้า Beats และ HomePod ในตำแหน่งที่ปรึกษาทีม Audio เพื่อเตรียมเกษียณจากบริษัทในอนาคต</p>\n<p>การเปลี่ยนแปลงนี้มีประเด็นสำคัญเนื่องจาก Geaves มีบทบาทสำคัญในการพัฒนา HomePod ส่วนสองปีที่ผ่านมา หน้าที่หลักเขาคือการปรับปรุงไลน์สินค้ากลุ่ม AirPods ทั้งหมด ตามที่<a href=\"https://www.blognone.com/node/136416\">มีข่าวลือ</a>ว่าจะมีการปรับรายละเอียดสินค้าใหม่ทั้งหมดในปีนี้</p>\n<p>ที่มา: <a href=\"https://www.bloomberg.com/news/articles/2024-02-20/apple-shuffles-leadership-of-team-responsible-for-audio-products\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/524c5165d79bc833b96100eb5802d92a.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpods\">AirPods</a></div><div><a href=\"/topics/homepod\">HomePod</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff48c0b2725ee88b135ce5bd52917ccf38e269c18df5b8fa825b14ba84af669c","category":"Thai"}