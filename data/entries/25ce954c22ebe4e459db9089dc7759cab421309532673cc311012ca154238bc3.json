{"title":"Apple เตรียมยกเลิกพาร์ตเนอร์ Apple Card กับ Goldman Sachs ใน 12-15 เดือนข้างหน้า","link":"https://www.blognone.com/node/137006","date":1701304199000,"content":"<div><div><div><p>The Wall Street Journal รายงานโดยอ้างแหล่งข่าวที่เกี่ยวข้อง ว่าแอปเปิลเตรียมยกเลิกความร่วมมือด้านบริการทางการเงินกับธนาคาร Goldman Sachs ทั้งบริการบัญชีบัตรเครดิต Apple Card และบริการผ่อนชำระ Apple Pay Later ภายใน 12-15 เดือนข้างหน้า โดยยังไม่มีข้อมูลว่าแอปเปิลจะร่วมมือกับสถาบันการเงินใด เพื่อให้บริการนี้ดำเนินงานต่อไปได้</p>\n<p>การยุติความร่วมมือนี้ เป็นไปตาม<a href=\"https://www.blognone.com/node/134633\">รายงาน</a>ที่ออกมาก่อนหน้านี้ว่า Goldman Sachs ต้องการปรับโครงสร้างและลดขนาดธุรกิจส่วนที่เกี่ยวกับลูกค้ารายย่อย (Consumer Banking) ถึงแม้ธนาคารเพิ่งต่อสัญญาความร่วมมือออกไปถึงปี 2029 ก็ตาม</p>\n<p>ก่อนหน้านี้มีข่าวว่าแอปเปิลเริ่มเจรจาให้ AMEX มาเป็นพาร์ตเนอร์ส่วนนี้ แต่ยังทำข้อตกลงกันไม่ได้ ล่าสุดรายงานบอกว่าแอปเปิลก็เจรจากับ Synchrony Financial อยู่ด้วยเช่นกัน</p>\n<p>ที่มา: <a href=\"https://www.wsj.com/finance/banking/apple-pulls-plug-on-goldman-credit-card-partnership-ca1dfb45\">The Wall Street Journal</a></p>\n<p><img src=\"https://www.blognone.com/sites/default/files/externals/dbd6b514754983be146a20780d6daa94.jpg\" /></p>\n</div></div></div><div><div>Topics: </div><div><div><a href=\"/topics/apple-card\">Apple Card</a></div><div><a href=\"/topics/goldman-sachs\">Goldman Sachs</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25ce954c22ebe4e459db9089dc7759cab421309532673cc311012ca154238bc3","category":"Thai"}