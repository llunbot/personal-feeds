{"title":"VMware ไตรมาสล่าสุด รายได้จาก Subscription และ SaaS โต 23% ตามกลยุทธ์ Multi-Cloud","link":"https://www.blognone.com/node/124445","date":1630023899000,"content":"<div><div><div><p>VMware รายงานผลประกอบการของไตรมาสที่ 2 ตามปีการเงินบริษัท 2022 สิ้นสุดเดือนกรกฎาคม 2021 รายได้รวมเพิ่มขึ้น 9% จากช่วงเดียวกันในปีก่อนเป็น 3,138 ล้านดอลลาร์ มีกำไรสุทธิตามบัญชี GAAP 411 ล้านดอลลาร์</p>\n<p>รายได้เฉพาะส่วนที่เป็น subscription, SaaS และค่าไลเซนส์เพิ่มขึ้น 12% เป็น 1,514 ล้านดอลลาร์ หากดูเฉพาะ subscription และ SaaS เพิ่มขึ้น 23% ส่วนตัวเลขรายได้ต่อเนื่องเป็นเวลา 1 ปี หรือ ARR เพิ่มขึ้นเป็น 3.15 พันล้านดอลลาร์</p>\n<p><a href=\"https://www.blognone.com/node/122649\">Raghu Raghuram</a> ซีอีโอคนใหม่ VMware ที่มา<a href=\"https://www.blognone.com/node/120585\">แทน Pat Gelsinger</a> กล่าวว่าตอนนี้ลูกค้าต่างปรับเปลี่ยนกลยุทธ์จาก Cloud First มาเป็น Cloud Smart นั่นคือการเลือกใช้คลาวด์ที่เหมาะสมกับแต่ละเวิร์กโหลด จึงมีสภาพแวดล้อมเป็นมัลติคลาวด์ ซึ่ง VMware ก็เป็นผู้ส่งมอบแพลตฟอร์มมัลติคลาวด์รองรับทุกแอพพลิเคชัน</p>\n<p>VMware ยังอยู่ในขั้นตอน<a href=\"https://www.blognone.com/node/122193\">แยกบริษัท</a>ออกจาก Dell Technologies ที่ประกาศเมื่อต้นปี โดยคาดว่าจะแล้วเสร็จในช่วงปลายปี</p>\n<p>ที่มา: <a href=\"https://www.vmware.com/company/news/releases/vmw-newsfeed.VMware-Reports-Fiscal-Year-2022-Second-Quarter-Results.49c752f5-f8ee-4f63-9dcb-4faa1ed95599.html\">Vmware</a> (pdf)</p>\n<p><img src=\"https://www.blognone.com/sites/default/files/externals/8880f408c02475b65f95e5fa91d85ba6.png\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d0a2f9c992fe8c3fb180780084d085ff0592e91d27a1fba66ecb841ef7060cf","category":"Thai"}