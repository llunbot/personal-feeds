{"title":"EA หยุดทำเกมแข่งรถ World Rally Championship (WRC) หลังออกได้ภาคเดียว","link":"https://www.blognone.com/node/146228","date":1746247014000,"content":"<div><div><div><p>Codemasters บริษัทผู้พัฒนาเกมแข่งรถ <a href=\"https://www.blognone.com/node/120102\">ที่ขายให้ EA ในปี 2020</a> ประกาศหยุดทำเกมแข่งรถซีรีส์ World Rally Championship (WRC) โดยเกมภาคล่าสุดคือ EA Sports WRC เวอร์ชันปี 2023 ที่มีเนื้อหาอัพเดตของฤดูกาลแข่งขันปี 2024</p>\n<p><a href=\"https://en.wikipedia.org/wiki/WRC_(video_game_series)\">เกมรถแข่งในซีรีส์ World Rally Championship</a> เริ่มทำมาตั้งแต่ปี 2001 โดย แล้วเปลี่ยนสตูดิโอผู้พัฒนา-ผู้จัดจำหน่ายมาแล้วหลายยุคหลายสมัย ทีมล่าสุดก่อนหน้านี้คือสตูดิโอ Kylotonn จากฝรั่งเศส จัดจำหน่ายโดย Nacon แล้วเปลี่ยนมาเป็นคู่ Codemasters/EA ในภาค 2023 แต่ทำเกมได้ภาคเดียวก็ประกาศหยุดทำแล้ว</p>\n<p>เกมหลักของ Codemasters คือเกมรถแข่ง F1 ยังออกต่อเนื่องทุกปี นอกจากนี้ยังมีเกมรถแข่งประเภทอื่นคือ Dirt และ Grid บ้างประปราย</p>\n<p>สัปดาห์ที่ผ่านมา <a href=\"https://www.blognone.com/node/146155\">EA เพิ่งประกาศข่าวปลดพนักงาน 3-400 คน</a> ซึ่งยังไม่ชัดเจนว่า Codemasters โดนด้วยหรือไม่ และเกี่ยวข้องกับการหยุดพัฒนา WRC ด้วยไหม</p>\n<p>ที่มา - <a href=\"https://www.videogameschronicle.com/news/codemasters-pauses-iconic-rally-game-development-after-over-25-years/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/afa9b433fe726b738e8fc06196489c28.jpeg\" /></p>\n</div></div></div><div><div>Topics: </div><div><div><a href=\"/topics/codemasters\">Codemasters</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5627d59a6ad3e4ee6da935ac1a9a95bddb83afaf09ff68015a3e69095ac204ab","category":"Thai"}