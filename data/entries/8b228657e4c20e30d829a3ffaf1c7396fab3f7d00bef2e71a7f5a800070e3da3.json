{"title":"PDPC สั่ง OPPO ประเทศไทย ชี้แจงกรณีการขายข้อมูลส่วนตัวลูกค้าบน Dark Web ภายใน 72 ชั่วโมง","link":"https://www.blognone.com/node/144291","date":1737693374000,"content":"<div><div><div><p>ศูนย์เฝ้าระวังการละเมิดข้อมูลส่วนบุคคล หรือ PDPC Eagle Eye พบการอ้างว่า มีการขายข้อมูลของ OPPO ประเทศไทย ขนาด 165GB บน Dark Web ซึ่งเป็นข้อมูลรายละเอียดส่วนตัวของลูกค้า ข้อมูลพนักงานจากระบบ HR และข้อมูลการดำเนินงานจากแพลตฟอร์มภายในของ OPPO ประเทศไทย โดยตั้งราคาขายไว้ที่ 20,000 ดอลลาร์ฯ หรือประมาณ 680,000 บาท</p>\n<p>PDPC Eagle Eye ได้แจ้งให้ OPPO เร่งตรวจสอบ ประเมินความเสี่ยงเพื่อป้องกัน แก้ไขปัญหา และรายงานผลภายใน 72 ชั่วโมง เพื่อสรุปว่ามีการละเมิดจริงหรือไม่ หากพบว่าไม่ปฏิบัติตามกฎหมาย PDPA ทางศูนย์ฯ จะตรวจสอบและรวบรวมข้อเท็จจริง และรายงานต่อคณะกรรมการผู้เชี่ยวชาญเพื่อพิจารณาทางปกครองต่อไป</p>\n<p>ล่าสุด โพสเซฟี่ กรุ๊ป ตัวแทนจำหน่ายสมาร์ตโฟน OPPO ในประเทศไทย บอกว่าได้รายงานประเด็นนี้ต่อเจ้าหน้าที่ตำรวจทันทีตั้งแต่วันที่ 13 ธันวาคม 2024 โดยบริษัทได้ยื่นแจ้งการละเมิดข้อมูลต่อ PDPC Eagle Eye แล้ว และย้ำว่าเคสนี้ไม่มีความเกี่ยวข้องกับกรณีแอปพลิเคชันที่เป็นประเด็นก่อนหน้านี้</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;OPPO&quot;\" src=\"https://www.blognone.com/sites/default/files/externals/c5f690a18482b56c843bf58056d1aa5d.jpeg\" /></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/pdpc\">PDPC</a></div><div><a href=\"/topics/information\">Information</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b228657e4c20e30d829a3ffaf1c7396fab3f7d00bef2e71a7f5a800070e3da3","category":"Thai"}