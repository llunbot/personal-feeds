{"title":"นี่สิซอฟต์พาวเวอร์ Black Myth: Wukong จุดกระแสเที่ยวมณฑลชานซี ดันยอดขาย PS5 ในจีน","link":"https://www.blognone.com/node/141625","date":1724594326000,"content":"<div><div><div><p>Alibaba Group เปิดเผยสถิติหลังเกม Black Myth: Wukong วางขายในจีน ว่าเกิดอะไรขึ้นกับแพลตฟอร์มต่างๆ ในเครือ Alibaba</p>\n<ul>\n<li>ยอดขายวิดีโอเกมในแพลตฟอร์มอีคอมเมิร์ซ Taobao เพิ่มขึ้น 130% เมื่อเทียบกับวันเดียวกันของสัปดาห์ก่อนหน้า ถ้าเอาเฉพาะเกม Wukong มียอดค้นหาเพิ่มขึ้นเกือบ 14 เท่า</li>\n<li>ยอดขายเครื่อง PS5 จากร้าน PlayStation บน Tmall เพิ่มขึ้น 2 เท่าในช่วง 7 วันก่อนเกมวางขาย และ PS5 กลายเป็นฮาร์ดแวร์เกมที่มียอดขายสูงสุดบน Tmall ติดกัน 4 วันแล้ว</li>\n<li>แพลตฟอร์มสินค้ามือสอง Xianyu มียอดค้นหาคำว่า PS5 เติบโตขึ้น 300% ในเดือนสิงหาคม 2024</li>\n<li>แพลตฟอร์มท่องเที่ยว Fliggy มีปริมาณการค้นหาสถานที่ท่องเที่ยวและโรงแรมในมณฑลชานซี (Shanxi) ซึ่ง<a href=\"https://www.trip.com/guide/info/black-myth-wukong-actual-china-locations.html\">มีสถานที่หลายแห่งปรากฏอยู่ในเกม</a> เพิ่มขึ้น 2 เท่า โดยเกมเมอร์จีนจำนวนมากเล่นเกม เห็นฉากในเกม แล้วอยากเดินทางไปดูของจริงกัน</li>\n</ul>\n<p>ที่มา - <a href=\"https://www.alizila.com/black-myth-wukong-video-game-sparks-buying-sprees-tourism-bookings-china/\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/27132b91da0501391440242129713239.jpg\" /></p>\n</div></div></div><div><div>Topics: </div><div><div><a href=\"/topics/black-myth-wukong\">Black Myth: Wukong</a></div><div><a href=\"/topics/china\">China</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/alibaba\">Alibaba</a></div><div><a href=\"/topics/tourism\">Tourism</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19be796975c44f4f7e45464c1df5272211b1cf62105a52a0178a01f87f256ece","category":"Thai"}