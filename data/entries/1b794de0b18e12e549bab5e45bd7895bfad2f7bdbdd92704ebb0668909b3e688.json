{"title":"EU สั่งปรับเงิน Apple และ Meta เหตุละเมิดกฎหมายดิจิทัล DMA","link":"https://www.blognone.com/node/146010","date":1745415978000,"content":"<div><div><div><p>คณะกรรมาธิการยุโรป (European Commission - EC) ออกคำสั่งปรับเงิน Apple และ Meta จากการละเมิดกฎหมายดิจิทัล DMA ของสหภาพยุโรป โดย Apple ถูกสั่งปรับเป็นเงิน 500 ล้านยูโร ส่วน Meta ถูกสั่งปรับ 200 ล้านยูโร</p>\n<p>กรณีของ Apple นั้น EC บอกว่าเกิดจากการ<a href=\"https://www.blognone.com/node/140553\">จำกัดนักพัฒนา</a> ไม่ให้แจ้งช่องทางจ่ายเงิน หรือซื้อสินค้า-บริการ ที่อยู่ภายนอกระบบ App Store ได้ง่าย ซึ่งสร้างผลเสียต่อผู้บริโภค คำสั่งนี้ยังระบุให้ Apple ต้องยกเลิกข้อจำกัดเหล่านี้กับผู้พัฒนาแอปด้วย</p>\n<p>ส่วน Meta นั้น มาจากการ<a href=\"https://www.blognone.com/node/136469\">ออกแพ็คเกจ</a>จ่ายเงินแลกกับการไม่แสดงโฆษณา เฉพาะผู้ใช้งานในยุโรป ซึ่ง EC มองว่าเป็นข้อเสนอที่ไม่ยุติธรรมกับลูกค้า ต่อมา Meta ได้<a href=\"https://www.blognone.com/node/143072\">ปรับปรุง</a>ตามคำเตือนโดยลดราคาแพ็คเกจลง ส่วนผู้ใช้งานฟรีก็ลดการแสดงโฆษณาแบบเจาะจงเป้าหมาย</p>\n<p>EC ให้เวลาทั้ง Apple และ Meta แก้ไขบริการให้เป็นไปตามคำสั่งภายใน 60 วัน มิฉะนั้นอาจมีคำสั่งปรับเงินเพิ่มโดยคิดจากอัตราส่วนรายได้ของบริษัทสูงสุด 5% อย่างไรก็ตามทั้ง Apple และ Meta บอกว่าจะยื่นอุทธรณ์ต่อคำสั่งนี้</p>\n<p>ที่มา: <a href=\"https://www.wsj.com/tech/apple-meta-fined-by-eu-ordered-to-comply-with-tech-competition-rules-9063b7e6\">The Wall Street Journal</a> และ <a href=\"https://ec.europa.eu/commission/presscorner/detail/en/ip_25_1085\">European Commission</a></p>\n<p><img src=\"https://www.blognone.com/sites/default/files/externals/1fc27e696d4ff4b1f1c10cd842fad473.png\" alt=\"\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b794de0b18e12e549bab5e45bd7895bfad2f7bdbdd92704ebb0668909b3e688","category":"Thai"}