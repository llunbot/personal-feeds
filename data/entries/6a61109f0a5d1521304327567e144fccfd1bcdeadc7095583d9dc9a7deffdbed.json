{"title":"ไมโครซอฟท์เปิดให้องค์กรธุรกิจใช้งาน o3 และ o4-mini ใน Azure AI Foundry และ GitHub Copilot แล้ว","link":"https://www.blognone.com/node/145896","date":1744862709000,"content":"<div><div><div><p>ไมโครซอฟท์ร่วมมือกับ OpenAI เปิดให้องค์กรธุรกิจใช้งาน <a href=\"https://www.blognone.com/node/145886\">OpenAI o3 และ o4-mini</a> ใน Azure AI Foundry แล้ว รวมถึง GitHub Copilot ใน VS Code และ GitHub Models สำหรับนักพัฒนา</p>\n<p>o3 และ o4-mini เป็น Reasoning Model ที่สามารถใช้เครื่องมือทั้งหมดภายใน ChatGPT ได้เป็นครั้งแรก ซึ่งได้แก่การค้นหาบนเว็บ, Python, การวิเคราะห์รูปภาพ, การตีความไฟล์ และการสร้างรูปภาพ โดย OpenAI เพิ่ง<a href=\"https://www.blognone.com/node/145886\">ประกาศเปิดตัว</a>วันนี้</p>\n<p>นอกจากนี้ Azure OpenAI Service ก็ยังประกาศเปิดตัวโมเดลเสียงใหม่ 3 โมเดล ได้แก่ GPT-4o-Transcribe และ GPT-4o-Mini-Transcribe ซึ่งเป็นโมเดลการแปลงคำพูดเป็นข้อความ พร้อม GPT-4o-Mini-TTS ซึ่งเป็นโมเดลการแปลงข้อความเป็นคำพูดที่ปรับแต่งได้อีกด้วย</p>\n<p><img alt=\"No Description\" src=\"https://www.blognone.com/sites/default/files/externals/2f6ec009d43b310a1df2cb84142eee13.png\" /></p>\n<p>องค์กรที่สนใจสามารถดูรายละเอียดได้ที่<a href=\"https://azure.microsoft.com/en-us/solutions/ai\">เว็บไซต์</a>พร้อมทดลองใช้ใน <a href=\"https://ai.azure.com/explore/models?selectedCollection=aoai\">Azure AI Foundry</a> และ GitHub</p>\n<p>ที่มา - <a href=\"https://azure.microsoft.com/en-us/blog/o3-and-o4-mini-unlock-enterprise-agent-workflows-with-next-level-reasoning-ai-with-azure-ai-foundry-and-github\">Microsoft Azure Blog</a>, <a href=\"https://devblogs.microsoft.com/foundry/get-started-azure-openai-advanced-audio-models\">Azure AI Foundry Blog</a> และ <a href=\"https://github.blog/changelog/2025-04-16-openai-o3-and-o4-mini-are-now-available-in-public-preview-for-github-copilot-and-github-models\">GitHub Blog</a></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/enterprise\">Enterprise</a></div><div><a href=\"/topics/github\">GitHub</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a61109f0a5d1521304327567e144fccfd1bcdeadc7095583d9dc9a7deffdbed","category":"Thai"}