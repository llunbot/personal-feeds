{"title":"ทีมงานเกม Coral Island ประกาศ Roadmap เผยกำลังเพิ่มภาษาไทยเข้าไปในเกม","link":"https://www.blognone.com/node/138473","date":1709209568000,"content":"<div><div><div><p>Coral Island เกมอินดี้ทำฟาร์มติดเกาะยอดฮิตจากโครงการ Kickstarter ที่ได้รับการสนับสนุนอย่างล้นหลาม มียอดการลงทุนจาก Backer มากกว่า 1 ล้านดอลลาร์สหรัฐ (จากที่ตั้งเป้าไว้ 70,000 ดอลลาร์) ประกาศ Roadmap อัปเดตตัวเกมตลอดทั้งปี โดย Stair Way ผู้พัฒนาเกมบอกว่าทีมงานติดตามความคิดเห็นจากชุมชนจากทั้ง Discord, Steam, Reddit และโซเชียลมีเดีย ตั้งแต่ปล่อยตัวเกมเวอร์ชัน 1.0</p>\n<p><img alt=\"No Description\" src=\"https://www.blognone.com/sites/default/files/externals/14e6f3bc99344141008107b4bd5de072.jpeg\" /></p>\n<p>แผนงานพัฒนาของตัวเกมตอนนี้มีแผนยาวถึงไตรมาสที่ 3 ของปี 2024 นำร่องโดยเกมเวอร์ชัน 1.1 ที่ปรับปรุง และเพิ่มเนื้อหาในเกมเช่น Questline ของ Town Rank S, Tourist system และเพิ่ม NPC ที่มีต้นแบบจาก Backer เข้ามาในเกมเป็นต้น</p>\n<p><img alt=\"No Description\" src=\"https://www.blognone.com/sites/default/files/externals/1f323b8f8481ef63d159910ac53f45c0.png\" /></p>\n<p>ทีมงานเผยว่าในช่วงปล่อยเกมเวอร์ชัน 1.0 ตัวเกมไม่สามารถรองรับภาษาได้มากเท่าที่ทีมงานตั้งใจไว้ (ปัจจุบันรองรับ 9 ภาษา) เพราะทีมงานประเมินปริมาณคำศัพท์ที่แท้จริงของตัวเกมต่ำไป แถมค่าใช้จ่ายในการแปลภาษานั้นค่อนข้างสูง ตอนนี้ทีมงานกำลังประเมินแผนงานพัฒนาของใหม่ โดยภาษาถัดไปที่จะเพิ่มเข้ามาคือภาษาไทย ซึ่งจะเริ่มแปลภายในเดือนนี้ และมีแผนที่จะรองรับภาษาเพิ่มเติมเท่าที่เป็นไปได้อีกในอนาคต</p>\n<p><img alt=\"No Description\" src=\"https://www.blognone.com/sites/default/files/externals/5af9c7903ba86c929a2cf9fb06d223ac.png\" /></p>\n<p>ที่มา - <a href=\"https://www.stairwaygames.com/post/february-2024-dev-update\">Stair Way</a></p>\n</div></div></div><div><div>Topics: </div><div><div><a href=\"/topics/coral-island\">Coral Island</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35ad0ed04fe8519d4116b16b2459e26ecd7c1827b5f5b78c2021be27d3f30a72","category":"Thai"}