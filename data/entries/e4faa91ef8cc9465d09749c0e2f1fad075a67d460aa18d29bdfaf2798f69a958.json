{"title":"Apple ปรับเว็บไซต์ใหม่ เพิ่มหัวข้อ Store สำหรับการเลือกซื้อสินค้าโดยเฉพาะ","link":"https://www.blognone.com/node/124067","date":1628088398000,"content":"<div><div><div><p>แอปเปิลได้ปรับปรุงเว็บไซต์ <a href=\"https://www.apple.com/th/\">Apple.com</a> ใหม่ โดยมีสิ่งเปลี่ยนแปลงที่สำคัญ คือเพิ่มหัวข้อ <a href=\"https://www.apple.com/th/store\">Store</a> (ร้าน) ในแถบด้านบนสุด ซึ่งเป็นหน้าของการเลือกซื้อสินค้าโดยเฉพาะ และมีการปรับหน้าตาใหม่</p>\n<p>ในอดีตแอปเปิลมีส่วนของ Apple Online Store แยกโดเมนออกมาโดยเฉพาะ ส่วนตัวเว็บไซต์แอปเปิลเป็นการนำเสนอสินค้าเพียงอย่างเดียว และมีการ<a href=\"https://www.blognone.com/node/71096\">ปรับปรุงครั้งใหญ่เมื่อปี 2015</a> โดยไม่มีส่วนของ Store โดยเฉพาะ แต่เพิ่มปุ่ม Buy แทรกในหน้ารายละเอียดของสินค้าแทน</p>\n<p><img src=\"https://www.blognone.com/sites/default/files/externals/c8d9c79b9c39a5eccaf61bf2050b5fa1.png\" /></p>\n<p>ในหน้า Store แบบใหม่นี้มีเนื้อหาหลายส่วนตั้งแต่สินค้าใหม่ ที่แสดงแบบ carousel ปัดดูตามแนวนอน ส่วนของผลิตภัณฑ์ที่นำเสนอรายละเอียด การเปรียบเทียบ จนถึงโปรโมชันต่าง ๆ ทั้งนี้ปุ่ม Buy ในหน้ารายละเอียดสินค้าก็ยังคงมีอยู่เช่นเดิม</p>\n<p>ที่มา: <a href=\"https://www.macrumors.com/2021/08/03/apple-website-redesigned-store/\">MacRumors</a></p>\n<p><img src=\"https://www.blognone.com/sites/default/files/externals/16c9e3ea38e71d9fc9a9e26f5ad68c32.png\" /></p>\n<p><img src=\"https://www.blognone.com/sites/default/files/externals/25d82baa0c10716c41ce93f29d7f66b4.png\" /></p>\n</div></div></div><div><div>Topics: </div><div><div><a href=\"/topics/apple-online-store\">Apple Online Store</a></div><div><a href=\"/topics/apple\">Apple</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4faa91ef8cc9465d09749c0e2f1fad075a67d460aa18d29bdfaf2798f69a958","category":"Thai"}