{"title":"X ล่มเมื่อคืนนี้ประมาณ 2 ชั่วโมง อาจเกี่ยวข้องกับเหตุไฟไหม้ศูนย์ข้อมูลในออริกอน","link":"https://www.blognone.com/node/146602","date":1748119798000,"content":"<span>X ล่มเมื่อคืนนี้ประมาณ 2 ชั่วโมง อาจเกี่ยวข้องกับเหตุไฟไหม้ศูนย์ข้อมูลในออริกอน</span>\n\n  <div>\n    <div>Body</div>\n              <div><p>X มีปัญหาล่มไม่สามารถใช้งานได้ทั่วโลกเมื่อคืนนี้ โดยพบปัญหาเป็นวงกว้างตั้งแต่ 20:00น. วันที่ 24 พฤษภาคม เริ่มกลับมาใช้งานได้ตามปกติประมาณ 22:00น.</p>\n<p>X ยังไม่ได้ออกมาชี้แจงสาเหตุของปัญหาที่กระทบผู้ใช้งานเป็นวงกว้างนี้ แต่มีการยืนยันอีกปัญหาที่เกิดขึ้นก่อนหน้านี้ โดยบัญชี X Engineering ที่เป็นของทีมวิศวกร X ได้<a href=\"https://x.com/XEng/status/1926066510121795800\">รายงาน</a>ปัญหาระบบล็อกอินและสมัครใช้งานใหม่ว่าขัดข้องสำหรับผู้ใช้งานบางคน, การแจ้งเตือนอาจล่าช้า และฟีเจอร์ของ Premium บางอย่างใช้งานไม่ได้ มาตั้งแต่เช้าวันที่ 24 พฤษภาคม ส่วนข้อมูลใน <a href=\"https://docs.x.com/incidents\">X Developer Platform</a> บอกว่าจนถึงตอนนี้ยังมีปัญหานี้อยู่</p>\n<p>X Engineering บอกว่าสาเหตุปัญหาระบบล็อกอินเกิดจากศูนย์ข้อมูลล่ม โดย Wired อ้างแหล่งข่าวที่เกี่ยวข้องระบุว่าเกิดจากไฟไหม้ห้องแบตเตอรีที่ศูนย์ข้อมูลในรัฐออริกอนซึ่ง X เช่าไว้ โดยไม่มีรายละเอียดความเสียหายในพื้นที่อื่น</p>\n<p>ที่มา: <a href=\"https://www.theverge.com/news/674129/x-is-down-after-data-center-fire\">The Verge</a> และ <a href=\"https://www.wired.com/story/elon-musk-x-datacenter-fire/\">Wired</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sun, 25/05/2025 - 03:49</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"878e2770d54fc3a4d16cbd83021206d1c912df0b8ef9d6bb89fb3ca595e83cca","category":"Thai"}