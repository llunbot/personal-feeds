{"title":"Netflix ประกาศขึ้นราคาสมาชิก เฉพาะอเมริกา, อังกฤษ และฝรั่งเศส มีผลทันที","link":"https://www.blognone.com/node/136297","date":1697670854000,"content":"<div><div><div><p>Netflix ประกาศปรับขึ้นราคา มีผลทันทีกับสมาชิกใน 3 ประเทศคือ สหรัฐอเมริกา สหราชอาณาจักร และฝรั่งเศส ส่วนประเทศอื่นยังคงราคาเดิม เป็นไปตามข่าวที่<a href=\"https://www.blognone.com/node/136057\">ออกมาก่อนหน้านี้</a></p>\n<p>สำหรับอเมริกา แพ็คเกจแบบมีโฆษณาและ Standard คงราคาเดิมคือ 6.99 และ 15.49 ดอลลาร์ต่อเดือน ที่เพิ่มขึ้นคือแพ็คเกจ Basic จาก 9.99 เป็น 11.99 ดอลลาร์ และ Premium จาก 19.99 เป็น 22.99 ดอลลาร์</p>\n<p>Netflix ปรับขึ้นราคาครั้งสุดท้ายในอเมริกา<a href=\"https://www.blognone.com/node/126723\">เมื่อต้นปี 2022</a> ซึ่งช่วงที่ผ่านมาแพลตฟอร์มสตรีมมิ่งต่างทยอยปรับราคาสมาชิกกัน ส่วนของ Netflix นั้น เริ่มต้นจากยกเลิกแพ็คเกจ Basic สำหรับ<a href=\"https://www.blognone.com/node/134912\">สมาชิกใหม่เมื่อกลางปี</a> เพื่อให้สมาชิกเลือกสมัครแพ็คเกจโฆษณาที่ราคาถูกกว่า หรือจ่ายมากขึ้นไปเลย</p>\n<p>ที่มา: <a href=\"https://www.theverge.com/2023/10/18/23922319/netflix-q3-earnings-2023-price-hike-increase-basic-premium\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/8dcd257dc058232537ddd21e726d0941.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/online-streaming\">Online streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ab8dde42b4ddfbf095af283b5aab33ed6a50b840be9abb34cdd6828f33802d4","category":"Thai"}