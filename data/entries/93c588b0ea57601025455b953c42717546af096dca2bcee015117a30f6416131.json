{"title":"บริการล็อกอิน Amazon Cognito ลดผู้ใช้ฟรีต่อเดือนจาก 50,000 เหลือ 10,000 คน ราคาต่อคนขึ้นเกือบ 3 เท่า","link":"https://www.blognone.com/node/143360","date":1732726410000,"content":"<div><div><div><p>Amazon Cognito บริการล็อกอินผู้ใช้ (customer identity and access management - CIAM) ประกาศอัพเดตความสามารถของบริการครั้งใหญ่<a href=\"https://www.blognone.com/node/58250\">หลังเปิดให้บริการมาแล้วสิบปี</a> พร้อมกับปรับราคาแพ็กเกจการคิดราคาใหม่ทำให้ราคารวมแพงขึ้น</p>\n<p>ฟีเจอร์ใหม่ของ Cognito เริ่มตั้งแต่กระบวนการเซ็ตอัพแอปพลิเคชั่นที่ง่ายขึ้น รองรับเฟรมเวิร์คหลักๆ ทั้งหมด, หน้าจอล็อกอินแบบโฮสต์บน AWS เองแต่ปรับแต่งได้มากขึ้น, และการรองรับล็อกอินแบบไม่ใช้รหัสผ่าน ทั้ง Passkey, SMS, และอีเมล</p>\n<p>แต่ความเปลี่ยนแปลงที่สำคัญที่สุดเป็นเรื่องของราคา เดิม Cognito นั้นให้บริการฟรีถึง 50,000 คนต่อเดือนเพียงพอสำหรับเว็บขนาดกลางๆ แต่บริการใหม่เปลี่ยนแพ็กเกจเหลือ 10,000 คนต่อเดือน และราคาผู้ใช้ที่เพิ่มขึ้นมาก็คิดเป็น 0.015 ดอลลาร์ต่อคน แพงกว่าแพ็กเกจเดิมเกือบสามเท่าตัว จากเดิม 0.0055 ดอลลาร์ต่อคน</p>\n<p>ที่มา - <a href=\"https://aws.amazon.com/blogs/aws/improve-your-app-authentication-workflow-with-new-amazon-cognito-features/\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/2d21cd77026b9e73052bcd309b50819a.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/authentication\">Authentication</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93c588b0ea57601025455b953c42717546af096dca2bcee015117a30f6416131","category":"Thai"}