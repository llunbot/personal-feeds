{"title":"เดนมาร์กออกกฎหมายห้ามนักเรียนประถม-มัธยมต้นใช้โทรศัพท์ มีผลตลอดเวลาที่อยู่ในพื้นที่โรงเรียน","link":"https://www.blognone.com/node/144944","date":1740581053000,"content":"<div><div><div><p>รัฐบาลเดนมาร์กเตรียมผ่านกฎหมายบังคับนักเรียนในโรงเรียนระดับชั้นเทียบเท่ากับประถมศึกษาและมัธยมศึกษาต้น ห้ามใช้โทรศัพท์มือถือ มีผลตลอดเวลาที่อยู่ในโรงเรียน รวมถึงกิจกรรมชมรมหลังเลิกเรียน</p>\n<p>แนวทางของเดนมาร์กเป็นไปในทิศทางเดียวกับประเทศในกลุ่มสหภาพยุโรปที่ต้องการจำกัดการใช้สมาร์ทโฟนในเด็ก รวมทั้งการใช้งานโซเชียลมีเดีย</p>\n<p>รัฐมนตรีกระทรวงศึกษาธิการของเดนมาร์กกล่าวว่ากฎหมายนี้เป็นการนำพื้นที่สำหรับพัฒนาการด้านการศึกษาของเด็กกลับคืนมา เพราะโรงเรียนไม่ควรเป็นส่วนขยายของห้องนอนจากที่บ้าน</p>\n<p>กฎหมายนี้มีข้อยกเว้นให้กับเด็กนักเรียนพิเศษที่จำเป็นมีอุปกรณ์ ขณะที่ข้อห้ามนั้นครอบคลุมไม่ให้ใช้งานแม้ในช่วงพักกลางวัน ซึ่งคณะกรรมการพิจารณากฎหมายนี้บอกว่าให้เปรียบเทียบสมาร์ทโฟนเหมือนกับบุหรี่ นั่นคือไม่ควรให้เข้าถึงเด็กเยาวชนก่อนเวลาอันควรนั่นเอง</p>\n<p>หลายประเทศในยุโรปมีกฎหมายจำกัดการใช้สมาร์ทโฟนในเด็กเช่นกัน ฝรั่งเศสห้ามเด็กอายุต่ำกว่า 15 ใช้โทรศัพท์ในโรงเรียน<a href=\"https://www.blognone.com/node/98272\">มาตั้งแต่ปี 2018</a> ส่วนนอร์เวย์ห้ามเด็กต่ำกว่า 15 ปี ใช้งานโซเชียลมีเดียทุกกรณี ทั้งนี้หลายประเทศในยุโรปกำลังศึกษาข้อมูลว่าควรออกกฎหมายห้ามเด็กต่ำกว่า 13 ปี มีโทรศัพท์มือถือของตนเองหรือไม่ด้วย</p>\n<p>ที่มา: <a href=\"https://www.theguardian.com/world/2025/feb/25/denmark-to-ban-mobile-phones-in-schools-and-after-school-clubs\">The Guardian</a></p>\n<p><img alt=\"No Description\" src=\"https://www.blognone.com/sites/default/files/externals/17062f4bb0ad50d568c7c4aae1259b19.jpeg\" /></p>\n</div></div></div><div><div>Topics: </div><div><div><a href=\"/topics/denmark\">Denmark</a></div><div><a href=\"/topics/smartphone\">Smartphone</a></div><div><a href=\"/topics/children\">Children</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"386e90b5bef7ad3054681842513496d5d6c5b35164dc7fb93bb281fa0ba955bd","category":"Thai"}