{"title":"Flutter ออกเวอร์ชัน 3.22 รองรับ WASM แล้ว กูเกิลยืนยันไม่ทิ้ง ยังพัฒนาต่อ","link":"https://www.blognone.com/node/139845","date":1716194053000,"content":"<div><div><div><p>กูเกิลออก Flutter 3.22 และ Dart 3.4 สยบข่าวลือว่าจะเลิกทำโครงการเหล่านี้ หลัง<a href=\"https://www.blognone.com/node/139527\">มีข่าวปลดพนักงานบางส่วนในทีม Flutter และ Dart ออก</a></p>\n<p>ในโพสต์ของกูเกิลเขียนชัดเจนว่า \"We remain committed to providing a strong language and framework pairing\" แปลว่าจะยังทำ Flutter และ Dart ต่อไป</p>\n<p>ของใหม่ที่สำคัญของ Flutter 3.22 คือรองรับ WebAssembly (WASM) แบบเสถียร ช่วยให้การแปลงโค้ดมารันบนหน้าเว็บ มีประสิทธิภาพดีกว่าการแปลงเป็น JavaScript ธรรมดามาก (เฟรมเรตเฉลี่ยดีขึ้น 2 เท่า และในบางเคสอาจดีขึ้นถึง 3 เท่า), ตัวเอนจินเรนเดอร์ Impeller บน Android รองรับ Vulkan อย่างสมบูรณ์แล้ว (ของเดิมรองรับเฉพาะ OpenGL) และในอนาคตจะย้ายเอนจินเรนเดอร์ของฝั่ง iOS จาก Skia มาเป็น Impeller ด้วย</p>\n<p>ที่มา - <a href=\"https://medium.com/flutter/io24-5e211f708a37\">Flutter</a>, <a href=\"https://medium.com/flutter/whats-new-in-flutter-3-22-fbde6c164fe3\">Flutter 3.22</a></p>\n<p><img alt=\"No Description\" src=\"https://www.blognone.com/sites/default/files/externals/5af5ed9ab48e1f8b24d25595118bd64e.jpg\" /></p>\n</div></div></div><div><div>Topics: </div><div><div><a href=\"/topics/flutter\">Flutter</a></div><div><a href=\"/topics/google\">Google</a></div><div><a href=\"/topics/webassembly\">WebAssembly</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a832fb5e05341e77c4deb294361b3fc36e3c7f21a635a4450329a4db10fb0219","category":"Thai"}