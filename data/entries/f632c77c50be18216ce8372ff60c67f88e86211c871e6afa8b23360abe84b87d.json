{"title":"WeRide บริษัทรถยนต์ไร้คนขับสัญชาติจีน ได้รับใบอนุญาตทดสอบรถไร้คนขับใน UAE","link":"https://www.blognone.com/node/134689","date":1688549135000,"content":"<div><div><div><p>เมื่อวันจันทร์ คณะรัฐมนตรีของสหรัฐอาหรับเอมิเรตส์ ได้อนุมัติใบอนุญาตทดสอบรถยนต์ไร้คนขับระดับ L4 ในประเทศให้แก่ WeRide บริษัทรถยนต์ไร้คนขับสัญชาติจีน ให้สามารถนำรถมาวิ่งทดสอบบนถนนได้ทั่วประเทศ</p>\n<p>UAE เป็นอีกหนึ่งประเทศที่ค่อนข้างจริงจังเรื่องรถยนต์ไฟฟ้าและรถยนต์ไร้คนขับค่อนข้งมาก โดยล่าสุดนอกจากให้ใบอนุญาตกับ WeRide แล้ว คณะรัฐมนตรียังผ่านกฎหมายที่เกี่ยวกับรถยนต์ไฟฟ้าและรถยนต์ไร้คนขับออกมาพร้อมๆ กัน เช่นโครงการสร้างเครือข่ายแท่นชาร์จทั่วประเทศ, กฎหมายควบคุมตลาดรถไฟฟ้า หรือนโยบายส่งเสริมอุตสาหกรรมรถไร้คนขับ เป็นต้น</p>\n<p>UAE มีเป้าหมายด้วยว่าภายในปี 2030 รถสาธารณะ 25% ของประเทศ จะต้องเป็นรถไร้คนขับ ขณะที่เมืองใหญ่ที่สุดของประเทศอย่างดูไบ ก็มีนโยบายไปทางเดียวกันเรื่องรถยนต์สาธารณะ รวมถึงอนุญาตให้ Cruise บริษัทรถไร้คนขับสหรัฐ มาวิ่งทดสอบในเมืองด้วย โดย Cruise ก็มีแผนจะเปิดตัวรถแท็กซี่ไร้คนขับในดูไบ ภายในปีนี้</p>\n<p>ที่มา : <a href=\"https://techcrunch.com/2023/07/04/chinas-weride-secures-self-driving-vehicle-license-from-uae/?guccounter=1\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/62f366f2a40a0c694699441fa5b888d2.png\" /><br />\nภาพประกอบจาก WeRide</p>\n</div></div></div><div><div>Topics: </div><div><div><a href=\"/topics/self-driving-car\">Self-Driving Car</a></div><div><a href=\"/topics/uae\">UAE</a></div><div><a href=\"/topics/cruise\">Cruise</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f632c77c50be18216ce8372ff60c67f88e86211c871e6afa8b23360abe84b87d","category":"Thai"}