{"title":"ซีอีโอ EA บอก Dragon Age: The Veilguard ทำให้ BioWare กลับมาแข็งแกร่งดังเดิม","link":"https://www.blognone.com/node/142908","date":1730547227000,"content":"<div><div><div><p>Andrew Wilson ซีอีโอของ EA กล่าวใน<a href=\"https://www.blognone.com/node/142854\">งานแถลงผลประกอบการไตรมาส</a> หลังการวางขาย Dragon Age: The Veilguard ว่าสตูดิโอ BioWare กลับมาแข็งแกร่งดังเดิมแล้ว</p>\n<p>Wilson บอกว่าจุดเด่นของ BioWare ที่แฟนๆ ชื่นชอบคือเกมที่มีโลกภายในเกมละเอียดซับซ้อน ตัวละครน่าสนใจ เรื่องราวดึงดูดเกี่ยวกับความเป็นมิตรสหายและสายสัมพันธ์ และการตัดสินใจที่มีผลต่อเนื้อเรื่องและเกมเพลย์ เขาบอกว่า The Veilguard นำพา BioWare กลับมาสู่รากเหง้าเหล่านี้</p>\n<p><a href=\"https://www.blognone.com/node/142401\">BioWare ติดหล่มมานาน 10 ปีเต็มพอดี</a> นับจากการออก Dragon Age Inquisition ในปี 2014 แล้วระหว่างนั้นก็ประสบปัญหามากมาย <a href=\"https://www.blognone.com/node/142401\">ทั้ง Mass Effect Andromeda (2017) และ Anthem (2019)</a> ในขณะที่<a href=\"https://www.blognone.com/node/142834\">ความพยายามกู้ชื่อรอบที่สามคือ The Veilguard มีคะแนนรีวิวเฉลี่ยออกมาดี</a></p>\n<p>Wilson ยังบอกว่าการวางขาย The Veilguard ในช่วงนี้ถือเป็นโอกาสดี เพราะมีคู่แข่งน้อย เนื่องจาก <a href=\"https://www.blognone.com/node/142209\">Assassin's Creed Shadows ของ Ubisoft ย้ายกำหนดขายเป็นปี 2025 แทน</a></p>\n<p>ที่มา - <a href=\"https://www.ign.com/articles/ea-boss-says-bioware-has-returned-to-its-strengths-with-dragon-age-predicts-breakout-potential-thanks-in-part-to-limited-competition\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/ad257c99c361e38949016054e9a1d1bf.jpeg\" /></p>\n</div></div></div><div><div>Topics: </div><div><div><a href=\"/topics/bioware\">BioWare</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/dragon-age\">Dragon Age</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b9f859ab9dac0d86e6ca01bdea8748265b58f6e4056345d30a6a8d8f8cf1844","category":"Thai"}