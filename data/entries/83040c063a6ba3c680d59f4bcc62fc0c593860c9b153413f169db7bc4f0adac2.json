{"title":"[ลือ] Google สั่งยกเลิกโครงการพัฒนา Pixel Tablet 2 แล้ว เป็นการถอยจากตลาดแท็บเล็ตรอบที่สอง","link":"https://www.blognone.com/node/143282","date":1732258672000,"content":"<div><div><div><p>เว็บ Android Authority อ้างข้อมูลที่ได้มาบอกว่ากูเกิลได้ยกเลิกโครงการพัฒนาแท็บเล็ต Pixel Tablet 2 แล้ว โดยเป็นการเสริมกับข้อมูลก่อนหน้านี้จาก Android Headlines ที่บอกเมื่อวันก่อนว่ากูเกิลสั่งยกเลิกโครงการ Pixel Tablet 3 แล้ว ซึ่งหากเป็นตามนี้จริงก็เป็นการถอยจากตลาดแท็บเล็ตของกูเกิลเองรอบที่สอง</p>\n<p>กูเกิลเคยออกแท็บเล็ต <a href=\"https://www.blognone.com/node/105754\">Pixel Slate</a> ในปี 2018 และไม่มีแท็บเล็ตใหม่ออกมาเลยจนกระทั่งปี 2023 ได้เปิดตัว Google Pixel Tablet ออกมา</p>\n<p>ก่อนหน้านี้ Android Authority เคยได้เอกสารเกี่ยวกับสเป็กของ Pixel Tablet 2 ใช้ชิป Tensor G4 กำหนดขายในปี 2025 ส่วน Pixel Tablet 3 กำหนดขายปี 2027 ใช้ Tensor G6 อย่างไรก็ตามมีข้อมูลอีกอันที่อาจไม่ใช่ข่าวร้ายไปทั้งหมดนั่นคือกูเกิลอาจยังพัฒนา Pixel Tablet 3 อยู่ แต่มีการปรับรายละเอียดสเป็กและกลุ่มลูกค้าที่เป็น Power User แทน</p>\n<p>ที่มา: <a href=\"https://www.androidauthority.com/pixel-tablet-2-canceled-3502094/\">Android Authority</a></p>\n<p><img src=\"https://lh3.googleusercontent.com/ObB4ZWfdA29TNHz0mRrOEGw6Z41ZG263kVCRM7iM8vcdLayEUDqZQ8qx14bU647oILSv1uNH430ZgqzBdEr9IcfW1vUzkd7rFCZJ=rw-e365-w1513\" /></p>\n</div></div></div><div><div>Topics: </div><div><div><a href=\"/topics/google-pixel-tablet\">Google Pixel Tablet</a></div><div><a href=\"/topics/tablet\">Tablet</a></div><div><a href=\"/topics/google-pixel\">Google Pixel</a></div><div><a href=\"/topics/google\">Google</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83040c063a6ba3c680d59f4bcc62fc0c593860c9b153413f169db7bc4f0adac2","category":"Thai"}