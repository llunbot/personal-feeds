{"title":"Spotify รายงานผลประกอบการไตรมาส 4/2024 เติบโตทุกมิติทั้งรายได้ กำไร จำนวนผู้ใช้งาน","link":"https://www.blognone.com/node/144502","date":1738714425000,"content":"<div><div><div><p>Spotify รายงานผลประกอบการของไตรมาสที่ 4 ปี 2024 จำนวนผู้ใช้งานรวม (MAUs) เพิ่มขึ้น 12% จากช่วงเดียวกันในปีก่อนเป็น 675 ล้านบัญชี โดยเป็นบัญชีที่เสียเงิน 263 ล้านบัญชี เพิ่มขึ้น 11% รายได้รวมเพิ่มขึ้น 16% เป็น 4,242 ล้านยูโร มีกำไรสุทธิ 367 ล้านยูโร</p>\n<p>Spotify บอกว่าจำนวนผู้ใช้งานที่เพิ่มขึ้น 35 ล้านบัญชีจากไตรมาสก่อน เป็นสถิติสูงสุดที่เคยทำได้ของไตรมาสที่ 4 ส่วนรายได้เติบโตกว่าที่บริษัทคาดเป็นผลจากอัตราแลกเปลี่ยน</p>\n<p>ฟีเจอร์เด่นที่ Spotify เปิดตัวในไตรมาส ทั้ง Wrapped 2024 ซึ่งมีการตอบรับที่ดีเติบโตระดับเลขสองหลัก, วิดีโอพอดคาสต์เริ่มทดสอบบริการแล้วในบางประเทศ และจ่ายเงินให้ศิลปินกว่า 1 หมื่นล้านดอลลาร์ เฉพาะในปี 2024</p>\n<p>ที่มา: <a href=\"https://newsroom.spotify.com/2025-02-04/spotify-reports-fourth-quarter-2024-earnings/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/5dbc7f1b432c532a6691d34576bbfb51.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6924cadcc4eb8000dae7afe96e9d3922f3461d7a8c07fdb4d661acdc0187ba4e","category":"Thai"}