{"title":"แชทบอท Meta AI ประกาศรองรับภาษาไทย ใช้งานในไทยได้เร็วๆ นี้","link":"https://www.blognone.com/node/142481","date":1728524405000,"content":"<div><div><div><p>Meta ประกาศขยายบริการ<a href=\"https://www.blognone.com/node/136000\">แชทบอทปัญญาประดิษฐ์ Meta AI</a> ใน 6 ประเทศ ได้แก่ บราซิล โบลิเวีย กัวเตมาลา ปารากวัย ฟิลิปปินส์ และสหราชอาณาจักร</p>\n<p>นอกจากนี้ Meta ยังประกาศรายชื่อประเทศชุดต่อไปที่จะได้ใช้ Meta AI ซึ่งรอบนี้มีประเทศไทยแล้ว และประกาศชัดว่า Meta AI จะรองรับการคุยภาษาไทยด้วย แต่ยังไม่บอกว่าเมื่อไร เมื่อรวมกับประเทศชุดนี้แล้ว Meta AI จะเปิดบริการใน 43 ประเทศทั่วโลก และตั้งเป้ามีผู้ใช้ต่อเดือนราว 500 ล้านคนในช่วงสิ้นปี</p>\n<p>Meta AI เป็นแชทบอทที่ใช้ได้ผ่านบริการในเครือ Meta หลายตัว ไม่ว่าจะเป็น Facebook, Instagram, WhatsApp, Messenger รวมถึงการคุยด้วยเสียงผ่านแว่น Ray-Ban Meta Glasses และคุยผ่าน<a href=\"https://www.meta.ai/\">เว็บ meta.ai</a> ด้วย</p>\n<p>ที่มา - <a href=\"https://about.fb.com/news/2024/07/meta-ai-is-now-multilingual-more-creative-and-smarter/\">Meta</a>, <a href=\"https://techcrunch.com/2024/10/09/meta-ai-launches-in-six-countries-including-brazil-and-uk/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e6ff246106896aed41fa4137d7d85edc.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"643596d4d4a99eefd34a4cf274a7f43ba83e72b52beb1cef40b2e9f16add68bc","category":"Thai"}