{"title":"Microsoft ปิดไม่ให้ Activate Windows 11 ด้วยไลเซนส์คีย์ Windows 7/8 แล้ว","link":"https://www.blognone.com/node/136015","date":1696120560000,"content":"<div><div><div><p>ไมโครซอฟท์<a href=\"https://devicepartner.microsoft.com/en-us/communications/comm-windows-ends-installation-path-for-free-windows-7-8-upgrade\">ประกาศ</a>เมื่อประมาณสัปดาห์ที่แล้ว ว่าผู้ใช้งานจะไม่สามารถลงและ activate Windows 10 หรือ Windows 11 โดยใช้ไลเซนส์คีย์ของ Windows 7 หรือ Windows 8 ได้แล้ว ซึ่งเป็นช่องทางหนึ่งที่ค้นพบกันก่อนหน้านี้</p>\n<p>เมื่อตอนไมโครซอฟท์<a href=\"https://www.blognone.com/node/70801\">ออก Windows 10</a> ได้เปิดให้ผู้ที่ใช้งาน Windows 7 และ 8 สามารถอัพเกรดเวอร์ชันได้ฟรี แต่จำกัดเวลา ซึ่งสิ้นสุดไปแล้วตั้งแต่ 29 กรกฎาคม 2016 อย่างไรก็ตามยังมีช่องทางที่สามารถอัพเกรดได้ด้วยการใช้ไลเซนส์คีย์ของ Windows 7 และ 8 ซึ่งในประกาศนี้ไมโครซอฟท์บอกว่าจะไม่สามารถทำได้แล้วนั่นเอง</p>\n<p>ทั้งนี้การเปลี่ยนแปลงไม่มีผลต่อกรณี Windows 10 อัพเกรดไป Windows 11 ซึ่งยังสามารถทำได้ฟรีไม่มีค่าใช้จ่าย</p>\n<p>Neowin ทดสอบและพบว่าการปิดใช้ไลเซนส์คีย์ Windows 7 และ 8 มีผลกับอัพเดตที่ใหม่กว่า 22H2</p>\n<p>ที่มา: <a href=\"https://www.neowin.net/news/you-can-no-longer-activate-new-windows-11-builds-with-windows-7-or-8-keys/\">Neowin</a></p>\n<p><img src=\"https://www.blognone.com/sites/default/files/externals/58753105bad991db76066763c24e313e.png\" alt /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/windows-7\">Windows 7</a></div><div><a href=\"/topics/windows-8\">Windows 8</a></div><div><a href=\"/topics/windows-10\">Windows 10</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74e84bac57d04589517d6801f2422ec9a920011c21140f293818db5442c54cf9","category":"Thai"}