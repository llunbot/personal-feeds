{"title":"ตาม LinkedIn ไปติดๆ Yahoo ประกาศถอนตัวออกจากจีน","link":"https://www.blognone.com/node/125639","date":1635906982000,"content":"<div><div><div><p>Yahoo! ประกาศถอนตัวออกจากจีน \"เนื่องด้วยธุรกิจและสภาพแวดล้อมทางกฎหมายที่ท้าทายมากขึ้นในประเทศจีน บริการของ Yahoo! จะไม่สามารถเข้าถึงได้จากจีนแผ่นดินใหญ่อีกต่อไป เริ่มตั้งแต่วันที่ 1 พฤศจิกายน\" บริษัทกล่าว</p>\n<p>กฎหมายควบคุมบริษัทเทคโนโลยีในจีนที่เข้มงวดขึ้น ไม่ได้มีผลต่อบริษัทในจีนเท่านั้น แต่ยังมีผลต่อบริษัทเทคนอกจีนด้วย เดือนที่ผ่านมา <a href=\"https://www.blognone.com/node/125275\">LinkedIn ประกาศปิดให้บริการ LinkedIn เวอร์ชันในจีน</a>ด้วยเหตุผลเดียวกันคือ ข้อกำหนดทางการของรัฐบาลจีน ส่วน <a href=\"https://www.blognone.com/node/125595\">Fortnite ก็ประกาศปิดเซิร์ฟเวอร์ในจีน โดยไม่บอกเหตุผลชัดเจน</a></p>\n<p><img src=\"https://www.blognone.com/sites/default/files/externals/cce96e2e0cbb24f707cc31e7521a26a6.jpg\" /></p>\n<p>ที่มา - <a href=\"https://www.slashgear.com/yahoo-is-the-latest-tech-company-to-exit-china-over-business-issues-02697975/\">Slashgear</a></p>\n</div></div></div><div><div>Topics: </div><div><div><a href=\"/topics/yahoo\">Yahoo!</a></div><div><a href=\"/topics/china\">China</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"368c99367d79e691c5990c460f15a16a8a0ac41c58a95de0e1efd10c085751ef","category":"Thai"}