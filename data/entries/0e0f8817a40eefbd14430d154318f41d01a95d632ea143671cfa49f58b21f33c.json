{"title":"ออสเตรเลียเตือนแก๊งคอลเซ็นเตอร์กลอกซ้ำเหยื่อแก๊งคอลเซ็นเตอร์เพิ่มขึ้นสูง","link":"https://www.blognone.com/node/140819","date":1720590088000,"content":"<div><div><div><p>ศูนย์ต่อต้านสแกมออสเตรเลียออกประกาศเตือนประชาชนว่าแก๊งคอลเซ็นเตอร์ที่มุ่งหลอกลวงเหยื่อที่ถูกหลอกลวงมาก่อนว่าสามารถตามเงินได้ (money recovery scam) กำลังอาละวาดอย่างหนัก จำนวนคดีในช่วง 6 เดือนที่ผ่านมาเพิ่มขึ้นถึง 129%</p>\n<p>แก๊งเหล่านี้มุ่งเป้าไปยังเหยื่อแก๊งหลอกลวงอื่นๆ โดยปลอมตัวเป็นหน่วยงานรัฐ, ทนาย, หรือบางครั้งก็ปลอมเป็นมูลนิธิช่วยเหลือคน พร้อมกับอวดอ้างว่าสามารถตามเงินคืนให้เหยื่อได้ โดยแก๊งเหล่านี้มักโฆษณาตามช่องทางออนไลน์</p>\n<p>รายงานระบุแนวทางหลอกลวงว่าคนร้ายมักขอข้อมูลส่วนตัวเหยื่อ โดยหลอกว่าจะยืนยันตัวตนหรือใช้เพื่อเปิดบัญชีคริปโตเพื่อรับเงินคืน หลายครั้งก็สร้างตัวตนหลอกว่าเป็นเหยื่อด้วยกันเพื่อแนะนำบริการตามเงินคืน และคนร้ายมักบอกให้เหยื่อโอนเงินให้เป็นค่าธรรมเนียมหรือภาษี</p>\n<p>นอกจากแก๊งหลอกลวงแล้ว ศูนย์ต่อต้านสแกมยังเตือนถึงบริการติดตามเงินที่เป็นธุรกิจจริงจังเรียกเก็บค่าธรรมเนียมแพงๆ ในการติดตามเงิน โดยมักเปิดบริการติดตามเงินคริปโต เพราะบริการเหล่านี้ไม่ใช่หน่วยงานรัฐทำให้ไม่สามารถยึดเงินได้ แม้บางครั้งจะตามจนเจอบัญชีปลายทางแต่ก็ตามเงินกลับมาไม่ได้อยู่ดี</p>\n<p>ที่มา - <a href=\"https://www.accc.gov.au/media-release/criminals-targeting-victims-of-previous-scams-promising-financial-recovery\">ACCC</a></p>\n<p><img src=\"https://www.blognone.com/sites/default/files/externals/b60c23623ede976a3f77fdb0adf6d841.png\" /></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e0f8817a40eefbd14430d154318f41d01a95d632ea143671cfa49f58b21f33c","category":"Thai"}