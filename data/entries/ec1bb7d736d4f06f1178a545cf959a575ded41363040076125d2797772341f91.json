{"title":"YouTube Studio รองรับการสร้างรายการพ็อดแคสต์แล้ว","link":"https://www.blognone.com/node/133082","date":1679297788000,"content":"<div><div><div><p>YouTube Studio เครื่องมือตัดต่อคลิปของ YouTube เพิ่มฟีเจอร์การแก้ไขพ็อดแคสต์เข้ามาแล้ว ตาม<a href=\"https://www.blognone.com/node/132862\">แนวทางใหม่ของ YouTube ที่ต้องการขยายมาจับตลาดพ็อดแคสต์มากขึ้น</a> และ<a href=\"https://www.blognone.com/node/132763\">จะเพิ่มฟีเจอร์ฟังพ็อดแคสต์เข้ามาในแอพ YouTube Music</a></p>\n<p>ในหน้าเว็บซัพพอร์ตของ YouTube อธิบายว่ารายการพ็อดแคสต์ในระบบคือ playlist ส่วนเนื้อหาแต่ละตอนคือวิดีโอใน playlist นั่นเอง แต่ระบบจะเพิ่มหน้ารวมเนื้อหาพ็อดแคสต์เข้ามา ให้ผู้ใช้งานค้นหารายการที่ต้องการได้ง่ายขึ้น ฝั่งครีเอเตอร์จะได้ badge และ search card เข้ามาให้เห็นเด่นชัดขึ้นด้วย</p>\n<p>จุดเด่นที่สุดของ YouTube สำหรับผู้ใช้พ็อดแคสต์คงไม่ใช่เรื่องฟีเจอร์ (ที่ทุกรายก็ไม่ต่างกันมากนัก) แต่เป็นฐานผู้ใช้ YouTube จำนวนมากที่มีโอกาสฟังพ็อดแคสต์รายการใหม่ๆ ได้มากขึ้น รวมถึงการเชื่อมโยงระหว่างรายการแบบเสียงล้วน และรายการแบบมีภาพด้วยนั่นเอง</p>\n<p><img alt=\"No Description\" src=\"https://www.blognone.com/sites/default/files/externals/750ef446627d717f8403e06ac7d7ce2e.png\" /></p>\n<p>ที่มา - <a href=\"https://support.google.com/youtube/answer/12751636\">Google Support</a>, <a href=\"https://9to5google.com/2023/03/17/youtube-studio-podcasts/\">9to5google</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/podcast\">Podcast</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec1bb7d736d4f06f1178a545cf959a575ded41363040076125d2797772341f91","category":"Thai"}