{"title":"Disney ออกชุด Blu-ray รวมภาพยนตร์แอนิเมชัน 100 เรื่อง ฉลองบริษัทครบ 100 ปี","link":"https://www.blognone.com/node/135684","date":1694488796000,"content":"<div><div><div><p>The Walt Disney Company มีอายุครบรอบ 100 ปีในปีนี้ (เปิดบริษัท 1923) หนึ่งในกิจกรรมฉลองครบ 100 ปีคือการออกเซ็ตแผ่น Blu-ray รวมภาพยนตร์แอนิเมชัน 100 เรื่องที่บริษัทเคยสร้าง นับตั้งแต่ Snow White and the Seven Dwarves ในปี 1937 จนถึงภาพยนตร์เรื่องล่าสุดคือ Elemental ของ Pixar</p>\n<p>ชุดสะสมนี้มีชื่อเรียกว่า Disney Legacy Animated Film Collection ประกอบด้วยแผ่น Blu-ray จำนวน 3 เซ็ต แต่ละเซ็ตมีแผ่น Blu-ray ทั้งหมด 100 แผ่น บวกแผ่นโบนัสอีก 18 แผ่น และยังมี digital code สำหรับดาวน์โหลดหนังทั้ง 100 เรื่องแบบดิจิทัลด้วย รวมกับของแถมอื่นๆ สำหรับนักสะสม เช่น ใบรับรองของแท้, ภาพจากภาพยนตร์เรื่องถัดไป Wish, คริสตัลรูปหัวมิกกี้เมาส์ เป็นต้น</p>\n<p>Disney Legacy Animated Film Collection จะขายผ่าน Walmart ในวันที่ 18 กันยายนนี้ ในราคาชุดละ 1,500 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/8af4935c1ba05187af14a549cdd1b720.jpg\" /></p>\n<p>ที่มา - <a href=\"https://www.thewrap.com/disney-legacy-animated-film-collection-100-discs/\">The Wrap</a>, <a href=\"https://www.theverge.com/2023/9/10/23866610/disney-legacy-animated-film-collection-100-film-blu-ray-pixar-preorder\">The Verge</a></p>\n</div></div></div><div><div>Topics: </div><div><div><a href=\"/topics/disney\">Disney</a></div><div><a href=\"/topics/blu-ray\">Blu-ray</a></div><div><a href=\"/topics/movies\">Movies</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a64de6fd34d457169fe6ecd84b0e9f9e088b285e39d9e297ab1ba13017d0be1","category":"Thai"}