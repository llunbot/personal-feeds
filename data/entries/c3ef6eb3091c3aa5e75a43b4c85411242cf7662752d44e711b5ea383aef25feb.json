{"title":"Google ประกาศปรับโครงสร้างบริหาร รวมฝ่าย Android และฮาร์ดแวร์ทั้งหมด มาเป็นทีมเดียว","link":"https://www.blognone.com/node/139294","date":1713484444000,"content":"<div><div><div><p>Sundar Pichai ซีอีโอกูเกิล ประกาศปรับโครงสร้างองค์กรเพื่อรองรับการเปลี่ยนแปลงในยุค AI โดยรวมทีมที่ดูแล Pixel, Android, Chrome, ChremeOS, Photos และอื่น ๆ ที่เกี่ยวข้อง มาอยู่ในทีมเดียวกันคือ <strong>Platforms and Devices</strong> มี Rick Osterloh ที่เดิมรับผิดชอบ Devices and Services มารับผิดชอบฝ่ายใหม่นี้ ส่วน Hiroshi Lockheimer ที่เดิมดูแล Android และ Chrome จะเปลี่ยนไปรับผิดชอบโครงการอื่นภายในกูเกิล</p>\n<p>Osterloh บอกว่าจากนี้กูเกิลจะนำ AI มาใส่ในผลิตภัณฑ์ต่าง ๆ ได้รวดเร็วมากขึ้น จากก่อนหน้านี้กูเกิลก็ปรับโครงสร้างรวมฝ่ายวิจัยด้านปัญญาประดิษฐ์เป็น <a href=\"https://www.blognone.com/node/133503\">Google DeepMind</a> ที่ทำให้ได้งานวิจัยและโมเดลล่าสุดมารองรับการใช้งานต่อเนื่อง ตัวอย่างเช่นความร่วมมือกับซัมซุงที่มีออกมาก เป็นต้น</p>\n<p>ที่มา: <a href=\"https://www.theverge.com/2024/4/18/24133881/google-android-pixel-teams-reorg-rick-osterloh\">The Verge</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/pixel\">Pixel</a></div><div><a href=\"/topics/management\">Management</a></div><div><a href=\"/topics/sundar-pichai\">Sundar Pichai</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3ef6eb3091c3aa5e75a43b4c85411242cf7662752d44e711b5ea383aef25feb","category":"Thai"}