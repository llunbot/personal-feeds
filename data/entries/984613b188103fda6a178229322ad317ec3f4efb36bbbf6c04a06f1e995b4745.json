{"title":"Gemini เริ่มได้ฟีเจอร์สั่งงานมือถือ แบบเดียวกับที่ Google Assistant ทำได้","link":"https://www.blognone.com/node/142995","date":1731031955000,"content":"<div><div><div><p>แนวทางของกูเกิลนั้นชัดเจนว่า <a href=\"https://www.blognone.com/node/138158\">ต้องการเอา Gemini มาเป็นผู้ช่วย AI แทน Google Assistant</a> แต่ถึงแม้ Gemini สนทนาภาษามนุษย์ได้ลื่นไหลกว่า กลับยังขาดฟีเจอร์สั่งงานหลายๆ อย่างของ Assistant ทำให้ยังไม่สามารถแทนกันได้อย่างสมบูรณ์</p>\n<p>ล่าสุด 9to5google รายงานว่า Gemini เริ่มออกส่วนขยายกลุ่ม Utilities Extension ที่สั่งงานควบคุมมือถือได้แบบเดียวกับที่ Assistant ทำได้แล้ว เช่น ตั้งนาฬิกาปลุก, ตั้งนาฬิกาจับเวลา, เปิดแอพ, เปิดเว็บ, ถ่ายภาพแบบตั้งเวลา, ปรับระดับเสียง, ปรับระดับความสว่างหน้าจอ, หยุด-เล่นเพลงหรือวิดีโอ เป็นต้น</p>\n<p>ฟีเจอร์นี้ยังใช้ได้เฉพาะ Gemini บน Android โดยต้องตั้งค่า Gemini เป็นผู้ช่วยส่วนตัวหลักแทน Assistant และต้องเปิดใช้ในหน้า Extension ของ Gemini ก่อนด้วย กูเกิลบอกว่ากำลังทยอยเปิดให้ผู้ใช้ทีละส่วนใช้งาน ดังนั้นอาจยังไม่เห็นส่วนขยายนี้ในทันที</p>\n<p>ที่มา - <a href=\"https://support.google.com/gemini/answer/15235441\">Google Support</a>, <a href=\"https://9to5google.com/2024/11/07/gemini-utilities-extension/\">9to5google</a></p>\n<p><img src=\"https://www.blognone.com/sites/default/files/externals/064c1494c3bb7e6d32f02df74ae84256.jpg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"984613b188103fda6a178229322ad317ec3f4efb36bbbf6c04a06f1e995b4745","category":"Thai"}