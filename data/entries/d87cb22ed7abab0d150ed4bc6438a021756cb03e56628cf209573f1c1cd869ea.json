{"title":"ศาลสหรัฐฯ ยกฟ้องคดีนักวาดฟ้อง Stability AI ระบุภาพจาก AI จะละเมิดต้องมีความคล้ายภาพเดิม","link":"https://www.blognone.com/node/136499","date":1698759001000,"content":"<div><div><div><p>ผู้พิพากษา William H. Orrick จากศาลเหนือยกคำร้องคดีที่<a href=\"https://www.blognone.com/node/132267\">นักวาด Sarah Anderson, Kelly McKernan, และ Karla Ortiz ยื่นฟ้องแบบกลุ่มกับ Stability AI, Midjourney, และ DeviantArt</a> ที่สร้างโมเดลปัญญาประดิษฐ์สร้างภาพมาให้บริการ</p>\n<p>ประเด็นที่ Orrick ระบุว่าคำฟ้องมีปัญหา คือ ภาพที่ผู้พัฒนาปัญญาประดิษฐ์ใช้ฝึกนั้นไม่ได้เป็นภาพติดลิขสิทธิ์ไปทั้งหมด ขณะที่ภาพที่ได้นั้นจะถือว่าละเมิดลิขสิทธิ์ได้ก็ต้องดูว่ามีความคล้ายกับภาพต้นฉบับในระดับที่มากพอ</p>\n<p>คำพิพากษายังเปิดช่องให้ผู้ฟ้องสามารถยื่นฟ้องใหม่โดยบีบคำฟ้องให้แคบลงให้เหลือเฉพาะภาพที่ติดลิขสิทธิ์เท่านั้น และคำฟ้องที่ระบุว่า Stability AI นำภาพไปใช้งานโดยไม่ได้รับความยินยอมก็ยังดำเนินคดีต่อไปได้</p>\n<p>ที่มา - <a href=\"https://venturebeat.com/ai/midjourney-stability-ai-and-deviantart-win-a-victory-in-copyright-case-by-artists-but-the-fight-continues/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/591e29ea46afb01ab94348d9483a4d2a.jpg\" /></p>\n<p>ภาพจาก <a href=\"https://stability.ai/blog/stablediffusion2-1-release7-dec-2022\">Stability.ai</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/stability-ai\">Stability AI</a></div><div><a href=\"/topics/midjourney\">Midjourney</a></div><div><a href=\"/topics/deviantart\">DeviantArt</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d87cb22ed7abab0d150ed4bc6438a021756cb03e56628cf209573f1c1cd869ea","category":"Thai"}