{"title":"สิงคโปร์ประกาศลบข้อมูล Contact Tracing จากช่วง COVID-19 ทั้งหมด เหลือส่วนเดียวสำหรับคดีฆาตกรรม","link":"https://www.blognone.com/node/138062","date":1707199771000,"content":"<div><div><div><p>รัฐบาลสิงคโปร์ประกาศปิดระบบ <a href=\"https://www.blognone.com/node/115522\">TraceTogether</a> และ SafeEntry ระบบเก็บข้อมูลสำหรับการติดตามโรคในช่วงโรคระบาด COVID-19 ที่ผ่านมา หลังจากเริ่มเปิดใช้งานมาตั้งแต่ต้นปี 2020 และปัจุจุบันก็แทบไม่มีการใช้งานอีกแล้ว</p>\n<p>การเก็บข้อมูล COVID-19 ครั้งนี้อาศัยกฎหมายพิเศษที่ผ่านรัฐสภาสิงคโปร์เมื่อเดือนกุมภาพันธ์ 2021 ให้อำนาจรัฐมนตรีในการกำหนดวันสิ้นสุดการใช้งาน และหน่วยงานที่เกี่ยวข้องต้องลบข้อมูลทิ้งทั้งหมด</p>\n<p>แม้ข้อมูลทั้งหมดจะถูกลบไป แต่ทางรัฐบาลเปิดเผยว่าต้องเก็บข้อมูลบางส่วนไว้โดยไม่มีกำหนด เนื่องจากใช้ข้อมูลนี้เป็นหลักฐานในคดีฆาตกรรมเมื่อเดือนพฤษภาคม 2020 โดยข้อมูลจะถูกเก็บไว้กับทางตำรวจ</p>\n<p>กระบวนการปิดบริการนี้รวมถึง แอปถูกถอนจากสโตร์ทั้งหมด, ปิดเซิร์ฟเวอร์, และปิดเว็บไซต์ สำหรับผู้ใช้ที่ใช้โทเค็นฮาร์ดแวร์ ทางรัฐบาลของให้นำไปส่งรีไซเคิลที่จุดรับขยะอิเล็กทรอนิกส์</p>\n<p>ที่มา - <a href=\"https://www.smartnation.gov.sg/media-hub/press-releases/20240105/\">Smart Nation</a></p>\n<p><img src=\"https://www.blognone.com/sites/default/files/externals/3f4ecd9298aa6418b45cf87b0db17de5.jpg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5769a5e443b8de8a6a65dc329495378048a01a0935e2f0b451d46e2e9845a29e","category":"Thai"}