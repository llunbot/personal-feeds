{"title":"FaceTime ผ่าน Apple TV 4K ได้แล้ว ในอัพเดตล่าสุด tvOS 17","link":"https://www.blognone.com/node/134175","date":1685999462000,"content":"<div><div><div><p>แอปเปิลประกาศอัพเดต tvOS 17 ระบบปฏิบัติการของ Apple TV โดยเพิ่มความสามารถการคอล FaceTime แบบให้ปลายสายขึ้นหน้าจอใหญ่ของทีวีผ่าน Apple TV 4K</p>\n<p>โดยการใช้งานนั้น สามารถเรียกโทร FaceTime ได้ผ่าน Apple TV 4K หรือจะโทรผ่าน iPhone, iPad ก่อน แล้วค่อยส่งสัญญาณให้แสดงผลที่ Apple TV 4K ก็ทำได้เช่นกัน ส่วนกล้องสำหรับสนทนานั้นจะใช้กล้องของอุปกรณ์ iPhone หรือ iPad นั่นเอง</p>\n<p>ความสามารถอื่นใน FaceTime ก็ยกมาใช้งานบน Apple TV 4K ด้วยเช่นกัน ทั้ง Center Stage ที่กล้องจับมุมภาพที่ดีที่สุดอัตโนมัติ การแยกหน้าจอ แชร์คอนเทนต์วิดีโอผ่าน SharePlay นอกจากนี้แอปการประชุมทั้ง WebEx และ Zoom ก็พร้อมรองรับการใช้งานใน tvOS 17 บน Apple TV 4K ด้วย</p>\n<p>ฟีเจอร์อื่นที่เพิ่มมาได้แก่ Control Center ปรับปรุงให้ตั้งค่าได้รวดเร็วขึ้น, ใช้ iPhone ค้นหา Siri Remote (2nd Gen ขึ้นไป) ได้, ใช้ Memories ใน Photos แสดงเป็นภาพพักหน้าจอ</p>\n<p>tvOS 17 เปิดให้นักพัฒนาใช้งานเวอร์ชันทดสอบเบต้าตั้งแต่วันนี้เป็นต้นไป เวอร์ชันพับลิกเบต้าเปิดให้ใช้งานเดือนกรกฎาคม และเปิดให้ดาวน์โหลดสำหรับผู้ใช้งานทุกคนภายในปีนี้ รองรับ Apple TV HD ขึ้นไป แต่ฟีเจอร์ที่ประกาศส่วนใหญ่รองรับเฉพาะรุ่น Apple TV 4K</p>\n<p>ที่มา: <a href=\"https://www.apple.com/newsroom/2023/06/tvos-17-brings-facetime-and-video-conferencing-to-apple-tv-4k/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/cbb86c1097a9f86873a37dafb620352c.jpg\" /></p>\n</div></div></div><div><div>Topics: </div><div><div><a href=\"/topics/facetime\">FaceTime</a></div><div><a href=\"/topics/apple-tv\">Apple TV</a></div><div><a href=\"/topics/tvos\">tvOS</a></div><div><a href=\"/topics/apple\">Apple</a></div><div><a href=\"/topics/operating-system\">Operating System</a></div><div><a href=\"/topics/wwdc23\">WWDC23</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"724ebb53f411880903ea976c7c5285731f883c04ae011054f39f15b7e620a724","category":"Thai"}