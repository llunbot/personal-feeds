{"title":"เผยภาพยนตร์ 28 Years Later ที่ฉายปีหน้า ใช้ iPhone 15 Pro Max ในการถ่ายทำ","link":"https://www.blognone.com/node/142124","date":1726966096000,"content":"<div><div><div><p>28 Years Later ภาพยนตร์แนวระทึกขวัญผลงานการกำกับของ Danny Boyle ภาคต่อในซีรีส์ 28 Days Later (2002) และ 28 Weeks Later (2007) เปิดเผยว่าส่วนหนึ่งในภาพยนตร์เรื่องนี้บันทึกภาพด้วย iPhone 15 Pro Max ซึ่งด้วยทุนสร้าง 75 ล้านดอลลาร์ ทำให้เป็นภาพยนตร์ที่ใช้สมาร์ทโฟนถ่ายทำ ทุนสร้างสูงที่สุดที่เคยมีมา</p>\n<p>อย่างไรก็ตามทีมผู้สร้างยืนยันว่า 28 Years Later ไม่ได้ใช้ iPhone 15 Pro Max ถ่ายทำทั้งเรื่อง และการใช้ iPhone ถ่ายทำ ก็มีการติดตั้งอุปกรณ์เสริมทั้งเลนส์ ชุดขาตั้ง และอื่น ๆ</p>\n<p>ที่ผ่านมาแอปเปิลพยายามนำเสนอจุดขายหนึ่งของสมาร์ทโฟนรุ่น Pro ว่าสามารถบันทึกภาพความละเอียดสูง มีระบบจัดเก็บเสียง ในระดับที่ใช้กับงานภาพยนตร์ได้ ในคีย์โน้ตของ iPhone 16 Pro ก็ได้นำไปใช้ถ่ายทำ MV ของ The Weeknd เพลง Dancing In The Flames ด้วย</p>\n<p>ที่มา: <a href=\"https://www.wired.com/story/28-years-later-danny-boyles-new-zombie-flick-was-shot-on-an-iphone-15/\">Wired</a></p>\n<p><img alt=\"No Description\" src=\"https://www.blognone.com/sites/default/files/externals/9d9b75429b0842e2c6973b629e901073.jpeg\" /></p>\n<blockquote><p>iphone 15 max with “some attachments” <a href=\"https://t.co/QUBLWEwp1K\">https://t.co/QUBLWEwp1K</a> <a href=\"https://t.co/YKpCWpdRBU\">pic.twitter.com/YKpCWpdRBU</a></p>\n<p>— Chris Fallsikkan (@AlsikkanTV) <a href=\"https://twitter.com/AlsikkanTV/status/1836924107889463776?ref_src=twsrc%5Etfw\">September 20, 2024</a></p></blockquote>\n</div></div></div><div><div>Topics: </div><div><div><a href=\"/topics/iphone-15-pro\">iPhone 15 Pro</a></div><div><a href=\"/topics/movies\">Movies</a></div><div><a href=\"/topics/camera\">Camera</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61222f2e14a6e9dc3778a0ae3d5d77f356a5aaf14e6061f89a26430888788328","category":"Thai"}