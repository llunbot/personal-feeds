{"title":"Advice ยื่นไฟลิ่งแล้ว เตรียมขายหุ้น IPO เข้าตลาดหลักทรัพย์ฯ","link":"https://www.blognone.com/node/133438","date":1681560900000,"content":"<div><div><div><p>บริษัท แอดไวซ์ ไอที อินฟินิท จำกัด (มหาชน) เจ้าของร้านจัดจำหน่ายสินค้าไอที Advice ได้ยื่นแบบแสดงรายการข้อมูลและร่างหนังสือชี้ชวน (ไฟลิ่ง) ต่อสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) เพื่อเตรียมเสนอขายหลักทรัพย์ครั้งแรกต่อประชาชน (ไอพีโอ) โดยยังไม่ได้กำหนดวันขายหุ้น และนำบริษัทซื้อขายในตลาดหุ้น</p>\n<p>ข้อมูล ณ สิ้นปี 2565 Advice มีสาขาทั้งหมด 337 สาขา แบ่งเป็นสาขาที่เป็นเจ้าของเอง 112 แห่ง สาขาแฟรนไชส์ 225 แห่ง และเป็นสาขาในสาธารณรัฐประชาธิปไตยประชาชนลาว 23 แห่ง</p>\n<p>ผลการดำเนินงานในปี 2565 Advice มีรายได้รวม 14,395.0 ล้านบาท และมีกำไรสุทธิ 205.7 ล้านบาท รายส่วนใหญ่ 65% มาจากการขายปลีกผ่านหน้าร้านและออนไลน์ ที่เหลือ 35% มาจากการขายส่งให้สาขาแฟรนไชส์และตัวแทนจำหน่าย สัดส่วนสินค้าที่จำหน่าย 38.2% เป็นคอมพิวเตอร์ประกอบ และ 28.7% เป็นโน้ตบุ๊ค ส่วนเครื่องพิมพ์ และเดสก์ท็อป อยู่ที่ 9.5% และ 9.1% ตามลำดับ</p>\n<p>ที่มา: <a href=\"https://market.sec.or.th/public/ipos/IPOSEQ01.aspx?TransID=523480&amp;lang=th\">สำนักงานคณะกรรมการกำกับหลักทรัพย์และตลาดหลักทรัพย์</a></p>\n<p><img alt=\"No Description\" src=\"https://www.blognone.com/sites/default/files/externals/8df934e05b93bbb5d6ad37188ad54369.jpg\" /></p>\n</div></div></div><div><div>Topics: </div><div><div><a href=\"/topics/advice\">Advice</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb6f758f2e21c1ad4e1ff06e52c69fb519b1265b21642a466518293eae059019","category":"Thai"}