{"title":"Fortnite เปิดตัวโหมด Ballistic เปลี่ยนมุมมองเป็น FPS ทีม 5v5 กฎเหมือน Counter-Strike","link":"https://www.blognone.com/node/143527","date":1733631613000,"content":"<div><div><div><p>เกม Fortnite ประกาศช็อควงการเกมยิง FPS ด้วยการเพิ่มโหมดใหม่ Ballistic ปรับเกมเพลย์เป็นมุมมองบุคคลที่หนึ่ง (FPS) และใช้รูปแบบเล่นเป็นทีม 5 คน (ลักษณะเดียวกับ Counter-Strike) เริ่มเปิดให้เล่น 11 ธันวาคม 2024 บนทุกแพลตฟอร์ม</p>\n<p>การมาถึงของ Fortnite Ballistic ถือว่าเขย่าวงการเกมยิง FPS แบบทีม 5v5 ไม่น้อย เพราะฐานผู้เล่นจำนวนมากของ Fortnite พร้อมจะขยับมาเล่น Ballistic ได้ทันที และน่าจะแย่งส่วนแบ่งตลาดจากเกม FPS มาได้ไม่น้อย</p>\n<p>กฎการเล่น Ballistic ก็คุ้นมากๆ คือแบ่งผู้เล่นเป็น 2 ทีม ฝ่ายโจมตีและป้องกัน โดยฝ่ายโจมตีจะต้องวางระเบิด เอ้ย นำอุปกรณ์ Rift Point Device ระเบิดทะลุมิติ ไปวางไว้ในจุดที่กำหนดในแผนที่ ส่วนฝ่ายป้องกันต้องพยายามไม่ให้วางระเบิดได้ หรือถอดชนวนให้ได้สำเร็จ หากผู้เล่นตายแล้วจะตายเลยไม่สามารถเกิดใหม่ในแผนที่ได้ ต้องรอจนจบรอบ</p>\n<p>ผู้เล่น Ballistic เริ่มต้นด้วยปืนสั้น และมีเงินให้ 800 เครดิตเพื่อไปซื้ออาวุธในฉาก (ตัวอย่างอาวุธคือ ปืนกลเบา ช็อตกัน ไรเฟิล ระเบิดควัน ระเบิดแสง) หากยิงศัตรูหรือวางระเบิดได้ในรอบนั้น ก็จะได้เงินเพิ่มขึ้นในรอบถัดไป หากมีชีวิตรอดในรอบนั้นก็จะนำอาวุธและชุดเกราะไปใช้ในรอบต่อไปได้ ไม่ต้องซื้อใหม่</p>\n<p>แผนที่แรกใน Fortnite Ballistic ชื่อว่า Skyline 10 เป็นธีมเมืองใหญ่ของญี่ปุ่น ในระยะเบื้องต้น Ballistic ยังมีอาวุธและไอเทมจำกัด แต่จะค่อยๆ ปรับเปลี่ยนตามความเห็นของผู้เล่น และขยายคอนเทนต์เพิ่มเติมในภายหลัง</p>\n<p>ที่มา - <a href=\"https://www.fortnite.com/news/fortnite-goes-first-person-with-ballistic-a-tactical-5v5-shooter-launching-in-early-access-dec-11\">Fortnite</a></p>\n<p><img alt=\"No Description\" src=\"https://www.blognone.com/sites/default/files/externals/b51cc34891cd745282d8ffb7ca6f2aa3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/22725a66528d4f8656c8049f53dab369.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0549ce92657294460a1d3c733dc249f3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2e196f0f5e5a4e3dd512f8eb850f979f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/837255951b9fa473fc8150c453b18045.jpg\" /></p>\n</div></div></div><div><div>Topics: </div><div><div><a href=\"/topics/fortnite\">Fortnite</a></div><div><a href=\"/topics/games\">Games</a></div><div><a href=\"/topics/epic-games\">Epic Games</a></div><div><a href=\"/topics/counter-strike\">Counter-Strike</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b2b9e61a98db587c084bbe36d6a548653aea34edb366661c75982e76928428e","category":"Thai"}