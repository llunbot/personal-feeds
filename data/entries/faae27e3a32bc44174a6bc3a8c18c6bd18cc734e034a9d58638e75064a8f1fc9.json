{"title":"YouTube เพิ่มปุ่ม Super Thanks กดเปย์ให้ยูทูเบอร์ที่ชอบ ทดลองใช้ใน 68 ประเทศ","link":"https://www.blognone.com/node/123810","date":1626837085000,"content":"<div><div><div><p>YouTube เพิ่มฟีเจอร์ให้ทิปช่องที่เราชอบ คือ Super Thanks แฟนๆ สามารถซื้อ Super Thanks  เพื่อแสดงความขอบคุณยูทูเบอร์ได้ และเป็นอีกช่องทางรายได้ของเจ้าชองช่องด้วย</p>\n<p>Super Thanks เป็นช่องทางให้ทิปเพิ่มเข้ามาจากของเดิมที่มีอยู่แล้วอย่าง Super Chat และ Super Stickers ให้ทิปได้ผ่านไลฟ์และบนคลิป Premieres ความแตกต่างของ Super Thanks คือ แฟนๆ สามารถเปย์ได้ทุกเมื่อ ไม่ต้องรอเปย์ตอนมาไลฟ์อย่างเดียว มี 4 ราคาคือ $2, $5, $10<br />\nและ $50 เมื่อซื้อแล้ว YouTube จะทำการไฮไลต์คอมเม้นท์ของเราและจำนวนเงินที่เราเปย์เพื่อให้เจ้าของช่องได้เห็นเราชัดเจน</p>\n<p>Super Thanks ยังอยู่ในขั้นทดสอบใช้งาน แต่ YouTube ประกาศขยายทดสอบใช้งานไปยัง 68 ประเทศภายในปีนี้ ใช้งานได้ทั้งบนแอปมือถือและเดสก์ทอป และจะเปิดให้ใช้งานทั่วไปผ่าน YouTube Partner Program โดย YouTube คงนโยบายหักค่าคอมมิชชั่น 30% จากช่องทางทิปทั้งหมด</p>\n<p><img src=\"https://www.blognone.com/sites/default/files/externals/f8a1dcac7ba93e1f620a21a244ebd059.png\" /></p>\n<p>ที่มา - <a href=\"https://blog.youtube/news-and-events/introducing-newest-member-supers-family-super-thanks/\">YouTube</a>, <a href=\"https://www.engadget.com/youtube-super-thanks-213222316.html\">Engadget</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"faae27e3a32bc44174a6bc3a8c18c6bd18cc734e034a9d58638e75064a8f1fc9","category":"Thai"}