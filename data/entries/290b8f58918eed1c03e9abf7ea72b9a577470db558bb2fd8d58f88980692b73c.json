{"title":"ซีอีโอ OpenAI เห็นใจ Elon Musk ดูชีวิตไม่ค่อยมีความสุข ไล่ซื้อเทคโนโลยีของคนอื่นเพราะของตัวเองดีไม่พอ","link":"https://www.blognone.com/node/144657","date":1739463734000,"content":"<div><div><div><p>ซีอีโอ OpenAI สงสาร Elon Musk</p>\n<p>หลัง <a href=\"https://www.blognone.com/node/144595\">Musk เสนอซื้อ OpenAI ซีอีโอ Sam Altman ปฏิเสธพร้อมเสนอซื้อ X กลับบ้างเหมือนกัน</a></p>\n<p>จากนั้น Altman ก็บอกว่า ที่มัสก์ทำอย่างนี้ ก็เพราะพยายามจะทำให้ OpenAI พัฒนาช้าลง <a href=\"https://www.blognone.com/node/144612\">และบอกกับพนักงานในองค์กรว่า Musk กำลังทำให้ภายในองค์กรวุ่นวายขึ้น เพราะ OpenAI กำลังนำหน้าเขาอยู่</a></p>\n<p>แถม Altman ยังให้สัมภาษณ์กับ Bloomberg ภายใต้การประชุม Paris AI Action Summit เมื่อวันอังคารที่ผ่านมาด้วยว่า เขาคิดว่า Elon Musk แค่พยายามจะทำให้เราพัฒนาได้ช้าลง</p>\n<p>Altman บอกเอง Elon Musk ก็เป็นซีอีโอบริษัท AI อย่าง xAI และเพิ่งระดมทุนไป 6 พันล้านเหรียญสหรัฐเมื่อปลายปี 2024 นี่เอง Musk นี่แหละที่พยายามจะเข้ามาแข่งขันกับ OpenAI และต้องการนำเทคโนโลยีเข้าสู่ตลาดให้เร็วกว่า OpenAI</p>\n<p>Altman คิดว่าที่ Musk พยายามจะซื้อ OpenAI ก็เพราะรู้สึกว่าเทคโนโลยีที่ xAI มีมันไม่มั่นคงพอ Musk แค่รู้สึกไม่ปลอดภัย ชีวิตของ Musk เต็มไปด้วยความไม่มั่นคง ผมรู้สึกเห็นใจเขานะ ผมไม่คิดว่าเขาจะเป็นคนที่มีความสุขสักเท่าไร</p>\n<p>อย่างไรก็ดี Musk และกลุ่มนักลงทุนยื่นข้อเสนอเพื่อซื้อ OpenAI โดยไม่ได้ร้องขอ และสิ่งที่ Musk ได้แถลงไว้กับทนายของเขาคือ ต้องการให้ OpenAI กลับมาเป็นโอเพนซอร์ส และมุ่งเน้นด้านความปลอดภัยเหมือนในอดีต หลัง Altman เข้ามาตอบ X ของ Musk ว่าไม่ขาย OpenAI ให้ Musk ได้ไม่นาน Musk ก็ยังโพสต์คลิปบน X ต่อ แถมเรียกเขาว่า Scam Altman</p>\n<p>ในคลิป Altman เป็นพยานต่อคณะกรรมการตุลาการของวุฒิสภาเมื่อเดือนพฤษภาคม ปี 2023 ที่ถามว่าเขาหาเงินได้มากขนาดไหน Altman ตอบว่าเขาได้รับเงินค่าประกันสุขภาพเพียงพอและไม่ได้มีส่วนแบ่งใน OpenAI</p>\n<p>ข่าวจาก CNBC ระบุว่า Sam Altman ทำเงินจากตำแหน่งซีอีโอได้ประมาณ 76,000 เหรียญสหรัฐต่อปี แต่มูลค่าทรัพย์สินจาก Bloomberg Billionaires Index ประเมินว่า มูลค่าสินทรัพย์ของเขาอย่างน้อย 2 พันล้านเหรียญสหรัฐ ตัวเลขนี้ยังไม่รวมหุ้นใน OpenAI ซึ่ง Altman ก็เคยบอกซ้ำแล้วซ้ำเล่าว่า เขาไม่ได้ถือหุ้นในบริษัทนี้</p>\n<p>แต่ทรัพย์สินส่วนใหญ่ของเขามักอยู่ใน กองทุน VC และการลงทุนในสตาร์ทอัพ รวมถึงการเสนอขายหุ้นต่อสาธารณะของ Reddit ที่เขาเป็นผู้ถือหุ้นรายใหญ่ที่สุดด้วย</p>\n<p>ที่มา - <a href=\"https://www.entrepreneur.com/business-news/sam-altman-rejects-elon-musks-974-billion-openai-offer/486931\">The Entrepreneur</a>, <a href=\"https://x.com/elonmusk/status/1889070627908145538\">X</a>, <a href=\"https://www.cnbc.com/2024/12/10/billionaire-sam-altman-doesnt-own-openai-equity-childhood-dream-job.html\">CNBC</a>, <a href=\"https://www.bloomberg.com/news/articles/2024-03-01/sam-altman-is-a-billionaire-thanks-to-vc-funds-startups\">Bloomberg</a>, <a href=\"https://youtu.be/vxgfMoXDBLc?si=1OTSAA-VpF_E_XQj\">Bloomberg Television</a></p>\n<p><img alt=\"No Description\" src=\"https://www.blognone.com/sites/default/files/externals/c6caa4096579291fee53254ff2b0107e.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/elon-musk\">Elon Musk</a></div><div><a href=\"/topics/ai\">AI</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"290b8f58918eed1c03e9abf7ea72b9a577470db558bb2fd8d58f88980692b73c","category":"Thai"}