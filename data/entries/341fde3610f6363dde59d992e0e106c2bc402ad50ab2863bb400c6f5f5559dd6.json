{"title":"Phil Spencer ยืนยัน Call of Duty จะยังไม่เข้า Game Pass ทันที หลัง Microsoft ซื้อ Activision Blizzard สำเร็จ","link":"https://www.blognone.com/node/135430","date":1692868283000,"content":"<div><div><div><p>จากบทสัมภาษณ์ที่คุณ Phil Spencer หัวหน้าทีม Xbox ให้สัมภาษณ์ภายในงาน Gamecom นอกจากการให้สัมภาษณ์ว่า <a href=\"https://www.blognone.com/node/135420\">Xbox จะไม่ออกเครื่องอัปเดตสเปคกลางเจน</a> ยังมีอีกส่วนหนึ่งที่พูดถึงการเข้าซื้อกิจการ Activision Blizzard ของ Microsoft ด้วย</p>\n<p>ผู้สัมภาษณ์ได้ถาม Phil Spencer เรื่องโอกาสที่ Call of Duty จะช่วยเพิ่มยอดของ Game Pass หลังปิดดีล Activision Blizzard ซึ่ง Phil ก็ตอบในภาพรวมก่อนว่า สำหรับคนที่คิดว่า เวลาซื้อกิจการค่ายเกมเสร็จแล้ว เกมของค่ายนั้น ๆ จะมาโผล่บน Game Pass ทันที่เลยนั้น เป็นไปไม่ได้ และก็ไม่เคยเป็นไปได้ในการซื้อกิจการที่ผ่านๆ อย่างน้อย ๆ มีหลายอย่างต้องทำก่อนและใช้เวลา ซึ่งกรณีของ Call of Duty ยังมีประเด็นเรื่องการรักษาความสัมพันธ์กับ Ubisoft เข้ามาด้วย เพราะ <a href=\"https://www.blognone.com/node/135390\">Ubisoft จะเป็นเจ้าของสิทธิ์สำหรับ Cloud Streaming</a></p>\n<p>นอกจากนี้ Phil Spencer ยังได้บอกเพิ่มเติมว่า การทำให้เกมเข้าถึงผู้เล่นได้มากที่สุด ไม่ใช่การเอาเกมออกมาจากแพลตฟอร์มของ PlayStation</p>\n<p><img src=\"https://www.blognone.com/sites/default/files/externals/c67e063a664c5ba299eeb9022dbe519b.jpg\" alt /></p>\n<p>ที่มา - <a href=\"https://www.ign.com/articles/the-big-phil-spencer-gamescom-interview-starfield-baldurs-gate-3-mid-gen-upgrades-and-more\">IGN</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/phil-spencer\">Phil Spencer</a></div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"341fde3610f6363dde59d992e0e106c2bc402ad50ab2863bb400c6f5f5559dd6","category":"Thai"}