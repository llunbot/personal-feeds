{"title":"HPE รายงานผลประกอบการไตรมาส รายได้รวมโต 3% จากคำสั่งซื้อ AI ของลูกค้าองค์กร","link":"https://www.blognone.com/node/140146","date":1717543541000,"content":"<div><div><div><p>HPE หรือ Hewlett Packard Enterprise รายงานผลประกอบการประจำไตรมาสที่ 2 ตามปีการเงินบริษัท 2024 สิ้นสุดเดือนเมษายน รายได้รวมเพิ่มขึ้น 3% จากช่วงเดียวกันในปีก่อนเป็น 6,779 ล้านดอลลาร์ มีรายรับต่อเนื่อง 12 เดือน (ARR) เพิ่มขึ้น 37% เป็น 1.5 พันล้านดอลลาร์ และมีกำไรสุทธิตามบัญชี GAAP 314 ล้านดอลลาร์</p>\n<p>Antonio Neri ประธานและซีอีโอ HPE กล่าวว่าด้วยประสบการณ์เชิงลึกในการออกแบบ ผลิต และรันระบบ AI รวมกับการเติบโตของตลาด AI ทำให้คำสั่งซื้อระบบเพิ่มขึ้นเป็น 4.6 พันล้านดอลลาร์ เฉพาะคำสั่งซื้อ AI จากลูกค้าองค์กรเพิ่มขึ้น 15% ทั้งจาก HPE GreenLake และอุปกรณ์โครงสร้างพื้นฐานต่าง ๆ</p>\n<p>กลุ่มเซิร์ฟเวอร์รายได้เพิ่มขึ้น 18% เป็น 3,867 ล้านดอลลาร์, กลุ่ม Intelligent Edge ลดลง 19% เป็น 1,086 ล้านดอลลาร์, กลุ่มไฮบริดคลาวด์ลดลง 8% เป็น 1,256 ล้านดอลลาร์ และกลุ่มบริการทางการเงินเพิ่มขึ้น 1% เป็น 867 ล้านดอลลาร์</p>\n<p>ที่มา: <a href=\"https://investors.hpe.com/~/media/Files/H/HP-Enterprise-IR/documents/q2-2024/q2-2024-earnings-press-release.pdf\">HPE</a> (pdf)</p>\n<p><img src=\"https://www.blognone.com/sites/default/files/externals/c27ce47d8f37bc54bc2c3eb7f9acd029.jpeg\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ba72679b9447259753661e22685011374f1e2a1669f8c9f896d27bebdb11322","category":"Thai"}