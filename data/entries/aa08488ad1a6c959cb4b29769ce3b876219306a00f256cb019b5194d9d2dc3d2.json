{"title":"Snipping Tools เพิ่มฟีเจอร์หลอดดูดสี, Paint เพิ่ม Object Select เลือกวัตถุจากพื้นหลัง","link":"https://www.blognone.com/node/146600","date":1748094110000,"content":"<span>Snipping Tools เพิ่มฟีเจอร์หลอดดูดสี, Paint เพิ่ม Object Select เลือกวัตถุจากพื้นหลัง</span>\n\n  <div>\n    <div>Body</div>\n              <div><p>ไมโครซอฟท์อัพเดตแอพ Snipping Tool ใน Windows Insider เพิ่มฟีเจอร์ 2 อย่างคือ</p>\n<ul>\n<li><strong>หลอดดูดสี (color picker)</strong> สามารถเลือกโค้ดสีเป็น HEX, RGB, HSL และซูมเข้าไปยังพิกเซลเล็กๆ ด้วยการกด Ctrl +/-</li>\n<li><strong>Perfect screenshot</strong> คร็อปภาพให้พอดีกับเส้นขอบในภาพ เหมาะกับการจับหน้าจอแล้วตัดเฉพาะตาราง หรือบางส่วนในภาพ โดยไม่ต้องเล็งให้เสียเวลา (<a href=\"https://www.blognone.com/node/146359\">ข่าวเก่า</a>)</li>\n</ul>\n<p>แอพ Paint เพิ่มฟีเจอร์สองอย่าง แต่จำกัดเฉพาะ Copilot+ PC ที่มีชิป NPU เท่านั้น</p>\n<ul>\n<li>สร้างสติ๊กเกอร์ด้วย Copilot สามารถสั่ง Generate ตามคำสั่ง prompt ได้เลย</li>\n<li>Object select เลือกวัตถุอัตโนมัติ แยกสีจากพื้นหลังให้เสร็จสรรพ</li>\n</ul>\n<p>สุดท้ายคือ Notepad ได้ฟีเจอร์เขียนข้อความบรรยายขึ้นมาใหม่ตามคำสั่ง prompt จากเดิมที่เคยได้ <a href=\"https://www.blognone.com/node/142991\">rewrite ปรับแก้ข้อความเดิม</a> และ <a href=\"https://www.blognone.com/node/145293\">summarize ย่อความให้สั้นลง</a> มาก่อนแล้ว</p>\n<p>ที่มา - <a href=\"https://blogs.windows.com/windows-insider/2025/05/22/paint-snipping-tool-and-notepad-updates-with-new-features-begin-rolling-out-to-windows-insiders/\">Microsoft</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 24/05/2025 - 20:41</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa08488ad1a6c959cb4b29769ce3b876219306a00f256cb019b5194d9d2dc3d2","category":"Thai"}