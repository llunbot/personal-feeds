{"title":"อยากให้ทุกคนได้พัก Electron ประกาศหยุดพัฒนาเดือนธันวาคม แก้เฉพาะช่องโหว่ความปลอดภัย","link":"https://www.blognone.com/node/125019","date":1632988753000,"content":"<div><div><div><p>โครงการ Electron ที่เป็นพื้นฐานสำคัญสำหรับการพัฒนาแอปพลิเคชั่นเดสก์ทอปประกาศหยุดพักโครงการ (quiet month) ในเดือนธันวาคมนี้เพื่อให้นักพัมนาได้พักผ่อนเต็มที่ ทำให้เดือนธันวานี้ จะไม่มีการออกเวอร์ชั่นใหม่ไม่ว่าจะเป็นเบต้าหรือเวอร์ชั่นเสถียร, ไม่รับ pull request, ไม่ตอบ issue, ไม่มีนักพัฒนาช่วย debug ใน Discord, และช่องทางโซเชียลไม่มีอัพเดต</p>\n<p>ทางโครงการยืนยันว่าโครงการยังอยู่ แต่อยากให้ผู้ดูแลโครงการได้พักผ่อนเต็มที่ และเดือนธันวาคมหลายบริษัทก็มีแนวทางลดงานช่วงนี้อยู่แล้ว การที่โครงการโอเพนซอร์สพักไปเหมือนกันทำให้ผู้ร่วมโครงการได้พักผ่อนเต็มที่ และทาง Electron สนับสนุนให้โครงการโอเพนซอร์สอื่นๆ ทำตามด้วย</p>\n<p>ระหว่างการพัก จะยังคงออกเวอร์ชั่นใหม่ได้ หากเป็นช่องโหว่ความปลอดภัยหรือมีการละเมิดกฎชุมชน</p>\n<p>ที่มา - <a href=\"https://www.electronjs.org/blog/a-quiet-place-21/\">Electron</a></p>\n<p><img src=\"https://www.blognone.com/sites/default/files/externals/7e40b98d75bdd6d0e2595ded2581e910.png\" /></p>\n</div></div></div><div><div>Topics: </div><div><div><a href=\"/topics/electron\">Electron</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7471948e9c3b798af50194bdb841023619168e45621066f979fe5b673dd27cf9","category":"Thai"}