{"title":"มุ่งสู่เมต้าเวิร์ส Qualcomm เปิดตัว Snapdragon Spaces XR ชุดพัฒนาแอป AR","link":"https://www.blognone.com/node/125794","date":1636625935000,"content":"<div><div><div><p>Qualcomm แถลงเปิดตัว Snapdragon Spaces XR ชุดพัฒนาแอปสำหรับ Augmented Reality (AR) และ Mixed Reality (XR) เพื่ออุปกรณ์แบบสวมหัว เช่นแว่น AR และอื่นๆ ที่จะช่วยให้นักพัฒนาเข้าถึงชุดเครื่องมือและเทคโนโลยีการตรวจจับวัตถุ, ตรวจจับภาพ รวมถึงระบบติดตามศีรษะและมือ ที่จำเป็นในการพัฒนาแอป AR/XR ได้</p>\n<p>Snapdragon Spaces เป็นชุดพัฒนาแอป AR/XR ที่ทำงานอยู่บนมาตรฐานสเปกของ OpenXR โดย Qualcomm ระบุว่า Spaces เป็นชุดพัฒนาแอปชุดแรก ที่รองรับการรันแอปมาตรฐาน OpenXR บนแว่น AR ที่เชื่อมต่อกับมือถือ</p>\n<p>Spaces ยังมาพร้อมชุดพัฒนาซอฟต์แวร์ (SDKs) 3D สำหรับ Unreal Engine, รองรับการใช้งานด้านนอกอาคารด้วยแพลตฟอร์ม Lightship ของ Niantic ทีมพัฒนา Pokemon Go, รองรับแพลตฟอร์ม Unity AR Foundation และ Unity Mars</p>\n<p><img src=\"https://www.blognone.com/sites/default/files/externals/3295fab5ae79d1e40936454dd2728e83.png\" /></p>\n<p>Snapdragon Spaces เริ่มเปิดให้นักพัฒนาบางส่วน เช่น holo|one, Scope AR และ NZXR ใช้งานแล้ว และจะเปิดให้นักพัฒนาทั่วไปใช้ได้ในช่วงฤดูใบไม้ผลิ (มีนาคม-มิถุนายน) ปีหน้า รวมถึงจะจับมือกับ Wikitude เพื่อให้นักพัฒนา AR กว่า 150,000 รายบน Wikitude ได้ใช้งานแพลตฟอร์มนี้เช่นกัน</p>\n<p>นอกจากนี้ Qualcomm ยังระบุว่ากำลังร่วมมือกับพาร์ทเนอร์เช่น Lenovo, Motorola, Oppo และ Xiaomi เพื่อรองรับการพัฒนาแอปบนแพลตฟอร์ม Spaces ในปี 2022 โดยแว่น Lenovo ThinkReality A3 ที่ใช้งานร่วมกับมือถือ Motorola จะเป็นอุปกรณ์ชุดแรกที่รองรับ Snapdragon Spaces ที่มีวางจำหน่าย</p>\n<p>ที่มา - <a href=\"https://www.qualcomm.com/news/releases/2021/11/09/snapdragon-spaces-xr-developer-platform-launches-create-headworn-ar\">Qualcomm</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/snapdragon-spaces\">Snapdragon Spaces</a></div><div><a href=\"/topics/augmented-reality\">Augmented Reality</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd3ca4fe55990b896a75be14b5917633871c5868afd73bd72a1260dd80c2fb93","category":"Thai"}