{"title":"ซัมซุงเผยวิสัยทัศน์ AI: เปิดรับโมเดลที่ดีที่สุด ใส่ทุกอุปกรณ์ เน้นส่งเสริมประสบการณ์ลูกค้า","link":"https://www.blognone.com/node/140363","date":1718274011000,"content":"<div><div><div><p>ท่ามกลางกระแส Generative AI ที่ทำให้บริษัทเทคแทบทุกเจ้า นำเอาเทคโนโลยีนี้มาใส่ในผลิตภัณฑ์และบริการของตัวเอง ซึ่งกรณีของ Samsung ก็เห็นกันแล้วว่าเลือกจับมือกับพาร์ทเนอร์ใกล้ชิดอย่าง Google ในการนำ Gemini เข้ามาใส่ในฮาร์ดแวร์ของตัวเองในชื่อ Galaxy AI</p>\n<p>เมื่อปลายเดือนที่แล้ว Samsung เชิญทีมงาน Blognone ร่วมงาน AI Fam Tour ซึ่งก้ได้พูดคุยกับ Daehyun Kim ตำแหน่ง EVP ของ Samsung Electronics และหัวหน้าทีม AI Research เปิดเผยวิสัยทัศน์เรื่องการใช้งาน AI ว่าวิสัยทัศน์ของซัมซุงคือ AI ต้องมาช่วยเสริมสร้างประสบการณ์ สร้างความ personalization และ productivity ของลูกค้าเป็นหลัก</p>\n<p><img alt=\"No Description\" src=\"https://www.blognone.com/sites/default/files/externals/6b8678d72a3b41f00b62e1c58b5bbd3f.jpeg\" /></p>\n<p>Kim เล่าว่าบริษัทเปิดกว้างเรื่องการเป็นพาร์ทเนอร์กับบริษัทภายนอก หรือแม้แต่ใช้โมเดลของตัวเอง เพื่อนำไปสู่เป้าหมายข้างต้น เลยเป็นเหตุผลที่ Samsung หันไปจับมือกับ Google ที่เป็นพาร์ทเนอร์ใกล้ชิดในการนำโมเดล Gemini มาเสริมฟีเจอร์ AI ภายใต้แบรนด์ดิ้ง Galaxy AI ในรูปแบบของ Hybrid AI ที่จะโฟกัสการประมวลผลในเครื่องเป็นหลัก หากไม่เพียงพอถึงจะขึ้นไปพึ่งคลาวด์</p>\n<p>อย่างไรก็ตาม Samsung มีการพัฒนาโมเดลของตัวเองชื่อ Gauss เอาไว้ใช้สำหรับงานภายในโดยเฉพาะ เพื่อป้องกันข้อมูลรั่วไหล</p>\n<p><img alt=\"No Description\" src=\"https://www.blognone.com/sites/default/files/externals/3086c5afbdd4e9b11f41686b2f5d60e5.jpg\" /><br />\n*Daehyun Kim หัวหน้าศูนย์วิจัย AI ของ Samsung**</p>\n<p>นอกจากสมาร์ทโฟน, แท็บเล็ต ด้วยความที่ซัมซุงพื้นฐานเป็นบริษัทฮาร์ดแวร์ เครื่องใช้ไฟฟ้า Samsung เลยเลือกที่เอา AI มาใช้งานกับเครื่องใช้ไฟฟ้าทุกอย่างในสมาร์ทโฮม โดยมีแกนกลางคือสมาร์ทโฟน ภายใต้คอนเซ็ปต์ Screen Everywhere เช่น</p>\n<ul>\n<li>Samsung AI TV มาพร้อมกับฟีเจอร์ AI Upscaling อัพสเกลภาพให้ได้สูงสุด 8K หรือเพิ่มเฟรมเรทการเคลื่อนไหวของวัตถุ</li>\n<li>ตู้เย็น Bespoke 4-Door Flex ตู้เย็น AI ใช้จับกล้องภาพอาหารที่นำเข้านำออกตู้เย็นให้อัตโนมัติ</li>\n<li>AI Laundry Combo เครื่องซัก-อบผ้าในตัวที่ใช้ AI ช่วยคำนวณปริมาณน้ำยาซักผ้าและอุณหภูมิสำหรับการซักในแต่ละครั้ง รวมถึงปรับโหมดให้เข้ากับเนื้อผ้าและการใช้งานที่หลากหลาย</li>\n</ul>\n<p><img alt=\"No Description\" src=\"https://www.blognone.com/sites/default/files/externals/271e6fdc5f9bd4c51c03f8007f42928b.jpeg\" /></p>\n<p>ในแง่ความปลอดภัยและความเป็นส่วนตัวทาง Samsung ก็ให้ความสำคัญ โดย Justin Choi ตำแหน่ง VP of Mobile eXperience บอกว่าการพัฒนาและการใช้งาน AI ของบริษัทจะอยู่บนแพลตฟอร์ม Samsung Knox แบบ end-to-end</p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/artificial-intelligence\">Artificial Intelligence</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7278758e22700ebae71f9b0e85399ba6557e611aa0c452b5e8bf248b8f53cb5a","category":"Thai"}