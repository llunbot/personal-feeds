{"title":"Marvel’s Spider-Man 2 ได้คะแนนเฉลี่ย 91/100 หลายสื่อยกให้เป็นเกมจากแฟรนไซส์ซุปเปอร์ฮีโร่ที่ดีที่สุด","link":"https://www.blognone.com/node/136270","date":1697549113000,"content":"<div><div><div><p>เกม Marvel’s Spider-Man 2 ภาคต่อของเกมไอ้แมงมุมฉบับที่ Sony สร้างกำลังจะวางจำหน่ายในวันที่ 20 ตุลาคมที่จะถึงนี้ใน PS5 เท่านั้น</p>\n<p>ตอนนี้บรรดาสื่อต่าง ๆ ที่ได้เล่นปล่อยคะแนนรีวิวออกมาแล้ว มีคะแนนเฉลี่ยอยู่ที่ 91/100 เท่ากันทั้งใน Metacritic และ Opencritic สื่อส่วนใหญ่ชมไปในทางเดียวกันว่าเป็นเกมภาคต่อที่ยกระดับมาตรฐานแฟรนไซส์ให้สูงไปอีกขั้นในทุก ๆ ด้าน แต่มีข้อสังเกตเล็ก ๆ น้อย ๆ อย่างความยาวเกมค่อนข้างสั้น และพื้นที่ใหม่ในเกมไม่ได้สร้างการเล่นแบบใหม่ ๆ ให้กับตัวเกมเท่าไหร่นัก</p>\n<p>ตัวอย่างคำวิจารณ์จากบรรดาสื่อต่าง ๆ มีดังนี้</p>\n<p><a href=\"https://www.kakuchopurei.com/2023/10/marvels-spider-man-2-review-kkp\"><strong>Kakuchopurei</strong></a> 100/100 Marvel’s Spider-Man 2 เป็นเกมที่ใกล้เคียงกับคำว่าสมบูรณ์ที่สุดที่เกม Spider-Man สามารถเป็นได้ เกมมีหัวจิตหัวใจ และยังเป็นแรงบันดาลใจให้เราเป็นคนที่ดีขึ้นเหมือนกับเรื่องราวของซุปเปอร์ฮีโร่ที่คอยสอนเรา ด้านเกมเพลย์พูดได้เต็มปากว่าเป็นเกมที่ดีที่สุดตั้งแต่ Spider-Man เคยสร้างเป็นเกมมา นี่คือมาตรฐานใหม่สำหรับเกมซุปเปอร์ฮีโร่ และเกมจากคอมมิคในยุคนี้ เหมือนกับที่ Activision ทำไว้กับ Spider-Man 2 ในปี 2004 และ Rocksteady ทำไว้กับเกม Batman Arkham ในปี 2009 แต่ตัวเกมค่อนข้างสั้น (ผู้รีวิวใช้เวลา 25-26 ชั่วโมงในการเก็บทุกอย่างในเกมแบบ 100%) แถมยังไม่มี New Game+ ในตอนนี้</p>\n<p><a href=\"https://www.eurogamer.net/marvels-spider-man-review-1\"><strong>Eurogamer</strong></a> 4/5 Marvel's Spider-Man 2 เป็นเกมที่เรียบง่าย และเต็มอิ่ม แถมยังคงเป็นเกมที่มีเสน่ห์ และมีรูปแบบการเล่นที่อิสระลื่นไหล น่ายินดีที่เกมเล่าถึงด้าน Anti-Hero และโทนเรื่องที่มืดมนขึ้น ซึ่งมันเข้ากันได้กับ Spider-Man อย่างสมบูรณ์แบบ เพราะมันคือสิ่งที่ Spider-Man เป็นมาตลอด แรงกระตุ้นในการทำที่ถูกต้องแบบหัวโบราณ เรื่องราวของคนรอบตัว และอุปสรรคที่ถาโถมใส่ชีวิต บางครั้งก็ดูยุ่งเหยิง แต่ก็ยังสนุกดี</p>\n<p><img alt=\"No Description\" src=\"https://www.blognone.com/sites/default/files/externals/02b94b4f1a2560c115a1422d76ba8a2b.jpg\" /></p>\n<p><a href=\"https://www.gameinformer.com/review/marvels-spider-man-2/sticking-the-landing\"><strong>Game Informer</strong></a> 9.5/10 Insomniac ได้ตอกย้ำความสำเร็จในการพัฒนาวิดีโอเกมที่หาได้ยากที่สุด ทีมงานได้สร้างเกมไตรภาคที่ทุกเกมยืนหยัดอย่างแข็งแกร่งด้วยจุดยืนตัวเอง แถมรวมกันเป็นเรื่องราวอันกว้างใหญ่ที่ดีขึ้นด้วยการผู้เล่นได้สัมผัสประสบการณ์เองทั้งหมด แม้ว่าเกม Spider-Man จำนวนมากต่อจากนี้จะขยายตำนานนี้ไปในทิศทางใหม่อย่างหลีกเลี่ยงไม่ได้ แต่ใน Spider-Man 2 ผู้พัฒนาได้ค้นพบสิ่งที่ทำให้เรื่องราวของซูเปอร์ฮีโร่คุ้มค่าแก่การบอกเล่า (และน่าเล่าขาน) ส่งมอบการเดินทางควรค่าแก่การได้รับของฮีโร่</p>\n<p><a href=\"https://www.gamesradar.com/marvels-spider-man-2-review/\"><strong>GameRadar+</strong></a> 5/5 โดยรวมMarvel's Spider-Man 2 พัฒนาขึ้นจากภาคก่อน ๆ ในขณะเดียวกันก็ยกระดับเกมประเภทซูเปอร์ฮีโร่ในช่วง 30 ปีที่ผ่านมา ด้วยการเล่าเรื่องที่น่าดึงดูด และน่าตื่นตาตื่นใจที่ไม่มีใครเทียบได้ นี่คือเกมซูเปอร์ฮีโร่ที่ถึงแก่นทั้งในด้านเนื้อเรื่อง และกลไกการเล่น</p>\n<p><img alt=\"No Description\" src=\"https://www.blognone.com/sites/default/files/externals/f843ff620755d70e21388a5ee0ca191c.jpg\" /></p>\n<p><a href=\"https://www.gamespot.com/reviews/marvels-spider-man-2-review-web-warriors/1900-6418134/?ftag=CAD-01-10abi2f\"><strong>Gamespot</strong></a> 8/10 โดยรวมแล้ว Spider-Man 2 อาจให้เราได้มากกว่าสิ่งที่เราเคยเล่นในเกมภาคแรก การสำรวจความเหงาของเรื่องราวนั้นทำได้ยอดเยี่ยมมาก ตัวเกมสร้างเรื่องราวใหม่ที่น่าสนใจสำหรับ Peter และ Mile รวมถึงตัวร้ายหลัก 2 คนอย่าง Kraven และ Venom เกม Spider-Man 2 รวมตัวละครทั้ง 4 เข้าด้วยกันในเนื้อเรื่องที่น่าดึงดูดใจตลอดทาง และมีตัวช่วยในการเล่นเกมที่จะทำให้คุณมีส่วนร่วมไปตลอดการเดินทาง แต่ก็มีภารกิจบางจุดค่อนข้างยุ่งวุ่นวาย และพื้นที่ใหม่ไม่ได้มีรูปแบบการเล่นใหม่ ๆ เป็นเพียงพื้นที่มีไว้แค่สำรวจให้ครบ</p>\n<p><a href=\"https://www.gameblog.fr/jeu-video/jeux/tests/test-marvels-spider-man-2-ps5-479145\"><strong>Gameblog</strong></a> 8/10 Marvel's Spider-Man 2 เป็นเกมภาคต่อที่ก้าวข้ามขีดจำกัดก่อนหน้านี้ทั้งหมดของแฟรนไชส์ มันสวยงาม เต็มไปด้วยความประหลาดใจ และมีช่วงเวลาที่เต็มไปด้วยฉากแอ็คชั่นที่จะจารึกไว้ในประวัติศาสตร์ว่าเป็น Spider-Man ที่ดีที่สุด และเป็นเกมต้องเล่นสำหรับผู้มี PS5 แต่ตัว Kraven กลับน่าผิดหวัง และเกมใช้เทคนิคจาก Ratchet and Clank Rift Apart มากไปนิด</p>\n<p><img alt=\"No Description\" src=\"https://www.blognone.com/sites/default/files/externals/83313be3e565c826af6de7521b7cd297.jpg\" /></p>\n<p>ที่มา - <a href=\"https://www.metacritic.com/game/marvels-spider-man-2/\">Metacritic</a>, <a href=\"https://opencritic.com/game/15052/marvels-spider-man-2/reviews?page=5\">Opencritic</a></p>\n</div></div></div><div><div>Topics: </div><div><div><a href=\"/topics/spider-man\">Spider-Man</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acf625b5b75498e050c039a16a6b0251e5dbf231cebe5e90c036b30d7be7e1eb","category":"Thai"}