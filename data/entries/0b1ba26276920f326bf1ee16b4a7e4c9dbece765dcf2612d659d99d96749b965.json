{"title":"[ไม่ยืนยัน] Instagram Reels ทดสอบเพิ่มวิดีโอความยาวสูงสุด 10 นาที","link":"https://www.blognone.com/node/135524","date":1693444703000,"content":"<div><div><div><p>ข้อมูลนี้มาจาก Alessandro Paluzzi นักแกะโค้ดขาประจำ โดย<a href=\"https://twitter.com/alex193a/status/1696865320705634488\">เขาพบว่า</a> Reels แพลตฟอร์มวิดีโอแนวตั้งของ Instagram กำลังทดสอบฟีเจอร์ให้ผู้ใช้งานอัปโหลดวิดีโอได้ความยาวสูงสุด 10 นาที ส่วนอีกภาพที่พบให้อัปโหลดได้ 3 นาที จากปัจจุบัน Reels อัปโหลดวิดีโอได้ 90 วินาที</p>\n<p>ความยาวที่เพิ่มขึ้นของ Reels ทำให้แพลตฟอร์มใกล้เคียงกับ TikTok มากขึ้น โดยปัจจุบัน TikTok อัปโหลดวิดีโอได้สูงสุด 10 นาที และ 20 นาที สำหรับผู้ใช้งานที่จ่ายเงิน</p>\n<p>ทั้งนี้ Meta และ Instagram ปฏิเสธที่จะให้ความเห็นต่อข่าวดังกล่าว</p>\n<p>ที่มา: <a href=\"https://www.theverge.com/2023/8/30/23852109/instagram-longer-reels-leak-tiktok\">The Verge</a></p>\n<p><img src=\"https://www.blognone.com/sites/default/files/externals/58fe77c08cab37bb12de6e55a9137527.png\" alt /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/reels\">Reels</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b1ba26276920f326bf1ee16b4a7e4c9dbece765dcf2612d659d99d96749b965","category":"Thai"}