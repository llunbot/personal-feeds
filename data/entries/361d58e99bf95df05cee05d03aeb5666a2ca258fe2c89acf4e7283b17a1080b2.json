{"title":"ตัวอย่างใหม่ Silent Hill 2 Remake โชว์เกมเพลย์เต็มรูปแบบ วางจำหน่าย 8 ตุลาคมนี้","link":"https://www.blognone.com/node/140062","date":1717152085000,"content":"<div><div><div><p>Silent Hill 2 Remake ที่เปิดตัวตั้งแต่ปี 2022 ประกาศวางจำหน่ายในวันที่ 8 ตุลาคมนี้บน PlayStation 5 และ PC ล่าสุด Konami ได้ปล่อยตัวอย่างใหม่ของเกมออกมา 2 ตัวจัดเต็มเกมเพลย์กว่า 13 นาที มีรายละเอียดของเกมดังนี้</p>\n<ul>\n<li>มุมกล้องแบบบุคคลที่ 3 แต่ถูกเปลี่ยนให้เป็นมุมข้ามไหล่ตามสมัยนิยม</li>\n<li>เหตุการณ์บางอย่างอาจมีการเปลี่ยนแปลงแต่เนื้อเรื่องจะยังเหมือนเดิม</li>\n<li>มีสถานที่ใหม่ ๆ เพิ่มเข้ามา</li>\n<li>การแสดงอารมณ์ทางสีหน้าทำได้ดีขึ้น</li>\n<li>พากย์เสียงใหม่ทั้งหมด</li>\n<li>ระบบต่อสุ้ถูกออกแบบใหม่ให้หลากหลายยิ่งขึ้น ส่งผลศัตรูก็เก่งขึ้นตามไปด้วย</li>\n<li>ปริศนาภายในเกมถูกปรับเปลี่ยนเล็กน้อย แต่ยังคงเชื่อมโยงกับธีมและการเล่าเรื่องของเกม</li>\n<li>รองรับ Ray Tracing</li>\n</ul>\n<p>Silent Hill 2 Remake พัฒนาโดย Bloober Team ที่มีผลงานเด่นอย่าง The Medium ตัวเกมลงให้กับ PlayStation 5 และ PC โดยใช้ Unreal Engine 5 สำหรับการพัฒนาเกมแม้ตัวเกมจะลง PC แต่ไอเทมจากการสั่งจองอย่าง Robbie the Rabbit Mask จะมีแต่ในเกมเวอร์ชัน PS5 เท่านั้น</p>\n<p><img alt=\"No Description\" src=\"https://www.blognone.com/sites/default/files/externals/b29c9d905d71673b883d1ae431956088.jpeg\" /><img alt=\"No Description\" src=\"https://www.blognone.com/sites/default/files/externals/2a6151c40ee6301e409db7af442317c5.jpeg\" /><img alt=\"No Description\" src=\"https://www.blognone.com/sites/default/files/externals/7e37bf354fba648c31d3280bd4550def.jpeg\" /></p>\n<p>ที่มา - <a href=\"https://blog.playstation.com/2024/05/30/silent-hill-2-launches-october-8-new-gameplay-revealed/\">PlayStation Blog</a></p>\n</div></div></div><div><div>Topics: </div><div><div><a href=\"/topics/silent-hill\">Silent Hill</a></div><div><a href=\"/topics/konami\">Konami</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"361d58e99bf95df05cee05d03aeb5666a2ca258fe2c89acf4e7283b17a1080b2","category":"Thai"}