{"title":"Lenovo เปิดตัวแท็บเล็ต Tab P12 Pro ใช้เป็นจอที่สอง ต่อไร้สายกับพีซีวินโดวส์ได้","link":"https://www.blognone.com/node/124639","date":1631113797000,"content":"<div><div><div><p>Lenovo เปิดตัวแท็บเล็ตแอนดรอยด์รุ่นเรือธงประจำปี 2021 คือ <strong>Lenovo Tab P12 Pro</strong> ที่หน้าตาและสเปกยังใกล้เคียงกับ <a href=\"https://www.blognone.com/node/118218\">Lenovo Tab P11 Pro รุ่นเรือธงของปีที่แล้ว</a></p>\n<p>สเปกหลักๆ คือ</p>\n<ul>\n<li>หน้าจอ 12.6\" AMOLED 120Hz 2K รองรับ HDR10 และ Dolby Vision (รุ่นปีก่อน 11.5\")</li>\n<li>หน่วยประมวลผล Snapdragon 870 (รุ่นปีก่อน Snapdragon 730G)</li>\n<li>แรมสูงสุด 8GB + สตอเรจ 256GB</li>\n<li>แบตเตอรี่ 10200 mAh พร้อมชาร์จเร็ว 45W</li>\n<li>ลำโพง SLS JBL 4 ตัว, Lenovo Premium Audio, รองรับ Dolby Atmos</li>\n<li>น้ำหนักเครื่อง 565 กรัม มีอุปกรณ์เสริมเป็นคีย์บอร์ดพร้อมแทร็คแพด (แถมมาพร้อมเครื่อง) และปากกา Lenovo Precision Pen 3 ใช้เป็นรีโมทได้ (ปากกาซื้อแยก)</li>\n</ul>\n<p>แต่จุดเด่นของ Lenovo Tab P12 Pro คือฟีเจอร์การเชื่อมต่อไร้สายที่ Lenovo เรียกชื่อว่า \"Project Unity\" สามารถใช้แท็บเล็ตแอนดรอยด์เป็นหน้าจอที่สองของพีซีวินโดวส์ได้โดยไม่ต้องต่อสาย และไม่ใช่เป็นแค่จอแสดงผลอย่างเดียว เพราะสามารถใช้เป็นอินพุตสั่งงานวินโดวส์ผ่านการสัมผัสและปากกาได้ด้วย</p>\n<p>Lenovo ยังไม่เผยรายละเอียดทางเทคนิคของ Project Unity ออกมามากนัก บอกเพียงว่านี่เป็นแค่จุดเริ่มต้นเท่านั้น และจะขยายผลของ Project Unity เพิ่มเติมในอนาคต ข้อมูลเท่าที่ระบุในตอนนี้คือต้องใช้กับพีซียี่ห้อ Lenovo เองเท่านั้น และสามารถใช้ได้ทั้งกับ Windows 10/11</p>\n<p>Lenovo Tab P12 Pro ราคาเริ่มต้นที่ 609.99 ดอลลาร์ เริ่มขายเดือนตุลาคม 2021</p>\n<p><img src=\"https://www.blognone.com/sites/default/files/externals/650675893ccb9297b2d0f5bbcccc9f2b.jpg\" /></p>\n<p><img src=\"https://www.blognone.com/sites/default/files/externals/f7a0c66f13c2d3849b7f252106223beb.png\" /></p>\n<p>นอกจากแท็บเล็ตเรือธงแล้ว Lenovo ยังมีแท็บเล็ตรุ่นรองอีกตัวคือ <strong>Lenovo Tab P11 5G</strong> เป็นรุ่นอัพเกรดของ <a href=\"https://www.blognone.com/node/120444\">Lenovo Tab P11</a> รุ่นธรรมดา (ไม่ Pro) โดยอัพเกรดหน่วยประมวลผลและเพิ่มการเชื่อมต่อ 5G เข้ามา</p>\n<ul>\n<li>หน้าจอ 11\" IPS 2K รองรับ Dolby Vision</li>\n<li>หน่วยประมวลผล Snapdragon 750 5G</li>\n<li>แรมสูงสุด 8GB, สตอเรจ 256GB</li>\n<li>แบตเตอรี่ขนาด 7700 mAh ใช้ได้ 12 ชั่วโมง ชาร์จเร็ว 20W</li>\n<li>ลำโพง JBL 4 ตัว รองรับ Dolby Atmos</li>\n</ul>\n<p>ราคาขายเริ่มต้นที่ 499 ยูโร เริ่มขายเดือนตุลาคม 2021</p>\n<p>ที่มา - <a href=\"https://news.lenovo.com/pressroom/press-releases/brighter-future-for-hybrid-with-premium-tablets-with-5g-and-next-gen-add-ons/\">Lenovo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/tablet\">Tablet</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4746910b6e44d50dc2694128fbcdc8b8e90cc22e7942376bdfc1b826787bb247","category":"Thai"}