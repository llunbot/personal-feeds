{"title":"กูเกิลเตรียมปล่อย Google Drive for Desktop ตัวใหม่ เลิกใช้แอพ Backup & Sync ของเดิม","link":"https://www.blognone.com/node/123679","date":1626143140000,"content":"<div><div><div><p>กูเกิลประกาศปล่อยอัพเดตแอพ Google Drive for Desktop ตัวใหม่ <a href=\"https://www.blognone.com/node/121049\">ตามที่ประกาศไว้</a> ในอีกไม่กี่สัปดาห์ข้างหน้า (coming weeks) ทั้งบนวินโดวส์และแมค</p>\n<p>เดิมทีกูเกิลมีแอพเดสก์ท็อปของ Google Drive อยู่ 2 ตัว (ให้สับสนเล่นๆ) คือ Backup &amp; Sync (ผู้ใช้ทั่วไป) และ Drive File Stream สำหรับผู้ใช้องค์กร แถมยังมีฟีเจอร์ไม่เท่ากันด้วย</p>\n<p>แผนการล่าสุดของกูเกิลคือรวมแอพ 2 ตัวให้เป็นตัวเดียว โดยใช้ Drive File Sync เป็นฐาน แล้วเพิ่มฟีเจอร์ฝั่งผู้ใช้เข้ามา เปลี่ยนชื่อใหม่เป็น Google Drive for Desktop</p>\n<p>ผู้ใช้แอพ Backup and Sync จะได้รับคำแจ้งเตือนให้ดาวน์โหลดแอพตัวใหม่ในเร็วๆ นี้ และกูเกิลแนะนำให้ย้ายแอพภายในเดือนกันยายน 2021</p>\n<p><img src=\"https://www.blognone.com/sites/default/files/externals/cd036ba20ce48f0047983682ab7810e5.png\" /></p>\n<p>ที่มา - <a href=\"https://blog.google/products/drive/drive-for-desktop/\">Google</a></p>\n</div></div></div><div><div>Topics: </div><div><div><a href=\"/topics/google-drive\">Google Drive</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfdbb27255452bf1ae97c7a31d1fd620d9167dcbc99840eb91625b597a3efddd","category":"Thai"}