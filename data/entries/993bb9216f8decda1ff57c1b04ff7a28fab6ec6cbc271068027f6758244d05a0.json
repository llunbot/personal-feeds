{"title":"Apple ถอนฟ้องอดีตวิศวกร iOS ที่ปล่อยข้อมูลหลุดแอป Journal และ Vision Pro - วิศวกรแถลงขอโทษ","link":"https://www.blognone.com/node/144557","date":1738972106000,"content":"<div><div><div><p>เมื่อ<a href=\"https://www.blognone.com/node/138957\">ปีที่แล้ว</a>แอปเปิลได้ฟ้อง Andrew Aude อดีตพนักงานบริษัทและเป็นวิศวกรดูแลโครงการใน iOS บอกว่าเป็นคนปล่อยข้อมูลหลุดสินค้าใหม่แอปเปิลให้กับนักข่าว ซึ่งมีสองรายการสำคัญคือ <a href=\"https://www.blognone.com/node/137183\">แอป Journal</a> ใน iOS 17 และรายละเอียการพัฒนา Vision Pro ล่าสุดศาลได้ยกฟ้องคดีแล้วหลังจากสองฝ่ายเจรจายอมความกันได้</p>\n<p>รายละเอียดข้อตกลงนั้นไม่มีการเผยแพร่ แต่หลังศาลออกคำสั่งยกฟ้อง Aude ได้<a href=\"https://x.com/andyaude1/status/1887639465574998500\">โพสต์ข้อความใน X</a> แถลงขอโทษแอปเปิลต่อเหตุการณ์ที่เกิดขึ้น บอกว่าตนเองทำงานที่แอปเปิลมา 8 ปี และเข้าถึงข้อมูลสำคัญภายในจำนวนมากได้รวมทั้งสินค้าที่ยังไม่เปิดตัว เขาเป็นคนนำข้อมูลเหล่านี้ส่งให้กับนักข่าวจริง และไม่คิดว่าผลกระทบจะรุนแรงและมีมูลค่ามหาศาลขนาดนี้ ความสัมพันธ์ของเขากับพนักงานแอปเปิลหลายร้อยคนต้องพังลง จึงกล่าวขอโทษต่อผู้ร่วมงานทุกคนที่พัฒนาโครงการเหล่านี้อย่างเป็นความลับ</p>\n<p>คาดว่าแถลงขอโทษนี้น่าจะเป็นส่วนหนึ่งในเงื่อนไขการยอมความนั่นเอง</p>\n<p>ที่มา: <a href=\"https://9to5mac.com/2025/02/07/former-leaker-sued-by-apple-has-now-apologized-as-the-lawsuit-is-dismissed/\">9to5Mac</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div><div><a href=\"/topics/leak\">Leak</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"993bb9216f8decda1ff57c1b04ff7a28fab6ec6cbc271068027f6758244d05a0","category":"Thai"}