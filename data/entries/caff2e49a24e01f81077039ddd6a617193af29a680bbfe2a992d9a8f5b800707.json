{"title":"Netflix รายงานผลประกอบการ รายได้โต 12.5% และหยุดให้ข้อมูลจำนวนสมาชิกแล้ว","link":"https://www.blognone.com/node/145916","date":1744933749000,"content":"<div><div><div><p>Netflix รายงานผลประกอบการของไตรมาสที่ 1 ปี 2025 มีรายได้เพิ่มขึ้น 12.5% เทียบกับ<a href=\"https://www.blognone.com/node/139296\">ไตรมาสเดียวกันในปีก่อน</a>เป็น 10,543 ล้านดอลลาร์ กำไรสุทธิเพิ่มขึ้นเป็น 2,890 ล้านดอลลาร์ ไตรมาสนี้เป็นไตรมาสแรกที่ Netflix หยุดการให้ตัวเลขจำนวนสมาชิก <a href=\"https://www.blognone.com/node/139310\">ตามที่ประกาศ</a>ไว้เมื่อปีที่แล้ว โดยบอกว่าแพ็คเกจสมาชิกมีความหลากหลายมากขึ้น ให้ดูที่รายได้-กำไร เป็นหลัก</p>\n<p>Netflix บอกว่ารายได้ที่เติบโตมาจากการเติบโตของค่าสมาชิก รวมทั้งรายได้จากโฆษณาที่เพิ่มขึ้น โดยโฆษณายังเป็นรายได้ส่วนน้อยมากเทียบกับรายได้รวม</p>\n<p>คอนเทนต์เด่นในไตรมาสที่ผ่านมาคือ Adolescence เป็นซีรีส์ภาษาอังกฤษยอดนิยมอันดับ 3 ของแพลตฟอร์ม ส่วน Love Is Blind ซีซันที่ 8 ยังมีการตอบรับที่ดี และเป็นรายการเรียลลิตี้ที่ Netflix สามารถพัฒนาไปผลิตเป็นเวอร์ชันประเทศต่าง ๆ จำนวนมาก</p>\n<p>ที่มา: <a href=\"https://s22.q4cdn.com/959853165/files/doc_financials/2025/q1/COMBINED-Q1-25-Shareholder-Letter-V2.pdf\">Netflix</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/29acd0d725bada21d8e0de311c03b23e.png\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"caff2e49a24e01f81077039ddd6a617193af29a680bbfe2a992d9a8f5b800707","category":"Thai"}