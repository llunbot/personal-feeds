{"title":"IBM เปิดตัว Concert เครื่องมือ Automation พลัง AI เน้นใช้วิเคราะห์ความเสี่ยงแอพองค์กร","link":"https://www.blognone.com/node/139953","date":1716552978000,"content":"<div><div><div><p>ปัจจุบัน IBM เป็นเจ้าของแพลตฟอร์ม automation ระบบไอทียอดนิยมสองตัวคือ Ansible ที่ได้จากการซื้อ Red Hat และ <a href=\"https://www.blognone.com/node/139397\">Terraform ที่ได้จากดีล HashiCorp ล่าสุด</a> (มีคนแซวว่าถ้านำมารวมกันจะได้เป็น Terrible)</p>\n<p>แต่ดูเหมือนว่า IBM ยังไม่ค่อยพอใจกับผลิตภัณฑ์ที่มี ล่าสุดจึงเปิดตัวเครื่องมือคล้ายๆ กันแต่เป็นทีม IBM พัฒนาขึ้นมาเอง ใช้ชื่อว่า <strong>IBM Concert</strong></p>\n<p>IBM Concert นิยามตัวเองว่าเป็น \"AI-powered automation\" คอยเฝ้าดูการทำงานของแอพพลิเคชันองค์กร แล้วใช้โมเดล AI จากทีม Watsonx มาช่วยวิเคราะห์ข้อมูล แสดงข้อมูล และแนะนำต่อว่าผู้ดูแลระบบควรทำอะไรต่อไป สามารถถามคำถามด้วยภาษาธรรมชาติอย่าง “what can I do to fix this problem?” แล้วรอดูว่า Concert จะแนะให้ทำอะไร เพื่อลดภาระในการดูแลระบบที่ซับซ้อนขึ้นเรื่อยๆ ลง</p>\n<p>IBM บอกว่าในช่วงแรกจะเน้นการใช้ Concert กับงาน 3 ด้าน ได้แก่</p>\n<ul>\n<li><strong>Application Security Risk Management</strong> ประเมินผลความเสี่ยงด้านความปลอดภัย ค้นหาช่องโหว่ของระบบ</li>\n<li><strong>Application Compliance Management</strong> จัดการด้าน compliance ทำตามมาตรฐานต่างๆ</li>\n<li><strong>Application Certificate Management</strong> จัดการเรื่องใบรับรองดิจิทัล วันหมดอายุ ผลกระทบของใบรับรองแต่ละใบ</li>\n</ul>\n<p>ที่มา - <a href=\"https://newsroom.ibm.com/Blog-Introducing-IBM-Concert-Control-your-operations-with-generative-AI-insights\">IBM</a></p>\n<p><img alt=\"No Description\" src=\"https://www.blognone.com/sites/default/files/externals/e86cbc91c0feb3b53ce186e863230e62.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70a17f8a662eb0d6749405dee53c9bcebafa898d60e55180a8174422f0c8a86c","category":"Thai"}