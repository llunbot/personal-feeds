{"title":"Anthropic ออกโมเดลรุ่นเล็ก Claude Instant ตอบสนองเร็วกว่า ราคาถูกกว่ารุ่นใหญ่","link":"https://www.blognone.com/node/135241","date":1691760065000,"content":"<div><div><div><p>แนวทางของโมเดลภาษาขนาดใหญ่เมื่อปีที่แล้ว เน้นแข่งขนาดกันใหญ่ขึ้นเรื่อยๆ แต่เทรนด์ของปีนี้มุ่งไปทางโมเดลที่ขนาดเล็กลง โดยคุณภาพของคำตอบที่ได้นั้นไม่ด้อยลงมากนัก</p>\n<p>Anthropic บริษัท AI ที่ก่อตั้งโดยอดีตทีมงาน OpenAI เพิ่ง<a href=\"https://www.blognone.com/node/134779\">เปิดตัวโมเดลเรือธง Claude 2</a> ไปเมื่อเดือนที่แล้ว แต่ในอีกทางยังมีโมเดลรุ่นเล็กชื่อ Claude Instant ที่ล่าสุดออกเวอร์ชัน 1.2 มีคุณภาพดีขึ้นจากเวอร์ชัน 1.1 ที่ออกมาก่อนหน้า</p>\n<p>จุดเด่นของ Claude Instant คือการเป็นโมเดลเล็กลง ทำให้ตอบสนองได้เร็วขึ้น (low latency) เหมาะกับงานง่ายๆ ที่ไม่ซับซ้อน แต่เน้นคำถาม-คำตอบปริมาณมากๆ (high throughput) ต่างจากรูปแบบงานของ Claude ตัวเต็มที่ต้องการคำตอบที่มีความซับซ้อนสูงกว่า นอกจากนี้ Anthropic ยังคิดราคาค่าใช้ Claude Instant ถูกกว่า Claude ถึง 6-7 เท่าเลยทีเดียว</p>\n<p><img alt=\"No Description\" src=\"https://www.blognone.com/sites/default/files/externals/ff849d14ba6cb4a2d50a2b1628739326.png\" /></p>\n<p><img src=\"https://www-images.anthropic.com/production/images/academic_2-1.png?w=3588&amp;h=4892&amp;auto=compress%2Cformat&amp;fit=crop&amp;dm=1691520024&amp;s=a39445322382f2e1911b041545c70dfc\" alt /></p>\n<p>ที่มา - <a href=\"https://www.anthropic.com/index/releasing-claude-instant-1-2\">Anthropic</a></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86bc690df75e5228e15380245b9fd1e6aaa476cb2598f293dfc950eb81dc6dbe","category":"Thai"}