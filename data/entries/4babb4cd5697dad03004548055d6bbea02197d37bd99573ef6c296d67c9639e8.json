{"title":"กสทช. เกาหลีประกาศเกณฑ์ปรับแอปสโตร์ที่ไม่ยอมเปิดให้แอปรับเงินตรง ค่าปรับสูงสุด 2% ของรายได้","link":"https://www.blognone.com/node/125912","date":1637301341000,"content":"<div><div><div><p>หลังเกาหลีใต้<a href=\"https://www.blognone.com/node/124517\">ผ่านกฎหมายบังคับให้แอปสโตร์ต้องเปิดให้แอปรับเงินจากระบบภายนอก</a> ทางกสทช. เกาหลีใต้ซึ่งเป็นผู้บังคับใช้กฎหมายก็ออกเกณฑ์การบังคับใช้ว่าหากสโตร์ใดไม่ทำตามจะปรับตามรายได้ คิดเป็น 1% ของรายได้ และเพิ่มเป็น 2% หากทำผิดอย่างร้ายแรง</p>\n<p>การตีความกฎหมายใหม่ของเกาหลีใต้ยังนับว่าสับสนอยู่มาก <a href=\"https://www.blognone.com/node/125682\">กูเกิลนั้นเปิดให้นักพัฒนาใช้ระบบจ่ายเงินภายนอกได้</a> แต่ก็ตามไปเก็บค่าธรรมเนียมที่จ่ายผ่านระบบเหล่านั้นด้วย แต่โดยรวมแล้วตัวแอปจะเสียค่าบริการน้อยลงกว่าการรับเงินผ่าน In-App Purchase ของกูเกิลเอง ส่วนแอปเปิลนั้นระบุว่าเกณฑ์ของแอปสโตร์ตอนนี้ทำตามกฎหมายอยู่แล้วโดยไม่ต้องแก้ไขอะไร</p>\n<p>ที่มา - <a href=\"https://www.theregister.com/2021/11/18/south_korea_app_store_fines/\">The Register</a></p>\n<p><img src=\"https://www.blognone.com/sites/default/files/externals/f8b297ee8cfb01659391489636e62851.jpg\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/apple\">Apple</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4babb4cd5697dad03004548055d6bbea02197d37bd99573ef6c296d67c9639e8","category":"Thai"}