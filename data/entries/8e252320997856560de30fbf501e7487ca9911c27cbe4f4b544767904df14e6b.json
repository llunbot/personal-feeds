{"title":"Blue Origin ส่งคนแตะขอบอวกาศเป็นครั้งแรกนับตั้งแต่ปี 2022 ในภารกิจ NS-25","link":"https://www.blognone.com/node/139838","date":1716164590000,"content":"<div><div><div><p>Blue Origin บริษัทด้านอวกาศของ Jeff Bezos ผู้ก่อตั้ง Amazon ได้ส่งจรวด New Shepard พร้อมลูกเรือ 6 คน ขึ้นสัมผัสขอบอวกาศที่ระดับ 105.7 กิโลเมตร ซึ่งเป็นครั้งแรกนับตั้งแต่ปี 2022 ของโครงการ New Shepard ที่ส่งจรวดไปพร้อมกับมนุษย์ ในชื่อภารกิจ NS-25 เนื่องจากเป็นการส่งจรวจครั้งที่ 25</p>\n<p>ลูกเรือ 6 คนในภารกิจนี้ได้แก่ Mason Angel, Sylvain Chiron, Kenneth L. Hess, Carol Schaller, Gopi Thotakura และ Ed Dwight ซึ่งเคยถูกเลือกเป็นนักบินอวกาศคนดำคนแรกในปี 1961 แต่สุดท้ายไม่ได้ออกไปปฏิบัติภารกิจในอวกาศ นอกจากนี้ Dwight ยังถือเป็นนักบินอวกาศอายุมากที่สุดที่ได้เดินทางออกนอกโลกคือ 90 ปี 8 เดือน มากกว่านักแสดง <a href=\"https://www.blognone.com/node/125255\">William Shatner</a> ในปี 2021 ที่อายุ 90 ปี 6 เดือนเวลานั้น</p>\n<p>Blue Origin ประกาศสถิติว่าได้ส่งนักบินอวกาศออกนอกโลกแล้วรวมกับภารกิจล่าสุด NS-25 นี้ทั้งหมด 37 คน จากจำนวนนักบินอวกาศที่เดินทางนอกโลกทั้งหมด 657 คน</p>\n<p>ที่มา: <a href=\"https://www.reuters.com/technology/space/bezos-blue-origin-launch-first-crew-edge-space-since-2022-grounding-2024-05-19/\">Reuters</a> และ <a href=\"https://www.blueorigin.com/news/ns-25-mission-updates\">Blue Origin</a></p>\n<p><img alt=\"No Description\" src=\"https://www.blognone.com/sites/default/files/externals/896039693fed9961776596d7eee3eaf2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/e1d573d6222bbd0a4d619634acf226a3.jpeg\" /></p>\n<p><em>ลูกเรือ NS-25 จากซ้ายไปขวา Gopi Thotakura, Mason Angel, Carol Schaller, Ed Dwight, Ken Hess และ Sylvain Chiron</em></p>\n<blockquote><p>Liftoff of <a href=\"https://twitter.com/hashtag/NS25?src=hash&amp;ref_src=twsrc%5Etfw\">#NS25</a> <a href=\"https://t.co/81W4Pfx8xP\">pic.twitter.com/81W4Pfx8xP</a></p>\n<p>— Blue Origin (@blueorigin) <a href=\"https://twitter.com/blueorigin/status/1792245480304373941?ref_src=twsrc%5Etfw\">May 19, 2024</a></p></blockquote>\n<p><em>นาทีส่งจรวด</em></p>\n<blockquote><p>Forever changed. <a href=\"https://twitter.com/hashtag/NS25?src=hash&amp;ref_src=twsrc%5Etfw\">#NS25</a> <a href=\"https://t.co/g0uXLabDe9\">pic.twitter.com/g0uXLabDe9</a></p>\n<p>— Blue Origin (@blueorigin) <a href=\"https://twitter.com/blueorigin/status/1792309251727118539?ref_src=twsrc%5Etfw\">May 19, 2024</a></p></blockquote>\n</div></div></div><div><div>Topics: </div><div><div><a href=\"/topics/blue-origin\">Blue Origin</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e252320997856560de30fbf501e7487ca9911c27cbe4f4b544767904df14e6b","category":"Thai"}