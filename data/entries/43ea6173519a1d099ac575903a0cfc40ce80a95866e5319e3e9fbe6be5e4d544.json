{"title":"Mozilla เปิดตัว \"Solo\" เครื่องมือสร้างเว็บไซต์ด้วย AI ตอบรับเทรนด์ผู้ประกอบการแบบ Solopreneur","link":"https://www.blognone.com/node/137221","date":1702527200000,"content":"<div><div><div><p>Mozilla เปิดตัวโครงการใหม่เป็นเครื่องมือสำหรับสร้างเว็บไซต์ด้วย AI มีชื่อว่า <strong>Solo</strong> เน้นเจาะกลุ่มฟรีแลนซ์ และผู้ประกอบการธุรกิจแบบคนเดียวที่เรียกว่า Solopreneur ทำให้ลดเวลาและขั้นตอนการทำงานได้หลายอย่าง หากต้องการมีเว็บไซต์ธุรกิจ-บริการของตนเอง</p>\n<p>Mozilla บอกว่าที่ต้องใช้ AI เพราะแม้ขั้นตอนการสร้างเว็บไซต์ตอนนี้จะง่ายขึ้น มีเทมเพลต มีเครื่องมือคัดรูปภาพ ช่วยเขียนเนื้อหา แต่ทั้งหมดก็ต้องใช้เวลาและไม่ได้ง่ายสำหรับทุกคน Mozilla ยังอ้างผลสำรวจพบว่า Solopreneur ส่วนใหญ่ต้องมีพาร์ตเนอร์ที่เก่งด้านเทคโนโลยีมาคอยช่วยจัดการงานด้านนี้เพิ่ม</p>\n<p>ผู้สนใจใช้งาน <a href=\"https://www.soloist.ai/\">Solo สามารถเข้าไปที่เว็บไซต์</a> ป้อนข้อมูลพื้นฐานของธุรกิจหรือบริการ เชื่อมต่อกับข้อมูลพื้นฐานต่าง ๆ จากนั้น AI จะสร้างเว็บไซต์ร่างแรกให้ ขั้นตอนถัดไปคือการปรับแต่งรายละเอียดปลีกย่อยตามต้องการ</p>\n<p>ที่มา: <a href=\"https://blog.mozilla.org/en/mozilla/introducing-solo-ai-website-builder/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/ff9f829d6746d43776ec6cd3f2c8027c.png\" /></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43ea6173519a1d099ac575903a0cfc40ce80a95866e5319e3e9fbe6be5e4d544","category":"Thai"}