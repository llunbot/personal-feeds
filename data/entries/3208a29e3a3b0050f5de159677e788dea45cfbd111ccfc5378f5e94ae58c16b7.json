{"title":"ทีมวิจัยแอปเปิลชี้ LLM เอาแต่ท่องโจทย์มาตอบ แค่เปลี่ยนเลขก็ทำข้อสอบแย่ลง","link":"https://www.blognone.com/node/142540","date":1728839996000,"content":"<div><div><div><p>ทีมวิจัยของแอปเปลรายงานถึงการทดสอบทางคณิตศาสตร์ของ Large Language Model (LLM) ว่าอาจจะยังไม่ดีพอ โดยยกตัวอย่างการทดสอบ GSM8K ที่ทดสอบการให้เหตุผลทางคณิตศาสตร์ที่  LLM รุ่นใหม่ๆ ทำคะแนนได้ดีขึ้นเรื่อยๆ แต่เมื่อทดสอบแก้ไขโจทย์เล็กน้อย หลายโมเดลกลับทำคะแนนได้แย่ลงมาก แสดงให้เห็นว่าโมเดลเหล่านี้ท่องโจทย์มาตอบ ไม่ได้เข้าใจโจทย์จริงๆ</p>\n<p>แนวทางของทีมงานคือการสร้างชุดทดสอบ GSM-Symbolic เป็น template ของชุดทดสอบที่สามารถสร้างข้อสอบได้หลากหลาย หลังจากนั้นทดสอบด้วยชุดทดสอบที่เปลี่ยนค่าต่างๆ ไปแล้ว</p>\n<p>ผลทดสอบพบว่าโมเดลจำนวนมากคะแนนแย่ลงมากจากการเปลี่ยนตัวเลข ขณะที่การเปลี่ยนค่าอื่นๆ เช่น ชื่อต่าง ยังคงสามารถทำงานได้ถูกต้องอยู่ หรือชุดทดสอบ GSM-NoOps ที่ใส่ข้อความที่ไม่เกี่ยวกับโจทย์เติมลงไปก็ทำให้ผลทดสอบแย่ลงเช่นกัน</p>\n<p>ประสิทธิภาพของ LLM ใน GSM-Symbolic นั้นลดลงต่างกันไป โดย GPT-4o ลดลงน้อยที่สุด แต่หากเพิ่มความยากให้โจทย์ด้วยการเพิ่มข้อความในโจทย์เติมลงไปอีกสองชุด คะแนนก็จะลดลงชัดเจนทุกโมเดล รวมถึง GPT-4o</p>\n<p>ที่มา - <a href=\"https://arxiv.org/pdf/2410.05229\">ArXiv</a></p>\n<p><img alt=\"No Description\" src=\"https://www.blognone.com/sites/default/files/externals/057f13f76ab84ea1b3ec5f4d29c6a83a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/e63ceda79e2b5751f84de9c96d9517f2.jpeg\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/apple\">Apple</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3208a29e3a3b0050f5de159677e788dea45cfbd111ccfc5378f5e94ae58c16b7","category":"Thai"}