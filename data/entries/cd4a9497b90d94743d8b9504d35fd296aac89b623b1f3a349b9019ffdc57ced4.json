{"title":"ผู้กำกับเกม Ori แสดงความเห็น เกมยุคนี้ต้องลงทุกแพลตฟอร์ม ตลาดคอนโซลไม่เติบโตแล้ว","link":"https://www.blognone.com/node/144363","date":1738058670000,"content":"<div><div><div><p>Thomas Mahler ซีอีโอของ Moon Studios และผู้กำกับเกม Ori ทั้งสองภาค (กำลังมีผลงานเกมใหม่คือ <a href=\"https://www.blognone.com/node/137144\">No Rest for the Wicked</a>) ออกมาแสดงความเห็นด้วยต่อ <a href=\"https://www.blognone.com/node/144318\">คลิปสัมภาษณ์ของ Phil Spencer ที่พูดถึงว่าเกมยุคใหม่ไม่ควรถูกจำกัดแพลตฟอร์ม</a>)</p>\n<p>เขาบอกว่าเกม No Rest for the Wicked ตัดสินใจเลือกผู้จัดจำหน่ายเป็น Private Division ในเครือ Take-Two แทนไมโครซอฟท์​ ที่เคยเป็นผู้จัดจำหน่ายเกม Ori ทั้งสองภาค เนื่องจากต้องการวางขายบนแพลตฟอร์ม PlayStation และ Nintendo Switch ด้วย เพราะเป็นเกมมัลติเพลเยอร์และ cross play เป็นสิ่งสำคัญ​</p>\n<p>(หมายเหตุ: การตัดสินใจของ Moon Studios เกิดขึ้นตั้งแต่ตอนเริ่มพัฒนาเกม ซึ่งตอนนั้นไมโครซอฟท์ยังไม่มีนโยบายขายข้ามแพลตฟอร์ม, <a href=\"https://www.blognone.com/node/142977\">Take-Two เพิ่งประกาศขาย Private Division ออกไป</a>)</p>\n<p>Mahler เปรียบเทียบว่าถ้าเราซื้อแผ่น DVD ที่ต้องเล่นกับเครื่องเล่นของโซนี่หรือซัมซุงเท่านั้นคงเป็นสิ่งแปลกๆ การซื้อเกมก็เช่นกัน เครื่องคอนโซล Xbox Series X และ PS5 จริงๆ แล้วไส้ในเกือบเหมือนกัน หน้าตาจอยก็เหมือนกัน การพอร์ตเกมข้ามคอนโซลไม่ใช่เรื่องยากแล้ว หากมี Steam Box เกิดขึ้นมาอีกก็ไม่ต่างกันมากอยู่ดี การเลือกทำเกมลงบางแพลตฟอร์มเป็นเรื่องที่ไม่สมเหตุสมผล เพราะเป็นการตัดฐานลูกค้าของตัวเองให้ขนาดเล็กลง</p>\n<p><img alt=\"No Description\" src=\"https://www.blognone.com/sites/default/files/externals/fe60d750e5cc9a9ca882c9f68d604352.jpg\" /></p>\n<p>เขายังบอกว่าตลาดคอนโซลไม่เติบโตมา 2 ทศวรรษแล้ว มีผู้เล่นอยู่ในระดับ 100-150 ล้านคนเท่านี้ ถ้าอยากเห็นอุตสาหกรรมเกมเติบโต ก็ต้องทำให้เกมเมอร์ทุกคนเข้าถึงเกมได้ ใครก็ตามที่มีหน้าจอและจอยเกมควรต้องเล่นเกมได้ทุกเกม</p>\n<p>เขาบอกว่าจะไม่แปลกใจเลยถ้าโซนี่ต้องใช้ยุทธศาสตร์ทำเกมข้ามแพลตฟอร์มเหมือนไมโครซอฟท์​ ส่วนนินเทนโดคงอยู่แบบเดิมเพราะนั่นคือนินเทนโด</p>\n<blockquote><p>I know some people always want me to join the console warring, but I strongly believe that <a href=\"https://twitter.com/XboxP3?ref_src=twsrc%5Etfw\">@XboxP3</a> has the right approach.We decided a few years back not to make <a href=\"https://twitter.com/wickedgame?ref_src=twsrc%5Etfw\">@wickedgame</a> under Microsoft because back then we couldn’t have shipped it for PlayStation and Switch and since we… <a href=\"https://t.co/A0913IXMkx\">https://t.co/A0913IXMkx</a></p>\n<p>— thomasmahler (@thomasmahler) <a href=\"https://twitter.com/thomasmahler/status/1883273827284599091?ref_src=twsrc%5Etfw\">January 25, 2025</a></p></blockquote>\n</div></div></div><div><div>Topics: </div><div><div><a href=\"/topics/moon-studios\">Moon Studios</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd4a9497b90d94743d8b9504d35fd296aac89b623b1f3a349b9019ffdc57ced4","category":"Thai"}