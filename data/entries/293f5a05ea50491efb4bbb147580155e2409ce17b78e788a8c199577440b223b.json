{"title":"อาการน่าเป็นห่วง Back 4 Blood มีผู้เล่นบน Steam น้อยกว่า Left 4 Dead 2 แล้ว","link":"https://www.blognone.com/node/125624","date":1635845764000,"content":"<div><div><div><p>แม้ Back 4 Blood เกมยิงซอมบี้เกมใหม่จากทีมสร้าง Left 4 Dead จะมีผู้เล่นพร้อมกัน<a href=\"https://www.blognone.com/node/124133\">เกือบแสนคนในช่วง closed beta</a> แต่หลังเกมเปิดตัววันที่ 8 ตุลาคมที่ผ่านมา ตัวเกมกลับมียอดผู้เล่นไม่มากนัก อ้างอิง SteamDB เกม <a href=\"https://steamdb.info/app/924970/graphs/\">Back 4 Blood</a> มีผู้เล่นพีคสุดช่วงกลางเดือนตุลาคมที่ 65,987 คน แต่ช่วงสุดสัปดาห์ที่ผ่านมา เหลือผู้เล่นช่วงพีคอยู่ราว 25,000-32,000 คน และมีผู้เล่นสูงสุดเฉลี่ย 30 วันที่ผ่านมาอยู่ที่ 26,779 คน</p>\n<p>กลับกันยอดผู้เล่นเกม <a href=\"https://steamdb.info/app/550/graphs/\">Left 4 Dead 2</a> ช่วงสุดสัปดาห์ที่ผ่านมา มีผู้เล่นช่วงพีคอยู่ที่ 37,000-38,000 คน ซึ่งแม้ได้อานิสงค์มาจากส่วนลดช่วง Halloween Sale ทำให้มีราคาถูกกว่ามากเมื่อเทียบกับ Back 4 Blood และจากกระแสเกมยิงซอมบี้ที่ Back 4 Blood ปลุกมาใหม่ แต่เมื่อย้อนไปเทียบตัวเลขผู้เล่น Left 4 Dead 2 สูงสุดเฉลี่ย 30 วัน ไม่ใช่แค่ช่วงลดราคา ก็ยังอยู่ที่ 30,639 คน มากกว่า Back 4 Blood อยู่ดี</p>\n<p>อย่างไรก็ตาม ยอดผู้เล่นนี้ของ Back 4 Blood ยังนับแค่ผู้เล่นบนพีซี และเฉพาะแพลตฟอร์ม Steam เท่านั้น ยังไม่นับรวมบนเครื่องคอนโซลอื่น หรือ Xbox ที่ Back 4 Blood เป็นเกมฟรีรวมอยู่ใน Xbox Games Pass ด้วย ซึ่งก็คงต้องติดตามสถานการณ์ในระยะยาวกันต่อ</p>\n<p><img src=\"https://www.blognone.com/sites/default/files/externals/29b0b01a550ab3a1a99b87d06b68a60a.png\" /></p>\n<p>ที่มา - <a href=\"https://kotaku.com/more-people-are-playing-left-4-dead-2-than-back-4-blood-1847975649\">Kotaku</a></p>\n</div></div></div><div><div>Topics: </div><div><div><a href=\"/topics/back-4-blood\">Back 4 Blood</a></div><div><a href=\"/topics/left-4-dead\">Left 4 Dead</a></div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"293f5a05ea50491efb4bbb147580155e2409ce17b78e788a8c199577440b223b","category":"Thai"}