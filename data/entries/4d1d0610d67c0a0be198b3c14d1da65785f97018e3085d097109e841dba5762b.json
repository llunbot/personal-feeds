{"title":"ไมโครซอฟท์ออกบัตรเครดิต Xbox Mastercard, จ่ายเงินซื้อสินค้าไมโครซอฟท์ได้แต้ม 5x","link":"https://www.blognone.com/node/135682","date":1694483967000,"content":"<div><div><div><p>ไมโครซอฟท์ออกบัตรเครดิต Xbox Mastercard ร่วมกับธนาคาร Barclays US มีจุดเด่นคือการใช้จ่ายซื้อสินค้าในจักรวาล Microsoft Store ทั้งหมด (ทั้งเกม ไอเทม บริการออนไลน์ สินค้ากายภาพ) ได้แต้ม 5 เท่า และเลือกคัสตอมบัตรตามชื่อ gamertag ในระบบ Xbox ได้</p>\n<p>บัตรเครดิตใบนี้ยังร่วมมือกับร้านค้าดิจิทัลอื่นๆ เช่น Netflix, Disney+ และบริการส่งอาหาร Grubhub, DoorDash ใช้งานแล้วได้แต้มเพิ่ม 3 เท่า บัตรไม่มีค่าธรรมเนียมรายปี และผู้สมัครบัตรยังจะได้สิทธิ Game Pass Ultimate ฟรี 3 เดือนด้วย (ถ้าเป็นสมาชิก Game Pass อยู่แล้ว โอนสิทธิให้เพื่อนเป็นของขวัญได้)</p>\n<p>บัตรนี้ยังมีเฉพาะลูกค้าในสหรัฐอเมริกา โดยช่วงแรกเปิดรับเฉพาะสมาชิก Xbox Insider เท่านั้นเพื่อความเอ็กซ์คลูซีฟ ส่วนลูกค้าทั่วไปจะเปิดรับสมัครในปี 2024</p>\n<p>ที่มา - <a href=\"https://news.xbox.com/en-us/2023/09/11/xbox-mastercard/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/c357ab09f4272f982e7dfb4c44de82de.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/98179f03cd5f55f90c284ff18f1a9873.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/mastercard\">Mastercard</a></div><div><a href=\"/topics/credit-card\">Credit Card</a></div><div><a href=\"/topics/barclays\">Barclays</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d1d0610d67c0a0be198b3c14d1da65785f97018e3085d097109e841dba5762b","category":"Thai"}