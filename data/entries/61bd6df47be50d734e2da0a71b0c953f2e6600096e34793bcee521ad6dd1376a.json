{"title":"Instagram เตรียมยกเลิกการกดติดตามแบบหัวข้อ Hashtag มีผล 13 ธันวาคมนี้","link":"https://www.blognone.com/node/143182","date":1731909235000,"content":"<div><div><div><p>Instagram เริ่มแจ้งผู้ใช้งานที่กดติดตามแฮชแท็ก (Hashtag) เพื่อให้ฟีดมีคอนเทนต์ที่ติดแฮชแท็กหัวข้อที่สนใจแสดงขึ้นมา ว่าฟีเจอร์นี้จะถูกยกเลิกในวันที่ 13 ธันวาคมนี้</p>\n<p>การเปลี่ยนแปลงนี้ทำให้ผู้ใช้งานไม่สามารถกดติดตามแฮชแท็กได้อีก รวมทั้งที่เคยติดตามก็จะถูกยกเลิกทั้งหมด ใครที่ชินกับการใช้งานฟีเจอร์นี้ก็อาจต้องปรับวิธีใช้งานกันไป</p>\n<p>Instagram มีแนวโน้มลดการให้ความสำคัญการแสดงโพสต์ล่าสุดอ้างอิงตามแฮชแท็กมาแล้วระยะหนึ่ง <a href=\"https://www.blognone.com/node/128111\">เมื่อปี 2022</a> Instagram ก็เลิกแสดงโพสต์ล่าสุดตามแท็ก เหลือแค่ Top กับ Reels ที่เป็นการคัดคอนเทนต์ด้วยอัลกอริทึมตามแท็กนั้น ๆ แทน</p>\n<p>ที่มา: <a href=\"https://www.reddit.com/r/socialmedia/comments/1gs4zs2/following_hashtags_on_instagram_is_going_away/\">Reddit</a> และ <a href=\"https://www.instagram.com/retroriotreads/p/DCaC8pZJwEV/\">@retroriotreads</a></p>\n<p><img src=\"https://www.blognone.com/sites/default/files/externals/b3e3fe3a4e5b8d88d741c44ba248132e.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/hashtag\">hashtag</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61bd6df47be50d734e2da0a71b0c953f2e6600096e34793bcee521ad6dd1376a","category":"Thai"}