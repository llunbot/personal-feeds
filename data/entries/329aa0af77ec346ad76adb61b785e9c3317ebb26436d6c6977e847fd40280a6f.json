{"title":"รมว.คลังยุโรป เห็นชอบกฎหมายกำกับดูแลคริปโต MiCA ต้องขอใบอนุญาตทั้งยุโรป","link":"https://www.blognone.com/node/133866","date":1684296403000,"content":"<div><div><div><p>ที่ประชุมรัฐมนตรีว่าการกระทรวงการคลังของยุโรป 27 ประเทศ ลงมติเห็นชอบ<a href=\"https://www.blognone.com/node/129196\">กฎหมายสินทรัพย์คริปโต Markets in Crypto-assets (MiCA) ที่เริ่มเสนอกันมาตั้งแต่ปี 2022</a> ทำให้ยุโรปกลายเป็นภูมิภาคที่มีข้อกฎหมายด้านคริปโตอย่างชัดเจน</p>\n<p>สาระสำคัญของ MiCA เป็นเรื่องการขอใบอนุญาตทำธุรกิจด้านคริปโต ซึ่งเป็นใบอนุญาตเดียวทั้งเขตเศรษฐกิจยุโรป, การเปิดเผยข้อมูล และการสำรองสินทรัพย์ค้ำประกัน stablecoin</p>\n<p>นอกจาก MiCA แล้ว ที่ประชุมรัฐมนตรียังเห็นชอบข้อตกลงเรื่องการเก็บภาษี ระบบติดตามข้อมูลสินทรัพย์คริปโตเพื่อตามจับการหนีภาษี โดยกำหนดให้ผู้บริการตลาดคริปโตทุกรายต้องรายงานข้อมูลธุรกรรมให้หน่วยงานภาครัฐของยุโรปด้วย เงื่อนไขเหล่านี้จะเริ่มมีผลในวันที่ 1 มกราคม 2026</p>\n<p>ที่มา - <a href=\"https://www.coindesk.com/policy/2023/05/16/eus-crypto-legal-framework-inches-towards-law-with-finance-ministers-sign-off/\">Coindesk</a>, <a href=\"https://ec.europa.eu/commission/presscorner/detail/en/IP_23_2725\">European Commission</a></p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" /></p>\n<p>ภาพจาก <a href=\"https://www.europarl.europa.eu/news/en/press-room/press-tool-kit\">European Parliament</a></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/europe\">Europe</a></div><div><a href=\"/topics/cryptocurrency\">Cryptocurrency</a></div><div><a href=\"/topics/laws\">Laws</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"329aa0af77ec346ad76adb61b785e9c3317ebb26436d6c6977e847fd40280a6f","category":"Thai"}