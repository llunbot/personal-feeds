{"title":"Intel ไตรมาส 3/2024 รายได้รวมลดลงเล็กน้อย ขาดทุนจากการปรับโครงสร้างธุรกิจ","link":"https://www.blognone.com/node/142884","date":1730419741000,"content":"<div><div><div><p>อินเทลรายงานผลประกอบการของไตรมาสที่ 3 ปี 2024 รายได้รวมตามบัญชี GAAP อยู่ที่ 13,284 ล้านดอลลาร์ ลดลง 6% เมื่อเทียบกับ<a href=\"https://www.blognone.com/node/136426\">ไตรมาสเดียวกันในปีก่อน</a> และขาดทุนสุทธิ 16,989 ล้านดอลลาร์ ซึ่งเป็นผลจากการบันทึกด้อยค่าสินทรัพย์ 1.59 หมื่นล้านดอลลาร์ และค่าใช้จ่ายในการปรับโครงสร้างองค์กร 2.8 พันล้านดอลลาร์ โดยซีเอฟโออินเทล David Zinsner บอกว่าทั้งหมดเป็นไปตามแผนของการลดค่าใช้จ่ายบริษัท</p>\n<p>Pat Gelsinger ซีอีโออินเทลกล่าวว่าในไตรมาสที่ผ่านมา บริษัทได้ดำเนินการลดค่าใช้จ่าย ปรับปรุงไลน์สินค้า และปรับโครงสร้างองค์กรให้มีประสิทธิภาพมากขึ้น สินค้าตระกูล x86 ได้รับการปรับปรุงให้เกิดมูลค่าสูงสุด เทคโนโลยีการผลิต Intel 18A ได้รับความสนใจจากลูกค้าเป็นอย่างดี</p>\n<p>รายได้จากกลุ่มธุรกิจสินค้าอินเทลลดลง 2% เป็น 12,190 ล้านดอลลาร์ โดยกลุ่ม Client ที่เป็นรายได้หลักลดลง 7% ส่วนกลุ่ม Data Center และ AI เพิ่มขึ้น 9% เฉพาะกลุ่มนี้มีกำไรจากการดำเนินงาน 3,337 ล้านดอลลาร์</p>\n<p>ธุรกิจรับผลิตชิป Intel Foundry มีรายได้ 4,352 ลดลง 8% และขาดทุนจากการดำเนินงานมากขึ้นเป็น 5,844 ล้านดอลลาร์</p>\n<p>ที่มา: <a href=\"https://www.intc.com/news-events/press-releases/detail/1716/intel-reports-third-quarter-2024-financial-results\">อินเทล</a></p>\n<p><img src=\"https://www.blognone.com/sites/default/files/externals/1c2c7a3be355a372cd33678adee7269e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/351865f00298d25808931f096fc72431.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a34a192bb6b5c4e50b2f1ca5629693ae55f1eaa39ea4b87a7c33b056799b78c","category":"Thai"}