{"title":"ซัมซุง เปิดตัว Bespoke AI Laundry Combo ซักอบแบบ Heatpump ในเครื่องเดียว","link":"https://www.blognone.com/node/142446","date":1728374725000,"content":"<div><div><div><p>ซัมซุง เปิดตัว Bespoke AI Laundry Combo ในไทย ซักอบแบบ Heatpump ในเครื่องเดียว โดยระบุว่า Bespoke AI Laundry Combo ยังคงประสิทธิภาพเทียบเท่ากับการใช้เครื่องซักและเครื่องอบแยกกัน ช่วยลดความยุ่งยากในการย้ายผ้าระหว่างการซักและอบ</p>\n<p>โดย Bespoke AI Laundry Combo มาพร้อมฟังก์ชันต่าง ๆ ได้แก่</p>\n<ul>\n<li>AI Wash &amp; Dry ปรับตั้งค่าการซักและอบตามน้ำหนักผ้า ประเภทผ้า และระดับความสกปรกโดยอัตโนมัติ ช่วยลดความยุ่งยากในการเลือกโปรแกรมที่เหมาะสม ทำให้การซักผ้าเป็นเรื่องง่ายและประหยัดเวลา</li>\n<li>Heatpump Drying เทคโนโลยีการอบผ้าที่มีประสิทธิภาพช่วยถนอมผ้าระหว่างการอบมากที่สุด ช่วยประหยัดพลังงาน และลดเวลาในการอบผ้า</li>\n<li>AI Ecobubble ช่วยลดการใช้พลังงานและน้ำยาซักผ้า โดยการสร้างฟองที่ซึมเข้าสู่เนื้อผ้าได้รวดเร็วอันเป็นเอกลักษณ์เทคโนโลยีการซักผ้าของซัมซุง ทำความสะอาดได้ล้ำลึกยิ่งขึ้น และล้างออกอย่างมีประสิทธิภาพหมดจด</li>\n<li>Flex Auto Dispense System จ่ายปริมาณผงซักฟอกหรือน้ำยาปรับผ้านุ่มอย่างเหมาะสมโดยอัตโนมัติ</li>\n<li>Less Microfiber Cycle ลดการปล่อยไมโครไฟเบอร์จากผ้าสังเคราะห์ โดยการปรับความเร็วของมอเตอร์และความเข้มข้นของการซัก</li>\n</ul>\n<p>นอกจากนี้ Bespoke AI Laundry Combo สามารถซักและอบผ้าได้ในเวลาเพียง 98 นาที รองรับการซักผ้าขนาดใหญ่ด้วยความจุสูงถึง 25 กิโลกรัม</p>\n<p>มาพร้อมหน้าจอขนาด 7 นิ้วที่ทำหน้าที่เป็นศูนย์ควบคุมหลัก และสามารถเชื่อมต่อกับ SmartThings เพื่อเพิ่มความสะดวก เช่น การตรวจสอบพลังงานและควบคุมอุปกรณ์ภายในบ้านผ่าน SmartThings Energy ที่ช่วยประหยัดพลังงาน โดยผู้ใช้สามารถติดตามการใช้พลังงานแบบเรียลไทม์และตั้งเป้าหมายรายเดือนได้</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;Samsung&quot;\" src=\"https://www.blognone.com/sites/default/files/externals/cd00b69bd2c8494a7db9410d89a22651.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/home-appliance\">Home Appliance</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5fa8e44294c2b15b034ee6ab2a39940d7b6d9a6b93b511eb718df6c9b89d8d1","category":"Thai"}