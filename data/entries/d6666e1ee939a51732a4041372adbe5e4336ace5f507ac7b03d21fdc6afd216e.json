{"title":"Telegram เพิ่มระบบ Collectible Gifts, ฟิลเตอร์เวลาค้นหาข้อความ และระบบยืนยันบัญชีธุรกิจเพิ่มอีกชั้น","link":"https://www.blognone.com/node/143898","date":1735865400000,"content":"<div><div><div><p>Telegram ประกาศเพิ่มฟีเจอร์ใหม่หลายรายการดังนี้</p>\n<ul>\n<li><strong>Collectible Gifts</strong> ระบบ Gifts ใน Telegram เพิ่มความสามารถเป็นของสะสม มี Attribute กำกับ สามารถส่งต่อหรือนำมาประมูลผ่านมาร์เกตเพลส NFT ได้</li>\n<li><strong>รีแอคชัน Service Message</strong> สามารถรีแอคชันกับข้อความระบบได้ เช่น มีคนส่งของขวัญมาให้ หรือมีคนใหม่เข้าร่วมกลุ่ม</li>\n<li><strong>ฟิลเตอร์การค้นหาข้อความ</strong> สามารถกำหนดค่าเพิ่มเติมเมื่อค้นหาข้อความ เช่น แสดงเฉพาะแชทส่วนตัว แชทกลุ่ม</li>\n<li><strong>ระบบยืนยันเพิ่มจากหน่วยงานภายนอก</strong> Telegram มีระบบยืนยันตัวตนสำหรับบัญชีธุรกิจอยู่แล้ว แต่ได้เพิ่มการยืนยันจากหน่วยงานภายนอก Third-Party อีกชั้น สำหรับบัญชีที่ต้องการ โดยมีไอคอนแสดงเพิ่มหน้าชื่อบัญชี</li>\n<li>โฟลเดอร์รองรับการใส่อีโมจิแทรกด้านหน้า</li>\n<li>กล้องในแอปรองรับการจับ QR Code</li>\n</ul>\n<p>สุดท้าย Telegram บอกว่าฟีเจอร์ทั้งหมดนี้เดิมมีกำหนดปล่อยออกมาก่อนสิ้นปี 2024 แต่กระบวนการตรวจสอบแอปของแอปเปิลล่าช้า ทำให้ต้องออกมาเป็นต้นปี 2025 แทน</p>\n<p>ที่มา: <a href=\"https://telegram.org/blog/collectible-gifts-and-more\">Telegram</a></p>\n<p><img alt=\"No Description\" src=\"https://www.blognone.com/sites/default/files/externals/1751ca5f407edc36bdcf653fa6eb075a.jpeg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6666e1ee939a51732a4041372adbe5e4336ace5f507ac7b03d21fdc6afd216e","category":"Thai"}