{"title":"[Bloomberg] Netflix เตรียมเสนอเนื้อหาเกมในปีหน้า จ้างอดีตผู้บริหารเกมจาก Oculus มาเสริมทัพแล้ว","link":"https://www.blognone.com/node/123722","date":1626323516000,"content":"<div><div><div><p>เป็นข่าวรายงานกันมาสักพักแล้วสำหรับ Netflix ที่มีความสนใจธุรกิจสตรีมมิ่งเกมในรูปแบบเดียวกับ Apple Arcade หรือ Xbox Game Pass <a href=\"https://www.blognone.com/node/122807\">ทางบริษัทเริ่มติดต่อทาบทามผู้บริหารผู้เชี่ยวชาญในอุตสาหกรรมวิดีโอเกมเพื่อมาร่วมงาน</a> ล่าสุดมีข้อมูลเพิ่มว่า Netflix ได้จ้าง Mike Verdu มาเป็นรองประธานฝ่ายพัฒนาเกม</p>\n<p>Mike Verdu อยู่ในวงการเกมในบริษัท Zynga (เจ้าของเกมปลูกผัก Farmville), EA Mobile และฝั่งพัฒนาเกมบน Oculus โดยโฆษก Netflix ยืนยันเรื่องการจ้าง Verdu แล้ว และเขาจะรายงานตรงต่อ Greg Peters ซีโอโอ Netflix</p>\n<p><img src=\"https://www.blognone.com/sites/default/files/externals/abf1544afc3310d2481da13a27d758db.jpg\" /></p>\n<p>Bloomberg รายงานโดยอ้างอิงข้อมูลจากแหล่งข่าววงในว่า Netflix จะเสนอเนื้อหาเกมบนแพลตฟอร์มภายในปี 2022 เนื้อหาเกมจะปรากฏควบคู่กับเนื้อหาอื่นๆ โดยแบ่งแยกประเภทชัดเจนเหมือนที่ Netflix แบ่งประเภทเนื้อหาสารคดี, รายการสแตนด์อัพคอเมดี้ เป็นต้น และยังไม่มีแผนจะเพิ่มค่าบริการสำหรับเนื้อหาเกมที่เพิ่มเข้ามา และภายในเดือนถัดไป Netflix จะสร้างทีมงานสำหรับเนื้อหาเกมด้วย ซึ่งตอนนี้เริ่มรับสมัครงานตำแหน่ง <a href=\"https://jobs.netflix.com/jobs/64788193\">ผู้อำนวยการฝ่ายนวัตกรรมผลิตภัณฑ์ Interactive</a> ที่สำคัญ Netflix เองก็มีเนื้อหา interactive ที่ให้คนดูมีส่วนร่วมกำกับทิศทางอย่างเช่น Carmen Sandiego, Black Mirror</p>\n<p>ท่ามกลางการแข่งขันสตรีมมิ่งที่ดุเดือดยิ่งขึ้น Netflix ในฐานะผู้นำตลาดก็พยายามสร้างช่องทางรายได้และเนื้อหาพิเศษเพิ่ม เช่น <a href=\"https://www.blognone.com/node/123319\">ทำข้อตกลงสร้างหนังกับสตูดิโอของผู้กำกับดัง Steven Spielberg</a>, <a href=\"https://www.blognone.com/node/123131\">เปิดเว็บไซต์ขายของ</a>, พยายามหารายได้เพิ่มจากการ<a href=\"https://www.blognone.com/node/123697\">เปิดสวนสนุกและไลฟือีเว้นท์</a> และล่าสุดคือเกมที่อาจเป็นการเปลี่ยนแปลงสำคัญ</p>\n<p>ที่มา - <a href=\"https://www.bloomberg.com/news/articles/2021-07-14/netflix-plans-to-offer-video-games-in-expansion-beyond-films-tv?sref=ExbtjcSG\">Bloomberg</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div><div><a href=\"/topics/oculus\">Oculus</a></div><div><a href=\"/topics/facebook\">Facebook</a></div><div><a href=\"/topics/game-streaming\">Game Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ad170c9eec03c8f1016a02bafdd13bc8c14433f58b3dcd20afcd0c7005bffdb","category":"Thai"}