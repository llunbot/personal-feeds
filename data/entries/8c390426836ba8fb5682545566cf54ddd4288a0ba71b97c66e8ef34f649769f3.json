{"title":"VMware เปิดให้ใช้ Workstation และ Fusion Pro ฟรีถ้าใช้ส่วนตัว, เลิกทำตัว Player แยก","link":"https://www.blognone.com/node/139755","date":1715741625000,"content":"<div><div><div><p>VMware ประกาศเปลี่ยนนโยบายของผลิตภัณฑ์สำหรับเดสก์ท็อปคือ VMware Workstation Pro (พีซี) และ VMware Fusion Pro (แมค) ใหม่ โดยเปิดให้ใช้งานฟรีหากเป็นการใช้ส่วนตัว (personal use)</p>\n<p>ก่อนหน้านี้ แนวทางของ VMware แยกเป็น VMware Workstation/Fusion Player ที่รัน VM ได้อย่างเดียว (ใช้งานฟรีแค่ใช้ส่วนตัว) หากต้องการสร้าง VM ด้วยจำเป็นต้องซื้อ Workstation/Fusion Pro เท่านั้น</p>\n<p>นโยบายใหม่คือ เลิกทำ Workstation/Fusion Player แล้ว เหลือแต่ Workstation/Fusion Pro อย่างเดียว ที่เปิดให้ลูกค้าทั่วไปใช้ฟรีส่วนตัว แต่การใช้งานเชิงพาณิชย์ยังต้องเสียเงินอยู่ โดยแพ็กเกจแบบเสียเงินปรับเหลือแพ็กเกจเดียวชื่อ Desktop Hypervisor subscription ใช้แอพฝั่งเดสก์ท็อปได้ครบทุกตัว ราคา 120 ดอลลาร์ต่อปี</p>\n<p>แนวทางของ VMware ในยุค Broadcom <a href=\"https://www.blognone.com/node/137197\">เปลี่ยนจากการขายไลเซนส์แบบขายขาด มาเป็น subscription แทน</a> ซึ่งเริ่มจากผลิตภัณฑ์ฝั่งเซิร์ฟเวอร์อย่าง vSphere หรือ ESXi และล่าสุดลามมาถึงฝั่งเดสก์ท็อปแล้ว (แม้ว่ายังใจดีเปิดให้ใช้ Pro ฟรีสำหรับใช้ส่วนตัว)</p>\n<p>ที่มา - <a href=\"https://blogs.vmware.com/teamfusion/2024/05/fusion-pro-now-available-free-for-personal-use.html\">VMware</a></p>\n<p><img alt=\"No Description\" src=\"https://www.blognone.com/sites/default/files/externals/538c9c50fa8c4a60281f1d51517bb791.jpeg\" /></p>\n<p><img src=\"https://blogs.vmware.com/teamfusion/files/2024/05/player-pro-transition-v2-1536x966.png\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/virtualization\">Virtualization</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c390426836ba8fb5682545566cf54ddd4288a0ba71b97c66e8ef34f649769f3","category":"Thai"}