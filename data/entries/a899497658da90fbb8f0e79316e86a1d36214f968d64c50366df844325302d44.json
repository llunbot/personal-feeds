{"title":"เกม Wayfinder สวนกระแสวงการ เลิกทำ Live Service เปลี่ยนมาคิดเงินค่าเกมแบบดั้งเดิม","link":"https://www.blognone.com/node/139826","date":1716040869000,"content":"<div><div><div><p>ในยุคที่ค่ายเกมหันไปทุ่มกับเกมแนว live service ที่เป็นเกมออนไลน์ เปิดให้เล่นฟรี เน้นทำเงินจาก microtransaction ในเกม ก็มีค่ายที่ไม่ประสบความสำเร็จกับแนวทางนี้ และ \"สวนกระแส\" โดยการปรับเกมตัวเองให้เป็นเกมออฟไลน์แบบดั้งเดิมแทน</p>\n<p>เกมที่ว่านี้ชื่อ Wayfinder พัฒนาโดยสตูดิโอ Airship Syndicate ในเท็กซัส (เคยมีผลงานพัฒนาเกม Darksiders Genesis   ให้ THQ Nordic) ประกาศว่าจะปรับเกมจากแนว live service กลับมาเป็นเกมเสียเงินครั้งเดียว 24.99 ดอลลาร์ แล้วได้ครบจบทุกอย่าง โดยเกมจะปรับสถานะเป็น Early Access บน Steam และเมื่อออกเกมตัวสมบูรณ์ในช่วงปลายปี จะปรับราคาขึ้นอีกตามธรรมเนียม</p>\n<p>การเปลี่ยนแปลงจะมีผลในวันที่ 11 มิถุนายน 2024 โดยทีมพัฒนาจะออกอัพเดต Echoes Update ที่ยกเลิกการหาเงินในเกมทั้งหมด ไอเทมที่เคยต้องซื้อจะหาได้จากการเล่นในเกมได้ตามปกติ การดร็อปไอเทมและการได้ตัวละครใหม่จะง่ายขึ้นกว่าเดิม</p>\n<p>Ryan Stefanelli ประธานของ Airship Syndicate ระบุว่าเราเห็นอุตสาหกรรมเกมเริ่มมีทิศทางเปลี่ยนไป ผู้เล่นโอเคมากขึ้นกับการยอมจ่ายค่าเกมตัวเต็ม หากมันช่วยลดเวลาและการจ่ายเงินในการได้เทมในเกม ทางทีมพัฒนาเชื่อว่าการปรับทิศทางของเกมครั้งนี้จะช่วยให้ผู้เล่นสนุกกับเกมได้มากขึ้น</p>\n<p>ที่มา - <a href=\"https://www.airshipsyndicate.com/wayfinder-updates\">Airship Syndicate</a>, <a href=\"https://kotaku.com/wayfinder-ditch-always-online-microtransactions-echoes-1851478738\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/98a62dbe5a5b179e8f3364cf1e6ea0c1.jpeg\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/airship-syndicate\">Airship Syndicate</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a899497658da90fbb8f0e79316e86a1d36214f968d64c50366df844325302d44","category":"Thai"}