{"title":"[หลุด] Pixel Pass เหมาจ่ายรายเดือน ได้ทั้งมือถือ Pixel, Google One, YouTube Premium","link":"https://www.blognone.com/node/125207","date":1633936114000,"content":"<div><div><div><p>เป็นธรรมดาของกูเกิลที่ยิ่งใกล้วันเปิดตัว Pixel ก็ยิ่งมีข่าวหลุดออกมาเรื่อยๆ คราวนี้เป็นบริการใหม่ชื่อ Pixel Pass ที่ให้ลูกค้าจ่ายค่ารายเดือนก้อนเดียวแล้วได้ทั้งสมาร์ทโฟน Pixel และบริการของกูเกิลอื่นๆ อีกหลายตัว</p>\n<p>ข่าวหลุดรอบนี้มาจาก M. Brandon Lee ที่ได้สไลด์ภายในของกูเกิลมา ระบุว่ากำลังจะมีโครงการ Pixel Pass โดยเมื่อลูกค้าสมัครก็จะได้เครื่อง Pixel ที่อัพเกรดให้ทุกปีที่ออกรุ่นใหม่ พร้อมบริการอื่นๆ ดังนี้</p>\n<ul>\n<li>Google One บริการคลาวด์แบ็คอัพ</li>\n<li>YouTube Premium ดู YouTube และฟังเพลงแบบไม่มีโฆษณา</li>\n<li><a href=\"https://www.blognone.com/node/112105\">Play Pass</a> เหมาเล่นเกมและแอพต่างๆ บน Play Store ได้ไม่จำกัด</li>\n<li>Google Fi บริการเครือข่ายมือถือของกูเกิลในสหรัฐอเมริกา (เป็น MVNO ใช้เครือข่ายของ T-Mobile)</li>\n</ul>\n<blockquote><p>Pixel Pass: This appears to be a blend of the iPhone upgrade plan where you can get a new phone every year and the Apple One Subscription.Contains YouTube Premium, Google One, Play Pass, extended warranty, and is associated with Google Fi.<a href=\"https://twitter.com/hashtag/pixel6?src=hash&amp;ref_src=twsrc%5Etfw\">#pixel6</a> <a href=\"https://twitter.com/hashtag/teampixel?src=hash&amp;ref_src=twsrc%5Etfw\">#teampixel</a> <a href=\"https://t.co/iU7VTc16vS\">pic.twitter.com/iU7VTc16vS</a></p>\n<p>— M. Brandon Lee | THIS IS TECH TODAY (@thisistechtoday) <a href=\"https://twitter.com/thisistechtoday/status/1447248490321514500?ref_src=twsrc%5Etfw\">October 10, 2021</a></p></blockquote>\n<p>ทั้งนี้ยังไม่มีข้อมูลว่าราคาต่อเดือนจะอยู่ที่เท่าใด และยังไม่แน่ชัดว่าจะเปิดตัวพร้อม <a href=\"https://www.blognone.com/node/124025\">Pixel 6</a> ในวันที่ 19 ตุลาคมนี้เลยหรือไม่ แต่ก็คงมีเฉพาะในสหรัฐอเมริกาเท่านั้น</p>\n<p>ที่มา - <a href=\"https://www.androidauthority.com/google-pixel-pass-3037006/\">Android Authority</a></p>\n<p><img src=\"https://www.blognone.com/sites/default/files/externals/e0512180fd2a21fb24359d8b0cde58d1.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-pixel\">Google Pixel</a></div><div><a href=\"/topics/google-one\">Google One</a></div><div><a href=\"/topics/youtube-premium\">YouTube Premium</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90c7fdd2098a14d3f9659098135d7169cdf9c624a4ca93dd1a7e5fd357d4dbd1","category":"Thai"}