{"title":"NVIDIA บอกโมเดล AI ที่คิดช้าเป็นขั้นตอน ทำให้ความต้องการชิปมีแต่จะเพิ่มมากขึ้น","link":"https://www.blognone.com/node/144963","date":1740660722000,"content":"<div><div><div><p>มีประเด็นเพิ่มเติมในช่วงแถลง<a href=\"https://www.blognone.com/node/144948\">ผลประกอบการไตรมาสล่าสุดของ NVIDIA</a> จากซีอีโอ Jensen Huang และซีเอฟโอ Colette Kress ซึ่งสิ่งที่นักลงทุนน่าจะมีคำถามมากก็คือคำสั่งซื้อชิป AI ยังเป็นไปในทิศทางเติบโตหรือไม่?</p>\n<p>Kress บอกว่าคำสั่งซื้อจีพียู Blackwell ยังเติบโต ในไตรมาสที่ผ่านมาคิดเป็นรายได้ 1.1 หมื่นล้านดอลลาร์ จากรายได้รวม 3.9 หมื่นล้านดอลลาร์ เป็นสินค้าที่มีการเติบโตของยอดขายเร็วที่สุดในประวัติศาสตร์บริษัท ในไตรมาสปัจจุบันคำสั่งซื้อ Blackwell ยังคงมีเพิ่มมากขึ้น</p>\n<p>ส่วนคำถามยอดนิยมนาทีนี้ว่าบรรดาบริษัทเทคโนโลยีที่พัฒนา AI จะยังต้องซื้อชิป AI เพิ่มหรือไม่ในเมื่อที่มีตอนนี้ก็เยอะ และน่าจะเพียงพอแล้ว คำตอบของ NVIDIA ก็เหมือนเดิมนั่นคือชิปรุ่นเดิมก็ใช้ไปสำหรับการเทรนข้อมูล แต่ Blackwell จะมีบทบาทสำคัญสำหรับงาน Inference ของซอฟต์แวร์ AI นั่นเอง</p>\n<p>อีกแนวโน้มที่ทำให้ NVIDIA มองว่าความต้องการชิป AI จะไม่ลดลงง่าย ๆ คือการพัฒนาโมเดล AI แบบคิดเป็นขั้นตอนที่มีมากขึ้น ซึ่งโมเดลเหล่านี้ใช้ทรัพยากรประมวลผลมากกว่าเดิมระดับ 100 เท่าของที่มีอยู่ เทียบกับโมเดล AI ที่ถามมาตอบไว</p>\n<p>สุดท้าย Jensen Huang ตอบคำถามว่าการที่บริษัทเทคโนโลยีต่างพากันออกแบบชิป AI เพื่อใช้งานเอง จะกระทบ NVIDIA หรือไม่ เขาบอกว่าออกแบบชิปได้ ก็ไม่ได้แปลว่าจะดีพลอยใช้งานได้</p>\n<p>ที่มา: <a href=\"https://www.cnbc.com/2025/02/26/nvidia-nvda-earnings-report-q4-2025.html\">CNBC</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/financial-report\">Financial Report</a></div><div><a href=\"/topics/jensen-huang\">Jensen Huang</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15964a2172e7271a84cded30c2caef7d0ce1efec3e57e379ddcc6d6ad635e8c5","category":"Thai"}