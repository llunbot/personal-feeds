{"title":"Cloudflare เปิดบริการแจ้งเตือนการขโมย route BGP","link":"https://www.blognone.com/node/135067","date":1690788182000,"content":"<div><div><div><p>Cloudflare เพิ่มบริการแจ้งเดือนเหตุขโมย route BGP ซึ่งทำให้ทราฟิกที่ควรวิ่งตรงไปยังเซิร์ฟเวอร์กลับถูกดึงไปยังยัง ISP อื่นๆ ได้ (BGP Origin Hijack) โดยเหตุการณ์แบบนี้เกิดขึ้นเรื่อยๆ ในอินเทอร์เน็ตทุกวันนี้ ทั้งจากเหตุที่ไม่ได้ตั้งใจและเหตุที่คนร้ายตั้งใจโจมตีเป้าหมายจริงๆ</p>\n<p>การขโมย route นี้อาศัยการที่คนร้ายเป็น ISP ที่แล้วประกาศเส้นทางไปยังหมายเลขไอพีที่ตัวเองไม่ได้เป็นเจ้าของ ส่งผลให้ ISP อื่นๆ ส่งทราฟิกที่ต้องการติดต่อหมายเลขไอพีนั้นๆ ส่งทราฟิกเข้าไปยัง ISP ของคนร้าย เหตุการณ์ครั้งใหญ่ๆ เช่น <a href=\"https://www.blognone.com/node/106461\">เมื่อปี 2018 ISP แห่งหนึ่งในไนจีเรียสามารถทำให้คนเข้าถึงกูเกิลไม่ได้นานถึง 74 นาที</a></p>\n<p><img src=\"https://blog.cloudflare.com/content/images/2023/07/image11.png\" alt /></p>\n<p>ทุกวันนี้การประกาศ route สามารถยืนยันได้ว่าผู้ประกาศมีสิทธิ์จริงหรือไม่ผ่านทางโปรโตคอล RPKI แต่ในโลกความเป็นจริง <a href=\"https://www.blognone.com/node/115897\">ISP จำนวนมากก็ยังไม่ได้ตรวจสอบ RPKI</a> ทำให้คนร้ายสามารถประกาศ route ขององค์กรอื่นๆ ได้เรื่อยๆ</p>\n<p><img src=\"https://blog.cloudflare.com/content/images/2023/07/image3-6.png\" alt /></p>\n<p>ทาง Cloudflare รวบรวมข้อมูลการประกาศ BGP จากแหล่งต่างๆ แล้วนำมาตรวจว่าการประกาศนั้นถูกต้องหรือไม่ หากไม่ถูกต้องก็จะแจ้งเตือนว่ามีการ hijack บริการนี้เปิด API ให้สามารถดึงข้อมูลออกไปได้ด้วย</p>\n<p>ที่มา - <a href=\"https://blog.cloudflare.com/bgp-hijack-detection/\">Cloudflare</a></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/internet\">Internet</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ead5c6a2e040cba346cb29750674ac3defe78dd27c98031dc214db86ccbf8edb","category":"Thai"}