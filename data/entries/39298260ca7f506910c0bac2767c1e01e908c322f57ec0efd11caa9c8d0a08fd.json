{"title":"คนนอกไม่เกี่ยว แอปเปิลเช็คทั้งที่อยู่, ตำแหน่งโทรศัพท์, การตั้งค่า ว่าเป็นเครื่องจากยุโรปหรือไม่จึงเปิดให้ติดตั้งสโตร์ได้","link":"https://www.blognone.com/node/137895","date":1706293523000,"content":"<div><div><div><p>หลังจากแอปเปิลประกาศ<a href=\"https://www.blognone.com/node/137876\">นโยบายใหม่ตามกฏหมาย DMA</a> ที่ยังคับให้บริษัทขนาดใหญ่ต้องเปิดระบบออกมาให้ผู้ให้บริการอื่น คำถามคือแอปเปิลจะตรวจสอบอย่างไร จึงจะเปิดให้โทรศัพท์สามารถดาวน์โหลดสโตร์ภายนอกมาใช้งานได้</p>\n<p>9to5mac รายงานถึงโปรเซส countryd ใน iOS ที่ใช้ระบุประเทศของโทรศัพท์ที่ใส่มาตั้งแต่ iOS 16.2 แต่ไม่ได้ใช้งานอะไร โปรเซสนี้ตรวจสอบเงื่อนไขหลายอย่าง ได้แก่ ที่อยู่เก็บเงินของ Apple ID, พิกัดของโทรศัพท์อย่างหยาบเพื่อการตรวจสอบประเทศ, การตั้งค่า region ในโทรศัพท์เอง, กลุ่มผลิตภัณฑ์ ที่แอปเปิลตรวจสอบเพิ่มว่าหากอุปกรณ์มาจากจีนจะไม่สามารถใช้งานสโตร์ภายนอกได้</p>\n<p>แนวทางการตรวจสอบระดับนี้ทำให้ผู้ใช้ทั่วไปจะหลอก iOS ลำบากมาก เพราะต้องหลอกพิกัดของโทรศัพท์ด้วย แม้แต่การใช้ VPN ก็ไม่สามารถหลอกตำแหน่งได้ แต่หากในอนาคตประเทศอื่นๆ มีนโยบายแบบเดียวกับสหภาพยุโรป แอปเปิลก็น่าจะเปิดฟีเจอร์ให้ได้ไม่ลำบากนัก</p>\n<p>ที่มา - <a href=\"https://9to5mac.com/2024/01/25/apple-check-iphone-eligible-sideloading/\">9to5mac</a></p>\n<p><img src=\"https://www.blognone.com/sites/default/files/externals/4ce40a3d51cacd0079c60fe6489b513e.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/europe\">Europe</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39298260ca7f506910c0bac2767c1e01e908c322f57ec0efd11caa9c8d0a08fd","category":"Thai"}