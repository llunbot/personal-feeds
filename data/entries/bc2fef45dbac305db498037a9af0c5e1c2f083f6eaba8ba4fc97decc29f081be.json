{"title":"เครือ Tesco เตรียมหยุดขายเกมแบบแผ่น ไม่สต๊อกเพิ่มแล้ว หลังเกมเมอร์ย้ายไปซื้อดิจิทัล","link":"https://www.blognone.com/node/134867","date":1689598744000,"content":"<div><div><div><p>Tesco เครือซูเปอร์มาร์เก็ตของอังกฤษ (เจ้าของเดิมของ Lotus ในบ้านเรา) หยุดเพิ่มจำนวนสต๊อกเกมแบบแผ่นแล้ว เท่ากับว่าตอนนี้ Tesco ยังวางขายเกมเก่าเท่าที่มีสต๊อกอยู่เท่านั้น หากขายหมดแล้วก็จะไม่มีพื้นที่สำหรับชั้นวางขายเกมแผ่นอีกต่อไปใน Tesco จำนวน 2,800 สาขาทั่วอังกฤษ สิ่งที่จะยังวางขายอยู่มีแค่การขายการ์ดเติมเงินในระบบเกมดิจิทัลเท่านั้น</p>\n<p>ก่อนหน้านี้ ร้าน GameStop เพิ่งประกาศปิดสาขาทั้งหมด 35 แห่งในประเทศไอร์แลนด์ ทำให้วิถีเกมเมอร์แบบดั้งเดิมที่ \"ไปซื้อแผ่นที่ร้าน\" เหลือทางเลือกน้อยลงเรื่อยๆ แต่ก็เป็นภาพสะท้อนของวิถีเกมเมอร์ยุคใหม่ที่ซื้อเกมแบบดิจิทัลมากขึ้น ตัวเลขยอดขายเกมในสหราชอาณาจักรเดือนมิถุนายน 2023 มีเพียง 18% เท่านั้นที่ยังซื้อเกมผ่านหน้าร้านแบบดั้งเดิมอยู่</p>\n<p>เครือร้าน GAME ของอังกฤษเพิ่งให้ข้อมูลว่า ก่อนยุคโควิด ช่องทางดิจิทัลมีส่วนแบ่ง 45% แต่พอมีโควิดแล้วตัวเลขนี้เพิ่มเป็น 75% เลย</p>\n<p><img alt=\"No Description\" src=\"https://www.blognone.com/sites/default/files/externals/fa1dd9cf3e7bc5d456c423b55e347d26.jpg\" /></p>\n<p>ที่มา - <a href=\"https://www.gamesindustry.biz/uk-supermarket-tesco-to-stop-stocking-physical-games-as-gamestop-leaves-ireland\">GamesIndustry.biz</a>, ภาพจาก <a href=\"https://www.tesco-careers.com/media/1043/tesco-image_assets-local-express-6262_-_maidenhead_bath_road-6262_ext_5-1.jpg?crop=0,0.106666666666667,0,0.260803212851406&amp;cropmode=percentage&amp;quality=80&amp;width=1168&amp;heightratio=0.4220890410958904109589041096\">Tesco</a></p>\n</div></div></div><div><div>Topics: </div><div><div><a href=\"/topics/tesco\">Tesco</a></div><div><a href=\"/topics/games\">Games</a></div><div><a href=\"/topics/united-kingdom\">United Kingdom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc2fef45dbac305db498037a9af0c5e1c2f083f6eaba8ba4fc97decc29f081be","category":"Thai"}