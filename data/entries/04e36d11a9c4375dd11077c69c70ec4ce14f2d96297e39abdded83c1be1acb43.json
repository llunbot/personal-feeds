{"title":"Balmuda เปิดตัวสมาร์ทโฟนรุ่นแรก Balmuda Phone เครื่องเล็กเหมาะมือ ราคา 3 หมื่นบาท","link":"https://www.blognone.com/node/125908","date":1637281466000,"content":"<div><div><div><p>Balmuda บริษัทออกแบบและผลิตเครื่องใช้ไฟฟ้าจากญี่ปุ่น ประกาศเปิดตัวสมาร์ทโฟนรุ่นแรกของบริษัทในชื่อ Balmuda Phone เป็นสมาร์ทโฟนระบบปฏิบัติการ Android 11 สเป็กระดับกลาง ซีพียู Snapdragon 765 แรม 6GB หน่วยความจำ 128GB กล้องหลังเดี่ยว 48MP และกล้องหน้า 8MP ตัวเลือกสองสี ขาว และ ดำ</p>\n<p>Gen Terao ซีอีโอ Balmuda บริษัทที่คนไทยหลายคนอาจคุ้นชื่อ ในฐานะผู้ผลิตเครื่องปิ้งขนมปังที่มีการออกแบบสวยงามและฟังก์ชันที่โดดเด่น พูดถึงจุดขายสำคัญของ Balmuda Phone นั่นคือขนาดที่เล็ก มีหน้าจอ 4.9 นิ้ว (16:9, 1080p) โดยเขาให้เหตุผลว่าสมาร์ทโฟนทุกวันนี้มีขนาดใหญ่มากเกินไป จึงออกแบบสมาร์ทโฟนนี้ให้มีขนาดกะทัดรัดเหมาะมือเป็นเป้าหมายหลัก</p>\n<p>Balmuda Phone จะเริ่มวางขายในญี่ปุ่นแบบติดสัญญาผ่าน SoftBank ปลายเดือนนี้ ส่วนรุ่นเครื่องปลดล็อกราคาขาย 104,800 เยน (ประมาณ 30,000 บาท)</p>\n<p>ที่มา: <a href=\"https://www.theverge.com/2021/11/16/22784878/balmuda-phone-announced-specs-price-toaster-japan\">The Verge</a></p>\n<p><img src=\"https://www.blognone.com/sites/default/files/externals/c8e5d7c354f7f55111b2bfc43a92b9d0.png\" /></p>\n</div></div></div><div><div>Topics: </div><div><div><a href=\"/topics/balmuda\">Balmuda</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04e36d11a9c4375dd11077c69c70ec4ce14f2d96297e39abdded83c1be1acb43","category":"Thai"}