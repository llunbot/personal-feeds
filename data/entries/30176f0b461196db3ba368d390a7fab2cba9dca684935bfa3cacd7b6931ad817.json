{"title":"[ลือ] Sledgehammer Games สตูดิโอที่ทำ Call of Duty: MW3 โดนปลดพนักงานออก 30%","link":"https://www.blognone.com/node/137921","date":1706493657000,"content":"<div><div><div><p>จากข่าว <a href=\"https://www.blognone.com/node/137870\">ไมโครซอฟท์ปลดพนักงานในธุรกิจเกม 1,900 คน</a> เมื่อสัปดาห์ที่แล้ว มีข้อมูลอัพเดตออกมาเรื่อยๆ ว่าสตูดิโอฝั่ง Activision Blizzard โดนกันหนัก</p>\n<ul>\n<li>Sledgehammer Games สตูดิโอผู้พัฒนา <a href=\"https://www.blognone.com/node/136674\">Call of Duty ภาคล่าสุด Modern Warfare III</a> โดนปลดพนักงานออก 30% (ตัวเลขไม่เป็นทางการ)</li>\n<li>Toys for Bob สตูดิโอผู้พัฒนาซีรีส์ Crash Bandicoot <a href=\"https://www.blognone.com/node/122460\">ที่ภายหลังถูกโยกมาทำ Call of Duty ด้วย</a> โดนปลดพนักงานออก 40% (ตัวเลขไม่เป็นทางการ)</li>\n</ul>\n<p>Eurogamer คาดว่า Sledgehammer น่าจะโดนปลดพนักงานออกราว 150-300 คน ส่วน Toys for Bob น่าจะโดนราว 35 คน แต่ตัวเลขก็ไม่แน่ชัดว่าจริงๆ แล้วเท่าไรกันแน่</p>\n<p>ฝั่งของ Blizzard ก็โดนปลดพนักงานจำนวนมาก โดยเฉพาะ<a href=\"https://www.blognone.com/node/137881\">ทีมพัฒนาเกมใหม่โค้ดเนม Odyssey ที่ถูกยุบทิ้งทั้งโปรเจค</a> และประธานสตูดิโอ-ผู้ร่วมก่อตั้งก็ประกาศลาออกไปพร้อมกันด้วย</p>\n<p>ที่มา - <a href=\"https://www.eurogamer.net/layoffs-at-toys-for-bob-and-sledgehammer-games-affect-between-30-and-40-of-staff-insider-says\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/d1ae7e0bf54eeaaabc5571ca7dc515e1.jpeg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision\">Activision</a></div><div><a href=\"/topics/games\">Games</a></div><div><a href=\"/topics/layoff\">Layoff</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"30176f0b461196db3ba368d390a7fab2cba9dca684935bfa3cacd7b6931ad817","category":"Thai"}