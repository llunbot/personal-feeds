{"title":"[ลือ] Apple อาจเปิดตัว Mac ใหม่ หลายรุ่น ในงาน WWDC สัปดาห์หน้า","link":"https://www.blognone.com/node/134104","date":1685542039000,"content":"<div><div><div><p>ใกล้วันจัดงาน WWDC เข้ามาทุกที ข่าวลือโค้งสุดท้ายก็เยอะขึ้นเรื่อย ๆ ล่าสุด Mark Gurman จาก Bloomberg คนเดิม ออกมาให้รายละเอียดของเนื้อหาคีย์โน้ตใน<a href=\"https://www.blognone.com/node/133213\">งาน WWDC สัปดาห์หน้า</a>ดังนี้</p>\n<p>เขาบอกว่าเนื้อหาคีย์โน้ตจะแบ่งเป็น 3 ช่วงได้แก่ เปิดตัว Mac รุ่นใหม่ ซึ่งมี<strong>หลาย</strong>รุ่น, เปิดตัว<a href=\"https://www.blognone.com/node/133830\">เฮดเซต Mixed Reality</a> และอัพเดตรายละเอียดระบบปฏิบัติการเวอร์ชันใหม่ประจำปี</p>\n<p>เฮดเซต Mixed Reality และการอัพเดตระบบปฏิบัติการ เป็นสองเรื่องที่มีรายงานก่อนหน้าอยู่แล้ว ขณะที่ Mac รุ่นใหม่ แถมจะมีหลายรุ่น เป็นรายงานใหม่ที่ออกมา โดยรุ่นที่คาดว่าจะประกาศได้แก่ MacBook Air 15 นิ้ว ส่วนสินค้าอื่นก็ต้องรอดูว่าจะมีอะไรบ้าง</p>\n<p>เนื่องจากการเปิดตัวมีเนื้อหาค่อนข้างมาก Gurman จึงประเมินว่าคีย์โน้ต WWDC ครั้งนี้ น่าจะใช้เวลามากกว่า 2 ชั่วโมง และอาจนานที่สุดสำหรับคีย์โน้ต WWDC ที่ผ่านมา</p>\n<p>ที่มา: <a href=\"https://www.macrumors.com/2023/05/31/several-new-macs-in-one-of-longest-ever-keynotes/\">MacRumors</a></p>\n<p><img src=\"https://www.blognone.com/sites/default/files/externals/a831d2f2156b38880a29e7fdf804e307.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/wwdc\">WWDC</a></div><div><a href=\"/topics/wwdc23\">WWDC23</a></div><div><a href=\"/topics/mac\">Mac</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e90912eaf8871f767a64306ce9feff9fbb8bd4757d460ad0696ba6b6ac51fd5","category":"Thai"}