{"title":"[ลือ] Microsoft ยื่นข้อเสนอพนักงานฝ่าย Cloud และ AI ในจีน ให้ย้ายออกมาทำงานนอกประเทศ","link":"https://www.blognone.com/node/139785","date":1715864700000,"content":"<div><div><div><p>The Wall Street Journal อ้างแหล่งข่าวภายในไมโครซอฟท์ เผยว่าบริษัทได้แจ้งพนักงานในประเทศจีน ในฝ่ายที่ดูแลคลาวด์และ AI ให้ข้อเสนอย้ายออกมาทำงานนอกประเทศ โดยมีตัวเลือกทั้งสหรัฐอเมริกา, ไอร์แลนด์, ออสเตรเลีย และนิวซีแลนด์ ซึ่งมีพนักงานส่วนนี้ประมาณ 700-800 คน ทั้งนี้ข้อเสนอดังกล่าวไม่ได้เป็นการบังคับ และหากพนักงานต้องการอยู่ที่จีนต่อไปก็สามารถทำงานได้ตามปกติ</p>\n<p>คาดว่าสาเหตุที่ไมโครซอฟท์ยื่นข้อเสนอดังกล่าว เพื่อบริหารความเสี่ยง หลังจากที่รัฐบาลสหรัฐกำลังพิจารณาออกกฎหมาย ให้บริษัทเทคโนโลยีในสหรัฐอเมริกา ต้องได้รับใบอนุญาตเท่านั้น ก่อนให้ลูกค้าในประเทศจีนสามารถใช้งานหรือเข้าถึงเทคโนโลยี AI ได้</p>\n<p>ตัวแทนของไมโครซอฟท์ชี้แจงว่าการให้ข้อเสนอสำหรับพนักงาน เพื่อย้ายงานภายในบริษัทไปยังสถานที่ทำงานอื่น เป็นเรื่องที่มีการทำอยู่เป็นระยะอยู่แล้วสำหรับพนักงานบางกลุ่ม โดยไมโครซอฟท์ยังคงดำเนินงานในประเทศจีนต่อไป</p>\n<p>ที่มา: <a href=\"https://www.wsj.com/tech/ai/microsoft-asks-hundreds-of-china-based-ai-staff-to-relocate-amid-u-s-china-tensions-b626ff8c\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/577f122ee580c6ab666c0694afe12b0d.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/china\">China</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d957025841f6266f4ce74f2f01a2a85c0bd49db0f530b2744e003e1a0cac5e41","category":"Thai"}