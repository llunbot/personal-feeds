{"title":"Paradox Interactive ประกาศปิดสตูดิโอ Tectonic เป็นผลกระทบจากการยกเลิก Life by You","link":"https://www.blognone.com/node/140474","date":1718728282000,"content":"<div><div><div><p>ต่อเนื่องจากข่าวการ<a href=\"https://www.blognone.com/node/140444\">ยกเลิกโครงการพัฒนาเกม Life by You</a> ที่เป็นเกมซิมแนวใช้ชีวิตแบบเดียวกับ The Sims ด้วยเหตุผลเรื่องความล่าช้า และเกมยังไม่ได้มาตรฐาน ตอนนี้ผลกระทบมีเพิ่มเติมมากกว่านั้น</p>\n<p>Paradox Interactive บริษัทแม่ของสตูดิโอ Paradox Tectonic ผู้พัฒนา Life by You ประกาศว่าบริษัทตัดสินใจปิดสตูดิโอ Paradox Tectonic ซึ่งกระทบกับพนักงานทั้งหมด 24 คน ที่สำนักงานในเมือง Berkeley รัฐ California บริษัทบอกว่าเป็นการตัดสินใจที่ยากลำบาก แต่ก็เป็นผลต่อเนื่องจากการยกเลิกโครงการเกม Life by You นี้</p>\n<p>ทั้งนี้ตัวแทนของ Paradox Interactive ปฏิเสธที่จะให้ความเห็นว่าพนักงาน 24 คน จะถูกปลดจากบริษัทหรือย้ายมาทำงานส่วนอื่น</p>\n<p>ที่มา: <a href=\"https://www.paradoxinteractive.com/media/press-releases/press-release/paradox-interactive-to-close-down-paradox-tectonic\">Paradox Interactive</a> ผ่าน <a href=\"https://www.theverge.com/2024/6/18/24181090/the-developer-of-the-now-canceled-life-by-you-is-being-shut-down\">The Verge</a></p>\n<p><img src=\"https://www.blognone.com/sites/default/files/externals/00baa8cb3b87866f1ee784c9f699bc2b.jpeg\" /></p>\n</div></div></div><div><div>Topics: </div><div><div><a href=\"/topics/life-by-you\">Life by You</a></div><div><a href=\"/topics/paradox-interactive\">Paradox Interactive</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58814857afe865097de2ca7c6a3c099da3c884dfa70cb54a34fc05d0746bf751","category":"Thai"}