{"title":"Apple ตอบคำถาม Mac Studio ไม่ทำรุ่น M4 Ultra ออกมาเพราะ \"ไม่ใช่ชิปทุกรุ่นที่จะได้ Ultra\"","link":"https://www.blognone.com/node/145117","date":1741240589000,"content":"<div><div><div><p>แอปเปิลเปิดตัว <a href=\"https://www.blognone.com/node/145102\">Mac Studio รุ่นใหม่</a>เมื่อคืนนี้ ทิ้งช่วงจากรุ่นก่อนหน้านี้เกือบสองปี แต่มีประเด็นน่าสนใจคือแอปเปิลเลือกให้คอนฟิกชิป Apple Silicon เป็นรุ่น M4 Max และ M3 Ultra แทนที่จะเป็นชิปเลขเดียวกันแล้วแบ่งเป็น Max/Ultra เหมือนตอน <a href=\"https://www.blognone.com/node/127532\">M1</a> และ <a href=\"https://www.blognone.com/node/134169\">M2</a> แต่ถึงอย่างนั้น M3 Ultra ก็มีสเป็กที่สูงกว่า M4 Max อยู่มาก</p>\n<p>Ars Technica สอบถามเหตุผลที่แอปเปิลเลือกทำแบบนี้ แทนที่จะเป็น M4 Ultra ที่ใช้ M4 Max สองตัวต่อกัน ซึ่งสเป็กน่าจะสูงกว่านี้อีก คำตอบคือ \"ไม่ใช่ชิปทุกรุ่นที่ต้องมีตัว Ultra\"</p>\n<p>คำอธิบายของแอปเปิลนี้อาจบอกใบ้ว่าเราจะไม่เห็น M4 Ultra ซึ่งมี<a href=\"https://www.blognone.com/node/145079\">ความเห็น</a>จาก Mark Gurman แห่ง Bloomberg ก่อนหน้านี้ว่าแอปเปิลอาจเก็บ M4 Ultra ไว้ให้ Mac Pro เพื่อให้ทำ <a href=\"https://www.blognone.com/node/134588\">Mac Pro เป็นฮาร์ดแวร์มีสเป็กที่แรง</a>กว่า Mac Studio อย่างชัดเจนขึ้น</p>\n<p>ที่มา: <a href=\"https://arstechnica.com/apple/2025/03/apple-announces-m3-ultra-and-says-not-every-generation-will-see-an-ultra-chip/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/f3b66fe3090c4482ed745909aa0e6d0d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-silicon\">Apple Silicon</a></div><div><a href=\"/topics/apple-m4\">Apple M4</a></div><div><a href=\"/topics/apple-m3\">Apple M3</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98251c2d14ebf14872df7c4042bf3929f0df4ced7ff8c0d990b4e2b72a142e52","category":"Thai"}