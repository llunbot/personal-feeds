{"title":"Airbnb บอกกฎหมายควบคุมห้องเช่าระยะสั้นของ New York City ผ่านไป 1 ปี ไม่ได้ทำให้ค่าเช่าในเมืองลดลง","link":"https://www.blognone.com/node/141891","date":1725838871000,"content":"<div><div><div><p>มีกรณีศึกษาของนิวยอร์กซิตีกับ Airbnb หลังจากนิวยอร์กซิตีได้ออกกฎหมาย LL18 เมื่อปีที่แล้ว เพื่อควบคุมการนำห้องพักมาปล่อยเช่าระยะสั้นบนแพลตฟอร์ม ซึ่ง Airbnb แสดงความเห็นคัดค้านกฎหมายนี้มาตั้งแต่ตอนนั้น</p>\n<p>กฎหมายนี้กำหนดว่าเจ้าของอสังหาริมทรัพย์เพื่อการเช่าพักอาศัยระยะสั้นที่น้อยกว่า 30 วัน จะต้องมาขึ้นทะเบียนกับหน่วยงานของนิวยอร์กซิตีก่อนเท่านั้น จึงจะสามารถนำไปให้เช่าพักในแพลตฟอร์มเช่น Airbnb ได้ กฎหมายนี้ออกมาเพื่อหวังลดราคาค่าเช่าอสังหาริมทรัพย์ในนิวยอร์กซิตี สำหรับการเช่าอยู่ในระยะยาว โดยมองว่าแพลตฟอร์มเหล่านี้ทำให้เจ้าของห้องมีแรงจูงใจปล่อยห้องในระยะสั้นที่ได้ราคาสูงมากกว่า จนกระทบการเช่าในระยะยาวด้วย</p>\n<p>ผ่านมาหนึ่งปี Airbnb จึงรายงานผลลัพธ์ บอกว่าค่าเช่าอสังหาริมทรัพย์เฉลี่ยในนิวยอร์กซิตีเพิ่มขึ้น 3.4% ในปีที่ผ่านมา โดยอัตราการห้องว่างก็ยังเท่าเดิม ขณะที่ราคาโรงแรมต่อคืนเพิ่มขึ้น 7.4% สูงกว่าค่าเฉลี่ยทั้งสหรัฐอเมริกาที่เพิ่มขึ้น 2.1% Airbnb บอกว่าไม่แปลกใจกับสิ่งที่เกิดขึ้น เพราะเคยแสดงความเห็นแล้วว่ากฎหมาย LL18 ไม่ได้แก้ปัญหาราคาค่าเช่า พร้อมแนะนำให้ลดเงื่อนไข และเปิดให้เจ้าของบ้านปล่อยเช่าห้องบนแพลตฟอร์มได้สะดวกเหมือนเดิม</p>\n<p>ตัวแทนของนิวยอร์กซิตีให้ความเห็นอีกด้าน โดยบอกว่าจำนวนการเช่าห้องพักระยะสั้นที่ผิดกฎหมายในเมืองก็ลดลงหลังกฎหมายนี้มีผล ซึ่งทำให้ชาวเมืองมีความปลอดภัย</p>\n<p>ที่มา: <a href=\"https://news.airbnb.com/nyc-rules-higher-prices-for-travelers-no-impact-on-housing/\">Airbnb</a> และ <a href=\"https://me.pcmag.com/en/travel/25706/airbnb-to-nyc-on-short-term-rental-rules-we-told-you-that-wouldnt-work\">PCMag</a></p>\n<p><img alt=\"No Description\" src=\"https://www.blognone.com/sites/default/files/externals/31b73c7a7c4a4f37807e26cfc9046d06.jpg\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/new-york\">New York</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7a8d1310aa052a665e603f5c51af5bea5e9fa96f87cea57438e85fa67e7a639","category":"Thai"}