{"title":"UN เตือนอย่าหวังแต่ใช้ AI แก้ปัญหา หากไม่มีนโยบายที่เหมาะสม","link":"https://www.blognone.com/node/146301","date":1746602659000,"content":"<div><div><div><p>รายงานของสหประชาชาติพบว่า คนส่วนใหญ่ในประเทศกำลังพัฒนาคาดหวังว่า AI จะช่วยเพิ่มประสิทธิภาพการผลิตภายในปีหน้า โดย 70% ของประชากรในประเทศที่มีคะแนนการพัฒนาของมนุษย์ต่ำถึงปานกลางเชื่อว่า AI จะช่วยเพิ่มประโยชน์ในด้านต่าง ๆ เช่น การศึกษา การดูแลสุขภาพ และการทำงาน</p>\n<p>อย่างไรก็ตาม ยังมีแนวโน้มที่น่ากังวล นั่นก็คือการพัฒนาของมนุษย์ทั่วโลกกำลังชะลอตัวลง โดยมีอัตราการเติบโตต่ำสุดตั้งแต่ปี 1990 จากภาวะสงคราม ความตึงเครียดทางการค้า วิกฤตหนี้ และผลกระทบที่ยังคงอยู่จากการระบาดของโควิด-19 ซึ่งทำให้ช่องว่างระหว่างประเทศที่ร่ำรวยและยากจน ยังขยายตัวต่อเนื่องเป็นเวลา 4 ปี</p>\n<p>นอกจากนี้ สหประชาชาติเตือนว่า AI ไม่ใช่โซลูชันที่วิเศษ และเรียกร้องให้มี \"แนวทางที่เน้นมนุษย์\" (human-centered approach) เพื่อปรับปรุงระบบการศึกษาและสุขภาพให้ทันสมัย ​​ทำให้ประชาชนสามารถควบคุมระบบ AI ได้ และแก้ไขปัญหาโครงสร้างพื้นฐาน เช่น พลังงาน และความจุของอินเทอร์เน็ต</p>\n<p>ทั้งนี้ หากมีนโยบายที่เหมาะสม AI จะเพิ่มพลังให้กับผู้คนในสังคม ไม่ว่าจะเป็นเกษตรกร หรือเจ้าของธุรกิจขนาดเล็ก โดยเปิดโอกาสในการเข้าถึงทักษะและโอกาสใหม่ ๆ</p>\n<p>ที่มา: <a href=\"https://www.bloomberg.com/news/articles/2025-05-06/developing-nations-expect-ai-productivity-boost-soon-un-finds?srnd=phx-technology\">Bloomberg</a></p>\n<p><img alt=\"alt=&quot;UN&quot;\" src=\"https://www.blognone.com/sites/default/files/externals/72471b61044d581d28b74851f3349a00.jpeg\" /></p>\n</div></div></div><div><div>Topics: </div><div><div><a href=\"/topics/united-nations\">United Nations</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c2ce6104938c62c83e2c21dc8a9870d97b813007b3081e0131a8bf8a6201001","category":"Thai"}