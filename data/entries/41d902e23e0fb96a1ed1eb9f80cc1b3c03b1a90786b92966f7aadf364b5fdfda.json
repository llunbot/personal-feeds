{"title":"AWS ประกาศลงทุนเพิ่มเติมในประเทศญี่ปุ่น วงเงิน 2.26 ล้านล้านเยน รองรับการเติบโตของ AI","link":"https://www.blognone.com/node/137758","date":1705666178000,"content":"<div><div><div><p>Amazon Web Services หรือ AWS ประกาศแผนการลงทุนโครงสร้างพื้นฐานคลาวด์ในประเทศญี่ปุ่น เป็นเงิน 2.26 ล้านล้านเยน (5.4 แสนล้านบาท) ภายในปี 2027 เพื่อรองรับความต้องการด้าน AI</p>\n<p>AWS บอกว่าเงินลงทุนนี้จะนำไปขยายศูนย์ข้อมูลซึ่งตั้งอยู่ในโตเกียวและโอซากา รองรับความต้องการลูกค้าที่เติบโตมากขึ้น โดยก่อนหน้านี้ AWS ได้ลงทุนโครงสร้างพื้นฐานในญี่ปุ่นเป็นเงิน 1.51 ล้านล้านเยน ช่วงปี 2011 ถึง 2022</p>\n<p>ปัจจุบัน AWS มีลูกค้าที่ใช้งาน Generative AI ในญี่ปุ่นรายใหญ่ เช่น Asahi Group, Marubeni และ Nomura Holdings</p>\n<p>ที่มา: <a href=\"https://www.cnbc.com/2024/01/19/amazons-aws-to-invest-15-bln-to-expand-cloud-computing-in-japan.html\">CNBC</a> ภาพ <a href=\"https://aws.amazon.com/jp/careers/culture/\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/f553ff954ba59e5cb21f6319664d6e7b.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/japan\">Japan</a></div><div><a href=\"/topics/amazon\">Amazon</a></div><div><a href=\"/topics/cloud-computing\">Cloud Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41d902e23e0fb96a1ed1eb9f80cc1b3c03b1a90786b92966f7aadf364b5fdfda","category":"Thai"}