{"title":"Amazon เปิดตัว Amazon Autos บริการซื้อขายรถยนต์ผ่านช่องทางออนไลน์","link":"https://www.blognone.com/node/143563","date":1733844614000,"content":"<div><div><div><p>Amazon ประกาศเข้าสู่ธุรกิจขายรถยนต์ออนไลน์ในชื่อ <strong>Amazon Autos</strong> ให้ลูกค้าสามารถค้นหา และออกคำสั่งซื้อรถยนต์หรือรถบรรทุกได้ผ่านดีลเลอร์</p>\n<p>ในช่วงแรก Amazon Autos ยังจำกัดเฉพาะรถยนต์ของ Hyundai ขายใน 48 เมืองทั่วสหรัฐอเมริกา ตามดีลเลอร์ของ Hyundai ที่มี โดยจะเพิ่มรถยนต์ค่ายอื่น และเพิ่มเมืองที่ให้บริการภายในปี 2025 ต่อไป</p>\n<p>บทบาทของ Amazon จะเป็นตัวกลางให้ลูกค้าค้นหาดีลเลอร์และรถยนต์รุ่นที่ต้องการ รวมทั้งกระบวนการออกสินเชื่อ ลายเซ็นดิจิทัลสัญญาซื้อขาย ส่วนการรับรถยนต์สามารถตกลงกับดีลเลอร์ได้เมื่อขั้นตอนทำสัญญาเสร็จสิ้น นอกจากนี้ Amazon ยังรองรับการนำรถยนต์มือสองมาขายเพื่อทำส่วนลดด้วย</p>\n<p>ที่มา: <a href=\"https://www.aboutamazon.com/news/retail/amazon-autos-buy-car-online\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/188f8181b0125382497645a3e2caf1e3.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/automobile\">Automobile</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86abbca5106317ad9486bfbe057ea9725d0e463848130232db84d40297ecbd28","category":"Thai"}