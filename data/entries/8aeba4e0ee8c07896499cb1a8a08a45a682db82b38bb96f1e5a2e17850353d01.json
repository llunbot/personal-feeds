{"title":"กลาโหมสิงคโปร์เตรียมใช้ AI ระหว่างฝึกลดการเสียชีวิต หลังมีทหารเสียชีวิตระหว่างฝึก 4 คนในรอบ 10 ปี ตั้งเป้าต้องเป็นศูนย์","link":"https://www.blognone.com/node/146399","date":1747212849000,"content":"<span>กลาโหมสิงคโปร์เตรียมใช้ AI ระหว่างฝึกลดการเสียชีวิต หลังมีทหารเสียชีวิตระหว่างฝึก 4 คนในรอบ 10 ปี ตั้งเป้าต้องเป็นศูนย์</span>\n\n  <div>\n    <div>Body</div>\n              <div><p>Ng Eng Hen รัฐมนตรีกระทรวงกลาโหมสิงคโปร์ที่กำลังเกษียณระบุว่ากระทรวงกำลังหาทางใช้ปัญญาประดิษฐ์เพื่อเพิ่มความปลอดภัยระหว่างการฝึกทหาร หาความเสี่ยงระหว่างการฝึกและแจ้งเตือนทันทีที่มีการฝึกนอกขอบเขตความปลอดภัย</p>\n<p>เขาไม่ได้ระบุว่าจะใช้ข้อมูลอะไรบ้าง (เช่นข้อมูลสุขภาพ) แต่ระบุว่าโดยทั่วไปแล้วการฝึกของกองทัพมีรูปแบบเป็นโครงสร้างชัดเจนซึ่งเหมาะกับการทำงานของปัญญาประดิษฐ์ที่สามารถตรวจพบข้อมูลที่ผิดไปจากรอบการฝึกก่อนหน้าและแจ้งเตือนว่ามีความเสี่ยง เช่น มีทหารอยู่นอกพื้นที่ปลอดภัย</p>\n<p>นโยบายการฝึกอย่างปลอดภัยเป็นนโยบายสำคัญของกระทรวงกลาโหมสิงคโปร์ หลังจากมีอุบัติเหตุระหว่างฝึกครั้งสุดท้ายเมื่อปี 2019 จนมีทหารเสียชีวิต โดยรวมในรอบ 10 ปีที่ผ่านมามีทหารเสียชีวิตระหว่างฝึก 4 นาย Ng ระบุว่านายทหารที่คุมการฝึกถูกย้ำว่าความปลอดภัยสำคัญเท่าๆ กับประสิทธิภาพการฝึก และหากเกิดเหตุอะไรขึ้นนายทหารต้องรับผิดชอบด้วย</p>\n<p>ที่มา - <a href=\"https://www.straitstimes.com/singapore/politics/saf-looking-to-ai-to-reduce-training-risks-says-ng-eng-hen\">The Strait Times</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Wed, 05/14/2025 - 15:54</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8aeba4e0ee8c07896499cb1a8a08a45a682db82b38bb96f1e5a2e17850353d01","category":"Thai"}