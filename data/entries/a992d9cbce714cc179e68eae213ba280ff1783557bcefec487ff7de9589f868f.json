{"title":"Amazon เปิดตัว Amazon Hual สโตร์ขายสินค้าราคาถูก เพื่อแข่งขันกับ Temu และ Shein","link":"https://www.blognone.com/node/143124","date":1731578593000,"content":"<div><div><div><p>Amazon เปิดตัวหน้าร้านใหม่ <strong>Amazon Haul</strong> ซึ่งนิยามว่าเป็นร้านขายสินค้าราคาถูกอย่างบ้าคลั่ง (Crazy Low Price) เพื่อแข่งขันกับอีคอมเมิร์ซจากจีนอย่าง Temu และ Shein ตามแผนที่<a href=\"https://www.blognone.com/node/141202\">บริษัทเคยบอกก่อนหน้านี้</a></p>\n<p>Amazon Haul สามารถเข้าได้ผ่านทางแอปมือถือหรือเว็บไซต์บนมือถือสำหรับลูกค้าในสหรัฐอเมริกา สินค้าที่ขายมีครบทุกหมวดหมู่ไม่ว่าจะเป็น แฟชัน ของใช้ในบ้าน ไลฟ์สไตล์ อิเล็กทรอนิกส์ การันตีว่าเป็นสินค้าที่ราคาถูก ไม่เกิน 20 ดอลลาร์ต่อชิ้น เฉลี่ยต่ำกว่า 10 ดอลลาร์ พร้อมระบบรับประกันสินค้าของ Amazon โดยคืนสินค้าได้ฟรีภายใน 15 วัน หากสินค้านั้นมีราคาสูงกว่า 3 ดอลลาร์</p>\n<p>ระบบการขายของ Amazon Haul จะใช้เวลาส่งสินค้าที่นานขึ้นเป็น 1-2 สัปดาห์ โดยส่งฟรีหากสั่งเกิน 25 ดอลลาร์ พร้อมระบบส่วนลดอัตโนมัติเมื่อสั่งสินค้ามากชิ้น</p>\n<p>ที่มา: <a href=\"https://www.aboutamazon.com/news/retail/affordable-products-amazon-20-dollars-and-under\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/3acf44ee692c58a56e82f9cf7b02547a.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a992d9cbce714cc179e68eae213ba280ff1783557bcefec487ff7de9589f868f","category":"Thai"}