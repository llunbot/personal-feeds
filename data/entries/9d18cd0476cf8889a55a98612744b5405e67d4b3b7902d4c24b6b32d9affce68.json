{"title":"นักเรียนจีน 5 คนฟ้องแอปเปิลที่ไม่แถมที่ชาร์จ iPhone 12 มาให้ เชื่อว่าทำเพราะรักษาผลประโยชน์","link":"https://www.blognone.com/node/125516","date":1635383854000,"content":"<div><div><div><p>อย่างที่ทราบกันว่าแนวทางใหม่ของแอปเปิลคือ<a href=\"https://www.blognone.com/node/119004\">เลิกแถมที่ชาร์จโทรศัพท์มือถือและหูฟังเพื่อลดขยะ โดยยังคงแถมสาย USB-C to Lightning</a> เริ่มทำตั้งแต่เปิดตัว iPhone 12 ซึ่งก็มีข้อสงสัยตามมาว่า ที่แอปเปิลทำเพราะรักษาผลประโยชน์ไว้หรือไม่ หรือเป็นการกระตุ้นให้ลูกค้าซื้อ accessories แยกเพื่อเพิ่มรายได้หรือไม่</p>\n<p>ล่าสุด มีรายงานว่ากลุ่มนักเรียนในจีน 5 คนฟ้องร้องแอปเปิล โดยหนึ่งในนักเรียนชื่อ Xiaofang ชี้ให้เห็นว่า สาย USB-C กับ Lightning ไม่สามารถใช้งานร่วมกับที่ชาร์จติดผนัง ถือเป็นการบังคับกลายๆ ให้ต้องซื้อที่ชาร์จที่รองรับ USB-C หรือที่ชาร์จ MagSafe เชื่อว่าที่แอปเปิลทำเพื่อรักษาผลกำไรมากกว่าจะทำไปเพื่อสิ่งแวดล้อม</p>\n<p>กลุ่มผู้ฟ้องร้องขอให้แอปเปิลจัดหาที่ชาร์จและจ่ายเงิน 100 หยวน ($16) สำหรับการละเมิดสัญญาและค่าธรรมเนียมการดำเนินคดี มีคนแชร์เรื่องราวของคดีนี้ลง Weibo มีคนคอมเม้นท์และได้รับการสนับสนุนอย่างล้นหลาม</p>\n<p><img src=\"https://www.blognone.com/sites/default/files/externals/71f370d62a55f42b7d3a93b22fb77d9a.jpg\" /></p>\n<p>นี่ไม่ใช่ครั้งแรกที่แอปเปิลเจอฟ้องจากการไม่ให้ที่ชาร์จ เมื่อต้นปีที่ผ่านมา หน่วยงานกำกับดูแลของบราซิลได้<a href=\"https://www.blognone.com/node/121798\">ปรับแอปเปิล 2 ล้านเหรียญสหรัฐ หรือกว่า 60 ล้านบาท</a></p>\n<p>ที่มา - <a href=\"https://www.theverge.com/2021/10/27/22748474/chinese-students-sue-apple-including-charger-iphone-12\">The Verge</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/china\">China</a></div><div><a href=\"/topics/iphone-12\">iPhone 12</a></div><div><a href=\"/topics/lawsuit\">Lawsuit</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d18cd0476cf8889a55a98612744b5405e67d4b3b7902d4c24b6b32d9affce68","category":"Thai"}