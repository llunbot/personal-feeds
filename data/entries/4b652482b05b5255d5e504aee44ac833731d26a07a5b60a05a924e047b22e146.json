{"title":"Microsoft ประกาศเลิกพัฒนา Visual Studio for Mac แล้ว ให้ไปใช้ VS Code แทน","link":"https://www.blognone.com/node/135534","date":1693489029000,"content":"<div><div><div><p>Microsoft ประกาศข่าวใหญ่สำหรับนักพัฒนา .NET ที่ใช้ Mac ว่าจะเลิกพัฒนา Visual Studio for Mac แล้ว โดยเวอร์ชันสุดท้ายคือ 17.6 ที่ปล่อยออกมาเมื่อเดือนมิถุนายนจะได้รับแพทช์ไปอีก 12 เดือน หรือวันที่ 31 สิงหาคม 2024 ซึ่ง Microsoft แนะนำให้นักพัฒนาย้ายไปใช้ส่วนขยาย <a href=\"https://www.blognone.com/node/134236\">C# Dev Kit</a> บน VS Code แทน รวมถึงนักพัฒนา .NET MAUI และ Unity ก็มีส่วนขยายบน VS Code ให้ใช้เช่นกัน</p>\n<p>หากนักพัฒนาที่ใช้ Mac ยังต้องการใช้ Visual Studio ก็สามารถรัน Windows VM บนเครื่องตัวเองเพื่อใช้ Visual Studio หรืออีกทางเลือกคือไปใช้ <a href=\"https://www.blognone.com/node/128670\">Microsoft Dev Box</a> ซึ่งเป็น VM บนคลาวด์สำหรับการพัฒนาซอฟต์แวร์โดยเฉพาะ</p>\n<p>Microsoft ระบุถึงเหตุผลว่าต้องการโฟกัส Visual Studio บน Windows และ VS Code มากขึ้น</p>\n<p>ที่มา - <a href=\"https://devblogs.microsoft.com/visualstudio/visual-studio-for-mac-retirement-announcement/\">Visual Studio Blog</a></p>\n<p><img src=\"https://visualstudio.microsoft.com/wp-content/uploads/2022/12/vsmac-product.webp\" alt /></p>\n</div></div></div><div><div>Topics: </div><div><div><a href=\"/topics/visual-studio\">Visual Studio</a></div><div><a href=\"/topics/visual-studio-code\">Visual Studio Code</a></div><div><a href=\"/topics/mac\">Mac</a></div><div><a href=\"/topics/microsoft\">Microsoft</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b652482b05b5255d5e504aee44ac833731d26a07a5b60a05a924e047b22e146","category":"Thai"}