{"title":"OpenAI ร่วมมือกับ Los Alamos National Laboratory ศึกษาความเสี่ยงและประโยชน์ของ AI กับงานวิจัยด้าน Bioscience","link":"https://www.blognone.com/node/140839","date":1720655745000,"content":"<div><div><div><p>OpenAI ประกาศร่วมมือกับ Los Alamos National Laboratory หรือ LANL หนึ่งในห้องปฏิบัติการสำคัญของสหรัฐอเมริกา เพื่อทำการศึกษาว่าปัญญาประดิษฐ์หรือ AI สามารถนำมาประยุกต์กับงานวิจัยทางวิทยาศาสตร์ชีวภาพ (Bioscience) ขั้นสูงอย่างไรได้บ้าง</p>\n<p>OpenAI เชื่อว่า AI สามารถเพิ่มศักยภาพและความเร็วในงานวิจัยวิทยาศาสตร์ได้ ตัวอย่างเช่น Moderna ก็นำเทคโนโลยีของ OpenAI มาช่วยในขั้นตอนวิเคราะห์ข้อมูลขนาดใหญ่, Color Health พัฒนาแชทบอตช่วยในการตัดสินใจประเด็นการรักษาโรคมะเร็ง อย่างไรก็ตามนั่นคือด้านดีของการใช้เทคโนโลยี ซึ่งก็มาพร้อมความเสี่ยงหากถูกนำไปใช้งานในอีกด้าน จึงเป็นที่มาของความร่วมมือกับ LANL นี้</p>\n<p>ทั้งสองหน่วยงานจะร่วมมือกับศึกษาประเมินการนำ GPT-4o มาช่วยด้านต่าง ๆ ในการวิจัย ซึ่งรวมทั้งความเสี่ยงในผลลัพธ์ด้านชีวภาพ เพื่อหาแนวทางป้องกันและตรวจสอบ การประเมินนี้จะเน้นที่คำสั่งซึ่งมีความซับซ้อนสูง แล้วดูผลลัพธ์ที่ได้จากโมเดลบนข้อมูลสื่อผสมผสาน</p>\n<p>ที่มา: <a href=\"https://openai.com/index/openai-and-los-alamos-national-laboratory-work-together/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/b1c8c46b40feb6cf7d3e6ba04c91f232.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/science\">Science</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"320e3b4a24b752729c8a9ead9cc6b292cfb81e4ab03f9076be8ff6864d266a27","category":"Thai"}