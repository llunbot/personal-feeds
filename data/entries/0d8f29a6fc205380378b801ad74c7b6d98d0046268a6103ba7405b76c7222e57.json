{"title":"ซัมซุงอัพเดต Galaxy Buds ให้ใช้ฟีเจอร์แปลภาษาสดของ Galaxy S24 เสียงสองภาษาไม่ตีกัน","link":"https://www.blognone.com/node/138311","date":1708480643000,"content":"<div><div><div><p>ซัมซังออกอัพเดตฟีเจอร์ชุดใหญ่ให้หูฟัง Galaxy Buds รุ่นใหม่ๆ ได้แก่ Galaxy Buds2 Pro, Buds 2, Buds FE</p>\n<ul>\n<li>รองรับฟีเจอร์แปลภาษาสด (real-time translation) ของ Galaxy S24 คือรอบนี้ใช้กับหูฟังได้แล้ว ทำให้เราฟังเสียงที่แปลแล้วในหูฟัง ส่วนคู่สนทนาฟังเสียงของเราที่แปลแล้วผ่านลำโพงมือถือ เสียงไม่ตีกัน</li>\n<li>Auracast ฟีเจอร์กระจายเสียงจากสมาร์ททีวีของซัมซุงไปยังหูฟังหลายๆ คู่พร้อมกันได้ ตอนนี้ขยายไปยังสมาร์ทโฟนและแท็บเล็ตแล้ว ไม่จำกัดเฉพาะทีวีอย่างเดียว</li>\n<li>360 Audio ฟีเจอร์เสียงรอบทิศทาง เดิมทีรองรับเฉพาะการส่งเสียงจากสมาร์ทโฟนและแท็บเล็ตไปยังหูฟัง ตอนนี้ใช้กับทีวีได้ด้วย โดยหูฟังสามารถตรวจจับการขยับศีรษะได้</li>\n<li>Auto Switch หากดูทีวีแบบฟังเสียงผ่านหูฟังแล้วมีสายโทรศัพท์เข้ามา ฟีเจอร์นี้จะสลับการเชื่อมต่อของหูฟังจากทีวีไปยังโทรศัพท์เพื่อรับสาย และสลับกลับมายังทีวีเมื่อวางสาย ตอนนี้ขยายมาให้ใช้กับพีซีได้ด้วย</li>\n</ul>\n<p>รายชื่อรุ่นของสมาร์ททีวี แท็บเล็ต พีซี ที่รองรับฟีเจอร์เหล่านี้ สามารถอ่านได้จากต้นทาง</p>\n<p>ที่มา - <a href=\"https://news.samsung.com/global/experience-immersive-intelligent-sound-with-galaxy-buds-series-latest-updates\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/5011965531f680c7816328bd7af778fc.jpeg\" /></p>\n</div></div></div><div><div>Topics: </div><div><div><a href=\"/topics/galaxy-buds\">Galaxy Buds</a></div><div><a href=\"/topics/galaxy-s24\">Galaxy S24</a></div><div><a href=\"/topics/samsung\">Samsung</a></div><div><a href=\"/topics/earphones\">Earphones</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d8f29a6fc205380378b801ad74c7b6d98d0046268a6103ba7405b76c7222e57","category":"Thai"}