{"title":"ขุดง่ายขึ้น พบ YouTube เอาปุ่ม Oldest ดูวิดีโอเก่าในช่องกลับมาแล้ว (ยังแค่บางส่วน)","link":"https://www.blognone.com/node/134465","date":1687328235000,"content":"<div><div><div><p>ผู้ใช้ Reddit ชื่อบัญชี millie1014<a href=\"https://www.reddit.com/r/youtube/comments/14d9naz/they_added_the_oldest_tab_back/\">โพสต์</a> ภาพหน้าจอ YouTube ที่ปรากฏปุ่ม Oldest เมื่อกดแล้วจะแสดงคลิปโดยเรียงจากเก่าที่สุดในแท็บ Videos ของแต่ละ Channel ที่เคยมีอยู่แต่หายไป และเขายังระบุว่าใช้ได้เหมือนเดิมด้วย</p>\n<p>โดยปกติแล้ว YouTube แสดงคลิปโดยเรียงจากคลิปล่าสุดก่อน (แท็บย่อย Latest) แต่สามาถเลือกแสดงวิดีโอตามความนิยม หรือ Popular ได้</p>\n<p>ก่อนหน้านี้ YouTube เคย<a href=\"https://twitter.com/TeamYouTube/status/1527173560325787648\">ระบุ</a>ว่า สาเหตุที่ปุ่ม Oldest หายไปเพราะเป็นบั๊ก และได้รับการแก้ไขแล้ว แต่ผู้ใช้จำนวนมากยังคงไม่สามารถใช้งานได้ ต่อมา Creator Insider Channel ของทีมเทคนิค YouTube Creator ระบุใน<a href=\"https://www.youtube.com/watch?v=I0WYt7hgXhQ&amp;t=48s\">คลิป</a> ว่าได้นำปุ่มนี้ออกไปแล้ว หากจะดูคลิปที่เก่า ๆ ของ Channel จะต้องเลื่อนลงดูไปเอง ซึ่งไม่สามารถทำได้บนโทรศัพท์ เพราะแอปจะหยุดโหลดคลิปใหม่หลังจากเลื่อนไปไม่กี่ครั้ง</p>\n<p>ขณะนี้ยังไม่มีการยืนยันใด ๆ จากทาง YouTube ว่าเป็นการทดสอบการใช้งานแบบจำกัดกลุ่มผู้ใช้หรือเป็นที่เซิร์ฟเวอร์อัปเดตช้า</p>\n<p>ที่มา: <a href=\"https://www.androidpolice.com/youtube-oldest-sorting-coming-back/\">Android Police</a></p>\n<p><img alt=\"alt=&quot;YouTube_Sort by Oldest_Cover&quot;\" src=\"https://www.blognone.com/sites/default/files/externals/7f1d368539a2734899d2d7c716975f3f.png\" /><img alt=\"alt=&quot;YouTube_Sort by Oldest_1&quot;\" src=\"https://www.blognone.com/sites/default/files/externals/55fbbcca11b57ec4304eb34f56255b45.png\" /><img alt=\"alt=&quot;YouTube_Sort by Oldest_2&quot;\" src=\"https://www.blognone.com/sites/default/files/externals/ddc080a162fe38ef88c01c3a155af4e7.png\" /></p>\n<p><em>ภาพตัวอย่างจาก Android Police</em></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"011a592e8e2b4f80b6823be4cd28081b69b661a25cb7d8d46eed1644c96566c0","category":"Thai"}