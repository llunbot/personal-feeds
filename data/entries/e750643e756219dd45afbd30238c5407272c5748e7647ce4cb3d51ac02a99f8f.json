{"title":"Alibaba Cloud ปล่อย AI สร้างวิดีโอ Wan 2.1 สร้างวิดีโอคุณภาพสูงแบบโอเพนซอร์ส","link":"https://www.blognone.com/node/144952","date":1740618539000,"content":"<div><div><div><p>Alibaba Cloud เปิดตัวชุดโมเดลปัญญาประดิษฐ์สร้างวิดีโอ Wan 2.1 สำหรับการสร้างวิดีโอในรูปแบบต่างๆ ได้แก่ ข้อความเป็นวิดีโอ, ภาพเป็นวิดีโอ, แก้ไขวิดีโอเดิม, ข้อความเป็นภาพ, และสร้างเสียงจากวิดีโอ</p>\n<p>โมเดลรุ่นเล็กสุดของกลุ่มนี้คือ T2V-1.3B สามารถรันในการ์ด NVIDIA 4090 และยังได้ความละเอียดวิดีโอถึง 720P แต่โมเดลรุ่นหลักนั้นมีขนาด 14B ที่ต้องใช้การ์ดขนาดใหญ่ เช่น H100/H800 หรือหลายการ์ดทำงานร่วมกัน</p>\n<p>ทีมงานใช้ผู้ประเมินเทียบวิดีโอกับปัญญาประดิษฐ์คู่แข่ง โดยไม่ได้เปิดเผยว่าเทียบกับใครบ้าง แต่พบว่าเอาชนะได้ 3 ใน 4 โมเดลที่นำมาเทียบ ความเด่นของ Wan คือ วิดีโอมีความต่อเนื่อง, ความเคลื่อนไหวถูกหลักฟิสิกส์ คะแนนทดสอบรวมเหนือกว่า Sora ของ OpenAI</p>\n<p>สามารถดาวน์โหลดโมเดลทั้งหมดได้จาก HuggingFace หรือดูวิดีโอที่สร้างจาก Wan ได้ใน <a href=\"https://vividhubs.ai/text-to-video?utm_source=wanai_pro\">VividHubs</a></p>\n<p>ที่มา - <a href=\"https://huggingface.co/Wan-AI/Wan2.1-I2V-14B-720P\">HuggingFace:Wan</a></p>\n<p><img alt=\"No Description\" src=\"https://www.blognone.com/sites/default/files/externals/08a492992a1671ea17dda9392309f04a.png\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e750643e756219dd45afbd30238c5407272c5748e7647ce4cb3d51ac02a99f8f","category":"Thai"}