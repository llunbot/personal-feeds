{"title":"Elon Musk มีลูกคนที่ 12 แล้ว เป็นลูกคนที่สามกับ Shivon Zilis ผู้บริหาร Neuralink","link":"https://www.blognone.com/node/140547","date":1719200264000,"content":"<div><div><div><p>Elon Musk เปิดเผยในบทสัมภาษณ์กับ Bloomberg และ Page Six ว่าเขามีลูกคนที่ 12 แล้ว โดยเป็นลูกคนที่สามกับ <a href=\"https://www.blognone.com/node/129266\">Shivon Zilis ผู้บริหาร Neuralink</a> ซึ่งก่อนหน้านี้เคยคลอดลูกแฝดเมื่อปี 2021 โดยลูกคนล่าสุดมีข้อมูลว่าคลอดปีนี้ แต่ไม่เปิดเผยอายุและเพศของเด็ก</p>\n<p>Musk บอกว่าครอบครัวและเพื่อนๆ ของเขารู้เรื่องลูกคนที่ 12 นี้ เพียงแต่ไม่ได้เปิดเผยต่อสาธารณะ เขายังย้ำความเป็นห่วงเรื่องประชากรโลกลดลงจากอัตราการเกิดที่น้อยลง และเคยให้สัมภาษณ์ว่าเขาอยากจะมีลูกให้มากที่สุดเท่าที่จะสามารถดูแลไหว เป็นพ่อที่ดีให้ลูกได้</p>\n<p>ถ้าย้อนความลูกของ Elon Musk ทั้งหมด มีดังนี้</p>\n<ul>\n<li>ภรรยาคนแรก Justine Musk มีลูกทั้งหมด 5 คน</li>\n<li><a href=\"https://www.blognone.com/node/135659\">อดีตแฟนสาว Grimes มีลูกทั้งหมด 3 คน</a></li>\n<li>Shivon Zilis มีลูกทั้งหมด 3 คน</li>\n</ul>\n<p>ที่มา - <a href=\"https://www.bloomberg.com/features/2024-elon-musk-population-collapse-baby-push/\">Bloomberg</a>, <a href=\"https://pagesix.com/2024/06/23/parents/elon-musk-tells-us-his-baby-with-shivon-zilis-not-a-secret/\">Page Six</a></p>\n<p><img alt=\"No Description\" src=\"https://www.blognone.com/sites/default/files/externals/10a7401650826df5ad24b1bfe8100271.jpg\" /></p>\n<p>Elon Musk กับ Shivon Zilis และลูกแฝดสองคนแรก ภาพจาก <a href=\"https://x.com/shivon/status/1701723227184119842/photo/1\">@shivon</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/neuralink\">Neuralink</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7dc55104594e7e56e345eafe858bb8e9b51e6b89ea21a7a60b42b89bf4d164b7","category":"Thai"}