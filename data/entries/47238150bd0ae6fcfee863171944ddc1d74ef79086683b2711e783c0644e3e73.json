{"title":"[ลือ] Chrono Cross ภาครีเมค จะลงหลายแพลตฟอร์ม เตรียมเปิดตัวช่วงคริสต์มาสนี้","link":"https://www.blognone.com/node/126008","date":1637815457000,"content":"<div><div><div><p>เมื่อช่วงเดือนตุลาคมที่ผ่านมา เว็บไซต์ <a href=\"https://www.videogameschronicle.com/news/playstation-will-announce-a-big-remake-this-christmas-musician-claims/\">VGC</a> รายงานข่าวนักร้องเพลงโฟล์คชาวไอริช Éabha McMahon หลุดปากให้สัมภาษณ์กับรายการวิทยุว่าเธอเพิ่งอัดเสียงเพลงภาษาไอริชให้กับเกมรีเมคเกมของ PlayStation เกมหนึ่ง ที่เตรียมเปิดตัวช่วงคริสต์มาสนี้</p>\n<p>ล่าสุด Nick Baker นักข่าวสายเกมได้พูดถึงเกมรีเมคนี้ในพ็อดแคสต์ <a href=\"https://www.youtube.com/watch?v=3IDxm6RqBm8\">Xbox Era</a> ระบุว่าเกมรีเมคเกมนี้ คือเกม Chrono Cross ที่เป็นเกมในตำนานบนเครื่อง PlayStation แต่คราวนี้ภาครีเมคจะลงหลายแพลตฟอร์ม ไม่ใช่เอ็กซ์คลูซีฟของ PlayStation ซึ่งคงต้องติดตามต่อไปว่าเมื่อเกมนี้ประกาศ จะลงแพลตฟอร์มใดบ้าง</p>\n<p>Chrono Cross เป็นเกม JRPG กึ่งภาคต่อกึ่งสปินออฟของ Chrono Trigger แต่กราฟฟิกเป็นแบบ 3D พัฒนาโดยบริษัท Square สมัยยังไม่ได้ควบรวมกับ Enix เป็นเรื่องราวของ Serge ที่ต้องเจอกับการผจญภัยในโลกคู่ขนาน ที่จะแตกต่างกับ Chrono Trigger ที่เล่นเรื่องการข้ามเวลา เกมนี้ได้คะแนนเฉลี่ยจากนักวิจารณ์สูงถึง 94 คะแนน โดยได้คะแนนเต็ม 10 และ 100 จากหลายเว็บไซต์ รวมถึงได้คะแนนผู้เล่น 8.8 คะแนน บน <a href=\"https://www.metacritic.com/game/playstation/chrono-cross\">Metacritic</a></p>\n<p><img src=\"https://www.blognone.com/sites/default/files/externals/593c555d89ad70928e3459c0a30191c7.jpg\" /></p>\n<p>ที่มา - <a href=\"https://www.ign.com/articles/chrono-cross-remaster-reported\">IGN</a></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47238150bd0ae6fcfee863171944ddc1d74ef79086683b2711e783c0644e3e73","category":"Thai"}