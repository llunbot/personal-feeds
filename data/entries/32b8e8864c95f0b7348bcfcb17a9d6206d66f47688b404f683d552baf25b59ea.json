{"title":"Hironobu Sakaguchi บิดาแห่งซีรีส์ Final Fantasy ประกาศว่ากำลังทำเกมใหม่","link":"https://www.blognone.com/node/136642","date":1699453840000,"content":"<div><div><div><p>Hironobu Sakaguchi บิดาแห่งซีรีส์ Final Fantasy ประกาศผ่านทวิตเตอร์ว่าเขากำลังทำโปรเจคเกมใหม่แล้ว แต่ยังไม่เปิดเผยว่าเป็นเกมอะไร</p>\n<p>Sakaguchi โพสต์ภาพเขากำลังไปไหว้ศาลเจ้า Ise Jingu เพื่อขอบคุณที่เขาได้เริ่มโปรเจคเกมใหม่สักที และขอให้ตัวเขามีสุขภาพแข็งแรง (ปัจจุบันเขาอายุ 60 ปีแล้ว)</p>\n<p>Sakaguchi ลาออกจาก Square Enix ในปี 2003 หลังโปรเจคภาพยนตร์ Final Fantasy: The Spirits Within ล้มเหลวทั้งเรื่องรายได้และเสียงวิจารณ์ หลังจากนั้นเขาตั้งบริษัทเกม Mistwalker ของตัวเอง <a href=\"https://www.blognone.com/node/122027\">ผลงานล่าสุดคือเกม Fantasian ในปี 2021 ซึ่งปัจจุบันยังมีเฉพาะบน Apple Arcade เพียงแพลตฟอร์มเดียว</a> แม้ว่า Sakaguchi เคยให้สัมภาษณ์ว่าอยากทำเกมเวอร์ชันพีซีตามเสียงเรียกร้องของแฟนๆ ก็ตาม</p>\n<p>ที่มา - <a href=\"https://www.videogameschronicle.com/news/final-fantasy-creator-hironobu-sakaguchi-says-hes-started-work-on-a-new-project/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/3c39416adf717a9bab5ae1c2547c250f.jpg\" /></p>\n<blockquote><p>伊勢参り。新作制作が開始できたこと、人間ドックが良好だったことにお礼を。Ise Jingu Shrine.I thanked the shrine for the start of my new project and for my good health during my physical checkup. <a href=\"https://t.co/t4WGqYQ5WN\">pic.twitter.com/t4WGqYQ5WN</a></p>\n<p>— 坂口博信 (@auuo) <a href=\"https://twitter.com/auuo/status/1721766663610364109?ref_src=twsrc%5Etfw\">November 7, 2023</a></p></blockquote>\n</div></div></div><div><div>Topics: </div><div><div><a href=\"/topics/mistwalker\">Mistwalker</a></div><div><a href=\"/topics/games\">Games</a></div><div><a href=\"/topics/final-fantasy\">Final Fantasy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32b8e8864c95f0b7348bcfcb17a9d6206d66f47688b404f683d552baf25b59ea","category":"Thai"}