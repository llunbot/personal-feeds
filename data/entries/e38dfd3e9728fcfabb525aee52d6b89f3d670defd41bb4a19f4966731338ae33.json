{"title":"ขอคัมแบ็กได้ไหม โดนัลด์ ทรัมป์ ยื่นฟ้องศาลฟลอริดา เพื่อกู้บัญชีทวิตเตอร์คืนมา","link":"https://www.blognone.com/node/125103","date":1633407095000,"content":"<div><div><div><p>โดนัลด์ ทรัมป์ อดีตประธานาธิบดีสหรัฐฯ ยื่นฟ้องศาลในรัฐฟลอริดา เพื่อขอให้ยกเลิกคำสั่งแบนบัญชีทวิตเตอร์ของเขา โดยที่ผ่านมา ทรัมป์พยายามดำเนินการเพื่อกู้คืนบัญชีของตัวเองมาตลอด</p>\n<p>โดนัลด์ ทรัมป์ โดนโซเชียลมีเดียใหญ่แบนทุกแพลตฟอร์ม ด้วยเหตุผลที่ว่าเขาโพสต์ยุยงให้เกิดความรุนแรงในวันที่ 6 ม.ค. หรือวันที่ม็อบขวาจัดบุกรัฐสภาสหรัฐฯ คัดค้านผลการเลือกตั้งที่โจ ไบเดน ชนะ</p>\n<p>ในการฟ้องนี้ ทรัมป์อ้างว่าคำสั่งแบนละเมิด First Amendment ว่าด้วยการแสดงความคิดเห็นและวิจารณ์ได้อย่างเสรี นอกจากนี้ กฎหมายโซเชียลมีเดียใหม่ของฟลอริดาที่ลงนามโดยผู้ว่าการ Ron DeSantis ที่ป้องกันบริษัทเทคโนโลยีในการแบนหรือจำกัดสิทธิ์ต่างๆ ของนักการเมือง ซึ่งหากบริษัทฝ่าฝืน รัฐสามารถปรับบริษัทได้ 250,000 ดอลลาร์ต่อวัน</p>\n<p><img src=\"https://www.blognone.com/sites/default/files/externals/49c4ff16811b7de781da35a98f649c99.jpg\" /></p>\n<p>แต่กฎใหม่ยังไม่มีผลบังคับใช้ เพราะผู้พิพากษาของรัฐบาลกลางได้ออกคำสั่งห้าม โดยระบุว่ากฎหมายดังกล่าวอาจละเมิดสิทธิ์ในการพูดโดยเสรีของบริษัทเอกชนซึ่งมีข้อกำหนดในการให้บริการและมาตรฐานทางเนื้อหาของตัวเอง</p>\n<p>ที่มา - <a href=\"https://www.engadget.com/donald-trump-sues-to-get-his-twitter-account-back-143200517.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/twitter\">Twitter</a></div><div><a href=\"/topics/lawsuits\">Lawsuits</a></div><div><a href=\"/topics/politics\">Politics</a></div><div><a href=\"/topics/social-media\">Social Media</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e38dfd3e9728fcfabb525aee52d6b89f3d670defd41bb4a19f4966731338ae33","category":"Thai"}