{"title":"เตรียมตัวออกล่าแย้ Niantic เปิดตัวเกม Monster Hunter Now เปิดให้บริการเดือนกันยายนปีนี้","link":"https://www.blognone.com/node/133471","date":1681804686000,"content":"<div><div><div><p>Niantic บริษัทพัฒนาเกม AR ชื่อดังจับมือกับ Capcom เปิดตัว Monster Hunter Now บนมือถือเกม AR แนว Pokemon Go ที่นำมอนสเตอร์จากซีรีย์นี้มาผสานบนสภาพแวดล้อมจริงและพานักล่าไปออกล่า เปิดลงทะเบียนรอบเบต้าแล้ววันนี้ และจะให้เล่นทั่วไปเดือนกันยายนปี 2566</p>\n<p>Monster Hunter Now จะจำลองผู้เล่นเป็นนักล่าออกเดินทางตามหามอนสเตอร์ และวัตถุดิบบนโลกและสภาพแวดล้อมจริงโดยใช้มือถือเป็นตัวเล่นและนำทาง สามารถรวมทีมกับพ้องเพื่อน หรือคนอื่นเพื่อออกล่ามอนสเตอร์และสร้างอาวุธและอุปกรณ์ได้</p>\n<p>ระบบการต่อสู้ของเกมจะเป็นแตะและปัดเพื่อโจมตีหรือเก็บของ มีไอเท็ม paintball ที่สามารถโจมตีและติดตามมอนสเตอร์ในระหว่างที่อยู่บ้านหรืออยู่นอกพื้นที่ได้ และมีแมวนักล่าอย่าง Palico ที่สามารถช่วยล่าได้แม้จะปิดแอปไปแล้วก็ตาม โดยรอบการต่อสู้จะสูงสุด 75 วินาที  สามารถเล่นได้ทั้งแนวตั้งและแนวนอน และคาดอาจยังไม่มีระบบกิลด์ในช่วงแรกแต่ทางผู้พัฒนาบอกขอให้ติตตามกันต่อไป</p>\n<p>ทาง Niantic เปิดรอบ Close Beta ให้กับผู้ที่สนใจลงทะเบียนเข้าร่วมแล้วตั้งแต่วันนี้บนเว็บของ Monster Hunter Now (กดลิงค์ลงทะเบียนได้จากที่มาของข่าว) เปิดรับผู้เล่นเบต้าประมาณ 10,000 คน จะสามารถเข้าเล่นรอบเบต้าได้ตั้งแต่วันที่ 25 เมษายน 2566  และจะเปิดบริการให้เล่นทุกคนในเดือนกันยายนปี 2566 ทั้งบนระบบ Android และ iOS</p>\n<p>ที่มา - <a href=\"https://www.polygon.com/23686321/monster-hunter-now-capcom-niantic-pokemon-go\">Polygon</a> และ <a href=\"https://monsterhunternow.com/\">Monster Hunter Now</a></p>\n<p><img alt=\"alt=&quot;Imgur&quot;\" src=\"https://www.blognone.com/sites/default/files/externals/2ec0c9adcd58fb74033f3a2c8dd8fa66.jpg\" /></p>\n</div></div></div><div><div>Topics: </div><div><div><a href=\"/topics/monster-hunter\">Monster Hunter</a></div><div><a href=\"/topics/niantic-labs\">Niantic Labs</a></div><div><a href=\"/topics/capcom\">Capcom</a></div><div><a href=\"/topics/augmented-reality\">Augmented Reality</a></div><div><a href=\"/topics/mobile-games\">Mobile Games</a></div></div></div>","author":"Mekokung","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47dcbbd9c3fddbf32e1dad97321891993d291e20985013e6cdb3b91695cb74c3","category":"Thai"}