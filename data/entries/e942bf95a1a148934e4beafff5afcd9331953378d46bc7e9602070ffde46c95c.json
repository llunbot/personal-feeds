{"title":"[ไม่ยืนยัน] ปัญหาชิปขาดตลาดกระทบ Nintendo Switch ผลิตได้น้อยลง 20% จากเป้า","link":"https://www.blognone.com/node/125652","date":1635927140000,"content":"<div><div><div><p>Nikkei Asia รายงานข่าวว่าปัญหาชิปและชิ้นส่วนอิเล็กทรอนิกส์ขาดตลาด ส่งผลให้นินเทนโดต้องลดจำนวนการผลิต Nintendo Switch ของปีนี้ลง จากเดิมตั้งเป้า 30 ล้านเครื่อง มาเหลือ 24 ล้านเครื่อง หรือน้อยลง 20%</p>\n<p>นินเทนโดขาย Switch ได้ 28.83 ล้านเครื่องในปีการเงินที่แล้ว เดิมทีปีนี้ตั้งเป้าไว้ 25.5 ล้านเครื่อง แต่ก็ต้องปรับลดจำนวนเป้าหมายลงอีก</p>\n<p>Shuntaro Furukawa ประธานของนินเทนโดเคยระบุว่า ความต้องการ Switch ยังสูง แต่เมื่อสินค้ามีจำกัด โดยเฉพาะ Switch OLED ก็ต้องแบ่งโควต้าให้ตัวแทนจำหน่ายด้วยวิธีการสุ่มแบบล็อตเตอรี่ไปก่อน</p>\n<p>ที่มา - <a href=\"https://asia.nikkei.com/Business/Media-Entertainment/Nintendo-to-make-20-fewer-Switch-consoles-due-to-chip-crunch\">Nikkei Asia</a></p>\n<p><img src=\"https://www.blognone.com/sites/default/files/externals/e66257523be08d9e4fa1f9a5f9defa6b.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e942bf95a1a148934e4beafff5afcd9331953378d46bc7e9602070ffde46c95c","category":"Thai"}