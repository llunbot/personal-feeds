{"title":"Alibaba และ JD.com รายงานยอดขาย 11.11 ระบุเติบโตจากปีก่อน แต่ไม่เปิดเผยตัวเลข","link":"https://www.blognone.com/node/136705","date":1699800795000,"content":"<div><div><div><p>Alibaba และ JD.com สองอีคอมเมิร์ซรายใหญ่ในจีน เปิดเผยสถิติยอดขายเทศกาลลดราคาวันคนโสดจีน หรือ 11.11 ประจำปี 2023 โดยต่างบอกว่ามียอดขายเติบโตเมื่อ<a href=\"https://www.blognone.com/node/131460\">เทียบกับปีก่อน</a> แต่ไม่มีการเปิดเผยรายละเอียดตัวเลข</p>\n<p>โดย Alibaba บอกว่ายอดขายสุทธิ GMV ของ Taobao และ Tmall เติบโตเพิ่มขึ้น มีแบรนด์สินค้า 402 แบรนด์ ที่ทำยอดขายมากกว่า 100 ล้านหยวน และกว่า 38,000 แบรนด์ที่ยอดขายเติบโตมากกว่า 100%</p>\n<p>ส่วน JD.com ใช้คำว่าตัวเลขหลายอย่างทำสถิติสูงสุด เช่น ปริมาณธุรกรรม จำนวนคำสั่งซื้อ และการเข้าชมของผู้ซื้อ มีมากกว่า 60 แบรนด์ที่ยอดขายสูงกว่า 1,000 ล้านหยวน และกว่า 20,000 แบรนด์ ที่ยอดขายเติบโตสามเท่า</p>\n<p>ที่มา: <a href=\"https://www.scmp.com/tech/big-tech/article/3241234/alibaba-jdcom-withhold-singles-day-sales-tally-second-year-strike-positive-tone-amid-economic\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/3b3b595ad1969c450010f083e0995379.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/jdcom\">JD.com</a></div><div><a href=\"/topics/e-commerce\">E-commerce</a></div><div><a href=\"/topics/china-single-day\">China Single Day</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae31452e0c120c7b1919b2db7ea4a13d0c4e65e8dc92e91764bf2e2b114bffde","category":"Thai"}