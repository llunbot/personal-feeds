{"title":"Cloudflare เปิดบริการ Snippets รันสคริปต์เล็กกว่า Workers ไม่คิดค่ารัน","link":"https://www.blognone.com/node/134532","date":1687709130000,"content":"<div><div><div><p>Cloudflare เพิ่มบริการรันสคริปต์ตัวใหม่เพิ่มจาก Workers เดิม ใช้สำหรับการตั้งกฎที่อาจจะซับซ้อนกว่าหน้าคอนฟิกปกติ แต่ก็ต้องทำงานเพียงเล็กๆ น้อยๆ เช่น เปลี่ยนวันที่ใน cookie, แก้ไข URL, หรือตรวจสอบผู้ใช้เพิ่มเติม</p>\n<p>แม้ว่าจะคล้ายกับ Workers มาก แต่ Snippets จำกัดโค้ดขนาดไม่เกิน 32KB เท่านั้น และเมื่อรันแล้วต้องกินหน่วยความจำไม่เกิน 2MB ใช้เวลารันไม่เกิน 5ms นับว่าเล็กมาก ไม่เหมาะกับการรันงานซับซ้อนใดๆ ข้อดีสำคัญคือ Snippets นั้นไม่คิดค่ารัน แต่จำกัดจำนวนโค้ดที่ใส่ได้ แพ็กเกจฟรีใส่ได้ 5 ชุดต่อโซน ขณะที่แพ็กเกจใหญ่ขึ้นจะใส่โค้ดได้หลายชุดขึ้น</p>\n<p>ตอนนี้บริการนี้ยังอยู่ในระดับ alpha เท่านั้น ต้องขอเข้าคิวใช้งาน แต่มีกำหนดจะเปิดเป็นเบต้าภายในปีนี้</p>\n<p>ที่มา - <a href=\"https://blog.cloudflare.com/cloudflare-snippets-alpha/\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/08b9de9fccde6126b0a7c3cd19a5ec42.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"739564c5eb04c804421f456325e7f6b98c9a8fb9dc6cbd27cdfe884d2d4ecd2d","category":"Thai"}