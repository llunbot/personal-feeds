{"title":"การเรียงพิมพ์ในภาษาไทยด้วย XeLaTeX","link":"https://blog.srakrn.me/thai-typesetting-with-xelatex/","date":1599642926000,"content":"<p><em>สามารถดูบทความนี้ในฉบับที่เรียงพิมพ์ด้วย XeLaTeX ซึ่งมีตัวอย่างฟอนต์ภาษาไทยแบบสมบูรณ์ได้<a href=\"https://srakrn.me/blog/wp-content/uploads/2020/09/howto.pdf\">ที่นี่</a></em></p>\n\n\n\n<p><strong>สรุป:</strong> การเรียงพิมพ์เอกสารภาษาไทยสามารถทำได้ด้วยการใช้ XeLaTeX ร่วมกับแพคเกจภาษา <code>polyglossia</code> ด้วยฟอนต์ภาษาไทยจากโครงการ TLWG เพื่อให้ได้เอกสารรูปแบบที่สวยงาม และมีมาตรฐานเช่นเดียวกับเอกสารที่เรียงพิมพ์เป็นภาษาอังกฤษด้วย LaTeX</p>\n\n\n\n<span></span>\n\n\n\n<h1>บทเกริ่นนำ</h1>\n\n\n\n<p>เป็นที่ทราบกันดีว่าการเรียงพิมพ์ (typeset) ในภาษาไทยด้วย LaTeX ในภาษาไทยเมื่อก่อนนั้นเป็นไปด้วยความยากลำบาก กล่าวคือกระบวนการการตั้งค่าแบบอักษรนั้นไม่ง่าย (เนื่องด้วยระบบการจัดการแบบอักษรของตัว LaTeX เอง) และการตัดคำภาษาไทย (word wrap) นั้นจำเป็นต้องทำด้วยมือ (ผ่าน <code>swath</code>)</p>\n\n\n\n<p>อย่างไรก็ตาม การเกิดขึ้นของ TeX distribution ที่นอกเหนือจาก LaTeX เอง ได้สร้างความเปลี่ยนแปลงมหาศาลกับวงการผู้ใช้ไทย ในปัจจุบันมีการแจกจ่าย TeX สองรูปแบบที่ได้รับการพูดถึงว่าจะเป็น “อนาคต” ของ LaTeX ได้แก่ LuaLaTeX และ XeLaTeX</p>\n\n\n\n<p>ความสามารถอันเป็นที่น่าประทับใจของ XeLaTeX ที่ทำให้การรองรับภาษาไทยเป็นไปได้อย่างยอดเยี่ยมนั้นได้แก่</p>\n\n\n\n<ul><li>การรองรับคำสั่งสำหรับการจัดการการตัดคำอัตโนมัติ</li><li>การรองรับแบบอักษร (font) ในรูปแบบของไฟล์ TrueType Font (<code>ttf</code>)</li><li>การรองรับแพคเกจ <code>polyglossia</code> สำหรับการจัดองค์ประกอบเป็นภาษาไทย</li></ul>\n\n\n\n<p>เอกสารนี้จะพูดถึงการเรียงพิมพ์ด้วย XeLaTeX โดยไม่ได้พิจารณาการตั้งค่า IDE หรือโปรแกรมแก้ไขเอกสาร (text editor) ให้มีความสามารถในการรองรับ XeLaTeX แต่อย่างใด</p>\n\n\n\n<h1>ติดตั้ง XeLaTeX</h1>\n\n\n\n<p>วิธีการติดตั้ง XeLaTeX ที่น่าจะง่ายที่สุด คือการติดตั้งผ่าน MiKTeX ผ่านหน้าดาวน์โหลดที่ <a href=\"https://miktex.org/download\">https://miktex.org/download</a></p>\n\n\n\n<p>เมื่อติดตั้งสำเร็จ ควรจะสามารถสั่ง <code>xelatex</code> เหมือนที่สั่ง <code>pdftex</code> เพื่อสร้างเอกสารออกมาเป็นไฟล์ <code>.pdf</code> ได้</p>\n\n\n\n<h1>ติดตั้งฟอนต์ภาษาไทย</h1>\n\n\n\n<p>ฟอนต์ภาษาไทยของโครงการ TLWG (Thai Linux Working Group) เป็นฟอนต์ภาษาไทยที่สามารถใช้แทนฟอนต์ราชการในแทบทุกส่วนได้ โดยมีฟอนต์ดังรายชื่อนี้ที่เทียบเท่าฟอนต์ใน Microsoft Windows</p>\n\n\n\n<ul><li>Garuda เทียบเท่า Browalia New (ฟอนต์ลักษณะ Humanist)</li><li>Kinnari เทียบเท่า Angsana New (ฟอนต์ลักษณะ French Influence)</li><li>Laksaman เทียบเท่า TH Sarabun New (ฟอนต์ลักษณะ Geometric Humanist)</li><li>Umpush เทียบเท่า Cordia New (ฟอนต์ลักษณะ Geometric)</li></ul>\n\n\n\n<p>ฟอนต์ของโครงการ TLWG มีนอกเหนือจากรายการดังแสดงสี่ตัวนี้ ฟอนต์ทั้งหมดสามารถดาวน์โหลดได้จาก GitHub ของ <code>fonts-tlwg</code> ที่ <a href=\"https://github.com/tlwg/fonts-tlwg/releases/\">https://github.com/tlwg/fonts-tlwg/releases/</a></p>\n\n\n\n<h1>แก้ไขเอกสารให้รองรับ XeLaTeX และภาษาไทย</h1>\n\n\n\n<p>เพียงเพิ่มบรรทัดดังกล่าวในส่วนหัวของเอกสาร (เปลี่ยนชื่อฟอนต์ <code>Laksaman</code> เป็นตัวอื่นที่คุณต้องการใช้) เพื่อให้ XeLaTeX ทำงานกับภาษาไทย</p>\n\n\n\n<pre><code>% ใช้ fontspec เพื่อตั้งค่าฟอนต์\n\\usepackage{fontspec}\n% ใช้ polyglossia เพื่อภาษาไทย\n\\usepackage{polyglossia}\n\n% ตั้งค่าฟอนต์\n\\setdefaultlanguage{thai}\n% ตั้งค่าฟอนต์หลักของเอกสาร\n\\setmainfont{Laksaman:script=thai}\n\\newfontfamily\\thaifont{Laksaman:script=thai}\n% ตั้งค่าฟอนต์แบบความกว้างคงที่ (monospace) ของเอกสาร\n% แนะนำให้ใช้ Tlwg Typist\n\\newfontfamily\\thaifonttt{Tlwg Typist:script=thai}\n% ตั้งค่าให้ตัดคำภาษาไทย\n\\XeTeXlinebreaklocale \"th\"</code></pre>\n\n\n\n<p>เพียงเท่านี้ คุณควรจะสามารถใช้ XeLaTeX ในการเรียงพิมพ์เอกสารภาษาไทยได้โดยไม่มีปัญหาแต่อย่างใด</p>","author":"srakrn","siteTitle":"@srakrn's Blog","siteHash":"8610f010f52679fdf8125827e361d560c59c9ee46c9232365fabf44f77865fb7","entryHash":"e2a3a7f0a8eae1278230a3c42c10ae44ac40869720efeeeab2a65081446969cc","category":"Thai"}