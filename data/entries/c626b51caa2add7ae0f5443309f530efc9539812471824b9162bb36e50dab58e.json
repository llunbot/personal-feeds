{"title":"ผู้สร้าง Ruby on Rails ย้ายมาใช้วินโดวส์-แอนดรอยด์, บอกนโยบายใช้แมคอย่างเดียวเป็นความผิดพลาด","link":"https://www.blognone.com/node/138578","date":1709775234000,"content":"<div><div><div><p>หลังจาก<a href=\"https://www.blognone.com/node/116958\">โดนแอปเปิลแบน</a> <a href=\"https://www.blognone.com/node/137526\">มานับครั้งไม่ถ้วน</a> โพสต์ประท้วงออกสื่อมาแล้วก็หลายครั้ง ในที่สุด David Heinemeier Hansson หรือ DHH ผู้สร้าง Ruby of Rails และผู้ก่อตั้งบริษัท 37signals เจ้าของแอพ Basecamp กับ Hey ก็ประกาศย้ายมาใช้วินโดวส์</p>\n<p>DHH บอกว่าจุดเริ่มต้นของการตัดสินใจครั้งนี้มาจาก<a href=\"https://www.blognone.com/node/138242\">นโยบายของแอปเปิลที่ปิดกั้น PWA บน iOS</a> แต่ฟางเส้นสุดท้ายคือ<a href=\"https://www.blognone.com/node/138575\">แอปเปิลแบนบัญชีนักพัฒนาของ Epic Games</a> ทำให้เขารับไม่ได้ และตัดสินใจย้ายมาใช้วินโดวส์</p>\n<p>DHH เล่าว่าเขาใช้โน้ตบุ๊ก Framework ที่ให้อิสระในการซ่อม แต่ล่าสุดก็โพสต์ว่าซื้อ Samsung Galaxy Book 4 มาลองใช้งานด้วย ระบบปฏิบัติการใช้ Windows ที่มีลินุกซ์รันผ่าน WSL, ตัว editor เปลี่ยนมาใช้ VSCode แทน TextMate และเขาพบว่า<a href=\"https://world.hey.com/dhh/fonts-don-t-have-to-look-awful-on-windows-564c9d2f\">ปัญหาฟอนต์บนวินโดวส์แก้ไขได้เมื่อใช้หน้าจอที่มีความละเอียดสูงพอ (32\" 6K) แล้วปิด fractional scaling</a> (เรียกได้ว่าตอนนี้อะไรๆ ก็ดีไปหมดแล้วบนวินโดวส์)</p>\n<p>นอกจากการใช้งานส่วนตัวแล้ว DHH ยังปรับนโยบายของบริษัท 37signals ที่ใช้เครื่องแมคทั้งหมด โดยเขายอมรับว่าเป็นสิ่งผิดพลาด (this was a mistake) เราไม่ควรมองข้ามแพลตฟอร์มที่ลูกค้า Basecamp ใช้งานกันเยอะที่สุด แต่ควรมองวินโดวส์เป็นแพลตฟอร์มสำคัญระดับแรกสุด (first-class platform) เขาบอกว่าตอนนี้เขาเปลี่ยนมาใช้วินโดวส์และแอนดรอยด์แล้ว (มือถือเปลี่ยนมาใช้ Galaxy S24+ เรียกว่าเปลี่ยนจากแอปเปิลทั้งตัวมาเป็นซัมซุงทั้งตัวในชั่วข้ามคืน) และจะพยายามชวนพนักงานคนอื่นๆ ย้ายมาใช้วินโดวส์ด้วยเช่นกัน ขอให้เปิดใจก็จะได้เจอกับสิ่งใหม่ๆ (Give it a try with an open mind.)</p>\n<p><img alt=\"No Description\" src=\"https://www.blognone.com/sites/default/files/externals/16c6b48ba98514b0a182e4ae55bd6049.png\" /></p>\n<blockquote><p>We're resetting our company culture when it comes to Windows at 37signals. It was way over due. <a href=\"https://t.co/9I3LDc3r4a\">pic.twitter.com/9I3LDc3r4a</a></p>\n<p>— DHH (@dhh) <a href=\"https://twitter.com/dhh/status/1765412689130758313?ref_src=twsrc%5Etfw\">March 6, 2024</a></p></blockquote>\n<blockquote><p>I'm a big fan of the Framework 13, but wanted to try another option with a higher resolution screen. So now I'm trying this Galaxy Book 4. 2880x1800 on a 14\" OLED with the new Meteor Lake 15h battery Intel chip. 228 PPI. Halfway between an Air and a MBP in size/weight. Nice! <a href=\"https://t.co/l88hmaLGGt\">pic.twitter.com/l88hmaLGGt</a></p>\n<p>— DHH (@dhh) <a href=\"https://twitter.com/dhh/status/1765545050942091526?ref_src=twsrc%5Etfw\">March 7, 2024</a></p></blockquote>\n<blockquote><p>If you've become Android curious after Apple's latest descent into darkness, I can highly recommend the Samsung S24+. It's an excellent phone, the screen is sublime, it's lighter than an iPhone, and the Snapdragon gen 3 runs Fortnite amazing. Give it a try with an open mind.</p>\n<p>— DHH (@dhh) <a href=\"https://twitter.com/dhh/status/1765463321778749775?ref_src=twsrc%5Etfw\">March 6, 2024</a></p></blockquote>\n<p>ที่มา - <a href=\"https://world.hey.com/dhh/committing-to-windows-2d6388fd\">David Heinemeier Hansson</a></p>\n</div></div></div><div><div>Topics: </div><div><div><a href=\"/topics/basecamp\">Basecamp</a></div><div><a href=\"/topics/windows\">Windows</a></div><div><a href=\"/topics/apple\">Apple</a></div><div><a href=\"/topics/antitrust\">Antitrust</a></div><div><a href=\"/topics/android\">Android</a></div><div><a href=\"/topics/mac\">Mac</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c626b51caa2add7ae0f5443309f530efc9539812471824b9162bb36e50dab58e","category":"Thai"}