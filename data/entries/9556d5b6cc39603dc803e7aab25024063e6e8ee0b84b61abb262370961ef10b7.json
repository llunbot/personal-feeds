{"title":"Apple ยืนยันไม่อนุมัติเฉพาะ Fortnite เวอร์ชันอเมริกา ไม่ได้ถอดแอปใน EU","link":"https://www.blognone.com/node/146446","date":1747437943000,"content":"<span>Apple ยืนยันไม่อนุมัติเฉพาะ Fortnite เวอร์ชันอเมริกา ไม่ได้ถอดแอปใน EU</span>\n\n  <div>\n    <div>Body</div>\n              <div><p>แอปเปิลชี้แจงหลังจาก Epic Games บอกว่าแอปเปิลปฏิเสธให้ Fortnite เวอร์ชัน iOS เข้าสู่ App Store ของอเมริกา รวมถึงแอปในกลุ่มประเทศสหภาพยุโรปด้วย ทำให้ Fortnite บน iOS ต้องปิดการทำงานชั่วคราว</p>\n<p>ตัวแทนแอปเปิลบอกว่าบริษัทไม่ได้ทำอะไรกับแอป Fortnite บนสโตร์ภายนอกสำหรับกลุ่มประเทศสหภาพยุโรป ส่วนกรณีที่ Epic Games ระบุนั้น แอปเปิลได้แจ้งให้บริษัทส่งแอปมาใหม่ที่ตัดส่วนแจ้งการชำระเงินภายนอก App Store ของสหรัฐอเมริกาออกไป จะทำให้แอปเผยแพร่ในภูมิภาคอื่นได้</p>\n<p>อย่างไรก็ตามเนื่องจากแอปเปิลปฏิเสธแอปอัปเดตส่วนของประเทศสหภาพยุโรปในรอบนี้ด้วย จึงทำให้อัปเดตล่าสุดไม่ถูกเผยแพร่ในทุกช่องทางของ iOS จึงเป็นที่มาที่ Epic Games เลือกปิดบริการไปเลยนั่นเอง</p>\n<p>ความขัดแย้งของ Epic Games กับแอปเปิลในครั้งนี้เหมือนวนเข็มนาฬิกากลับไปปี 2020 อีกครั้ง ที่ Epic Games <a href=\"https://www.blognone.com/node/117949\">เพิ่มระบบจ่ายเงิน</a>เข้ามาใน Fortnite เพื่อเลี่ยงการจ่ายค่าธรรมเนียม 30% ทำให้แอปเปิล<a href=\"https://www.blognone.com/node/117953\">แบน Fortnite</a> จาก App Store ทันที ซึ่ง Epic ก็ฟ้องแอปเปิลข้อหาผูกขาดต่อ ศาลก็<a href=\"https://www.blognone.com/node/137707\">สรุปให้แอปเปิลต้องเพิ่มการแสดงช่องทางจ่ายเงินภายนอก</a>ในแอปสำหรับ App Store ในอเมริกานั่นเอง</p>\n<p>ที่มา: <a href=\"https://www.bloomberg.com/news/articles/2025-05-16/apple-denies-blocking-fortnite-from-eu-stores-in-epic-dispute\">Bloomberg</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 05/17/2025 - 06:25</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9556d5b6cc39603dc803e7aab25024063e6e8ee0b84b61abb262370961ef10b7","category":"Thai"}