{"title":"ChatGPT รองรับการสนทนาถามตอบด้วยวิดีโอแบบเรียลไทม์แล้ว","link":"https://www.blognone.com/node/143615","date":1734051040000,"content":"<div><div><div><p>OpenAI เพิ่มความสามารถใหม่ให้ ChatGPT โดยโหมดสนทนาเสียง Advanced Voice Mode รองรับอินพุทวิดีโอแบบเรียลไทม์ ทำให้ผู้ใช้งานสามารถเปิดกล้อง แล้ว ChatGPT สามารถเรียนรู้ อธิบาย ตอบคำถาม เกี่ยวกับสิ่งที่เห็นตรงหน้าได้</p>\n<p>นอกจากกล้องในสมาร์ทโฟนแล้ว ChatGPT Advanced Voice Mode ยังสามารถรับอินพุทจากการแชร์หน้าจออุปกรณ์ในตอนนั้น เพื่อถามคำถามได้ ซึ่งสามารถนำมาใช้งานเช่น ให้ช่วยแก้โจทย์คณิตศาสตร์ ที่ป้อนอินพุทแบบเดิมได้ยาก และสามารถเขียนเพิ่มตามคำแนะนำโต้ตอบไปมาได้ดีกว่า</p>\n<p>Advanced Voice Mode ของ ChatGPT ที่รองรับวิดีโอเรียลไทม์ จะเริ่มเปิดให้ใช้งานในแอป ChatGPT สำหรับลูกค้าเสียเงิน ChatGPT Plus, Team และ Pro ส่วน Enterprise กับ Edu ได้ใช้งานภายในมกราคมปีหน้า และผู้ใช้งานในประเทศกลุ่ม EU ยังไม่มีกำหนดที่เริ่มใช้งานได้</p>\n<p>นอกจากนี้ OpenAI ยังเพิ่มตัวเลือกเสียง \"ซานต้า\" ใน Advance Voice Mode เป็นพิเศษแบบจำกัดเวลาถึงสิ้นปีนี้ด้วย</p>\n<p>ที่มา: <a href=\"https://techcrunch.com/2024/12/12/chatgpt-now-understands-real-time-video-seven-months-after-openai-first-demoed-it/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/3e8a3c3a4170ac510cd42cc443a7e7fb.png\" /></p>\n<blockquote><p>Now you can chat with ChatGPT over video and voice in real time. <a href=\"https://t.co/6LySLJcFy5\">pic.twitter.com/6LySLJcFy5</a></p>\n<p>— OpenAI (@OpenAI) <a href=\"https://twitter.com/OpenAI/status/1867293000348631333?ref_src=twsrc%5Etfw\">December 12, 2024</a></p></blockquote>\n<blockquote><p>Screenshare while using Advanced Voice for instant feedback on whatever you’re looking at. <a href=\"https://t.co/d4Xm36dwOX\">pic.twitter.com/d4Xm36dwOX</a></p>\n<p>— OpenAI (@OpenAI) <a href=\"https://twitter.com/OpenAI/status/1867293001749569627?ref_src=twsrc%5Etfw\">December 12, 2024</a></p></blockquote>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b8db08d32655df353c6bc25c9a4009e6ca7b27ad9e72fa1aa2be692835186cf","category":"Thai"}