{"title":"Lenovo เปิดตัวแล็บท็อป Yoga, Legion และ LOQ รุ่นใหม่ เสริมฟีเจอร์ AI","link":"https://www.blognone.com/node/138947","date":1711619214000,"content":"<div><div><div><p>ภายในงาน Lenovo Innovate 2024 เปิดตัวคอนซูเมอร์พีซีรุ่นล่าสุด Lenovo Yoga, Legion และ LOQ<br />\nโดยร่วมมือกับ Intel และ Microsoft นำฟีเจอร์ Copilot เข้ามาเพิ่มฟังก์ชันการทำงานในระบบปฏิบัติการ Windows 11</p>\n<p><img alt=\"No Description\" src=\"https://www.blognone.com/sites/default/files/externals/d2e93467c1ef7cf0365daf4088828dbd.jpeg\" /></p>\n<ul>\n<li>Lenovo Yoga</li>\n</ul>\n<p>โดยไลน์อัพ Yoga พรีเมียมรุ่นล่าสุดถูกขับเคลื่อนด้วย โปรเซสเซอร์ Intel Core Ultra ซึ่งดีไซน์มาเพื่อรองรับงานที่ต้องใช้กราฟิกหนักๆ ตัวหน้าจอแสดงผล PureSight Pro และ PureSight OLED สำหรับปรับเทียบความสว่างของจอ รวมถึงคอนทราสต์สี ภาพจะมีความคมชัดและสมจริง เหมาะกับงานที่ต้องออกแบบกราฟิกและวิดีโอ</p>\n<p><img alt=\"No Description\" src=\"https://www.blognone.com/sites/default/files/externals/e27bc4d48da4583b70b484e06009e95b.jpeg\" /></p>\n<p>Lenovo Yoga มีการอัปเดตเพิ่ม <a href=\"https://www.blognone.com/node/137489\">Copilot Key ปุ่มลัดบนคีย์บอร์ดเข้าใช้งาน Copilot</a>  ได้ทันที ซึ่ง Lenovo Yoga 9i 2-in-1 และ Lenovo Yoga Pro 9i พร้อมระบบ Lenovo AI Engine+ ขับเคลื่อนโดยชิป Lenovo LA AI Core ที่สามารถเพิ่มประสิทธิภาพของระบบได้ผ่านอัลกอริธึมการเรียนรู้ของซอฟต์แวร์</p>\n<p><img alt=\"No Description\" src=\"https://www.blognone.com/sites/default/files/externals/15683505d8bc16f55969914299601e1b.jpeg\" /><img alt=\"No Description\" src=\"https://www.blognone.com/sites/default/files/externals/5e4c384c3ae03df501a7b7d11d644cfa.jpeg\" /></p>\n<p>รุ่น Yoga ยังมีฟีเจอร์ Lenovo Creator Zone ซึ่งเป็นซอฟต์แวร์ AI ที่เน้นความเป็นส่วนตัวและสามารถสร้างรูปภาพจากข้อความหรือภาพสเกตซ์ได้ Yoga Pro บางรุ่นยังรองรับ Image Training ที่ครีเอเตอร์สามารถฝึกฝนและสร้างโมเดลของตัวเองได้ตามต้องการ คาดว่า Lenovo Creator Zone จะเปิดตัวครึ่งหลังของปี 2024 นี้</p>\n<p><img alt=\"No Description\" src=\"https://www.blognone.com/sites/default/files/externals/b96e57e4d45d65286ac84bcc539f859a.jpeg\" /></p>\n<p>ไลน์อัพผลิตภัณฑ์ Lenovo Yoga รุ่นใหม่ได้แก่</p>\n<ul>\n<li>Lenovo Yoga Book 9i (13″, Gen 9) รองรับการทำงานแบบหน้าจอคู่ มีการเปลี่ยน CPU เป็น Intel® Core™ Ultra 7 155U Processor เหมาะสำหรับโปรแกรมเมอร์และผู้ที่ทำงานหลายอย่างพร้อมกันตลอดเวลา</li>\n<li>Lenovo Yoga Pro 9i (16”, Gen 9) ดีไซน์เพื่องานที่มีเวิร์คโหลดสูง เช่น การเรนเดอร์ภาพ 3D หรือ แอนิเมชัน และ Lenovo Yoga Pro 7i (14”, Gen 9) เหมาะสำหรับการตัดต่อวิดีโอและบันทึกวิดีโอภายในสตูดิโอ (โดยต่างที่ขนาดของหน้าจอและสเปกภายในบางอย่าง)</li>\n<li>Lenovo Yoga Slim 7i (14”, Gen 9) เหมาะสำหรับการตัดต่อภาพระดับ และการเขียนโค้ด รวมถึงเหมาะกับการทำงานทั่ว ๆ ไปก็ได้ด้วย เพราะน้ำหนักเบานั่นเอง</li>\n<li>Lenovo Yoga 9i 2-in-1 (14”, Gen 9) และ Lenovo Yoga 7i 2-in-1 (14” และ 16”, Gen 9) เหมาะเพื่อการใช้งานกราฟิก และการวาดภาพต่าง ๆ</li>\n<li>Lenovo Yoga Ecosystem – เมาส์ Lenovo Yoga Pro Bluetooth, เมาส์ Lenovo Yoga 600 Bluetooth Silent, หูฟังสเตอริโอไร้สาย Lenovo Yoga True และ ชุดเคสแล็ปท็อปสำหรับ Lenovo Yoga</li>\n</ul>\n<p><img alt=\"No Description\" src=\"https://www.blognone.com/sites/default/files/externals/85e4d708fcadfbf769847e6baa2a3c10.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2050ea0148606ec55787f8e1b25ceeb8.jpeg\" /><img alt=\"No Description\" src=\"https://www.blognone.com/sites/default/files/externals/393a4c6fae3806f2150e579fd1860f22.jpeg\" /><img alt=\"No Description\" src=\"https://www.blognone.com/sites/default/files/externals/dc54751d8f5d6637c3f4fe0853fac41c.jpeg\" /></p>\n<ul>\n<li>Lenovo Legion และ Lenovo LOQ</li>\n</ul>\n<p>ทั้งสองรุ่นมาพร้อมชิป Lenovo LA AI Core ช่วยให้ FPS สูงขึ้นและประสิทธิภาพการเล่นเกมที่ดีขึ้น รุ่น Lenovo Legion 7i และ Lenovo Legion 5i มี Intel-Based โซลูชันระบายความร้อน Legion “Coldfront: Hyper” ออกแบบให้เปลี่ยนการไหลเวียนอากาศภายในแชสซีและส่งลมร้อนจากชิปผ่านส่วนกลาง</p>\n<p><img alt=\"No Description\" src=\"https://www.blognone.com/sites/default/files/externals/7c3322af277365f87f50a69a1f626ee1.jpeg\" /></p>\n<p>Hyperbaric Chamber ทำให้ระบบ Legion “Coldfront: Hyper” ปรับการแลกเปลี่ยนอุณหภูมิให้เหมาะสม และในส่วนของ D-cover ด้านล่างจะช่วยให้แน่ใจว่าลมร้อนจะแยกออกจากลมเย็นที่พัดลมคู่ดูดเข้ามา ทำให้ฮาร์ดแวร์เย็นลงและเป็นผลให้อัตราเฟรมเรทสูงขึ้นสำหรับเกมเมอร์ ซึ่งระบบระบายความร้อน Hyperbaric Chamber ยังพบได้ใน Lenovo LOQ ทำหน้าที่ช่วยให้โปรเซสเซอร์เย็นลงและลดเสียงรบกวนของพัดลมได้ถึง 2dB เมื่อเทียบกับรุ่นล่าสุด</p>\n<p><img alt=\"No Description\" src=\"https://www.blognone.com/sites/default/files/externals/162e271fbb95a421dcf6bdd8f51b62a9.jpeg\" /></p>\n<p>ไลน์อัพผลิตภัณฑ์ Lenovo Legion และ Lenovo LOQ รุ่นใหม่ได้แก่</p>\n<ul>\n<li>Lenovo Legion 7i (16”, Gen 9), Lenovo Legion 5i (16”, Gen 9) และ Lenovo Legion Slim 5 (16”, Gen 9) สำหรับเกมเมอร์ที่ต้องการแล็ปท็อปสำหรับเล่นเกมและแอป STEM</li>\n<li>Lenovo Legion 9i (16″, Gen 9) เหมาะสำหรับเล่นเกมระดับสูงและสร้างคอนเทนต์</li>\n<li>Lenovo Legion Pro 7i (16”, Gen 9) และ Lenovo Legion Pro 5i (16”, Gen 9) ประสิทธิภาพในด้าน FPS</li>\n<li>Lenovo Legion Tower 7i และ Lenovo Legion Tower 5i ประกอบด้วยแรงม้าพีซีสำหรับเล่นเกมทาวเวอร์ในระดับสูงสุด</li>\n<li>Lenovo LOQ 15IRX9, Lenovo LOQ 15IAX9I, Lenovo LOQ 15IAX9 และ Lenovo LOQ 15AHP9, Lenovo LOQ Tower 17IRR9 สำหรับเกมเมอร์ที่เริ่มต้นขึ้นสู่ลีดเดอร์บอร์ด</li>\n</ul>\n<p><img alt=\"No Description\" src=\"https://www.blognone.com/sites/default/files/externals/8bf89ab541b3fdfae2b437bdd4277181.jpeg\" /><img alt=\"No Description\" src=\"https://www.blognone.com/sites/default/files/externals/c373db8a8f5e75d38a4992da455579e3.jpeg\" /><img alt=\"No Description\" src=\"https://www.blognone.com/sites/default/files/externals/f834c0d66a072e770aa12deb501935ff.jpeg\" /></p>\n<p>ตอนนี้ยังไม่มีรายละเอียดเกี่ยวกับราคาและวันวางจำหน่ายสินค้าในไทย</p>\n<p>ที่มา: ข่าวประชาสัมพันธ์งานเปิดตัว Lenovo Innovate 2024</p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div><div><a href=\"/topics/intel\">Intel</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"218f82ec09bb07aedcfeb0c3bb979a29726f61839e86bce84eef28ea94284751","category":"Thai"}