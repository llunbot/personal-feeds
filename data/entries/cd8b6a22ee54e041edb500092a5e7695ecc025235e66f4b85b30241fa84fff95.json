{"title":"กูเกิลประกาศนโยบาย Enterprise API ไม่ฆ่าผลิตภัณฑ์เก่าง่ายๆ แต่เฉพาะฝั่งลูกค้าองค์กร","link":"https://www.blognone.com/node/123902","date":1627351507000,"content":"<div><div><div><p>Google Cloud ประกาศนโยบาย Google Enterprise API ให้ผลิตภัณฑ์กลุ่มองค์กร เช่น Google Cloud, Google Workspace, Google Maps Platform การันตีไม่ถอดฟีเจอร์หรือ API ง่ายๆ สร้างความมั่นใจให้ลูกค้าว่าเลือกใช้ API ของกูเกิลไปได้นานๆ</p>\n<p>นโยบายกว้างๆ ของ Google Enterprise API คือ</p>\n<ul>\n<li>ถ้าฟีเจอร์นั้นยังมีคนใช้งาน จะไม่ถอดออก หรือถ้าจำเป็นต้องถอดจริงๆ เป็นภาระของกูเกิลในการย้าย ไม่ใช่ลูกค้า</li>\n<li>ลูกค้าจะได้รับการแจ้งเตือนล่วงหน้าอย่างน้อย 1 ปี ว่าจะมีการเปลี่ยนแปลงเกิดขึ้น และการย้ายไปใช้ API เวอร์ชันใหม่ต้องมีฟีเจอร์และประสิทธิภาพไม่ด้อยกว่าเดิม</li>\n<li>การเปลี่ยนแปลง API ใดๆ ต้องผ่านการอนุมัติของคณะกรรมการภายในของกูเกิลเสมอ</li>\n</ul>\n<p>กูเกิลมีชื่อเสียงเรื่องการออกผลิตภัณฑ์ใหม่ๆ แล้วฆ่าทิ้งอยู่บ่อยครั้ง แม้แต่<a href=\"https://www.blognone.com/node/112378\">งานฮัลโลวีนภายในของบริษัทเองยังทำ \"สุสานกูเกิล\" มาแซวตัวเอง</a> จึงไม่น่าแปลกใจที่ลูกค้าองค์กรจะไม่เชื่อถือกูเกิลในเรื่องนี้สักเท่าไร</p>\n<p>อย่างไรก็ตาม นโยบาย Enterprise API บังคับใช้เฉพาะผลิตภัณฑ์ฝั่งองค์กรเท่านั้น ไม่รวมถึงผลิตภัณฑ์ฝั่งคอนซูเมอร์ เราจึงมีโอกาสเห็นการ \"ฆ่าล้างเผ่าพันธุ์\" อีกเรื่อยๆ ในอนาคตอยู่ดี</p>\n<p><img src=\"https://www.blognone.com/sites/default/files/externals/8a43da5c8b265cd55b43aee9e6c42df3.jpg\" /></p>\n<p>ที่มา - <a href=\"https://cloud.google.com/blog/topics/inside-google-cloud/new-api-stability-tenets-govern-google-enterprise-apis\">Google</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd8b6a22ee54e041edb500092a5e7695ecc025235e66f4b85b30241fa84fff95","category":"Thai"}