{"title":"Uber ไตรมาส 1/2025 รายได้-กำไร ยังเติบโตต่อเนื่อง","link":"https://www.blognone.com/node/146311","date":1746658083000,"content":"<div><div><div><p>Uber รายงานผลประกอบการของไตรมาสที่ 1 ปี 2025 มีปริมาณการใช้จ่ายบนแพลตฟอร์มรวมทั้งหมดหรือ Gross Booking 42,818 ล้านดอลลาร์ เพิ่มขึ้น 14% จาก<a href=\"https://www.blognone.com/node/139644\">ช่วงเวลาเดียวกันในปีก่อน</a> เป็นรายได้ของ Uber 11,533 ล้านดอลลาร์ เพิ่มขึ้น 14% และเป็นกำไรสุทธิ 1,776 ล้านดอลลาร์</p>\n<p>Dara Khosrowshahi ซีอีโอ Uber กล่าวว่าบริษัทยังคงเติบโตต่อเนื่องอีกไตรมาส พร้อมไปกับการรักษาอัตรากำไรที่เพิ่มขึ้นด้วย รวมไปถึงจำนวนผู้ใช้งานที่เติบโตอย่างแข็งแกร่ง บริษัทมีความพร้อมกับโครงการใน<a href=\"https://www.blognone.com/node/146074\">อนาคต</a>ตามที่<a href=\"https://www.blognone.com/node/146244\">ประกาศ</a>แผน<a href=\"https://www.blognone.com/node/146269\">ความร่วมมือ</a>กับบริษัท<a href=\"https://www.blognone.com/node/146306\">รถยนต์อัตโนมัติ</a>หลายรายในสัปดาห์ที่ผ่านมา</p>\n<p>รายได้จากธุรกิจรถโดยสารเพิ่มขึ้น 15% เป็น 6,496 ล้านดอลลาร์ ธุรกิจเดลิเวอรีเพิ่มขึ้น 18% เป็น 3,777 ล้านดอลลาร์ ขณะที่ธุรกิจขนส่งสินค้าลดลง 2% เป็น 1,260 ล้านดอลลาร์</p>\n<p>ที่มา: <a href=\"https://investor.uber.com/news-events/news/press-release-details/2025/Uber-Announces-Results-for-First-Quarter-2025/default.aspx\">Uber</a></p>\n<p><img alt=\"No Description\" src=\"https://www.blognone.com/sites/default/files/externals/984792fc24702cbc5e45d19a276733a0.png\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75e05e4fc84a2ed2478b78e3303b66512df2763bc6174f22ce7946886152ae67","category":"Thai"}