{"title":"Android 13 QPR3 Beta 2 เพิ่มฟีเจอร์ปิดแอนิเมชันตอนกด PIN ช่วยป้องกันคนแอบดู","link":"https://www.blognone.com/node/133233","date":1680171872000,"content":"<div><div><div><p>ปัญหาโจรขโมยมือถือแล้วรีบเปลี่ยนรหัสกำลังเป็นปัญหาใหญ่ขึ้นเรื่อยๆ โดยโจรจะแอบดูผู้ใช้กด PIN ปลดล็อคมือถือ จากนั้นก็หาจังหวะขโมยเครื่องแล้วรีบเปลี่ยนรหัส Google Account หรือ Apple ID ก่อนที่เจ้าของจะแก้ไขทัน และหากเหยื่อใช้ PIN เดียวกันในแอพธนาคารก็โดนขโมยเงินได้ง่ายๆ</p>\n<p>ล่าสุดกูเกิลพยายามแก้ปัญหาโจรแอบดูรหัสโดยการออกฟีเจอร์ปิดแอนิเมชันตอนกดแป้นพิมพ์รหัส เวลาแตะไปก็นิ่งๆ ไม่มีแอนิเมชันวาบขึ้นมาที่ปุ่ม โดยฟีเจอร์นี้เพิ่งมีใน Android 13 QPR3 Beta 2 ที่ปล่อยให้มือถือ Pixel เมื่อช่วงเช้าวันนี้ ซึ่งผู้ใช้ต้องเข้าไปเปิดที่ Settings &gt; Security &amp; privacy &gt; Device lock &gt; Screen lock &gt; <strong>Enhanced PIN privacy</strong></p>\n<p>สำหรับผู้ใช้มือถือรุ่นอื่น อาจต้องรอถึง Android 14 กว่าจะมีฟีเจอร์ดังกล่าวให้ใช้ เพราะที่ผ่านมาไม่ค่อยมีผู้ผลิตรายใดนำฟีเจอร์จาก beta เข้ามาอัพเดตให้ทันที</p>\n<p>ชมคลิปการใช้งานได้ท้ายข่าว</p>\n<p>ที่มา - <a href=\"https://www.xda-developers.com/android-14-enhanced-pin-privacy/\">XDA-Developers</a></p>\n</div></div></div><div><div>Topics: </div><div><div><a href=\"/topics/android-13\">Android 13</a></div><div><a href=\"/topics/security\">Security</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59424a0f9d93ce7902ec6564731a5c4fe7a68bde4e4e986824743cdc5e5f0563","category":"Thai"}