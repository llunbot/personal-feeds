{"title":"Shopify เตือน PCI-DSS 4.0 บังคับต้องตรวจความถูกต้องสคริปต์ในเว็บเสมอ เริ่มบังคับ 31 มีนาคม 2025","link":"https://www.blognone.com/node/139341","date":1713761718000,"content":"<div><div><div><p>Shopify ออกมาเตือนถึงความเปลี่ยนแปลงหนึ่งของมาตรฐาน PCI-DSS v4 ที่ออกมาตั้งแต่ปี 2022 แต่จะเริ่มบังคับ 31 มีนาคม 2025 นี้ โดยข้อ 6.4.3 บังคับเรื่องการโหลดสคริปต์บนเบราว์เซอร์ของผู้ใช้ต้องมีการตรวจสอบความถูกต้องเสมอ</p>\n<p>ข้อบังคับนี้พยายามแก้ปัญหาการฝังสคริปต์เพื่อดูดหมายเลขบัตรเครดิต (digital skimming) ที่คนร้ายฝังสคริปต์ไว้ในเว็บร้านค้า เมื่อผู้ใชักรอกเลขบัตรลงในฟอร์มแล้วสคริปต์จะดูดหมายเลขส่งไปยังเซิร์ฟเวอร์ของตัวเอง</p>\n<p>ข้อบังคับของ PCI-DSS v4 จึงบังคับให้ร้านค้า ต้องทำเอกสารระบุว่าสคริปต์ใดใช้เพื่อเหตุผลใดบ้าง, มีมาตรการบังคับว่าเว็บจะโหลดเฉพาะสคริปต์ที่ได้รับอนุญาตเท่านั้น และสคริปต์ที่โหลดต้องถูกต้อง</p>\n<p>ข้อบังคับนี้ยังบังคับตั้งแต่เฟรมภายนอก (parent frame) เสมอ จากเดิมที่ผู้ให้บริการจ่ายเงินมักทำตามข้อกำหนด PCI-DSS เพียงแค่บางส่วน แล้วฝังเป็น iframe เอา  แต่ในความเป็นจริงหากแฮกเกอร์แฮก parent frame ได้ก็แก้ไขเปลี่ยน iframe กลายเป็นเว็บหลอกได้อยู่ดี</p>\n<p>เทคโนโลยีเบราว์เซอร์ทุกวันนี้มีกระบวนการตรวจสอบความถูกต้องของสคริปต์อยู่หลายตัว เช่น Content Security Policy (CSP) กำหนดนโยบายการโหลดสคริปต์ได้ และแจ้งเตือนเมื่อมีความผิดปกติ, Subresource Integrity (SRI) เปิดให้ระบบค่าแฮชของสคริปต์ที่กำลังโหลดเข้ามาเสมอ ทำให้แม้คนร้ายจะควบคุมเว็บได้บางส่วน เช่น แก้ไขไฟล์ใน CDN แต่หากค่าแฮชไม่ตรงก็จะไม่โหลดขึ้นมาทำงาน</p>\n<p>ที่มา - <a href=\"https://www.shopify.com/in/partners/blog/checkout-compliance\">Shopify</a></p>\n<p><img alt=\"No Description\" src=\"https://www.blognone.com/sites/default/files/externals/90381ca7ce83a621ead458c51d0ca14b.png\" /></p>\n</div></div></div><div><div>Topics: </div><div><div><a href=\"/topics/shopify\">Shopify</a></div><div><a href=\"/topics/pci-dss\">PCI-DSS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44b5c9b69ab5e8e4df49a40426c361cad8d27284f330a375071a59b6a3a4107f","category":"Thai"}