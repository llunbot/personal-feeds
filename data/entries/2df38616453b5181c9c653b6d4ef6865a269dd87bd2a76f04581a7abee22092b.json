{"title":"uBlock Origin แจ้งให้ผู้ใช้ Chrome ย้ายไปใช้เวอร์ชัน Lite หลัง Chrome แจ้งเตือนส่วนขยายเก่า","link":"https://www.blognone.com/node/141238","date":1722732906000,"content":"<div><div><div><p>uBlock Origin ตัวบล็อคโฆษณายอดนิยม ประกาศเตือนให้ผู้ใช้บน Chrome ย้ายไปใช้ส่วนขยายอีกตัวคือ <a href=\"https://github.com/uBlockOrigin/uBOL-home\">uBlock Origin Lite</a> แทน หลัง Chrome เริ่มแจ้งเตือนว่า uBlock Origin จะใช้งานไม่ได้อีกต่อไป (เริ่มใน Chrome 127)</p>\n<p>เหตุผลมาจาก<a href=\"https://www.blognone.com/node/140073\">นโยบายของ Chrome ที่เริ่มเปลี่ยน API ของส่วนขยายจาก Manifest V2 มาเป็น Manifest V3</a> ทำให้ผู้ใช้ส่วนขยาย uBlock Origin ตัวต้นฉบับ (รวมถึงส่วนขยายตัวอื่นๆ) ที่เขียนมาแบบ V2 ได้รับการแจ้งเตือนในเบราว์เซอร์แล้ว ผู้ใช้ที่ไม่ได้ติดตามประเด็นเรื่อง Manifest อาจตกใจได้</p>\n<p><img alt=\"No Description\" src=\"https://www.blognone.com/sites/default/files/externals/239645f47be4607c37ef6a8d0c6fca04.png\" /></p>\n<p>uBlock Origin Lite ถูกเขียนขึ้นแบบ Manifest V3 เปลี่ยนมาใช้การกรองเนื้อหาบนหน้าเว็บผ่านตัวเบราว์เซอร์ (V2 ทำโดยตัวส่วนขยาย) ผลคือประหยัดทรัพยากรซีพียู-แรมมากขึ้น การันตีเรื่องความเป็นส่วนตัวมากขึ้น (เพราะส่วนขยายเข้าไม่ถึงเนื้อหาหน้าเว็บทั้งหมดโดยตรง) แต่ก็ต้องแลกมาด้วยฟีเจอร์บางอย่างของ uBlock Origin ตัวต้นฉบับที่หายไป เพราะกูเกิลไม่อนุญาตให้ทำแล้ว (<a href=\"https://github.com/uBlockOrigin/uBOL-home/wiki/Frequently-asked-questions-(FAQ)\">เอกสารเปรียบเทียบ 2 เวอร์ชัน</a>)</p>\n<p>ทีมพัฒนาบอกว่า uBlock Origin ตัวต้นฉบับ กับ uBlock Origin Lite มีความแตกต่างกันมากจนกลายเป็นส่วนขยายคนละตัวกันไปแล้ว ผู้ใช้เดิมจึงต้อง<a href=\"https://chromewebstore.google.com/detail/ublock-origin-lite/ddkjiahejlhfcafbddmgiahcphecmpfh?pli=1\">ติดตั้ง uBlock Origin Lite เพิ่มเองจาก Chrome Web Store</a> ไม่สามารถอัพเกรดตรงๆ ได้</p>\n<p>ส่วนขยาย uBlock Origin ตัวต้นฉบับจะยังพัฒนาต่อไป เพราะยังมีเบราว์เซอร์ตัวอื่นๆ ที่ประกาศรองรับ Manifest V2 ต่อไป เช่น <a href=\"https://www.blognone.com/node/140380\">Firefox ที่จะรองรับทั้ง V2/V3</a></p>\n<p>ที่มา - <a href=\"https://github.com/uBlockOrigin/uBlock-issues/wiki/About-Google-Chrome's-%22This-extension-may-soon-no-longer-be-supported%22\">uBlock Origin</a></p>\n<blockquote><p>Chrome users: switch browsers or switch to uBlock Origin Lite <a href=\"https://t.co/PujflNKsoG\">https://t.co/PujflNKsoG</a>More info: <a href=\"https://t.co/5A5BySlOmG\">https://t.co/5A5BySlOmG</a></p>\n<p>— uBlock Origin (@ublockorigin) <a href=\"https://twitter.com/ublockorigin/status/1819595347066606059?ref_src=twsrc%5Etfw\">August 3, 2024</a></p></blockquote>\n</div></div></div><div><div>Topics: </div><div><div><a href=\"/topics/ad-blocking\">Ad Blocking</a></div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/extension\">Extension</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2df38616453b5181c9c653b6d4ef6865a269dd87bd2a76f04581a7abee22092b","category":"Thai"}