{"title":"xAI ระดมทุนรอบ B ได้ 6 พันล้านดอลลาร์","link":"https://www.blognone.com/node/139987","date":1716791104000,"content":"<div><div><div><p>xAI บริษัท AI ของ Elon Musk ประกาศระดมทุนรอบ B ได้ 6 พันล้านดอลลาร์ นับว่าประสบความสำเร็จหลังจากปลายปีที่แล้วบริษัทพยายามระดมทุน 1 พันล้านดอลลาร์แต่<a href=\"https://techfundingnews.com/elon-musks-openai-rival-xai-to-raise-135m-of-its-1b-target/\">มีข่าวว่าได้มาเพียง 135 ล้านดอลลาร์เท่านั้น</a> อย่างไรก็ดีไม่มีการเปิดเผยตัวเลขเป็นทางการว่ารอบ A นั้นระดมทุนได้มากน้อยเพียงใด</p>\n<p>รอบ B นี้มีบริษัทลงทุนรายใหญ่ร่วมลงทุนด้วยหลายราย เช่น Andreessen Horowitz, Sequoia Capital, และ Fidelity Management &amp; Research Company เป็นต้น</p>\n<p>ปีที่ผ่านมา xAI ออกโมเดลรุ่นใหม่ๆ หลายรุ่น เช่น Grok-1.5 ที่ผลทดสอบความสามารถเริ่มเทียบชั้นโมเดลขนาดใหญ่จากผู้ผลิตรายอื่น และ Grok-1.5V ที่รับอินพุตเป็นภาพได้</p>\n<p>ที่มา - <a href=\"https://x.ai/blog/series-b\">xAI</a></p>\n<p><img src=\"https://www.blognone.com/sites/default/files/externals/4bd50bd14a9c5cc6979296c82759b233.jpg\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/elon-musk\">Elon Musk</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93af574dab410130f08598fb74a3604dfaf198894b588f15939b6c8a33e5d802","category":"Thai"}