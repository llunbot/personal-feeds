{"title":"App Store เตรียมเพิ่มฟีเจอร์สรุปรีวิวแอปในหนึ่งย่อหน้าด้วย Apple Intelligence","link":"https://www.blognone.com/node/145107","date":1741220229000,"content":"<div><div><div><p>แอปเปิลออกอัปเดต iOS 18.4 เบต้าที่ 2 ให้นักพัฒนาได้ทดสอบ ซึ่งมาพร้อมของใหม่หลายอย่าง บางรายการก็เคยรายงานไปก่อนหน้านี้แล้ว เช่น <a href=\"https://www.blognone.com/node/144861\">Priority Notifications</a>, <a href=\"https://www.blognone.com/node/144819\">Visual Intelligence ใน iPhone 15 Pro</a> หรือ <a href=\"https://www.blognone.com/node/144856\">แอป Apple Vision Pro กับ Spatial Gallery</a> ส่วนของใหม่ที่พูดถึงนี้เกี่ยวกับ App Store</p>\n<p>โดยแอปเปิลได้นำความสามารถของปัญญาประดิษฐ์ Apple Intelligence มาใส่ใน App Store ด้วยคือ Review Summary ที่สรุปรีวิวของแอปนั้นจากผู้ใช้งานภายในหนึ่งย่อหน้า ทำให้ได้รายละเอียดสำคัญโดยไม่ต้องไปไล่อ่านเอง ฟีเจอร์นี้ไม่ได้เป็นของใหม่เพราะ <a href=\"https://www.blognone.com/node/135319\">Microsoft Store</a> และ <a href=\"https://www.blognone.com/node/135280\">Amazon</a> นำมาใช้ตั้งแต่สองปีที่แล้ว</p>\n<p>ฟีเจอร์นี้รองรับเบื้องต้นเฉพาะ App Store ในอเมริกา เงื่อนไขของแอปที่จะแสดงสรุปรีวิวนี้ต้องเป็นภาษาอังกฤษ และมีจำนวนรีวิวมากพอที่จะเขียนสรุปได้อย่างยุติธรรม ส่วนภาษาอื่นและสโตร์อื่นจะเพิ่มเติมในภายหลัง</p>\n<p>ที่มา: <a href=\"https://www.macworld.com/article/2628166/ios-18-4-beta-introduces-ai-powered-review-summaries-in-the-app-store.html\">MacWorld</a></p>\n<p><img src=\"https://www.blognone.com/sites/default/files/externals/d59daae034059540b9158af97e68877c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"157d4f8f90cd0bbf57333f5b672f38eba5ab8dde433ba0c02acda0e750e260b3","category":"Thai"}