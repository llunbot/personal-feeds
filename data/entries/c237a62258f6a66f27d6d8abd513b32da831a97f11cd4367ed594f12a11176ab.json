{"title":"ซัมซุงยังเลือกใช้ Google Search ในมือถือต่อไป หยุดแผนพิจารณาย้ายไป Bing","link":"https://www.blognone.com/node/133914","date":1684546440000,"content":"<div><div><div><p>The Wall Street Journal อ้างแหล่งข่าวที่เกี่ยวข้องรายงานว่า ซัมซุงได้ระงับแผนพิจารณาเปลี่ยนเสิร์ชในมือถือจากกูเกิลเป็น Bing แล้ว</p>\n<p>ก่อนหน้านี้<a href=\"https://www.blognone.com/node/133453\">มีรายงาน</a>ว่า ซัมซุงพิจารณาเปลี่ยนไปใช้เสิร์ช Bing แต่กูเกิลก็เจรจาโดยพัฒนาฟีเจอร์ใหม่ Magi ที่รวมแชทกับเสิร์ชไว้ด้วยกัน ซึ่งหวังว่าฟีเจอร์นี้จะทำให้ซัมซุงเลือกกูเกิลต่อไป หากดีลซัมซุงไปใช้ Bing เกิดขึ้นจริง อาจมองได้ว่าเป็นก้าวสำคัญที่กูเกิลจะได้รับผลกระทบจากบริการเสิร์ช โดยมี Bing เข้ามาแย่งส่วนแบ่งนั่นเอง</p>\n<p>ในปีที่ผ่านมาซัมซุงขายสมาร์ทโฟนไป 260 ล้าน คิดเป็นส่วนแบ่งตลาดประมาณ 1 ใน 5 ของสมาร์ทโฟนทั่วโลก โดยใช้กูเกิลเป็นเสิร์ชพื้นฐานมาตั้งแต่ Galaxy S ในปี 2010 ขณะที่ส่วนแบ่งเสิร์ชเอ็นจิน กูเกิลอยู่ที่ 93% ส่วน Bing มีอยู่ 3%</p>\n<p>ที่มา: <a href=\"https://www.wsj.com/articles/google-is-spared-a-search-engine-switch-by-a-major-partner-f06b734f\">The Wall Street Journal</a></p>\n<p><img src=\"https://www.blognone.com/sites/default/files/externals/86e5e777835edb69871f73186ecc64ec.jpg\" alt /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/google-search\">Google Search</a></div><div><a href=\"/topics/bing\">Bing</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c237a62258f6a66f27d6d8abd513b32da831a97f11cd4367ed594f12a11176ab","category":"Thai"}