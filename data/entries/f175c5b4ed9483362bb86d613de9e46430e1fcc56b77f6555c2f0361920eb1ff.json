{"title":"เช็คแอปเปิลซื้อของ 4 ดอลลาร์เมื่อปี 1976 เซ็นโดย Steve Jobs มีราคาประมูลถึง 25,000 ดอลลาร์","link":"https://www.blognone.com/node/137095","date":1701778651000,"content":"<div><div><div><p>RR Auction จัดประมูลเช็คมูลค่า 4.01 ดอลลาร์ของ Apple Computer ที่ Steve Jobs เซ็นจ่ายค่าสินค้าจาก Radio Shack เมื่อปี 1976 ช่วงเวลาเพียงสี่เดือนหลังก่อตั้งบริษัท</p>\n<p>การก่อตั้ง Apple นั้นผูกพันอยู่กับ Radio Shack อยู่ในตัว เพราะ Steve Wozniak เป็นวัยรุ่นที่ชอบขลุกอยู่ในร้าน Radio Shack ความรักในอิเล็กทรอนิกส์นำมาสู่การทำธุรกิจขายเครื่องโทรทางไกลฟรีผิดกฎหมายร่วมกับ Steve Jobs และกลายเป็น Apple Computer ในที่สุด ช่วงเวลาสี่เดือนหลังก่อตั้ง Apple Computer ทั้งสองคนน่าจะกำลังสร้าง Apple I อยู่ โดยคอมพิวเตอร์นี้เป็นหนึ่งในคอมพิวเตอร์ราคาถูกแบบประกอบสำเร็จเครื่องแรกๆ จากเดิมที่สมัยนั้นคอมพิวเตอร์มักขายเป็นชุดคิตให้ลูกค้าไปประกอบกันเอง</p>\n<p>การประมูลยังเดินหน้าต่อโดยมีกำหนดปิดประมูล 6 โมงเย็นวันที่ 6 ธันวาคมตามเวลาฝั่งตะวันออกสหรัฐฯ ตอนนี้มีผู้ประมูลแล้ว 23 รอบ ราคาประมูล 2,500 ดอลลาร์ต่อรอบ นอกจากเช็คชิ้นนี้ ทาง RR Auction ก็ยังประมูล<a href=\"https://www.rrauction.com/auctions/lot-detail/348174706800247-enigma-i-cipher-machine-world-war-ii-era-fully-operational/?cat=0\">เครื่องเข้ารหัส Enigma I</a> ที่ยังใช้งานได้ครบถ้วน โดยราคาพุ่งไปถึง 84,670 ดอลลาร์แล้ว</p>\n<p>ที่มา - <a href=\"https://www.rrauction.com/auctions/lot-detail/348161106800099-steve-jobs-signed-apple-computer-company-check-to-radioshack-july-23-1976/?cat=0#mz-expanded-view-438076722326\">RR Auction</a></p>\n<p><img alt=\"No Description\" src=\"https://www.blognone.com/sites/default/files/externals/8aaa73869c1aa1441e744017f7f57116.jpg\" /></p>\n</div></div></div><div><div>Topics: </div><div><div><a href=\"/topics/steve-jobs\">Steve Jobs</a></div><div><a href=\"/topics/apple\">Apple</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f175c5b4ed9483362bb86d613de9e46430e1fcc56b77f6555c2f0361920eb1ff","category":"Thai"}