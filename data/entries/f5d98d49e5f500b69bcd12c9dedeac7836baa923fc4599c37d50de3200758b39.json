{"title":"Amazon ประกาศรองรับโปรโตคอล Matter บนอุปกรณ์ Echo เกือบทุกรุ่น ยกเว้นรุ่นแรกสุด","link":"https://www.blognone.com/node/123833","date":1626927340000,"content":"<div><div><div><p><a href=\"https://www.blognone.com/node/122633\">Matter เป็นโปรโตคอลตัวใหม่สำหรับอุปกรณ์ IoT/Smart Home</a> ภายใต้การผลักดันของกลุ่ม CSA (ZigBee เดิม) โดยมียักษ์ใหญ่ทั้ง Google, Amazon, Apple, Samsung SmartThings หนุนหลัง</p>\n<p>ก่อนหน้านี้ <a href=\"https://www.blognone.com/node/122771\">Google Android/Nest ประกาศรองรับ Matter ไปก่อนใครแล้ว</a> ล่าสุด Amazon ก็ประกาศรองรับ Matter บนอุปกรณ์ตระกูล Echo ของตัวเองเช่นกัน</p>\n<p>นโยบายของ Amazon คืออุปกรณ์ Echo \"ส่วนใหญ่\" จะได้อัพเกรดให้รองรับ Matter ด้วย โดยจะมีแค่ลำโพง Echo และ Echo Dot รุ่นแรกสุด (first gen) เท่านั้นที่ไม่ได้ไปต่อ ส่วนอุปกรณ์ Echo รุ่นหลังๆ เช่น Echo Show, Echo Studio, Echo Flex, Echo Plus จะใช้งานกับ Matter ได้ทั้งหมด</p>\n<p>ฝั่ง Samsung SmartThings ก็ออกมา<a href=\"https://news.samsung.com/global/samsung-smartthings-unveils-new-interface-offering-customers-a-more-dynamic-connected-home-experience\">ประกาศว่าจะรองรับ Matter แล้ว</a> แต่ยังไม่ให้รายละเอียดว่ามีสินค้ารุ่นใดบ้างจะได้อัพเกรด</p>\n<p>ที่มา - <a href=\"https://developer.amazon.com/en-US/blogs/alexa/alexa-skills-kit/2021/07/more-than-50-features-to-build-ambient-experiences\">Amazon Developer</a>, <a href=\"https://www.techhive.com/article/3626201/current-echo-smart-speakers-and-displays-will-support-matter.html#tk.rss_all\">TechHive</a></p>\n<p>Amazon Echo รุ่นล่าสุด (4th gen)</p>\n<p><img src=\"https://www.blognone.com/sites/default/files/externals/85b84013e73c6d240dec6c38846c9b8e.jpg\" /></p>\n</div></div></div><div><div>Topics: </div><div><div><a href=\"/topics/amazon-echo\">Amazon Echo</a></div><div><a href=\"/topics/matter\">Matter</a></div><div><a href=\"/topics/smart-home\">Smart Home</a></div><div><a href=\"/topics/internet-things\">Internet of Things</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5d98d49e5f500b69bcd12c9dedeac7836baa923fc4599c37d50de3200758b39","category":"Thai"}