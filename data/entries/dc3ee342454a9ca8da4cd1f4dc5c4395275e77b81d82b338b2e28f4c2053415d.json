{"title":"Oracle เผย ได้ปิดส่วนธุรกิจ Oracle Advertising แล้ว","link":"https://www.blognone.com/node/140396","date":1718367129000,"content":"<div><div><div><p>Oracle เปิดเผยในช่วงแถลงผลประกอบการประจำไตรมาสที่ผ่านมา ว่าบริษัทได้ปิดส่วนธุรกิจโฆษณาแล้ว ซึ่งกระทบต่อรายได้ตลอดปีการเงินประมาณ 300 ล้านดอลลาร์ จากก่อนหน้านี้ธุรกิจโฆษณาทำเงินให้ Oracle ในปี 2022 ถึงประมาณ 2 พันล้านดอลลาร์</p>\n<p>Oracle เพิ่มส่วนธุรกิจบริการด้านโฆษณามากว่าสิบปี และซื้อกิจการที่เกี่ยวข้องมาเสริมหลายบริษัท ที่โดดเด่นคือ <a href=\"https://www.blognone.com/node/64165\">Datalogix</a> ในปี 2014 ซึ่งมูลค่าดีลประมาณ 1.2 พันล้านดอลลาร์</p>\n<p>ส่วนธุรกิจโฆษณาของ Oracle ได้รับผลกระทบหลายอย่างในช่วงที่ผ่านมา ซึ่งที่น่าจะส่งผลมากที่สุดคือ Meta ได้ปิดส่วนเชื่อมต่อแพลตฟอร์มโฆษณา 3rd Party รวมทั้ง Oracle ในปี 2018 ซึ่งเป็นผลจากกรณี <a href=\"https://www.blognone.com/node/100842\">Cambridge Analytica</a></p>\n<p>ที่มา: <a href=\"https://www.adweek.com/programmatic/oracle-is-shutting-down-its-ad-business/\">AdWeek</a></p>\n<p><img src=\"https://www.blognone.com/sites/default/files/externals/d2b48e7f5d2480209b86cebf4c2e7bc9.jpg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc3ee342454a9ca8da4cd1f4dc5c4395275e77b81d82b338b2e28f4c2053415d","category":"Thai"}