{"title":"SEC ชี้แจง บัญชี X ถูกแฮค และยังไม่ได้อนุมัติ ETF Bitcoin","link":"https://www.blognone.com/node/137577","date":1704847567000,"content":"<div><div><div><p>ประเด็นสำคัญของผู้ลงทุนใน Bitcoin สัปดาห์นี้ คือ SEC หรือ ก.ล.ต. สหรัฐ จะพิจารณาอนุมัติให้มีสินค้าใหม่ Bitcoint ETF ซึ่งสามารถซื้อขายได้ในกระดานหลักทรัพย์ทั่วไปหรือไม่ อย่างไรก็ตาม ก็มีเรื่องไม่คาดคิดเกิดขึ้นจนได้</p>\n<p>บัญชี X หรือ Twitter เดิมของ SEC (<a href=\"https://twitter.com/SECGov\">@SECGov</a>) ได้โพสต์ข้อความ SEC อนุมัติให้สามารถจัดตั้งกองทุน ETF บนสินทรัพย์อ้างอิง Bitcoin ได้แล้ว ต่อมา 30 นาที ข้อความดังกล่าวถูกลบไป และ Gary Gensler ประธาน SEC ก็<a href=\"https://twitter.com/garygensler/status/1744833049064288387\">โพสต์ข้อความ</a>ใน X ว่า บัญชีของ SEC ถูกแฮค และมีการโพสต์ข้อความที่ไม่ถูกต้อง โดยบอกว่าตอนนี้ SEC ยังไม่ได้อนุมัติการออก ETF Bitcoin แต่อย่างใด</p>\n<p>บัญชีของ <a href=\"https://twitter.com/SECGov/status/1744837121406349714\">SEC ก็โพสต์ชี้แจง</a>ลักษณะเดียวกันในเวลาต่อมา</p>\n<p>ผลจากเหตุการณ์ที่เกิดขึ้น ทำให้ราคาซื้อขาย Bitcoin พุ่งไปถึง 48,000 ดอลลาร์ต่อ 1 BTC และปรับลงมาที่ประมาณ 45,500 ดอลลาร์ หลังจาก SEC ออกมาชี้แจง</p>\n<p>ที่มา: <a href=\"https://techcrunch.com/2024/01/09/sec-account-hacked-sharing-unauthorized-tweet-regarding-bitcoin-spot-etf/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/8581a05bf1c935d966d7dd664d27bc69.png\" /></p>\n<p>ข้อความที่โพสต์และถูกลบในเวลาต่อมา</p>\n<p><img alt=\"No Description\" src=\"https://www.blognone.com/sites/default/files/externals/3ecee4e913c6eefbdcd32e2f46bd074d.jpg\" /></p>\n<p>ข้อความชี้แจงของ SEC</p>\n<blockquote><p>The <a href=\"https://twitter.com/SECGov?ref_src=twsrc%5Etfw\">@SECGov</a> X account was compromised, and an unauthorized post was posted. The SEC has not approved the listing and trading of spot bitcoin exchange-traded products.</p>\n<p>— U.S. Securities and Exchange Commission (@SECGov) <a href=\"https://twitter.com/SECGov/status/1744837121406349714?ref_src=twsrc%5Etfw\">January 9, 2024</a></p></blockquote>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/sec\">SEC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"685c1b909dd2288153bc593c9885d0df1b74c49d6a74fb4aa3bc67774dbc28d0","category":"Thai"}