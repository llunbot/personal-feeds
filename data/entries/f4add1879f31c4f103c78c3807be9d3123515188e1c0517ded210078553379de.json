{"title":"Anthropic ผู้พัฒนา Claude AI ที่เป็นรองเพียง GPT-4 ระดมทุนรอบใหม่ 450 ล้านดอลลาร์","link":"https://www.blognone.com/node/134048","date":1685288932000,"content":"<div><div><div><p>Anthropic สตาร์ตอัพด้านปัญญาประดิษฐ์ ประกาศระดมทุนรอบ C สำเร็จรวมมูลค่า 450 ล้านดอลลาร์ <a href=\"https://www.blognone.com/node/133873\">หลังจากก่อนหน้านี้ประกาศว่า Zoom ลงทุน</a> แต่เมื่อประกาศรายชื่อผู้ลงทุนทั้งหมด ก็มีบริษัทใหญ่ๆ เช่น Google, Saleforce Ventures, Sound Ventures เข้ามาร่วมลงทุนในรอบเดียวกัน</p>\n<p>Claude AI ของ Anthropic นั้นค่อนข้างก้าวหน้ามาก <a href=\"https://lmsys.org/blog/2023-05-25-leaderboard/\">โดยรายงานจาก LMSYS</a> ที่ให้บริการเทียบเคียงแชตบอต ระบุว่าคะแนน ELO ของ Claude AI นั้นดีกว่า ChatGPT เวอร์ชั่น 3.5 ทั้งตัว v1 ตัวเต็ม และ instant v1 ที่ทำงานได้เร็วกว่า นอกจากนี้ Claude ยังรองรับ context ขนาดถึง 100K ซึ่งสามารถอ่านหนังสือได้นับร้อยหน้าภายในเวลา 22 วินาทีเท่านั้น ขณะที่ GPT-4 มีเวอร์ชั่น context ใหญ่ที่สุดเพียง 32K เท่านั้น</p>\n<p>การระดมทุนรอบนี้นับว่าเม็ดเงินน้อยกว่ารอบ B ที่ได้รับเงินถึง 580 ล้านดอลลาร์ เมื่อปี 2022 โดยรอบนั้นการระดมทุนนำโดย Sam Bankman-Fried (SBF) ซีอีโอของ FTX ที่บริษัทล้มละลายไปและตัว SBF กำลังถูกดำเนินคดี</p>\n<p>ที่มา - <a href=\"https://www.anthropic.com/index/anthropic-series-c\">Anthropic</a></p>\n<p><img src=\"https://optimise2.assets-servd.host/anthropic-website/production/images/Fundraising_Blog.png?w=2880&amp;h=1620&amp;auto=compress%2Cformat&amp;fit=crop&amp;dm=1684786402&amp;s=e6b56efcee512e7f64a951916ea0d55d\" alt /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/funding\">Funding</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4add1879f31c4f103c78c3807be9d3123515188e1c0517ded210078553379de","category":"Thai"}