{"title":"ซีอีโอ TSMC บอกว่าดีมานด์ AI ตอนนี้คือ \"ของจริง\"","link":"https://www.blognone.com/node/142627","date":1729210199000,"content":"<div><div><div><p>C.C. Wei ซีอีโอ TSMC กล่าวในช่วงแถลง<a href=\"https://www.blognone.com/node/142610\">ผลประกอบการประจำไตรมาสล่าสุด</a>กับนักวิเคราะห์ หลังรายงานตัวเลขที่เติบโตสูงทั้งรายได้และกำไร ว่าบริษัทยังเห็นความต้องการที่สูงมากในสินค้าที่เกี่ยวข้องกับ AI ตลอดครึ่งหลังของปี 2024 ทำให้อัตราการผลิตของสินค้าเทคโนโลยี 3 นาโนเมตร และ 5 นาโนเมตร มีจำนวนเพิ่มมากขึ้น</p>\n<p>เมื่อนักวิเคราะห์ถาม C.C. Wei ว่าความต้องการด้าน AI ที่เห็นตอนนี้เป็นของจริงและยั่งยืนหรือไม่ Wei ตอบว่า \"ของจริง\" เขาเสริมด้วยว่าเพราะแม้แต่ TSMC เอง ก็นำ AI และ Machine Learning ในการผลิตและวิจัยพัฒนา ทำให้ประสิทธิภาพการผลิต ความเร็ว คุณภาพ ดีมากขึ้น การผลิตที่เพิ่มขึ้น 1% ก็คือเงินอีก 1 พันล้านดอลลาร์สำหรับ TSMC เขาเชื่อว่ามีบริษัทจำนวนมากตอนนี้ที่ใช้ AI มาปรับปรุงประสิทธิภาพด้านต่าง ๆ เท่านี้ก็น่าจะบอกว่าเป็นของจริงได้แล้ว</p>\n<p>ก่อนหน้านี้ Jensen Huang ซีอีโอ NVIDIA ซึ่งเป็นลูกค้าสำคัญรายหนึ่งของ TSMC ก็<a href=\"https://www.blognone.com/node/142353\">ให้สัมภาษณ์</a>ในประเด็นความต้องการชิป AI ว่าเป็นไปอย่างบ้ามาก (Insane)</p>\n<p>ที่มา: <a href=\"https://finance.yahoo.com/news/nvidia-taps-time-high-tsmc-190707099.html\">Investing.com</a></p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0abd3a6355fb9392c3472d78bd177055dec6a4a5c970bfc9f6f44e47a721c6d3","category":"Thai"}