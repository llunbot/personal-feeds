{"title":"Stability AI เปิดตัวโมเดลปัญญาประดิษฐ์ LLM ให้ใช้ฟรี เตรียมเปิดชุดข้อมูลด้วย","link":"https://www.blognone.com/node/133493","date":1681958678000,"content":"<div><div><div><p>Stability AI ผู้สร้างโมเดล Stable Diffusion ปัญญาประดิษฐ์สร้างภาพ ประกาศเปิดตัว StableLM โมเดลปัญญาประดิษฐ์ด้านภาษา โดยมีขุดแข็งคือบริษัทเปิดให้ใช้งานทั้งสำหรับงานวิจัยและใช้งานเชิงการค้า</p>\n<p>โมเดล StableLM มีขนาดเริ่มต้น 3 พันล้านและ 7 พันล้านพารามิเตอร์ และเตรียมจะปล่อยโมเดลขนาดใหญ่ขึ้นที่ 15 พันล้าน และ 65 พันล้านพารามิเตอร์ต่อไป ชุดข้อมูลที่ใช้ฝึกปัญญาประดิษฐ์พัฒนาจาก The Pile ที่มีขนาด 825GiB แต่ทาง Stability AI ขยายชุดข้อมูลจนมีขนาด 1.5 ล้านล้านโทเค็น และทางบริษัทเตรียมจะเปิดชุดข้อมูลให้ภายนอกใช้งานด้วย</p>\n<p>ตัว StableLM เป็นเพียงโมเดลฐานใช้สร้างข้อความ แบบเดียวกับ GPT-3 การที่ปัญญาประดิษฐ์จะถามตอบได้มีคุณภาพต้องอาศัยการฝึกถามตอบเพิ่มเติมจนเป็น ChatGPT รอบนี้ทาง Stability AI ปล่อยโมเดลที่ฝึกถามตอบคำถามมาแล้วด้วย แต่ระบุไลเซนส์แบบห้ามใช้งานเชิงการค้า ต่างจากโมเดลฐาน</p>\n<p>ความนิยมของ ChatGPT ทำให้มีโครงการจำนวนมากพยายามพัฒนาให้ความสามารถใกล้เคียงกัน โครงการจำนวนมากแม้จะเปิดให้ดาวน์โหลดไปใช้งานแต่จำกัดการใช้งานให้ใช้เพื่องานวิจัยเท่านั้น แต่ก็มีหลายโครงการ เช่น <a href=\"https://www.blognone.com/node/133468\">Dolly ที่เปิดให้ใช้งานเชิงการค้าได้เต็มรูปแบบ</a></p>\n<p>ที่มา - <a href=\"https://stability.ai/blog/stability-ai-launches-the-first-of-its-stablelm-suite-of-language-models\">Stability AI</a></p>\n<p><img alt=\"No Description\" src=\"https://www.blognone.com/sites/default/files/externals/5f9113e0ad36d59ebcb5ef458bd2fdc5.jpg\" /></p>\n<p>ตัวอย่างข้อความจาก StableLM ที่ฝึกแบบ fine-tune เพื่อการถามตอบคำถามแล้ว</p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"652913a487edfacc59eacb483c8bed933c81b9ddb1a4f746e947413e9e9d8757","category":"Thai"}