{"title":"Facebook ไทยเผยคนไทยเปิดใจคุยสุขภาพจิตมากขึ้น มี 2 แสนคนเข้าร่วม Groups ที่เกี่ยวข้อง","link":"https://www.blognone.com/node/125146","date":1633584481000,"content":"<div><div><div><p>Facebook ประเทศไทยจัดแคมเปญ #RealTalkThailand ดึงองค์กรไม่แสวงผลกำไรในประเทศไทย, ผู้สนับสนุนการมีสุขภาพจิตที่ดี และเหล่าครีเอเตอร์ เพื่อสร้างบทสนทนาในวงกว้างระดับประเทศเกี่ยวกับการมีสุขภาพจิตที่ดีบนแพลตฟอร์ม กระตุ้นการพูดคุยเรื่องสุขภาพจิตให้มากขึ้น</p>\n<p>ฟิลิป ชัว  หัวหน้าฝ่ายนโยบายสาธารณะภูมิภาคเอเชียแปซิฟิก ของ Instagram แชร์ตัวเลขการพูดคุยเรื่องสุขภาพจิตบน Facebook และ Instagram ในไทยให้ฟังด้วยว่า ตอนนี้มีผู้คนจำนวนกว่า 200,000 คน เข้าเป็นสมาชิกใน Groups บน Facebook ราว 2,000 กลุ่มเพื่อสร้างขึ้นเพื่อพูดคุย ให้ความช่วยเหลือผู้คนที่มีปัญหาด้านสุขภาพจิต นอกจากนี้ คีย์เวิร์ดที่เกี่ยวกับสุขภาพจิตบน Instagram มีคนมามีส่วนร่วมกว่า 2.2 ล้านครั้งในช่วงสามเดือนที่ผ่านมา</p>\n<p><img src=\"https://www.blognone.com/sites/default/files/externals/c1ea96b7e58db1c0794057cc1140b4df.png\" /></p>\n<p>โดยหน่วยงานที่นร่วมมือกับ Facebook คือ อูก้า (Ooca) แพลตฟอร์มปรึกษาจิตแพทย์ผ่านทางออนไลน์, โนอิ้งมายด์ (Knowing Mind) ศูนย์บริการด้านการปรึกษาเชิงจิตวิทยาและส่งเสริมสุขภาวะและสมาคมสะมาริตันส์แห่งประเทศไทย (The Samaritans of Thailand) รวมถึง อแมนด้า ชาลิสา ออบดัม  มิสยูนิเวิร์สไทยแลนด์ ประจำปี พ.ศ.2563</p>\n<p>โดยแคมเปญ #RealTalkThailand  มาพร้อมการสร้าง Instagram Guides เพื่อให้ความรู้แก่ผู้คนเกี่ยวกับความสำคัญในการจัดการกับความวิตกกังวลและความเครียด รวมถึงการเป็นผู้ฟังที่ดีให้กับผู้ที่กำลังเผชิญกับปัญหา สามารถไปที่หน้าโปรไฟล์ของ โนอิ้งมายด์ อูก้า และสมาคมสะมาริตันส์แห่งประเทศไทย จากนั้นกดไปที่ปุ่มไอคอนไกด์เพื่อรับชมไกด์ของพวกเขา โดยจะเห็นโพสต์และวิดีโอต่างๆ ที่ครีเอเตอร์ได้เลือกสรรมาจัดแสดง</p>\n<p>ที่มา - ข่าวประชาสัมพันธ์และงานแถลงข่าว</p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/thailand\">Thailand</a></div><div><a href=\"/topics/instagram\">Instagram</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb41aca30d57fea5fd36765fdd997654b125f078c8c00b1e8417957bedc89d60","category":"Thai"}