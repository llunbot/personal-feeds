{"title":"Steam ทำลายสถิติผู้เล่นสูงสุดใหม่อีกครั้ง 36.9 ล้านคน","link":"https://www.blognone.com/node/140666","date":1719795605000,"content":"<div><div><div><p>เมื่อคืนนี้ Steam ทำสถิติผู้เล่นออนไลน์พร้อมกัน (online concurrent players) สูงสุดอีกครั้งที่ 36,930,452 คน ทำลายสถิติเดิมเมื่อช่วงเดือนมีนาคม 2024 ทำไว้ 36,354,393 คน</p>\n<p>ปัจจัยที่ทำให้ผู้เล่น Steam พุ่งสูงในช่วงนี้มาจากเทศกาลลดราคาช่วงกลางปี Steam Summer Sales ทำให้ผู้เล่นกลับมาเพิ่มขึ้นในภาพรวม</p>\n<p>เกมที่มีผู้เล่นสูงสุดยังคงเป็นเจ้าบ้าน Counter-Strike 2 มีผู้เล่น 1,331,887 คน ตามด้วย Dota 2 ที่ 726,706 คน และ Elden Ring ที่เพิ่งออก DLC ใหม่ ทำให้มีผู้เล่น 533,563 คน แถมยังครองแชมป์เกมขายดีบน Steam ในช่วงนี้ด้วยเช่นกัน</p>\n<p>ที่มา - <a href=\"https://store.steampowered.com/charts/\">Steam</a>, <a href=\"https://www.neowin.net/news/steam-just-hit-a-new-all-time-concurrent-player-record-in-the-middle-of-its-summer-sale/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/5d87a61f6eca473e46ca47f73a03c3e5.png\" /></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f59f6ccef95c2774dda3be43b779e731bced543dce44df8a7f2bb72d16065c86","category":"Thai"}