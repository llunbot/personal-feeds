{"title":"Zoom เข้าซื้อ Five9 บริษัทพัฒนาระบบคอนแทคเซ็นเตอร์บนคลาวด์","link":"https://www.blognone.com/node/123788","date":1626705454000,"content":"<div><div><div><p>Zoom ประกาศเข้าซื้อ Five9 บริษัทพัฒนาระบบคอนแท็คเซ็นเตอร์บนคลาวด์ด้วยมูลค่ากว่า 1.47 หมื่นล้านดอลลาร์ เพื่อเป็นการขยายกิจการของ Zoom เข้าสู่คอลเซ็นเตอร์ และตอบโจทย์การทำงานแบบไฮบริดซึ่งเป็นเทรนด์แบบใหม่และกำลังได้รับความนิยมหลังการระบาดของไวรัส</p>\n<p>Five9 เป็นบริษัทอายุกว่า 20 ปี พัฒนาโซลูชั่น Contact Center as a Service หรือ CCaaS มีลูกค้ากว่า 2,000 รายทั่วโลก รายใหญ่สำคัญคือ SalesForce และ Under Armour ซึ่งทุกปี Five9 ประมวลผลสายโทรศัพท์ราว 7 พันล้านนาที</p>\n<p>เป้าหมายการเข้าซื้อ Five9 ของ Zoom คือเพื่อการขยายธุรกิจเพิ่มเติมจากปัจจุบันที่ทำเฉพาะวิดีโอคอลให้บริษัทเติบโตได้อย่างยั่งยืน และอาจนำเข้ามาเพื่อเสริม Zoom Phone บริการโทรศัพท์ผ่านคลาวด์ของ Zoom และFive9 จะเป็นหน่วยงานหนึ่งภายใต้ Zoom เมื่อปิดดีลซื้อเรียบร้อยแล้ว ซึ่งคาดว่าน่าจะปิดดีลได้ภายในครึ่งแรกของปี 2022</p>\n<p>ที่มา - <a href=\"//blog.zoom.us/zoom-to-acquire-five9/\">Zoom</a></p>\n<p><img src=\"https://www.blognone.com/sites/default/files/externals/de49e505acfa153e292890128965f808.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/acquisition\">Acquisition</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0f85a5d8ea760a3803149f33bc9380ac8c9fa69b0c70e5d3c61156d053fb536","category":"Thai"}