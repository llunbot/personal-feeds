{"title":"เปิดตัว Oppo Find X6 Pro กล้องหลักใช้เซ็นเซอร์ขนาด 1 นิ้ว ซูม 6 เท่า","link":"https://www.blognone.com/node/133124","date":1679480752000,"content":"<div><div><div><p>Oppo เปิดตัวมือถือเรือธงประจำปี Oppo Find X6 Pro โดยยังชูจุดเด่นเรื่องกล้องเช่นเคย</p>\n<p>กล้องหลักมีความละเอียด 50MP ใช้เซ็นเซอร์หลักขนาด 1 นิ้ว (เหมือนกับ<a href=\"https://www.blognone.com/node/129227\">รุ่นท็อปของ Xiaomi</a>) + เลนส์อัลตร้าไวด์และซูม periscope อย่างละ 50MP เท่ากัน รองรับซูมไฮบริด 6 เท่า กล้องทั้ง 3 ตัวมี OIS นอกจากนี้ยังมี<a href=\"https://www.blognone.com/node/126323\">ชิปประมวลผลภาพของตัวเอง MariSilicon X</a> ช่วยให้ภาพออกมามีรายละเอียดสมบูรณ์ นอกจากนี้ยังมีโหมด Hasselblad Portrait Mode ให้ความรู้สึกเหมือนเลนส์ XCD30 และ XCD80 ด้วย</p>\n<p>สเปกอย่างอื่นของ Oppo Find X6 Pro คือ</p>\n<ul>\n<li>หน้าจอ 6.82\" ความสว่าง 2500 nits กระจก Gorilla Glass Victus 2</li>\n<li>ชิป Snapdragon 8 Gen 2</li>\n<li>แรม 12/16GB, สตอเรจ 256/512GB</li>\n<li>กล้องหน้า 32MP</li>\n<li>แบตเตอรี่ 5,000mAh ชาร์จเร็วมีสาย 100W ชาร์จเร็วไร้สาย 50W</li>\n<li>ColorOS 13.1 อิงอยู่บน Android 13</li>\n</ul>\n<p>ตอนนี้ยังวางขายเฉพาะในจีน ราคาเริ่มต้นที่ 5,999 หยวน (ประมาณ 30,000 บาท) สำหรับรุ่น 12GB+256GB</p>\n<p><img alt=\"No Description\" src=\"https://www.blognone.com/sites/default/files/externals/64cb5b91a2e43db0bc27ea6fc8ef0ead.jpg\" /></p>\n<blockquote><p>Our goal is to build technology that improves how people interact with their surroundings for the best. With the Find X6 Series we've engineered a camera setup that pushes the boundaries of what was thought possible from a smartphone device. <a href=\"https://t.co/TSmFDoR6GP\">pic.twitter.com/TSmFDoR6GP</a></p>\n<p>— Pete Lau (@PeteLau) <a href=\"https://twitter.com/PeteLau/status/1638134238750060544?ref_src=twsrc%5Etfw\">March 21, 2023</a></p></blockquote>\n<p>ที่มา - <a href=\"https://www.xda-developers.com/oppo-find-x6-pro-release/\">XDA</a>, <a href=\"https://www.engadget.com/oppos-find-x6-pro-packs-a-1-inch-sensor-and-a-periscopic-camera-083210934.html\">Engadget</a></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea47a3f5b10950cbc2823d91d17f3b782154ee44dfc1d36a2e29d3e68fed345f","category":"Thai"}