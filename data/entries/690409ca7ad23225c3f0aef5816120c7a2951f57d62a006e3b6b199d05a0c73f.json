{"title":"เบื้องหลังความสำเร็จ Helldivers II มาจากเอนจินเกมเก่าที่หยุดพัฒนาไปตั้งแต่ปี 2018","link":"https://www.blognone.com/node/138357","date":1708654022000,"content":"<div><div><div><p>เบื้องหลังความสำเร็จของเกม Helldivers II กลับมาจากเอนจินเกมเก่าที่หยุดพัฒนาไปตั้งแต่ปี 2018 และทีมพัฒนาของบริษัท Arrowhead Game Studios ต้องพยายามปะผุ ปรับแต่งแก้ไขให้มันทำงานได้</p>\n<p>เอนจินตัวนี้ชื่อว่า <a href=\"https://en.wikipedia.org/wiki/Bitsquid\">Bitsquid</a> บริษัทเกมจากสวีเดน ทำให้เอนจินตัวนี้ถูกใช้งานแพร่หลายในบริษัทเกมสัญชาติสวีเดนหลายราย (Arrowhead เป็นหนึ่งในบริษัทเหล่านั้น) ประวัติย่อของ Bitsquid คือถูก Autodesk ซื้อกิจการไปเมื่อปี 2014 แล้ว<a href=\"https://www.blognone.com/node/70988\">เปลี่ยนชื่อเป็น Autodesk Stingray (ตอนนั้นมีข่าวใน Blognone ด้วยนะ)</a> เพื่อใช้ร่วมกับเครื่องมือกราฟิกสามมิติในเครือ เช่น 3ds Max และ Maya</p>\n<p>อย่างไรก็ตาม <a href=\"https://www.autodesk.com/support/technical/article/caas/sfdcarticles/sfdcarticles/stingray-end-of-sale-faq.html\">Autodesk หยุดพัฒนา Stingray ในปี 2018</a> และปรับรูปแบบเป็นปลั๊กอินของ 3ds Max ก่อนเลิกทำในปี 2022</p>\n<p><img alt=\"No Description\" src=\"https://www.blognone.com/sites/default/files/externals/1533ec0927b09a40eeadd4dd1c509d1f.jpg\" /></p>\n<p>เหตุผลที่ Arrowhead เลือกใช้เอนจิน Stingray เป็นเพราะเกม Helldivers ภาคแรกออกขายในปี 2015 ก็ใช้เอนจินนี้มาตั้งแต่ต้น (ช่วงนั้นเอนจินยังพัฒนาอยู่) เมื่อเกมเริ่มพัฒนาภาคสอง (ก่อน Autodesk หยุดพัฒนา) จึงใช้เอนจินที่ทีมงานคุ้นเคยต่อมา</p>\n<p>Johan Pilestedt ซีอีโอของ Arrowhead โพสต์อธิบายว่าวิศวกรของเราต้องทำทุกอย่างเพื่อให้เอนจินใช้งานได้ เพราะต้นสังกัดไม่ทำเอนจินต่อแล้ว ทำให้ความสามารถของเอนจินด้อยกว่าเอนจินเกมยอดนิยมอื่นๆ ในท้องตลาด</p>\n<p>เกมดังอีกเกมที่ใช้เอนจินตัวนี้คือ Warhammer 40,000: Darktide ที่ออกในปี 2022 เหตุผลเป็นเพราะเกมพัฒนาโดยสตูดิโอ Fatshark ซึ่งมีรากเหง้าเดียวกับ Bitsquid นั่นเอง</p>\n<blockquote><p>This is true. Our crazy engineers had to do everything, with no support to build the game to parity with other engines.And yes. The project started before it was discontinued. <a href=\"https://t.co/mz61TnYNGN\">https://t.co/mz61TnYNGN</a></p>\n<p>— Pilestedt (@Pilestedt) <a href=\"https://twitter.com/Pilestedt/status/1760348321330196513?ref_src=twsrc%5Etfw\">February 21, 2024</a></p></blockquote>\n<p>ที่มา - <a href=\"https://80.lv/articles/helldivers-ii-was-built-on-an-archaic-engine-that-you-can-t-access-anymore/\">80.lv</a>, <a href=\"https://www.pcgamer.com/helldivers-2-engine-bitsquid-autodesk-stingray/?\">PC Gamer</a></p>\n</div></div></div><div><div>Topics: </div><div><div><a href=\"/topics/helldivers\">Helldivers</a></div><div><a href=\"/topics/games\">Games</a></div><div><a href=\"/topics/game-engine\">Game Engine</a></div><div><a href=\"/topics/autodesk\">Autodesk</a></div><div><a href=\"/topics/sweden\">Sweden</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"690409ca7ad23225c3f0aef5816120c7a2951f57d62a006e3b6b199d05a0c73f","category":"Thai"}