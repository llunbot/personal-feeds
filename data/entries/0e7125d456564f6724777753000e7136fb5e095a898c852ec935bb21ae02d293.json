{"title":"สวีเดนเสนอ EU แบนการขุดเหมืองคริปโตที่เป็น Proof of Work เพราะกระทบสิ่งแวดล้อม","link":"https://www.blognone.com/node/126034","date":1637988577000,"content":"<div><div><div><p>Erik Thedéen ผู้อำนวยการ Swedish Financial Supervisory Authority หน่วยงานกำกับดูแลการเงินของสวีเดน ร่วมกับ Björn Risinger ผู้อำนวยการ  Swedish Environmental Protection Agency หน่วยงานกำกับดูแลสิ่งแวดล้อมของสวีเดน เขียนจดหมายเปิดผนึกถึง EU ให้แบนการขุดเหมืองคริปโต ซึ่งสิ้นเปลืองพลังงานและส่งผลกระทบต่อสิ่งแวดล้อม</p>\n<p>จดหมายฉบับนี้ระบุว่า ตอนนี้เรายังไม่เห็นประโยชน์ของทรัพย์สินคริปโตต่อสังคม แต่โทษนั้นเห็นได้ชัดเจน ทั้งการฟอกเงิน ใช้จ่ายเงินค่าไถ่ และผลกระทบต่อสิ่งแวดล้อม ไม่ว่าจะเป็นการปล่อยก๊าซเรือนกระจกและการสิ้นเปลืองพลังงานไปอย่างเปล่าประโยชน์ ยิ่งมูลค่าของเหรียญเพิ่มขึ้น คนที่สนใจเข้ามาขุดก็ยิ่งเพิ่มขึ้นเรื่อยๆ</p>\n<p>ในจดหมายอ้างงานวิจัยของมหาวิทยาลัยอ๊อกซ์ฟอร์ดที่บอกว่า เหมือง Bitcoin และ Ethereum  ใช้พลังงานรวมกันมากกว่าสวีเดนทั้งประเทศถึงสองเท่าตัว</p>\n<p>ข้อเรียกร้องของจดหมายฉบับนี้คือให้ EU แบนกิจกรรมการขุดเหมืองทั้งหมดที่เป็น proof of work เพื่อให้ย้ายไปใช้วิธีขุดแบบอื่นๆ ที่เปลืองพลังงานน้อยลง (คาดว่า 99.5% เทียบกับ proof of work) และแบนบริษัทคริปโตที่เกี่ยวข้องกับเหรียญที่เ)็น proof of work ไม่ให้โฆษณาตัวเองว่า \"ทำธุรกิจที่มีความยั่งยืน\" (sustainable)</p>\n<p>ที่มา - <a href=\"https://www.fi.se/en/published/presentations/2021/crypto-assets-are-a-threat-to-the-climate-transition--energy-intensive-mining-should-be-banned/\">Fi.se</a>, <a href=\"https://www.theregister.com/2021/11/26/sweden_bitcoin_mining_ban/\">The Register</a>, ภาพจาก <a href=\"https://www.pexels.com/photo/backhoe-bucket-barren-dirt-dirty-461789/\">Pexels</a></p>\n<p><img src=\"https://www.blognone.com/sites/default/files/externals/eb562e6d113f54dbc2885f2b4bf34a13.jpg\" /></p>\n</div></div></div><div><div>Topics: </div><div><div><a href=\"/topics/sweden\">Sweden</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/cryptocurrency\">Cryptocurrency</a></div><div><a href=\"/topics/environment\">Environment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e7125d456564f6724777753000e7136fb5e095a898c852ec935bb21ae02d293","category":"Thai"}