{"title":"HP เปิดตัว HP EliteBook Ultra G1i โน้ตบุ๊กธุรกิจตัวท็อป รุ่นซีพียู Intel Core Ultra 200","link":"https://www.blognone.com/node/144017","date":1736426174000,"content":"<div><div><div><p>ถ้ายังจำกันได้ <a href=\"https://www.blognone.com/node/139858\">ค่าย HP ได้รีแบรนด์ผลิตภัณฑ์พีซีของตัวเองไปก่อนในปี 2024</a> (แต่ไม่น่ามีคนจำได้เพราะไม่มี Pro Max)</p>\n<p>ปีนี้ HP เปิดตัวโน้ตบุ๊กรุ่นสูงสุดของฝั่งธุรกิจคือ <strong>HP EliteBook Ultra G1i</strong> เวอร์ชันซีพียู Intel Core Ultra 200 มี NPU 48 TOPS ในตัว ถือเป็นรุ่นที่ขนานไปกับ <a href=\"https://www.blognone.com/node/139858\">HP EliteBook Ultra G1q</a> เวอร์ชันซีพียู Snapdragon X Elite ที่เปิดตัวปีที่แล้ว</p>\n<p>สเปกของ HP EliteBook Ultra G1i คือหน้าจอ 14\" OLED ความละเอียด 2.8K, แรมสูงสุด 32GB, สตอเรจสูงสุด 2TB, Wi-Fi 7, Bluetooth 5.4, เว็บแคมความละเอียดสูง 9MP, น้ำหนัก 1.19 กิโลกรัม, ราคาเริ่มต้น 2,019 ดอลลาร์ วางขายภายในเดือนมกราคม</p>\n<p><img alt=\"No Description\" src=\"https://www.blognone.com/sites/default/files/externals/748acbdd1e25c3ecaa7dba9340f788e0.jpeg\" /></p>\n<p>โน้ตบุ๊กธุรกิจระดับรองลงมาจาก Ultra ยังมีรุ่น X รองท็อป อีก 2 รุ่นย่อย สเปกเกือบเหมือนกัน</p>\n<ul>\n<li><strong>HP EliteBook X G1i</strong> หน้าจอ 14\" 2.5K, ซีพียู Core Ultra 200, เว็บแคม 5MP, หนัก 1.39 กิโลกรัม ราคาเริ่มต้น 1,949 ดอลลาร์</li>\n<li><strong>HP EliteBook X Flip G1i</strong> สเปกเหมือนตัวบน แต่เป็นรุ่นพับหน้าจอได้ รองรับปากกา ราคาเริ่มต้น 2,249 ดอลลาร์</li>\n</ul>\n<p>ที่มา - <a href=\"https://www.hp.com/us-en/newsroom/press-releases/2025/future-of-work.html\">HP</a></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/elitebook\">EliteBook</a></div><div><a href=\"/topics/notebook\">Notebook</a></div><div><a href=\"/topics/ces-2025\">CES 2025</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af118793e6bb9f8a2552a730931c07137cafd9749a3d037a4395866a55f9532d","category":"Thai"}