{"title":"กระทรวงยุติธรรมสหรัฐยื่นเสนอศาล สั่งแยก Chrome เป็นอีกบริษัท กรณีผูกขาด Search","link":"https://www.blognone.com/node/143254","date":1732165137000,"content":"<div><div><div><p>กระทรวงยุติธรรมสหรัฐได้ยื่นเรื่องไปยังศาลอย่างเป็นทางการ ให้มีคำสั่งแยก Chrome ออกจาก Google มาเป็นอีกบริษัท <a href=\"https://www.blognone.com/node/141254\">หลังศาลมีคำตัดสินว่า Google มีพฤติกรรมผูกขาด Search</a></p>\n<p>กระทรวงยุติธรรมอ้างอิงคำอธิบายของผู้พิพากษา Amit Mehta ที่ระบุในคำตัดสินว่า เบราเซอร์ Chrome มีส่วนช่วยในการผูกขาด Search ซึ่งนอกจากการแยกบริษัทแล้ว กระทรวงยังเสนอให้ Google เปิดไลเซนส์เรื่องข้อมูล อัลกอริทึม การแสดงผลการค้นหา ให้คู่แข่งนำไปใช้ปรับปรุงบริการของตัวเอง ไปจนถึงเรื่องความโปร่งใสในการแสดงผลโฆษณาและต้อยอมให้เว็บไซต์ opt-out การนำข้อมูลไปใช้เทรน AI</p>\n<p>กระบวนการนี้เป็นกระบวนการปกติ ที่กระทรวงยุติธรรมในฐานะผู้ฟ้อง ต้องเสนอมาตรการเยียวยาตลาดเพื่อลดผลจากการผูกขาดของ Google หลังมีคำตัดสิน ขณะที่ฝั่ง Google ก็สามารถยื่นข้อเสนอของตัวเองได้ด้วยหลังจากนี้เช่นกัน</p>\n<p>ที่มา - <a href=\"https://www.bloomberg.com/news/articles/2024-11-21/justice-department-seeks-google-chrome-sale-to-curb-monopoly\">Bloomberg</a></p>\n<p><img src=\"https://www.blognone.com/sites/default/files/externals/6673d91b19b022aa974a44366ddd8578.jpeg\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/department-justice\">Department of Justice</a></div><div><a href=\"/topics/antitrust\">Antitrust</a></div><div><a href=\"/topics/lawsuit\">Lawsuit</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95fa7be6d98f5537c04f9cdf55b63af2ba6716f9a091685216f52f5bdd86a9ef","category":"Thai"}