{"title":"เว็บเบราว์เซอร์ Samsung Internet มาสู่ Windows แล้ว โหลดได้ใน Microsoft Store","link":"https://www.blognone.com/node/136988","date":1701242610000,"content":"<div><div><div><p>เว็บเบราว์เซอร์ Samsung Internet เป็นเบราว์เซอร์หล้กในโทรศัพท์ของ Samsung ทุกเครื่องออกเวอร์ชั่นสำหรับระบบปฏิบัติการ Windows แล้ว โดยสามารถเข้าไปดาวน์โหลดที่ได้ที่ Microsoft Store ฟีเจอร์สำคัญคือสามารถซิงค์ข้อมูลการท่องอินเตอร์เน็ตกับอุปกรณ์ตระกูล Galaxy ผ่านการลงชื่อเข้าใช้ Samsung Cloud</p>\n<p>Samsung Internet รองรับ add-ons และ extensions แบบเดียวกับ Chrome และ Edge ที่ผู้ใช้งานสามารถคลิกที่ add-ons ในเบราว์เซอร์เพื่อเปิด Chrome Web Store ได้ แต่ยังไม่สามารถใช้ส่วนเสริมบางตัวได้ (ขึ้นเป็นปุมสีเทา) นอกจากนี้ Samsung Internet ยังมีฟีเจอร์ยอดฮิตของพีซีอย่างโหมด incognito, โหมด light และ dark และรองรับ ad-blocker ด้วย</p>\n<p>เบราว์เซอร์ยังให้ตัวเลือกแก่ผู้ใช้ในการลบบุ๊กมาร์ก, ประวัติการเข้าชม, รหัสผ่าน และข้อมูลอื่น ๆ เมื่อผู้ใช้งานออกจากระบบ เป็นมาตรการรักษาความปลอดภัยที่เหมาะกับคอมพิวเตอร์ที่ใช้ร่วมกับผู้อื่น</p>\n<p>จุดที่น่าสังเกตของ Samsung Internet บน Windows คือรหัสผ่านที่บันทึกไว้ในอุปกรณ์ Galaxy ของผู้ใช้จะไม่ถูกซิงค์ไปยังคอมพิวเตอร์หรือแล็ปท็อป</p>\n<p><img alt=\"No Description\" src=\"https://www.blognone.com/sites/default/files/externals/4d389d0b0c8ba7433b3f1b684a5f517b.png\" /></p>\n<p>ที่มา - <a href=\"https://apps.microsoft.com/detail/XPDCMJG5PTR3TP?hl=en-us&amp;gl=US\">Microsoft Store</a> via <a href=\"https://www.androidcentral.com/apps-software/samsung-internet-launches-on-windows\">Androidcentral</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/browser\">Browser</a></div><div><a href=\"/topics/windows\">Windows</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5429783e4873c879abf1ef4e4ff7413cad538d3350e296e9c2121e10a9caf3ac","category":"Thai"}