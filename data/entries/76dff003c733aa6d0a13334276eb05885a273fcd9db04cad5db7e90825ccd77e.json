{"title":"ASML รายงานผลประกอบการไตรมาส - ซีอีโอมองครึ่งหลังปีนี้เติบโตสูง","link":"https://www.blognone.com/node/139260","date":1713348409000,"content":"<div><div><div><p>ASML บริษัทผลิตเครื่องจักร Lithography สำหรับใช้ในการผลิตชิปรายใหญ่ของโลก รายงานผลประกอบการของไตรมาสที่ 1 ปี 2024 มียอดขายรวม 5,290 ล้านยูโร ลดลง 22% เทียบกับไตรมาสเดียวกันในปีก่อน มีกำไรสุทธิ 1,224 ล้านยูโร</p>\n<p>ในไตรมาสที่ผ่านมา ASML มีคำสั่งซื้อสุทธิ (Net bookings) 3,611 ล้านยูโร ลดลง 4% เทียบกับปีก่อน แต่ลดลงถึง 61% เมื่อเทียบกับไตรมาส 4/2023 ส่วนเครื่องจักรขายได้รวม 70 เครื่อง</p>\n<p>Peter Wennink ซีอีโอ ASML กล่าวว่ามุมมองตัวเลขการดำเนินงานปี 2024 ยังคงเหมือนเดิม คาดว่าครึ่งหลังของปีนี้จะแข็งแกร่งกว่าครึ่งปีแรก อุตสาหกรรมโดยรวมจะฟื้นตัวจากขาลงในช่วงที่ผ่านมา และมีการลงทุนด้านเทคโนโลยีมากขึ้นตามรอบวัฏจักร</p>\n<p>ที่มา: <a href=\"https://www.asml.com/en/news/press-releases/2024/q1-2024-financial-results\">ASML</a></p>\n<p><img alt=\"No Description\" src=\"https://www.blognone.com/sites/default/files/externals/e00499d39f9ee81351c830d559fd0134.jpg\" /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76dff003c733aa6d0a13334276eb05885a273fcd9db04cad5db7e90825ccd77e","category":"Thai"}