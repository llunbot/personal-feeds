{"title":"[ลือ] Meta ตั้งเป้าให้ AI ช่วยยิงแอดทั้งหมดภายในปีหน้า ตั้งแต่สร้างเนื้อหา กำหนดงบ จนถึงระบุกลุ่มเป้าหมาย","link":"https://www.blognone.com/node/146751","date":1748908108000,"content":"<span>[ลือ] Meta ตั้งเป้าให้ AI ช่วยยิงแอดทั้งหมดภายในปีหน้า ตั้งแต่สร้างเนื้อหา กำหนดงบ จนถึงระบุกลุ่มเป้าหมาย</span>\n\n  <div>\n    <div>Body</div>\n              <div><p>The Wall Street Journal อ้างแหล่งข่าวที่เกี่ยวข้องระบุว่า Meta ตั้งเป้าให้แบรนด์ที่ลงโฆษณาบนแพลตฟอร์มอย่าง Facebook หรือ Instagram เปลี่ยนมาใช้ AI ในการจัดการทั้งหมดภายในสิ้นปีหน้า จากปัจจุบัน Meta <a href=\"https://www.blognone.com/node/136083\">มี AI ช่วยสร้างหรือแก้ไขเนื้อหาโฆษณา</a>เบื้องต้น</p>\n<p>ตามแผนนั้น Meta ต้องการให้แบรนด์ที่ลงโฆษณาสามารถสร้างเนื้อหาจาก AI แบบเริ่มจากศูนย์ ออกมาเป็นข้อความ รูปภาพ วิดีโอ รวมทั้งนำ AI มาช่วยระบุแผนการลงโฆษณาทั้งงบประมาณ, กลุ่มเป้าหมาย, รูปแบบโฆษณาที่แตกต่างกันตามกลุ่มและเวลา ฯลฯ</p>\n<p>แนวทางนี้ดูเป็นประโยชน์สำหรับผู้ลงโฆษณาที่เป็นธุรกิจขนาดเล็ก-กลาง เพราะน่าจะช่วยลดเวลาและขั้นตอนได้มาก ขณะที่แบรนด์ธุรกิจรายใหญ่มีความกังวลว่า Meta จะมีอิทธิพลในกระบวนการโฆษณามากขึ้น</p>\n<p>ที่มา: <a href=\"https://www.wsj.com/tech/ai/meta-aims-to-fully-automate-ad-creation-using-ai-7d82e249\">The Wall Street Journal</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 03/06/2025 - 06:48</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fde2765c800fa01ae1907368e77489f669ec8048385c49088042df5c35b61dc9","category":"Thai"}