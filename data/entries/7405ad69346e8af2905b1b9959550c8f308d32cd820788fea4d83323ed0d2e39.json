{"title":"Apple ประกาศจัดงาน It's Glowtime เที่ยงคืนวันที่ 10 กันยายน - คาดเปิดตัว iPhone 16","link":"https://www.blognone.com/node/141643","date":1724697993000,"content":"<div><div><div><p>แอปเปิลประกาศจัดงานแถลงข่าวเปิดตัวสินค้าใหม่ ที่สำนักงานใหญ่ Apple Park ตรงกับวันที่ 10 กันยายน 2024 เวลาเที่ยงคืนตามเวลาในไทย (คืนวันที่ 9 กันยายน) โดยมีการเชิญสื่อเข้าร่วมงานด้วยจำนวนหนึ่ง</p>\n<p>ธีมที่แอปเปิลใช้ในการประกาศการจัดงานครั้งนี้คือ <a href=\"https://www.youtube.com/watch?v=uarNiSl_uh4\">It's Glowtime</a> ซึ่งไม่ได้บอกใบ้มากนักว่าจะเป็นสินค้าใด</p>\n<p>ตามข่าวลือที่ออกมาก่อนหน้านี้ คาดว่าสินค้าที่แอปเปิลจะเปิดตัวได้แก่ iPhone 16 และ iPhone 16 Pro รุ่นใหม่ ตามรอบการเปิดตัวในเดือนกันยายน โดยด้านฮาร์ดแวร์คาดว่าจะปุ่มใหม่เพิ่มมาที่ด้านล่างขวา เรียกว่า <a href=\"https://www.blognone.com/node/141362\">Capture Button</a> ใช้สำหรับการถ่ายภาพโดยเฉพาะ ส่วนสินค้าอื่นที่อาจเปิดตัวด้วยในงานคือ <a href=\"https://www.blognone.com/node/140434\">Apple Watch รุ่นใหม่</a> และ <a href=\"https://www.blognone.com/node/141489\">AirPods 4</a></p>\n<p>ที่มา: <a href=\"https://www.macrumors.com/2024/08/26/apple-september-9-iphone-event/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/e814e5d0f85ed8116c42fbabd74fdda3.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/airpods\">AirPods</a></div><div><a href=\"/topics/apple-watch-series-10\">Apple Watch Series 10</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7405ad69346e8af2905b1b9959550c8f308d32cd820788fea4d83323ed0d2e39","category":"Thai"}