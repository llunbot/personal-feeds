{"title":"Jack Dorsey บอกคนไม่ได้อยากใช้ Bluesky แต่แค่หนีจาก X เท่านั้น","link":"https://www.blognone.com/node/144900","date":1740457425000,"content":"<div><div><div><p>Jack Dorsey อดีตซีอีโอ Bluesky บอกว่าผู้ใช้งาน Bluesky รายใหม่ ๆ ส่วนใหญ่ไม่ได้ตั้งใจเข้ามาใช้แพลตฟอร์ม แต่แค่ต้องการหนีจากแพลตฟอร์ม X เท่านั้น โดยเฉพาะหลังเลือกตั้งประธานาธิบดีสหรัฐฯ ที่มีผู้ใช้ใหม่รายวันเพิ่มขึ้นมาก</p>\n<p>เขามองว่านี่ไม่ใช่เรื่องที่น่าดีใจ ผู้ใช้งานควรได้รับประโยชน์จาก Bluesky ซึ่งเป็นสิ่งที่หาจากที่อื่นไม่ได้ หรือแพลตฟอร์มต้องแก้ปัญหาที่ผู้ใช้พบเจอจริง ๆ ความต้องการที่เพิ่มขึ้นสูงอย่างเดียวอาจไม่พอ</p>\n<p>จุดเริ่มต้นของการสร้าง Bluesky คือการทำแพลตฟอร์มที่ผู้ใช้งานสามารถเลือกอัลกอริธึมเองได้ แม้ว่าตอนนี้ผู้ใช้งานอาจยังไม่สนใจเรื่องนี้ และโฟกัสแค่การหนีจากแพลตฟอร์ม X เท่านั้น แต่ Dorsey หวังว่าสักวันคนจะหันมาสนใจมากขึ้น</p>\n<p>BlueSky เปิดตัวอย่างเป็นทางการในเดือนกุมภาพันธ์ 2024 โดยมีผู้ใช้ประมาณ 3 ล้านคน และเพิ่มขึ้นเป็น 25.9 ล้านคนภายในสิ้นปี 2024 แม้ Bluesky จะโตเร็วมาก แต่ <a href=\"https://www.blognone.com/node/139588\">Dorsey ก็ลาออกจากคณะกรรมการบริหารเมื่อปีที่แล้ว</a> และวิจารณ์บริษัทว่ากำลังทำผิดเหมือนที่ Twitter เคยทำ</p>\n<p>ที่มา: <a href=\"https://www.businessinsider.com/jack-dorsey-people-running-away-from-x-bluesky-growth-2025-2\">Business Insider</a></p>\n<p><img src=\"https://www.blognone.com/sites/default/files/externals/e98f2d005058ead23f5bc49baca2ba1b.png\" alt=\"Jack\" /></p>\n</div></div></div><div><div>Topics: </div><div><div><a href=\"/topics/jack-dorsey\">Jack Dorsey</a></div><div><a href=\"/topics/bluesky\">Bluesky</a></div><div><a href=\"/topics/x-company\">X.com</a></div><div><a href=\"/topics/social-network\">Social Network</a></div><div><a href=\"/topics/twitter\">Twitter</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2140d266ee07675f14c73183a9ce89fbdd3b0d7e20da2b82bc94819822f0cd4b","category":"Thai"}