{"title":"Jio เปิดตัวฟีเจอร์โฟน 4G ในอินเดีย ราคาราว 430 บาท มีกล้อง ดูหนังได้ จ่ายเงินได้","link":"https://www.blognone.com/node/134671","date":1688445077000,"content":"<div><div><div><p>Jio Platforms โอเปเรเตอร์รายใหญ่ของอินเดีย เปิดตัวฟีเจอร์โฟน 4G ราคาถูกสุดๆ เพียง 999 รูปี (ราว 430 บาท) เพื่อจับตลาดล่าง กลุ่มลูกค้า 2G เดิมที่ประสบปัญหาการอัพเกรดมาใช้สมาร์ทโฟน เนื่องจากราคาของสมาร์ทโฟนแพงเกินไป</p>\n<p>มือถือของ Jio เรียกว่า Jio Bharat หน้าตาเหมือนฟีเจอร์โฟนยุคดั้งเดิม มีกล้องถ่ายรูปในตัว แต่มาพร้อมกับฟีเจอร์ยุคใหม่อย่าง UPI payment ระบบการจ่ายเงินของประเทศอินเดีย, ฟังวิทยุได้, ดูหนังได้ผ่านบริการสตรีมมิ่ง JioCinema, ฟังเพลงสตรีมมิ่งผ่าน JioSaavn, รองรับการอ่านข้อความ 23 ภาษาของอินเดีย</p>\n<p>Jio Bharat มีให้เลือก 2 รุ่นย่อยคือ เวอร์ชันที่ Jio ผลิตเอง และเวอร์ชันที่ผลิตโดยพาร์ทเนอร์ Karbonn บริษัทมือถือสัญชาติอินเดีย ในราคา 999 รูปีเท่ากัน</p>\n<p>ตัวมือถือยังมาพร้อมแพ็กเกจค่าโทรราคาถูก 123 รูปีต่อเดือน (53 บาท) ได้โทรไม่จำกัด และปริมาณข้อมูล 14GB ต่อเดือน ทาง Jio ระบุว่ากลุ่มเป้าหมายของมือถือตัวนี้มีมากถึง 250 ล้านคนในอินเดีย</p>\n<p><img alt=\"No Description\" src=\"https://www.blognone.com/sites/default/files/externals/86c53458ec2382b43ceba1bdc0c1bd5a.jpg\" /></p>\n<p><img src=\"https://jep-asset.akamaized.net/cms/assets/jiobharat/jiobharat-desk.webp\" alt /></p>\n<p><img src=\"https://jep-asset.akamaized.net/cms/assets/jiobharat/languages-03-07.webp\" alt /></p>\n<blockquote><p>Step into a 4G-powered digital life with <a href=\"https://twitter.com/hashtag/JioBharat?src=hash&amp;ref_src=twsrc%5Etfw\">#JioBharat</a> at ₹999/- only. ⚡<a href=\"https://twitter.com/hashtag/DigitalIndia?src=hash&amp;ref_src=twsrc%5Etfw\">#DigitalIndia</a> <a href=\"https://twitter.com/hashtag/JioSaavn?src=hash&amp;ref_src=twsrc%5Etfw\">#JioSaavn</a> <a href=\"https://twitter.com/hashtag/JioCinema?src=hash&amp;ref_src=twsrc%5Etfw\">#JioCinema</a> <a href=\"https://twitter.com/hashtag/Music?src=hash&amp;ref_src=twsrc%5Etfw\">#Music</a> <a href=\"https://twitter.com/hashtag/India?src=hash&amp;ref_src=twsrc%5Etfw\">#India</a> <a href=\"https://twitter.com/hashtag/Bharat?src=hash&amp;ref_src=twsrc%5Etfw\">#Bharat</a> <a href=\"https://t.co/PSUDDxd6Oj\">pic.twitter.com/PSUDDxd6Oj</a></p>\n<p>— Reliance Jio (@reliancejio) <a href=\"https://twitter.com/reliancejio/status/1675907659801960449?ref_src=twsrc%5Etfw\">July 3, 2023</a></p></blockquote>\n<p>ที่มา - <a href=\"https://techcrunch.com/2023/07/03/jio-bharat-specifications-price-plans/\">TechCrunch</a>, <a href=\"https://www.jio.com/jcms/jiobharat/\">Jio</a></p>\n</div></div></div><div><div>Topics: </div><div><div><a href=\"/topics/jio\">Jio</a></div><div><a href=\"/topics/mobile\">Mobile</a></div><div><a href=\"/topics/feature-phone\">Feature Phone</a></div><div><a href=\"/topics/india\">India</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee65b462d978825c62cad5d4b734922348120069374ba45c708af513a2c3636c","category":"Thai"}