{"title":"Netflix นำ Nimona อนิเมชันที่เข้าชิงออสการ์ปีนี้ ให้ชมฟรีเต็มเรื่องผ่าน YouTube","link":"https://www.blognone.com/node/138285","date":1708416629000,"content":"<div><div><div><p>Netflix เปิดให้ดู Nimona แบบเต็มเรื่องได้ฟรีผ่าน YouTube เพื่อเป็นการโปรโมตก่อนงานประกาศรางวัลออสการ์ประจำปีนี้ ที่จะจัดขึ้นช่วงต้นเดือนมีนาคม</p>\n<p>Nimona เป็นอนิเมชันออริจินัลของ Netflix ที่พัฒนาจากกราฟิกโนเวลของ ND Stephenson ซึ่งอนิเมชันนี้เป็นที่พูดถึงมากในช่วงที่ผ่านมา เพราะเป็นโครงการที่เคยอยู่กับดิสนีย์ ที่ได้จากการซื้อกิจการ 20th Century Studios แล้วก็ถูกยกเลิกไป อย่างไรก็ตาม Nimona ก็ประสบความสำเร็จได้เข้าชิงรางวัลออสการ์ปีนี้ในสาขาภาพยนตร์อนิเมชันยอดเยี่ยม</p>\n<p>ภาพยนตร์อีก 4 เรื่องที่เข้าชิงสาขาภาพยนตร์อนิเมชันยอดเยี่ยมได้แก่ The Boy and the Heron ของ Studio Ghibli, Elemental ของดิสนีย์, Robot Dreams อนิเมชันจากสเปน-ฝรั่งเศส และ Spider-Man: Across the Spider-Verse ของโซนี่</p>\n<p><a href=\"https://youtu.be/i4CFWTYFRlw\">สามารถรับชม Nimona ได้ที่ลิงก์นี้</a> (มีตัวเลือกคำบรรยายภาษาอังกฤษ หรือใช้ระบบแปลภาษาไทยใน YouTube)</p>\n<p>ที่มา: <a href=\"https://www.ign.com/articles/netflixs-nimona-is-now-available-to-stream-on-youtube-for-free-ahead-of-the-oscars\">IGN</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/animation\">Animation</a></div><div><a href=\"/topics/oscar\">Oscar</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57d8df93b5df55828a4f37f05850dda29def5fd606e939294946b5f460f79b8d","category":"Thai"}