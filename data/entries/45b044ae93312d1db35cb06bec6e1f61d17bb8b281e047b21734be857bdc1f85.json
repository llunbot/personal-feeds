{"title":"Disney+ มีจำนวนสมาชิกเพิ่มเป็น 112.6 ล้านบัญชี - เตรียมรวมคอนเทนต์ Hulu ให้เป็นแอปเดียว","link":"https://www.blognone.com/node/136647","date":1699489772000,"content":"<div><div><div><p>ดิสนีย์รายงานผลการดำเนินงานในไตรมาสที่ผ่านมา บริการสตรีมมิ่ง Disney+ มีสมาชิกเพิ่มขึ้น 6.9 ล้านบัญชี รวม 112.6 ล้านบัญชี โดยมีคอนเทนต์เด่นในไตรมาสคือภาพยนตร์ Elemental, Little Mermaid และ Guardians of the Galaxy Vol. 3 ส่วนซีรี่ส์ออริจินัลมี Ahsoka และซีรี่ส์เกาหลี Moving</p>\n<p>การเติบโตนี้ทำให้ภาพรวมส่วนธุรกิจ Direct-to-Consumer มีรายได้เฉพาะส่วนเพิ่มขึ้น 12% เป็น 5,036 ล้านดอลลาร์ ขาดทุนจากการดำเนินงานลดลงเป็น 420 ล้านดอลลาร์</p>\n<p>Bob Iger ซีอีโอดิสนีย์อัพเดตข้อมูลในช่วงแถลงผลประกอบการ ถึงสิ่งที่จะเกิดขึ้นหลังดิสนีย์เตรียมซื้อหุ้น Hulu ทั้งหมดทำให้เป็นเจ้าของเพียงรายเดียว ว่าบริษัทเตรียมออกแอปที่รวม Disney+ กับ Hulu เป็นแอปเดียวสำหรับลูกค้าในอเมริกา โดยเริ่มทดสอบในสถานะเบต้าเดือนธันวาคมนี้ ทำให้เป็นแอปรวมทุกคอนเทนต์ในที่เดียว ลดต้นทุนทั้งฝั่งดิสนีย์และค่าบริการของลูกค้า</p>\n<p>ที่มา: <a href=\"https://9to5google.com/2023/11/08/disney-plus-hulu-one-app-test/\">9to5Google</a> และ <a href=\"https://thewaltdisneycompany.com/disneys-fiscal-full-year-and-q4-2023-earnings-results-webcast/\">ดิสนีย์</a></p>\n<p><img src=\"https://www.blognone.com/sites/default/files/externals/e166bcf0a15c8a3c9a01e408053456ec.jpg\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/financial-report\">Financial Report</a></div><div><a href=\"/topics/hulu\">Hulu</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45b044ae93312d1db35cb06bec6e1f61d17bb8b281e047b21734be857bdc1f85","category":"Thai"}