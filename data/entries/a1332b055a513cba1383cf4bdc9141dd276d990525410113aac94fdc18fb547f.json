{"title":"Google Search AI Overviews เปิดใช้งานเพิ่มเติมในอีก 6 ประเทศ - ยังไม่มีไทย","link":"https://www.blognone.com/node/141454","date":1723771019000,"content":"<div><div><div><p>กูเกิลประกาศขยายประเทศที่รองรับ <a href=\"https://www.blognone.com/node/139757\">Google Search AI Overviews</a> ฟีเจอร์ที่นำ AI มาช่วยตอบคำถามในหน้าผลการค้นหา หลังจากเปิดให้ผู้ใช้งานในอเมริกาทุกคนเมื่อเดือนพฤษภาคม</p>\n<p>6 ประเทศที่เพิ่มเติมในรอบนี้ได้แก่ สหราชอาณาจักร อินเดีย ญี่ปุ่น อินโดนีเซีย เม็กซิโก และบราซิล พร้อมรองรับการให้คำตอบเป็นภาษาท้องถิ่น ซึ่งกูเกิลบอกว่าได้ทดสอบมาแล้วระยะหนึ่ง</p>\n<p>นอกจากนี้ AI Overviews ยังปรับปรุงการแสดงผลลิงก์เนื้อหาที่เกี่ยวข้อง โดยเวอร์ชันเดสก์ท็อปจะแสดงรายการลิงก์ที่ด้านขวา จากเดิมเป็น Card ด้านล่าง ส่วนเวอร์ชันมือถือแสดงลิงก์ที่มุมบนขวา ซึ่งกูเกิลบอกว่าการแสดงลิงก์ประกอบคำตอบนั้น ทำให้ทราฟิกเว็บที่ถูกระบุถึงเพิ่มสูงมากขึ้นด้วย</p>\n<p>ฟีเจอร์อื่นที่เพิ่มมาคือการ Save คำตอบไว้ โดยคำตอบเดิมจะถูกนำมาแสดงหากมีหาค้นหาในหัวข้อเดิม</p>\n<p>ที่มา: <a href=\"https://9to5google.com/2024/08/15/google-search-ai-overviews-countries/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/4949847ab48fa6e4556b8a79e754808f.jpeg\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1332b055a513cba1383cf4bdc9141dd276d990525410113aac94fdc18fb547f","category":"Thai"}