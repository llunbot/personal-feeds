{"title":"Overwatch 2 นำ Loot Box กลับมาแล้ว, เพิ่มระบบ Perk, โหมด Stadium, ฮีโร่ใหม่ Freja","link":"https://www.blognone.com/node/144695","date":1739585404000,"content":"<div><div><div><p>Overwatch 2 ประกาศของใหม่หลายอย่าง รวมถึงของเก่าวนซ้ำกลับมาใหม่อย่าง Loot Box ด้วย</p>\n<ul>\n<li><strong>Perk</strong> ฮีโร่สามารถอัพเกรดความสามารถได้ระหว่างการเล่น (หนึ่งแมตช์อัพเกรดได้ 2 รอบ) การอัพเกรดรอบแรกเป็นการอัพเกรดเบาๆ เลือกได้ 2 แนวทาง ส่วนการอัพเกรดรอบสองเป็นการอัพเกรดสำคัญที่สามารถเปลี่ยนเกมเพลย์ได้เลย เริ่มใช้ใน Season 15</li>\n<li><strong>Stadium</strong> โหมดเกมแบบใหม่ที่มีขนาดใหญ่ที่สุดของเกม ต้องแข่งกันด้วยกติกาชนะกันใน 7 แมตช์ (best-of-7) แต่ละรอบมีการแจกเหรียญ เพื่อนำไปปรับแต่งตัวละครในรอบถัดๆ ไป และในสนามแข่งจะมีทรัพยากรแจกมากมายด้วย โหมดนี้มาใน Season 16 เริ่มต้นจะมีฮีโร่ให้เลือกเล่นในโหมดนี้ 14 คน</li>\n<li><strong>Freja</strong> ฮีโร่คนใหม่ นักล่าสาวที่ใช้ธนู crossbow เป็นอาวุธ เปิดให้เล่นใน Season 16</li>\n<li><strong>Aqua</strong> ฮีโร่คนใหม่ (ลำดับ 44) ตอนนี้ยังใช้โค้ดเนมว่า Aqua ส่วนชื่อจริงต้องรอก่อน เป็นฮีโร่คนจีน ใช้ธาตุน้ำที่เปลี่ยนแปลงสนามรบได้ เริ่มมาใน Season 18</li>\n<li><strong>Loot Box</strong> กลับมาแล้วหลังดราม่าในหลายประเทศที่มองว่าเป็นการพนัน และ <a href=\"https://www.blognone.com/node/129771\">Blizzard นำออกไปในปี 2022</a> การกลับมารอบนี้ Blizzard บอกว่า \"โปร่งใส\" มากขึ้นว่ามีโอกาสได้ของอะไรบ้าง การันตีว่าในกล่องมีไอเทมระดับ Rare ขึ้นไปอย่างแน่นอน</li>\n</ul>\n<p>ที่มา - <a href=\"https://overwatch.blizzard.com/en-us/news/24177197/overwatch-2-spotlight-a-new-era-of-innovation-and-excitement/\">Overwatch</a></p>\n<p><img alt=\"No Description\" src=\"https://www.blognone.com/sites/default/files/externals/f13f4fbe196a87bb4b9003be25a9d5d1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/fc84d3ca89f6175709aebe53017ef63e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2e9fd1eb6bff437ab8bcc0bb1a6e053b.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b8d94d9044f154df2e043997f0d588da.jpeg\" /></p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/loot-box\">Loot Box</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b2df60457b205562c174d564c25abfefe1488128bceb01ef9f70c5dc309e507","category":"Thai"}