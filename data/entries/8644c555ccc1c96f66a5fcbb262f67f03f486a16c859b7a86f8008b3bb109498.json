{"title":"Apple ถูกฟ้องแบบกลุ่ม ประเด็นฟีเจอร์ใหม่ Siri ไม่มีให้ใช้จริงตามที่โฆษณา","link":"https://www.blognone.com/node/145410","date":1742629059000,"content":"<div><div><div><p>ประเด็นแอปเปิลประกาศ<a href=\"https://www.blognone.com/node/145143\">เลื่อนการออกฟีเจอร์ใหม่ของ Siri บน iOS</a> แบบไม่มีกำหนดยังไม่จบ ล่าสุดแอปเปิลถูกฟ้องร้องแบบกลุ่มต่อศาลเมืองแซนโฮเซ โดยกลุ่มผู้ฟ้องระบุว่าได้ซื้อ iPhone และสินค้าอื่นที่มีความสามารถ Apple Intelligence แต่ไม่ได้รับฟีเจอร์ครบตามที่โฆษณาไว้</p>\n<p>เอกสารฟ้องบอกว่าโฆษณาของแอปเปิลที่เผยแพร่ผ่านช่องทางต่าง ๆ (<a href=\"https://www.blognone.com/node/145152\">ซึ่งแอปเปิลก็ลบไปแล้ว</a>) ได้สร้างความคาดหวัง และเป็นเหตุผลจูงใจมากพอให้คนตัดสินใจซื้อ iPhone ที่จะมาพร้อมความสามารถใหม่ แอปเปิลเองก็รู้ว่าการโฆษณาสิ่งเหล่านี้ทำให้ผู้คนยอมจ่ายเงินอัปเกรดโทรศัพท์เป็นเครื่องรุ่นใหม่ ที่มี AI แตกต่างไปจากโทรศัพท์ของคู่แข่ง แต่สิ่งที่แอปเปิลให้จริงคือ Apple Intelligence ที่ทำงานได้อย่างจำกัด หรือบางฟีเจอร์ก็ไม่มีให้ใช้เลย</p>\n<p>ทั้งนี้กลุ่มผู้ฟ้องร้องระบุว่าต้องการค่าเสียหายจากเหตุที่เกิดขึ้น แต่ไม่ได้ระบุวงเงิน</p>\n<p>ตัวแทนของแอปเปิลไม่ได้ออกมาแสดงความเห็นการฟ้องร้องนี้</p>\n<p>ที่มา: <a href=\"https://www.axios.com/2025/03/20/apple-suit-false-advertising-ai-intelligence\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/0d981c05d88673e4f5035c5d7e281cdd.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/siri\">Siri</a></div><div><a href=\"/topics/apple-intelligence\">Apple Intelligence</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8644c555ccc1c96f66a5fcbb262f67f03f486a16c859b7a86f8008b3bb109498","category":"Thai"}