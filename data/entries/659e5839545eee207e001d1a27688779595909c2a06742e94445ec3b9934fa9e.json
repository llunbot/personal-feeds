{"title":"Super Mario Bros. Movie แซง Frozen ขึ้นแท่นภาพยนตร์อนิเมชันทำเงินสูงสุดตลอดกาลอันดับ 2 แล้ว","link":"https://www.blognone.com/node/134142","date":1685711430000,"content":"<div><div><div><p>ยังเดินหน้าทำสถิติต่อเนื่องโดยล่าสุดภาพยนตร์ Super Mario Bros. Movie ทำรายได้รวมทั่วโลกแล้ว 1.295 พันล้านดอลลาร์ ทำให้เมื่อจัดอันดับภาพยนตร์อนิเมชันทำเงินสูงสุดตลอดกาล Super Mario Bros. Movie แซง Frozen (1.290 พันล้านดอลลาร์) เป็นที่เรียบร้อย โดยมีด่านสุดท้ายคือ Frozen II (1.454 พันล้านดอลลาร์)</p>\n<p>Super Mario Bros. Movie ทำรายได้ทะลุ 1 พันล้านดอลลาร์ไปเมื่อ<a href=\"https://www.blognone.com/node/133634\">ปลายเดือนเมษายน</a> ซึ่งเป็นเวลาเกือบ 1 เดือน ตั้งแต่ภาพยนตร์เริ่มฉายในวันที่ 5 เมษายน 2023</p>\n<p>อย่างไรก็ตามในทางเทคนิค Super Mario Bros. Movie อาจถือเป็นอนิเมชันทำเงินสูงสุดตอนนี้ที่อันดับ 3 เนื่องจาก The Lion King เวอร์ชันรีเมคปี 2019 (1.663 พันล้านดอลลาร์) แม้จะเรียกว่าเป็นภาพยนตร์ไลฟ์แอคชันที่ใช้คนแสดง แต่เนื่องจากภาพส่วนใหญ่ใช้คอมพิวเตอร์อนิเมชันสร้าง บางสำนักจึงจัดให้เป็นภาพยนตร์อนิเมชัน และทำเงินสูงสุดตลอดกาลอันดับ 1 นั่นเอง</p>\n<p>ที่มา: <a href=\"https://www.nintendolife.com/news/2023/06/mario-movie-surpasses-disneys-animated-hit-frozen-at-the-box-office\">Nintendo Life</a></p>\n<p><img src=\"https://www.blognone.com/sites/default/files/externals/dcca89f0e9384118092ba6194e427426.jpg\" alt /></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/movies\">Movies</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"659e5839545eee207e001d1a27688779595909c2a06742e94445ec3b9934fa9e","category":"Thai"}