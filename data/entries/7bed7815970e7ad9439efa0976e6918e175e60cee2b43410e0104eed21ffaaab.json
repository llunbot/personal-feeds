{"title":"นายกฯ ออสเตรเลียแนะนำ \"ปิดมือถือวันละ 5 นาที\" ลดความเสี่ยงการถูกโจมตีทางไซเบอร์ได้","link":"https://www.blognone.com/node/134522","date":1687618477000,"content":"<div><div><div><p>Anthony Albanese นายกรัฐมนตรีของออสเตรเลียแถลง ในระหว่างการประกาศแต่งตั้งหัวหน้าหน่วยงานดูแลด้านความปลอดภัยทางไซเบอร์ของประเทศ โดยพูดถึงปัญหาและความสำคัญที่มากขึ้น ของการดูแลความปลอดภัยทางไซเบอร์ในประเทศ</p>\n<p>เนื้อหาตอนหนึ่งเขาบอกว่าการดูแลความปลอดภัยนี้ เป็นสิ่งที่ประชาชนและองค์กรทุกภาคส่วนต้องให้ความร่วมมือ ซึ่งเขาแนะนำวิธีการง่าย ๆ ที่ทำได้ทุกวันนั่นคือ <strong>ปิดโทรศัพท์ทุกคืน</strong> เป็นเวลา 5 นาที เขาแนะนำว่าอาจทำระหว่างไปแปรงฟันก่อนเข้านอนก็ได้</p>\n<p>คำแนะนำนี้ไม่ใช่เรื่องใหม่ แม้ไม่ได้การันตีว่าโทรศัพท์จะปลอดภัยจากการถูกโจมตี แต่มัลแวร์จำนวนมากไม่ได้ฝังอยู่ในหน่วยความจำถาวร แต่ทำงานอยู่ในหน่วยความจำเท่านั้น เมื่อบูตเครื่องใหม่มัลแวร์จึงหายไป ผู้เชี่ยวชาญความปลอดภัยไซเบอร์บอกว่า ก็ทำให้ต้นทุนในการดึงข้อมูลของแฮกเกอร์ผ่านมัลแวร์ที่มักรันอยู่เบื้องหลัง มีมูลค่าสูงขึ้น และทำได้ลำบากมากขึ้นนั่นเอง</p>\n<p>ที่มา: <a href=\"https://7news.com.au/news/cyber-security/anthony-albanese-shocking-mobile-phone-security-warning-turn-your-phone-off-c-11076121\">7News Australia</a></p>\n<p><img alt=\"No Description\" src=\"https://www.blognone.com/sites/default/files/externals/60673cc909b5b60ffffdd97c08d1433d.jpg\" /></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/cybersecurity\">Cybersecurity</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7bed7815970e7ad9439efa0976e6918e175e60cee2b43410e0104eed21ffaaab","category":"Thai"}