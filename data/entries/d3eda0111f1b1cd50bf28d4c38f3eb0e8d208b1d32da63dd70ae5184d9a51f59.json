{"title":"แว่น Oculus Go จะได้ OS เวอร์ชันปลดล็อค เข้าถึง Root เต็มที่ อัพเดตเองได้แม้ตกรุ่นไปแล้ว","link":"https://www.blognone.com/node/124955","date":1632707619000,"content":"<div><div><div><p>John Carmack ซึ่ง<a href=\"https://www.blognone.com/node/113142\">ปัจจุบันเป็น CTO แบบไม่ประจำของ Oculus</a> โพสต์ข้อมูลในทวิตเตอร์ว่า เขาผลักดันให้ Facebook ออกระบบปฏิบัติการของแว่น Oculus Go แบบอันล็อค นักพัฒนาสามารถเข้าถึง root access เพื่อนำแว่นไปดัดแปลงทำสิ่งต่างๆ ได้</p>\n<p>Carmack บอกว่าการออก OS แบบอันล็อคจะช่วยเปิดโอกาสให้เราเห็นแว่น Oculus Go ถูกใช้งานในด้านต่างๆ ได้อีกมาก แถมอายุการใช้งานของแว่นก็จะยาวนานขึ้นอีก เพราะมีคนช่วยกันพัฒนา OS อยู่ตลอด อัพเดตเองได้เสมอ แม้ตัวเซิร์ฟเวอร์ OTA จะถูกปิดไปในอนาคตก็ตาม</p>\n<p>Carmack ไม่ได้ระบุชัดว่าเราจะเห็น OS ตัวนี้ถูกเผยแพร่เมื่อไร และ<a href=\"https://www.blognone.com/node/117097\">ตัวแว่น Oculus Go ก็เลิกขายไปแล้ว</a> หลัง<a href=\"https://www.blognone.com/node/118484\">การมาถึงของ Oculus Quest 2</a> ที่สเปกดีกว่ามาก</p>\n<p><img src=\"https://www.blognone.com/sites/default/files/externals/738d9a32e362fa452b03b655d75d0827.jpg\" /></p>\n<blockquote><p>Something I have been pushing on for years is going to come to pass soon: We are going to make available an unlocked OS build for the Oculus Go headset that can be side loaded to get full root access.</p>\n<p>— John Carmack (@ID_AA_Carmack) <a href=\"https://twitter.com/ID_AA_Carmack/status/1441496416463904768?ref_src=twsrc%5Etfw\">September 24, 2021</a></p></blockquote>\n<p>ที่มา - <a href=\"https://www.androidcentral.com/oculus-go-may-soon-pave-way-facebook-free-oculus-quest\">Android Central</a></p>\n</div></div></div><div><div>Topics: </div><div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div><div><a href=\"/topics/john-carmack\">John Carmack</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3eda0111f1b1cd50bf28d4c38f3eb0e8d208b1d32da63dd70ae5184d9a51f59","category":"Thai"}