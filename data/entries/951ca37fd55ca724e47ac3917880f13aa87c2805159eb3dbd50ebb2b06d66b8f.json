{"title":"เผยสาเหตุหนึ่งที่ Ilya เปลี่ยนใจมาสนับสนุน Sam เป็นซีอีโอ OpenAI เพราะภรรยา Greg มาร้องไห้ขอ","link":"https://www.blognone.com/node/136866","date":1700562944000,"content":"<div><div><div><p>ประเด็นการ<a href=\"https://www.blognone.com/node/136804\">ไล่ Sam Altman</a> ออกจากซีอีโอ OpenAI นั้น มีประเด็นที่อาจทำให้คนที่ตามข่าวมาตลอดอาจแปลกใจนั่นคือ Ilya Sutskever หัวหน้าฝ่าย Scientist และเป็นหนึ่งในผู้ร่วมก่อตั้ง OpenAI ซึ่งเป็นหนึ่งในสี่กรรมการบอร์ดบริหารที่ลงมติไล่ Sam <a href=\"https://www.blognone.com/node/136849\">เปลี่ยนใจมาสนับสนุน</a>ให้ Sam กลับมาเป็นซีอีโอ ร่วมลงชื่อในจดหมายเปิดผนึก และโพสต์เสียใจต่อเหตุการณ์ที่เกิดขึ้น</p>\n<p>อะไรทำให้เขาเปลี่ยนใจ?</p>\n<p>The Wall Street Journal อ้างแหล่งข่าวที่ทราบเหตุการณ์บอกว่า ตัวละครที่เข้ามาและอาจทำให้ Ilya เปลี่ยนความคิดคือ Anna Brockman ภรรยาของ Greg Brockman อดีตประธานบอร์ด OpenAI ที่ถูกลดตำแหน่ง ทำให้เขาตัดสินใจลาออกตาม Sam โดย Anna ได้เข้ามาหา Ilya ที่สำนักงาน OpenAI ในคืนวันอาทิตย์ ซึ่ง <a href=\"https://www.blognone.com/node/136841\">Ilya นัดพนักงาน</a>เพื่อแนะนำ Emmett Shear ที่จะมาเป็นซีอีโอคนใหม่ โดยรายงานบอกว่าการพูดคุยนั้น Anna ร้องไห้และขอให้เขาเปลี่ยนความคิด ถึงแม้เรื่องดังกล่าวอาจไม่สามารถสรุปได้ว่ามีผลแค่ไหน แต่ Ilya ก็เปลี่ยนมาสนับสนุน Sam ในท้ายที่สุด</p>\n<p>ความสัมพันธ์ของ Ilya และ Anna กับสามี Greg นั้นมีมายาวนาน Ilya และ Greg รู้จักกันตั้งแต่ทำงานฝ่ายวิจัยที่ Google Brain ก่อนทั้งคู่จะถูกชักชวนให้มาตั้ง OpenAI ในงานแต่งงานของ Anna และ Greg ที่จัดขึ้นที่สำนักงานของ OpenAI ก็มี Ilya เป็นประธานในการจัดงานแต่งงาน ซึ่งเขานำหุ่นยนต์มาเป็นผู้ถือแหวนในพิธีด้วย</p>\n<p>ที่มา: <a href=\"https://www.businessinsider.com/anna-brockman-cried-asked-ilya-sutskever-change-openai-report-2023-11\">Business Insider</a>, <a href=\"https://www.wsj.com/tech/openai-employees-threaten-to-quit-unless-board-resigns-bbd5cc86\">The Wall Street Journal</a> ภาพ <a href=\"https://youtu.be/mC-0XqTAeMQ\">TAUVOD</a></p>\n<p><img alt=\"No Description\" src=\"https://www.blognone.com/sites/default/files/externals/2a2ec2e646df768f3d11f056386b60b6.jpg\" /></p>\n<blockquote><p>Held our civil ceremony in the <a href=\"https://twitter.com/OpenAI?ref_src=twsrc%5Etfw\">@OpenAI</a> office last week. Officiated by <a href=\"https://twitter.com/ilyasut?ref_src=twsrc%5Etfw\">@ilyasut</a>, with the robot hand serving as ring bearer. Wedding planning to commence soon. <a href=\"https://t.co/cfSvY7uniV\">pic.twitter.com/cfSvY7uniV</a></p>\n<p>— Greg Brockman (@gdb) <a href=\"https://twitter.com/gdb/status/1194293590979014657?ref_src=twsrc%5Etfw\">November 12, 2019</a></p></blockquote>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/openai\">OpenAI</a></div><div><a href=\"/topics/greg-brockman\">Greg Brockman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"951ca37fd55ca724e47ac3917880f13aa87c2805159eb3dbd50ebb2b06d66b8f","category":"Thai"}