{"title":"Sony เปิดตัว REON POCKET 5 แอร์พกพาราคา 5,999 บาท เริ่มขาย 17 พ.ค.นี้","link":"https://www.blognone.com/node/139733","date":1715662386000,"content":"<div><div><div><p>Sony ไทยเปิดตัว REON POCKET 5 อุปกรณ์ทำความเย็นและอุ่นแบบพกพารุ่นล่าสุด ใช้งานได้นานขึ้นพร้อมวางจำหน่าย 17 พฤษภาคมนี้ ในราคาพิเศษเครื่องละ 5,499 บาท (ปกติ 5,999 บาท) สำหรับลูกค้า My Sony ที่ซื้อสินค้าตั้งแต่วันที่ 17 พ.ค. – 16 มิ.ย. นี้ โดย Sony บอกว่าเป็นสินค้าที่ตลาดเอเชียตะวันออกเฉียงใต้รอคอย มีสเปค และฟีเจอร์คร่าว ๆ ดังนี้</p>\n<ul>\n<li>ออกแบบโครงสร้างภายในของโมดูลระบายความร้อนใหม่ มีเทอร์โมโมดูลที่ใหญ่ขึ้น</li>\n<li>ปรับปรุงโครงสร้างพัดลมกระจายความร้อนใหม่ทำความเย็นสูงขึ้น 1.5 เท่า</li>\n<li>ทำงานได้เงียบขึ้น 1/5 เท่าเมื่อเทียบกับรุ่นก่อน</li>\n<li>ปรับระดับความเย็นได้ 5 ระดับ</li>\n<li>ใช้งานได้ประมาณ 7.5 ชั่วโมง (เมื่อปรับความเย็นที่ระดับ 4)</li>\n<li>มีเซ็นเซอร์ 8 ตัว ทำให้ฟังก์ชัน SMART COOL ⇔ WARM MODE ทำงานได้ดีขึ้น 33%</li>\n<li>ใช้งานได้สูงสุดถึง 10 ชั่วโมง เมื่อใช้ SMART COOL ⇔ WARM MODE</li>\n<li>มีฝาครอบช่องระบายอากาศ 2 ช่อง ทำให้ใช้งานให้เข้ากับทั้งชุดทำงานและชุดลำลอง</li>\n<li>มี REON POCKET TAG ตรวจจับแสงแดดโดยตรง ช่วยให้ POCKET 5 ปรับอุณหภูมิให้เหมาะกับสภาพแวดล้อม</li>\n</ul>\n<p>REON POCKET 5 จำนวน 1 ชุดจะประกอบไปด้วย REON POCKET 5, สายคล้องคอ และ REON POCKET TAG วางจำหน่ายที่ Sony Store ทั้ง 6 สาขา ได้แก่ เซ็นทรัลพระราม 9, พารากอน, เอ็มควาเทียร์, เดอะมอลล์บางกะปิ, ฟิวเจอร์พาร์ค และเดอะมอลล์บางแค นอกจากนี้ยังสามาาถสั่งซื้อได้ผ่านช่องทางออนไลน์ด้วย</p>\n<p><img alt=\"No Description\" src=\"https://www.blognone.com/sites/default/files/externals/e460127a06f21f43f8b52f23ebcda834.png\" /><img alt=\"No Description\" src=\"https://www.blognone.com/sites/default/files/externals/7c94b351d3eee82499bccf9237751d20.jpeg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/gadget\">Gadget</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8bfb7dad99174b7b4a3a50cb29e825df74455877970f168bd4c54fa4b69d5d7b","category":"Thai"}