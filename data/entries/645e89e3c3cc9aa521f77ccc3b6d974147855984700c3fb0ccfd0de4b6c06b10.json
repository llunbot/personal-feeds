{"title":"ทำงานเหนื่อยนักก็พักก่อน LinkedIn เปิดบริการเกมพัซเซิลให้เล่นในเวลางาน 3 เกม","link":"https://www.blognone.com/node/139544","date":1714657402000,"content":"<div><div><div><p>LinkedIn เปิดบริการเล่นเกมอย่างเป็นทางการบนแพลตฟอร์ม <a href=\"https://www.blognone.com/node/138741\">ตามที่เคยประกาศไว้ก่อนหน้านี้</a></p>\n<p>เหตุผลของการเพิ่มเกมบนแพลตฟอร์ม ทาง LinkedIn อธิบายว่าเป็นวิธีการในการเชื่อมต่อคนทำงานเข้าด้วยกัน โดย LinkedIn เลือกเกมที่ต้องใช้ความคิดเท่านั้น เพื่อเป็นเครื่องมือให้บริหารสมองระหว่างช่วงพัก แต่ก็ยังเป็นเหตุให้พูดคุยกับเพื่อนร่วมงานเรื่องเกมได้ และสร้างบทสนทนาหรือสายสัมพันธ์ตามมา</p>\n<p>เกมชุดแรกบน LinkedIn มี 3 เกมคือ <a href=\"https://www.linkedin.com/games/pinpoint\">Pinpoint</a>, <a href=\"https://www.linkedin.com/games/crossclimb/\">Crossclimb</a>, <a href=\"https://www.linkedin.com/games/queens/\">Queens</a> เป็นเกมแนวพัซเซิลที่เน้นคำศัพท์และตรรกะ ใช้เวลาเล่นไม่นาน จำกัดโควต้าให้เล่นได้วันละ 1 ครั้ง มีระบบ leaderboard เพื่อดูว่าเพื่อนๆ ของเราเล่นได้คะแนนอย่างไรกันบ้างในวันนั้น</p>\n<p>ที่มา - <a href=\"https://www.linkedin.com/pulse/bringing-professionals-together-games-daniel-roth-mxnfe/\">LinkedIn</a></p>\n<p><img alt=\"No Description\" src=\"https://www.blognone.com/sites/default/files/externals/392849c4cc9ca08e2729f7fda9cee6a6.png\" /></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"645e89e3c3cc9aa521f77ccc3b6d974147855984700c3fb0ccfd0de4b6c06b10","category":"Thai"}