{"title":"Disney ประกาศซื้อหุ้น Hulu 33% จาก NBC Universal ทำให้เป็นเจ้าของโดยสมบูรณ์","link":"https://www.blognone.com/node/136525","date":1698882186000,"content":"<div><div><div><p>ดิสนีย์ประกาศซื้อหุ้นจำนวน 33% ของ Hulu แพลตฟอร์มสตรีมมิ่งที่ให้บริการในสหรัฐ ซึ่งเป็นส่วนที่ NBC Universal ถืออยู่ โดยดิสนีย์คาดว่าจะต้องจ่ายเงินส่วนนี้ราว 8.61 พันล้านดอลลาร์ ดีลนี้จึงสะท้อนมูลค่าของ Hulu ว่าอยู่ที่อย่างน้อย 2.75 หมื่นล้านดอลลาร์</p>\n<p>ก่อนหน้านี้ Hulu มีโครงสร้างผู้ถือหุ้นคือดิสนีย์ถือหุ้นอยู่ 2 ใน 3 ซึ่งดิสนีย์ได้หุ้น Hulu จากการ<a href=\"https://brandinside.asia/disney-will-merge-21st-century-fox-with/\">ซื้อกิจการ 21st Century Fox</a> เมื่อปี 2017 รวมกับอีกส่วนที่ <a href=\"https://www.blognone.com/node/108369\">WarnerMedia ขาย</a>ให้ โดยมีอีก 1 ใน 3 ที่เป็นของ NBC Universal อย่างไรก็ตาม Comcast บริษัทแม่ของ NBC Universal ได้ทำข้อตกลงไว้ในปี 2019 ให้บริษัทสามารถขายหุ้น Hulu ส่วนนี้กับดิสนีย์ได้เมื่อครบกำหนดเวลา และทำให้ดิสนีย์เป็นเจ้าของ Hulu ทั้งหมด</p>\n<p>ดิสนีย์มีแผนใช้ Hulu เป็นสตรีมมิ่งเพื่อเจาะตลาดผู้ชมในกลุ่มที่กว้างมากกว่าแบรนด์ดิสนีย์ โดยในอเมริกานั้นมีแพ็คเกจที่พ่วง Disney+ กับ Hulu อยู่แล้ว</p>\n<p>ที่มา: <a href=\"https://www.wsj.com/business/media/disney-to-pay-comcasts-nbcuniversal-at-least-8-61-billion-for-its-stake-in-hulu-8ebeb25c\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/260e4755251c4ae2bab5957960982d30.png\" /></p>\n</div></div></div><div><div>Topics: </div><div><div><a href=\"/topics/disney\">Disney</a></div><div><a href=\"/topics/hulu\">Hulu</a></div><div><a href=\"/topics/video-streaming\">Video Streaming</a></div><div><a href=\"/topics/entertainment\">Entertainment</a></div><div><a href=\"/topics/nbcuniversal\">NBCUniversal</a></div><div><a href=\"/topics/comcast\">Comcast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7e8e6c7c3c533ec6dc30ccf7b39fedcf6a9a6cde81202c4681a0001d7692abe","category":"Thai"}