{"title":"Twitter for Mac ถูกนำออกจาก App Store แล้ว - แอปไม่ถูกรีแบรนด์เป็น X และไม่มีอัปเดตมาเกือบปี","link":"https://www.blognone.com/node/141232","date":1722690433000,"content":"<div><div><div><p>Twitter for Mac แอปใช้งาน Twitter เวอร์ชันบน Mac ที่เป็นแอปทางการ พบว่าถูกนำออกไปจาก App Store ของแอปเปิลไปแล้ว ซึ่งก็น่าสงสัยว่าทำไมแอปนี้เพิ่งถูกนำออกจากไปจากสโตร์ ขณะที่ Twitter รีแบรนด์เป็น X ไป<a href=\"https://www.blognone.com/node/134980\">ตั้งแต่ปีที่แล้ว</a> แต่แอปนี้ก็ยังมีอยู่ แถมใช้ชื่อ Twitter ด้วย</p>\n<p>Twitter (ในเวลานั้น) <a href=\"https://www.blognone.com/node/99894\">ประกาศหยุดพัฒนาและสนับสนุน</a> Twitter for Mac ตั้งแต่ปี 2018 แล้วก็เปลี่ยนใจนำกลับมา <a href=\"https://www.blognone.com/node/115901\">โดยมีการอัปเดต</a>เป็นระยะ หลังจากแอปเปิลมีโครงการ Catalyst ให้พอร์ตแอป iOS มาลง macOS ได้</p>\n<p>Twitter for Mac เป็นแอปเดียวที่ไม่ถูกรีแบรนด์มาเป็น X และแอปเองก็ไม่มีการอัปเดตใด ๆ มาเกือบหนึ่งปีแล้ว จึงนำมาสู่การถูกถอดออกจาก App Store ในที่สุด</p>\n<p>ที่มา: <a href=\"https://sea.mashable.com/tech/33646/twitter-for-mac-seems-to-be-dead-for-good\">Mashable</a></p>\n<p><img alt=\"No Description\" src=\"https://www.blognone.com/sites/default/files/externals/ca32a8e8d6c90ed09cf3aeb0da9e444d.jpeg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/x-company\">X.com</a></div><div><a href=\"/topics/mac-app-store\">Mac App Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44ae7a1cb4b5bc49ffb0f8ed4342135aee174af13a51d3042eefc7108d9966c1","category":"Thai"}