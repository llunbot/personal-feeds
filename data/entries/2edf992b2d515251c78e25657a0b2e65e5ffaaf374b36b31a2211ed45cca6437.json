{"title":"Elon Musk บอกเอง โพสต์ใน X ที่แปะลิงก์จะถูกลดการมองเห็น แนะนำโพสต์ข้อความ แล้วแปะลิงก์ในรีพลาย","link":"https://www.blognone.com/node/143320","date":1732583526000,"content":"<div><div><div><p>Elon Musk เจ้าของ X ออกมายืนยันว่าโพสต์ที่มีข้อความ พร้อมกับแนบลิงก์ให้ไปอ่านต่อที่เว็บไซต์ จะถูกลดการมองเห็นบนแพลตฟอร์ม ซึ่งประเด็นนี้เริ่มต้นโดย Paul Graham นักธุรกิจผู้ร่วมก่อตั้ง Y Combinator โดยเขาพบว่าโพสต์แบบเดียวกันที่ไม่ใส่ลิงก์จะมีค่าการมองเห็นดีกว่า</p>\n<p>Musk ให้คำแนะนำสำหรับคนที่ต้องการโพสต์แปะลิงก์ไปอ่านต่อ ว่าให้เขียนเนื้อหาเบื้องต้นในโพสต์หลักก่อน จากนั้นให้รีพลายใต้โพสต์ที่เป็นการแนบลิงก์ต่อ เขาบอกว่าการทำแบบนี้เพื่อหยุดการแปะลิงก์แบบคนขี้เกียจ (Lazy Linking)</p>\n<p>ที่ผ่านมา X มีแนวทางให้คอนเทนต์ต่าง ๆ โพสต์เนื้อหาลงบนแพลตฟอร์มโดยไม่มีการแนบลิงก์ไปข้างนอกอยู่แล้ว ทั้งการให้โพสต์คอนเทนต์แบบยาวได้สำหรับบัญชี Premium, โพสต์ภาพวิดีโอแบบยาวได้ รวมทั้งป้องกันการแนบลิงก์ เช่น การ<a href=\"https://www.blognone.com/node/135295\">หน่วงเวลา</a>โหลดเว็บไซต์ข้างนอก หรือ<a href=\"https://www.blognone.com/node/135386\">ลดการแสดงรายละเอียด</a>พาดหัวของลิงก์ที่แนบ เป็นต้น</p>\n<p>ที่มา: <a href=\"https://www.mediaite.com/news/elon-musk-admits-x-is-throttling-links-effectively-limiting-people-from-reading-news/\">Mediaite</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n<blockquote><p>Just write a description in the main post and put the link in the reply. This just stops lazy linking.</p>\n<p>— Elon Musk (@elonmusk) <a href=\"https://twitter.com/elonmusk/status/1860812342210240995?ref_src=twsrc%5Etfw\">November 24, 2024</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2edf992b2d515251c78e25657a0b2e65e5ffaaf374b36b31a2211ed45cca6437","category":"Thai"}