{"title":"Apple ขายผ้าเช็ดจอ เหมาะกับกระจกพื้นผิวนาโน ราคา 690 บาท","link":"https://www.blognone.com/node/125342","date":1634587884000,"content":"<div><div><div><p>หลายคนอาจเคยได้ยินหรือเล่นมุกเกี่ยวกับสินค้าแอปเปิลตัวนี้ และตอนนี้ก็มีจริง ๆ แล้ว โดยแอปเปิลได้ขาย<strong>ผ้าเช็ดรอย</strong> สำหรับทำความสะอาดจอภาพแอปเปิลทุกชนิด รวมถึงกระจกพื้นผิวนาโนที่ใช้กับจอ <a href=\"https://www.blognone.com/node/113601\">Pro Display XDR</a> โดย<a href=\"https://www.apple.com/th/shop/product/MM6F3ZA/A/%E0%B8%9C%E0%B9%89%E0%B8%B2%E0%B9%80%E0%B8%8A%E0%B9%87%E0%B8%94%E0%B8%A3%E0%B8%AD%E0%B8%A2\">มีราคา</a>อยู่ที่ 690 บาท</p>\n<p>รายละเอียดสินค้านั้นแอปเปิลบอกเพียง ใช้วัสดุที่อ่อนนุ่มและไม่ทำให้เกิดรอยขีดข่วน</p>\n<p>ผ้าเช็ดทำความสะอาดนี้แอปเปิลจะให้มาพร้อมกับการซื้อจอ Pro Display XDR พื้นผิวนาโน โดย<a href=\"https://www.blognone.com/node/113603\">ระบุในเอกสารสนับสนุน</a>ว่าไม่ให้ใช้ผ้าอื่นทำความสะอาด และก่อนหน้านี้กรณีทำหาย ก็ต้องติดต่อกับแอปเปิลเพื่อสั่งซื้อผ้าทดแทน แต่ตอนนี้แอปเปิลเปลี่ยนมาวางขายให้กับลูกค้าทุกคนผ่าน Apple Store เลย ฉะนั้นหากจะไปใช้กับหน้าจออื่นก็ย่อมทำได้เช่นกัน</p>\n<p>ที่มา: <a href=\"https://appleinsider.com/articles/21/10/18/apple-polishing-cloth-for-nano-texture-glass-added-to-online-store\">Apple Insider</a></p>\n<p><img src=\"https://www.blognone.com/sites/default/files/externals/55363cafc1939b8a5654fbad778d0e10.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ec3c75c3f8b49dab6ba813e7c206ec9a6f94041da7f3e07e3551fabc18c0b4b","category":"Thai"}