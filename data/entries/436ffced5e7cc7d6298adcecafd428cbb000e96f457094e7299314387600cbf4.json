{"title":"[ลือ] HomePod รุ่นจอทัชสกรีน ใช้ชิป A18, จอเป็นสี่เหลี่ยมจัตุรัส เปิดตัวต้นปีหน้า","link":"https://www.blognone.com/node/142274","date":1727577588000,"content":"<div><div><div><p>มี<a href=\"https://www.blognone.com/node/132967\">ข่าวลือ</a>มาระยะหนึ่งแล้วเรื่อง<a href=\"https://www.blognone.com/node/140740\">แผน</a>การออก HomePod รุ่นใหม่ของแอปเปิลที่เพิ่มหน้าจอสัมผัส ซึ่งน่าเชื่อถือมากขึ้นจากการพบชื่อฮาร์ดแวร์ใหม่ที่ระบุในโค้ดว่า HomeAccessory</p>\n<p>ล่าสุด 9to5Mac มีข้อมูลเพิ่มเติมจากแหล่งข่าวหลายรายบอกว่า HomeAccessory นี้มีโค้ดเนมที่เรียกภายในแอปเปิลว่า J490 ใช้ชิป A18 จึง<strong>น่า</strong>จะรองรับการทำงานร่วมกับปัญญาประดิษฐ์ Apple Intelligence</p>\n<p>สิ่งที่น่าสนใจคือจอสัมผัสจะเป็นสี่เหลี่ยมจัตุรัส ไม่ได้เป็นสี่เหลี่ยมผืนผ้าที่เหมือนการยกจอ iPad ไปติดกับ HomePod อย่างที่คาดเดาก่อนหน้านี้ ตัวหน้าจอมากล้องติดอยู่สำหรับใช้คุยออนไลน์ผ่าน FaceTime หรือแอปประชุมต่าง ๆ</p>\n<p>แหล่งข่าวของ 9to5Mac บอกว่าสินค้ามีกำหนดเปิดตัวต้นปี 2025 แต่อาจเปลี่ยนแปลงได้</p>\n<p>ที่มา: <a href=\"https://9to5mac.com/2024/09/26/apples-long-awaited-homeaccessory-could-have-square-display-a18-chip-for-ai-more/\">9to5Mac</a></p>\n<p><img src=\"https://www.blognone.com/sites/default/files/externals/eb6b582cc10958818a0adab895dccd6f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/homepod\">HomePod</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"436ffced5e7cc7d6298adcecafd428cbb000e96f457094e7299314387600cbf4","category":"Thai"}