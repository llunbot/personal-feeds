{"title":"ทุกพื้นที่มีแต่คลิปสั้น Twitter เริ่มทดสอบหน้า Explore ใหม่ แสดงคลิปคล้าย TikTok","link":"https://www.blognone.com/node/126235","date":1639049222000,"content":"<div><div><div><p><a href=\"https://twitter.com/TwitterSupport/status/1468619385472438279\">Twitter Support</a> ทวีตระบุให้ผู้ใช้ลองดูหน้า Explore ของตัวเองว่ามีหน้าตาแปลกไปหรือเปล่า หากแปลกไป แปลว่าผู้ใช้กำลังได้เข้าร่วมโปรแกรมทดสอบหน้า Explore แบบใหม่ ที่จะแสดงเนื้อหาที่กำลังร้อนแรง รวมถึงนำคลิปที่ติดเทรนด์มาขยายแสดงผลแบบเต็มหน้าจอคล้าย TikTok</p>\n<p>Twitter ระบุว่าเริ่มทดสอบฟีเจอร์นี้ทั้งบน iOS และ Android ในบางประเทศ โดยผู้ใช้ต้องใช้งานแอป Twitter เป็นภาษาอังกฤษ ส่วนด้านล่างก็มีผู้ใช้มาคอมเมนต์ว่านี่มัน TikTok ชัดๆ คาดว่าน่าจะเป็นการทดสอบปรับเปลี่ยนเพื่อให้คอนเทนต์วิดีโอดึงดูดผู้ใช้มากขึ้นของ Twitter</p>\n<p><img src=\"https://www.blognone.com/sites/default/files/externals/417665c78fa121c2244c4bea3094a56e.jpg\" /></p>\n<p>ที่มา - <a href=\"https://twitter.com/TwitterSupport/status/1468619385472438279\">Twitter Support</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2489dfd0c2eeb93b916241973f610610119d27d862a6ac5b84d829f83ba2a6cb","category":"Thai"}