{"title":"Sony และ Microsoft ลงนามข้อตกลงให้ Call of Duty มีต่อไปใน PlayStation","link":"https://www.blognone.com/node/134857","date":1689519592000,"content":"<div><div><div><p>Phil Spencer ซีอีโอส่วนธุรกิจเกมของไมโครซอฟท์ <a href=\"https://twitter.com/XboxP3/status/1680578783718383616\">ประกาศ</a>ผ่านทวิตเตอร์ว่าไมโครซอฟท์ และ PlayStation ของโซนี่ ได้ลงนามข้อตกลงร่วมกัน เพื่อให้ Call of Duty ยังคงมีอยู่ต่อไปในแพลตฟอร์มของ PlayStaion เป็นเวลา 10 ปี หลังจากที่ไมโครซอฟท์ซื้อกิจการ Activision Blizzard เรียบร้อยแล้ว</p>\n<p>ข้อตกลงดังกล่าว น่าจะช่วยยุติประเด็นที่ทั้งสองบริษัทมีปัญหากันมาตั้งแต่ที่ไมโครซอฟท์ประกาศดีลซื้อกิจการดังกล่าว เนื่องจากโซนี่แสดงความกังวลมาตลอดว่าเกมเด่นจาก Activision อย่างเช่น Call of Duty อาจไม่นำมาลงใน PlayStation อีกต่อไป <s>อย่างไรก็ตามข้อตกลงของสองบริษัทไม่ได้ระบุรายละเอียดเพิ่มเติม เช่น เป็นระยะเวลานานเท่าใด</s></p>\n<p>Brad Smith ประธานไมโครซอฟท์ ได้<a href=\"https://twitter.com/BradSmi/status/1680579462369353730\">ทวีต</a>เพิ่มเติมโดยยืนยันว่า Call of Duty จะยังมีให้เล่นในทุกแพลตฟอร์ม และขยายไปสู่แพลตฟอร์มอื่นเพิ่มเติมมากกว่าที่มีอยู่ปัจจุบัน</p>\n<p><strong>อัพเดต:</strong> เพิ่มเติมระยะเวลาของข้อตกลง 10 ปี</p>\n<p>ที่มา: <a href=\"https://www.theverge.com/2023/7/16/23792215/sony-microsoft-call-of-duty-cod-deal-signed\">The Verge</a></p>\n<p><img src=\"https://www.blognone.com/sites/default/files/externals/413bdef99a81b092c552762f79a9819a.jpg\" alt /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1276108edc2daac0c1cc88da53e6b6267783dc0300e1d78d50c662a8dfc84f62","category":"Thai"}