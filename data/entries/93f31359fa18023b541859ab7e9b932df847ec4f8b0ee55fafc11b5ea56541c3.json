{"title":"ผู้บริหาร Nintendo อเมริกายอมรับ ราคา Switch 2 ยังไม่ได้รวมผลกระทบคำสั่งภาษีนำเข้าใหม่","link":"https://www.blognone.com/node/145721","date":1744039131000,"content":"<div><div><div><p>Doug Bowser ประธานนินเทนโดสหรัฐอเมริกา ให้สัมภาษณ์กับ WIRED ในประเด็นผลกระทบของราคา Nintendo Switch 2 จากคำสั่งขึ้นภาษีนำเข้าสินค้าของสหรัฐอเมริกา โดยยอมรับว่าราคา Switch 2 ที่ตั้งไว้ตอนนี้ยังไม่ได้รวมผลกระทบจากคำสั่งภาษีนำเข้าใหม่นี้</p>\n<p>เขาบอกว่านินเทนโดกำลังประเมินผลกระทบในแต่ละกรณี ซึ่งเป็นเรื่องที่ท้าทายมากเพราะมีหลายปัจจัยที่ต้องนำมาคิด ส่วนคอนโซลมีการฐานการผลิตหลักตอนนี้ในเวียดนามและกัมพูชา ซึ่งไม่ได้เพิ่งเริ่มย้าย แต่นินเทนโดเริ่มทำมาตั้งแต่ช่วงโควิดระบาดแล้ว</p>\n<p>ก่อนหน้านี้<a href=\"https://www.blognone.com/node/145684\">นินเทนโดได้ประกาศ</a>เลื่อนวันสั่งจอง Switch 2 ล่วงหน้าในสหรัฐอเมริกา โดยไม่ได้ให้ข้อมูลว่าจะมีการเปลี่ยนแปลงใดหรือไม่ แต่บอกเพียงสินค้าจะยังขายวันแรก 5 มิถุนายน เหมือนเดิม</p>\n<p>Bowser ยังพูดถึงประเด็นเงื่อนไขการสั่งจองล่วงหน้า ที่ต้องเป็นสมาชิก Nintendo Switch Online อย่างน้อย 1 ปี และเล่นเกมอย่างน้อย 50 ชั่วโมง จำกัดการซื้อ 1 คน 1 เครื่อง ว่าทั้งหมดนินเทนโดต้องการตอบแทนลูกค้าของบริษัท รวมทั้งเชื่อว่าคนที่เล่น Switch มาระยะหนึ่ง จะมีความต้องการอัปเกรดเครื่องใหม่ จึงทำให้บริษัทอยากให้คนกลุ่มนี้มีสิทธิซื้อเครื่องก่อนใคร</p>\n<p>ที่มา: <a href=\"https://www.wired.com/story/nintendo-is-actively-assessing-what-trade-war-means-for-switch-2/\">WIRED</a></p>\n<p><img src=\"https://www.blognone.com/sites/default/files/externals/ff4de5e52da3edce2e17f2eb89869fa4.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/nintendo\">Nintendo</a></div><div><a href=\"/topics/usa\">USA</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93f31359fa18023b541859ab7e9b932df847ec4f8b0ee55fafc11b5ea56541c3","category":"Thai"}