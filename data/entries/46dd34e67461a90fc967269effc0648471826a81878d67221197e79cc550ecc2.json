{"title":"ไมโครซอฟท์แจ้งเตือน แพตช์ Windows 10 เดือนมกราคมทำอัพเดตค้าง ต้องสั่ง resize partition ด้วยคำสั่งเอง","link":"https://www.blognone.com/node/137678","date":1705341388000,"content":"<div><div><div><p>ไมโครซอฟท์ออกมาแจ้งเตือนว่าผู้ใช้บางส่วนที่ติดตั้ง<a href=\"https://support.microsoft.com/en-gb/topic/kb5034441-windows-recovery-environment-update-for-windows-10-version-21h2-and-22h2-january-9-2024-62c04204-aaa5-4fee-a02a-2fdea17075a8\">แพตช์เดือนมกราคมที่ผ่านมา</a> ปรากฎว่าแพตช์นี้พยายามปรับขนาด partition สำหรับกู้ระบบ (Windows Recovery Environment - WinRE) แต่ในกรณีที่เครื่องคอมพิวเตอร์ที่มีพื้นที่เหลือไม่พอ จะทำให้การติดตั้งค้างและไปต่อไม่ได้</p>\n<p>ตอนนี้ทางไมโครซอฟท์กำลังพยายามสร้างแพตช์แก้ปัญหานี้ต่อไป แต่ระหว่างนี้คนที่ต้องการแก้ปัญหา<a href=\"https://support.microsoft.com/en-gb/topic/kb5028997-instructions-to-manually-resize-your-partition-to-install-the-winre-update-400faa27-9343-461c-ada9-24c8229763bf\">สามารถปรับขนาด partition ด้วยตัวเอง</a> ซึ่งนับว่าต้องการความรู้ทางเทคนิคพอสมควร โดยผู้ใช้ต้องพิมพ์คำสั่งเองกว่า 10 คำสั่งด้วยตัวเอง</p>\n<p>ไม่มีข้อมูลว่ามีผู้ได้รับผลกระทบจากบั๊กของอัพเดตนี้มากน้อยเพียงใด แต่ระหว่างนี้ถ้าไม่มีความเชี่ยวชาญพอจะแก้ปัญหาตามแนวทางที่ไมโครซอฟท์แจ้งมาก็อาจจะต้องรอไมโครซอฟท์ออกแพตช์ใหม่มาแก้ไขอีกครั้ง โดยแพตช์นี้เดิมพยายามออกมาแก้ไขช่องโหว่ความปลอดภัยที่เปิดทางให้แฮกเกอร์ข้าม BitLocker ได้</p>\n<p>ที่มา - <a href=\"https://www.theregister.com/2024/01/12/microsoft_update_for_bitlocker_vuln/\">The Register</a></p>\n<p><img src=\"https://www.blognone.com/sites/default/files/externals/7005ace2f3f6cb5b74a77f7b355ef2fe.png\" /></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/security-patch\">Security Patch</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46dd34e67461a90fc967269effc0648471826a81878d67221197e79cc550ecc2","category":"Thai"}