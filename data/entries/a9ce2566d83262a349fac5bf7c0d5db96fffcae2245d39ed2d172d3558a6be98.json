{"title":"NVIDIA ประกาศซูเปอร์คอม Earth-2 เป็นแฝดดิจิทัลของโลก คำนวณการเปลี่ยนแปลงสภาพอากาศ","link":"https://www.blognone.com/node/125832","date":1636932991000,"content":"<div><div><div><p>NVIDIA ประกาศสร้างซูเปอร์คอมพิวเตอร์เครื่องใหม่ชื่อ Earth-2 หรือ E-2 เพื่อประมวลผลการเปลี่ยนแปลงภูมิอากาศของโลก โดยยังไม่เปิดเผยรายละเอียดอื่นๆ มากนัก ไม่ว่าจะเป็นสเปก กรอบเวลา หรือพาร์ทเนอร์</p>\n<p>Jensen Huang ซีอีโอของ NVIDIA ระบุแค่ว่า Earth-2 เป็นการสร้าง \"แฝดดิจิทัล\" (digital twin) ของโลกขึ้นมาใน omniverse (metaverse ในภาษาของ NVIDIA) เพื่อจำลองสภาพแวดล้อมของโลกอย่างละเอียดมากๆ มาสร้างโมเดลการเปลี่ยนแปลงภูมิอากาศได้ลงลึก (ultra-high-resolution climate modeling) กว่าโมเดลในปัจจุบันที่ทำได้ระดับ 10-100 กิโลเมตร</p>\n<p>Huang เปรียบเทียบ Earth-2 กับ <a href=\"https://www.blognone.com/node/123655\">Cambridge-1 ซูเปอร์คอมพิวเตอร์สายวิจัยยาและสุขภาพที่เพิ่งเปิดตัว</a> โดยบอกว่าเป็นคู่หูในงานวิจัยสำคัญคนละด้านกัน</p>\n<p><img src=\"https://www.blognone.com/sites/default/files/externals/6bedd2747769e6eff49873d48ce06924.jpg\" /></p>\n<p>ที่มา - <a href=\"https://blogs.nvidia.com/blog/2021/11/12/earth-2-supercomputer/\">NVIDIA</a>, <a href=\"https://venturebeat.com/2021/11/09/nvidia-creates-digital-twin-of-earth-to-battle-climate-change/\">VentureBeat</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/supercomputer\">Supercomputer</a></div><div><a href=\"/topics/high-performance-computing\">High Performance Computing</a></div><div><a href=\"/topics/climate-change\">Climate Change</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9ce2566d83262a349fac5bf7c0d5db96fffcae2245d39ed2d172d3558a6be98","category":"Thai"}