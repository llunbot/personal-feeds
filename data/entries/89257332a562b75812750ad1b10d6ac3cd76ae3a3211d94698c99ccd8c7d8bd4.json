{"title":"กสทช. ร่วมกับ PDPC และ สกมช. สั่ง OPPO, realme งดจำหน่ายโทรศัพท์ที่มีการติดตั้งแอปฯ  เงินกู้","link":"https://www.blognone.com/node/144087","date":1736773608000,"content":"<div><div><div><p>รายงานจาก PDPC Thailand (สำนักงานคณะกรรมการคุ้มครองข้อมูลส่วนบุคคล หรือ สคส.) หารือร่วมกับ กสทช. และ สกมช. กรณีแอปฯ เงินกู้ \"สินเชื่อความสุข\" และ \"Fineasy\" ติดมากับมือถือและไม่สามารถลบได้</p>\n<p>โดยสรุปผลการประชุมว่าให้ OPPO และ realme ดำเนินการพร้อมรายงานผลพร้อมส่งเอกสารหลักฐานต่อ สคส. ภายในวันที่ 16 มกราคม 2568 ดังนี้</p>\n<ol>\n<li>มีมาตรการเร่งด่วนเพื่อระงับความเสี่ยงในการละเมิด บริษัทจะงดจำหน่ายโทรศัพท์ที่มีการติดตั้งแอปฯ ดังกล่าว จนกว่าจะแก้ไขหรือถอนการติดตั้งไป เนื่องจากอาจเป็นการเก็บรวบรวมใช้และเปิดเผยข้อมูลผิดวัตถุประสงค์ตามมาตรา 21</li>\n<li>โทรศัพท์ที่ได้จำหน่ายไปแล้วให้กำหนดช่องทางให้ลูกค้าสามารถถอนการติดตั้งแอปฯ กล่าวออกได้ โดยให้จัดทำ Timeline ในการนำแอปฯ ออกจากโทรศัพท์ อย่างช้า ให้แล้วเสร็จภายใน 30 วัน</li>\n<li>จัดส่งเอกสารหลักฐานการแต่งตั้งตัวแทนประเทศไทย ตามมาตรา 37(5)</li>\n<li>ในขั้นตอน ก่อน จำหน่ายมือถือและติดตั้งแอปฯ มีการแจ้งวัตถุประสงค์และการขอความยินยอมหรือไม่ มีการแจ้ง privacy Notice หรือไม่ อย่างไร ตามมาตรา 23</li>\n<li>ขอทราบรายละเอียดการเก็บรวบรวม ใช้ หรือเปิดเผยข้อมูลส่วนบุคคล เกี่ยวกับแอปฯ \"สินเชื่อความสุข\" และ \"Fineasy\" ตลอดจนมาตรการรักษาความมั่นคงปลอดภัยของข้อมูล</li>\n</ol>\n<p>ทั้งในส่วนการดำเนินการตามกฎหมายอื่นๆ ที่เกี่ยวข้องได้มีการนัดประชุมหน่วยงานกำกับดูแลและบังคับใช้กฎหมายในวันพรุ่งนี้ (วันที่ 14 มกราคม 2567) อีกครั้ง</p>\n<p>ที่มา - <a href=\"https://www.facebook.com/pdpc.th/posts/pfbid02ejqyiBNzbMp7gYwC2GhGMi54iwNhWPtzCs4imVv5TBe1FBK55uTd2yA1yQK2Tc99l?comment_id=617425540790928\">PDPC Thailand</a></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/pdpc\">PDPC</a></div><div><a href=\"/topics/fineasy\">Fineasy</a></div><div><a href=\"/topics/realme\">Realme</a></div><div><a href=\"/topics/%E0%B8%81%E0%B8%AA%E0%B8%97%E0%B8%8A\">กสทช.</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89257332a562b75812750ad1b10d6ac3cd76ae3a3211d94698c99ccd8c7d8bd4","category":"Thai"}