{"title":"Ubisoft เลิกขายเกม The Crew ภาคแรกทุกแพลตฟอร์ม เล่นออนไลน์ได้ถึงแค่ 31 มี.ค. 2024","link":"https://www.blognone.com/node/137254","date":1702638757000,"content":"<div><div><div><p>Ubisoft ประกาศเลิกขายเกมแข่งรถ The Crew ภาคแรกที่วางจำหน่ายเมื่อปี 2014 ทุกแพลตฟอร์ม ทุกเวอร์ชัน พร้อมบอกว่าตัวเกมจะเล่นได้ถึง 31 มีนาคม 2024 หลังจากนั้นเซิร์ฟเวอร์ของตัวเกมจะปิดตัวลง ซึ่งแปลว่าเกม The Crew ใน PC, Xbox 360, Xbox One, PS4, Amazon Luna และ Ubisoft+ จะไม่สามารถเล่นเกมนี้แบบออนไลน์ได้อีกต่อไป</p>\n<p>Ubisoft เผยสาเหตุถึงการเลิกขายเกมนี้ว่าเกมมีโครงสร้างพื้นฐานของเซิร์ฟเวอร์ที่ล้าสมัย และข้อจำกัดทางด้านลิขสิทธิ์ แต่ Ubisoft จะยังปล่อยเนื้อหาใหม่ ๆ ให้เกม The Crew 2 และ The Crew Motorfest ที่เพิ่งเปิดตัวต่อไป</p>\n<p><img alt=\"No Description\" src=\"https://www.blognone.com/sites/default/files/externals/59525d4fb84c6518241840835a1b60d0.png\" /></p>\n<p>ในยุคนี้เริ่มมีผู้จัดจำหน่ายเกมหลายรายเลิกขายเกมในร้านค้าออนไลน์อย่างถาวรมากขึ้นยกตัวอย่างเช่น Jump Force ของ Bandai Namco, Battlefield Badcompany 2 ของ EA และ The Avengers ของ Square-Enix การเคลื่อนไหวของผู้จัดจำหน่ายที่เลือกเลิกขายเกมอาจส่งผลกระทบต่อเกมเมอร์สายสะสมที่ต้องการเก็บรักษาของตนไว้ แต่เกมที่ตนได้กลับเป็นเกมเวอร์ชันไม่สมบูรณ์ ในขณะที่เกมเมอร์ที่อยากซื้อก็อาจเสียโอกาสได้ครอบครองเกมนั้นไปเลยเพราะเกมถูกถอดออกจากทุกแพลตฟอร์ม</p>\n<p>ที่มา - <a href=\"https://www.ubisoft.com/en-us/game/the-crew/the-crew/news-updates/mOR3tviszkxfeQCUKxhOV/an-update-on-the-crew\">Ubisoft</a> via <a href=\"https://www.pcgamer.com/the-crew-removed-from-sale-will-become-unplayable-after-april-1-we-understand-this-may-be-disappointing-for-players-still-enjoying-the-game/\">PC Gamer</a></p>\n</div></div></div><div><div>Topics: </div><div><div><a href=\"/topics/crew\">The Crew</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d2f0afb1b925313d0918cc523e32053a5b9b1a02bb124cb639dd56f0f9c5bd2","category":"Thai"}