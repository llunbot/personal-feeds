{"title":"Google Manager Feedback Survey","link":"https://markpeak.net/google-manager-feedback-survey/","date":1637762074000,"content":"<p>ที่บริษัท (<a href=\"https://careers.lmwn.com/\">LMWN</a>) มีการสำรวจความคิดเห็นของพนักงานต่อหัวหน้า หรือที่เรียกว่า Manager Feedback Survey มานานแล้ว</p>\n<p>การสำรวจความเห็นจะทำในช่วงปลายปีของทุกปี เพื่อวัดผลหัวหน้างานในมิติต่างๆ ซึ่งในคำถามที่ต้องตอบก็ค่อนข้างครอบคลุมปัจจัยหลักๆ ของคนทำงาน (ทั้งในมุมลูกน้องและหัวหน้า) พอต้องมาตอบคำถามทุกปีก็เป็นโอกาสอันดีที่ได้ระลึกว่า ตัวเรานั้นทำงานได้ดีพอหรือยัง</p>\n<p>แต่เพิ่งมารู้วันนี้ (<a href=\"https://anontawong.com/\">จากพี่รุต Head of People</a>) ว่าวิธีการสำรวจนั้นมีที่มาอย่างลึกซึ้ง เพราะนำมาจาก <a href=\"https://rework.withgoogle.com/blog/the-evolution-of-project-oxygen/\">Project Oxygen</a> ที่กูเกิลคิดขึ้นในปี 2008 โน่นเลย บนเป้าหมายที่ว่าจะวัดผลหัวหน้างานที่ดีได้อย่างไร ผ่านการวิจัยเชิงคุณภาพและปริมาณมากมาย</p>\n<p>บทสรุปที่ได้ตอนนั้นคือ “พฤติกรรมดี” จำนวน 8 ข้อที่หัวหน้างานพึงมี</p>\n<p>หลังจากนั้น กูเกิลได้พัฒนาเฟรมเวิร์คตัวนี้ต่อมาอีกเรื่อยๆ โดยเพิ่มอีก 2 ข้อเข้ามา (ข้อ 9/10) และปรับประโยคของข้อ 3/6 ไปเล็กน้อย</p>\n<ol>\n<li>Is a good coach</li>\n<li>Empowers team and does not micromanage</li>\n<li><strong>Creates an inclusive team environment, showing concern for success and well-being</strong></li>\n<li>Is productive and results-oriented</li>\n<li>Is a good communicator — listens and shares information</li>\n<li><strong>Supports career development and discusses performance</strong></li>\n<li>Has a clear vision/strategy for the team</li>\n<li>Has key technical skills to help advise the team</li>\n<li><strong>Collaborates across Google</strong></li>\n<li><strong>Is a strong decision maker</strong></li>\n</ol>\n<p>ผมคิดว่าเรื่องนี้เป็นสิ่งที่พอรู้กันอยู่แล้วในวงการ human resources development ของบ้านเรา (เข้าใจว่าอยู่ในหนังสือ <a href=\"https://www.workrules.net/\">Work Rules</a> ของ Laszlo Bock ซึ่งเป็นอดีตหัวหน้า People Team ของกูเกิล) แต่ในฐานะคนนอกวงการที่เพิ่งรู้เรื่องนี้ ก็จดไว้เป็นความรู้เพื่อเผยแพร่ต่อๆ กันไป</p>\n<p>รายละเอียดเพิ่มเติมอ่านได้ใน <a href=\"https://rework.withgoogle.com/guides/managers-identify-what-makes-a-great-manager/steps/learn-about-googles-manager-research/\">Learn about Google’s manager research</a> และ <a href=\"https://rework.withgoogle.com/guides/managers-give-feedback-to-managers/steps/try-googles-manager-feedback-survey/\">Tool: Try Google’s Manager Feedback Survey</a></p>\n<p><img src=\"https://markpeak.net/wp-content/uploads/2021/11/google-manager-behaviors.jpg\" /></p>The post <a href=\"https://markpeak.net/google-manager-feedback-survey/\">Google Manager Feedback Survey</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"7d07a3f6ea78b155b95c7d24fa9ef44c78155ccf4369a91bf7fb2fc52acaa743","category":"Thai"}