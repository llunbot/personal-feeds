{"title":"ไมโครซอฟท์เปิดตัว Call of Duty เล่นผ่านคลาวด์ Xbox, ภาค Black Ops เล่นได้ Day 1","link":"https://www.blognone.com/node/142552","date":1728918890000,"content":"<div><div><div><p>ไมโครซอฟท์ประกาศนำเกม Call of Duty สามภาคคือ Black Ops 6, Modern Warfare III, Warzone มาให้บริการผ่านคลาวด์ Xbox Cloud Gaming ในวันที่ 25 ตุลาคม 2024 <a href=\"https://www.blognone.com/node/140253\">ซึ่งเป็นวันแรกที่เปิดขายภาค Black Ops 6 ด้วย</a></p>\n<p>ประกาศนี้เท่ากับว่าเราสามารถเล่นเกม Call of Duty ตัวเต็ม (แถมเป็นภาคล่าสุด) ได้บนสมาร์ทโฟนหรืออุปกรณ์อื่นๆ (เช่น iPad, <a href=\"https://www.blognone.com/node/130876\">Chromebook</a>, <a href=\"https://www.blognone.com/node/140911\">Fire TV</a> หรือ<a href=\"https://www.blognone.com/node/128912\">สมาร์ททีวี</a>) เป็นครั้งแรก เป็นไปตาม<a href=\"https://www.blognone.com/node/138222\">วิสัยทัศน์ของไมโครซอฟท์ที่พยายามให้การเล่นเกมไปอยู่บนทุกหน้าจอ</a> (แม้ว่าจะไม่ทุกประเทศเนอะ) โดยใช้เกมแม่เหล็กอย่าง Call of Duty ที่มาจากการทุ่มซื้อ Activision Blizzard เป็นตัวดึงดูดผู้เล่นเข้าแพลตฟอร์ม (และสมัคร Game Pass Ultimate)</p>\n<p>ก่อนหน้านี้ ไมโครซอฟท์ประกาศว่า<a href=\"https://www.blognone.com/node/140008\">เกมภาค Black Ops 6 จะลง Game Pass ตั้งแต่วันแรก</a> (ภายหลังเพิ่ม <a href=\"https://www.blognone.com/node/141073\">Modern Warfare III</a>) แต่ก็ยังถือเป็นการเล่นรูปแบบดั้งเดิม ต้องติดตั้งเกมลงในเครื่องก่อน และจำกัดเฉพาะ Xbox กับพีซีเท่านั้น</p>\n<p>ที่มา - <a href=\"https://news.xbox.com/en-us/2024/10/14/call-of-duty-coming-to-cloud-october-25/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/eafc54cf63f411eb68f303bc4e6b6242.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/xcloud\">xCloud</a></div><div><a href=\"/topics/cloud-gaming\">Cloud Gaming</a></div><div><a href=\"/topics/microsoft\">Microsoft</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5f5750cd53264f673bfa434af5ab80784d4ee2b3b02e914f93ae2ad0362978e","category":"Thai"}