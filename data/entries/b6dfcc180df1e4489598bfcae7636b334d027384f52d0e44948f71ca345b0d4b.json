{"title":"Logitech จับมือ iFixit เผยแพร่คู่มือการซ่อม ขายปลีกชิ้นส่วนอะไหล่ให้ซ่อมเองได้","link":"https://www.blognone.com/node/133883","date":1684372883000,"content":"<div><div><div><p>Logitech เป็นบริษัทฮาร์ดแวร์รายล่าสุดที่ออกมาผลักดันเรื่อง \"ซ่อมง่าย\" (Right to Repair) โดยจับมือกับ iFixit เป็นช่องทางขายอะไหล่สินค้า เพื่อให้ผู้ใช้สั่งซื้อไปซ่อมเองแบบไม่ต้องผ่านศูนย์บริการ</p>\n<p>ในเบื้องต้น สินค้ากลุ่มแรกที่ Logitech ร่วมมือกับ iFixit คือเมาส์ตระกูล MX โดยจะเปิดเอกสารคู่มือการซ่อม เทคนิคการแก้ปัญหาที่พบบ่อย และเปิดให้สั่งอะไหล่จากเว็บ iFixit ได้โดยตรง ส่วนสินค้าอิ่นๆ เช่น คีย์บอร์ด หูฟัง ลำโพง เว็บแคม ตอนนี้เปิดเฉพาะเอกสารคู่มือการซ่อม แต่ยังไม่มีอะไหล่ขาย ใครสนใจตามไปดูที่ <a href=\"https://www.ifixit.com/collaborations/logitech\">หน้าเพจ Logitech บน iFixit</a></p>\n<p>Logitech บอกว่านโยบายใหม่นี้จะช่วยยืดอายุสินค้าอิเล็กทรอนิกส์ให้ยาวนานขึ้น ลดขยะอิเล็กทรอนิกส์ (e-waste) ตามแนวทาง Design for Sustainability (DfS) ของบริษัท</p>\n<p>ก่อนหน้านี้ iFixit มีความร่วมมือแบบเดียวกันกับหลายแบรนด์ดัง เพื่อเผยแพร่คู่มือการซ่อม-ขายปลีกอะไหล่ให้บุคคลทั่วไป เช่น <a href=\"https://www.blognone.com/node/129638\">ซัมซุง</a>, <a href=\"https://www.blognone.com/node/127987\">กูเกิล</a>, <a href=\"https://www.blognone.com/node/126297\">ไมโครซอฟท์</a>, <a href=\"https://www.blognone.com/node/127219\">Valve</a></p>\n<p>ที่มา - <a href=\"https://ir.logitech.com/press-releases/press-release-details/2023/Logitech-Partners-with-iFixit-to-Advance-Circularity-Goals/default.aspx\">Logitech</a>, <a href=\"https://www.ifixit.com/News/75363/genuine-parts-for-logitech-mice-coming-to-ifixit\">iFixit</a></p>\n<p><img alt=\"No Description\" src=\"https://www.blognone.com/sites/default/files/externals/da48807ac559150fed90c61166a6b04b.jpg\" /></p>\n<blockquote><p>With Logitech, we're making it easier to repair your Logitech mouse—before worrying about purchasing a new one.This summer, iFixit will offer genuine parts for Logitech MX Master and MX Anywhere mouse models. Visit the Logitech Repair Hub below. <a href=\"https://t.co/XCy8hj3wsQ\">https://t.co/XCy8hj3wsQ</a> <a href=\"https://t.co/wf2WRcjsxe\">pic.twitter.com/wf2WRcjsxe</a></p>\n<p>— iFixit (@iFixit) <a href=\"https://twitter.com/iFixit/status/1658805841749835776?ref_src=twsrc%5Etfw\">May 17, 2023</a></p></blockquote>\n</div></div></div><div><div>Topics: </div><div><div><a href=\"/topics/logitech\">Logitech</a></div><div><a href=\"/topics/ifixit\">iFixit</a></div><div><a href=\"/topics/mouse\">Mouse</a></div><div><a href=\"/topics/accessories\">Accessories</a></div><div><a href=\"/topics/right-to-repair\">Right-to-Repair</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6dfcc180df1e4489598bfcae7636b334d027384f52d0e44948f71ca345b0d4b","category":"Thai"}