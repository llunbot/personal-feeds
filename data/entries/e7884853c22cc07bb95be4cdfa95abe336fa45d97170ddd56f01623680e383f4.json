{"title":"ไมโครซอฟท์เปิดทางสมาชิก GamePass เล่นเกมบน GeForce Now แบบไม่ต้องซื้อขาดเกม","link":"https://www.blognone.com/node/134295","date":1686551567000,"content":"<div><div><div><p>ไมโครซอฟท์ประกาศความร่วมมือด้านคลาวด์เกมมิ่งกับ NVIDIA เพิ่มเติม <a href=\"https://www.blognone.com/node/133895\">หลังเพิ่งนำเกมของตัวเองบางเกมให้เล่นบน GeForce Now ได้</a></p>\n<p>คราวนี้ไมโครซอฟท์จะเปิดให้สมาชิก GamePass สามารถนำเกม (บางส่วน ไม่ใช่ทั้งหมด แต่ยังไม่เปิดเผยชื่อ) ไปเล่นบน GeForce Now ได้โดยไม่ต้องซื้อเกมแบบซื้อขาด มีสิทธิแบบชั่วคราวระหว่างอายุสมาชิก GamePass ก็พอ เปิดโอกาสให้สมาชิก GamePass สามารถเล่นเกมผ่านคลาวด์ GeForce Now ที่มีสเปกแรงกว่า xCloud ของไมโครซอฟท์ (เช่น <a href=\"https://www.blognone.com/node/132095\">มี GeForce 4080 ให้เลือก</a>) บนอุปกรณ์ใดก็ได้ โดยรายละเอียดจะแจ้งให้ทราบอีกครั้งภายหลัง</p>\n<p>การเล่นเกมบน GeForce Now เป็นการเช่าเครื่องบนคลาวด์เพื่อเล่นเกมแบบสตรีม ผู้เล่นจำเป็นต้องมีไลเซนส์เกมพีซีต่างหาก ซึ่งเดิมใช้จาก Steam, GOG หรือ Epic Games Store</p>\n<p>ภายใต้ข้อตกลงนี้ ผู้เล่นต้องจ่ายเงินทั้งค่าคลาวด์ GeForce Now และค่าไลเซนส์ GamePass ซึ่งถ้ามีสมาชิกทั้งสองบริการอยู่แล้วก็คุ้มค่ามากนั่นเอง</p>\n<p>ที่มา - <a href=\"https://news.xbox.com/en-us/2023/06/11/xbox-bright-future-and-how-well-get-there/\">Xbox</a>, <a href=\"https://www.theverge.com/2023/6/11/23757313/microsoft-xbox-pc-game-pass-nvidia-geforce-now\">The Verge</a></p>\n<p><img src=\"https://www.blognone.com/sites/default/files/externals/d142f4bf14884d0cbcc6f51b24c06ba5.jpg\" alt /></p>\n</div></div></div><div><div>Topics: </div><div><div><a href=\"/topics/geforce-now\">GeForce Now</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7884853c22cc07bb95be4cdfa95abe336fa45d97170ddd56f01623680e383f4","category":"Thai"}