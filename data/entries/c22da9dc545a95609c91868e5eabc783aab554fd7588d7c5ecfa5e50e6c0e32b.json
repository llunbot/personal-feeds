{"title":"Project Stardust เครื่องมือแก้ไขภาพด้วย AI ตัวใหม่จาก Adobe","link":"https://www.blognone.com/node/136100","date":1696505216000,"content":"<div><div><div><p>Adobe เตรียมเปิดตัวเครื่องแก้ไขภาพในงาน Adobe Max มีชื่อว่า Project Stardust จุดเด่น AI จะศึกษาภาพถ่ายและแยกวัตถุในภาพ ทำให้สามารถแก้ไขภาพได้เร็วมากขึ้น</p>\n<p>Adobe ปล่อยคลิปโปรโมต Stardust โชว์รายละเอียดการใช้งาน เพียงแค่คลิกไปที่วัตถุในภาพก็สามารถเคลื่อนย้าย, ลบ หรือปรับเปลี่ยนรูปแบบวัตถุได้</p>\n<p>ถ้าใครที่ใช้ Photoshop จะทราบดีว่าการเลือกวัตถุบนรูปภาพต้องใช้เครื่องมือ Magic Lasso เป็นต้น ในการร่างภาพตรงวัตถุที่ต้องการเพื่อแก้ไข แต่ Stardust ไม่ต้องร่างรอบวัตถุเพียงแค่คลิกที่วัตถุ AI ก็สามารถแยกวัตถุในภาพกับส่วนอื่นๆ ได้ รวมถึงเพิ่มคุณสมบัติ AI Generative ของ Firefly สามารถเปลี่ยนวัตถุในภาพเป็นอย่างอื่นได้เพียงแค่พิมพ์ข้อความ</p>\n<p>สิ่งที่น่าสนใจ Stardust คือความสามารถในการแยกแยะวัตถุ เนื่องจาก AI สามารถเติมพื้นหลังของวัตถุได้เมื่อเราลบวัตถุหรือเปลี่ยนดีไซน์วัตถุ ทาง Adobe จะบอกรายละเอียดเพิ่มเติมในงาน Adobe Max สัปดาห์หน้า</p>\n<p>ก่อนหน้านี้ Adobe <a href=\"https://www.blognone.com/node/135754\">ประกาศจะเรียกเก็บค่าบริการ Firefly ตามจำนวนเครดิตการใช้งาน</a> Generative AI</p>\n<p><img alt=\"No Description\" src=\"https://www.blognone.com/sites/default/files/externals/0386d373c66adc03e9994b0fe2677132.png\" /></p>\n<p>ที่มา: <a href=\"https://www.pcworld.com/article/2093386/adobe-teases-a-crazy-ai-photo-editor-named-after-the-death-star.html\">PCworld</a></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/photoshop\">Photoshop</a></div><div><a href=\"/topics/adobe-firefly\">Adobe Firefly</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c22da9dc545a95609c91868e5eabc783aab554fd7588d7c5ecfa5e50e6c0e32b","category":"Thai"}