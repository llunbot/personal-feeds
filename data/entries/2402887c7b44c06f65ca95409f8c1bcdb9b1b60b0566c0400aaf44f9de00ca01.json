{"title":"[ลือ] Apple สั่งหยุดการผลิต Vision Pro เพิ่มภายในปีนี้ บอกได้จำนวนขายพอถึงสิ้นปีหน้า","link":"https://www.blognone.com/node/142728","date":1729724510000,"content":"<div><div><div><p>The Information อ้างแหล่งข่าวที่เกี่ยวข้องโดยตรงหลายคน บอกว่าแอปเปิลเตรียมหยุดการผลิตเฮดเซต Apple Vision Pro ภายในปีนี้ หลังจากเริ่มสั่งลดจำนวนผลิตลงตั้งแต่เมื่อกลางปี โดยให้เหตุผลว่าจำนวนที่ผลิตจนถึงสิ้นปี เพียงพอสำหรับความต้องการไปจนถึงปีหน้าแล้ว</p>\n<p>เรื่องนี้อาจสรุปได้ยากว่า Vision Pro ขายได้มากหรือน้อยอยู่ที่จำนวนซึ่งแอปเปิลประเมินไว้ โดยตัวเลขฝั่งซัพพลายเออร์รายหนึ่งบอกว่าผลิตชิ้นส่วนสำหรับ Vision Pro ไปแล้วประมาณ 5-6 แสนอัน ขณะที่บางซัพพลายเออร์ก็หยุดการผลิตชิ้นส่วนไปตั้งแต่เดือนพฤษภาคม</p>\n<p>Luxshare ซึ่งเป็นโรงงานที่ประกอบ Vision Pro ให้แอปเปิล มีตัวเลขว่าการผลิตตอนนี้อยู่ที่ประมาณ 1,000 อันต่อวัน ลดลงครึ่งหนึ่งจากช่วงที่กำลังการผลิตสูง</p>\n<p>ก่อนหน้านี้มีข่าวว่า<a href=\"https://www.blognone.com/node/140542\">แอปเปิลได้ปรับแผน</a>การออก Vision Pro โดยปีหน้าจะออกรุ่นที่ราคาถูกลงก่อน ส่วน Vision Pro ที่สเป็กแรงขึ้นอาจเปิดตัวปี 2026</p>\n<p>ที่มา: <a href=\"https://www.theinformation.com/articles/apple-sharply-scales-back-production-of-vision-pro\">The Information</a></p>\n<p><img src=\"https://www.blognone.com/sites/default/files/externals/11d38c3709113a697b587d6d9b5591ac.jpeg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2402887c7b44c06f65ca95409f8c1bcdb9b1b60b0566c0400aaf44f9de00ca01","category":"Thai"}