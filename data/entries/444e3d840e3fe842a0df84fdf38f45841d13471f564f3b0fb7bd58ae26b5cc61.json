{"title":"KBank รองรับ Cross-Border QR Payment กับลาว นักท่องเที่ยวลาวจ่ายเงินในไทยผ่าน QR ได้","link":"https://www.blognone.com/node/139067","date":1712234180000,"content":"<div><div><div><p>ธนาคารกสิกรไทย ประกาศรองรับการชำระเงินผ่าน QR payment ข้ามประเทศร่วมกับประเทศลาว โดยนักท่องเที่ยวจากลาวสามารถจ่ายเงินในไทยได้ผ่าน QR payment ทั่วประเทศ</p>\n<p>ดร.พิพัฒน์พงศ์ โปษยานนท์ กรรมการผู้จัดการ ธนาคารกสิกรไทย เปิดเผยว่า ธนาคารกสิกรไทยได้พัฒนาการเชื่อมต่อระบบชำระเงินระหว่างประเทศ ทำหน้าที่เป็นธนาคารที่รับผิดชอบการชำระดุลสำหรับธุรกรรมระหว่างประเทศ (Settlement Bank) ในการให้บริการรับชำระเงินผ่าน QR ระหว่างประเทศไทยและ สปป.ลาว (Cross-Border QR Payment) โดยเป็นโครงการภายใต้ความร่วมมือของธนาคารแห่งประเทศไทย และธนาคารแห่ง สปป.ลาว (Bank of the Lao PDR: BOL)</p>\n<p>ประเทศลาว ถือเป็นประเทศลำดับที่ 7 ที่รองรับระบบ QR payment ของประเทศไทยในการชำระเงินข้ามประเทศ ถัดจากมาเลเซีย ฮ่องกง อินโดนีเซีย สิงคโปร์ กัมพูชา เวียดนาม และธนาคารกสิกรไทยยังประกาศว่าจะไปประเทศที่ 8 คืออินเดียภายในช่วงปลายปี 2024</p>\n<p>ร้านค้าในประเทศไทยสามารถใช้ QR จากแอพ K SHOP และจากเครื่อง EDC ของธนาคารกสิกรไทยได้ตามปกติ โดยฝั่งนักท่องเที่ยวต่างชาติจาก 7 ประเทศข้างต้นต้องใช้แอพ mobile banking ที่รองรับระบบนี้ด้วย</p>\n<p>ดร.พิพัฒน์พงศ์ ยังให้ข้อมูลว่าธนาคารกสิกรไทยมีส่วนแบ่งตลาด QR payment มากกว่า 40% และมีร้านค้าที่รับชำระเงินผ่าน QR มากกว่า 2 ล้านจุดทั่วไทย</p>\n<p><img alt=\"No Description\" src=\"https://www.blognone.com/sites/default/files/externals/8a3024afa408a4c1dd755748ffa828c5.jpeg\" /></p>\n<p>ที่มา - <a href=\"https://www.kasikornbank.com/th/business/sme/financial-services/pages/crossborderqr.aspx\">ธนาคารกสิกรไทย</a>, <a href=\"https://www.kasikornbank.com/th/News/Pages/Lao_QR.aspx\">ธนาคารกสิกรไทย</a></p>\n</div></div></div><div><div>Topics: </div><div><div><a href=\"/topics/kasikorn-bank\">Kasikorn Bank</a></div><div><a href=\"/topics/qr-code\">QR Code</a></div><div><a href=\"/topics/payment\">Payment</a></div><div><a href=\"/topics/laos\">Laos</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"444e3d840e3fe842a0df84fdf38f45841d13471f564f3b0fb7bd58ae26b5cc61","category":"Thai"}