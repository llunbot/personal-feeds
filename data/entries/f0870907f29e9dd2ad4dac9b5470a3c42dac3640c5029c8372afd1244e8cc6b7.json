{"title":"Google Meet เพิ่มฟีเจอร์ ปิดกล้องผู้เข้าร่วมประชุมคนอื่น เพื่อให้มีสมาธิไม่กวนสายตา","link":"https://www.blognone.com/node/133488","date":1681944771000,"content":"<div><div><div><p>กูเกิลเพิ่มความสามารถใหม่ใน Google Meet โดยบอกว่าผู้ใช้งานสามารถเลือกปิดวิดีโอที่แสดงของผู้เข้าร่วมคนอื่นได้ในระหว่างการประชุม ซึ่งมีประโยชน์หากเราต้องการโฟกัสเฉพาะสิ่งที่ผู้นำเสนอกำลังพูด โดยไม่มีภาพเคลื่อนไหวผู้เข้าร่วมคนอื่นกวนสายตาดึงความสนใจระหว่างประชุม</p>\n<p>กูเกิลบอกว่าเมื่อเรากำหนดค่าดังกล่าว ผู้เข้าร่วมคนอื่น (ที่ถูกจับปิดกล้องแสดงผล) จะไม่ถูกแจ้งเตือน หรือเห็นการเปลี่ยนแปลงใด ๆ ในฝั่งนั้น โดยฟีเจอร์ดังกล่าวสามารถใช้งานได้ทั้ง Google Meet บนเว็บและในอุปกรณ์มือถือ</p>\n<p>นอกจากนี้ Google Meet เวอร์ชันแอปมือถือยังเพิ่มคำสั่ง Audio Only เพื่อปิดการแสดงหน้าจอวิดีโอทั้งหมด ยกเว้นจอที่ผู้นำเสนอกำลังแชร์หน้าจอเนื้อหาอยู่</p>\n<p>ฟีเจอร์ใหม่นี้เริ่มทยอยปล่อยให้ผู้ใช้งาน Google Workspace ตลอดจน G Suite Basic และ Business แบบเดิม</p>\n<p>ที่มา: <a href=\"https://workspaceupdates.googleblog.com/2023/04/turn-off-video-per-tile-google-meet.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/cda9ba1c0ca29b3c9b29fbefdee1b00f.png\" /></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0870907f29e9dd2ad4dac9b5470a3c42dac3640c5029c8372afd1244e8cc6b7","category":"Thai"}