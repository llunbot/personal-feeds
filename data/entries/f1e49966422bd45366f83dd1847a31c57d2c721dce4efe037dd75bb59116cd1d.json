{"title":"Loon ประกาศโอนสิทธิบัตรให้บริษัทลูกของ SoftBank, เปิดข้อมูลเส้นทางบอลลูนเป็นสาธารณะ","link":"https://www.blognone.com/node/125031","date":1633019495000,"content":"<div><div><div><p>โครงการ Loon ที่ทดสอบการให้บริการอินเทอร์เน็ตไร้สายจากบอลลูนของ Alphabet ซึ่ง<a href=\"https://www.blognone.com/node/120753\">ประกาศยุุติโครงการ</a>ไปเมื่อต้นปี ได้รายงานแผนการบริหารข้อมูลและสิทธิบัตร ที่เกิดขึ้นในระหว่างการพัฒนาโครงการนี้ ซึ่งได้แก้ปัญหาหลายอย่างด้วย</p>\n<p>Alphabet ระบุว่าแม้เป้าหมายหลักโครงการคือสร้างการเชื่อมต่ออินเทอร์เน็ตจากบอลลูนที่ลอยอยู่ แต่ระหว่างทางก็มีสิ่งน่าสนใจอาทิ วิธีการทำให้บอลลูนลอยอยู่ในชั้นบรรยากาศสตราโตสเฟียร์ได้นานที่สุด การสร้างเครือข่ายอินเทอร์เน็ตบนฟ้า หรือการทำให้บอลลูนสามารถเคลื่อนที่ไปยังจุดหมายได้เองโดยไม่ต้องใช้คนควบคุม</p>\n<p>โครงการ Loon จึงตัดสินใจเปิดข้อมูลที่ได้จากโครงการเป็นสาธารณะในชุด <a href=\"https://x.company/projects/loon/the-loon-collection/\">The Loon Collection</a> เช่น ข้อมูลการเดินทางของบอลลูน สภาพลม สภาพอากาศ ฯลฯ ส่วนเทคโนโลยีที่มีการจดสิทธิบัตร โครงการจะโอนสิทธิให้กับผู้ร่วมพัฒนาได้แก่ Raven บริษัทผู้สร้างบอลลูน และ HAPSMobile บริษัทลูกของ SoftBank ที่พัฒนาระบบอุปกรณ์สื่อสาร โดยใช้พลังงานแสงอาทิตย์</p>\n<p>ที่มา: <a href=\"https://x.company/blog/posts/keeping-loons-legacy-aloft/\">X</a> และ <a href=\"https://techcrunch.com/2021/09/30/alphabet-gives-some-loon-patents-to-softbank-open-sources-flight-data-and-makes-patent-non-assertion-pledge/\">TechCrunch</a></p>\n<p><img src=\"https://www.blognone.com/sites/default/files/externals/aa4364f4ddb914b381b6290eff52d0ba.jpg\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/loon\">Loon</a></div><div><a href=\"/topics/softbank\">SoftBank</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1e49966422bd45366f83dd1847a31c57d2c721dce4efe037dd75bb59116cd1d","category":"Thai"}