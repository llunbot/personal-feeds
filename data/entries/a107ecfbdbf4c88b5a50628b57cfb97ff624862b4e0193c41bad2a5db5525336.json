{"title":"Palo Alto ออกรายงาน ransomware ปี 2023 มีโจมตีเพิ่มขึ้น, อุตสาหกรรมก่อสร้างโดนเยอะสุด","link":"https://www.blognone.com/node/138854","date":1711091594000,"content":"<div><div><div><p>Unit 42 ทีมวิจัยด้านความปลอดภัยไซเบอร์ของ Palo Alto ออกรายงานเหตุการณ์ ransomware ในปี 2023 จากโพสต์ในตลาดมืดที่ขายข้อมูลกว่า 3,998 โพสต์ ซึ่งเพิ่มขึ้นจาก 2,679 ปี 2022 ที่ราว 49%</p>\n<p>ransomware ที่เยอะที่สุดคือกลุ่ม LockBit 3.0 เป็นสัดส่วนถึง 23% ซึ่งในไทยก็เป็นมัลแวร์ที่สร้างปัญหามากที่สุดด้วย โดยมีเหยื่อ 19 ราย (<a href=\"https://www.blognone.com/node/138303\">ก่อนสมาชิกกลุ่มจะโดนจับและเซิร์ฟเวอร์ถูกปิดเมื่อต้นปี 2024</a>)</p>\n<p><img alt=\"No Description\" src=\"https://www.blognone.com/sites/default/files/externals/b0c1248cc60ccc1a243b83b1ba7d14fc.png\" /></p>\n<p>การโจมตีที่ถูกใช้มากที่สุดคือผ่านช่องโหว่ซอฟต์แวร์หรือ API สัดส่วน 38.60% ซึ่งเพิ่มขึ้นจากปี 2022 ที่อยู่ที่ 28.6% ช่องโหว่ zero-day และที่ฮิตที่สุดก็หนีไม่พ้น zero-day ไม่ว่าจะของ GoAnywhere MFT , <a href=\"https://www.blognone.com/node/134201\">MOVEit</a> หรือช่องโหว่ที่เรียกว่า Citrix Bleed ตามมาด้วยการใช้ ล็อกอินหรือ credentials ที่รั่วไหลหรือหลุดออกมา สัดส่วน 20.5% เพิ่มขึ้นจาก 12.9%</p>\n<p>วิธีการโจมตีที่ลดลงอย่างมีนัยยะสำคัญคือ phishing จาก 33.7% เหลือเพียง 17% ซึ่งทีมวิจัยคาดว่า เป็นเพราะคนร้ายต้องการโจมตีอย่างแนบเนียนมากขึ้น หรือพยายามใช้เครื่องมืออัตโนมัติ (automated) สำหรับการโจมตีมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/acccb60b2ce42697e31aef9c3c29664f.png\" /></p>\n<p>อ่านข้อมูลเต็มๆ ได้ที่ <a href=\"https://unit42.paloaltonetworks.com/unit-42-ransomware-leak-site-data-analysis/\">รายงานเหตุการณ์ ransomware</a>, <a href=\"https://unit42.paloaltonetworks.com/unit42-incident-response-report-2024-threat-guide/\">รายงานการรับมือ</a></p>\n</div></div></div><div><div>Topics: </div><div><div><a href=\"/topics/palo-alto-networks\">Palo Alto Networks</a></div><div><a href=\"/topics/ransomware\">Ransomware</a></div><div><a href=\"/topics/cybersecurity\">Cybersecurity</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a107ecfbdbf4c88b5a50628b57cfb97ff624862b4e0193c41bad2a5db5525336","category":"Thai"}