{"title":"Facebook ประกาศวิสัยทัศน์ใหม่ โฟกัสกลุ่มผู้ใช้อายุน้อยลง แนะนำเนื้อหาจากคนที่ไม่ได้ตามมากขึ้น","link":"https://www.blognone.com/node/140080","date":1717212491000,"content":"<div><div><div><p>Meta ประกาศวิสัยทัศน์ใหม่ของตัวบริการ Facebook ในอีก 20 ปีข้างหน้า ว่าจะโฟกัสกับกลุ่มผู้ใช้ที่เด็กลงจากเดิม หรือเรียกว่า Young Adults</p>\n<p>Meta ยืนยันว่า Facebook ยังเป็นบริการสำหรับคนทุกช่วงอายุ แต่บริษัทเองก็ต้องเตรียมพร้อมสำหรับผู้ใช้โซเชียลในยุคถัดไป จึงปรับรูปแบบของแอพให้เหมาะสำหรับคนกลุ่ม Young Adults มากขึ้น แนวคิดของบริษัทคือคนกลุ่มนี้จะต้องพบกับการเปลี่ยนผ่านครั้งสำคัญในชีวิต (big transition) เช่น ย้ายออกจากบ้าน ไปเรียนมหาวิทยาลัย ทำงานครั้งแรก เช่าอพาร์ทเมนต์อยู่เองครั้งแรก ฟีเจอร์จำพวก Marketplace, Dating รวมถึง Reels และ Groups ที่ช่วยค้นหาสิ่งใหม่ๆ ใกล้ตัว จึงเป็นสิ่งสำคัญสำหรับผู้ใช้กลุ่มนี้</p>\n<p>การเปลี่ยนแปลงสำคัญของ Facebook คือระบบแนะนำเนื้อหา (recommendation) ที่<span>สู้ TikTok ไม่ได้</span> เพิ่งปรับปรุงใหม่ครั้งใหญ่ เรียนรู้จากข้อมูลมหาศาลได้อย่างรวดเร็ว ตอนนี้เริ่มทดสอบใช้แล้วใน Facebook Reels และปีหน้าจะเริ่มใช้กับส่วนอื่นๆ ทั้ง Feed และ Video ด้วย เป้าหมายของบริษัทคือจะต้องมีระบบแนะนำเนื้อหาที่ดีที่สุดในโลกภายในปี 2026</p>\n<p><img alt=\"No Description\" src=\"https://www.blognone.com/sites/default/files/externals/3d8f2731c83fe75b7863a27bc71c0b2d.png\" /></p>\n<p>ของใหม่อย่างอื่นที่เพิ่มเข้ามาคือ <a href=\"https://www.blognone.com/node/139055\">Video Player ตัวใหม่</a> แสดงผลวิดีโอแนวตั้งแบบเต็มจอ กดเลื่อนตำแหน่งวิดีโอได้ และเพิ่มฟีเจอร์ private sharing ส่งคลิปวิดีโอให้เพื่อนหรือคนรู้จักแบบส่วนตัว ทั้งผ่านระบบ Facebook เอง หรือแพลตฟอร์มอื่นอย่าง WhatsApp</p>\n<p>ฝั่งของ creator ผู้สร้างเนื้อหา บริษัทบอกว่า <a href=\"https://www.blognone.com/node/126225\">Professional Mode ที่เปิดโอกาสให้ Profile โพสต์หาเงินได้โดยไม่ต้องเปิด Page</a> มีผู้ใช้งานแล้ว 100 ล้านคนใน 18 เดือนแรกที่เปิดบริการ และปรับวิธีการจ่ายเงินโดยอิงตามความนิยมของเนื้อหามากขึ้น</p>\n<p>ที่มา - <a href=\"https://about.fb.com/news/2024/05/the-future-of-facebook/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/8115aa1d329b45163c44a7d0477bf2ba.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/meta\">Meta</a></div><div><a href=\"/topics/social-media\">Social Media</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b24632df770be89f7e13445a5ddcaaa54d50ee30612ae3b1a0d350fce2852c5b","category":"Thai"}