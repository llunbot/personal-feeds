{"title":"NVIDIA จัดเล่นเกมผ่านแลน GeForce LAN 50 นาน 50 ชั่วโมง เตรียมเปิดตัว GeForce RTX 50","link":"https://www.blognone.com/node/143660","date":1734228669000,"content":"<div><div><div><p>NVIDIA จัดกิจกรรมเล่นเกมผ่านแลนชื่อว่า <strong>GeForce LAN 50</strong> ในวันที่ 4-6 มกราคม 2025 เป็นเวลานาน 50 ชั่วโมง ซึ่งเป็นช่วงเดียวกับงาน CES 2025 ที่ลาสเวกัส</p>\n<p>จากชื่อกิจกรรมคงเดากันได้ว่าเป็นการประชาสัมพันธ์ GeForce RTX 50 <a href=\"https://www.blognone.com/node/142253\">ที่มีข่าวลือกันมาตลอดว่าจะเปิดตัวที่ CES</a> กิจกรรมนี้คงถือเป็นการยืนยันอย่างเป็นทางการแล้วว่า GeForce RTX 50 จะเปิดตัวในงานนี้แน่นอน เพราะหลังจากแข่งเกมเสร็จในวันที่ 6 มกราคม ก็จะเป็นคิวของ Jensen Huang ขึ้นพูดในเวที CES ต่อเลย</p>\n<p>การเล่นเกมผ่านแลน จะมีจัดขึ้นแบบออฟไลน์พร้อมกันใน 4 เมืองทั่วโลกคือ ลาสเวกัส ปักกิ่ง เบอร์ลิน ไต้หวัน มีเกมทั้งหมด 5 เกมคือ Diablo IV, The Elder Scrolls Online, Fallout 76, The Finals, World of Warcraft ส่วนผู้เล่นในเมืองอื่นๆ ทั่วโลกสามารถเข้าร่วมเล่นผ่านออนไลน์ได้เช่นกัน (<a href=\"https://www.blognone.com/node/143071\">ผ่าน NVIDIA App</a>) และถ้าเล่นนานเกิน 50 นาที จะได้ของรางวัลเป็นไอเทมในเกมเหล่านี้ด้วย</p>\n<p>ที่มา - <a href=\"https://www.nvidia.com/en-us/geforce/geforce-lan-50/\">NVIDIA</a>, <a href=\"https://www.tomshardware.com/video-games/pc-gaming/nvidia-revives-lan-party-after-13-years-to-celebrate-rtx-50-series-gpu-launch-geforce-lan-50-is-a-50-hour-lan-party-across-four-different-cities\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/99c9c5a908fdd339eeaee32af87ad3e7.jpeg\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/games\">Games</a></div><div><a href=\"/topics/nvidia\">NVIDIA</a></div><div><a href=\"/topics/ces\">CES</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a516cf9cef4115cb55c6ef77f51ad3c36dfcc7a1791a008998e3d8268aebd709","category":"Thai"}