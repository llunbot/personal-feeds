{"title":"ไมโครซอฟท์โชว์เทรลเลอร์แรก Perfect Dark ภาคใหม่ หลังเงียบหายมา 4 ปี, ยังไม่ประกาศวันขาย","link":"https://www.blognone.com/node/140255","date":1717989255000,"content":"<div><div><div><p>ไมโครซอฟท์โชว์เทรลเลอร์เกมเพลย์ของเกม Perfect Dark ภาคใหม่เป็นครั้งแรก หลัง<a href=\"https://www.blognone.com/node/120062\">เปิดตัวเมื่อปี 2020</a> แล้วเงียบหายไปนานเกือบ 4 ปี</p>\n<p>เกม Perfect Dark ภาคนี้ถือเป็นภาค 3 ของซีรีส์ (ภาคสองคือ Perfect Dark Zero ออกเมื่อปี 2005 ก็คือเกือบ 20 ปีแล้ว) พัฒนาโดยสตูดิโอใหม่ของไมโครซอฟท์ชื่อ The Initiative ร่วมกับ Crystal Dynamics</p>\n<p>ในเทรลเลอร์เป็นการเล่าเรื่อง Agent Joanna Dark ตัวละครเอกของซีรีส์ ที่เร้นกายเข้าไปยังเมือง Cairo ในโลกอนาคต เพื่อจับวายร้าย Daniel Carrington แต่ก็โดนซ้อนแผน กลายเป็นเธอถูกล้อมไว้แทน รูปแบบเกมเพลย์มีทั้งแนวทางสปายหลบเร้น แฮ็กคอมพิวเตอร์ และแนวทางแอคชั่นต่อสู้ระยะประชิด ใช้อาวุธทั้งมีดและปืน</p>\n<p>เกมยังไม่ประกาศวันวางขายและแพลตฟอร์ม แต่การมีเทรลเลอร์ออกมาให้ระดับนี้ก็น่าจะแปลว่าพร้อมในระดับหนึ่ง การรอคอยยาวนาน 20 ปีของแฟนๆ จะได้สิ้นสุดลงสักที</p>\n<p>ที่มา - <a href=\"https://news.xbox.com/en-us/2024/06/09/perfect-dark-details-interview-xbox-games-showcase-2024/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/61d23cc4ddf3602b46e44a09df2e85ed.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/caa2a6bf52340f39d7a22b717e9ec64a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2cbd32c53ca6c0dc726e2990e86cbf46.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9f90ef8bdfc9268375c15db83f13b469.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b211c2d7f68eeee39ff980948e34659d.jpg\" /></p>\n</div></div></div><div><div>Topics: </div><div><div><a href=\"/topics/perfect-dark\">Perfect Dark</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8720089ce15e3b26ed20f5471eee5172fc9b223e61dfae0b3dce9c0ee43f1e3d","category":"Thai"}