{"title":"หุ้น Tech สหรัฐ ราคาร่วงยกแผงหลัง Trump ประกาศขึ้นภาษีนำเข้าทั่วโลก, Apple ลบ 7%","link":"https://www.blognone.com/node/145630","date":1743641997000,"content":"<div><div><div><p>ประธานาธิบดี Donald Trump แถลงมาตรการขึ้นภาษีนำเข้าสินค้าทั่วโลกใหม่ โดยเปลี่ยนมาเก็บภาษีนำเข้าพื้นฐาน 10% จากสินค้าทั่วโลก และคิดอัตราที่สูงกว่านั้นสำหรับประเทศที่สหรัฐขาดดุลการค้า เช่น จีน 34%, กลุ่มประเทศในยุโรป 20%, ญี่ปุ่น 24%, เวียดนาม 46%, อินเดีย 26% ส่วนประเทศไทยคิดภาษีที่ 36%</p>\n<p>ตัวเลขจากมาตรการที่ออกมาทำให้ตลาดหุ้นสหรัฐช่วงหลังปิดการซื้อขายปรับลดลงแรง ดัชนี S&amp;P 500 ลดลง 2.8% ส่วนหุ้นกลุ่มบริษัทเทคโนโลยี Apple -7%, NVIDIA -5%, Alphabet -3%, Meta -5%, Amazon -6%, Tesla -8%, Microsoft -3%</p>\n<p>ผลกระทบสำคัญมาจากหลายบริษัทมีฐานการผลิตสินค้าในประเทศจีนและเอเชีย ซึ่งจะได้รับผลกระทบจากการขึ้นภาษีนำเข้าใหม่นี้ ในช่วงการแถลง Trump ได้กล่าวชื่นชม Apple, Meta และ NVIDIA ที่ยังเพิ่มการลงทุนในประเทศสหรัฐอเมริกามากขึ้นด้วย</p>\n<p>ที่มา: <a href=\"https://www.cnbc.com/2025/04/02/-apple-leads-drop-in-tech-stocks-after-trump-tariff-announcement.html\">CNBC</a> ภาพ <a href=\"https://pixabay.com/photos/stock-trading-investing-stock-market-6525084/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/c69d9fe67979a98c20aef697ce9de84c.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/usa\">USA</a></div><div><a href=\"/topics/donald-trump\">Donald Trump</a></div><div><a href=\"/topics/tax\">Tax</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"646c6f5cb660b2c7798b8751f42a155fbd29ea30561fbbb48662196f8f3f3d2a","category":"Thai"}