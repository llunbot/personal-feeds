{"title":"Sonos เผยเตรียมออกสินค้ากลุ่มใหม่ เริ่มขายปีหน้า คาดว่าเป็นเฮดโฟน","link":"https://www.blognone.com/node/136799","date":1700215125000,"content":"<div><div><div><p>Sonos ผู้ผลิตเครื่องเสียงจากสหรัฐอเมริกา เปิดเผยข้อมูลในรายงานผลประกอบการประจำไตรมาสล่าสุด ว่าบริษัทเตรียมขยายไลน์สินค้าสู่กลุ่มใหม่ ที่มีขนาดตลาดระดับหลายพันล้านดอลลาร์ภายในครึ่งหลังของปีหน้า โดยบริษัทไม่ได้บอกว่าจะเป็นสินค้าประเภทใด อย่างไรก็ตามมีข่าวลือมาระยะหนึ่งแล้วว่า Sonos จะออกเฮดโฟนเป็นสินค้าตัวใหม่</p>\n<p>Patrick Spence ซีอีโอ Sonos บอกว่าสินค้าใหม่นี้จะเข้ามาเติมเต็มไลน์สินค้าปัจจุบันที่บริษัทมีอยู่ ซึ่งจะเปิดในอีกไม่กี่เดือนข้างหน้า และบริษัทคาดว่าจะเป็นหนึ่งในสินค้าทำเงินหลักของบริษัทด้วย</p>\n<p>ทั้งนี้ Sonos รายงานผลประกอบการประจำไตรมาสล่าสุดสิ้นสุดเดือนกันยายน ยอดขายลดลง 3.5% อยู่ที่ 305.1 ล้านดอลลาร์ ขาดทุนตามบัญชี GAAP 31.2 ล้านดอลลาร์</p>\n<p>ที่มา: <a href=\"https://www.bloomberg.com/news/articles/2023-11-16/sonos-surges-as-smart-speaker-maker-plots-shift-into-headphones\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/9a9c62fe876bf2290a8d3b958b90e567.jpg\" /></p>\n</div></div></div><div><div>Topics: </div><div><div><a href=\"/topics/sonos\">Sonos</a></div><div><a href=\"/topics/financial-report\">Financial Report</a></div><div><a href=\"/topics/rumors\">Rumors</a></div><div><a href=\"/topics/headphones\">Headphones</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ae9e1ac81cddadf546ee2e7eefc1e23ca16e5dacfb43d3ed2bb24d1dcfa1fc3","category":"Thai"}