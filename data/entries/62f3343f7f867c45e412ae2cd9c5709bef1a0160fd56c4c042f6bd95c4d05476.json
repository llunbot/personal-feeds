{"title":"กระทรวงคมนาคมสหรัฐฯ สอบสวนความปลอดภัยระบบ FSD ของ Tesla ขณะวิสัยทัศน์ไม่ดี หลังพบชนคนเดินเท้าเสียชีวิต","link":"https://www.blognone.com/node/142659","date":1729361019000,"content":"<div><div><div><p>National Highway Traffic Safety Administration (NHTSA) หน่วยงานความปลอดภัยท้องถนนภายใต้กระทรวงคมนาคมสหรัฐฯ เริ่มสอบสวนความปลอดภัยของระบบ FSD ในรถ Tesla หลังพบอุบัติเหตุ 4 ครั้ง โดยมีครั้งหนึ่งชนคนเดินถนนจนเสียชีวิต</p>\n<p>การสอบสวนครั้งนี้มุ่งตรวจสอบว่าประสิทธิภาพของ FSD ในกรณีที่วิสัยทัศน์ไม่ดี เช่น มีหมอก, มีแสงส่องเข้ากล้อง, หรือมีฝุ่น ประสิทธิภาพของระบบ FSD จะเป็นอย่างไรบ้าง และรถสามารถรับมือกับสภาพเช่นนี้ได้อย่างปลอดภัยหรือไม่ หลังจากเริ่มสอบสวนแล้ว NHTSA จะตรวจสอบว่ามีอุบัติเหตุในข่ายนี้จริงๆ มากน้อยเพียงใด อีกประเด็นที่ NHTSA จะสอบสวนคือกระบวนการปล่อยแพตช์ของ Tesla มีผลกระทบต่อความปลอดภัยของ FSD หรือไม่</p>\n<p>การสอบสวนนี้ครอบคลุมรถแทบทั้งหมดที่มี FSD ตั้งแต่ปี 2016 เป็นต้นมาจนถึง Cybertruck รวมมีรถยนต์ที่เข้าข่าย 2.4 ล้านคัน</p>\n<p>ที่มา - <a href=\"https://static.nhtsa.gov/odi/inv/2024/INOA-PE24031-23232.pdf\">NHTSA</a></p>\n<p><img src=\"https://www.blognone.com/sites/default/files/externals/4d002f70a05bc96cf1dfcacb40ca985e.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/safety\">Safety</a></div><div><a href=\"/topics/self-driving-car\">Self-Driving Car</a></div><div><a href=\"/topics/transportation\">Transportation</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62f3343f7f867c45e412ae2cd9c5709bef1a0160fd56c4c042f6bd95c4d05476","category":"Thai"}