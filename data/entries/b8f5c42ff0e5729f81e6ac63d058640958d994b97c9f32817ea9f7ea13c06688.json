{"title":"Spotify ยอมถอย เลิกแสดงจำนวนการฟังพอดคาสต์ เปลี่ยนเป็นป้ายกำกับ 50k, 100k แทน","link":"https://www.blognone.com/node/146448","date":1747443094000,"content":"<span>Spotify ยอมถอย เลิกแสดงจำนวนการฟังพอดคาสต์ เปลี่ยนเป็นป้ายกำกับ 50k, 100k แทน</span>\n\n  <div>\n    <div>Body</div>\n              <div><p>เมื่อต้นเดือนที่ผ่านมา Spotify ได้อัปเดตส่วนพอดคาสต์ โดยแสดงตัวเลขจำนวนการเล่นของแต่ละตอนของรายการ โดยบอกว่าตัวเลขที่แสดงนี้จะช่วยดึงดูดให้ผู้ใช้งานได้ค้นพบเนื้อหาใหม่ ที่พวกเขาอาจไม่เคยฟังมาก่อนมากขึ้น</p>\n<p>อย่างไรก็ตามฝั่งครีเอเตอร์โดยเฉพาะช่องที่มีฐานคนฟังไม่มาก ไม่ได้มองเรื่องนี้เป็นประโยชน์กับพวกเขา ตัวเลขที่น้อยนอกจากสะท้อนด้านไม่ดี ยังอาจส่งผลต่อคนที่ฟังรายการของช่องเป็นประจำด้วย จึงเกิดการทักท้วงกลับไปที่ Spotify</p>\n<p>ล่าสุด Spotify ประกาศแก้ไขส่วนการแสดงจำนวนการฟังพอดคาสต์ใหม่ โดยจะเริ่มแสดงตัวเลขเมื่อจำนวนการฟังมีมากกว่า 50,000 ครั้ง และแสดงเป็นป้ายกำกับ \"50k plays\" เท่านั้น โดยจะเปลี่ยนเมื่อผ่านตัวเลขถัดไปเช่น 100k หรือ 1M เป็นต้น ทั้งนี้ฝั่งครีเอเตอร์ยังเห็นตัวเลขจำนวนการฟังจริงได้จากระบบหลังบ้าน แต่ตัวเลขจะไม่เผยแพร่ต่อสาธารณะแบบที่เคยมีปัญหานั่นเอง</p>\n<p>ที่มา: <a href=\"https://www.theverge.com/news/668434/spotify-podcast-plays-public-podcasters-update\">The Verge</a></p>\n<p><img src=\"https://i.postimg.cc/hvDgxGyY/681a5ddcfb2a1892145d51c9-Alt-Inline-2-Update-1920x1080-S4-C-Plays.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 05/17/2025 - 07:51</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8f5c42ff0e5729f81e6ac63d058640958d994b97c9f32817ea9f7ea13c06688","category":"Thai"}