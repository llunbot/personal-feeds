{"title":"เปิดตัว Amazon Nova ปัญญาประดิษฐ์ LLM รองรับ 200 ภาษา อ่านภาพ, ดูวิดีโอได้ ถูกกว่าคู่แข่ง 75%","link":"https://www.blognone.com/node/143444","date":1733279118000,"content":"<div><div><div><p>Amazon เปิดตัวชุดโมเดลปัญญาประดิษฐ์ Amazon Nova ในชุดมีโมเดลถึง 6 ตัวมีความสามารถต่างกันไป</p>\n<ul>\n<li>Amazon Nova Micro: โมเดลขนาดเล็กอ่านข้อความได้อย่างเดียว เน้นตอบเร็ว ราคาถูก รองรับข้อความยาวสุด 128,000 token ราคาอินพุต 0.035 ดอลลาร์ต่อล้านโทเค็น และเอาท์พุต 0.14 ดอลลาร์ต่อล้านโทเค็น</li>\n<li>Amazon Nova Lite: โมเดลขนาดเล็กรองรับข้อตวาม, ภาพ, วิดีโอ เน้นราคาถูกเช่นกัน รองรับอินพุต 300,000 token ราคาอินพุต 0.06 ดอลลาร์ต่อล้านโทเค็น และเอาท์พุต 0.24 ดอลลาร์ต่อล้านโทเค็น</li>\n<li>Amazon Nova Pro: โมเดลประสิทธิภาพสูงแต่คำนึงถึงทั้งราคา, ความเร็ว, และความแม่นยำ รองรับอินพุต 300,000 token ราคาอินพุต 0.8 ดอลลาร์ต่อล้านโทเค็น และเอาท์พุต 3.2 ดอลลาร์ต่อล้านโทเค็น</li>\n<li>Amazon Nova Premier: โมเดลประสิทธิภาพสูงสุด ใช้สอนโมเดลอื่นๆ</li>\n<li>Amazon Nova Canvas: โมเดลสร้างภาพจากข้อความ ราคาขึ้นกับคุณภาพภาพ แบบมาตรฐาน 0.04 ดอลลาร์ต่อภาพ และสูงสุด 0.08 ดอลลาร์ต่อภาพ</li>\n<li>Amazon Nova Reel: โมเดลสร้างวิดีโอ ความละเอียด 720p แบบ 24 เฟรมต่อวินาที ราคา 0.08 ดอลลาร์ต่อวินาที</li>\n</ul>\n<p>ความพิเศษคือโมเดล LLM ในกลุ่มที่รองรับ Multimodal นั้นจะรองรับการทำ fine-tuning ทุกรูปแบบทั้งข้อความ, ภาพ, และวิดีโอเหมือนกัน</p>\n<p>คะแนนทดสอบของ Nova Micro, Lite, และ Pro นั้นเกาะกลุ่มกับ GPT-4o, Gemimi 1.5 Pro, และ Claude 3.5 Sonnet เมื่อทดสอบงานหลักๆ เช่น ด้านการเขียนโปรแกรม, การเงิน, และการค้นข้อมูล แต่ทีี่น่าสนใจคือการทดสอบ <a href=\"https://huggingface.co/datasets/agent-studio/GroundUI-1K\">GroundUI-1K</a> ที่ทดสอบการสั่งหน้าจอต่างๆ นั้น Nova Pro และ Nova Lite ทำได้ดีกว่ามาก</p>\n<p>ทาง Amazon ประกาศแผนว่าจะทำโมเดล speech-to-speech คุยเสียงได้โดยตรงภายในไตรมาสแรกของปี 2025 และเตรียมพัฒนาไปสู่โมเดล any-to-any สามารถใส่อินพุตแบบใดก็ได้ และขอเอาท์พุตแบบใดก็ได้ภายในกลางปี 2025</p>\n<p>ที่มา - <a href=\"https://www.businesswire.com/news/home/20241203010874/en/Introducing-Amazon-Nova-A-New-Generation-of-Foundation-Models\">Press Release</a>, <a href=\"https://www.aboutamazon.com/news/aws/amazon-nova-artificial-intelligence-bedrock-aws\">About Amazon</a>, <a href=\"https://assets.amazon.science/9f/a3/ae41627f4ab2bde091f1ebc6b830/the-amazon-nova-family-of-models-technical-report-and-model-card.pdf\">Amazon.Science</a></p>\n<p><img alt=\"No Description\" src=\"https://www.blognone.com/sites/default/files/externals/fb2c308472581457964d3482290a9ea6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a004e4a88afe3c41f9436f05e42e20b7.png\" /></p>\n<p><img alt=\"No Description\" src=\"https://www.blognone.com/sites/default/files/externals/c97a0193a7af1b6ca5c53026fde2749b.png\" /></p>\n<p><img alt=\"No Description\" src=\"https://www.blognone.com/sites/default/files/externals/4d73550e59c435895cb9ae4e717d4a1c.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26dc0517dbc063dce0581768a62724fe18f49705b747bf12c219ccf4653ca112","category":"Thai"}