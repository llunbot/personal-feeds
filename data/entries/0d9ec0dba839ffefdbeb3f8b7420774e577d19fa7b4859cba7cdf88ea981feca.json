{"title":"เปิดตัว Samsung Galaxy Z Fold 6 บางเพียง 5.6 มม. ดีไซน์เครื่องเหลี่ยม, Galaxy AI ฟีเจอร์ใหม่เพียบ","link":"https://www.blognone.com/node/140827","date":1720616829000,"content":"<div><div><div><p>Samsung เปิดตัว Samsung Galaxy Z Fold 6 สมาร์ทโฟนพับได้จอใหญ่ชูจุดเด่นบางเพียง 5.6 มม. น้ำหนักเครื่อง 239 กรัม หนักกว่า Galaxy S24 Ultra เพียง 4 กรัมเท่านั้น ตัวเครื่องดีไซน์เป็นทรงเหลี่ยมทำให้วางตั้งได้ (ต่างจากรุ่นก่อนที่วางแนวนอนได้อย่างเดียว) ตัวเครื่องแข็งแรงขึ้น 10% มีแผ่น Vapor Chamber ใหญ่ขึ้น 1.6 เท่า และจัดเต็มฟีเจอร์ Galaxy AI อีกหลายรายการ</p>\n<p><img alt=\"No Description\" src=\"https://www.blognone.com/sites/default/files/externals/6ecb660fea1d8a3e0fe32c2d1f86fb5d.jpeg\" /></p>\n<p>ในแง่ของการแปลภาษาทาง Samsung บอกว่ามีการจ้างทีมงานคนไทยเพื่อพัฒนา Galaxy AI ให้เข้าใจภาษาไทยมากขึ้น ส่งผลให้ผู้ใช้งานสามารถใช้ฟีเจอร์ Composer ร่างเรียงความได้หลายแบบผ่านการใส่ Prompt ยกตัวอย่างการใช้งาน เช่น ปรับรูปประโยคให้ทางการขึ้น หรือเป็นกันเองเป็นภาษาไทยได้ นอกจากนี้ยังมี Chat Assist ช่วยสร้างประโยคให้เหมาะสมกับคู่สนทนา ยกตัวอย่างเช่น คืนนี้เราจะกลับบ้านดึกจะบอกแฟนยังไงดีฟีเจอร์นี้ก็จะช่วยให้คิดประโยคให้เราได้</p>\n<p><img alt=\"No Description\" src=\"https://www.blognone.com/sites/default/files/externals/d1b1c100ee75ee95b3961961dd25b597.jpeg\" /></p>\n<p>ต่อมากับฟีเจอร์ใหม่ Sketch to image ให้ผู้ใช้วาดรูปในภาพถ่ายแล้วสร้างวัตถุเพิ่มเข้ามาในภาพได้โดยทีมงานบอกว่าใช้เวลาประมวลผล 30 วินาที ซึ่งมีข้อจำกัดคือไม่สามารถวาดทับหน้าบุคคลได้ นอกจากนี้ฟีเจอร์ดังกล่าวยังใช้ในแอป Notes ได้ด้วย โดยผู้ใช้งานสามารถวาดร่างเส้น หรือเขียนเป็นตัวหนังสือ AI ก็จะสร้างเป็นภาพออกมาให้</p>\n<p><img alt=\"No Description\" src=\"https://www.blognone.com/sites/default/files/externals/d4149d8942255885819f22f80d0ef649.jpeg\" /><img alt=\"No Description\" src=\"https://www.blognone.com/sites/default/files/externals/32439ee0d721010954be9f4cf0a613a0.jpeg\" /></p>\n<p>ส่วนฟีเจอร์เดิมที่มีอยู่แล้วก็ได้รับการปรับปรุงด้วย อย่าง Circle to search สามารถใช้บนแอปอื่นได้มากขึ้นแล้ว, Interpreter แปลเสียงเรียลไทม์ และย้อนอ่านได้ตอนนี้แปลได้ทั้งหมด 16 ภาษาแล้ว และฟีเจอร์ VDO Slow mo ที่สามารถเซฟภาพนิ่งจากวิดีโอแยกเป็นเฟรม ๆ ได้แล้ว</p>\n<p>Samsung Galaxy Z Fold 6 วางจำหน่ายทั้งหมด 5 สีได้แก่ Silver, Pink, Navy, Cratted Black และ White โดย 2 สีหลังต้องซื้อผ่านร้านค้าออนไลน์เท่านั้น วางขายในไทยราคาดังนี้</p>\n<ul>\n<li>แรม 12GB ความจุ 256GB ราคา 63,900 บาท</li>\n<li>แรม 12GB ความจุ 512GB ราคา 68,900 บาท</li>\n<li>แรม 12GB ความจุ 1TB ราคา 78,900 บาท</li>\n</ul>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div><div><a href=\"/topics/artificial-intelligence\">Artificial Intelligence</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d9ec0dba839ffefdbeb3f8b7420774e577d19fa7b4859cba7cdf88ea981feca","category":"Thai"}