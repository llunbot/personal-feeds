{"title":"OpenAI พัฒนา CriticGPT เครื่องมือช่วย AI Trainer ตรวจจับข้อผิดพลาดผลลัพธ์ที่เป็นโค้ดจาก ChatGPT ได้ดีขึ้น","link":"https://www.blognone.com/node/140642","date":1719573535000,"content":"<div><div><div><p>OpenAI เผยแพร่รายงานการพัฒนาโมเดล AI <strong>CriticGPT</strong> ซึ่งมีพื้นฐานบน GPT-4 สำหรับใช้ตรวจจับความผิดพลาดในผลลัพธ์ของ ChatGPT ที่เป็นโค้ดโปรแกรม จากที่ผ่านมาวิธีการปรับปรุง AI ให้ทำงานถูกต้องนั้นใช้คนที่ทำหน้าที่ AI Trainer ให้ฟีดแบ็กผลลัพธ์ เพื่อให้ AI เรียนรู้และปรับปรุง (RLHF - Reinforcement Learning from Human Feedback)</p>\n<p>อย่างไรก็ตามเมื่อ ChatGPT ทำงานเก่งขึ้น ตอบคำถามที่ซับซ้อนได้มากขึ้น การใช้คนตรวจสอบผลลัพธ์โดยเฉพาะโค้ด ก็ยิ่งจับความผิดพลาดได้ยากมากขึ้น CriticGPT จึงออกแบบมาเพื่อช่วยแนะนำว่าคนควรตรวจสอบจุดไหน ที่น่าจะเป็นจุดที่ผิดพลาด ทำให้การฟีดแบ็กแม่นยำ ถูกต้องมากยิ่งขึ้น</p>\n<p>ถึงตรงนี้อาจสงสัยว่าแล้ว CriticGPT เรียนรู้อย่างไร วิธีการที่ใช้นั้นก็เป็น RLHF เช่นกัน โดยใช้การนำผลลัพธ์ที่ถูกแล้ว ของ ChatGPT ไปแก้ไขโดยคนให้มีความผิดพลาด แล้วให้ CriticGPT ฝึกจับผิดและเรียนรู้ให้ได้</p>\n<p>ผลการศึกษาของ OpenAI พบว่าการนำ CriticGPT มาช่วยงาน AI Trainer นั้น ทำให้ตรวจสอบข้อผิดพลาดได้ดีขึ้น 63% เทียบกับการทำงานโดยไม่มีตัวช่วย</p>\n<p>OpenAI บอกว่าในอนาคต AI จะเก่งและแก้ปัญหาที่ซับซ้อนได้มากขึ้น ผู้พัฒนา AI จึงต้องสร้างเครื่องมือแบบ CriticGPT นี้ เพื่อให้สามารถรู้เท่าทัน เพื่อป้องกันไม่ให้ AI ทำงานผิดพลาดนั่นเอง</p>\n<p>ที่มา: <a href=\"https://openai.com/index/finding-gpt4s-mistakes-with-gpt-4/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/95604ee80a0c68e7d2b9173c5059320f.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/code\">Code</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatgpt\">ChatGPT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad35cd1af82155be5a5ce6004ccde8b884218329b6cb6f0469ea6de5fbea3a79","category":"Thai"}