{"title":"Cloudflare ปล่อยโครงการ OpenPubkey SSH เปิดทางล็อกอิน Secure Shell ด้วยล็อกอินองค์กร","link":"https://www.blognone.com/node/145506","date":1743057709000,"content":"<div><div><div><p>Cloudflare ประกาศเปิดโครงการ OpenPubkey SSH (OPKSSH) ให้เป็นโอเพนซฮร์ หลังจาก<a href=\"https://www.blognone.com/node/137795\">โครงการนี้ถูกพัฒนาโดย BastionZero มาตั้งแต่ต้นปี 2024</a> และ Cloudflare เข้าซื้อกิจการ BastionZero ในเวลาต่อมา</p>\n<p>OPKSSH เป็นซอฟต์แวร์ที่ช่วยให้ผู้ใช้สามารถล็อกอิน Secure Shell ด้วยล็อกอินของระบบใดๆ ที่รองรับมาตรฐาน OpenID Connect ได้ โดยพัฒนาต่อจากแนวคิดของ OpenPubkey ที่นำเอา OpenID Connect มาเซ็นรับรองเอกสาร</p>\n<p>การใช้งาน OPKSSH ทำให้องค์กรสามารถเปิดให้พนักงานล็อกอินเข้าเซิร์ฟเวอร์ได้โดยไม่ต้องแลกกุญแจเป็นการถาวร แต่พนักงานต้องล็อกอิน OIDC แล้วได้รับกุญแจที่มีอายุจำกัด ฝั่งเซิร์ฟเวอร์จะตรวจสอบความถูกต้องของกุญแจนั้นโดยตรวจจากกุญแจรับรองของตัวเซิร์ฟเวอร์ OIDC แทน ทำให้องค์กรสามารถกำหนดนโยบายต่างๆ ได้ละเอียดขึ้น พนักงานเข้าถึงเซิร์ฟเวอร์ไม่ได้ทันทีหลังจากบัญชีถูกปิด สามารถดูแลความปลอดภัยบัญชีผ่านนโยบายการล็อกอิน และพนักงานเองก็ไม่ต้องเสียเวลาซิงก์กุญแจไปมาเวลาย้ายเครื่อง แต่สามารถใช้จากทุกเครื่องได้ทันทีเมื่อล็อกอิน OIDC แล้ว</p>\n<p>โครงการ OPKSSH เปิดซอร์สมาด้วยสัญญาอนุญาต Apache 2.0 ให้อิสระการใช้งานค่อนข้างมาก ในอนาคตเราน่าจะเห็นการใช้งานเป็นวงกว้างมากขึ้น</p>\n<p>ที่มา - <a href=\"https://blog.cloudflare.com/open-sourcing-openpubkey-ssh-opkssh-integrating-single-sign-on-with-ssh/\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/b455d28fee4bf43706b5d05b3861c3bc.jpeg\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/ssh\">SSH</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b2229e2893787c6842cb2ace4be02e22a64c92e2928b5c0b1bf3a1720199cf4","category":"Thai"}