{"title":"เผยสเปกละเอียด PS5 Pro จีพียูแรง 16.7 TFLOPS, มีแรม DDR5 เพิ่มมาให้อีก 2GB","link":"https://www.blognone.com/node/142925","date":1730685344000,"content":"<div><div><div><p>PS5 Pro มีกำหนดวางขายวันที่ 7 พฤศจิกายนนี้ แต่ระหว่างนี้มีลูกค้าในบางประเทศได้เครื่องไปก่อนกำหนด โดยมีนักรีวิวเกมจากบราซิล Brunno Fast ได้แชร์ภาพเอกสารสเปกเครื่อง PS5 Pro อย่างละเอียดที่แถมมากับกล่องเกม ทำให้เราเห็นสเปกของ PS5 Pro ที่ทางโซนี่ไม่ได้เปิดเผยตอนเปิดตัว</p>\n<p>ประเด็นสำคัญในเอกสารแผ่นนี้คือ PS5 Pro เพิ่มแรม DDR5 มาอีก 2GB นอกเหนือจากแรม GDDR6 16GB ที่มีอยู่ในเอกสารสเปกของเดิม ตรงนี้คาดว่าโซนี่เพิ่มแรม DDR5 มาเพื่อรันระบบปฏิบัติการโดยเฉพาะ ทำให้เกมสามารถใช้แรม 16GB ได้เต็มที่ไม่ต้องแบ่งให้ระบบปฏิบัติการ</p>\n<p>ข้อมูลอีกอย่างคือสมรรถนะของ<a href=\"https://www.blognone.com/node/141961\">จีพียู RDNA รุ่นคัสตอม</a> ที่ 16.7 TFLOPS หาก<a href=\"https://www.blognone.com/node/115285\">เทียบเคียงกับจีพียูของคอนโซลในตลาด</a> คือ Xbox Series X มีสมรรถนะ 12.15 TFLOPS และของ PS5 จะอยู่ที่ 10.28 TFLOPS</p>\n<p>ที่มา - <a href=\"https://wccftech.com/ps5-pro-specs-leak-unveils-2-extra-gb-of-ddr5-ram/\">Wccftech</a>, <a href=\"https://www.tomshardware.com/video-games/playstation/last-minute-ps5-pro-leaks-indicate-system-will-pack-16-7-tflops-gpu-with-16gb-dedicated-gddr6-vram-plus-2gb-ddr5-system-ram\">Tom's Hardware</a></p>\n<p><img src=\"https://www.blognone.com/sites/default/files/externals/9920d4f2742cede9542b06fcdcce42de.jpg\" /></p>\n<blockquote><p>Aparentemente é isso aqui. <a href=\"https://t.co/8J1YraEdx4\">pic.twitter.com/8J1YraEdx4</a></p>\n<p>— Brunno Fast - MetagotyFor ReZantazio (@brunno_fast) <a href=\"https://twitter.com/brunno_fast/status/1852829727234379871?ref_src=twsrc%5Etfw\">November 2, 2024</a></p></blockquote>\n</div></div></div><div><div>Topics: </div><div><div><a href=\"/topics/ps5-pro\">PS5 Pro</a></div><div><a href=\"/topics/playstation\">PlayStation</a></div><div><a href=\"/topics/hardware\">Hardware</a></div><div><a href=\"/topics/gpu\">GPU</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49dee0bc97de5da57212d4b8b9037378133e482483725f4b5b632311b3b6f48f","category":"Thai"}