{"title":"Logz.io เตรียมเลิกใช้ Elasticsearch มาใช้ OpenSearch แทน","link":"https://www.blognone.com/node/125927","date":1637413375000,"content":"<div><div><div><p>ความขัดแย้งระหว่าง Elastic Inc. และบริษัทอื่นๆ ที่ใช้งานโครงการโอเพนซอร์ส Elasticsearch มาถึงจุดแยกทางอีกครั้ง เมื่อ Logz.io ผู้ให้บริการ Elasticsearch แบบคลาวด์ประกาศเตรียมใช้งาน OpenSearch ทั้งระบบภายในปี 2022</p>\n<p>Logz.io เป็นหนึ่งใน<a href=\"https://www.blognone.com/node/123779\">ผู้ร่วมพัฒนาโครงการ OpenSearch กับ AWS</a> ตัว AWS เองก็เปิดบริการ OpenSearch มาตั้งแต่เดือนกันยายน แต่เปิดบริการขนานกันไปกับ Elasticsearch (ที่จะไม่ได้รับอัพเกรดเวอร์ชั่นแล้ว เพราะ <a href=\"https://www.blognone.com/node/120632\">Elastic Inc. เปลี่ยนไลเซนส์เวอร์ชั่นหลังๆ</a>)</p>\n<p>ทางฝั่ง Logz.io นั้นจะอัพเกรดบริการไปเลยโดยไม่ให้ลูกค้าเลือกเอง แต่สัญญาว่าจะไม่กระทบลูกค้ายกเว้นประสิทธิภาพการคิวรีน่าจะดีขึ้น ในช่วงแรกจะอัพเกรดเฉพาะตัวฐานข้อมูล Elasticsearch ไปเป็น OpenSearch และปีหน้าจะอัพเกรดจาก Kibana ไปเป็น OpenSearch Dashboard</p>\n<p>ที่มา - <a href=\"https://logz.io/blog/opensearch-logz-io-integration/\">Logz.io</a></p>\n<p><img src=\"https://www.blognone.com/sites/default/files/externals/76d372ceff460345821e00d582cc314f.jpg\" /></p>\n</div></div></div><div><div>Topics: </div><div><div><a href=\"/topics/opensearch\">OpenSearch</a></div><div><a href=\"/topics/elasticsearch\">Elasticsearch</a></div><div><a href=\"/topics/open-source\">Open Source</a></div><div><a href=\"/topics/saas\">SaaS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfd5ae921d48bc5769e921757ec2e9f05e1262f95a09306ef6e1718d00e704cb","category":"Thai"}