{"title":"Roblox ยกเลิกการทำงานแบบรีโมท ให้พนักงานเข้าสำนักงานอย่างน้อย 3 วันต่อสัปดาห์","link":"https://www.blognone.com/node/136276","date":1697590612000,"content":"<div><div><div><p>David Baszucki ซีอีโอและผู้ก่อตั้ง Roblox ประกาศปรับวิธีการทำงานมีผลกับพนักงานในองค์กร โดยพนักงานกลุ่มที่ทำงานแบบรีโมท จะต้องเริ่มเข้ามาทำงานในสำนักงานใหญ่ในเมือง San Mateo มีผลตั้งแต่ฤดูร้อนปีหน้า</p>\n<p>Roblox บอกว่าตั้งแต่เกิดการระบาดของโควิด 19 บริษัทได้ปรับการทำงานมาเป็นแบบรีโมทตั้งแต่มีนาคม 2020 ที่ผ่านมาบริษัทสามารถบรรลุเป้าหมายต่าง ๆ ได้ดี อย่างไรก็ตามหลังการระบาดสิ้นสุด หลายบริษัทยังคงเลือกสนับสนุนแนวทางทำงานแบบรีโมท 100% ต่อไป ที่ Roblox มีการหารือเรื่องนี้หลายครั้ง และสรุปว่าเนื่องจาก Roblox เป็นบริษัทนวัตกรรม จึงต้องการการทำงานแบบพบปะกันในสถานที่ บริษัทยังพบว่าพนักงานที่เพิ่งจบการศึกษา หรือทำงานมาไม่นานมาก ควรได้ประสบการณ์ด้านสังคมจากการทำงานแบบพบปะ รวมถึงได้คำปรึกษาจากพนักงานระดับอาวุโสด้วย</p>\n<p>Baszucki บอกว่าเขามั่นใจว่าถึงจุดหนึ่งการทำงานแบบออนไลน์ ใช้บรรยากาศเสมือน จะสามารถทำได้เทียบเท่ากับการทำงานแบบพบปะกันในสถานที่ เพียงแต่เรายังไปไม่ถึงตรงจุดนั้น</p>\n<p>การเปลี่ยนแปลงนี้ Roblox บอกว่ามีผลกับพนักงานเกือบทุกคน ยกเว้นบางคนที่ตามฟังก์ชันงานเป็นแบบรีโมทอยู่แล้ว โดยมีเวลาตัดสินใจถึงมกราคม 2024 โดยหากเลือกรับเงื่อนไขใหม่ บริษัทจะสนับสนุนค่าใช้จ่ายในการย้ายที่พักให้ใกล้สำนักงาน มีทางเลือกคือทำงานสำนักงานเต็มเวลา หรือเข้าสำนักงาน 3 วัน อังคาร-พฤหัสบดี หากไม่รับข้อเสนอนี้บริษัทจะจ่ายเงินชดเชยการจ้างงานต่อไป</p>\n<p>ที่มา: <a href=\"https://blog.roblox.com/2023/10/future-work-together-roblox/\">Roblox</a></p>\n<p><img src=\"https://www.blognone.com/sites/default/files/externals/bdc0a886114ad68cf08ea801bdcd9ac3.jpg\" alt /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7b91e263ecfce1ce37eef203adac48f81a595ed1a4f1c826230610797c0b3f9","category":"Thai"}