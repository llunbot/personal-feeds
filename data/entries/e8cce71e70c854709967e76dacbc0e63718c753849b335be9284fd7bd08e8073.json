{"title":"Oracle ไตรมาสล่าสุด ภาพรวมรายได้เติบโต 6% จากธุรกิจคลาวด์","link":"https://www.blognone.com/node/126238","date":1639094380000,"content":"<div><div><div><p>ออราเคิลรายงานผลประกอบการของไตรมาสที่ 2 ตามปีการเงินบริษัท 2022 สิ้นสุดเดือนพฤศจิกายน มีรายได้รวมเพิ่มขึ้น 6% จากช่วงเดียวกันในปีก่อนเป็น 10,360 ล้านดอลลาร์ และขาดทุนตามบัญชี GAAP 1,247 ล้านดอลลาร์ ซึ่งเป็นผลจากการจ่ายเงินครั้งเดียว ในคดีความว่าจ้างอดีตซีอีโอ Mark Hurd จาก HP เมื่อสิบปีที่แล้ว</p>\n<p>รายได้จากกลุ่มธุรกิจหลักยังคงเติบโต โดยกลุ่มค่าบริการบนคลาวด์และค่าสนับสนุนไลเซนส์ เพิ่มขึ้น 6% เป็น 7,554 ล้านดอลลาร์ รายได้จากการขายไลเซนส์คลาวด์และออนพรีมิส เพิ่มขึ้น 13% เป็น 1,237 ล้านดอลลาร์</p>\n<p>Safra Catz ซีอีโอออราเคิล กล่าวว่าการเติบโตในภาพรวมมีปัจจัยสำคัญคือการเติบโตถึง 22% จากธุรกิจคลาวด์ทั้งส่วนโครงสร้างและแอพพลิเคชัน ซึ่งตอนนี้มีรายได้รวมตลอดปีที่ระดับ 11,000 ล้านดอลลาร์ Fusion ERP โต 35% NetSuite ERP โต 29% และโครงสร้างพื้นฐาน Gen 2 ยังคงเติบโตเร็วและเร่งมากขึ้น</p>\n<p>ที่มา: <a href=\"https://investor.oracle.com/investor-news/news-details/2021/Oracle-Announces-Fiscal-2022-Second-Quarter-Financial-Results/default.aspx\">ออราเคิล</a> ภาพ <a href=\"https://www.facebook.com/OracleOpenWorld/photos/a.285945075681/10157569386685682/?type=3&amp;theater\">Oracle OpenWorld</a></p>\n<p><img src=\"https://www.blognone.com/sites/default/files/externals/a93e4a031ffbc48b3758139c6ff48959.jpg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8cce71e70c854709967e76dacbc0e63718c753849b335be9284fd7bd08e8073","category":"Thai"}