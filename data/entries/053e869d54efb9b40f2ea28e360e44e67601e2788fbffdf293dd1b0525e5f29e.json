{"title":"Sony ยืนยัน PS5 โมเดลใหม่ยังใส่ SSD M.2 เพิ่มความจุได้เหมือนเครื่องโมเดลเก่า","link":"https://www.blognone.com/node/136187","date":1697019543000,"content":"<div><div><div><p>เก็บตกกันอีกสักเล็กน้อยสำหรับ <a href=\"https://www.blognone.com/node/136171\">PlayStation 5 โมเดลใหม่</a> ที่คราวนี้ Sony ตอบคำถามนี้ด้วยตัวเองกับประเด็นช่องเสียบ SSD M.2 ที่ยังไม่ได้ระบุว่ายังมีอยู่ไหมในรายละเอียดตอนเปิดตัว ล่าสุด Sony ได้ยืนยันกับ IGN ผ่านอีเมล์ว่ายังไม่มีการเปลี่ยนแปลงตรงส่วนนี้ใน PS5 โมเดลใหม่ ซึ่งหมายคำว่าผู้ใช้งานยังคงแกะฝาหลังของเครื่องติดตั้ง SSD M.2 เพื่อเพิ่มความจุให้ PS5 ได้เหมือนเดิม</p>\n<p>Sony เพิ่งประกาศในเดือนก่อนว่า<a href=\"https://www.blognone.com/node/135739\">จะออกอัปเดตให้ PS5 รองรับ SSD ได้สูงสุด 8TB</a> แล้วจากเดิมที่รองรับสูงสุด 4TB โดย SSD M.2 ที่ PS5 รองรับต้องเป็น PCIe รุ่นที่ 4 ที่มีความเร็วในการอ่านขั้นต่ำที่ 5,500MB/s แต่จากการทดสอบของผู้ใช้งาน SSD ที่ความเร็วต่ำกว่าขั้นแนะนำก็ยังทำงานได้อยู่ดี</p>\n<p><img src=\"https://www.blognone.com/sites/default/files/externals/2103bc81e744336b97120d249effc736.jpg\" alt /></p>\n<p>ที่มา - <a href=\"https://www.ign.com/articles/sony-confirms-ps5-slim-will-still-support-expandable-storage\">IGN</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/ssd\">SSD</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"053e869d54efb9b40f2ea28e360e44e67601e2788fbffdf293dd1b0525e5f29e","category":"Thai"}