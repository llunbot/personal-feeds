{"title":"ผู้จัดงาน COMMART มองตลาด PC ฟื้นตัวต่อเนื่อง โน้ตบุ๊ก AI มาแรงสุด","link":"https://www.blognone.com/node/144605","date":1739272544000,"content":"<div><div><div><p>เออาร์ไอพี หรือผู้จัดงาน COMMART มองตลาด PC ฟื้นตัวอย่างต่อเนื่อง หลังยอดขายทั่วโลกเพิ่มขึ้น 5 ไตรมาสติดตั้งแต่ปี 2024 ซึ่งแนวโน้มจะดียิ่งขึ้นในปีนี้ จากความต้องการที่เพิ่มขึ้น มูลค่าธุรกิจของ AI PC ที่สูงขึ้นตาม และสินค้าที่เพิ่มมากขึ้น</p>\n<p>นอกจากนี้ ยังเป็นช่วงเวลาที่ผู้ใช้งานจะตัดสินใจเปลี่ยนคอมรุ่นใหม่ หรืออัปเกรดคอมเก่า เพื่อรองรับการใช้งานที่มากขึ้น จากกระแส Personal Customization ที่โชว์ความเป็นตัวตนของผู้ใช้ ปรับแต่ง DIY ได้ตามต้องการ</p>\n<p>ซึ่งประเภทโน้ตบุ๊กที่ทำให้ผู้ใช้งานส่วนใหญ่ตัดสินใจเปลี่ยนหรือซื้อใหม่ มีดังนี้:</p>\n<ul>\n<li>โน้ตบุ๊กที่มีให้เลือกทั้งชิป AI และ ARM</li>\n<li>โน้ตบุ๊กติดชิป AI มาพร้อมซีพียู Intel Core Ultra กับ AMD Ryzen AI</li>\n<li>โน้ตบุ๊กที่มาพร้อมการ์ดจอ Intel Arc กับ RTX 40 Series ขึ้นไป</li>\n</ul>\n<p>ส่วนปัจจัยที่ช่วยกระตุ้นให้ผู้ใช้งานเปลี่ยนคอมหรือโน้ตบุ๊กใหม่ มีดังนี้:</p>\n<ul>\n<li>การ์ดจอ: กลายเป็นสินค้าที่มีความต้องการสูง เนื่องจากเข้าสู่ยุค AI เต็มตัว และมีราคาที่ถูกลงมาก</li>\n<li>CPU: มีตัวเลือกที่เยอะขึ้น ตัวใหม่ ๆ โดยเฉพาะฝั่ง AI และที่ออกแบบมาให้เล่นเกมโดยเฉพาะ</li>\n<li>เคสไซส์มินิ: กำลังได้รับความนิยมในกลุ่มคอนเทนต์ครีเอเตอร์ เพราะอัปสเปคง่ายกว่าโน้ตบุ๊ก ราคาต่อสเปคถูกกว่า และได้ประสิทธิภาพดีกว่าเดิม</li>\n<li>จอภาพ: เทคโนโลยีก้าวหน้าขึ้น แต่ราคาถูกลง โดย High Refresh Rate / 4K / Ultrawide มีการเติบโตต่อเนื่อง ส่วนจอโค้ง และ Min-LED/OD-OLED ก็เริ่มคุ้มค่าในตลาดกว้าง</li>\n<li>ปัจจัยเสริม: อุปกรณ์ต่อพ่วงอย่าง RAM และ VIRAM ในการ์ดจอ มากับความจุที่มากกว่าเดิม เพื่อการใช้งาน AI ที่ลื่นไหล รวมถึง SSD รองรับการถ่ายโอนข้อมูลได้เร็วขึ้น</li>\n</ul>\n<p>ทั้งนี้ สำหรับงาน COMMART ที่จะเกิดขึ้นในวันที่ 6-9 มีนาคม 2025 ทางเออาร์ไอพีมองว่าโน้ตบุ๊กยังคงเป็นสินค้าที่ขายดีที่สุด อิงจากสัดส่วนยอดขายในครั้งที่แล้ว 49% โดยในครั้งนี้จะมีโน้ตบุ๊ก AI เกิน 30 รุ่น แทบจะทุกระดับด้วย</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;COMMART&quot;\" src=\"https://www.blognone.com/sites/default/files/externals/8a21c083c551e55418d0fb64c4a4292f.jpeg\" /></p>\n</div></div></div><div><div>Topics: </div><div><div><a href=\"/topics/pc\">PC</a></div><div><a href=\"/topics/commart\">Commart</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/notebook\">Notebook</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edf3eade5ae5a10514979376f72ab715cbe2aaf86ab5fe9b4026c221ceccaaa7","category":"Thai"}