{"title":"พบระบบ Screen Time ผ่าน Parental Control ของ Apple ไม่ทำงานตามปกติมานานแล้ว","link":"https://www.blognone.com/node/135056","date":1690679251000,"content":"<div><div><div><p>มีรายงานว่าระบบควบคุมการใช้มือถือของแอปเปิลผ่าน Family Sharing ที่ผู้ปกครองสามารถกำหนดเวลาห้ามใช้ หรือกำหนดแอปที่ห้ามใช้งานใน iPhone, iPad ของเด็กได้ ตอนนี้ค่าที่ตั้งไว้หายไป</p>\n<p>ตัวแทนของแอปเปิลยืนยันปัญหานี้ โดยบอกว่ามีผู้ใช้งานจำนวนหนึ่งพบการตั้งค่า Screen Time ถูกรีเซต ซึ่งแอปเปิลกำลังตรวจสอบปัญหานี้อย่างจริงจัง เพื่อให้ปัญหาได้รับการแก้ไข</p>\n<p>การตั้งค่าดังกล่าวชื่อว่า Downtime อยู่ในส่วนของ Screen Time ที่ให้ผู้ปกครองจำกัดเวลาใช้งานในอุปกรณ์ของเด็กได้ ปัญหาที่พบคือการตั้งค่าหายไป ทำให้อุปกรณ์ของเด็กสามารถใช้งานได้อิสระไม่ถูกควบคุม แม้แอปเปิลจะยืนยันในอัพเดต <a href=\"https://www.blognone.com/node/133901\">iOS 16.5</a> เมื่อเดือนพฤษภาคม ว่าแก้ไขปัญหานี้แล้วแต่ก็ยังพบอยู่ หรือแม้แต่ iOS 17 ที่เป็นสถานะเบต้าก็เจอปัญหานี้เช่นกัน เมื่อดูจากรายงานใน Community ที่<a href=\"https://discussions.apple.com/thread/254480754\">มีมาตั้งแต่ปลายปี 2022</a> จึงอาจบอกได้ว่าระบบควบคุมนี้มีปัญหามานานแล้ว ซึ่งแอปเปิลก็ยังแก้ไขปัญหาให้สมบูรณ์ไม่ได้นั่นเอง</p>\n<p>ที่มา: <a href=\"https://www.wsj.com/articles/apples-parental-controls-are-broken-55a2aa52\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/ec7526e05197ae70ab4d4da0de86ee72.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/bug\">Bug</a></div><div><a href=\"/topics/ios-16\">iOS 16</a></div><div><a href=\"/topics/parental-control\">Parental Control</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"381baf494de9bc9ce2b6f27ea028094b810e18d1490eac0660018d1d7f31eed6","category":"Thai"}