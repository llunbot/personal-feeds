{"title":"Nintendo เปิดตัวนาฬิกาปลุก Alarmo ส่วน Nintendo Switch 2 ที่อยากให้มาก็ยังไม่มา","link":"https://www.blognone.com/node/142491","date":1728550426000,"content":"<div><div><div><p>นินเทนโดเปิดตัว Alarmo นาฬิกาปลุกที่จะโต้ตอบการเคลื่อนไหวของร่างกายด้วยเซ็นเซอร์จับการเคลื่อนไหว เช่น เลื่อนปลุกด้วยสัญญาณมือ หรือปิดนาฬิกาปลุกด้วยการลุกจากที่นอน มาพร้อมเสียงปลุกกว่า 35 เสียงจาก 5 เกมดังของนินเทนโด เช่น Super Mario Odyssey, Splatoon 3 หรือ Zelda: Breath of the Wild</p>\n<p>Alarmo ไม่ได้เป็นนาฬิกาปลุกธรรมดา เพราะยังมาพร้อมฟีเจอร์อื่น ๆ เช่น การบันทึกรูปแบบการนอนของผู้ใช้ โหมดเสียงผ่อนคลายช่วยให้หลับง่ายขึ้น และโหมดโหดที่เสียงปลุกจะดังขึ้นเรื่อย ๆ ถ้าไม่ยอมลุกจากที่นอน</p>\n<p>สมาชิก Nintendo Switch Online จะสามารถซื้อ Alarmo ได้ในสัปดาห์นี้ผ่าน My Nintendo Store ก่อนวางจำหน่ายทั่วไปในกลางเดือนมกราคม 2025 ราคาในสหรัฐฯ โดยมีราคาอยู่ที่ 99.99 ดอลลาร์ (หรือ 3,400 บาท)</p>\n<p>ที่มา: <a href=\"https://www.eurogamer.net/nintendo-just-unveiled-an-alarm-clock-that-plays-mario-coin-noises-when-you-roll-over\">Eurogamer</a></p>\n<p><img alt=\"alt=&quot;Nintendo Alarmo&quot;\" src=\"https://www.blognone.com/sites/default/files/externals/b398bc3be85eada5c10dddbf2a1e0259.png\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/gadget\">Gadget</a></div><div><a href=\"/topics/games\">Games</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36b17f5b2ccf405df8946e08c183baeceb69b0c98d90024566bdf53249637d8f","category":"Thai"}