{"title":"Android 12 ให้เล่นเกมที่ยังโหลดไม่เสร็จได้ แก้ปัญหาโหลดนานเกินไปจนหมดอารมณ์อยากเล่น","link":"https://www.blognone.com/node/123690","date":1626172407000,"content":"<div><div><div><p>กูเกิลจัดงาน Google for Games Developer Summit ในงานมีประกาศฟีเจอร์ใหม่เกี่ยวกับเกมใน Android 12 ด้วยคือ สามารถเล่นเกมระหว่างที่ยังดาวน์โหลดเกมไม่เสร็จได้</p>\n<p>Greg Hartrell ผู้จัดการผลิตภัณฑ์ Google Play บอกว่า สาเหตุอันดับหนึ่งที่ทำให้คนล้มเลิกความตั้งใจจะดาวน์โหลดเกมคือ โหลดนานเกินไป ฟีเจอร์เล่นระหว่างดาวน์โหลดสร้างขึ้นเพื่อแก้ปัญหานี้ ด้านนักพัฒนาเกมที่ใช้ Android App Bundle อยู่แล้ว ไม่ต้องทำอะไรเพิ่ม แค่อัพโหลดเข้า Google Play ก็เพียงพอแล้ว สามารถเข้าไปลงชื่อใช้เวอร์ชันเบต้าได้<a href=\"https://services.google.com/fb/forms/playasyoudownloadbeta/\">ที่นี่</a></p>\n<p><img src=\"https://www.blognone.com/sites/default/files/externals/cd5aea5a48156bc00cbf8fb8e033de2c.png\" /></p>\n<p>นอกจากนี้กูเกิลยังเปิดตัว Game Dashboard ใหม่ซึ่งจะพร้อมใช้งานในอุปกรณ์บางรุ่นในปลายปีนี้ ช่วยให้เกมเมอร์เข้าถึงเมนูใช้งานต่างๆ เช่น ถ่ายภาพหน้าจอ บันทึกหน้าจอ เปิดโหมดห้ามรบกวนได้อย่างรวดเร็วระหว่างการเล่นเกม</p>\n<p>ที่มา - <a href=\"https://bgr.com/tech/android-12-will-let-you-start-playing-a-game-while-its-still-downloading/\">BGR</a></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/google-play\">Google Play</a></div><div><a href=\"/topics/games\">Games</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85d11c024ee478e1503a1c0d93f8579dd7df05cb01398d7dd1fc5b8887634375","category":"Thai"}