{"title":"Tesla Model 3 ขับชนกับรถฉุกเฉินอีกครั้ง ในรัฐฟลอริด้า สหรัฐอเมริกา","link":"https://www.blognone.com/node/124509","date":1630384737000,"content":"<div><div><div><p>เกิดเหตุรถ Tesla ขับชนกับรถฉุกเฉินที่จอดอยู่อีกครั้ง หลังหน่วยงานกำกับดูแลรถยนต์ของสหรัฐฯ (NHTSA) <a href=\"https://www.blognone.com/node/124260\">เริ่มสอบสวนระบบช่วยเหลือคนขับหรือ Autopilot ของรถ Tesla</a> จากกรณีคล้ายกันที่เกิดขึ้นถึง 11 ครั้งระหว่างเดือนมกราคม 2018 ถึงกรกฎาคม 2021</p>\n<p>กรณีล่าสุดนี้รถ Tesla Model 3 ขับชนทั้งรถตำรวจที่จอดกะพริบไฟ และรถเมอร์เซเดสเบนซ์ที่รับความช่วยเหลือจากตำรวจอยู่ ในเมืองออร์แลนโด้ รัฐฟลอริด้า สหรัฐอเมริกา โดยคนขับระบุว่ารถเปิดใช้งาน Autopilot แต่ระบบกลับตรวจไม่พบรถตำรวจที่จอดอยู่ข้างทาง หากตำรวจสืบสวนแล้วพบว่าฝั่ง Tesla ผิดจริง คนขับรถยังต้องรับความผิดตามปกติ เพราะทุกวันนี้ผู้ควบคุมรถยังต้องรับผิดชอบอุบัติเหตุของรถ Tesla อยู่แม้จะเปิด Autopilot ก็ตาม</p>\n<p>ระบบ Autopilot ของ Tesla เป็นระบบช่วยขับขี่บางส่วนที่มีฟีเจอร์น้อยกว่า Full Self-Driving คือไม่สามารถเปลี่ยนเลนเอง อ่านป้ายจราจร หรือเรียกรถจากที่จอดได้ แต่แม้แต่ Full Self-Driving เอง ก็ยังอยู่ในมาตรฐาน SAE ระดับ 2 คือขับขี่อัตโนมัติบางส่วนเท่านั้น และ <a href=\"https://www.blognone.com/node/124418\">Elon Musk เองก็เคยออกมายอมรับว่าระบบยังไม่ดีพอ</a></p>\n<p>ที่มา - <a href=\"https://www.extremetech.com/extreme/326474-another-tesla-allegedly-collides-with-emergency-vehicle-in-autopilot-mode\">Extreme Tech</a></p>\n<p><img src=\"https://www.blognone.com/sites/default/files/externals/9723a26b26f2a52d11d51c2e614d1e3d.png\" /></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/tesla-0\">Tesla</a></div><div><a href=\"/topics/usa\">USA</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"458b4002acb1217acd6938c21177c02987d108b7760653f99407c69d697af2c9","category":"Thai"}