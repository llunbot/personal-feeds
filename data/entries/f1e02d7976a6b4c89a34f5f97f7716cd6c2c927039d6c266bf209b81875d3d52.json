{"title":"[Valorant] ทีมไทย FULL SENSE คว้าตั๋วใบสุดท้าย VCT 2021 APAC เข้าแข่งขันรอบชิงระดับโลก","link":"https://www.blognone.com/node/125329","date":1634552286000,"content":"<div><div><div><p>ถือเป็นข่าวน่ายินดีของวงการ Esports ของประเทศไทยอีกครั้ง เมื่อทีม FULL SENSE จากประเทศไทยคว้าแชมป์จากการแข่งขัน <a href=\"https://www.vlr.gg/event/560/champions-tour-asia-pacific-last-chance-qualifier\" target=\"_blank\">VCT 2021: APAC Last Chance Qualifier</a><a></a> ซึ่งเป็นการแข่งขันชิงตั๋วใบสุดท้ายของโซนประเทศ APAC ที่ประกอบไปด้วยทีมจากไทย, สิงคโปร์, อินโดนีเซีย, เกาหลี, ญี่ปุ่นรวมถึงอินเดีย เพื่อใช้เข้ารอบการแข่งขันระดับโลก VALORANT Champions 2021 เพียงทีมเดียว</p>\n<p>การแข่งขันในรอบสุดท้ายเป็นการแข่งขันในรูปแบบ Best Of 5 ซึ่งทีม FULL SENSE เอาชนะทีม NORTHEPTION จากญี่ปุ่นได้สำเร็จ โดยแข่งกันครบ 5 แผนที่ จบที่สกอร์แผนที่ 3-2 (9:13, 13:11, 16:18, 13:7, 13:8) ซึ่งก่อนหน้านี้ NORTHEPTION เคยชนะ FULL SENSE ด้วยสกอร์แผนที่ 2-1 มาก่อน ทำให้ FULL SENSE ต้องตกไปอยู่สายล่าง และได้กลับมาแก้มือกันในรอบสุดท้าย ถือเป็นชนะอย่างสมศักดิ์ศรีและแก้มือได้สำเร็จ</p>\n<p>สำหรับทัวร์นาเมนต์สุดท้ายของ VALORANT Champions 2021 จะเป็นการแข่งขันจากทีมระดับโลก 7 โซน 16 ทีม ซึ่งโซนเอเชียตะวันออกเฉียงใต้มี 3 ทีมได้แก่ X10 Esports จากประเทศไทย, Team Secret จากประเทศฟิลิปปินส์ (<a href=\"https://www.blognone.com/node/124594\">Bren Esports</a> เดิม) และ FULL SENSE จากประเทศไทยที่ชนะการแข่ง LCQ มาได้ โดยจะเริ่มแข่งขันในตั้งแต่วันที่ 1-12 ธันวาคมที่กรุงเบอร์ลิน ประเทศเยอรมนี</p>\n<p>ที่มา : <a href=\"https://www.vlr.gg/46449/full-sense-claim-apac-champions-slot\" target=\"_blank\">vlr.gg</a></p>\n<p><img src=\"https://www.blognone.com/sites/default/files/externals/2f2de50f693302cbbfc100f52a00cdbe.jpg\" /></p>\n</div></div></div><div><div>Topics: </div><div><div><a href=\"/topics/valorant\">Valorant</a></div><div><a href=\"/topics/esports-0\">eSports</a></div><div><a href=\"/topics/thailand\">Thailand</a></div><div><a href=\"/topics/game\">Game</a></div><div><a href=\"/topics/riot-games\">Riot Games</a></div></div></div>","author":"vvkungx","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1e02d7976a6b4c89a34f5f97f7716cd6c2c927039d6c266bf209b81875d3d52","category":"Thai"}