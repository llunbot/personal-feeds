{"title":"[ลือ] Intel เตรียมหานักลงทุนมาซื้อหุ้นส่วนหนึ่งของ Altera","link":"https://www.blognone.com/node/142634","date":1729228881000,"content":"<div><div><div><p>มีข้อมูลเพิ่มเติมจากข่าวก่อนหน้านี้ที่อินเทล<a href=\"https://www.blognone.com/node/141788\">ต้องการขายหุ้น Altera</a> บริษัทผลิตชิป FPGA ที่อินเทลเป็นเจ้าของ โดย CNBC อ้างแหล่งข่าวบุคคลที่เกี่ยวข้องบอกว่าอินเทลยังไม่ต้องการขายหุ้นทั้งหมด แต่ต้องการผู้ลงทุนมาซื้อหุ้นส่วนหนึ่งไปเท่านั้น ซึ่งจะทำให้อินเทลได้เงินสดเพิ่มเติม</p>\n<p>มูลค่ากิจการ Altera ที่อินเทลต้องการอ้างอิงทำข้อตกลงจะอยู่ที่ประมาณ 17,000 ล้านดอลลาร์ ใกล้เคียงกับราคาที่อินเทล<a href=\"https://www.blognone.com/node/76264\">ซื้อ Altera ในปี 2015</a> ที่ 16,700 ล้านดอลลาร์</p>\n<p>ตัวแทนของอินเทลปฏิเสธที่จะให้ความเห็นต่อรายงานข่าวนี้ อย่างไรก็ตามอินเทลเคยพูดถึงแผนปลดล็อกมูลค่าของ Altera โดยจะนำบริษัทไอพีโอเข้าตลาดหุ้นภายในปี 2026 ซึ่งเป็นไปได้ว่าการขายหุ้นส่วนหนึ่งนี้ก็เป็นส่วนหนึ่งของแผนการไอพีโอด้วย</p>\n<p>ที่มา: <a href=\"https://www.cnbc.com/2024/10/18/intel-seeks-billions-for-minority-stake-in-altera-business-sources-say.html\">CNBC</a></p>\n<p><img src=\"https://www.blognone.com/sites/default/files/externals/ed39fe7a1d91ef6f0849fab4e0c3ce1f.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/rumors\">Rumors</a></div><div><a href=\"/topics/altera\">Altera</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a601935b42c45ee32c74824000e12e8e052544e65375349ed4adbd79552dbe70","category":"Thai"}