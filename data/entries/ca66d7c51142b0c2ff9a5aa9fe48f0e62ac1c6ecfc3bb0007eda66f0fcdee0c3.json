{"title":"แอพโซเชียลกระจายศูนย์ Damus ถูกปฏิเสธขึ้น App Store และแอปเปิลบังคับหัก 30%","link":"https://www.blognone.com/node/134550","date":1687829033000,"content":"<div><div><div><p>หลายคนอาจเคยได้ยินชื่อ <a href=\"https://www.blognone.com/node/132572\">Nostr โปรโตคอลโซเชียลแบบกระจายศูนย์</a> ที่ Jack Dorsey อดีตซีอีโอทวิตเตอร์ช่วยผลักดัน (แม้มี Bluesky ของตัวเองที่เป็นอีกโปรโตคอล) ไคลเอนต์ Nostr มีได้หลายตัว ที่ดังหน่อยเช่น Damus (iOS), Amethyst (Android) และ Snort (Web)</p>\n<p>แต่ไม่ว่าออกแบบดีแค่ไหน การกระจายศูนย์ที่ระดับโปรโตคอลก็ต้องเจอปัญหาเรื่องการแจกจ่ายไคลเอนต์ให้ผู้ใช้อยู่ดี เพราะล่าสุดแอพ Damus เจอปัญหาแอปเปิลไม่ยอมให้ขึ้นเผยแพร่บน App Store เพราะติดขัดเรื่องฟีเจอร์ให้ทิปนักพัฒนาแอพ ที่แอปเปิลบังคับว่าต้องผ่านระบบ in-app purchase และโดนหักส่วนแบ่ง 30%</p>\n<p>Damus โต้เถียงว่าฟีเจอร์ให้ทิปเป็นแค่การสนับสนุนกำลังใจให้นักพัฒนาแอพเท่านั้น ไม่ได้เป็นการปลดล็อคฟีเจอร์พรีเมียมแต่อย่างใด</p>\n<p>กรณีของ Damus มีคนดังทั้ง Jack Dorsey และ Tim Sweeney แห่ง Epic Games คู่กรณีแต่เก่าก่อนมาช่วยกันเชียร์ แต่ด้วยนโยบาย \"คุกกระจกอันสวยงาม\" ก็ไม่น่าจะมีใครเถียงแอปเปิลได้อยู่ดี</p>\n<p><img alt=\"No Description\" src=\"https://www.blognone.com/sites/default/files/externals/54b84512f03d7d906adac5af6b01c414.png\" /></p>\n<blockquote><p>Looks like we are getting removed from the appstore even after updating our app to make it clear that no digital content is getting unlocked when users are tipped. Users are only ever tipped after posts are made, the idea that content is being sold is nonsense. We will be filing… <a href=\"https://t.co/Su945kE37v\">pic.twitter.com/Su945kE37v</a></p>\n<p>— Damus⚡️ (@damusapp) <a href=\"https://twitter.com/damusapp/status/1673326463297392640?ref_src=twsrc%5Etfw\">June 26, 2023</a></p></blockquote>\n<blockquote><p>Tips aren’t unlocking content, <a href=\"https://twitter.com/Apple?ref_src=twsrc%5Etfw\">@Apple</a> <a href=\"https://t.co/4OFHMmI7tm\">https://t.co/4OFHMmI7tm</a></p>\n<p>— jack (@jack) <a href=\"https://twitter.com/jack/status/1673364469068578822?ref_src=twsrc%5Etfw\">June 26, 2023</a></p></blockquote>\n<blockquote><p>Apple must be stopped. <a href=\"https://t.co/DTCcG0LgVp\">https://t.co/DTCcG0LgVp</a></p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1673369755963605001?ref_src=twsrc%5Etfw\">June 26, 2023</a></p></blockquote>\n<p>ที่มา - <a href=\"https://techcrunch.com/2023/06/26/decentralized-social-networking-app-damus-to-be-removed-from-app-store-will-appeal-decision/\">TechCrunch</a></p>\n</div></div></div><div><div>Topics: </div><div><div><a href=\"/topics/nostr\">Nostr</a></div><div><a href=\"/topics/app-store\">App Store</a></div><div><a href=\"/topics/mobile-app\">Mobile App</a></div><div><a href=\"/topics/apple\">Apple</a></div><div><a href=\"/topics/social-network\">Social Network</a></div><div><a href=\"/topics/jack-dorsey\">Jack Dorsey</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca66d7c51142b0c2ff9a5aa9fe48f0e62ac1c6ecfc3bb0007eda66f0fcdee0c3","category":"Thai"}