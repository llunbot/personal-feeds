{"title":"เอกสารในคดี Epic Games เผย Google เคยเจรจากับ Netflix เพื่อลดส่วนแบ่ง In-App ลงจาก 30%","link":"https://www.blognone.com/node/124479","date":1630200202000,"content":"<div><div><div><p>มีข้อมูลเพิ่มเติมจากเอกสารประกอบการพิจารณาคดี ระหว่าง <a href=\"https://www.blognone.com/node/118196\">Epic Games กับกูเกิล</a> ประเด็น Google Play ผูกขาด โดยพบว่ากูเกิลพยายามเจรจากับ Netflix เพื่อให้กลับมาใช้ระบบ In-App จ่ายเงิน พร้อมให้ข้อเสนอยอมลดส่วนแบ่งค่าธรรมเนียมลง จากอัตราปกติที่ 30% แลกกับการไม่สร้างระบบจ่ายเงินแยกออกมาต่างหาก แสดงให้เห็นว่ากูเกิลก็สามารถลดอัตราค่าธรรมเนียมลงเป็นพิเศษได้เช่นกัน</p>\n<p>ก่อนหน้านี้มีเอกสารจากฝั่งแอปเปิลในคดี Epic Games ว่า<a href=\"https://www.blognone.com/node/122557\">แอปเปิลพยายามเจรจาขอลดส่วนแบ่งกับ Netflix</a> ซึ่งเป็นบริการที่มีคนสมัครใช้งาน subscription ยอดนิยมตัวหนึ่ง</p>\n<p>เอกสารที่นำเสนอยังเปิดเผยตัวเลขการเงินของ Google Play ซึ่งปกติไม่มีรายงาน โดยปี 2019 ทำเงิน 11.2 พันล้านดอลลาร์ มีกำไรจากการดำเนินงานราว 7 พันล้านดอลลาร์ สะท้อนว่าเป็นอัตรากำไรที่สูงมาก ซึ่งทนายของ Epic Games มองว่ากูเกิลสามารถเลือกเก็บในอัตราที่น้อยกว่านี้ได้</p>\n<p>ที่มา: <a href=\"https://www.reuters.com/technology/google-play-app-store-revenue-reached-112-bln-2019-lawsuit-says-2021-08-28/\">Reuters</a> และ <a href=\"https://www.engadget.com/google-play-store-netflix-fee-deal-210453747.html\">Engadget</a></p>\n<p><img src=\"https://www.blognone.com/sites/default/files/externals/ec602cb3efccdb4b1775e0c689e06e91.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/google\">Google</a></div><div><a href=\"/topics/google-play\">Google Play</a></div><div><a href=\"/topics/antitrust\">Antitrust</a></div><div><a href=\"/topics/epic-games\">Epic Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09970d5d1ab295280697081972d6a70dee888d3dd08a131bb6ec30c848a269b0","category":"Thai"}