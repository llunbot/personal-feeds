{"title":"Acer เปิดตัว Chromebook Plus 516 เน้นเล่นเกมผ่านคลาวด์-เกม Android, คีย์บอร์ด RGB","link":"https://www.blognone.com/node/140028","date":1716994348000,"content":"<div><div><div><p>Acer เปิดตัว <strong>Acer Chromebook Plus 516 GE</strong> โน้ตบุ๊กสาย Chromebook เน้นเกมมิ่งรุ่นที่สอง ถัดจาก <a href=\"https://www.blognone.com/node/130876\">Acer Chromebook 516 GE รุ่นแรกที่ออกในปี 2022</a></p>\n<p>Chromebook กลุ่มเกมมิ่งรองรับทั้งการเล่นเกมจาก Android บน ChromeOS และการเล่นเกมผ่านคลาวด์ค่ายต่างๆ เช่น  Nvidia GeForce Now, Amazon Luna, Xbox Cloud Gaming</p>\n<p>สเปกของ Acer Chromebook Plus 516 GE คือใช้หน้าจอ 16\" WQXGA 120Hz IPS sRGB 100%, ซีพียู Intel Core i7 13th Gen ตัวแรง (ไม่ใช่กลุ่มรหัส U), แรมสูงสุด 16GB, สตอเรจสูงสุด 2TB, ระบบเสียง DTS พร้อมลำโพง 4 ตัว, คีย์บอร์ด RGB ไฟ 4 โซน, เว็บแคม 1080p สำหรับสตรีมเกม, Wi-Fi 6E, Ethernet 2.5G</p>\n<p>กูเกิลยังได้ปรับ ChromeOS <a href=\"https://www.blognone.com/node/140015\">เพิ่มฟีเจอร์ Game Dashboard</a> ช่วยอำนวยความสะดวกให้เหล่าเกมเมอร์ ทั้งการ map ปุ่มบนคีย์บอร์ดกับเกมฝั่ง Android และฟีเจอร์การอัดคลิปตอนเล่นเกมและแชร์ขึ้น YouTube สำหรับกลุ่มสตรีมเมอร์</p>\n<p>Acer Chromebook Plus 516 GE มีราคาขายในสหรัฐเริ่มต้นที่ 699.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/062daf863d11356ecf544bc2103693fe.jpeg\" /></p>\n<p>นอกจากนี้ Acer ยังเปิดตัว <strong>Acer Chromebook Plus Spin 714</strong> โน้ตบุ๊กจอพับ 360 องศาแบบ 2-in-1 สำหรับคนทำงาน รองรับปากกา USI active stylus ใช้ซีพียู Core Ultra 7 ราคาเริ่มต้นที่ 749.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/83f4c43f0f4bf428c023c5092f0fde1b.png\" /></p>\n<p>ที่มา - <a href=\"https://blog.google/products/chromebooks/chromebooks-gaming-update/\">Google</a>, <a href=\"https://news.acer.com/acer-debuts-premium-chromebook-plus-laptops-for-productivity-and-gaming-with-google-ai-built-in\">Acer</a></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/chromebook\">Chromebook</a></div><div><a href=\"/topics/notebook\">Notebook</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2df3b82e04b55d0b0d25a8f59b4a020df4a2fbfb8cf1d36cdee30571caa4a4c3","category":"Thai"}