{"title":"WHO ประกาศ COVID-19 ไม่เป็นโรคที่เป็นภาวะฉุกเฉินของโลกอีกต่อไป","link":"https://www.blognone.com/node/133709","date":1683327783000,"content":"<div><div><div><p>องค์การอนามัยโลก หรือ WHO ประกาศว่าโควิด 19 ไม่อยู่ในสถานะของโรคที่เป็นภาวะฉุกเฉินทางสาธารณสุขระหว่างประเทศอีกต่อไป หลังจาก WHO ประกาศให้โควิด 19 เป็นโรคที่เป็นภาวะฉุกเฉินนี้ตั้งแต่มกราคมปี 2020</p>\n<p>ตัวแทนของ WHO กล่าวว่าตัวเลขผู้เสียชีวิตจากโควิด 19 ลดจำนวนจากสูงสุดมากกว่า 1 แสนคนต่อสัปดาห์ช่วงต้นปี 2021 มาอยู่ที่ 3,500 คน ในสัปดาห์ที่ผ่านมา โดยตลอดระยะเวลาการระบาด มีผู้เสียชีวิตจากโควิด 19 รวมมากกว่า 7 ล้านคน แต่ตัวเลขจริงอาจสูงกว่านั้น</p>\n<p>Dr. Tedros Adhanom Ghebreyesus ผู้อำนวยการใหญ่ WHO กล่าวว่าประกาศนี้จะช่วยให้หลายประเทศที่ยังคงมาตรการควบคุมการระบาดอยู่ สามารถผ่อนคลายได้โดยสื่อสารกับประชาชนว่าโควิด 19 ไม่ใช่โรคที่น่ากังวล อย่างไรก็ตามเขาบอกว่า โควิด 19 ยังไม่ได้หมดไป และ WHO ยังต้องเฝ้าระวังไวรัสสายพันธุ์ใหม่ และจำนวนผู้ติดเชื้อที่อาจพุ่งสูงขึ้นในอนาคต</p>\n<p>ที่มา: <a href=\"https://www.bbc.com/news/health-65499929\">BBC</a> ภาพ <a href=\"https://pixabay.com/images/id-4947210/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/73c0c86827e7ff96f8b662e843d17f44.jpg\" /></p>\n</div></div></div><div><div>Topics: </div><div><div><a href=\"/topics/who\">WHO</a></div><div><a href=\"/topics/covid-19\">COVID-19</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84103c4aca5afb7700d9a8881f8b1f97763a60abcdd21d43c9190bf9f954f952","category":"Thai"}