{"title":"Apple Vision Pro จะใช้งาน Apple Intelligence ได้ ในอัปเดตเดือนเมษายนนี้","link":"https://www.blognone.com/node/144856","date":1740217301000,"content":"<div><div><div><p>แอปเปิลเตรียมเพิ่มความสามารถปัญญาประดิษฐ์ Apple Intelligence สำหรับ Vision Pro ตามที่<a href=\"https://www.blognone.com/node/144714\">มีข่าวก่อนหน้านี้</a> โดยแอปเปิลได้ออกอัปเดตระบบปฏิบัติการ visionOS 2.4 ซึ่งตอนนี้มีสถานะเบต้าให้นักพัฒนาทดสอบก่อน</p>\n<p>Apple Intelligence บน Vision Pro จะรองรับเฉพาะภาษาอังกฤษแบบอเมริกาในช่วงแรก (ขณะที่ <a href=\"https://www.blognone.com/node/143588\">Apple Intelligence บน iOS รองรับมากกว่า</a>) ความสามารถที่ใช้งานได้เช่น เครื่องมือช่วยเขียน Writing Tools, เครื่องมือสร้างรูปภาพ Image Playground, ตัวสร้างอีโมจิ Genmoji, ระบบตอบข้อความ Smart Reply, สร้างเรื่องราวจากภาพ-วิดีโอ Create a Memory Movie และระบบค้นหาด้วยคำพูดแบบ Natural Language</p>\n<p>แอปเปิลยังเพิ่มฟีเจอร์อื่นใน visionOS 2.4 ดังนี้</p>\n<ul>\n<li>แอป Spatial Gallery รวมคอนเทนต์ภาพและวิดีโอแบบ Spatial ที่แอปเปิลคัดสรรมา</li>\n<li>ออกแอป Apple Vision Pro บน iPhone ซึ่งจะมาพร้อมกับ iOS 18.4 ที่ออกช่วงเดียวกัน แสดงคอนเทนต์ Spatial และตรวจสอบข้อมูล Vision Pro</li>\n<li>ปรับปรุงระบบ Guest User ให้ใช้งานง่ายขึ้น โดยยืนยันการใช้งานผ่าน iPhone ได้เลย จากเดิมเจ้าของต้องสวมเฮดเซตและเปิดโหมดก่อน</li>\n</ul>\n<p>แอปเปิลบอกว่า visionOS 2.4 จะออกมาให้อัปเดตสำหรับผู้ใช้งานทั่วไปเดือนเมษายนนี้ <a href=\"https://www.blognone.com/node/144812\">พร้อมกับ iOS 18.4</a></p>\n<p>ที่มา: <a href=\"https://www.apple.com/newsroom/2025/02/apple-intelligence-expands-to-more-languages-and-regions-in-april/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/528d996de2728b8fede9cc76ef08c940.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple-intelligence\">Apple Intelligence</a></div><div><a href=\"/topics/visionos\">visionOS</a></div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9a9114e02cc4db927c1b507739b9cae36cc9a2e26722d8999edd3ae124e14d5","category":"Thai"}