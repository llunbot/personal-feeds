{"title":"BlackBerry เตรียมแยกธุรกิจ IoT ออกเป็นบริษัทใหม่ แยกจากธุรกิจหลัก Cybersecurity","link":"https://www.blognone.com/node/136089","date":1696577371000,"content":"<div><div><div><p>บริษัท BlackBerry (ซึ่งเลิกทำมือถือไปนานแล้ว) ประกาศแผนเตรียมแยกธุรกิจ IoT ของตัวเองเป็นบริษัทใหม่ แยกขาดจากธุรกิจ Cybersecurity ที่เป็นธุรกิจหลัก</p>\n<p>BlackBerry มีธุรกิจด้านซอฟต์แวร์ IoT จากการซื้อบริษัท QNX ในปี 2010 เพื่อนำมาใช้เป็นแกนของระบบปฏิบัติการ BlackBerry OS 10 แข่งกับสมาร์ทโฟนค่ายอื่นๆ ในตอนนั้น</p>\n<p>ถึงแม้แผนการสมาร์ทโฟนของ BlackBerry ไม่สำเร็จจนต้องเลิกทำ แต่ฐานลูกค้า QNX ในสายอุตสาหกรรมฝังตัวและรถยนต์ยังคงอยู่มาถึงปัจจุบัน จนกระทั่งล่าสุดคือเตรียมแยกธุรกิจนี้ออกเป็นบริษัทใหม่ และขายหุ้น IPO ในตลาดหลักทรัพย์ (แม้ยังไม่ชัดเจนว่าจะใช้ชื่อว่า QNX เหมือนเดิมหรือไม่)</p>\n<p>ที่มา - <a href=\"https://www.blackberry.com/us/en/company/newsroom/press-releases/2023/blackberry-provides-project-imperium-update-and-announces-intention-to-separate-business-units\">BlackBerry</a></p>\n<p><img alt=\"No Description\" src=\"https://www.blognone.com/sites/default/files/externals/f7ec80546e11aadf929c8ca38e26cbf4.jpg\" /></p>\n</div></div></div><div><div>Topics: </div><div><div><a href=\"/topics/blackberry\">BlackBerry</a></div><div><a href=\"/topics/qnx\">QNX</a></div><div><a href=\"/topics/internet-things\">Internet of Things</a></div><div><a href=\"/topics/embedded\">Embedded</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c929575398e2c186c4bd10d0c75c93f826079dcc0f2d292f05c77f41bef72f80","category":"Thai"}