{"title":"Whoscall เปิดตัว Content Checker ฟีเจอร์วิเคราะห์มิจฉาชีพจากข้อความในรูปภาพ พร้อมแจ้งผลทันที","link":"https://www.blognone.com/node/146302","date":1746604625000,"content":"<div><div><div><p>Gogolook บริษัท TrustTech ผู้พัฒนาแอปพลิเคชัน Whoscall เปิดตัวฟีเจอร์ใหม่ “คอนเทนต์เช็กเกอร์ Content Checker” ตรวจสอบข้อความหลอกลวงในรูปภาพได้ ไม่ว่าจะเป็นข้อความทาง SMS หรือคอนเทนต์บนโซเชียลมีเดีย โดยใช้ Whoscall AI วิเคราะห์ภาพ และแจ้งผลทันที</p>\n<p>Whoscall ใช้ AI และฐานข้อมูลที่แพลตฟอร์มมีอยู่ เช่น หมายเลขโทรศัพท์ ข้อความ SMS เว็บไซต์ ข้อมูลสาธารณะ และรายงานจากผู้ใช้งาน เพื่อวิเคราะห์ ตรวจสอบ และเปรียบเทียบเนื้อหาในภาพที่ผู้ใช้อัปโหลด กับความเสี่ยงในการหลอกลวงเท่านั้น ไม่มีการนำข้อมูลไปใช้ในส่วนอื่น ๆ แต่อย่างใด</p>\n<p>โดยขั้นตอนการใช้งาน มีดังนี้:</p>\n<ol>\n<li>เปิดแอป Whoscall แล้วเลือกแท็บเช็ก (Check)</li>\n<li>กดอัปโหลดรูปภาพ แล้วเลือกรูปภาพที่ต้องการตรวจสอบ</li>\n<li>ระบบจะแสดงผลว่าเนื้อหานั้นปลอดภัยหรือเสี่ยงต่อการหลอกลวง พร้อมข้อมูลอ้างอิงเพิ่มเติม (ถ้ามี)</li>\n</ol>\n<p>ฟีเจอร์ Content Checker สามารถใช้งานทั้งบน iOS และ Android เพียงอัปเดตแอปเป็นเวอร์ชันล่าสุด หรือดาวน์โหลดแอปได้ที่: https://app.adjust.com/15mkscgs</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;Whoscall&quot;\" src=\"https://www.blognone.com/sites/default/files/externals/1044ad0945c56a83732820bd68bd2ff5.jpeg\" /></p>\n</div></div></div><div><div>Topics: </div><div><div><a href=\"/topics/whoscall\">Whoscall</a></div><div><a href=\"/topics/scam\">Scam</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7d4cba5715a486a29c000f67e60d054648e381fb721d9626c7f184d6bca1774","category":"Thai"}