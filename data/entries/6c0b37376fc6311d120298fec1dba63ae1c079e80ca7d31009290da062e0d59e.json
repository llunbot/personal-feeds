{"title":"Google Messages เพิ่ม AI ดักข้อความหลอกลวง ทวงหนี้ ชวนลงทุน ได้รางวัลชิงโชค","link":"https://www.blognone.com/node/146398","date":1747206384000,"content":"<span>Google Messages เพิ่ม AI ดักข้อความหลอกลวง ทวงหนี้ ชวนลงทุน ได้รางวัลชิงโชค</span>\n\n  <div>\n    <div>Body</div>\n              <div><p>กูเกิลขยายฟีเจอร์ Scam Detection แบบ on-device ของแอพส่งข้อความ Google Messages ที่ <a href=\"https://www.blognone.com/node/142722\">ของเดิมตรวจจับเฉพาะข้อความส่งสินค้า-หางาน</a> ขยายมายังหัวข้ออื่นๆ เพิ่มเติม ได้แก่</p>\n<ul>\n<li>ข้อความเรียกเก็บเงิน มีหนี้ยังไม่ได้จ่าย บิลค่าผ่านทาง</li>\n<li>ข้อความชวนลงทุนคริปโต</li>\n<li>ข้อความปลอมตัวมายืมเงิน หลอกโอนเงิน</li>\n<li>ข้อความได้รับรางวัลชิงโชค บัตรของขวัญ</li>\n<li>ข้อความการซัพพอร์ตทางเทคนิค</li>\n</ul>\n<p>ข้อความเหล่านี้จะถูกวิเคราะห์โดยโมเดลแบบ on-device และแจ้งเตือนผู้ใช้หากพบความเสี่ยงที่จะเป็นข้อความหลอกลวง</p>\n<p>นอกจากนี้ Google Messages ยังเพิ่มฟีเจอร์ใหม่ชื่อ Key Verifier ตรวจสอบตัวตนของคู่สนทนาว่าเป็นตัวจริงหรือไม่ ด้วยวิธีแลก public-private key กับเพื่อน ผ่านการสแกน QR code ในแอพ Google Contacts เมื่อยืนยันแล้วจะมีคำว่า Verified อยู่ท้ายชื่อในแอพ Google Messages</p>\n<p>ฟีเจอร์นี้ออกแบบมาป้องกันการสวมเบอร์โทรศัพท์ เช่น ขโมยซิม หรือ ผู้ประสงค์ร้ายสามารถออกซิมใหม่ได้สำเร็จ แต่ถ้านำซิมใหม่ไปใช้กับมือถือเครื่องใหม่แล้วส่งข้อความมาหลอกเรา สถานะ Verified จะหายไป ช่วยให้ผู้รับข้อความระวังตัวมากขึ้น</p>\n<p>ฟีเจอร์ Key Verifier จะเริ่มใช้งานช่วงกลางปีนี้ ต้องใช้กับ Android 10 ขึ้นไป</p>\n<p><img src=\"https://www.blognone.com/sites/default/files/files-2025/2025-05/key-verifier-combined.png\" alt=\"\" /></p>\n<p>ที่มา - <a href=\"https://security.googleblog.com/2025/05/whats-new-in-android-security-privacy-2025.html\">Google</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/14/2025 - 14:06</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c0b37376fc6311d120298fec1dba63ae1c079e80ca7d31009290da062e0d59e","category":"Thai"}