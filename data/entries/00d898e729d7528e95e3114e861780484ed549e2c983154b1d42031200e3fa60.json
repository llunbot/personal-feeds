{"title":"ซัมซุงประกาศแผนผลิตชิป 3nm ในปี 2022 ตามด้วย 2nm ในปี 2025","link":"https://www.blognone.com/node/125151","date":1633594193000,"content":"<div><div><div><p>Samsung Foundry ธุรกิจรับจ้างผลิตชิปของซัมซุง ประกาศแผนการผลิตชิปด้วยเทคโนโลยี Gate-All-Around (GAA) ระดับ 3 และ 2 นาโนเมตรดังนี้</p>\n<ul>\n<li>ปี 2022 ครึ่งแรก - 3nm ที่ใช้เทคโนโลยี Multi-Bridge-Channel FET (MBCFET) ลดขนาดพื้นที่ลงได้ 35%, ประสิทธิภาพดีขึ้น 30% หรือกินไฟน้อยลง 50% เทียบกับเทคโนโลยี 5nm ในปัจจุบัน</li>\n<li>ปี 2023 - 3nm MBCFET รุ่นที่สอง</li>\n<li>ปี 2025 ครึ่งหลัง - 2nm MBCFET</li>\n</ul>\n<p>เว็บไซต์ CNET ชี้ว่าซัมซุงเลื่อนแผน 3nm มาจากเดิมที่จะต้องเปิดตัวภายในปี 2021 ไปเป็นครึ่งแรกของปี 2022 ถือว่าล่าช้าจากเดิมเล็กน้อย แต่ก็ถือว่าไม่กระทบมากนัก เพราะคู่แข่ง TSMC ก็เพิ่งประกาศเลื่อนแผนของตัวเองเช่นกัน</p>\n<p><img src=\"https://www.blognone.com/sites/default/files/externals/b1399fc2e462eaa09999f47636eb0eec.jpg\" /></p>\n<p>ที่มา - <a href=\"https://news.samsung.com/global/samsung-foundry-innovations-power-the-future-of-big-data-ai-ml-and-smart-connected-devices\">Samsung</a>, <a href=\"https://www.cnet.com/tech/mobile/samsung-delays-next-gen-chip-technology-until-2022/\">CNET</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00d898e729d7528e95e3114e861780484ed549e2c983154b1d42031200e3fa60","category":"Thai"}