{"title":"Apple ปล่อยหนังสั้น Midnight ดัดแปลงจากมังงะของ Tezuka Osamu ใช้ iPhone 15 Pro ถ่าย","link":"https://www.blognone.com/node/138626","date":1710137568000,"content":"<div><div><div><p>Apple ปล่อยภาพยนตร์สั้นตัวใหม่ของแคมเปญ Shot on iPhone ชื่อ Midnight ดัดแปลงจากมังงะชื่อเดียวกันในปี 1987 ของ Tezuka Osamu นักเขียนมังงะในตำนานผู้ล่วงลับผู้เขียนและแต่งเรื่อง Astro Boy และ Black Jack กล่าวถึงแท็กซี่ลึกลับที่ปรากฎตัวเฉพาะตอนกลางคืน ที่ชอบเข้าไปผัวพันกับปัญหาชีวิตของผู้โดยสารมากมาย</p>\n<p>ตัวภาพยนตร์ชูจุดเด่นของ iPhone 15 Pro หลายฟีเจอร์ไม่ว่าจะเป็นการใช้ซูม 5x ในการโฟกัสหน้าตัวละคร, การตั้งกล้องถ่ายในมุมองศาที่ตรงกับมังงะ, ใช้โหมด Action ถ่ายฉากวิ่ง, ใช้โหมด Cinematic เพื่อปรับโฟกัสหลังถ่าย, คุณภาพของภาพในสภาพแสงน้อย รวมถึงการใช้ Lidar เซนเซอร์แสกนรถทั้งคันเพื่อนำไปทำ CGI ในภาพยนตร์</p>\n<p><img alt=\"No Description\" src=\"https://www.blognone.com/sites/default/files/externals/608f98cca096109db2bc3088e7e03fce.png\" /></p>\n<p>ภาพยนตร์เรื่องนี้กำกับโดย Takashi Miike ที่ผลงานเด่นจากการดัดแปลงมังงะ และเกมเป็นภพาพยนตร์ เช่น Crows Zero, Terra Formars, Ace Attorney และ Blade of the Immortal นำแสดงโดย Kento Kaku ที่เพิ่งมีผลงานล่าสุดในซีรี่ส์ Netflix เรื่อง House of Ninjas ส่วนตัวร้ายนำแสดงโดย Yukiyoshi Ozawa ที่มีผลงานเด่นจากภาพยนตร์โฆษณาญี่ปุ่นชุด Long Long Man ของขนม Sakeru Gummy</p>\n<p><em>ภาพยนตร์ตัวเต็มความยาว 19 นาที</em></p>\n<p><em>วิดีโอเบื้องหลังการสร้าง</em></p>\n<p>ที่มา - Apple <a href=\"https://www.youtube.com/watch?v=xd_LmXNBz5w\">1</a>, <a href=\"https://www.youtube.com/watch?v=qqGmh8pXCPk&amp;pp=ygUFYXBwbGU%3D\">2</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-15-pro\">iPhone 15 Pro</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03185fbc384d738ff56bb25bb005de1c2f63f9f062cf269415974bb2b4dca84b","category":"Thai"}