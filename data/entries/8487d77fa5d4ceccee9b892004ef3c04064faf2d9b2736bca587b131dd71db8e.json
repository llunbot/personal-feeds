{"title":"อินเทลเปิดตัวชิปเร่งความเร็ว AI ตัวใหม่ Gaudi 3 ประสิทธิภาพดีขึ้นจากเดิม 4 เท่า, ท้าสู้ H100","link":"https://www.blognone.com/node/139151","date":1712705821000,"content":"<div><div><div><p>อินเทลเปิดตัวชิปเร่งการประมวลผลปัญญาประดิษฐ์รุ่นใหม่ Intel Gaudi 3 <a href=\"https://www.blognone.com/node/135832\">ที่เคยโชว์แผนเมื่อปีที่แล้ว</a> ใช้กระบวนการผลิตระดับ 5 นาโนเมตร</p>\n<p><a href=\"https://www.blognone.com/node/113709\">ชิป Gaudi มาจากการซื้อบริษัท Habana Labs ในปี 2019</a> และอัพเกรดเป็น <a href=\"https://www.blognone.com/node/128404\">Gaudi 2 เมื่อปี 2022</a> โดยเป็นชิปที่อินเทลวางตัวมาแข่งกับชิประดับสูงของ NVIDIA โดยตรง</p>\n<p>สถาปัตยกรรมของ Gaudi 3 ประกอบด้วยหน่วยประมวลผลย่อย 3 ตัวในชิปเดียว ได้แก่</p>\n<ul>\n<li>Tensor Processor Cores (TPC) หน่วยประมวลผลหลัก จำนวน 64 ตัว</li>\n<li>Matrix Multiplication Engine (MME) สำหรับประมวลผลเมทริกซ์แบบขนาน จำนวน 8 ตัว</li>\n<li>Networking Interface Cards (NIC) มีหน่วยประมวลผลเครือข่ายในตัวชิปเอง เพื่อประมวลผลทราฟฟิกจาก Ethernet 200 Gb จำนวน 24 พอร์ต ใช้ต่อการ์ดเป็นคลัสเตอร์ขนาดใหญ่ อินเทลบอกว่าตั้งใจเลือกการเชื่อมต่อเป็น Ethernet มาตรฐานแทนการใช้พอร์ตเครือข่ายเฉพาะค่ายแบบเดียวกับที่ NVIDIA ใช้งาน</li>\n</ul>\n<p>นอกจากนี้ Gaudi 3 ยังให้แรมขนาด 128GB แบบ HBMe2 แบนด์วิดท์รวม 3.7TB เพื่อให้ประมวลผลข้อมูลขนาดใหญ่ได้บนชิป Gaudi จำนวนน้อยตัวลง เพิ่มประสิทธิภาพและลดต้นทุนค่าศูนย์ข้อมูล ตัวการ์ดยังสามารถเพิ่มส่วนขยาย (add-in) ผ่าน PCIe สำหรับงานเฉพาะด้าน เช่น งานปรับแต่ง fine-tuning หรืองาน retrieval-augmented generation (RAG)</p>\n<p><img alt=\"No Description\" src=\"https://www.blognone.com/sites/default/files/externals/bb9e0ee31dbbd4e7b0b22ef85573ee40.jpg\" /></p>\n<p>อินเทลเทียบประสิทธิภาพของ Gaudi 3 กับ Gaudi 2 บอกว่ามีประสิทธิภาพด้านงาน AI คำนวณแบบทศนิยม BF16 เพิ่มขึ้น 4 เท่า, มีแบนด์วิดท์แรมเพิ่ม 1.5 เท่า, แบนด์วิดท์เครือข่ายเพิ่ม 2 เท่า</p>\n<p>เมื่อเปรียบเทียบกับคู่แข่ง อินเทลเลือกเป็น NVIDIA H100 โดยบอกว่าใช้เวลาเทรนโมเดล (time-to-train) น้อยกว่า 50% (Llama 2 7B/13B) และมีขีดความสามารถในการรันโมเดล (inference throughput) เร็วกว่า 50%</p>\n<p>Guadi 3 จะขายผ่านผู้ผลิตเซิร์ฟเวอร์ OEM ภายในไตรมาสที่สองของปี 2024 ที่ระบุชื่อแล้วคือ Dell, Hewlett Packard Enterprise, Lenovo, Supermicro จากนั้นจะวางขายทั่วไปในไตรมาสที่สามของปี</p>\n<p><img alt=\"No Description\" src=\"https://www.blognone.com/sites/default/files/externals/3a37aa13e88d334bdf2935762e28a8d5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/af23f86770c2608e37f10f94734be2cd.jpg\" /></p>\n<p>ที่มา - <a href=\"https://www.intel.com/content/www/us/en/newsroom/news/vision-2024-gaudi-3-ai-accelerator.html\">Intel</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/gaudi\">Gaudi</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8487d77fa5d4ceccee9b892004ef3c04064faf2d9b2736bca587b131dd71db8e","category":"Thai"}