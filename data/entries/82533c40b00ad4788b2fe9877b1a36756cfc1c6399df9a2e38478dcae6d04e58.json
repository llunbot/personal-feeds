{"title":"โค้ด Winamp ที่โอเพนซอร์สแบบไม่โอเพนซอร์สบน GitHub ถูกลบออกไปแล้ว หลังมีรายงานปัญหาหลายอย่าง","link":"https://www.blognone.com/node/142626","date":1729209272000,"content":"<div><div><div><p>ซอร์สโค้ดของ Winamp บน GitHub ถูกลบออกไปแล้ว หลังจาก Llama Group บริษัทที่เป็นเจ้าของ Winamp ได้โอเพนซอร์สเมื่อเดือนที่แล้ว แต่ถูกวิจารณ์อย่างหนักว่าเป็นโอเพนซอร์สที่มีข้อจำกัดเยอะมาก</p>\n<p>โค้ดของ Winamp <a href=\"https://www.blognone.com/node/142214\">ถูกเผยแพร่</a>ภายใต้สัญญาอนุญาต Winamp Collaborative License (WCL) ซึ่งระบุว่าการแก้ไขโค้ด สามารถทำได้เพื่อการใช้งานส่วนตัวเท่านั้น ไม่สามารถเผยแพร่โค้ดที่ถูกแก้ไขได้เอง ต้องให้ทีมงานหลักเผยแพร่เท่านั้น</p>\n<p>ผลจากการโอเพนซอร์สที่ไม่ค่อยโอเพนซอร์สนี้ ทำให้ผู้ใช้งาน GitHub จำนวนหนึ่งร้องเรียนว่าโครงการนี้กำลังละเมิดข้อตกลงในการใช้งานแพลตฟอร์ม นอกจากนี้ยังค้นพบว่าโค้ดบางส่วน เรียกใช้งานเซิร์ฟเวอร์ DNAS (Shoutcast Distributed Network Audio Server) ซึ่งเดิมเป็นของ Winamp แต่ปัจจุบันไม่ได้เป็นแล้ว เท่ากับเป็นการใช้โค้ดที่ไม่ได้เป็นเจ้าของ รวมทั้งมีโค้ดส่วนของไมโครซอฟท์และอินเทลด้วย ทำให้การเผยแพร่โค้ด Winamp อาจละเมิดในหลายประเด็น จึงอาจเป็นสาเหตุหนึ่งที่ Llama Group ตัดสินใจลบโค้ดออกไปนั่นเอง</p>\n<p>ที่มา: <a href=\"https://www.tomshardware.com/tech-industry/winamp-owner-deletes-open-source-repository-after-a-bumpy-month-on-github\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/86909a8c58357db22686cc6c71ae659b.png\" /></p>\n</div></div></div><div><div>Topics: </div><div><div><a href=\"/topics/winamp\">Winamp</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82533c40b00ad4788b2fe9877b1a36756cfc1c6399df9a2e38478dcae6d04e58","category":"Thai"}