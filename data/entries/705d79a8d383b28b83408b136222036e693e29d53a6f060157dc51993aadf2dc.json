{"title":"ผู้ใช้พบ ChatGPT ขึ้นรายการแชตของคนอื่นมาให้","link":"https://www.blognone.com/node/133097","date":1679367015000,"content":"<div><div><div><p>เมื่อวานนี้ผู้ใช้ Reddit ชื่อบัญชี Competitive-Hair-311 รายงานว่า ChatGPT แสดงรายการแชตเดิมเป็นคำถามเกี่ยวกับรัฐบาลจีนจำนวนมาก แม้ตัวเขาเองจะไม่เคยคุยกับ ChatGPT ด้วยเรื่องดังกล่าวเลยก็ตาม และหลังนั้นก็มีผู้ใช้อีกจำนวนหนึ่งรายงานปัญหาเดียวกัน โดยแต่ละคนมองเห็นรายการแชตต่างกันไป</p>\n<p>ผู้ใช้บางรายระบุว่าเคยเห็นเหตุการณ์แบบนี้เกิดขึ้นมาก่อนแล้วในช่วงสองสัปดาห์ที่ผ่านมา อย่างไรก็ตาม ส่วนที่มีรายงานนั้นเป็นเพียงรายการหัวข้อแชตเท่านั้น ไม่ได้มองเห็นประวัติการสนทนาจริงๆ ผู้ใช้อีกส่วนหนึ่งระบุว่าหน้าอัพเกรดไปเป็นแพ็กเกจ Plus ก็มีปัญหาแบบเดียวกัน โดยแสดงอีเมลของคนอื่นขึ้นมา</p>\n<p>ความเป็นไปได้คือผู้ดูแลระบบของ ChatGPT คอนฟิกแคชผิดพลาดในบางหน้าหรือบาง API ทำให้ระบบไปแคชข้อมูลในส่วนที่ควรจะเป็นข้อมูลแยกตามผู้ใช้ หลังจากมีผู้รายงานมาระยะหนึ่งผู้ใช้ ChatGPT ก็พบว่าไม่สามารถโหลดประวัติการแชตเดิม ซึ่งก็คาดว่าวิศวกรของ OpenAI ปิดฟีเจอร์ประวัติการแชตเดิมไปก่อนเพื่อแก้ปัญหานี้</p>\n<p>ที่มา - <a href=\"https://old.reddit.com/r/ChatGPT/comments/11wkw5z/has_chatgpt_or_me_been_hacked_ive_never_had_these/\">Reddit: /r/ChatGPT</a></p>\n<p><img src=\"https://preview.redd.it/hp7y31jo8yoa1.jpg?width=575&amp;auto=webp&amp;v=enabled&amp;s=2e3601ebc00df1911f8df5a86349f33189595c11\" alt /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/privacy\">Privacy</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"705d79a8d383b28b83408b136222036e693e29d53a6f060157dc51993aadf2dc","category":"Thai"}