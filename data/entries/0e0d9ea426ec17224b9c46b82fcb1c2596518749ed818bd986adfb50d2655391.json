{"title":"Elon Musk เปิดตัว Grok 3 โมเดล AI ตัวล่าสุดของ xAI","link":"https://www.blognone.com/node/144752","date":1739856558000,"content":"<div><div><div><p>xAI บริษัทปัญญาประดิษฐ์ของ Elon Musk เปิดตัวโมเดลแชทบอตรุ่นล่าสุด Grok 3 ตามที่ประกาศเมื่อวันก่อน โดยเขาบอกว่า Grok 3 มีความสามารถที่มากกว่า Grok 2 ยังคงแนวทางการสร้าง AI ที่ค้นหาความจริงของจักรวาล แม้บางครั้งความจริงนั้นจะไม่ถูกต้องทางการเมือง (PC - political correctness) ก็ตาม</p>\n<p>Grok 3 ประกอบด้วยโมเดลย่อยหลายตัว สำหรับการใช้งานในแต่ละด้านที่แม่นยำขึ้น เช่น Grok 3 mini ที่มีขนาดเล็ก เน้นการให้คำตอบที่รวดเร็ว ใช้ทรัพยากรประมวลผลน้อยกว่า หรือ Grok 3 Reasoning โมเดลสำหรับการคิดตอบเป็นขั้นตอน ซึ่งตอนนี้ยังอยู่ในสถานะเบต้า</p>\n<p>ผลการทดสอบด้วย AIME'24 ด้านคณิตศาสตร์ Grok-3 ทำคะแนนได้เหนือกว่าโมเดลอื่นทั้ง Gemini-2 Pro, DeepSeek-V3 หรือ GPT-4o เช่นเดียวกับโมเดลเล็ก Grok-3 mini ที่ทำคะแนนได้สูงกว่าเช่นกัน ส่วนในการทดสอบแบบคิดเป็นขั้นตอน AIME 2025 Grok-3 Reasoning และ Grok-3 mini Reasoning ที่ออกแบบมาสำหรับการคิดเป็นขั้นตอน มีคะแนนสูงกว่าโมเดลประเภทเดียวกันอย่าง o3mini, o1 หรือ DeepSeek-R1</p>\n<p>ลูกค้า Premium+ จะได้ใช้งาน Grok 3 ก่อนกลุ่มอื่น นอกจากนี้ xAI ยังประกาศ Subscription ตัวใหม่ชื่อว่า SuperGrok ที่ทำให้เข้าถึงฟีเจอร์ความสามารถสูงเพิ่มเติม เช่น DeepSearch สำหรับการค้นข้อมูลเชิงลึกสำหรับงานวิจัย, สร้างรูปภาพได้ไม่จำกัดจำนวน โดยราคาอยู่ที่ 30 ดอลลาร์ต่อเดือน หรือจ่ายรายปีที่ 300 ดอลลาร์</p>\n<p>แผนงานถัดไป Musk บอกว่า Grok 3 จะมีโหมดทำงานด้วยเสียงในอีกไม่กี่สัปดาห์ข้างหน้า ตามด้วย API บน Grok 3 สำหรับลูกค้า Enterprise และฟีเจอร์ DeepSearch หลังจากนั้นอีกไม่กี่เดือน xAI จะโอเพนซอร์สโมเดลเก่า Grok 2</p>\n<p>ที่มา: <a href=\"https://techcrunch.com/2025/02/17/elon-musks-ai-company-xai-releases-its-latest-flagship-ai-grok-3/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/c4e3979acb111180ac310898e096b0fa.jpeg\" /></p>\n<p>ผลทดสอบ AIME'24</p>\n<p><img alt=\"No Description\" src=\"https://www.blognone.com/sites/default/files/externals/daeb9f0896677a4dd3e10df68c1af6d5.jpeg\" /></p>\n<p>ศูนย์ข้อมูลที่ใช้ฝึกฝน AI</p>\n<p><img alt=\"No Description\" src=\"https://www.blognone.com/sites/default/files/externals/4a1672c9de4ea3df2452b36de4ba2cb6.jpeg\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/grok\">Grok</a></div><div><a href=\"/topics/elon-musk\">Elon Musk</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e0d9ea426ec17224b9c46b82fcb1c2596518749ed818bd986adfb50d2655391","category":"Thai"}