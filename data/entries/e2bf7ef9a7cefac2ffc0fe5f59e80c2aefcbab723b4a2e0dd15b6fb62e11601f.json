{"title":"PUBG Mobile เตรียมนำแผนที่หิมะ Vikendi กลับมาใหม่ในอัพเดต 1.6 วันที่ 14 กันยายนนี้","link":"https://www.blognone.com/node/124539","date":1630491702000,"content":"<div><div><div><p>Vikendi แผนที่หิมะในเกม PUBG Mobile ที่ถูกนำออกไปจากเกมในอัพเดตเวอร์ชั่น 1.3 ช่วงเดือนเมษายนที่ผ่านมา เตรียมกลับมาให้เล่นกันอีกครั้งในอัพเดต 1.6 วันที่ 14 กันยายนนี้ โดยจะกลับมาในรูปแบบ Vikendi 2.0 แต่ยังไม่มีข้อมูลว่าจะปรับปรุงจุดใดในแผนที่บ้าง</p>\n<p>นอกจากนี้ Krafton ทีมพัฒนา ยังเตรียมเพิ่มโหมดใหม่ เช่น Flora Menace ที่จะเพิ่มสิ่งใหม่ๆ เช่น  Cell-Matrix ในแผนที่ Erangel ที่จะนำผู้เล่นขึ้นไปสู้กันบนยาน Cell-Matrix Mothership, Rejuvenation Barrier บาเรียร์ฟื้นฟูพลังชีวิตผู้เล่น จะปรากฎขึ้นมาแบบสุ่มในเขตเมืองบนแผนที่, และ Dynahex Supplies ให้ผู้เล่นใช้ชิป Nacore ที่ได้จากการสังหารศัตรูใน Cell-Matrix เพื่อเรียกไอเท็มมาส่งในแผนที่ได้</p>\n<p>โหมดที่จะกลับมาจากอัพเดตเก่าประกอบด้วย Infection Mode, Survive Till Dawn และ Metro Royale: Reunion และมีการปรับปรุงอื่นเช่นกราฟฟิก แอนิเมชั่นตอนถูกยิง และ Highlight Moments ที่จะบันทึกเกมเพลย์ช่วงที่ผู้เล่นต่อสู้กับศัตรูแบบเข้าด้ายเข้าเข็มไว้โดยอัตโนมัติ (ปิดได้)</p>\n<p><img src=\"https://www.blognone.com/sites/default/files/externals/c985e10b0ca9a3aae772d5d4a69e1363.jpg\" /></p>\n<p>ที่มา - <a href=\"https://www.techradar.com/news/pubg-mobile-to-get-vikendi-again-and-hence-could-come-to-bgmi-as-well\">TechRadar</a></p>\n</div></div></div><div><div>Topics: </div><div><div><a href=\"/topics/pubg\">PUBG</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2bf7ef9a7cefac2ffc0fe5f59e80c2aefcbab723b4a2e0dd15b6fb62e11601f","category":"Thai"}