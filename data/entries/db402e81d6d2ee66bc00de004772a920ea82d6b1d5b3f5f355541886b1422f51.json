{"title":"Facebook ประกาศเตรียมปิดระบบ Face Recognition บนแพลตฟอร์ม","link":"https://www.blognone.com/node/125635","date":1635899649000,"content":"<div><div><div><p>Facebook ประกาศเตรียมปิดระบบการจดจำใบหน้า (face recognition) ของแอป Facebook ภายในไม่กี่สัปดาห์ข้างหน้า ซึ่งรวมลบเทมเพลตข้อมูลใบหน้ามากกว่า 1 พันล้านคนออกด้วย โดยผู้ใช้งานที่เลือก<a href=\"https://www.blognone.com/node/111683\">เปิดโหมดจดจำใบหน้า</a>ไว้จะไม่สามารถใช้ฟังก์ชันนี้ได้อีก</p>\n<p>Facebook ให้ข้อมูลเพิ่มว่ามากกว่า 1 ใน 3 ของผู้ใช้งาน Facebook เป็นประจำทุกวัน (DAUs - Daily active users) เลือกเปิดโหมดจดจำหน้าเอาไว้</p>\n<p>การเปลี่ยนแปลงนี้จะมีผลกับระบบใส่ข้อมูลบรรยายรูปภาพอัตโนมัติ (automatic alt text) ด้วย ซึ่ง Facebook บอกว่าระบบนี้ช่วยให้คนมีปัญหาทางการมองเห็นสามารถเข้าใจรูปภาพได้ รวมทั้งบุคคลที่อยู่ในภาพ อย่างไรก็ตามรายละเอียดของภาพส่วนอื่นยังทำงานได้ต่อไปตามเดิม</p>\n<p>Facebook เริ่มนำเทคโนโลยีจดจำหน้าใบหน้ามาใช้งานบนแพลตฟอร์มตั้งแต่<a href=\"https://www.blognone.com/node/33421\">ซื้อกิจการ Face.com เมื่อปี 2012</a></p>\n<p>Facebook เองพบปัญหาทางกฎหมายในเทคโนโลยีจดจำใบหน้ามาระยะหนึ่งแล้ว เมื่อปีที่แล้วบริษัทก็<a href=\"https://www.blognone.com/node/114397\">จ่ายค่าปรับให้ผู้ใช้งานในรัฐอิลลินอยส์</a>ฐานละเมิดความเป็นส่วนตัว</p>\n<p>ที่มา: <a href=\"https://about.fb.com/news/2021/11/update-on-use-of-face-recognition/\">Meta</a> ผ่าน <a href=\"https://www.cnbc.com/2021/11/02/facebook-will-shut-down-program-that-automatically-recognizes-people-in-photos-and-videos-delete-data.html\">CNBC</a></p>\n<p><img src=\"https://www.blognone.com/sites/default/files/externals/b07fc3019d035a81557eb915f678e401.png\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/facial-recognition\">Facial Recognition</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db402e81d6d2ee66bc00de004772a920ea82d6b1d5b3f5f355541886b1422f51","category":"Thai"}