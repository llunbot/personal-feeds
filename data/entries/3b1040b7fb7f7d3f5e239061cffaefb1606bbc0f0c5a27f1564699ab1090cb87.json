{"title":"ช่างภาพถูกริบรางวัล ที่ชนะจากการประกวดภาพที่สร้างด้วย AI เพราะเขาส่งรูปถ่ายจริง","link":"https://www.blognone.com/node/140388","date":1718380320000,"content":"<div><div><div><p>เรื่องมีอยู่ว่าช่างภาพชื่อคุณ Miles Astray ได้เข้าร่วมการประกวด <a href=\"https://1839awards.com/contests/winners/color\">1839 Color Photography Awards</a> ซึ่งมีการประกวดภาพถ่ายในหลายหัวข้อ เช่น Architecture, Still Life, Film/Analog โดยมีหัวข้อภาพที่สร้างจาก AI และเป็นหมวดเดียวที่ให้รางวัลกับรูปภาพที่ไม่ได้มาจากกล้องถ่ายรูป</p>\n<p>Astray เลือกส่งภาพถ่ายจริงจากกล้อง โดยประกวดในหมวดภาพที่สร้างจาก AI ผลงานชื่อ Flamingone ที่เป็นภาพถ่ายนกฟลามิงโก และผลการตัดสินออกมาว่าเขาได้รับรางวัลที่ 3 จากคณะกรรมการที่เป็นช่างภาพมืออาชีพจากหลายองค์กร และได้คะแนนยอดนิยมจากการโหวตเป็นอันดับ 1</p>\n<p>ต่อมา Astray ได้เปิดเผยว่าจริง ๆ ภาพนกฟลามิงโกนี้ถ่ายจากกล้องจริง ไม่ได้สร้างด้วย AI จึงทำให้คณะกรรมการจัดการประกวดตัดสิทธิรางวัลของเขาทั้งหมด โดยคณะกรรมการชี้แจงว่า ถึงแม้ภาพถ่ายนี้จะทรงพลัง แต่เกณฑ์ของแต่ละหมวดนั้นมีเงื่อนไขชัดเจน ภาพถ่ายนี้ผิดไปจากคุณสมบัติของหมวดภาพจาก AI จึงต้องริบรางวัลเพื่อเคารพต่อผู้เข้าชิงคนอื่นด้วย</p>\n<p>คณะกรรมการจัดการประกวดยังบอกว่าเรื่องนี้น่าจะสร้างความตระหนักได้ดี ต่อช่างภาพมืออาชีพที่กังวลกับการเข้ามาของ AI ส่วน Astray  บอกว่า AI กลายเป็นหัวข้อใหญ่ในวงการงานสร้างสรรค์ตอนนี้ อย่างน้อยการทดลองของเขาครั้งนี้ ได้ยืนยันสมมติฐานของเขาว่าไม่มีอะไรที่สร้างสรรค์ไปกว่าทุกอย่างของมนุษย์แล้ว</p>\n<p>เรื่องนี้จึงทำให้การแยกภาพถ่ายว่าเป็นภาพจริงหรือภาพจาก AI นั้น ดูเป็นเรื่องซับซ้อนต่อไป เมื่อ<a href=\"https://www.blognone.com/node/134866\">ปีที่แล้วก็มีกรณีการประกวดภาพถ่าย</a> ที่ถูกตัดสิทธิ์เข้าร่วมเพราะกรรมการมองว่ารูปภาพเหมือนสร้างด้วย AI ทั้งที่ถ่ายด้วย iPhone</p>\n<p>ที่มา: <a href=\"https://petapixel.com/2024/06/12/photographer-disqualified-from-ai-image-contest-after-winning-with-real-photo/\">PetaPixel</a></p>\n<p><img alt=\"No Description\" src=\"https://www.blognone.com/sites/default/files/externals/5c562bb12495217f783eb524b10946c4.jpeg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/contest\">Contest</a></div><div><a href=\"/topics/photography\">Photography</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b1040b7fb7f7d3f5e239061cffaefb1606bbc0f0c5a27f1564699ab1090cb87","category":"Thai"}