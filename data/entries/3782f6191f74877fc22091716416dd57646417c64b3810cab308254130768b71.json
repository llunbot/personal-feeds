{"title":"เปิดตัว FIFA 22 ใช้โมชั่นแคปเจอร์จากนักเตะจริง แต่มีแค่บนคอนโซลรุ่นใหม่, พีซีก็อด","link":"https://www.blognone.com/node/123691","date":1626180222000,"content":"<div><div><div><p>EA เปิดตัวเกมฟุตบอล FIFA 22 ตามช่วงเวลาก่อนเปิดฤดูกาลแข่งขันประจำปี (เกมจะวางขาย 1 ตุลาคม 2021) ฟีเจอร์ใหม่ของเกมภาคนี้คือ HyperMotion การใช้นักฟุตบอลอาชีพชื่อดัง 22 คนมาใส่ชุดโมชั่นแคปเจอร์ Xsense แล้วให้ AI เรียนรู้วิธีการเคลื่อนไหว เพื่อให้แอนิเมชันของนักฟุตบอลในเกมเหมือนของจริงมากที่สุด (ดูเทรลเลอร์ประกอบ)</p>\n<p>แต่นี่คือ EA ข่าวดีย่อมไม่ใช่ข่าวดีเสมอไป ฟีเจอร์ HyperMotion จะมีเฉพาะบนคอนโซลเจนใหม่ (PS5, Xbox Series) ที่ขายในราคาแพงกว่า (69.99 ดอลลาร์) เท่านั้น ส่วนคอนโซลเจนเก่า (PS4, Xbox One) ที่ตั้งราคาเกม 59.99 ดอลลาร์ จะไม่ได้ฟีเจอร์นี้</p>\n<p>ที่เป็นประเด็นเช่นเคยคือ เกมเวอร์ชันพีซีจะได้กราฟิกเท่ากับ PS4/Xbox One ด้วย (<a href=\"https://www.blognone.com/node/117172\">แบบเดียวกับ FIFA 21</a> เมื่อปีที่แล้ว) ซึ่งทำให้แฟนเกมเวอร์ชันพีซีไม่พอใจ แต่ EA ก็อธิบายด้วยเหตุผลเดิมว่า สเปกเครื่องของชาวพีซีหลากหลาย มีเครื่องจำนวนมากที่รันกราฟิกระดับสูงไม่ได้ จึงตัดสินใจแบบนี้เพื่อให้แฟนๆ เข้าถึงเกมได้มากที่สุด</p>\n<p><img src=\"https://www.blognone.com/sites/default/files/externals/870a7ac837c7d2b673a4a6776a10f3a7.jpg\" /></p>\n<p>ที่มา - <a href=\"https://www.ea.com/games/fifa/fifa-22\">EA</a>, <a href=\"https://www.ign.com/articles/fifa-22-pc-next-gen-features\">IGN</a></p>\n</div></div></div><div><div>Topics: </div><div><div><a href=\"/topics/ea-fifa\">EA FIFA</a></div><div><a href=\"/topics/games\">Games</a></div><div><a href=\"/topics/ea\">EA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3782f6191f74877fc22091716416dd57646417c64b3810cab308254130768b71","category":"Thai"}