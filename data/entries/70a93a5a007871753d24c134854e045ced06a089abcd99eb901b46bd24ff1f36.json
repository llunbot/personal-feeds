{"title":"Apple สั่งห้ามพนักงานใช้ ChatGPT และ AI อื่นๆ สำหรับทำงาน","link":"https://www.blognone.com/node/133908","date":1684475326000,"content":"<div><div><div><p>ถึงแม้ว่าวันนี้ <a href=\"https://www.blognone.com/node/133902\">OpenAI จะประกาศเปิดตัวแอปฯ ChatGPT สำหรับ iOS</a> แต่บริษัทเทคยักษ์ใหญ่อย่าง Apple ก็ได้ประกาศสั่งห้ามพนักงานในบริษัทใช้ ChatGPT ในการทำงาน ซึ่งบริษัทมีความกังวลเกี่ยวกับแพลตฟอร์ม AI ที่สามารถเก็บข้อมูลความลับจากพนักงานได้ ยังรวมไปห้ามใช้เครื่องอื่นเช่น  GitHub Copilot ที่ช่วยเขียนโค้ด</p>\n<p>ChatGPT มีความเกี่ยวข้องโดยตรงกับ Microsoft เนื่องจากมีการส่งข้อมูลให้นักพัฒนาสามารถเทรน AI ก่อนหน้านี้เดือนมีนาคมก็เกิดข้อผิดพลาดที่ผู้ใช้สามารถดูประวัติการแชท ChatGPT ของคนอื่นได้ หลังจากนั้น ChatGPT ได้เพิ่มตัวเลือกเพื่อให้ผู้ใช้ปิดประวัติแชทของตนและไม่มีส่วนร่วมในการนำข้อมูลไปเทรน AI</p>\n<p>ถ้าหากทางวิศวกรของ Apple ใช้แพลตฟอร์มเหล่านี้ช่วยการทำงาน ก็ไม่สามารถแน่ใจได้ว่าข้อมูลจะไม่รั่วไหล รวมไปถึงการทำงานด้านอื่นอย่างใช้ ChatGPT เขียนเมลก็อาจจะเป็นไปได้ว่าเนื้อหาข้อมูลภายในของบริษัทอาจจะถูกเปิดเผย</p>\n<p>Apple ไม่ใช่บริษัทเดียวที่สั่งห้ามใช้ ChatGPT ก่อนหน้านี้มี JPMorgan Chase,Verizon, Amazon และ <a href=\"https://www.blognone.com/node/133651\">Samsung</a>  ที่สั่งห้ามด้วยเช่นกัน</p>\n<p>มีข่าวลือว่า Apple ก็กำลังทดสอบเทคโนโลยีที่ชื่อว่า “Bobcat” ซึ่งเป็น AI ภาษาที่จะถูกนำมาใช้กับ Siri แต่ก็ยังไม่มีการเปิดเผยข้อมูล แต่ประสิทธิภาพของ Siri ทุกวันนี้แม้แต่พนักงานของ Apple ยังบ่นว่า Siri ทำงานได้ไม่ดีเนื่องจากฐานข้อมูลเดิมที่ใช้เทคโนโลยีเก่า</p>\n<p><img alt=\"No Description\" src=\"https://www.blognone.com/sites/default/files/externals/14de6206074bbfd30547caa0b75f069f.jpg\" /></p>\n<p>ที่มา: <a href=\"https://9to5mac.com/2023/05/18/apple-bans-employees-from-using-chatgpt/\">9to5mac</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/chatgpt\">ChatGPT</a></div><div><a href=\"/topics/siri\">Siri</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70a93a5a007871753d24c134854e045ced06a089abcd99eb901b46bd24ff1f36","category":"Thai"}