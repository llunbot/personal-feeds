{"title":"Baldur’s Gate 3 ประกาศแพตช์ 8 ในปีหน้า: Cross-Play, Photo Mode, Subclass ใหม่","link":"https://www.blognone.com/node/143367","date":1732762951000,"content":"<div><div><div><p>Larian Studios ผู้สร้างเกม Baldur’s Gate 3 เกมแนว tabletop RPG ที่<a href=\"https://www.blognone.com/node/139217\">ได้รับรางวัลเกมยอดเยี่ยมประจำปี 2023 จากหลายสำนัก</a> ได้ประกาศรายละเอียดของแพตช์ 8 ที่กำลังจะมาถึงในปีหน้าไว้ใน Community Update ฉบับที่ 30 ไว้ดังนี้</p>\n<p><strong><a href=\"https://www.blognone.com/node/135610\">ระบบ Cross-Play</a>:</strong> เปิดทางให้เล่นเกมโหมด multiplayer ข้ามแพลตฟอร์มได้แล้ว รองรับทั้ง PC, PS5, และ Xbox</p>\n<p><strong>Photo Mode:</strong> เพิ่มระบบ Photo Mode ตามสมัยนิยม ให้ผู้เล่นสามารถถ่ายภาพ ปรับแต่งภาพ ตำแหน่งและท่าทางตัวละคร ไปแชร์ในโซเชียลมีเดียหรือทำเป็นปกคลิป playthrough ก็ได้</p>\n<p><strong>เพิ่ม subclass ใหม่ให้ทุกอาชีพ:</strong> น่าจะเป็นเซอร์ไพร์สจากทางสตูดิโอที่ผู้เล่นหลายคน (ผมคนนึงแล้ว) ไม่คาดคิดว่าจะเกิดขึ้น เมื่อ Larian ได้ประกาศเพิ่ม subclass ใหม่ให้กับทุกอาชีพ อาชีพละหนึ่ง subclass ในแพตช์ 8 ด้วย ดังนี้ (รายละเอียดของแต่ละ subclass สามารถอ่านเพิ่มเติมได้จากที่มา)</p>\n<ul>\n<li>Bard: College of Glamour</li>\n<li>Barbarian: Path of Giants</li>\n<li>Cleric: Death Domain</li>\n<li>Druid: Circle of Stars</li>\n<li>Paladin: Oath of the Crown</li>\n<li>Fighter: Arcane Archer</li>\n<li>Monk: Drunken Master</li>\n<li>Ranger: Swarmkeeper</li>\n<li>Rogue: Swashbuckler</li>\n<li>Sorcerer: Shadow Magic</li>\n<li>Warlock: Hexblade</li>\n<li>Wizard: Bladesinging</li>\n</ul>\n<p>ทางสตูดิโอจะเปิดให้ผู้เล่นทดสอบแพตช์ในรูปแบบ stress test ช่วงเดือนมกราคมปีหน้า ซึ่งจะประกาศรายละเอียดและเปิดรับสมัครใน Community Update ฉบับที่ 31 ต่อไป</p>\n<p>ทั้งนี้ Larian ยังประกาศอีกว่าเกม Baldur’s Gate 3 กำลังลดราคา 20% ใน <a href=\"https://store.steampowered.com/app/1086940/Baldurs_Gate_3/\">Steam</a>, <a href=\"https://www.gog.com/en/game/baldurs_gate_iii\">GOG</a>, และ <a href=\"https://www.playstation.com/th-th/games/baldurs-gate-3/\">PlayStation</a> ใครที่สนใจก็ไปตามซื้อกันได้นะครับ</p>\n<p><img alt=\"No Description\" src=\"https://www.blognone.com/sites/default/files/externals/7410eec5d2f081b855096e5caac3af6d.jpeg\" /></p>\n<p>ที่มา - <a href=\"https://baldursgate3.game/news/community-update-30-photo-mode-cross-play-and-new-subclasses-arriving-next-year_128\">Larian Studios</a></p>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/larian-studios\">Larian Studios</a></div><div><a href=\"/topics/games\">Games</a></div></div></div>","author":"littletail","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1388669dd96a5ca0b4cacecd794cec94a77df2f9fbe2a9a2186fe3110cff10d","category":"Thai"}