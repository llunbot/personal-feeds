{"title":"IBM เปิดตัว IBM Watsonx Code Assistant for Z เครื่องมือแปลงโค้ด COBOL เป็น Java ด้วย AI","link":"https://www.blognone.com/node/135397","date":1692748861000,"content":"<div><div><div><p>ไอบีเอ็มเปิดตัว IBM Watsonx Code Assistant for Z โซลูชัน AI สำหรับแปลโค้ดที่เขียนในภาษา COBOL ให้เป็น Java สำหรับเมนเฟรม IBM Z โดยจะเปิดให้ใช้งานทั่วไปภายในไตรมาสที่ 4 ปี 2023 ซึ่งเป็นส่วนหนึ่งของโครงการเปลี่ยนผ่านแอพพลิเคชัน COBOL ไปสู่โค้ดในภาษาปัจจุบันที่มีต้นทุนจัดการน้อยกว่า และทำได้รวดเร็วขึ้น</p>\n<p>Watsonx Code Assistant for Z เป็นเครื่องมือที่สร้างจาก <a href=\"https://www.blognone.com/node/133768\">Watsonx.ai</a> บริการสร้างโมเดลของแพลตฟอร์ม WatsonX ที่ตอนนี้มีความเข้าใจภาษาคอมพิวเตอร์ 115 ภาษา จากชุดข้อมูลมากกว่า 1.5 ล้านล้านโทเค็น</p>\n<p>ไอบีเอ็มบอกว่าปัจจุบันมีโค้ดภาษา COBOL หลายพันล้านบรรทัดที่ใช้งานอยู่ ซึ่งเป็นเป้าหมายที่ Watsonx Code Assistant for Z จะเข้ามาช่วยจัดการเปลี่ยนผ่านโค้ดนั่นเอง</p>\n<p>ที่มา: <a href=\"https://newsroom.ibm.com/2023-08-22-IBM-Unveils-watsonx-Generative-AI-Capabilities-to-Accelerate-Mainframe-Application-Modernization\">ไอบีเอ็ม</a></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/developer\">Developer</a></div><div><a href=\"/topics/cobol\">COBOL</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b96024d1378dc6513a16443fae0829ea0b7abaac11528f50a9ca2b12ada15ee","category":"Thai"}