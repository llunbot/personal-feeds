{"title":"Pixel Studio - AI สร้างรูปภาพของ Google มีช่องให้สร้างภาพไม่เหมาะสม","link":"https://www.blognone.com/node/141569","date":1724315894000,"content":"<div><div><div><p>Google เปิดตัว Pixel 9 ที่มาพร้อมฟีเจอร์ใหม่หลายรายการ เช่น Gemini Live, Call Notes, Pixel Screenshot รวมถึง <strong>Pixel Studio</strong> ที่เป็นฟีเจอร์ AI สร้างรูปภาพแบบทำงานบนตัวเครื่อง (ไม่เหมือน <a href=\"https://www.blognone.com/node/141496\">Imagen 3</a> ที่ทำงานบนคลาวด์)</p>\n<p>ล่าสุดมีคนพบปัญหาว่า <strong>Pixel Studio ยังมีช่องโหว่ให้สร้างภาพที่ไม่เหมาะสมได้</strong> แม้ทาง Google จะไม่เปิดให้สร้างรูปภาพบุคคล แต่ก็สามารถสร้างภาพตัวละครในการ์ตูนได้</p>\n<p>เช่น ภาพ SpongeBob สวมชุดทหารเยอรมนีในช่วงสงครามโลกครั้งที่สอง หรือภาพปิกาจูสวมแว่นดำคาบบุหรี่ถือปืน อย่างไรก็ตาม Google ได้แก้ไขปัญหานี้แล้ว โดยเฉพาะการสร้างรูปภาพที่อ่อนไหวเป็นอย่างมาก</p>\n<p>ตอนนี้ Pixel Studio ใช้งานได้บนมือถือ Pixel 9 ขึ้นไป ใช้งานได้โดยการเปิดแอป เลือกสไตล์ภาพ (มีแนะนำเบื้องต้น 10 แบบ) หรือระบุ prompt ใหม่ตั้งแต่ต้น แล้วจึงสามารถใช้งานได้ทันที</p>\n<p>ที่มา: <a href=\"//www.digitaltrends.com/mobile/i-tried-google-pixel-studio-app-image-generator-problems-concerns\">Digital Trends</a></p>\n<p><img alt=\"alt=&quot;Google Pixel Studio&quot;\" src=\"https://www.blognone.com/sites/default/files/externals/d2e438230a02d195bbfee0e3b2b239ee.png\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/google\">Google</a></div><div><a href=\"/topics/google-pixel\">Google Pixel</a></div><div><a href=\"/topics/artificial-intelligence\">Artificial Intelligence</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8666c64738defb1c51020628b91e632c152752e2e323add9163f24caabe88ecd","category":"Thai"}