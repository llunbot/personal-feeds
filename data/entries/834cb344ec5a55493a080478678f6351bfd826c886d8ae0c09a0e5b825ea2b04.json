{"title":"SoftBank ซื้อหุ้น Arm ส่วนที่เหลือจาก Vision Fund แล้ว เตรียมไอพีโอสัปดาห์หน้า","link":"https://www.blognone.com/node/135354","date":1692385268000,"content":"<div><div><div><p>มีรายงานว่า SoftBank ได้ซื้อหุ้น Arm ส่วนที่กองทุน Vision Fund ซึ่งเป็นแผนกการลงทุนของ SoftBank ทั้งหมดคืน คิดเป็น 25% ของหุ้น Arm รวมกับส่วนที่ SoftBank ถือโดยตรง 75% ทำให้ตอนนี้ SoftBank เป็นผู้ถือหุ้น Arm ทั้งหมดรายเดียวแล้ว โดยมูลค่ากิจการของ Arm ที่ SoftBank ซื้อหุ้นคืนนั้นอยู่ที่ 64,000 ล้านดอลลาร์</p>\n<p>เมื่อ SoftBank ซื้อหุ้น Arm คืนมาแล้ว ขั้นตอนถัดไปคือการขายหุ้น Arm บางส่วนในตลาดหุ้นนิวยอร์ก ตาม<a href=\"https://www.blognone.com/node/133639\">แผนไอพีโอ</a>ก่อนหน้านี้ คาดว่าการนำบริษัทซื้อขายอาจเกิดขึ้นเร็วที่สุดในวันจันทร์นี้ โดยไม่มีการกำหนดราคาเริ่มต้น แต่ก็คาดว่า Arm จะเป็นไอพีโอบริษัทที่มีมูลค่ากิจการตามราคาหุ้น ที่ขนาดใหญ่ที่สุดของปีนี้</p>\n<p>ก่อนหน้านี้ในปี 2022 SoftBank ต้องการขาย Arm ให้กับ NVIDIA แต่<a href=\"https://www.blognone.com/node/127058\">ดีลล่ม</a>เนื่องจากหน่วยงานกำกับดูแลทั่วโลกคัดค้าน ทำให้ SoftBank จำเป็นต้องหาผลตอบแทนทางอื่นด้วยการนำ Arm ไอพีโอเข้าตลาดหุ้นนั่นเอง</p>\n<p>ที่มา: <a href=\"https://www.wsj.com/business/deals/softbank-buys-vision-funds-stake-in-arm-at-64-billion-valuation-52a8b41\">The Wall Street Journal</a></p>\n<p><img src=\"https://www.blognone.com/sites/default/files/externals/4a5619e3937c4ee5751893d26d0cdb78.jpg\" alt /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/softbank\">SoftBank</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"834cb344ec5a55493a080478678f6351bfd826c886d8ae0c09a0e5b825ea2b04","category":"Thai"}