{"title":"Accenture เข้าซื้อบริษัทออกแบบชิปในอินเดีย ระบุอนาคตชิปเฉพาะทางจะเป็นสิ่งจำเป็น","link":"https://www.blognone.com/node/140818","date":1720589168000,"content":"<div><div><div><p>Accenture ประกาศเข้าซื้อบริษัท Excelmax บริษัทออกแบบชิปเฉพาะทางในอินเดียที่ออกแบบชิปใช้งานในงานหลากหลาย ตั้งแต่ยานยนตร์, ศูนย์ข้อมูล, ไปจนถึงงานด้านปัญญาประดิษฐ์</p>\n<p>Excelmax เพิ่งก่อตั้งเมื่อปี 2019 ที่ผ่านมา แต่ปัจจุบันมีพนักงานที่ทำงานออกแบบชิปถึง 450 คน บริษัทให้บริการตั้งแต่การออกแบบระดับสูงไปจนถึง layout พร้อมส่งโรงงานผลิต ตลอดจนรับผลิตแบบ turnkey</p>\n<p>Karthik Narain ประธานเจ้าหน้าฝ่ายเทคโนโลยีของ Accenture ระบุว่าในอนาคตชิปเฉพาะทางที่ประสิทธิภาพสูงจะเป็นสิ่งจำเป็นในงานหลายด้าน และการซื้อ Excelmax จะทำให้ Accenture ให้บริการลูกค้าได้ครบถ้วนขึ้น โดยก่อนหน้านี้ Accenture ก็เคยซื้อ XtremeEDA บริษัทออกแบบชิปในแคนาดามาเมื่อปี 2022</p>\n<p>ที่มา - <a href=\"https://newsroom.accenture.com/news/2024/accenture-acquires-excelmax-technologies-to-expand-silicon-design-and-engineering-capabilities\">Accenture</a></p>\n<p><img alt=\"No Description\" src=\"https://www.blognone.com/sites/default/files/externals/3bc4d1581198f923d2041b941d4c64ee.png\" /></p>\n</div></div></div><div><div>Topics: </div><div><div><a href=\"/topics/accenture\">Accenture</a></div><div><a href=\"/topics/india\">India</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f23d37bd157f51b5a5e5b983f00fcea890337f2d29758417475858914df5a1ac","category":"Thai"}