{"title":"Google Play ลดส่วนแบ่งนักพัฒนาอีกรอบ ค่า Subscription เหลือ 15%, แอพอีบุ๊ก-วิดีโอ เหลือ 10%","link":"https://www.blognone.com/node/125429","date":1634992542000,"content":"<div><div><div><p>ตั้งแต่ต้นปีนี้เราเห็นกูเกิลลดค่าธรรมเนียม Google Play ไปแล้วหลายรอบ ได้แก่ <a href=\"https://www.blognone.com/node/121725\">หักส่วนแบ่งเหลือ 15% จากปกติ 30% สำหรับรายได้ 1 ล้านดอลลาร์แรก (ครอบคลุมนักพัฒนา 99% ของแพลตฟอร์ม)</a> และ<a href=\"https://www.blognone.com/node/123373\">หักส่วนแบ่งเหลือ 15% สำหรับแอพกลุ่มสื่อ ได้แก่ อีบุ๊ก เพลง วิดีโอ</a> เพราะมองว่าแอพกลุ่มนี้มีต้นทุนค่าคอนเทนต์แพง</p>\n<p>ล่าสุดกูเกิลประกาศนโยบายลดค่าธรรมเนียม Google Play อีกรอบ ได้แก่</p>\n<ul>\n<li>หักค่าธรรมเนียมสำหรับแอพที่เก็บค่าสมาชิก (subscription) จากเดิม 30% เหลือ 15% มีผล 1 มกราคม 2022</li>\n<li>แอพกลุ่มสื่อ ที่ลดมาแล้วจาก 30% เหลือ 15% จะลดให้อีกรอบเหลือ 10% เท่านั้น</li>\n</ul>\n<p>กูเกิลยังให้ข้อมูลว่า ถ้านับนักพัฒนาบน Play Store ทั้งหมด 97% เป็นแอพฟรี นักพัฒนาไม่ต้องเสียอะไรอยู่แล้ว ส่วนนักพัฒนาที่คิดเงินมีแค่ 3% เท่านั้น ซึ่ง 99% ของนักพัฒนากลุ่มนี้ก็เสียค่าธรรมเนียม 15% อยู่แล้ว การลดค่าธรรมเนียมอีกรอบครั้งนี้ยิ่งช่วยสนับสนุนนักพัฒนามากขึ้นไปอีก</p>\n<p>ที่มา - <a href=\"https://android-developers.googleblog.com/2021/10/evolving-business-model.html\">Android Developers Blog</a></p>\n<p><img src=\"https://www.blognone.com/sites/default/files/externals/431e1f9e8af1b5a72519b968b469911b.jpg\" /></p>\n<p><img src=\"https://www.blognone.com/sites/default/files/externals/3b1c4f4171efa5083c52fb1d2452f987.jpg\" /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b99a4bedaff303a380d68689319abfdd48f2c20252aa2a5b51f4157ce0b6d0f","category":"Thai"}