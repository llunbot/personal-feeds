{"title":"SWZD รายงานการใช้จ่ายด้านไอทีองค์กร 2022 - แนวโน้มเพิ่มขึ้น, ลงทุน Automation และการอบรม Cybersecurity","link":"https://www.blognone.com/node/126281","date":1639356666000,"content":"<div><div><div><p>SWZD มาร์เกตเพลส B2B ด้านงานเทคโนโลยี ออกรายงาน State of IT นำเสนอแนวโน้มการใช้จ่ายด้านไอทีขององค์กร และทิศทางเทคโนโลยีในปี 2022 ภาพรวมแนวโน้มค่าใช้จ่ายด้านไอทีเพิ่มขึ้นจากปี 2021 เนื่องจากองค์กรส่วนใหญ่มองแนวโน้มรายได้ธุรกิจกลับมาเติบโต แบ่งเป็น 64% องค์กรขนาดใหญ่ (พนักงานมากกว่า 500 คน) จะเพิ่มค่าใช้จ่ายไอที และ 45% ขององค์กรขนาดเล็กจะเพิ่มงบประมาณส่วนนี้</p>\n<p>สาเหตุหลักที่ทำให้องค์กรเพิ่มงบประมาณ มาจากการเพิ่มความสำคัญโครงการที่เกี่ยวกับไอทีมากขึ้น รองลงมาคืออัพเกรดระบบที่ล้าสมัย ส่วนรายละเอียดค่าใช้จ่าย ฮาร์ดแวร์มีแนวโน้มที่ลดลง แทนที่ด้วยค่าใช้จ่ายด้านคลาวด์และบริการที่อยู่คลาวด์</p>\n<p>เทคโนโลยีใหม่ที่องค์กรสนใจนำมาใช้งาน 71% สนใจ IT Automation ในการทำงาน, 68% สนใจ Gigabit Wi-Fi และ 54% เป็น IoT</p>\n<p>ความปลอดภัยเป็นหัวข้อใหญ่ในช่วงที่ผ่านมาสำหรับองค์กร ทำให้ 76% ขององค์กรบอกว่าจะลงทุนในเครื่องมือฝึกอบรมด้าน security กับพนักงาน ตามด้วยการซื้อซอฟต์แวร์บริหารจัดการ</p>\n<p>รายงานฉบับเต็มสามารถดูได้จากที่มา</p>\n<p>ที่มา: <a href=\"https://swzd.com/resources/state-of-it/\">SWZD</a> ผ่าน <a href=\"https://venturebeat.com/2021/12/12/report-it-automation-to-drive-tech-spending-in-2022/amp/\">VentureBeat</a></p>\n<p><img src=\"https://www.blognone.com/sites/default/files/externals/5aa00024c5e89580f0d625969e048745.png\" /></p>\n</div></div></div><div><div>Topics: </div><div><div><a href=\"/topics/enterprise\">Enterprise</a></div><div><a href=\"/topics/it-industry\">IT Industry</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"477c07697fe7fb7a1c5495a901fe4e0d9202bb1938c6bccef46fc9a7196079fd","category":"Thai"}