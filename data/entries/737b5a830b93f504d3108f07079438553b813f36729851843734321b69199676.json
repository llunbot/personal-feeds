{"title":"เปิดตัว Tetris Forever เกมคอลเลกชัน Tetris ตั้งแต่ภาค Famicom และภาคใหม่ Tetris Time Warp","link":"https://www.blognone.com/node/141679","date":1724809461000,"content":"<div><div><div><p>Tetris เปิดตัวคอลเลกชันเกมชุดใหม่ <strong>Tetris Forever</strong> ที่นำเกม Tetris ภาคเก่าในอดีตมารวมไว้ในรูปแบบพิพิธภัณฑ์เกม ตั้งแต่เกมภาคแรกบนเครื่อง Famicom ปี 1988 และยังมีภาค Super Bombliss, Super Tetris 2 + Bombliss, Tetris Battle Gaiden และ Super Tetris 3</p>\n<p>นอกจากนี้ยังมีเกมภาคใหม่ Tetris Time Warp ที่ฉากของเกมจะเปลี่ยนไปตามธีมของภาคต่าง ๆ ในระหว่างการเล่น รวมทั้งคอนเทนต์เสริมตามสไตล์เกมรวมคอลเลกชันคือวิดีโอบอกเล่าประวัติศาสตร์ของ Tetris</p>\n<p>Tetris Forever กำหนดขายภายในปีนี้ 2024 ทั้งบน Nintendo Switch, คอนโซลอื่น และพีซี</p>\n<p>Tetris ยังประกาศว่าเกม Tetris เวอร์ชัน Famicom จะเพิ่มมาให้กับลูกค้า Nintendo Switch ภายในฤดูหนาวปลายปี รวมทั้งมีการแข่งขันทัวร์นาเมนต์ใหม่ของ Tetris 99 อีกด้วย</p>\n<p>ที่มา: <a href=\"https://www.ign.com/articles/tetris-forever-a-collection-of-tetris-history-announced-for-nintendo-switch\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/dffc4aeea4057decd4b0a65aaa289f0e.jpg\" /></p>\n</div></div></div><div><div>Topics: </div><div><div><a href=\"/topics/tetris\">Tetris</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"737b5a830b93f504d3108f07079438553b813f36729851843734321b69199676","category":"Thai"}