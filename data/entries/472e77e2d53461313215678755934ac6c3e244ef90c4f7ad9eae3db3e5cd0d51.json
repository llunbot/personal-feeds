{"title":"สำรองเงินเต็ม Paxos ได้รับใบอนุญาตเบื้องต้นทำ Stablecoin สกุลดอลลาร์สหรัฐฯ ในสิงคโปร์","link":"https://www.blognone.com/node/136792","date":1700197896000,"content":"<div><div><div><p>Paxos แพลตบล็อคเชนตั้งบริษัทลูก Paxos Digital Singapore  และขอใบอนุญาตเบื้องต้น (in principle approval - IPA) จากแบงค์ชาติสิงคโปร์เพื่อทำ stablecoin ในสกุลดอลลาร์ได้แล้ว</p>\n<p>แบงค์ชาติสิงคโปร์เพิ่ง<a href=\"https://www.blognone.com/node/135287\">ออกแนวทางการกำกับดูแล stablecoin</a> เมื่อเดือนสิงหาคมที่ผ่านมา โดยมีมาตรการค่อนข้างแน่นหนา เงินที่ออกมาจะต้องมีสินทรัพย์หนุนค่าเป็นเงินสดหรือหนี้ระยะสั้นอยู่เต็มจำนวนตลอดเวลา</p>\n<p>ทาง Paxos ระบุว่าบริษัทเคยออก stablecoin โดยมีสิ่งเทียบเท่าเงินสดหนุนค่าเต็มจำนวนอยู่แล้ว โดยหนึ่งในสกุลที่บริษัทเป็นผู้ออกคือ <a href=\"https://www.blognone.com/node/135169\">PayPal USD</a> และแสดงบัญชีทรัพย์สินอยู่ทุกเดือน รวมถึงก่อนหน้านี้บริษัทก็เป็นผู้ถือใบอนุญาตบริการรับชำระในสิงคโปร์อยู่แล้วด้วย</p>\n<p>ที่มา - <a href=\"https://paxos.com/2023/11/16/paxos-receives-in-principle-approval-from-mas-for-new-entity-that-will-issue-usd-backed-stablecoin-in-singapore/\">Paxos</a></p>\n<p><img alt=\"No Description\" src=\"https://www.blognone.com/sites/default/files/externals/bdc042441073b2e3999b579b407542d7.jpg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"472e77e2d53461313215678755934ac6c3e244ef90c4f7ad9eae3db3e5cd0d51","category":"Thai"}