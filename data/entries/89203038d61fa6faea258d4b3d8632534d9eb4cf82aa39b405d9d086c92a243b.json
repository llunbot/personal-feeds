{"title":"Airtable ปลดพนักงาน 237 คน คิดเป็น 27% ของทั้งหมด หลังเร่งโต จ้างพนักงานมากเกินไป","link":"https://www.blognone.com/node/135785","date":1695019238000,"content":"<div><div><div><p>Airtable บริษัทผู้ผลิตซอฟต์แวร์สเปรดชีทวิเคราะห์ข้อมูล ที่ภายหลังขยายขอบเขตมาเป็นการสร้างแอพธุรกิจแบบ no-code ประกาศปลดพนักงานออก 237 คน หรือคิดเป็น 27% ของพนักงานทั้งหมด เพื่อลดต้นทุนและทำให้กระแสเงินสดของบริษัทกลับมาเป็นบวก</p>\n<p>Airtable เพิ่งปลดพนักงานไปรอบก่อน 254 คนในเดือนธันวาคม 2022 และผ่านมาไม่ครบปีก็ปลดพนักงานออกในจำนวนไล่เลี่ยกัน</p>\n<p>Howie Liu ผู้ก่อตั้งและซีอีโอของ Airtable ให้สัมภาษณ์กับ Forbes ว่าทิศทางของบริษัทหลังจากนี้จะเน้นลูกค้าองค์กรขนาดใหญ่มากขึ้น สภาพอุตสาหกรรมในภาพรวมเน้นไปที่การเติบโตอย่างยั่งยืนมีกำไร มากกว่าการเติบโตอย่างเดียวแต่ขาดทุน ซึ่ง Airtable เองเมื่อได้รับเงินทุนมาง่ายๆ ช่วงตลาดบูมปี 2021 ก็เร่งขยายทีม รับคนเพิ่ม จนประสบปัญหาธุรกิจ ต้องกลับมาสู่การทำธุรกิจที่เน้นธุรกิจมากขึ้น เน้นดีลขนาดใหญ่ระดับล้านดอลลาร์ แทนที่จะไปชิงดีลหลักหมื่นดอลลาร์จำนวนหลายๆ ดีล</p>\n<p>ที่มา - <a href=\"https://www.forbes.com/sites/stevenbertoni/2023/09/14/unicorn-startup-airtable-lays-off-27-of-firm-shifts-focus-to-big-clients/?sh=40eed2804589\">Forbes</a>, <a href=\"https://www.computerworld.com/article/3706911/low-code-platform-provider-airtable-enacts-new-round-of-layoffs.html\">Computerworld</a></p>\n<p><img alt=\"No Description\" src=\"https://www.blognone.com/sites/default/files/externals/8b7178bfa8a443ad91a31508a4f708b2.jpg\" /></p>\n</div></div></div><div><div>Topics: </div><div><div><a href=\"/topics/airtable\">Airtable</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89203038d61fa6faea258d4b3d8632534d9eb4cf82aa39b405d9d086c92a243b","category":"Thai"}