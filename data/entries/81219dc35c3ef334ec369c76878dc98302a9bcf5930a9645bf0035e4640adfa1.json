{"title":"Foxconn เปิดตัวรถไฟฟ้า 3 รุ่น เปิดศูนย์วิจัยซอฟต์แวร์รถไร้คนขับ","link":"https://www.blognone.com/node/125373","date":1634702573000,"content":"<div><div><div><p>Foxconn ผู้ผลิตอุปกรณ์อิเล็กทรอนิกส์รายใหญ่ของโลกเปิดตัวรถไฟฟ้าที่พัฒนาเองพร้อมกัน 3 รุ่น พร้อมระบุว่าธุรกิจรถยนต์ไฟฟ้าจะกลายเป็นธุรกิจมูลค่าล้านล้านดอลลาร์ไต้หวันตัวต่อไปของ Foxconn</p>\n<p>รถ 3 รุ่นที่เปิดตัว ได้แก่</p>\n<ul>\n<li>Model C: รถ SUV ขนาด 7 ที่นั่ง (5+2) ตัวถังยาว 4.64 เมตร อัตราเร่ง 0-100 กิโลเมตรต่อชั่วโมงใน 3.8 วินาที ระยะวิ่งสูงสุด 700 กิโลเมตร</li>\n<li>Model E: รถซีดานระดับสูงเน้นลูกค้าธุรกิจ ที่นั่งด้านหลังปรับเป็นสำนักงานเคลื่อนที่ได้ อัตราเร่ง 0-100 กิโลเมตรต่อชั่วโมงใน 2.8 วินาที ระยะวิ่งสูงสุด 750 กิโลเมตร</li>\n<li>Model T: รสบัสสำหรับใช้งานในเมือง ไม่ระบุระยะวิ่งแต่ระบุว่าแม้บรรทุกผู้โดยสารเต็มก็ยังไต่ความชัน 25% ได้ และทำความเร็วสูงสุด 120 กิโลเมตรต่อชั่วโมง พร้อมกับระบุว่าทดสอบความทนทานแล้ว 200,000 กิโลเมตร</li>\n</ul>\n<p>สำหรับด้านซอฟต์แวร์ Foxconn ประกาศตั้งศูนย์วิจัยซอฟต์แวร์ที่จะจ้างวิศวกรซอฟต์แวร์เพิ่มอีก 1,000 คนภายใน 3 ปีข้างหน้าเพื่อพัฒนาซอฟต์แวร์สำหรับรถยนต์ไฟฟ้าเหล่านี้</p>\n<p>ก่อนหน้านี้ Foxconn เคย<a href=\"https://www.blognone.com/node/124198\">ประกาศความร่วมมือกับปตท. ของไทย</a>เพื่อเปิดโรงงานรถไฟฟ้ากำลังผลิต 150,000 - 200,000 คันภายในปี 2023</p>\n<p>ที่มา - Foxconn <a href=\"https://www.foxconn.com/en-us/press-center/press-releases/latest-news/694\">1</a>, <a href=\"https://www.foxconn.com/en-us/press-center/press-releases/latest-news/695\">2</a></p>\n<p><img src=\"https://www.blognone.com/sites/default/files/externals/457c78346516efaff6d884694aa7fedb.jpeg\" /></p>\n<p><img src=\"https://www.blognone.com/sites/default/files/externals/c2a3f61c062c906bdae589738ed977c2.jpg\" /></p>\n<p><img src=\"https://www.blognone.com/sites/default/files/externals/e45cb004d0991d0d37ca8672063cb636.jpg\" /></p>\n</div></div></div><div><div>Topics: </div><div><div><a href=\"/topics/foxconn\">Foxconn</a></div><div><a href=\"/topics/electric-car\">Electric Car</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81219dc35c3ef334ec369c76878dc98302a9bcf5930a9645bf0035e4640adfa1","category":"Thai"}