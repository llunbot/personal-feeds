{"title":"OpenAI รับเงินลงทุนรอบใหม่กว่าสองแสนล้านบาท มูลค่าบริษัทรวมทะลุ 5 ล้านล้านบาท","link":"https://www.blognone.com/node/142340","date":1727901511000,"content":"<div><div><div><p>OpenAI ปิดรอบการรับเงินลงทุนรอบใหม่ด้วยเงินลงทุน 6,600 ล้านดอลลาร์ หรือประมาณ 220,000 ล้านบาท มูลค่าบริษัทล่าสุดอยู่ที่ 157 พันล้านดอลลาร์หรือประมาณ 5.2 ล้านล้านบาท</p>\n<p>ผู้ลงทุนเดิมอย่างไมโครซอฟท์และ NVIDIA ยังคงเพิ่มเงินลงทุนในรอบนี้ รวมถึงกองทุน venture capitals อย่าง Thrive Capital ที่ลงทุนก่อนหน้านี้แล้ว ขณะที่กองใหม่เข้ามาเพิ่มเติม เช่น SoftBank, Fidelity ที่หายไปคือแอปเปิลที่<a href=\"https://www.blognone.com/node/142271\">เคยแสดงความสนใจจะลงทุน</a> โดยเงินลงทุนรอบนี้เป็นการลงทุนแบบตราสารหนี้แปลงสภาพ และจะแปลงกลายเป็นหุ้นต่อเมื่อบริษัทแปลงร่างให้กลายเป็นบริษัทแสวงหากำไรเต็มตัวสำเร็จ ไม่ถูกอั้นกำไรและถูกควบคุมโดยฝั่งมูลนิธิตามโครงสร้างเดิมอีกต่อไป</p>\n<p>แหล่งข่าวระบุกับ Reuters ว่า OpenAI นำเสนอนักลงทุนว่าปีนี้น่าจะมีรายได้ถึง 3,600 ล้านดอลลาร์ และกระโดดไปถึง 11,600 ล้านดอลลาร์ในปีหน้า <a href=\"https://www.blognone.com/node/142332\">แนวทางการเร่งรายได้อย่างเต็มที่สร้างความขัดแย้งในบริษัทเอง</a> จนบุคลากรระดับสูงลาออกจำนวนมาก</p>\n<p>ที่มา - <a href=\"https://www.channelnewsasia.com/business/openai-closes-us66-billion-funding-haul-investment-microsoft-and-nvidia-4655101\">Channel News Asia</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/investment\">Investment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4c7f3fa133a0fad664ba2bbd3cba6a2e4136e940fbfed984cb5f12852a5f514","category":"Thai"}