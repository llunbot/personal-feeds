{"title":"KASIKORN X ในเครือ KBTG เปิดตัว Coral แหล่งซื้อขาย NFT สกุลเงินทั่วไปซื้อได้","link":"https://www.blognone.com/node/125326","date":1634544348000,"content":"<div><div><div><p>KX หรือ KASIKORN X บริษัทลงทุนที่มุ่งผลิตสตาร์ทอัพด้าน Decentralized Finance and Beyond ออกสู่ตลาด อยู่ในเครือ KBTG เปิดตัว Coral แพลตฟอร์ม NFT Marketplace หนุนศิลปินไทยและเอเชียขายผลงานศิลปะ NFT สามารถใช้เงินธรรมดาอย่างเงินบาท หรือเงินดอลลาร์สหรัฐฯหรือ Fiat money ซื้อได้ และสามารถซื้อได้ผ่านบัตรเดบิต เครดิตและแอปธนาคาร แต่ยังซื้อผ่าน Cryptocurrency ไม่ได้</p>\n<p>นายธนะเมศฐ์ อาริยวัฒน์ Head of Venture Builder, KASIKORN X ระบุว่าที่ผ่านมา ได้จัดตั้งบริษัทใหม่เกี่ยวกับสินทรัพย์ดิจิทัลมาแล้วคือ Kubix ที่ดำเนินธุรกิจ ICO Portal จนล่าสุดมาเป็น Coral ที่ใช้เงินธรรมดาซื้อได้ ใช้งานง่ายเหมือนกับประสบการณ์การโพสต์งานขายตามมาร์เกตเพลสต่างๆ ตัวแพลตฟอร์มเป็นรูปแบบเว็บไซต์ที่ออกแบบมาเพื่อใช้งานบนมือถือควบคู่กับบนเดสก์ทอปด้วย</p>\n<p><img src=\"https://www.blognone.com/sites/default/files/externals/8c4bd73c89579f347aaf9fdf02f47486.png\" /></p>\n<p>เบื้องต้นมีศิลปินที่ร่วมมือกับ Coral ในการโพสต์งานศิลปะแล้ว 9 ราย ได้แก่ ไป Lactobacillus, Tikkywow, ทรงศีล ทิวสมบุญ, เอกชัย มิลินทะภาส, ปัณฑิตา มีบุญสบาย, Benzilla, Pomme Chan, IllustraTU, และ Jiggy Bug อย่างไรก็ตามยังคงเปิดรับศิลปินและพาร์ทเนอร์เพื่อเข้าร่วมแพลตฟอร์มอย่างต่อเนื่อง ผู้ที่สนใจสามารถดูรายละเอียดเพิ่มเติมได้ที่เว็บไซต์ https://coralworld.co และคาดว่าจะเปิดให้บริการแก่นักสะสมภายในช่วงปลายปีนี้</p>\n<p>พร้อมกันนี้ KX ได้เปิดตัวพันธมิตร Coral รายแรกคือ สยามพิวรรธน์ ร่วมกันสร้างศูนย์รวมและต่อยอดนวัตกรรมด้านศิลปะ วัฒนธรรม และไลฟ์ไตล์ ทั้งออนไลน์และออฟไลน์ ให้แก่ลูกค้าชาวไทยและต่างประเทศ</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/kbtg\">KBTG</a></div><div><a href=\"/topics/nft\">NFT</a></div><div><a href=\"/topics/arts\">Arts</a></div><div><a href=\"/topics/cryptocurrency\">Cryptocurrency</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b7a883602ca366f26dd9730ea3c667ccdcbe68fc4a64880ffb03f88f94d8cf3","category":"Thai"}