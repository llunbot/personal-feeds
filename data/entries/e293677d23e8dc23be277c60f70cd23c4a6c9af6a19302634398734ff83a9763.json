{"title":"OpenAI เปิดตัว Deep Research เครื่องมือช่วยค้นหาข้อมูลสำหรับงานวิจัยเชิงลึก","link":"https://www.blognone.com/node/144472","date":1738542829000,"content":"<div><div><div><p>OpenAI เปิดตัวความสามารถใหม่ของ ChatGPT เรียกชื่อว่า <strong>Deep Research</strong> สำหรับการค้นหา วิเคราะห์ รวบรวมข้อมูลในเชิงลึก ที่มาพร้อมผลลัพธ์ซึ่งอธิบายเป็นลำดับขั้นตอน และให้แหล่งอ้างอิงประกอบ</p>\n<p>OpenAI บอกว่า Deep Research เหมาะสำหรับคนทำงานที่ต้องอาศัยความรู้เชิงลึกเฉพาะด้าน เช่น การเงิน วิทยาศาสตร์ วิศวกรรม กฎหมาย ซึ่งวิธีการค้นหาข้อมูลเชิงลึกเดิมนั้นใช้เวลามาก เพราะต้องยืนยันความน่าเชื่อถือข้อมูลอย่างเป็นขั้นตอน นอกจากนี้ Deep Research ยังสามารถประยุกต์ใช้กับการค้นหาเปรียบเทียบข้อมูลสินค้าที่มีรายละเอียดเปรียบเทียบเยอะ เช่น รถยนต์ เครื่องใช้ไฟฟ้า</p>\n<p><img alt=\"No Description\" src=\"https://www.blognone.com/sites/default/files/externals/be50eddf2849a76d874db526e89b8605.png\" /></p>\n<p>Deep Research ทำงานบนโมเดล o3 เวอร์ชันปรับแต่ง ผลการทดสอบด้วย Humanity’s Last Exam ที่เป็นคำถามเชิงลึกทางวิชาการ ทำคะแนนได้สูงถึง 25.3% เทียบกับ o1 ที่ 9% และ o3 ที่ 10%</p>\n<p>ในการเรียกใช้งานให้เลือกปุ่ม Deep Research ที่กล่องแชท คำถามจะถูกคิดและให้คำตอบด้วยวิธีการเชิงลึกมากขึ้น มีตัวอย่างเปรียบเทียบด้านล่างคือการวิเคราะห์โอกาสตลาดแอป iOS ในประเทศต่าง ๆ ซึ่งหากถาม GPT-4o จะได้คำตอบที่เร็วกว่า เป็นแบบกว้างและไม่ลงรายละเอียดนัก แต่ถ้าใช้ Deep Research คำตอบจะมาพร้อมตาราง ตัวเลข ระบุแหล่งอ้างอิง พร้อมข้อสรุป ซึ่งจะใช้เวลานานกว่าในการให้คำตอบ (OpenAI บอกว่าอาจนานถึง 5-30 นาที)</p>\n<p><img alt=\"No Description\" src=\"https://www.blognone.com/sites/default/files/externals/423270a4296e8eddc19d5d1d169a3799.png\" /></p>\n<p>ChatGPT Deep Research เริ่มเปิดให้ใช้งานแล้วผ่านเว็บไซต์สำหรับลูกค้า ChatGPT Pro โดยจำกัดที่ 100 คิวรีต่อวัน ส่วนลูกค้า Plus และ Team จะได้ใช้งานเป็นลำดับถัดไป จากนั้นจึงเป็นกลุ่ม Enterprise</p>\n<p>OpenAI บอกว่าฟังก์ชัน Deep Research ยังมีข้อจำกัดในการทำงานตอนนี้ และอาจให้ข้อมูลหรืออ้างอิงผิดพลาดได้ รวมทั้งยังไม่สามารถแยกข้อมูลประเภทข่าวลือออกมาได้</p>\n<p>ทั้งนี้กูเกิลมีฟีเจอร์ค้นหาข้อมูลเชิงลึกด้วย Gemini ออกมา<a href=\"https://www.blognone.com/node/143586\">พร้อมกับ Gemini 2.0</a> เมื่อธันวาคมปีที่แล้ว</p>\n<p>ที่มา: <a href=\"https://openai.com/index/introducing-deep-research/\">OpenAI</a></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/research\">Research</a></div><div><a href=\"/topics/chatgpt\">ChatGPT</a></div><div><a href=\"/topics/llm\">LLM</a></div><div><a href=\"/topics/search-engine\">Search Engine</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e293677d23e8dc23be277c60f70cd23c4a6c9af6a19302634398734ff83a9763","category":"Thai"}