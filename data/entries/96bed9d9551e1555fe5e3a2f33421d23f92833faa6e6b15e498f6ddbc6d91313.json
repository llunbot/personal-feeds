{"title":"LG เปิดตัว Direct View LED จอขนาดยักษ์จับกลุ่มลูกค้าไฮเอนด์ ใหญ่สุด 325 นิ้ว","link":"https://www.blognone.com/node/124745","date":1631637351000,"content":"<div><div><div><p>LG เปิดตัว Direct View LED (DVLED) เป็นจอขนาดยักษ์สำหรับลูกค้าที่ต้องการจอ (หรือทีวี) ขนาดเท่าบ้านไว้สำหรับความบันเทิงในครอบครัวลักษณะเดียวกับ <a href=\"https://www.blognone.com/node/113663\">The Wall</a> ของ Samsung โดยจอจาก LG นี้เน้นจับกลุ่มตลาดไฮเอนด์โดยเฉพาะ</p>\n<p>DVLED ของ LG ใช้หลอด LED หลายล้านหลอดเพื่อทำให้เกิดเป็นภาพ มีตัวเลือกหลักคือ 2K Full HD, Dual 2K Ultra Stretch, 4K Ultra HD, Dual 4K Ultra Stretch และ 8K Ultra HD ซึ่งตัวจอสามารถเลือกได้ตั้งแต่ 108 ไปจนถึง 325 นิ้ว พร้อมระบบควบคุมจอ LG Controller ที่รัน WebOS ให้ใช้งาน</p>\n<p>ตอนนี้ LG เริ่มรับออร์เดอร์ DVLED สำหรับผู้สนใจแล้ว ราคาเริ่มต้นอยู่ที่ 7 หมื่นดอลลาร์ไปจนถึง 1.7 ล้านดอลลาร์ ขึ้นกับขนาด, ความละเอียด และพิกเซลของจอ</p>\n<p>ที่มา - <a href=\"https://www.lg.com/us/business/direct-view-led-home-cinema-display\">LG</a>, <a href=\"https://gizmodo.com/lgs-extreme-home-cinema-brings-the-whole-movie-theater-1847668655\">Gizmodo</a>, <a href=\"https://www.engadget.com/lg-direct-view-led-tv-130035158.html\">Engadget</a></p>\n<p><img src=\"https://www.blognone.com/sites/default/files/externals/500e3b8f90292b31655bfba49492cc89.jpg\" /><br />\nภาพจาก LG</p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/display\">Display</a></div><div><a href=\"/topics/tv\">TV</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96bed9d9551e1555fe5e3a2f33421d23f92833faa6e6b15e498f6ddbc6d91313","category":"Thai"}