{"title":"[ไม่ยืนยัน] Nintendo ตั้งราคาขายส่ง Switch 2 ในญี่ปุ่น ถูกกว่าปกติ หวังร้านค้าช่วยโปรโมตเต็มที่","link":"https://www.blognone.com/node/146744","date":1748840364000,"content":"<span>[ไม่ยืนยัน] Nintendo ตั้งราคาขายส่ง Switch 2 ในญี่ปุ่น ถูกกว่าปกติ หวังร้านค้าช่วยโปรโมตเต็มที่</span>\n\n  <div>\n    <div>Body</div>\n              <div><p>Nintendo Switch 2 จะเริ่มขายวันแรกในสัปดาห์นี้ ล่าสุดมีรายงานว่านินเทนโดได้ปรับแผนการขายคอนโซลนี้ โดยมีเป้าหมายเพื่อให้ประสบความสำเร็จมากที่สุดในญี่ปุ่นประเทศบ้านเกิด</p>\n<p>Bloomberg อ้างแหล่งข่าวที่เกี่ยวข้องบอกว่านินเทนโดได้ปรับลดลงราคาขายส่ง Switch 2 ให้กับร้านค้าปลีกรายใหญ่ในญี่ปุ่น โดยให้ส่วนต่างทำกำไรที่ระดับ 5% (margin) ซึ่งสูงมากเมื่อเทียบกับอัตราเฉลี่ยราคาขายส่งเครื่องเกมคอนโซลทั่วไปที่อยู่ราว 2% โดยนินเทนโดมองว่าส่วนต่างที่มากขึ้นน่าจะช่วยให้ร้านค้าให้พื้นที่ในร้านสำหรับโชว์ Switch 2 รวมทั้งเพิ่มกิจกรรมส่งเสริมการขายมากขึ้นกว่าเดิม</p>\n<p><a href=\"https://www.blognone.com/node/145620\">Switch 2 ที่ขายในญี่ปุ่น</a> มีตัวเลือกเป็นเครื่องล็อกภาษาญี่ปุ่นเท่านั้น ซึ่งมีราคาประมาณ 11,000-12,000 บาท ถูกกว่าราคาขายเฉลี่ยทั่วโลก สะท้อนว่านินเทนโดจริงจังมากที่ต้องการทำให้คอนโซลนี้ประสบความสำเร็จในญี่ปุ่น</p>\n<p>ที่มา: <a href=\"https://www.bloomberg.com/news/articles/2025-06-01/switch-2-nintendo-has-a-shrewd-new-plan-for-japanese-retailers\">Bloomberg</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Mon, 02/06/2025 - 11:59</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11c9ffe146315b7cb2f9028a6982b0ab35837f06284894bb69ad480d6bf8ade0","category":"Thai"}