{"title":"กูเกิลให้ลบประวัติค้นหาอัตโนมัติย้อนหลัง 15 นาที เริ่มใช้งานใน iOS ก่อน","link":"https://www.blognone.com/node/123744","date":1626404544000,"content":"<div><div><div><p>กูเกิลให้ลบประวัติการค้นหาบนมือถือได้ย้อนหลัง 15 นาที เริ่มใช้งานใน iOS ก่อนจะขยายไปยัง Android ต่อไป โดยปัจจุบันผู้ใช้งานสามารถลบประวัติการค้นหาและกิจกรรมบนอินเทอร์เน็ตอัตโนมัติได้ 3,18,36 เดือน ทางเลือกในการลบ 15 นาทีช่วยให้ผู้ใช้ไม่ต้องสลับไปค้นหาในโหมดไร้ตัวตนได้</p>\n<p><img src=\"https://www.blognone.com/sites/default/files/externals/90c1d778859dfe576db5e2d1d5c0584f.png\" /></p>\n<p>นอกจากลบย้อนหลัง 15 นาทีแล้ว กูเกิลยังเสนอทางเลือกใหม่ ในกรณีที่เรามักใช้เครื่องร่วมกับผู้อื่น หรือมีโอกาสที่คนอื่นจะมาใช้มือถือเราได้ เพิ่มการล็อกอินอีกชั้นเพื่อดูและจัดการประวัติการค้นหาของตัวเอง เมื่อเปิดใช้งานแล้ว คนอื่นจะมองไม่เห็นประวัติค้นหาของเรา</p>\n<p><img src=\"https://www.blognone.com/sites/default/files/externals/5d73204d61525d4fc9842cb19cb51bef.png\" /></p>\n<p>ที่มา - <a href=\"https://blog.google/products/search/new-privacy-tool-search/\">กูเกิล</a>, <a href=\"https://gizmodo.com/now-you-can-delete-the-last-15-minutes-of-your-google-s-1847303345\">Gizmodo</a></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/privacy\">Privacy</a></div><div><a href=\"/topics/ios\">iOS</a></div><div><a href=\"/topics/google\">Google</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f041f626e2d63e7a418cf759e8578e3fba7235fcc855bc58b526cc9816192cc","category":"Thai"}