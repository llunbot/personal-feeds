{"title":"Logitech ไตรมาสล่าสุด ยอดขายเติบโตสูงทั้งกลุ่มเกมมิ่ง และสินค้าสำหรับประชุมทางวิดีโอ","link":"https://www.blognone.com/node/123918","date":1627393751000,"content":"<div><div><div><p>Logitech รายงานผลประกอบการประจำไตรมาสที่ 1 ตามปีการเงินบริษัท 2022 (เมษายน-มิถุนายน) ยอดขายรวมเพิ่มขึ้น 66% เทียบกับไตรมาสเดียวกันในปีก่อนเป็น 1,312 ล้านดอลลาร์ และมีกำไรสุทธิ 186.8 ล้านดอลลาร์</p>\n<p>ยอดขายแยกตามประเภทสินค้ามีการเติบโตสูงเกือบทุกหมวด โดยสินค้ากลุ่มเกมมิ่งเพิ่มขึ้น 76% กลุ่มสินค้าสำหรับประชุมทางวิดีโอเพิ่มขึ้น 72% และเว็บแคมสำหรับพีซีเพิ่มขึ้น 73%</p>\n<p>Bracken Darrell ซีอีโอ Logitech กล่าวว่ายอดขายในกลุ่มสินค้าสำคัญของบริษัทต่างเติบโตระดับเลขสองหลัก ซึ่งสะท้อนความต้องการของตลาดทั้งกลุ่มเกมมิ่ง วิดีโอสตรีมมิ่ง งานความคิดสร้างสรรค์ เพื่อรองรับการทำงานแบบไฮบริด และการใช้งานวิดีโอในทุกที่</p>\n<p>ที่มา: <a href=\"https://s1.q4cdn.com/104539020/files/doc_financials/2022/q1/Logitech-F1Q22-Press-Release.pdf\">Logitech</a> (pdf)</p>\n<p><img src=\"https://www.blognone.com/sites/default/files/externals/a8deb1d21acbd348b9b80b92216a1233.png\" /></p>\n</div></div></div><div><div>Topics: </div><div><div><a href=\"/topics/logitech\">Logitech</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"578b20616a398b93cbb72e7a9e7f6a75f05910232b8d387b06ce5dd59fb978a7","category":"Thai"}