{"title":"realme ออกแถลงการณ์ขออภัย กรณีแอปฯ สินเชื่อ Fineasy","link":"https://www.blognone.com/node/144067","date":1736619689000,"content":"<div><div><div><p>หลังจากที่มีการร้องเรียนจากสภาผู้บริโภค กรณีมีการติดตั้งแอปกู้เงินโดยไม่ได้รับอนุญาตจากธนาคารแห่งประเทศไทยและผู้ใช้งานไม่สามารถถอดแอปดังกล่าวได้ <a href=\"https://www.blognone.com/node/144065\">อ่านข่าวร้องเรียนฯ ที่นี่</a></p>\n<p><a href=\"https://www.blognone.com/node/144066\">ทาง OPPO ได้ออกแถลงการณ์ขออภัยกรณีดังกล่าวในเวลา 11.56 น.</a> ล่าสุด realme ออกแถลงการณ์บ้างแล้ว เวลา 12.36 น. เนื้อหา ดังนี้</p>\n<blockquote><p>เรียน ลูกค้าที่เคารพทุกท่าน</p>\n<p>realme ขออภัยในความไม่สะดวกที่เกิดขึ้น</p>\n<p>realme ให้ความสำคัญอย่างสูงกับประสบการณ์การใช้งานและความปลอดภัยด้านความเป็นส่วนตัวของผู้ใช้งานทุกท่าน ดังนั้น สำหรับกรณีที่เกี่ยวข้องกับบริการสินเชื่อจากแอปพลิเคชันของบุคคลที่สามในช่วงที่ผ่านมา ทางบริษัท realme กำลังดำเนินการตรวจสอบอย่างละเอียดและจัดการอย่างจริงจังโดยเร็วที่สุด</p>\n<p>โดยแอปฯ Fineasy ได้ทำการลบข้อมูลเกี่ยวกับสินเชื่อออกทั้งหมดและคงไว้เพียงฟีเจอร์ที่เกี่ยวข้องกับการบริการในชีวิตประจำวันเท่านั้น และจะเร่งปล่อยอัปเดตสิทธิ์ให้ผู้ใช้งานให้สามารถลบแอป Fineasy และหากผู้ใช้งานต้องการลบแอปพลิเคชันดังกล่าวได้ทันที สามารถติดต่อศูนย์บริการ realme ได้ทั่วประเทศ</p>\n<p>นอกจากนี้ realme จะหยุดการติดตั้งแอปพลิเคชันสินเชื่อทุกประเภทในสมาร์ตโฟนรุ่นต่อไป และหยุดการแสดงผลแอปพลิเคชันสินเชื่อเป็นแอปแนะนำใน APP Market</p>\n<p>ด้วยความเคารพ<br />\nrealme ประเทศไทย</p></blockquote>\n<p>ที่มา - <a href=\"https://www.facebook.com/realmeTH/posts/pfbid031WYLZLahkszDoGjSprfkBLstpMr3pdinKZYn21S4tsbAXqxihPUMbmLNxaz76smgl\">realme</a></p>\n<p><img alt=\"No Description\" src=\"https://www.blognone.com/sites/default/files/externals/b7744d21a31c7f1f7befb0c4ffb8750f.jpeg\" /></p>\n</div></div></div><div><div>Topics: </div><div><div><a href=\"/topics/realme\">Realme</a></div><div><a href=\"/topics/fineasy\">Fineasy</a></div><div><a href=\"/topics/android\">Android</a></div><div><a href=\"/topics/thailand\">Thailand</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d85563bff6c55fc87d9404223bda289ae7f8fb3064fa555ad2aad946d22050e7","category":"Thai"}