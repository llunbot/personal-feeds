{"title":"[Counterpoint] ยอดขายสมาร์ทโฟน Q1/2025 กลับมาโต 3%, iPhone 16e ดันแอปเปิลขึ้นที่ 1","link":"https://www.blognone.com/node/145858","date":1744719257000,"content":"<div><div><div><p>Counterpoint Research เผยสถิติยอดขายสมาร์ทโฟนทั่วโลกไตรมาส 1/2025 ภาพรวมตลาดโต 3%, แอปเปิลแซงซัมซุงขึ้นมาเป็นอันดับหนึ่งด้วยส่วนแบ่ง 19% และ 18% ตามลำดับ</p>\n<p>ยอดขายของแอปเปิลโต 4% จากไตรมาส 1/2024 ด้วยปัจจัย <a href=\"https://www.blognone.com/node/144792\">iPhone 16e ที่เปิดตัวนอกรอบปกติของ iPhone ในไตรมาส 3</a> ช่วยดันยอดขายของแอปเปิลในญี่ปุ่น อินเดีย ตะวันออกกลาง แอฟริกา เอเชียตะวันออกเฉียงใต้ แม้ยอดขายในยุโรป สหรัฐ และจีน ไม่ได้เพิ่มมากก็ตาม แต่ก็มากพอที่จะดันให้แอปเปิลขึ้นมาเป็นอันดับหนึ่งของยอดขายไตรมาส 1 ได้เป็นครั้งแรก</p>\n<p>ส่วนซัมซุงไตรมาส 1/2025 ตกลงไปเล็กน้อยเพราะ Galaxy S25 วางขายช้ากว่ารอบปกติเล็กน้อย แต่ยอดขายเดือนมีนาคมของซัมซุงก็กลับมาเติบโตแบบเลขสองหลัก</p>\n<p>อันดับสาม Xiaomi ส่วนแบ่งตลาด 14%, ยอดขายเติบโต 5% จุดที่น่าสนใจคือยอดขายในจีนของ Xiaomi กลับมาเติบโต จากการเปิดตัวรถไฟฟ้า EV ของ Xiaomi ทำให้แบรนด์กลับมาเป็นที่สนใจอีกครั้ง</p>\n<p>อันดับสี่ Vivo ส่วนแบ่งตลาด 8%, ยอดขายเติบโต 6% สูงสุดในแบรนด์ทั้งหมด, อันดับห้า Oppo ส่วนแบ่งตลาด 8% ยอดขายลดลง 1%</p>\n<p>ที่มา - <a href=\"https://www.counterpointresearch.com/insight/post-insight-global-smartphone-market-grows-3-in-q1-2025-but-future-uncertain-apple-takes-1-spot-in-q1-for-first-time/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/bcc5d8ea5d24dd1a8a4276a20321b82d.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-share\">Market Share</a></div><div><a href=\"/topics/smartphone\">Smartphone</a></div><div><a href=\"/topics/iphone-16e\">iPhone 16e</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b214d05765c27f501f98bb727c5a1df680cf6a047c0213a6da833c0cda04f5fe","category":"Thai"}