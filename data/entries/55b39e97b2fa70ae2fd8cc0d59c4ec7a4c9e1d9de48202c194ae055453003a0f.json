{"title":"เปิดตัวซีพียูเดสก์ท็อป Core Ultra 200S (Arrow Lake) ไม่มี Gen แล้ว, ประหยัดพลังงาน 58%","link":"https://www.blognone.com/node/142507","date":1728605274000,"content":"<div><div><div><p>อินเทลเปิดตัว <strong>Core Ultra 200S</strong> (Arrow Lake) ซีพียูเดสก์ท็อปรุ่นใหม่ของปีนี้ และเป็นครั้งแรกที่ซีพียูฝั่งเดสก์ท็อปเปลี่ยนมาใช้แบรนด์ Core Ultra ตามแนวทางของฝั่งโน้ตบุ๊กด้วย (ลาก่อนระบบ Gen สิ้นสุดที่ 14th Gen) เปลี่ยนมาใช้รหัสตัวเลขรุ่น 3 ตัวแบบเดียวกับฝั่งโน้ตบุ๊ก โดยเริ่มที่ซีรีส์ 200 เลย</p>\n<p>Core Ultra 200S ยังใช้สูตร P-Core + E-Core เช่นเดียวกับรุ่นพี่ๆ แต่รอบนี้คือไม่มี Hyperthreading แล้ว (1 คอร์ = 1 เธร็ด) ถือเป็นจุดสิ้นสุดของ Hyperthreading ที่อินเทลใช้มายาวนานด้วย</p>\n<p><img alt=\"No Description\" src=\"https://www.blognone.com/sites/default/files/externals/f7d15499b5fcd2b759646c6cb8cf51e5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/81f4ca3c4e67ba0695bc46e81c43ef73.jpeg\" /></p>\n<p>ฟีเจอร์ใหม่ของ Core Ultra 200S มีดังนี้</p>\n<ul>\n<li>แกน P-Core ตัวใหม่ Lion Cove จำนวนคำสั่งต่อรอบเพิ่มขึ้น 9% (เทียบกับ Raptor Cove ใน 14th Gen)</li>\n<li>แกน E-Core ตัวใหม่ Skymont จำนวนคำสั่งต่อรอบเพิ่มขึ้น 32% (เทียบกับ Gracemont)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/418bcbc7e7a732e588025b33fdebc75f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/e5284c17a399f06c65735d111192de98.jpeg\" /></p>\n<ul>\n<li>ระบบแพ็กเกจชิป 3D แนวตั้ง Foveros ประหยัดพลังงานลง 40%</li>\n<li>เมื่อรวมการประหยัดพลังงานของ Foveros กับแกนซีพียูใหม่ ช่วยลดการใช้พลังงานของชิปลงได้มาก งานทั่วไปลดลงได้สูงสุด 58% (เทียบกับ 14th Gen) งานเกมมิ่งลดการใช้พลังงานของระบบลงได้สูงสุด 165W, อุณหภูมิระบบลดลงเฉลี่ย 14 องศา</li>\n</ul>\n<p><img alt=\"No Description\" src=\"https://www.blognone.com/sites/default/files/externals/23324963932f89b37e42a12351be623f.jpeg\" /><img alt=\"No Description\" src=\"https://www.blognone.com/sites/default/files/externals/8ca4672785910b16f86ed605e1a19fba.jpeg\" /><img alt=\"No Description\" src=\"https://www.blognone.com/sites/default/files/externals/782676907e5d2cb99169080587e438ee.jpeg\" /><img alt=\"No Description\" src=\"https://www.blognone.com/sites/default/files/externals/60416bdf890e6d96dde968184fe1efd1.jpeg\" /><img alt=\"No Description\" src=\"https://www.blognone.com/sites/default/files/externals/b754aa9b988c155a555cb233239c7329.jpeg\" /></p>\n<ul>\n<li>จีพียู Xe-LPG (ยังเป็นตัวเดียวกับใน Meteor Lake ไม่ใช่ Xe2 ต้องรอ Battlemage) จำนวน 4 คอร์ แต่เป็นครั้งแรกที่นำ Xe-LPG มาใช้กับซีพียูเดสก์ท็อป</li>\n<li>มี NPU บนเดสก์ท็อปเป็นครั้งแรก สมรรถนะ 13 TOPS หากรวมทั้งชิปมีสมรรถนะ AI ทั้งหมด 36 TOPS</li>\n<li>รองรับ PCIe ทั้งหมด 24 เลน มี PCIe 5.0, รองรับแรม DDR5-6400</li>\n</ul>\n<p><img alt=\"No Description\" src=\"https://www.blognone.com/sites/default/files/externals/da5de427951efa4d096c2744ee03b592.jpeg\" /><img alt=\"No Description\" src=\"https://www.blognone.com/sites/default/files/externals/eeebe50557154d8846f82002a9018f18.jpeg\" /></p>\n<p>ซีพียู Core Ultra 200S ที่เปิดตัวชุดแรกมีทั้งหมด 5 รุ่นย่อย <a href=\"https://www.blognone.com/node/142011\">ตรงตามข่าวลือ</a> โดยเป็นซีพียูรหัสห้อย K รองรับการโอเวอร์คล็อค และมีรุ่นห้อย F ที่ปิดการทำงานของจีพียู</p>\n<ul>\n<li><strong>Core Ultra 9 285K</strong> 8 P-Core + 16 E-core, 24 เธร็ด, Turbo Boost Max 5.6GHz, พลังงานสูงสุด 250W</li>\n<li><strong>Core Ultra 7 265K/KF</strong> 8 P-Core + 12 E-core, 20 เธร็ด, Turbo Boost Max 5.5GHz, พลังงานสูงสุด 250W</li>\n<li><strong>Core Ultra 5 245K/KF</strong> 6 P-Core + 8 E-core, 14 เธร็ด, ไม่รองรับ Turbo Boost Max, พลังงานสูงสุด 159W</li>\n</ul>\n<p><img alt=\"No Description\" src=\"https://www.blognone.com/sites/default/files/externals/da0b1108ab51a88699e1fd0e1d638f0c.jpeg\" /></p>\n<p>ซีพียู Core Ultra 200S เปิดตัวมาพร้อมกับชิปเซ็ตใหม่ Intel 800 Series รองรับ PCIe 4.0 จำนวน 24 เลน ซีพียูจะเริ่มวางขาย 24 ตุลาคม 2024</p>\n<p>ถัดจากนี้ไปอินเทลยังจะมีคิวเปิดตัว Core Ultra 200 รหัส H &amp; HX ที่ใช้แกน Arrow Lake สำหรับโน้ตบุ๊กเกมมิ่งพลังสูง ในช่วงไตรมาส 1/2025 ตามมา</p>\n<p>ที่มา - <a href=\"https://www.intel.com/content/www/us/en/newsroom/news/core-ultra-200s-series-desktop.html#gs.ghyf52\">Intel</a>, <a href=\"https://download.intel.com/newsroom/2024/client-computing/Intel-Core-Ultra-200S-Series-Presentation.pdf\">Intel (PDF)</a></p>\n</div></div></div><div><div>Topics: </div><div><div><a href=\"/topics/core-ultra\">Core Ultra</a></div><div><a href=\"/topics/intel\">Intel</a></div><div><a href=\"/topics/arrow-lake\">Arrow Lake</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55b39e97b2fa70ae2fd8cc0d59c4ec7a4c9e1d9de48202c194ae055453003a0f","category":"Thai"}