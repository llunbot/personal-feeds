{"title":"ใช้กระดาษทรายซ่อมหนังสือ","link":"https://iannnnn.com/2021/2833","date":1620586969000,"content":"<figure><img loading=\"lazy\" width=\"1024\" height=\"576\" src=\"https://iannnnn.com/wordpress/wp-content/uploads/2021/05/00-1024x576.jpg\" srcset=\"https://iannnnn.com/wordpress/wp-content/uploads/2021/05/00-1024x576.jpg 1024w, https://iannnnn.com/wordpress/wp-content/uploads/2021/05/00-300x169.jpg 300w, https://iannnnn.com/wordpress/wp-content/uploads/2021/05/00-768x432.jpg 768w, https://iannnnn.com/wordpress/wp-content/uploads/2021/05/00-1536x864.jpg 1536w, https://iannnnn.com/wordpress/wp-content/uploads/2021/05/00.jpg 1920w\" /></figure>\n\n\n\n<p>ช่วง 1-2 ปีนี้ ผมซื้อการ์ตูนเก่าๆ มาสะสมเยอะเลยครับ…</p>\n\n\n\n<p>เหมือนเป็นการปิดแผลที่เกิดขึ้นในวัยเด็ก ที่ได้แต่ยืมเพื่อนอ่านการ์ตูน ความเก็บกดนี้ทำให้พอหันไปอีกที ผนังด้านหลังห้องทำงานผมก็เต็มไปด้วยการ์ตูนเรียงเรื่องเรียงเลขกันอย่างแน่นขนัด จากพื้นถึงเพดาน แถมซ้อนสองชั้นอีก…</p>\n\n\n\n<p>ในเมื่อการ์ตูนมันเกิดมาไว้อ่าน ช่วงหนึ่ง* ผมเลยหาซื้อแบบไม่ค่อยสนสภาพเท่าไหร่  (* ตอนนี้เริ่มสนแล้วเพราะรู้ว่ามันขายได้) ทำให้หลายๆ เรื่องอยู่ในสภาพที่กากเดนมาก แต่อ่านได้ก็โอเคแหละ</p>\n\n\n\n<p>กระทั่งวันหนึ่งผมก็ไปติดตาม<a href=\"https://www.facebook.com/groups/3103456729671026/\" target=\"_blank\">ร้านฟื้นฟูหนังสือ</a> อันเป็นร้านหนังสือมือสองแถวๆ ท่าพระ ที่นอกจากจะมีการ์ตูนเก่าๆ เยอะ ขายครึ่งราคา เจ้าของร้านเป็นศิลปินมากแล้ว พี่แกยังเป็นนักซ่อมหนังสือ (ตามชื่อร้าน) ด้วย หลายครั้งแกทำ<a href=\"https://www.youtube.com/channel/UC3FR5_Q3fZ0ZCwtaIRWI5rQ/videos\" target=\"_blank\">คลิป</a>วิธีการชุบชีวิตหนังสือเน่าให้กลับมามีสภาพสวยงามด้วยเครื่องมือต่างๆ ให้ว้าวเล่น</p>\n\n\n\n<p>แล้วอยู่มาวันหนึ่งแกก็เปิดให้สั่งจองแท่นซ่อมหนังสือ แบบเดียวกับที่แกใช้ แต่นี่ทำใหม่เลย ผมก็หน้ามืดกดมา (ได้รันนัมเบอร์ 005 ด้วย ทีแรกจะเอา 024 แต่ไม่ว่าง เออทำไมเอา 005 วะ ลืมแล้ว)</p>\n\n\n\n<p>ผ่านไปเดือนนึง พองานเสร็จ เจ้าแท่นซ่อมหนังสือนี้ก็ส่งมาถึงบ้าน พอประกอบเสร็จก็เอาไป<a href=\"https://www.facebook.com/groups/3103456729671026/permalink/4555602367789781/?__cft__[0]=AZUbhMpTD9Ox_g_R1FZcAHOuw1rBO6cPnlPgOZXrFJGAl6cHuY-EqSI1m1xhHL5DSmApouuOXTTCjDAflSLJGV5jInVfT2USiIw0Q544l6uZjFRAKdiq1ylxPBmfRTvYeN5kdy7i12Z1o4N5kg7U7pVy3y2WDv3-eIW7CmJ5b8OxWqp92kVU24KfEHToEABefmA&amp;__tn__=%2CO%2CP-R\" target=\"_blank\">โพสต์อวด</a>นิดนึง แล้วก็หาซื้อกระดาษทราย พอดีช่วงนี้โควิด ขี้เกียจออกจากบ้าน เลยสั่งซื้อช้อปปี้ แล้วก็หน้ามืดไปกดแบบที่ติดกับหัวสว่านมา ปั่นกลมๆ น่าจะง่ายดี 5555 (สปอยล์ตรงนี้ไว้เลยว่าคิดผิด เอามาขัดเองกะมือเหอะ สวยกว่า)</p>\n\n\n\n<p>ก็เลยมาสาธิตวิธีการซ่อมหนังสือการ์ตูนด้วยแท่น 005 นี้… เริ่ม!</p>\n\n\n\n<figure><img loading=\"lazy\" width=\"1024\" height=\"512\" src=\"https://iannnnn.com/wordpress/wp-content/uploads/2021/05/02-1024x512.jpg\" srcset=\"https://iannnnn.com/wordpress/wp-content/uploads/2021/05/02-1024x512.jpg 1024w, https://iannnnn.com/wordpress/wp-content/uploads/2021/05/02-300x150.jpg 300w, https://iannnnn.com/wordpress/wp-content/uploads/2021/05/02-768x384.jpg 768w, https://iannnnn.com/wordpress/wp-content/uploads/2021/05/02-1536x768.jpg 1536w, https://iannnnn.com/wordpress/wp-content/uploads/2021/05/02.jpg 1920w\" /></figure>\n\n\n\n<p>ก่อนอื่น นี่คือหน้าตาของแท่นที่ว่า (ชื่อ <a href=\"https://www.youtube.com/watch?v=Qm4OKKn6z2Q\" target=\"_blank\">ชุดฟื้นฟูหนังสือ FF.Book</a>) ที่จริงเขาต้องทาสีย้อมเข้ม แต่ผมเอาแบบไม่ทาสีละกัน มาแบบไม้ยางนี่แหละ เข้ากะเก้าอี้ในภาพดี</p>\n\n\n\n<p>หลักการของเครื่องนี้คือ เป็นแท่นที่มีน็อตเกลียว 4 มุม ขันให้ตัวหนีบบนล่าง บีบหนังสือที่จะซ่อมให้แน่นๆ ไม่ดิ้นดุ๊กดิ๊ก พอน้องนิ่งแล้วก็จะขัดจะทากาวอะไรก็ว่าไป ซึ่งคราวนี้ผมจะสาธิตเฉพาะการขัดกระดาษทราย เจียรขอบกระดาษเก่าที่เละๆ ให้ขาวละเอียดเหมือนหนังสือใหม่เท่านั้นนะครับ</p>\n\n\n\n<figure><img loading=\"lazy\" width=\"1024\" height=\"512\" src=\"https://iannnnn.com/wordpress/wp-content/uploads/2021/05/03-1024x512.jpg\" srcset=\"https://iannnnn.com/wordpress/wp-content/uploads/2021/05/03-1024x512.jpg 1024w, https://iannnnn.com/wordpress/wp-content/uploads/2021/05/03-300x150.jpg 300w, https://iannnnn.com/wordpress/wp-content/uploads/2021/05/03-768x384.jpg 768w, https://iannnnn.com/wordpress/wp-content/uploads/2021/05/03-1536x768.jpg 1536w, https://iannnnn.com/wordpress/wp-content/uploads/2021/05/03.jpg 1920w\" /></figure>\n\n\n\n<p>ทีแรกยังไม่กล้าทำกับการ์ตูน ผมเลยเอาหนังสือเก่าๆ มาลองก่อน</p>\n\n\n\n<figure><img loading=\"lazy\" width=\"1024\" height=\"512\" src=\"https://iannnnn.com/wordpress/wp-content/uploads/2021/05/04-1024x512.jpg\" srcset=\"https://iannnnn.com/wordpress/wp-content/uploads/2021/05/04-1024x512.jpg 1024w, https://iannnnn.com/wordpress/wp-content/uploads/2021/05/04-300x150.jpg 300w, https://iannnnn.com/wordpress/wp-content/uploads/2021/05/04-768x384.jpg 768w, https://iannnnn.com/wordpress/wp-content/uploads/2021/05/04-1536x768.jpg 1536w, https://iannnnn.com/wordpress/wp-content/uploads/2021/05/04.jpg 1920w\" /></figure>\n\n\n\n<p>เฮ้ย สวย! </p>\n\n\n\n<figure><img loading=\"lazy\" width=\"1024\" height=\"512\" src=\"https://iannnnn.com/wordpress/wp-content/uploads/2021/05/05-1024x512.jpg\" srcset=\"https://iannnnn.com/wordpress/wp-content/uploads/2021/05/05-1024x512.jpg 1024w, https://iannnnn.com/wordpress/wp-content/uploads/2021/05/05-300x150.jpg 300w, https://iannnnn.com/wordpress/wp-content/uploads/2021/05/05-768x384.jpg 768w, https://iannnnn.com/wordpress/wp-content/uploads/2021/05/05-1536x768.jpg 1536w, https://iannnnn.com/wordpress/wp-content/uploads/2021/05/05.jpg 1920w\" /></figure>\n\n\n\n<p>มาๆ คราวนี้ไปหยิบเล่มการ์ตูนซ้ำที่เขาให้มาอีกที สภาพเช่า ปั๊มขอบเป็นชื่อร้าน ห่อปก แม็กใน บวมน้ำ ปกติดขอบกระดาษแดงเถือกใช้ได้ เดี๋ยวจะขัดให้ดูปิ๊งๆ หน่อย</p>\n\n\n\n<figure><img loading=\"lazy\" width=\"1024\" height=\"512\" src=\"https://iannnnn.com/wordpress/wp-content/uploads/2021/05/06-1024x512.jpg\" srcset=\"https://iannnnn.com/wordpress/wp-content/uploads/2021/05/06-1024x512.jpg 1024w, https://iannnnn.com/wordpress/wp-content/uploads/2021/05/06-300x150.jpg 300w, https://iannnnn.com/wordpress/wp-content/uploads/2021/05/06-768x384.jpg 768w, https://iannnnn.com/wordpress/wp-content/uploads/2021/05/06-1536x768.jpg 1536w, https://iannnnn.com/wordpress/wp-content/uploads/2021/05/06.jpg 1920w\" /></figure>\n\n\n\n<p>หนีบให้ยื่นออกมานิดเดียว เวลาขัดเจียรออก เราก็แค่ตะไบบางๆ ไม่ต้องถึงขนาดเอาเป็นเอาตายนะ เดี๋ยวขนาดหนังสือเปลี่ยน เอาไปใส่ปกเจ็กเก็ตคืนแล้วปกมันจะยื่น</p>\n\n\n\n<figure><img loading=\"lazy\" width=\"1920\" height=\"1920\" src=\"https://iannnnn.com/wordpress/wp-content/uploads/2021/05/08.jpg\" srcset=\"https://iannnnn.com/wordpress/wp-content/uploads/2021/05/08.jpg 1920w, https://iannnnn.com/wordpress/wp-content/uploads/2021/05/08-300x300.jpg 300w, https://iannnnn.com/wordpress/wp-content/uploads/2021/05/08-1024x1024.jpg 1024w, https://iannnnn.com/wordpress/wp-content/uploads/2021/05/08-250x250.jpg 250w, https://iannnnn.com/wordpress/wp-content/uploads/2021/05/08-768x768.jpg 768w, https://iannnnn.com/wordpress/wp-content/uploads/2021/05/08-1536x1536.jpg 1536w\" /></figure>\n\n\n\n<p>อะ ดูตอนขัด ให้เห็นเลยว่าเนื้อกระดาษที่ทำปฏิกิริยากับอากาศผ่านไปนานๆ แล้วมันจะแดง แต่พอเจียรส่วนที่แดงออกไป ข้างในมันก็ขาวแหละ รอยปั๊มจากร้านเช่าหายไป แถมเนื้อขอบยังลูบแล้วเนียนด้วย นี่ขนาดเลือกใช้วิธีที่ผิดนะ (คือควรใช้ไม้ขัด+กระดาษทรายเรียบๆ มากกว่ามั้ง ของเราใช้แบบติดหัวสว่าน มันไม่คราฟต์ แต่ไม่เหนื่อย 5555555)</p>\n\n\n\n<figure><img loading=\"lazy\" width=\"1024\" height=\"768\" src=\"https://iannnnn.com/wordpress/wp-content/uploads/2021/05/09-1024x768.jpg\" srcset=\"https://iannnnn.com/wordpress/wp-content/uploads/2021/05/09-1024x768.jpg 1024w, https://iannnnn.com/wordpress/wp-content/uploads/2021/05/09-300x225.jpg 300w, https://iannnnn.com/wordpress/wp-content/uploads/2021/05/09-768x576.jpg 768w, https://iannnnn.com/wordpress/wp-content/uploads/2021/05/09-1536x1152.jpg 1536w, https://iannnnn.com/wordpress/wp-content/uploads/2021/05/09.jpg 1600w\" /></figure>\n\n\n\n<p>อะ ขัดขอบข้างเสร็จแล้วก็หมุนหนังสือ หันมาขอบบนบ้าง ด้านนึงใช้เวลาขัดแป๊บเดียวครับ ประมาณ 30 วินาทีก็เปลี่ยนโฉมเป็นขาวหมวยแบบในภาพแล้ว</p>\n\n\n\n<figure><img loading=\"lazy\" width=\"1024\" height=\"768\" src=\"https://iannnnn.com/wordpress/wp-content/uploads/2021/05/10-1024x768.jpg\" srcset=\"https://iannnnn.com/wordpress/wp-content/uploads/2021/05/10-1024x768.jpg 1024w, https://iannnnn.com/wordpress/wp-content/uploads/2021/05/10-300x225.jpg 300w, https://iannnnn.com/wordpress/wp-content/uploads/2021/05/10-768x576.jpg 768w, https://iannnnn.com/wordpress/wp-content/uploads/2021/05/10-1536x1152.jpg 1536w, https://iannnnn.com/wordpress/wp-content/uploads/2021/05/10.jpg 1600w\" /></figure>\n\n\n\n<p>พอเอามาสวมปกเหมือนเดิม ก็เห็นเลยว่าหนังสือดูดีขึ้นมากแหละ</p>\n\n\n\n<figure><img loading=\"lazy\" width=\"1024\" height=\"576\" src=\"https://iannnnn.com/wordpress/wp-content/uploads/2021/05/00-1024x576.jpg\" srcset=\"https://iannnnn.com/wordpress/wp-content/uploads/2021/05/00-1024x576.jpg 1024w, https://iannnnn.com/wordpress/wp-content/uploads/2021/05/00-300x169.jpg 300w, https://iannnnn.com/wordpress/wp-content/uploads/2021/05/00-768x432.jpg 768w, https://iannnnn.com/wordpress/wp-content/uploads/2021/05/00-1536x864.jpg 1536w, https://iannnnn.com/wordpress/wp-content/uploads/2021/05/00.jpg 1920w\" /></figure>\n\n\n\n<p>แถมภาพ before / after อีกที</p>\n\n\n\n<p>ข้อจำกัดที่เจอมาตอนนี้คือ ถ้า<s>หนังสือเป็นแบบปกพับ เกินเนื้อกระดาษออกมา เราจะหนีบลำบากอยู่ เพราะมันเจียรออกไม่ได้ไง เดี๋ยวมุมพับมันแหว่งหายไปด้วย คือถ้าถอดปกได้ก็คงถอดไปแล้ว แต่นอกนั้นก็โอเคนะ</s> </p>\n\n\n\n<p><em>// เพิ่มเติม: พี่ป้อมทำ</em><em><a href=\"https://youtu.be/bepocrqLeB0\" target=\"_blank\">คลิปอธิบายวิธีการซ่อมหนังสือปกยื่น</a></em><em>ได้แล้ว! ซ่อมได้ทุกอย่างจริงๆ โหดจริงครับ</em> <img src=\"https://s.w.org/images/core/emoji/14.0.0/72x72/1f929.png\" alt=\"🤩\" /></p>\n\n\n\n<p></p>\n\n\n\n<p>และถ้ายังไม่พอใจในความเก่าของกระดาษ (คือมันก็ต้องเก่าตามสภาพเปล่าวะ) ก็ให้ใช้ผ้าแตะๆ ไฮเตอร์พอหมาด เอามาขัดๆๆ ในแท่นหนีบนั่นแหละ กระดาษจะขาวขึ้นอย่างตอแหล แต่เราจะไม่เอามาสาธิตในที่นี้ เพราะขี้เกียจแล้ว</p>\n\n\n\n<p>ต่อไปพอนึกครึ้มๆ คงหยิบหนังสือการ์ตูนที่อยากอนุรักษ์ไว้ มาลองขัดดูอีกครับ</p>","author":"iannnnn","siteTitle":"iannnnn.com","siteHash":"a633e1d87162133e28114b6caf1c887bfa26aadefce69cc40a9feea913e71870","entryHash":"0448d949b18208b9f23b39101b82693f969785531aeafe26c90c03ebd72e064d","category":"Thai"}