{"title":"Roblox เปิดตัวโมเดล Cube 3D สร้างวัตถุสามมิติจากพร็อมต์ จะโอเพนซอร์สด้วย","link":"https://www.blognone.com/node/145316","date":1742268309000,"content":"<div><div><div><p>Roblox เปิดตัวโมเดลปัญญาประดิษฐ์รุ่นแรกของตัวเองชื่อ <strong>Cube 3D</strong> เป็นโมเดลสร้างวัตถุ 3 มิติจากพร็อมต์ มันถูกสร้างขึ้นเพื่อให้ครีเอเตอร์ใช้สร้างสิ่งต่างๆ ในจักรวาล Roblox (เช่น  “red car of the future with side wings”) แต่บริษัทเลือกโอเพนซอร์สโมเดลให้คนทั่วไปใช้งานได้ในทุกกรณีด้วย</p>\n<p>เบื้องหลังของโมเดล Cube 3D คือเทคนิคที่เรียกว่า 3D tokenization หรือการแทนวัตถุสามมิติด้วยระบบ token แบบเดียวกับโมเดลข้อความ ทำให้ตัวโมเดลสามารถพยากรณ์ \"รูปร่างถัดไป\" (next shape) เหมือนกับโมเดลภาษาสามารถพยากรณ์ \"คำถัดไป\" ได้</p>\n<p>ตอนนี้โมเดล Cube 3D ยังรองรับเฉพาะอินพุตเป็นข้อความ แต่ในอนาคตจะพัฒนาเป็น multimodal รองรับอินพุตเป็นรูปภาพได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/0d387a5cdbd58b0b78cf20b626e6cece.jpeg\" /></p>\n<p>Roblox บอกว่าตอนนี้โมเดล Cube 3D สามารถสร้างวัตถุชิ้นเดียวได้แล้ว ส่วนการสร้างวัตถุที่ซับซ้อนขึ้น (เช่น คนนั่งบนรถมอเตอร์ไซค์) คือการสร้างวัตถุสองชิ้นมาประกอบร่างกันเป็น layout ซึ่ง Roblox เรียกมันว่าเป็นมิติที่ 4 (4D Creation คือหมายถึงมิติความสัมพันธ์ระหว่างวัตถุ 3D) หรือเป็น mesh/scene generation ซึ่งจะพัฒนาต่อไปในอนาคต</p>\n<p>ตัวโมเดล Roblox Cube 3D จะเปิดซอร์สโค้ดภายในสัปดาห์นี้</p>\n<p>ที่มา - <a href=\"https://corp.roblox.com/newsroom/2025/03/introducing-roblox-cube\">Roblox</a></p>\n<p><img alt=\"No Description\" src=\"https://www.blognone.com/sites/default/files/externals/99cc091a92813cc1cea13efa7065d43a.png\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/3d\">3D</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9531a08a1acc68ad8dc73ebfee8885769354ac674f3a0a1dc9ade4279a73ae6","category":"Thai"}