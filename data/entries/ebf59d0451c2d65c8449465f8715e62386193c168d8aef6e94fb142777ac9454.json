{"title":"Garmin เปิดตัว Instinct 3 สมาร์ทวอทช์อึดถึกรุ่นล่าสุด พร้อมตัวเลือกจอ AMOLED","link":"https://www.blognone.com/node/143940","date":1736172766000,"content":"<div><div><div><p>Garmin เปิดตัว Instinct 3 สมาร์ทวอทช์เน้นความถึกทนรุ่นล่าสุด ที่มาพร้อมดีไซน์ใหม่ซึ่ง Garmin บอกว่าทำให้ทนยิ่งขึ้น พร้อมตัวเลือกจอ AMOLED และยังมีรุ่นที่ใช้การชาร์จพลังงานแสงอาทิตย์เหมือน<a href=\"https://www.blognone.com/node/127117\">รุ่นก่อนหน้านี้</a></p>\n<p>Instinct 3 ได้รับการออกแบบใหม่ให้พร้อมรับความทนทุกสภาพด้วยกรอบโลหะ เคสโพลิเมอร์ที่เสริมไฟเบอร์ มาตรฐานการทนต่อความร้อนและแรงกระแทก MIL-STD 810 กันน้ำลึก 100 เมตร มีไฟฉายปรับความเข้มแสงเป็นสีแดงได้สำหรับการใช้งานในสภาพแวดล้อมที่มืดมาก</p>\n<p>หน้าปัดมีให้เลือก 2 แบบได้แก่ รุ่นจอ AMOLED ชาร์จเต็มอยู่ได้นานสูงสุด 24 วัน ส่วนรุ่นจอพลังงานแสงอาทิตย์ Solar ยังคงเคลมว่าใช้งานได้นานไม่จำกัด หน้าปัดมีสองขนาดคือ 45 มม. และ 50 มม.</p>\n<p>Garmin บอกว่ารุ่น Solar ถูกออกแบบมาให้ใช้งานต่อเนื่องได้ดีขึ้น โดย Instinct 3 ขนาด 50 มม. ทำงานในโหมด GPS ต่อเนื่องได้นานกว่ารุ่น Instinct 2 ห้าเท่า ส่วนฟังก์ชันสุขภาพก็มาครบทั้งวัดก้าว, อัตราการเต้นหัวใจ, ตรวจจับการนอนหลับขั้นสูง, Pulse Ox, HRV และอื่น ๆ</p>\n<p>Garmin Instinct 3 รุ่น AMOLED ราคาเริ่มต้น 449.99 ดอลลาร์ หรือประมาณ 15,500 บาท ส่วนรุ่น Solar ราคาเริ่มต้น 399.99 ดอลลาร์ หรือประมาณ 13,800 บาท</p>\n<p>ที่มา: <a href=\"https://www.garmin.com/en-US/newsroom/press-release/outdoor/introducing-the-instinct-3-series-from-garmin-rugged-smartwatches-now-with-amoled-displays/\">Garmin</a></p>\n<p><img alt=\"No Description\" src=\"https://www.blognone.com/sites/default/files/externals/729dcd341e463e7a2c05306cbfa8f41d.jpg\" /></p>\n</div></div></div><div><div>Topics: </div><div><div><a href=\"/topics/garmin\">Garmin</a></div><div><a href=\"/topics/smartwatch\">Smartwatch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebf59d0451c2d65c8449465f8715e62386193c168d8aef6e94fb142777ac9454","category":"Thai"}