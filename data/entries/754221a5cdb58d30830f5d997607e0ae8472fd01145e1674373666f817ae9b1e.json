{"title":"ตำนานกาโร่ Fatal Fury: City of the Wolves เพิ่ม Ken และ Chun-Li จาก Street Fighter","link":"https://www.blognone.com/node/142244","date":1727404882000,"content":"<div><div><div><p>หลังจาก <a href=\"https://www.blognone.com/node/140229\">Street Fighter 6 เพิ่มตัวละคร Terry Bogard และ Mai Shiranui จาก Fatal Fury</a> คราวนี้ฝั่ง SNK เปิดบ้านตัวละครค่าย Capcom บ้าง</p>\n<p>เกมตำนานกาโร่ภาคใหม่ <a href=\"https://www.blognone.com/node/135157\">Fatal Fury: City of the Wolves</a> ที่มีกำหนดออกวันที่ 24 เมษายน 2025 ประกาศว่าจะเพิ่มตัวละคร Ken และ Chun-Li จาก Street Fighter 6 เข้ามาในแพ็กตัวละครเสริม Season Pass 1 โดย Ken เปิดให้เล่นช่วงกลางปี 2025 และ Chun-Li ปลายปี 2025</p>\n<p>เกมภาคหลัก (base game) มีตัวละครให้เล่นทั้งหมด 17 ตัว ส่วนแพ็กเกจตัวละครเสริม Season Pass 1 มีตัวละคร 5 ตัว ตอนนี้เปิดชื่อออกมาแล้ว 2 ตัวคือ Ken กับ Chun-Li และก่อนหน้านี้ SNK เพิ่งออกคลิปทีเซอร์ว่าจะทำอะไรบางอย่างกับนักฟุตบอลชื่อดัง Cristiano Ronaldo ด้วย แต่ยังไม่ยืนยันว่าเราจะได้เห็น CR7 เป็นตัวละครต่อสู้ในเกมด้วยหรือไม่</p>\n<p><img alt=\"No Description\" src=\"https://www.blognone.com/sites/default/files/externals/8f715c765ac5a3b80a875454491243a8.jpg\" /></p>\n</div></div></div><div><div>Topics: </div><div><div><a href=\"/topics/fatal-fury\">Fatal Fury</a></div><div><a href=\"/topics/snk\">SNK</a></div><div><a href=\"/topics/games\">Games</a></div><div><a href=\"/topics/street-fighter\">Street Fighter</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"754221a5cdb58d30830f5d997607e0ae8472fd01145e1674373666f817ae9b1e","category":"Thai"}