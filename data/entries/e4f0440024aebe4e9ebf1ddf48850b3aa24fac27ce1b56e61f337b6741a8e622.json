{"title":"ยุคแห่งการเข้ารหัส กูเกิลเข้ารหัสเสียงคุยโทรศัพท์แบบ End-to-End บนเครือข่าย Google Fi","link":"https://www.blognone.com/node/125593","date":1635748481000,"content":"<div><div><div><p>กูเกิลประกาศเข้ารหัสแบบ end-to-end การโทรศัพท์ผ่าน<a href=\"https://www.blognone.com/node/78799\">เครือข่าย Google Fi</a> ซึ่งเป็นเครือข่าย MVNO ของกูเกิลในสหรัฐ</p>\n<p>แนวคิดของ Google Fi เป็นการโทรผ่านบริการ data บนเครือข่ายมือถือ (ที่กูเกิลเช่า MVNO) หรือ Wi-Fi โดยแอพ Fi จะสลับเครือข่ายให้อัตโนมัติ เมื่อข้อมูลการโทรวิ่งผ่านระบบของกูเกิลอยู่แล้ว กูเกิลจึงสามารถเข้ารหัสการโทรศัพท์ทั้งหมดได้หากเป็นการโทรระหว่าง Fi ด้วยกัน ไม่มีใครสามารถดักฟังข้อมูลกลางทางได้ (ระหว่างการโทรจะเห็นไอคอนแจ้งเตือนว่า encrypted ตามภาพ)</p>\n<p>กูเกิลบอกว่าการเข้ารหัส end-to-end กำลังกลายเป็นมาตรฐานในวงการแชท <a href=\"https://www.blognone.com/node/123226\">ฝั่งของ SMS นั้น Google Messages รองรับไปแล้ว</a> ก้าวต่อไปจึงเป็นการเข้ารหัสเสียงพูดเมื่อโทรศัพท์ (อย่างไรก็ตาม การที่เครือข่าย Fi ยังมีบริการจำกัด มีผู้ใช้งานจำกัด ก็ไม่แน่ชัดนักว่าจะเป็นประโยชน์มากแค่ไหน)</p>\n<p><img src=\"https://www.blognone.com/sites/default/files/externals/c61d72eab9d6ccb65155e2f24fbb2853.png\" /></p>\n<p>ที่มา - <a href=\"http://feedproxy.google.com/~r/blogspot/MKuf/~3/uMl8lbKcSQk/\">Google</a></p>\n</div></div></div><div><div>Topics: </div><div><div><a href=\"/topics/google-fi\">Google Fi</a></div><div><a href=\"/topics/encryption\">Encryption</a></div><div><a href=\"/topics/privacy\">Privacy</a></div><div><a href=\"/topics/google\">Google</a></div><div><a href=\"/topics/telecom\">Telecom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4f0440024aebe4e9ebf1ddf48850b3aa24fac27ce1b56e61f337b6741a8e622","category":"Thai"}