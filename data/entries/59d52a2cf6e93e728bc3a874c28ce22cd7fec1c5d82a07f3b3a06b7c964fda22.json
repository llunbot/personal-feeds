{"title":"FF14 เปิดตัวภาคเสริมใหม่ Dawntrail ข้ามทะเลไปขึ้นทวีปใหม่เขตร้อนชื้น มีน้อยหน่าในเกม","link":"https://www.blognone.com/node/135050","date":1690600855000,"content":"<div><div><div><p>นอกจากข่าวใหญ่ <a href=\"https://www.blognone.com/node/135048\">FF14 ลง Xbox</a> ทาง Square Enix ก็ยังเปิดตัวภาคเสริมใหม่ของ FF14 นับเป็นภาคที่ห้า ใช้ชื่อว่า <strong>Dawntrail</strong></p>\n<p>Dawntrail ถือเป็นการขึ้นเนื้อเรื่องบทใหม่ หลังจากปมเนื้อเรื่องเดิม Hydaelyn–Zodiark ขมวดจบไปแล้วในภาคเสริมตัวก่อน Endwalker โดยภาคนี้ผู้เล่นจะล่องเรือไปสำรวจทวีปใหม่ New World ชื่อว่า Tural ที่เป็นภูมิประเทศเขตร้อน เต็มไปด้วยป่าดงดิบและเทือกเขาสูง ได้รับอิทธิพลมาจากเอเชียตะวันออกเฉียงใต้อย่างชัดเจน เช่น บ้านเรือนแนวบาหลี มีผลไม้ที่คนไทยคุ้นเคยอย่าง \"น้อยหน่า\" ในเกมด้วย</p>\n<p>ของใหม่อย่างอื่นคือการอัพเกรดกราฟิกครั้งใหญ่ของเกม เพิ่มรายละเอียดของเท็กเจอร์และแสงเงา เพิ่มเลเวลสูงสุดเป็น 100, อาชีพใหม่ๆ, เผ่าใหม่ เป็นต้น เกมจะเปิดให้เล่นช่วงฤดูร้อนกลางปี 2024 ซึ่งจะถือเป็นครั้งแรกที่เกม FF14 มีให้เล่นพร้อมกันบน 3 แพลตฟอร์ม PlayStation, Xbox, PC</p>\n<p><img alt=\"No Description\" src=\"https://www.blognone.com/sites/default/files/externals/0b574c8827de8ec79105c8cf370d6c4a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d4d4e744a687690af5d5c32a32bc1246.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/72d8b4b52b9866b44e09492b028009a0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/de9a37b8c681d315e6296c48b3574c79.jpg\" /></p>\n<p>ที่มา - <a href=\"https://na.finalfantasyxiv.com/dawntrail/\">FF14</a>, <a href=\"https://blog.playstation.com/2023/07/28/new-final-fantasy-xiv-online-expansion-dawntrail-coming-to-ps5-and-ps4-in-summer-2024/\">PlayStation Blog</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59d52a2cf6e93e728bc3a874c28ce22cd7fec1c5d82a07f3b3a06b7c964fda22","category":"Thai"}