{"title":"Stability.ai โชว์โมเดล Stable Audio ปัญญาประดิษฐ์สร้างเพลง ความเร็วสูง","link":"https://www.blognone.com/node/135723","date":1694610627000,"content":"<div><div><div><p>Stability.ai โชว์โมเดล Stable Audio ปัญญาประดิษฐ์สร้างเพลง ชูจุดเด่นที่สามารถสร้างเพลงที่ขึ้นต้นและลงท้ายได้ขึ้น พร้อมกับการทำงานที่เร็ว โมเดลรันบน NVIDIA A100 ใบเดียวสามารถสร้างเพลงยาว 95 วินาทีได้ใน 1 วินาทีเท่านั้น</p>\n<p>สถาปัตยกรรมของ Stable Audio รวมเอาข้อมูลเวลาของเสียงที่กำลังสร้างเข้าไปด้วย ทำให้ควบคุมความยาวของเพลงโดยรวมได้ ตัวโมเดล diffusion หลักมีขนาด 907 ล้านพารามิเตอร์ ฝึกกับไฟล์เสียง 800,000 ไฟล์ รวมกว่า 19,500 ชั่วโมง</p>\n<p>ตอนนี้ทาง Stability.ai ยังปล่อยเฉพาะตัวอย่างไฟล์เสียงที่สร้างมา แต่ระบุว่าในอนาคตจะปล่อยโมเดลโอเพนซอร์สพร้อมซอร์สโค้ดออกมาภายหลัง <a href=\"https://www.blognone.com/node/135101\">เมื่อเดือนที่แล้ว Meta เพิ่งปล่อยโมเดล MusicGen สำหรับสร้างเพลงออกมาเช่นกัน</a></p>\n<p>ที่มา - <a href=\"https://stability.ai/research/stable-audio-efficient-timing-latent-diffusion\">Stability.ai</a></p>\n<p><img alt=\"No Description\" src=\"https://www.blognone.com/sites/default/files/externals/72289077c9c9895565ce4f53343471c5.jpg\" /></p>\n<p>ภาพสร้างจากปัญญาประดิษฐ์ Ideogram</p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"904f80f4a2a84a5a6145d22c4775850d8584ad986269faad2f534c684bd7c565","category":"Thai"}