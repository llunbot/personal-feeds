{"title":"[ลือ] Apple จะออก MacBook Pro และ iPad Pro ชิป M5 ภายในปีนี้, Health เพิ่ม AI ผู้ช่วย","link":"https://www.blognone.com/node/145559","date":1743376143000,"content":"<div><div><div><p>ข่าวลือสินค้าใหม่แอปเปิลประจำสัปดาห์นี้โดย Mark Gurman แห่ง Bloomberg คนเดิม คราวนี้ว่าด้วยชิป Apple Silicon รุ่นใหม่ M5</p>\n<p>สินค้าแรกคือ MacBook Pro โดยเป็นการอัปเกรดสเป็กตามรอบด้วยชิป M5 ช่วงเวลาน่าจะเป็นตุลาคมเหมือนรุ่น <a href=\"https://www.blognone.com/node/142857\">M4 ปีที่แล้ว</a> และ<a href=\"https://www.blognone.com/node/136476\">รุ่น M3 เมื่อสองปีก่อน</a> ดีไซน์แบบเดิม โดย Gurman บอกว่า MacBook Pro จะมีรุ่นที่ออกแบบใหม่ในปี 2026 พร้อมกับชิป M6</p>\n<p>อีกสินค้าที่จะได้ M5 ในปีนี้คือ iPad Pro ซึ่งจะใช้ดีไซน์เดิมเหมือน<a href=\"https://www.blognone.com/node/139619\">รุ่นปีที่แล้ว</a> ทำให้เป็นสินค้าตัวแรกที่ได้ชิป M5 เริ่มขายภายในครึ่งหลังปีนี้</p>\n<p>นอกจากสินค้า M5 ยังมีข้อมูลอื่นที่รายงานในสัปดาห์นี้</p>\n<ul>\n<li>ชิปโมเด็มรุ่นใหม่ C2 จะพัฒนาให้ทำงานร่วมกับชิป M6 กับสินค้าที่ขายในปี 2027 คาด iPad Pro เป็นสินค้าแรก</li>\n<li>แอป Health จะยกเครื่องใหม่ โค้ดเนมภายใน Mulberry มีผลตั้งแต่ iOS 19.4 เป็นต้นไป โดยเพิ่มระบบผู้ช่วยคุณหมอ AI ในแอป</li>\n</ul>\n<p>ที่มา: <a href=\"https://www.bloomberg.com/news/newsletters/2025-03-30/apple-readies-biggest-push-into-health-yet-with-revamped-app-ai-doctor-service-m8vl97k2\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/eea0b910f15f5ed29810becaa6bcc2c5.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/macbook-pro\">MacBook Pro</a></div><div><a href=\"/topics/ipad-pro\">iPad Pro</a></div><div><a href=\"/topics/apple-m5\">Apple M5</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c7fb2043e7bb6651c93a89144b2ad71239ba4b3407986bd453d7248134dc2d6","category":"Thai"}