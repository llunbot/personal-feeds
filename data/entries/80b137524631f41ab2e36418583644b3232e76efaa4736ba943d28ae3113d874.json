{"title":"Apple เปิดตัว C1 ชิปโมเด็ม 5G ที่ออกแบบเอง เพื่อใช้แทนชิปจาก Qualcomm","link":"https://www.blognone.com/node/144793","date":1739983648000,"content":"<div><div><div><p>ประเด็นสำคัญหนึ่งของการเปิดตัว <a href=\"https://www.blognone.com/node/144792\">iPhone 16e</a> ที่เป็นไอโฟนราคาถูกที่สุดรุ่นใหม่ คือการเปิดตัวชิปโมเด็ม <strong>Apple C1</strong> ที่แอปเปิลออกแบบเอง ซึ่ง<a href=\"https://www.blognone.com/node/141487\">มีข่าวมานานหลายปี</a> จากที่ผ่านมาแอปเปิลใช้ชิปจาก Qualcomm ในการเชื่อมต่อเครือข่ายเซลลูลาร์ 5G</p>\n<p>แอปเปิลอธิบายว่า C1 เป็นการพัฒนาต่อยอดจาก Apple Silicon เป็นโมเด็มที่ประหยัดพลังงานมากที่สุดเท่าที่เคยมีมาบน iPhone รองรับการเชื่อมต่อที่เร็วและเสถียรบนเครือข่าย 5G พร้อมการออกแบบภายในใหม่ทั้งหมด ทำให้มีการจัดการพลังงานที่มีประสิทธิภาพ แบตเตอรีใช้งานได้นานขึ้น</p>\n<p>แอปเปิลไม่ได้บอกขนาดแบตเตอรีของ iPhone 16e แต่บอกว่ารองรับการใช้งานต่อเนื่อง ดูวิดีโอสูงสุด 26 ชั่วโมง และดูวิดีโอผ่านสตรีมสูงสุด 21 ชั่วโมง</p>\n<p>iPhone 16e เป็น iPhone รุ่นแรกที่ใช้ชิปโมเด็ม C1 ซึ่งแอปเปิลไม่ได้นำไปใช้กับ iPhone 16 รุ่นอื่น จึงต้องดูต่อไปว่าแอปเปิลจะขยายไปใช้กับ iPhone 17 รุ่นอื่นด้วยหรือไม่</p>\n<p>ที่มา: <a href=\"https://9to5mac.com/2025/02/19/apple-reveals-c1-its-first-in-house-5g-iphone-modem-replacing-qualcomm/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/7482d0713109256d476842fd85d5d484.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/5g\">5G</a></div><div><a href=\"/topics/modem\">Modem</a></div><div><a href=\"/topics/qualcomm\">Qualcomm</a></div><div><a href=\"/topics/apple-silicon\">Apple Silicon</a></div><div><a href=\"/topics/iphone-16e\">iPhone 16e</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80b137524631f41ab2e36418583644b3232e76efaa4736ba943d28ae3113d874","category":"Thai"}