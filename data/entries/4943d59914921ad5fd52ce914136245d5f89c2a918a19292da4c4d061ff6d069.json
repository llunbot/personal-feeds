{"title":"Spotify ทดสอบระบบให้พ่อแม่ตั้งค่ากรองเนื้อหา สำหรับบัญชีเด็กต่ำกว่า 13 ปี","link":"https://www.blognone.com/node/141997","date":1726243717000,"content":"<div><div><div><p>Spotify เปิดตัวระบบบัญชีสำหรับผู้ใช้งานอายุน้อยกว่า 13 ปี ในครอบครัวที่สมัคร Premium Family ซึ่งพ่อแม่ผู้ปกครอง สามารถจัดการกรองเนื้อหาที่ไม่เหมาะสมได้เองเพิ่มเติม</p>\n<p>บัญชีสำหรับผู้ฟังรุ่นเยาว์นี้ ยังสามารถเข้าถึงเพลงและฟีเจอร์ต่าง ๆ แบบการใช้งาน Spotify ที่แตกต่างคือไม่มีการเก็บประวัติการฟังสำหรับ Wrapped ประจำปี โดยพ่อแม่ผู้ปกครองสามารถกำหนดค่าเพิ่มเติม เช่น ไม่ให้เข้าชมคอนเทนต์วิดีโอ, ฟังเพลงที่มีเนื้อหารุนแรง ไปจนถึงการกำหนดระดับศิลปิน-เพลง ที่สามารถฟังได้ เป็นต้น</p>\n<p>Spotify แนะนำครอบครัวที่ไม่ต้องการจัดการฟิลเตอร์คอนเทนต์เอง ยังสามารถเลือกใช้งาน <a href=\"https://www.blognone.com/node/112839\">Spotify Kids</a> ซึ่งมีการจัดการเนื้อหาเพลงสำหรับเด็กไว้อยู่แล้ว</p>\n<p>ความสามารถจัดการเนื้อหาสำหรับบัญชีอายุต่ำกว่า 13 ปีนี้ Spotify ทดสอบนำร่องใน 3 ประเทศก่อนได้แก่ เดนมาร์ก นิวซีแลนด์ และสวีเดน</p>\n<p>ที่มา: <a href=\"https://newsroom.spotify.com/2024-09-13/spotify-pilots-new-music-experience-for-young-listeners-on-family-plans/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/de1dc018ff7e37362fc688dc29b19b71.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/children\">Children</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4943d59914921ad5fd52ce914136245d5f89c2a918a19292da4c4d061ff6d069","category":"Thai"}