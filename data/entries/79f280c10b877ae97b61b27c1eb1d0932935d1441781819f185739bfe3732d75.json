{"title":"Rebellions และ Sapeon Korea สองบริษัทออกแบบชิปจากเกาหลีใต้ ควบรวมกิจการเสร็จสิ้นแล้ว","link":"https://www.blognone.com/node/143411","date":1733129154000,"content":"<div><div><div><p>Rebellions และ Sapeon Korea สองบริษัทผู้ผลิตชิปสำหรับงานปัญญาประดิษฐ์แบบ Fabless สองบริษัทในเกาหลี ประกาศว่าการควบรวมกิจการกันของสองบริษัทเสร็จสมบูรณ์แล้ว หลังจากสองบริษัท<a href=\"https://www.blognone.com/node/140362\">ประกาศแผนควบรวมกิจการ</a>เมื่อเดือนมิถุนายนที่ผ่านมา</p>\n<p>มูลค่ากิจการของสองบริษัทหลังการควบรวมอยู่ที่ประมาณ 1.3 ล้านล้านวอน และบริษัทจะรวมกันโดยใช้ชื่อ Rebellions มี Park Sung-hyun ซึ่งเป็นซีอีโอของ Rebellions เป็นซีอีโอของบริษัทควบรวมนี้</p>\n<p>Rebellions เป็นบริษัทพัฒนาออกแบบชิปสำหรับงาน AI ก่อตั้งในปี 2020 ส่วน Sapeon Korea เป็นบริษัทที่ออกแบบชิปสำหรับ AI เช่นกัน โดยเป็นบริษัทในเครือ SK Telecom ผู้ให้บริการเครือข่ายโทรศัพท์มือถือรายใหญ่ในเกาหลีใต้</p>\n<p>แผนธุรกิจของ Rebellions จากนี้ คือการขยายตลาดทั้งในสหรัฐอเมริกา ซาอุดิอาระเบีย ญี่ปุ่น และตลาดสำคัญที่มีนักลงทุนที่สนใจเพิ่มเติม นอกจากนี้ยังมีแผนเป็นผู้นำการพัฒนาชิปสำหรับเฟรมเวิร์ก PyTorch ที่นิยมใช้ในงานปัญญาประดิษฐ์</p>\n<p>ที่มา: <a href=\"https://www.koreatimes.co.kr/www/tech/2024/12/129_387442.html\">The Korea Times</a></p>\n<p><img src=\"https://www.blognone.com/sites/default/files/externals/c19371d899e5254c11b2cd90b53969af.jpeg\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chip\">Chip</a></div><div><a href=\"/topics/merging\">Merging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79f280c10b877ae97b61b27c1eb1d0932935d1441781819f185739bfe3732d75","category":"Thai"}