{"title":"Apple ออกแอป Tracker Detect สำหรับผู้ใช้ Android สแกนหา AirTag ที่อาจสะกดรอย","link":"https://www.blognone.com/node/126294","date":1639438273000,"content":"<div><div><div><p>แอปเปิลออกแอป <a href=\"https://play.google.com/store/apps/details?id=com.apple.trackerdetect\"><strong>Tracker Detect</strong></a> บน Android เพื่อให้ผู้ใช้งานที่ไม่มี iPhone หรือ iPad สามารถสแกนตรวจหา AirTag แท็กติดตามอุปกรณ์ ที่อาจมีผู้ใช้งานติดตามสะกดรอย ตลอดจนรองรับการค้นหาอุปกรณ์ที่ใช้เครือข่าย Find My ได้อีกด้วย</p>\n<p>กรณีของผู้ใช้ iOS จะแสดงการแจ้งเตือนขึ้นมา หากพบอุปกรณ์ที่ไม่รู้จักในรัศมี แต่สำหรับผู้ใช้ Android <a href=\"https://www.blognone.com/node/122292\">ก่อนหน้านี้</a>จะมีเพียงการส่งเสียงเตือนเมื่อ AirTag อยู่ห่างจากเจ้าของระยะเวลาหนึ่ง และผู้ใช้ Android สามารถสแกนตรวจสอบได้ผ่าน NFC เท่านั้น</p>\n<p>แอป Tracker Detect ต้องการสิทธิเข้าถึงพิกัดและการอนุญาตให้เชื่อมต่อบลูทูธ</p>\n<p>ในการใช้งาน Tracker Detect จะสแกนหาอุปกรณ์ในรัศมี และแสดง Unknown AirTag หากพบอุปกรณ์ที่ไม่รู้จัก ผู้ใช้งานสามารถสั่งให้ AirTag นั้นส่งเสียง เพื่อการค้นหา แต่ AirTag ดังกล่าวก็ต้องอยู่ห่างจากเจ้าของอย่างน้อย 15 นาที ด้วยเช่นกัน กรณี AirTag นั้นติดสถานะสูญหาย (Lost Mode) จะมีคำแนะนำในการสแกน NFC เพื่อหาวิธีไปคืนให้เจ้าของได้อีกทางหนึ่ง</p>\n<p>ที่มา: <a href=\"https://www.cnet.com/tech/mobile/apple-launches-airtags-and-find-my-detector-app-for-android-in-effort-to-boost-privacy/\">CNET</a></p>\n<p><img src=\"https://www.blognone.com/sites/default/files/externals/4b71db1214e21fac840e507fe6bdd4bc.png\" /></p>\n</div></div></div><div><div>Topics: </div><div><div><a href=\"/topics/airtag\">AirTag</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cabf3f150a98853bbf1f287f21487e2c18121aefaa254df2dbdf783c50cc5997","category":"Thai"}