{"title":"Perplexity เปิดตัว Sonar API สำหรับองค์กรและนักพัฒนาสร้างเครื่องมือบน Search พลัง AI","link":"https://www.blognone.com/node/144249","date":1737551932000,"content":"<div><div><div><p>Perplexity เปิดตัวบริการ API ในชื่อ <strong>Sonar</strong> เพื่อให้ลูกค้าองค์และนักพัฒนาสามารถสร้างเครื่องมือบนระบบค้นหาที่ทำงานด้วย Generative AI ของ Perplexity ได้</p>\n<p>Perplexity บอกว่าบริการ Generative AI ตอนนี้ส่วนมากจะให้คำตอบจากชุดข้อมูลที่ถูกเทรนไว้แล้ว ทำให้ความสามารถถูกจำกัด ขณะที่ Sonar API จะใช้การค้นหาข้อมูลบนอินเทอร์เน็ตเรียลไทม์จากแหล่งที่เชื่อถือได้มาเป็นคำตอบ</p>\n<p>Sonar API มีตัวเลือกใช้งานสองแบบคือ Sonar API พื้นฐาน ราคาถูกกว่าและทำงานได้เร็วกว่าที่ 5 ดอลลาร์ต่อการค้นหา 1,000 ครั้งบวก 1 ดอลลาร์ต่อ 1 ล้านโทเค็น กับ Sonar Pro API รองรับการทำงานที่ลึกขึ้น มีการค้นหาหลายขั้นตอน และรองรับอินพุทที่ยาวกว่า คิดราคาที่ 5 ดอลลาร์ต่อการค้นหา 1,000 ครั้งบวก 3 ดอลลาร์ต่อ 1 ล้านโทเค็น</p>\n<p>Perplexity ยังเปิดเผยผลการทดสอบ Sonar Pro ในชุดทดสอบ SimpleQA ล่าสุด คะแนนสูงกว่า Gemini 2.0 Flash และ o1-preview</p>\n<p>ที่มา: <a href=\"https://www.perplexity.ai/hub/blog/introducing-the-sonar-pro-api\">Perplexity</a></p>\n<p><img alt=\"No Description\" src=\"https://www.blognone.com/sites/default/files/externals/749eecfa4bc92f93aa6b01b15a59047d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/63b74c6a64cf51b9fc893a886fee01f0.jpg\" /></p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/api\">API</a></div><div><a href=\"/topics/developer\">Developer</a></div><div><a href=\"/topics/enterprise\">Enterprise</a></div><div><a href=\"/topics/search-engine\">Search Engine</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8526f61d20078e4c6946cfa8121d5acff4d8006a9a437c746af7da5d7b1efb72","category":"Thai"}