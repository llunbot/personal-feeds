{"title":"เปิดตัวแว่น Meta Quest 3 เพิ่มกล้อง Color Passthrough, จีพียูแรงขึ้น 2 เท่า, ราคา 499 ดอลลาร์","link":"https://www.blognone.com/node/134123","date":1685661476000,"content":"<div><div><div><p>Meta เปิดตัวแว่น Quest 3 ที่พัฒนาขึ้นจากเดิมในทุกด้าน ขนาดเครื่องบางลงกว่าเดิม เตรียมวางขายช่วงฤดูใบไม้ร่วงปลายปีนี้ ในราคาเริ่มต้น 499 ดอลลาร์ (รุ่นความจุ 128GB)</p>\n<p>ดีไซน์ของ Meta Quest 3 มีเอกลักษณ์โดดเด่นจากรุ่นก่อนๆ ตรงที่มีรูด้านหน้าแว่น 3 รูสำหรับกล้องด้านหน้า ของใหม่ที่สำคัญคือกล้องแบบ Color Passthrough มองเห็นภาพจากโลกด้านนอกเป็นภาพสีความละเอียดสูงแล้ว (ของเดิมเป็นขาวดำ) โดยเป็นกล้องคู่ความละเอียด 4MP RGB และตรงกลางเป็นเซ็นเซอร์วัดระยะลึก เพื่อให้วัดพื้นที่ด้านหน้าตอนใช้งานได้แม่นยำขึ้น</p>\n<p>ขนาดของชุดเลนส์บางลงจากเดิม 40% ส่งผลให้ตัวเครื่องบางลงเมื่อเทียบกับ Quest 2, คอนโทรลเลอร์รุ่นใหม่ Touch Plus เปลี่ยนระบบ tracking ภายนอก ตัดวงแหวนออกทำให้ขนาดเล็กลง และเพิ่มระบบ haptics ที่มีในคอนโทรลเลอร์รุ่น Touch Pro เข้ามาด้วย (Quest 3 สามารถใช้ร่วมกับคอนโทรลเลอร์ Touch Pro ได้ด้วย), <a href=\"https://www.blognone.com/node/132750\">รองรับระบบ hand tracking</a> สามารถใช้งาน VR ได้โดยไม่ต้องมีคอนโทรลเลอร์เลย</p>\n<p><img alt=\"No Description\" src=\"https://www.blognone.com/sites/default/files/externals/fc6b9df2b217fa89045bfff2326f85c6.png\" /></p>\n<p><img alt=\"No Description\" src=\"https://www.blognone.com/sites/default/files/externals/f0824dabf391d5ce075729cd916a6766.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7b8f5c61a2bc84a03a9077d8efd678b4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0221d0b850153228270ad30e0ee6d520.jpg\" /></p>\n<p><a href=\"https://www.blognone.com/node/130192\">หน่วยประมวลผลเป็นชิปรุ่นใหม่ที่พัฒนาร่วมกับ Qualcomm</a> โดยชิปยังไม่เปิดตัวอย่างเป็นทางการ ยังไม่มีเลขรุ่น (<a href=\"https://www.blognone.com/node/118484\">Quest 2 ใช้ Snapdragon XR2</a>, <a href=\"https://www.blognone.com/node/130881\">Quest Pro ใช้ Snapdragon XR2+</a>) บอกเพียงว่าประสิทธิภาพจีพียูเพิ่มขึ้นถึง 2 เท่าจาก Quest 2</p>\n<p>Meta จะแถลงรายละเอียดเพิ่มเติมของแว่น Quest 3 ในงานประจำปี Meta Connect วันที่ 27 กันยายน 2023</p>\n<p>ที่มา - <a href=\"https://www.meta.com/blog/quest/vr-hardware-news-quest-3-sneak-peek-price-drop/\">Meta</a>, <a href=\"https://about.fb.com/news/2023/06/meta-quest-3-coming-this-fall/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f04bd0c888f48aa5aac7156899ba61857de588fd4b86ae24c31711e96897a852","category":"Thai"}