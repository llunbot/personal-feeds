{"title":"แอปเปิลส่งจดหมายถึงพนักงาน ยืนยันตั้งใจดีช่วยปกป้องเด็ก มีคนเข้าใจผิดเพียงบางส่วน","link":"https://www.blognone.com/node/124117","date":1628332335000,"content":"<div><div><div><p>หลังจากแอปเปิล<a href=\"https://www.blognone.com/node/124093\">ประกาศเพิ่มฟีเจอร์สแกนภาพโป๊เด็กใน iPhone และ iPad</a> และมีนักวิจัยความปลอดภัย<a href=\"https://www.blognone.com/node/124115\">แสดงความไม่เห็นด้วยเป็นจำนวนมาก</a> Sebastien Marineau-Mes รองประธานฝ่ายซอฟต์แวร์ของแอปเปิลก็เขียนอีเมลถึงพนักงานในบริษัท ยืนยันการตัดสินใจครั้งนี้ และระบุว่าจะพยายามอธิบายคนที่แสดงความกังวลต่อไป</p>\n<p>Marineau-Mes ยืนยันว่าฟีเจอร์สแกนภาพโป๊เด็กบนโทรศัพท์ของลูกค้านี้เป็นเครื่องมือที่จะปกป้องเด็กพร้อมๆ กับยืนยันว่าแอปเปิลรักษาความเป็นส่วนตัวของผู้ใช้ นอกจากนี้เขายังแชร์อีเมลแสดงความขอบคุณจากศูนย์ปกป้องเด็กหายและถูกล่วงละเมิด (NCMEC)</p>\n<p>อีเมลของ NCMEC ระบุว่าช่วงหลายวันหลังจากประกาศฟีเจอร์สแกนภาพนี้จะเต็มไปด้วย<strong>เสียงของคนส่วนน้อย</strong> (voices of the minority) และเสียงของกลุ่มคนที่ปกป้องเด็กจะดังกว่าในที่สุด</p>\n<p>ที่มา - <a href=\"https://9to5mac.com/2021/08/06/apple-internal-memo-icloud-photo-scanning-concerns/\">9to5mac</a></p>\n<p><img src=\"https://www.blognone.com/sites/default/files/externals/ba7ce76bd4e1ffeb074eaf03a4158a6a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae03a7969d6be55679c4cfb1a05db1809646f5f84cd1949f29e0c0dbf9d03416","category":"Thai"}