{"title":"Google Maps ย้ายข้อมูล Location History มาบันทึกในอุปกรณ์ แทนเก็บบนคลาวด์แบบเดิม","link":"https://www.blognone.com/node/137211","date":1702474215000,"content":"<div><div><div><p>กูเกิลประกาศอัพเดต Google Maps ในส่วนความเป็นส่วนตัวในการใช้งาน เริ่มที่ฟีเจอร์<a href=\"https://www.blognone.com/node/70630\">บันทึกประวัติพิกัด</a>ที่เดินทางไป (Location History) ซึ่งถูกปิดไว้เป็นค่าเริ่มต้น แต่หากใครเลือกเปิดไว้เพื่อให้ดูประวัติไทม์ไลน์ได้อย่างสะดวก อย่างน้อยก็อาจเคยใช้<a href=\"https://www.blognone.com/node/115364\">เทียบไทม์ไลน์ช่วงโควิด</a> การเปลี่ยนแปลงคือข้อมูลพิกัดนี้ จะย้ายมาเก็บที่ระดับอุปกรณ์แทน จากเดิมเก็บไว้ในคลาวด์ของกูเกิล ผู้ใช้งานสามารถสำรองข้อมูลนี้ไว้บนคลาวด์ก็ได้ถ้าต้องการ</p>\n<p>นอกจากนี้ข้อมูลประวัติพิกัดจะลดระยะเวลาจัดเก็บด้วย จากเดิมค่าเริ่มต้นเก็บไว้นาน 18 เดือน จะลดเหลือ 3 เดือน ซึ่งสามารถแก้ไขเพื่อให้เก็บนานขึ้นได้เช่นกัน การเข้าถึงข้อมูลส่วนนี้ก็ทำได้ง่ายขึ้นโดยแตะที่ปุ่มสีฟ้า ที่ระบุพิกัดปัจจุบัน จะแสดงตัวเลือกเพื่อเข้าไปดูประวัติพิกัดได้ทันที อัพเดตนี้จะเริ่มทยอยเปิดใช้ตั้งแต่ปีหน้า</p>\n<p>อัพเดตอื่นที่มาพร้อมกันในรอบนี้คือการลบประวัติสถานที่บางแห่ง โดยกูเกิลจะลบข้อมูลที่เกี่ยวข้องด้วยทั้งหมดทันที จากเดิมต้องไล่ลบทุกส่วน อัพเดตนี้จะเริ่มใช้ได้ในไม่กี่สัปดาห์ข้างหน้า</p>\n<p>ที่มา: <a href=\"https://blog.google/products/maps/updates-to-location-history-and-new-controls-coming-soon-to-maps/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/fe809aaba3fcc5d8b78e98fc28122032.png\" /></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d848fcff6e836a8b4202c4c1934b9be09cdfe7d217c8af3f0846750be51cbf14","category":"Thai"}