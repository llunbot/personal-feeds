{"title":"Pony AI บริษัท Robotaxi ของจีน ยื่นไฟลิ่งเตรียมไอพีโอเข้าตลาดหุ้นแนสแดค","link":"https://www.blognone.com/node/142641","date":1729256821000,"content":"<div><div><div><p>Pony AI บริษัทพัฒนารถยนต์ไร้คนขับ ที่มีสำนักงานในจีนและสหรัฐอเมริกา ได้ยื่นเอกสารไฟลิ่งเพื่อเตรียมนำบริษัทไอพีโอเข้าตลาดหุ้นสหรัฐแล้ว</p>\n<p>เอกสารไฟลิ่งระบุว่าบริษัทจะเข้าตลาดหุ้นแนสแดค ใช้ตัวย่อในการซื้อขายหุ้น PONY แต่ยังไม่ได้เปิดเผยรายละเอียดหุ้นที่เสนอขายเพิ่มเติม ราคาต่อหุ้น และมูลค่ากิจการ</p>\n<p>Pony AI มีรายได้ในครึ่งแรกของปี 2024 ที่ 24.7 ล้านดอลลาร์ เพิ่มขึ้นเท่าตัวจากช่วงเวลาเดียวกันในปีก่อน แต่ขาดทุนสุทธิลดลงเป็น 51.3 ล้านดอลลาร์ บริษัทมีรถยนต์แท็กซี่ไร้คนขับมากกว่า 250 คัน มีระยะทางที่เดินทางแล้วรวม 33.5 ล้านกิโลเมตร เป็นระยะทางที่ขับเคลื่อนโดยไม่ต้องมีคนอยู่หลังพวงมาลัย 3.9 ล้านกิโลเมตร</p>\n<p>Pony AI เป็นผู้ให้บริการแท็กซี่ไร้คนขับรายแรก<a href=\"https://www.blognone.com/node/128162\">ที่ได้ใบอนุญาต</a>ให้บริการในประเทศจีน หนึ่งในผู้ลงทุนรายสำคัญของบริษัทคือ <a href=\"https://www.blognone.com/node/114849\">Toyota</a> ซึ่งตอนนี้ถือหุ้นอยู่ 13.4%</p>\n<p>ที่มา: <a href=\"https://techstartups.com/2024/10/17/toyota-backed-chinese-self-driving-startup-pony-ai-files-for-us-ipo/\">Tech Startups</a></p>\n<p><img src=\"https://www.blognone.com/sites/default/files/externals/b04f50eedad61c89107e29690bbbd646.jpg\" /></p>\n</div></div></div><div><div>Topics: </div><div><div><a href=\"/topics/ponyai\">Pony.ai</a></div><div><a href=\"/topics/self-driving-car\">Self-Driving Car</a></div><div><a href=\"/topics/robotaxi\">Robotaxi</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1dcbe56737e7dfa750ad7e1e000265ccd400e43864f4b3abdf4afaad5db5ad0c","category":"Thai"}