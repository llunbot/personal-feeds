{"title":"โครงการ dearMoon ที่มหาเศรษฐีญี่ปุ่นจะเดินทางไปดวงจันทร์ ประกาศยกเลิกแล้ว ระบุเพราะแผนถูกเลื่อนไม่มีกำหนด","link":"https://www.blognone.com/node/140089","date":1717283643000,"content":"<div><div><div><p>Yusaku Maezawa มหาเศรษฐีญี่ปุ่นเจ้าของเว็บแฟชันออนไลน์ Zozo ที่เป็น<a href=\"https://www.blognone.com/node/105325\">ลูกค้าคนแรก</a> และซื้อทริปแบบเช่าเหมาลำจรวดของ SpaceX ซึ่งจะเดินทางไปดวงจันทร์ ในชื่อโครงการ dearMoon <a href=\"https://www.blognone.com/node/131812\">พร้อมกับศิลปินจากทั่วโลก 10 คน</a> ล่าสุดเขาประกาศยกเลิกโครงการเดินทางนี้แล้ว</p>\n<p>Maezawa <a href=\"https://dearmoon.earth/pdf/dearMoon_EN_240601.pdf\">บอกว่า</a>เดิมโครงการนี้มีกำหนดออกเดินทางภายในปี 2023 แต่เนื่องจากไม่สามารถเกิดขึ้นได้ตามกำหนดเวลา และตารางเดินทางใหม่ก็ยังไม่มีความชัดเจน เขาจึงตัดสินใจยกเลิกโครงการนี้ รวมทั้งขออภัยทุกฝ่ายที่ร่วมสนับสนุนโครงการนี้ โดยจากนี้เขาและลูกเรือทุกคนจะเดินหน้าพัฒนางานของตนกันต่อไป</p>\n<p>โครงการ dearMoon นอกจาก Maezawa แล้ว ยังมีลูกเรือเป็นศิลปินจากทั่วโลก 10 คน (สำรอง 2 คน) ซึ่งรวมทั้งดีเจ Steve Aoki, T.O.P ศิลปินวง Big Bang, Tim Dodd ยูทูบเบอร์</p>\n<p>Maezawa ชี้แจงเหตุผลเพิ่มเติมใน X บอกว่าเขาได้เซ็นสัญญากับโครงการนี้ตั้งแต่ปี 2018 โดยคาดว่าโครงการจะออกเดินทางได้ในปี 2023 แต่เนื่องจากโครงการนี้ยังอยู่ในการพัฒนา จึงเป็นอย่างที่เห็น ถึงตอนนี้ก็ยังไม่มีความชัดเจนว่ายานอวกาศจะออกเดินทางได้เมื่อใด ส่งผลให้เขาไม่สามารถวางแผนในอนาคตได้ และทำให้เขารู้สึกแย่ที่ทำให้ลูกเรือคนอื่นต้องรอไปนานกว่านี้ จึงตัดสินใจยกเลิกโครงการ</p>\n<p>Rhiannon Adam หนึ่งในลูกเรือที่ถูกคัดเลือก โพสต์ตอบคำชี้แจงของ Maezawa ว่าการตัดสินใจนี้ ไม่ได้มีการสอบถามลูกเรือคนอื่นว่าจะเลือกรอหรือไม่ ทั้งหมดเป็นการตัดสินใจ Maezawa คนเดียว ซึ่งสำหรับตนเองนั้นคำตอบคือพร้อมที่จะรอจนกว่าทุกอย่างพร้อม</p>\n<p>ที่มา: <a href=\"https://www.reuters.com/technology/space/japanese-billionaire-maezawa-dearmoon-mission-cancels-moon-flyby-2024-06-01/\">Reuters</a></p>\n<p><img src=\"https://www.blognone.com/sites/default/files/externals/51dc70206f0d8503a69ef15bfb637e68.jpg\" /></p>\n<blockquote><p>I can’t plan my future in this situation, and I feel terrible making the crew members wait longer, hence the difficult decision to cancel at this point in time.I apologize to those who were excited for this project to happen.</p>\n<p>— Yusaku Maezawa (MZ) (@yousuckMZ) <a href=\"https://twitter.com/yousuckMZ/status/1796778109259403300?ref_src=twsrc%5Etfw\">June 1, 2024</a></p></blockquote>\n<blockquote><p>I’m sorry, but as a crew member this doesn’t wash. You didn’t ask us if we minded waiting or give us an option or discuss that you were thinking of cancelling until you’d already made the decision. I can only speak for myself but I’d have waited till it was ready.</p>\n<p>— Rhiannon Adam (@blackbirdsfly) <a href=\"https://twitter.com/blackbirdsfly/status/1796828380819509312?ref_src=twsrc%5Etfw\">June 1, 2024</a></p></blockquote>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/space\">Space</a></div><div><a href=\"/topics/moon\">Moon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e88ff2ac9330f0faea1a88ae266a87859690d9d29be0a39fb13f5c82bc67b86","category":"Thai"}