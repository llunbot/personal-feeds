{"title":"ผู้ร่วมก่อตั้ง LinkedIn เชื่อว่า AI ทำให้โกงข้อสอบยากขึ้น และครูต้องเตรียมนักเรียนรับอนาคตที่ AI มีบทบาท","link":"https://www.blognone.com/node/146532","date":1747811867000,"content":"<span>ผู้ร่วมก่อตั้ง LinkedIn เชื่อว่า AI ทำให้โกงข้อสอบยากขึ้น และครูต้องเตรียมนักเรียนรับอนาคตที่ AI มีบทบาท</span>\n\n  <div>\n    <div>Body</div>\n              <div><p>Reid Hoffman ผู้ร่วมก่อตั้ง LinkedIn เชื่อว่า AI จะบีบให้มหาวิทยาลัยต้องเปลี่ยนวิธีการประเมินผล เพื่อให้นักศึกษาโกงข้อสอบยากขึ้น หลังพบ AI ช่วยให้การเขียนเรียงความทำได้ง่ายขึ้น สถาบันการศึกษาจึงอาจเปลี่ยนไปใช้การสอบปากเปล่า หรือระบบสอบที่มี AI คอยตรวจสอบ เพื่อให้แน่ใจว่านักเรียนมีความเข้าใจจริง</p>\n<p>Hoffman แย้งว่าโรงเรียนต้องปรับตัว แทนที่จะต่อต้านการเปลี่ยนแปลง แม้ว่านักเรียนจะใช้ AI เพื่อเลี่ยงการทำงานหนัก แต่เขาเห็นว่า AI สามารถถูกนำมาใช้เพื่อช่วยในการเรียนรู้ได้มากกว่าการห้ามใช้</p>\n<p>ตัวอย่างเช่น อาจารย์สามารถใช้เรียงความที่ AI สร้างขึ้นเป็นตัวอย่างของงานที่คุณภาพต่ำ เพื่อกระตุ้นให้นักเรียนพัฒนาตนเอง  ซึ่ง Hoffman มองหน้าที่ของครู คือต้องเตรียมความพร้อมให้นักเรียนสำหรับอนาคตที่ AI มีบทบาทสำคัญในโลกการทำงาน</p>\n<p>ที่มา: <a href=\"https://www.businessinsider.com/linkedin-reid-hoffman-ai-education-college-exams-harder-cheat-2025-5\">Business Insider</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Wed, 05/21/2025 - 14:17</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f661211f897232eb3df78124e3f3ecb8f38f7177258a8c3482ec917d0b2952cc","category":"Thai"}