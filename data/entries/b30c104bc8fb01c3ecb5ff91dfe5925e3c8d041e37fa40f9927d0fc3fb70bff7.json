{"title":"Prince of Persia: The Lost Crown ได้คะแนนรีวิวเฉลี่ย 86/100 ปลุกชีพเกม 2D ดั้งเดิมสู่ยุคใหม่","link":"https://www.blognone.com/node/137638","date":1705043037000,"content":"<div><div><div><p><a href=\"https://www.blognone.com/node/137494\">Prince of Persia: The Lost Crown เกมแอคชั่นมุมมอง 2D ด้านข้างของซีรีส์ Prince of Persia</a> พัฒนาโดยสตูดิโอ Ubisoft Montpellier ในฝรั่งเศส มีกำหนดวางขาย 18 มกราคม 2024 ซึ่งผลการรีวิวตามสื่อออกมาดีทีเดียว ได้คะแนนรีวิวเฉลี่ยถึง 86/100</p>\n<p>สื่อส่วนใหญ่มองว่า The Lost Crown เป็นการฟื้นฟูเกียรติภูมิของ Prince of Persia ภาคต้นฉบับปี 1989 ให้กลับมาได้อย่างเต็มภาคภูมิ เป็นการปรับเกมดั้งเดิมให้เข้ากับยุคสมัยใหม่</p>\n<p>ตัวอย่างคะแนนรีวิวจากสื่อเกมบางราย</p>\n<ul>\n<li><a href=\"https://www.gamespot.com/reviews/prince-of-persia-the-lost-crown-review-crowning-achievement/1900-6418167/\">Gamespot</a> ให้ 9/10 ชื่นชมระบบคอมแบทที่หลากหลาย รวดเร็ว ส่วนการสำรวจฉากก็มีตัวเลือกหลากหลาย และเขียนบทตัวละครหลักออกมาได้น่าสนใจ</li>\n<li><a href=\"https://www.dualshockers.com/prince-of-persia-the-lost-crown-review/\">DualShockers</a> ให้ 8.8/10 บอกว่างานภาพและเสียงพากย์ทำได้ดี การเดินทางในแผนที่ขนาดใหญ่ทำได้รวดเร็ว การต่อสู้ลื่นไหลและสนุก</li>\n<li><a href=\"https://www.destructoid.com/reviews/review-prince-of-persia-the-lost-crown/\">Destructoid</a> ให้ 8.5/10 บอกว่าเป็นการนำซีรีส์ Prince of Persia มาปรับเป็นเกมแนว Metroidvania ได้ดีเกินคาด และหวังว่า Ubisoft จะทำเกมภาคต่อไป</li>\n<li><a href=\"https://www.videogameschronicle.com/review/prince-of-persia-the-lost-crown/\">VGC</a> ให้ 4/5 บอกว่าเป็นเกมแนวแพลตฟอร์มที่ดี พัซเซิลในเกมทำออกมาฉลาด และโลกในเกมทำออกมาได้ขนาดใหญ่</li>\n<li><a href=\"https://www.ign.com/articles/prince-of-persia-the-lost-crown-review\">IGN</a> ให้ 8/10 ชอบการควบคุมและระบบคอมแบท สไตล์งานภาพ และความใส่ใจในรายละเอียดของทีมผู้สร้าง</li>\n</ul>\n<p><img src=\"https://www.blognone.com/sites/default/files/externals/2bd8c95918d1d0ac1f193e9bfcc7d7f4.jpg\" /></p>\n<p>ที่มา - <a href=\"https://www.metacritic.com/game/prince-of-persia-the-lost-crown\">Metacritic</a></p>\n</div></div></div><div><div>Topics: </div><div><div><a href=\"/topics/prince-of-persia\">Prince of Persia</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b30c104bc8fb01c3ecb5ff91dfe5925e3c8d041e37fa40f9927d0fc3fb70bff7","category":"Thai"}