{"title":"Microsoft เพิ่มปุ่ม Copilot บนคีย์บอร์ด เพื่อสะท้อนการเข้าสู่ยุคของ AI PC","link":"https://www.blognone.com/node/137489","date":1704356741000,"content":"<div><div><div><p>ไมโครซอฟท์ประกาศผลักดันให้ปี 2024 เป็นปีของ AI PC โดยเพิ่มปุ่ม Copilot บนคีย์บอร์ดสำหรับพีซี Windows 11 ในปีนี้ ทำให้ผู้ใช้งานเรียกใช้งานฟังก์ชัน AI บน Windows ได้สะดวกมากยิ่งขึ้น</p>\n<p>ตำแหน่งของปุ่ม Copilot อยู่ที่ด้านขวา มาแทนที่ปุ่ม Menu เดิม ซึ่งก่อนหน้านี้ไมโครซอฟท์ก็<a href=\"https://www.blognone.com/node/112505\">เคยลองแทนที่</a>ด้วยปุ่ม Office มาก่อน</p>\n<p>ไมโครซอฟท์บอกว่าการเปลี่ยนแปลงปุ่มบนคีย์บอร์ดนี้ ถือเป็นการเปลี่ยนแปลงสำคัญในรอบเกือบ 30 ปี ที่ตอนนั้นเพิ่มปุ่ม Windows บนคีย์บอร์ดด้านซ้าย โดยผู้ใช้งานพีซีจะเห็นปุ่ม Copilot นี้มาพร้อมกับคีย์บอร์ดของพีซีจากผู้ผลิตรายต่าง ๆ ตั้งแต่ปี 2024 เป็นต้นไป ทั้งนี้หาก Windows ไม่มีหรือไม่ได้เปิดใช้งาน Copilot ปุ่มนี้จะเรียก Windows Search ขึ้นมาแทน</p>\n<p>ที่มา: <a href=\"https://blogs.windows.com/windowsexperience/2024/01/04/introducing-a-new-copilot-key-to-kick-off-the-year-of-ai-powered-windows-pcs/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/abf9444f979a73c0ceca233e62addd4d.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/keyboard\">Keyboard</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2d341ef2cc753d4566dc88a9a046033c5337219af5a883529380b1b2548c47e","category":"Thai"}