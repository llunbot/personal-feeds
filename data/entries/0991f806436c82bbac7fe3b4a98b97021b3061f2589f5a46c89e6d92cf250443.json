{"title":"[ลือ] Apple อาจเปิดตัว iPhone รุ่นปกติช้าออกไปจากเดิม มีผลตั้งแต่ iPhone 18 ปีหน้า","link":"https://www.blognone.com/node/146236","date":1746330549000,"content":"<div><div><div><p>หลายปีที่ผ่านมารอบการเปิดตัว iPhone รุ่นใหม่ของแอปเปิลแต่ละปีจะเหมือนเดิมตลอด นั่นคือ iPhone รุ่นใหม่เปิดตัวช่วงเดือนกันยายน ปีไหนที่มี iPhone รุ่นราคาถูกหรือออกสีพิเศษ จะออกในช่วงมีนาคมของปีถัดมา อย่างไรก็ตามแอปเปิลอาจเปลี่ยนช่วงเวลาเปิดตัว iPhone ใหม่ มีผลตั้งแต่ปี 2026 ใน iPhone 18</p>\n<p>รายงานจาก <a href=\"https://www.theinformation.com/articles/apple-plans-iphone-release-schedule-shakeup-new-styles\">The Information</a> อ้างแหล่งข่าวว่าเนื่องจาก iPhone ช่วงหลังมียอดขายเติบโตไม่มาก คนอัปเกรดซื้อรุ่นใหม่น้อยลง จึงต้องการปรับช่วงเวลาเปิดตัวเพื่อกระตุ้นยอดขายมากขึ้น โดยเริ่มที่การออก iPhone 17 Air รุ่นเครื่องบางในปีนี้ จากนั้นแอปเปิลจะเปลี่ยนแผนเปิดตัวสินค้าตระกูล iPhone 18 ในปี 2026 ใหม่</p>\n<p>โดยกันยายน 2026 แอปเปิลจะออก iPhone 18 รุ่นบนชุดใหญ่ ได้แก่ iPhone 18 Pro, iPhone 18 Pro Max, iPhone 18 Air รวมทั้ง iPhone 18 รุ่นจอพับได้ (ถ้ามี) ซึ่งไล่เรียงมาแบบนี้จะเห็นว่ามีหายไปสองรุ่น นั่นคือ iPhone 18 รุ่นปกติ กับ iPhone 18e ซึ่งจะย้ายไปเปิดตัวเดือนมีนาคม 2027 แทน</p>\n<p>อย่างไรก็ตามแผนการเปิดตัวใหม่นี้อาจเปลี่ยนแปลงได้ หากยอดขาย iPhone 17 Air น้อยกว่าที่บริษัทประเมินไว้</p>\n<p>The Information ยังมีข้อมูลเพิ่มเติมของ iPhone 17 Air ว่าเนื่องจากแบตเตอรีมีขนาดเล็กลง แอปเปิลเลยเตรียมนำ <a href=\"https://www.blognone.com/node/75638\">Apple Smart Battery Case</a> หรือเคสปูดที่ชาร์จแบตเตอรีเสริมได้กลับมาขายอีกครั้ง เชื่อว่าทำให้ลูกค้าหลายคนที่โลเลขนาดแบตเตอรีพอใจมากขึ้น</p>\n<p>ที่มา: 9to5Mac <a href=\"https://9to5mac.com/2025/05/03/apple-iphone-18-lineup-staggered-release-report/\">[1]</a>, <a href=\"https://9to5mac.com/2025/05/03/iphone-17-air-will-revive-discontinued-apple-accessory-to-help-with-important-tradeoff/\">[2]</a></p>\n<p><img alt=\"No Description\" src=\"https://www.blognone.com/sites/default/files/externals/784cc8ed216acb4418519f5426936aa9.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-17\">iPhone 17</a></div><div><a href=\"/topics/iphone-18\">iPhone 18</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0991f806436c82bbac7fe3b4a98b97021b3061f2589f5a46c89e6d92cf250443","category":"Thai"}