{"title":"iFixit แกะ iPhone 16e คะแนนการซ่อมแซมเท่า iPhone 16, พบเมนบอร์ดออกแบบใหม่ให้รองรับชิป C1","link":"https://www.blognone.com/node/145097","date":1741180328000,"content":"<div><div><div><p>iFixit แกะ iPhone 16e แล้ว พบว่าคุณสมบัติการซ่อมแซมที่มีใน <a href=\"https://www.blognone.com/node/142158\">iPhone 16</a> ก็นำมาใช้กับ iPhone รุ่นราคาถูกที่สุดนี้ด้วย รวมทั้งการแกะตัวยึดแบตเตอรีด้วยไฟฟ้าแรงดันต่ำ</p>\n<p>นอกจากนี้แอปเปิลยัง<a href=\"https://support.apple.com/en-us/122018\">เผยแพร่คู่มือ</a>การซ่อมแซมเปลี่ยนพอร์ตชาร์จ USB-C สำหรับ iPhone เป็นครั้งแรก เริ่มต้นที่ iPhone 16e นี้</p>\n<p>ข้อมูลเพิ่มเติมที่น่าสนใจจากการแกะ iPhone 16e เป็นเรื่องของ<a href=\"https://www.blognone.com/node/144793\">ชิปโมเด็ม C1</a> ซึ่ง iFixit พบว่าแอปเปิลไม่ได้นำเมนบอร์ดเดิม ถอดชิปของ Qualcomm แล้วแทนที่ด้วยชิป C1 แต่ใช้วิธีออกแบบเมนบอร์ดใหม่ให้รองรับกับ C1 นี้ ก็อาจสะท้อนว่าแอปเปิลจริงจังกับการเปลี่ยนมาใช้ชิปโมเด็มตนเองด้วย</p>\n<p>iFixit ให้คะแนนการซ่อมแซม 7/10 เท่ากับ iPhone 16 และ <a href=\"https://www.blognone.com/node/142265\">iPhone 16 Pro</a> จากกระบวนการซ่อมแซมที่เหมือนกัน เพิ่มเติมคือให้วิธีเปลี่ยนพอร์ต USB-C มาด้วย</p>\n<p>ที่มา: <a href=\"https://www.ifixit.com/News/108430/iphone-16e-teardown-never-before-has-skipping-the-upgrade-made-more-sense\">iFixit</a></p>\n<p><img alt=\"No Description\" src=\"https://www.blognone.com/sites/default/files/externals/6dae36c6790806623aeee44a95c4b774.jpg\" /></p>\n</div></div></div><div><div>Topics: </div><div><div><a href=\"/topics/ifixit\">iFixit</a></div><div><a href=\"/topics/iphone-16e\">iPhone 16e</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"867451420b1e2f4b0e4fac440bd45e3a89dd402ae67d93a75d397e06637b1bd4","category":"Thai"}