{"title":"Nintendo จัดงานแถลงข่าว Direct คืนวันพรุ่งนี้ ว่าด้วยเกมใหม่ปีนี้เท่านั้น ไม่มีเรื่อง Switch 2","link":"https://www.blognone.com/node/145489","date":1742999528000,"content":"<div><div><div><p>ถึงแม้อีกเพียง 1 สัปดาห์ นินเทนโดจะเปิดตัวคอนโซลรุ่นใหม่ <a href=\"https://www.blognone.com/node/144150\">Nintendo Switch 2</a> แล้ว แต่วันนี้นินเทนโดก็ประกาศจัดงานแถลงข่าว Nintendo Direct โดยกำหนดวันพรุ่งนี้ 27 มีนาคม 2025 เวลา 3 ทุ่ม ตามเวลาในไทย</p>\n<p>นินเทนโดบอกว่างานแถลงข่าวนี้ เนื้อหาจะมีเฉพาะเกมที่กำหนดออกมาภายในปี 2025 เท่านั้น เนื้อหาจะใช้เวลาประมาณ 30 นาที และไม่มีการพูดถึง Switch 2 ซึ่งส่วนของคอนโซลรุ่นใหม่ Switch 2 นั้น ให้ไปรอในการแถลงข่าววันที่ 2 เมษายนนี้</p>\n<p>คาดว่าหนึ่งในเกมที่นินเทนโดจะเปิดเผยรายละเอียดคือ <a href=\"https://www.blognone.com/node/140469\">Metroid Prime 4: Beyond</a> ซึ่งนินเทนโดกลับมายืนยันแผนงานตั้งแต่ปีที่แล้วว่าจะวางขายในปี 2025</p>\n<p>ที่มา: <a href=\"https://www.nintendolife.com/news/2025/03/nintendo-direct-confirmed-for-tomorrow-27th-march-2025\">Nintendo Life</a></p>\n<p><img alt=\"No Description\" src=\"https://www.blognone.com/sites/default/files/externals/0bd1b57a371993fc24372396f245254c.png\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"adcdd41ba444a4c712a52f824e5696b58da618a8083a017ac07ffbaf967690ba","category":"Thai"}