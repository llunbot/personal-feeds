{"title":"Xbox Cloud Streaming พบปัญหาโหลดเกมนาน หรือเล่นเกมไม่ได้ นานกว่า 24 ชั่วโมงแล้ว","link":"https://www.blognone.com/node/143850","date":1735365208000,"content":"<div><div><div><p>ไมโครซอฟท์<a href=\"https://support.xbox.com/en-US/xbox-live-status\">ยืนยันปัญหา Xbox Cloud Streaming</a> โดยผู้ใช้งานอาจโหลดเกมไม่ได้ หรือถูกตัดออกจากระบบเอง โดยปัญหานี้ถูกยืนยันตั้งแต่วันที่ 27 ธันวาคม และถึงตอนนี้มากกว่า 24 ชั่วโมงแล้ว ปัญหาก็ยังไม่กลับสู่ภาวะปกติ</p>\n<p>อาการล่าสุดที่พบซึ่งมีรายงานใน Reddit พบว่าการโหลดเกมใช้เวลานานมากกว่าปกติ บางเกมอาจนานมากกว่า 50 นาที เมื่อโหลดสำเร็จแล้วก็อาจเริ่มเล่นเกมไม่ได้และถูกตัดออกจากระบบไป</p>\n<p>ถึงตอนนี้ไมโครซอฟท์บอกเพียงระยะเวลาโหลดเกมตอนนี้เร็วขึ้นแล้ว แต่ปัญหาทั้งหมดยังไม่ถูกแก้ไข และยังไม่ได้ให้รายละเอียดเพิ่มเติมว่าเกิดจากอะไร</p>\n<p><strong>อัปเดต:</strong> <a href=\"https://x.com/XboxSupport/status/1872906009787699591\">ไมโครซอฟท์บอกว่า</a>ปัญหาทั้งหมดแก้ไขแล้ว ผู้ใช้งานสามารถโหลดเกมได้ตามปกติ</p>\n<p>ที่มา: <a href=\"https://www.engadget.com/gaming/xbox/xbox-cloud-gaming-has-had-trouble-loading-games-for-the-last-24-hours-190625047.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/18b5f070fc9b8bff999f71257a848466.png\" /></p>\n<blockquote><p>Users may see an incorrectly high wait time when attempting to launch a cloud gaming title. Our teams expect that users will be able to connect faster than the elevated time shown. <a href=\"https://t.co/vdGXVBNZ2t\">https://t.co/vdGXVBNZ2t</a></p>\n<p>— Xbox Support (@XboxSupport) <a href=\"https://twitter.com/XboxSupport/status/1872673740628140318?ref_src=twsrc%5Etfw\">December 27, 2024</a></p></blockquote>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/cloud-gaming\">Cloud Gaming</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/service-outage\">Service Outage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a27dc2218eed81173b61cc1d6e2c892685abc41bc77be98593cd6f67c8760fa6","category":"Thai"}