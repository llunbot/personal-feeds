{"title":"JetBrains เปิดตัว TeamCity Pipelines เครื่องมือ CI/CD สำหรับองค์กรเล็ก ใช้ง่าย รวดเร็ว","link":"https://www.blognone.com/node/138779","date":1710827687000,"content":"<div><div><div><p>ค่าย JetBrains มีซอฟต์แวร์ CI/CD ชื่อ TeamCity ที่ให้บริการมายาวนาน 17 ปี (เก่าระดับว่า <a href=\"https://www.blognone.com/node/122473\">เพิ่งมีเวอร์ชันรันบนคลาวด์เมื่อปี 2021 นี้เอง</a>) ปัญหาของ TeamCity คือเป็นซอฟต์แวร์ยุคเก่าที่มีความซับซ้อนสูง ดูแลลำบาก และไม่ใช่ทุกองค์กรมีแอดมินระบบที่ดูแล TeamCity ได้</p>\n<p>ล่าสุด JetBrains เปิดตัว <a href=\"https://www.jetbrains.com/teamcity/pipelines/\">TeamCity Pipelines</a> สำหรับใช้งานในองค์กรขนาดเล็ก ปรับแต่ง UI ให้ใช้งานง่ายขึ้น ตัดตัวเลือกที่ไม่สำคัญออกให้หมด ทำงานเร็วขึ้น มีประสิทธิภาพมากขึ้น</p>\n<p>TeamCity Pipelines ปรับวิธีสร้างคอนฟิกของ CI/CD pipeline ใหม่ เลือกได้ทั้งการเขียนเป็น YAML หรือการใช้ PipelineEditor ลากๆ แล้วจิ้มๆ เอา ฟีเจอร์เด่นของมันคือจะอ่านค่าต่างๆ ในโปรเจคของเรา แล้ว \"แนะนำ\" ฟีเจอร์หรือคอนฟิกที่ควรเปิดใช้งานเพื่อให้ประสิทธิภาพของผลลัพธ์ดีขึ้น</p>\n<p>ตอนนี้ TeamCity Pipelines ยังมีสถานะเป็น Beta เปิดให้ใช้งานฟรี เมื่อเข้าสถานะเสถียรแล้วค่อยประกาศราคาค่าบริการอีกครั้งหนึ่ง</p>\n<p>ที่มา - <a href=\"https://blog.jetbrains.com/teamcity/2024/03/meet-teamcity-pipelines/\">JetBrains</a>, <a href=\"https://thenewstack.io/jetbrains-launches-ci-cd-tool-for-small-mid-sized-dev-teams/\">The New Stack</a></p>\n<p><img alt=\"No Description\" src=\"https://www.blognone.com/sites/default/files/externals/99bcaba3403c493c0744992b14ef240d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5ee14ea207fe9ee3364e09a6b7a64651.png\" /></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/cicd\">CI/CD</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bc02f4441c8da1a07d7b1d4130c7eba0549372204c1dc214e7c01fffee3570f","category":"Thai"}