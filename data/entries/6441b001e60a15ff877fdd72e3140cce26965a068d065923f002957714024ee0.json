{"title":"Mario Kart World ประกาศราคาขาย 80 ดอลลาร์ ขยับเพดานขึ้นอีกครั้ง","link":"https://www.blognone.com/node/145642","date":1743655083000,"content":"<div><div><div><p>ประเด็นหนึ่งที่ถูกพูดถึงของเกม <a href=\"https://www.blognone.com/node/145622\">Mario Kart World</a> ที่เป็นเกมภาคใหม่ในซีรีส์ Mario Kart บน <a href=\"https://www.blognone.com/node/145620\">Switch 2</a> คือราคาขาย โดยนินเทนโดระบุราคา 79.99 ดอลลาร์ ทำให้เป็นเกมนินเทนโดที่ขึ้นสู่ระดับราคา 80 ดอลลาร์ จากก่อนหน้านี้นินเทนโดตั้ง<a href=\"https://www.blognone.com/node/132563\">ราคาเกมที่ 70 ดอลลาร์</a>กับ The Legend of Zelda: Tears of the Kingdom ในปี 2023</p>\n<p>ราคาเกมที่ปรับเพิ่มขึ้นเป็นหัวข้อที่ถูกวิจารณ์มาระยะหนึ่ง ล่าสุดก็มีข่าวลือว่า Grand Theft Auto 6 ที่ยังไม่ประกาศราคา อาจทำสถิติใหม่แตะถึง 100 ดอลลาร์ได้เลย</p>\n<p>คนที่ต้องการเล่น Mario Kart World อาจใช้ตัวเลือกที่ทำให้จ่ายเงินน้อยลงโดยซื้อเครื่อง Switch 2 รุ่นพ่วงกับเกม Mario Kart World นี้ ที่ทำให้เกมมีราคาลดลงเป็น 50 ดอลลาร์</p>\n<p>อย่างไรก็ตามนินเทนโดน่าจะไม่ขยับราคาเกมขึ้นไปทั้งหมดตอนนี้ เพราะ Donkey Kong Bananza ก็ระบุราคาที่ 69.99 ดอลลาร์</p>\n<p>ที่มา: <a href=\"https://screenrant.com/mario-kart-world-80-dollars-reactions/\">ScreenRant</a></p>\n<p><img alt=\"No Description\" src=\"https://www.blognone.com/sites/default/files/externals/ca7d3632db9f74bfdd8943ee9ed064d2.jpg\" /></p>\n</div></div></div><div><div>Topics: </div><div><div><a href=\"/topics/mario-kart\">Mario Kart</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6441b001e60a15ff877fdd72e3140cce26965a068d065923f002957714024ee0","category":"Thai"}