{"title":"TikTok เริ่มทดสอบระบบ Tips เปย์เงินให้กำลังใจครีเอเตอร์ ที่มีผู้ติดตาม 1 แสนคนขึ้นไป","link":"https://www.blognone.com/node/125597","date":1635761878000,"content":"<div><div><div><p>TikTok กำลังทดสอบระบบทำเงินแบบใหม่ให้กับครีเอเตอร์ เรียกว่าระบบ Tips โดยผู้ใช้อื่นจะสามารถส่งเงินเป็นกำลังใจให้ครีเอเตอร์ได้ คล้ายกับระบบ <a href=\"https://www.blognone.com/node/122551\">Tip Jar ของ Twitter</a> ระบบนี้ถูกค้นพบโดยผู้ใช้ <a href=\"https://www.tiktok.com/@jera.bean/video/7023876662139866415\">@jera.bean</a> บน TikTok และเว็บไซต์ TechCrunch ก็ได้รับการยืนยันจากตัวแทน TikTok ว่ากำลังทดสอบฟีเจอร์ใหม่นี้จริง</p>\n<p>ตัวแทน TikTok ระบุว่าระบบ Tips อยู่ในขั้นทดสอบแบบเฉพาะกลุ่ม โดยครีเอเตอร์ที่มีสิทธิ์บางคนเท่านั้นถึงจะเห็นตัวเลือกนี้ในการตั้งค่า และมีเกณฑ์กำหนดคือครีเอเตอร์ต้องไม่ทำผิดระเบียบของแอป มีผู้ติดตาม 1 แสนคนขึ้นไป และอายุผ่านเกณฑ์ที่แอปกำหนด (13 ปี) โดยเงินทั้งหมดจะเข้ากระเป๋าครีเอเตอร์ โดยไม่ถูก TikTok หักเปอร์เซ็นต์</p>\n<p>ผู้ใช้ที่เห็นตัวเลือกนี้ในการตั้งค่า ต้องส่งเรื่องเพื่อขอเปิดออปชั่นนี้ และรอการแจ้งข้อมูลจากแอปว่าสามารถเปิดระบบ Tips ได้หรือไม่ และยังไม่มีข้อมูลว่าจะเปิดใช้เต็มที่สำหรับครีเอเตอร์ทุกคนเมื่อไร</p>\n<p><img src=\"https://www.blognone.com/sites/default/files/externals/f459805609b305b2f9d7ded21aed6d16.png\" /><br />\nภาพ: <a href=\"https://www.tiktok.com/@jera.bean/video/7023876662139866415\">@jera.bean</a></p>\n<p>ที่มา - <a href=\"https://www.tiktok.com/@jera.bean/video/7023876662139866415\">@jera.bean</a>, <a href=\"https://techcrunch.com/2021/10/28/tiktok-is-testing-a-new-direct-tipping-feature-with-select-creators/\">TechCrunch</a></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fbdf831a715a4cabf04c07dedbcdf73a146e7ff69f9a78dc21dd07dcad0ff1d","category":"Thai"}