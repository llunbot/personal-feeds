{"title":"OpenAI อัพเดตโมเดลรอบใหม่ โมเดล embbedding ลดขนาดเวคเตอร์ลง, แก้ปัญหาโมเดลขี้เกียจทำงาน","link":"https://www.blognone.com/node/137884","date":1706238652000,"content":"<div><div><div><p>OpenAI ประกาศอัพเดตโมเดลทั้ง LLM และ embedding โดย LLM นั้นเป็นการปรับตามรอบเป็นเวอร์ชั่น 0125 พร้อมกับลดราคาบางส่วน</p>\n<p>โมเดล embedding ของ OpenAI ที่ผ่านมาเป็นโมเดล Ada ที่ใช้งานมานาน และมีขนาดเวคเตอร์ขาออกถึง 1536 มิติ ในโมเดล text-embedding-3 จะมีขนาดเวคเตอร์ให้เลือกตั้งแต่ 256, 512, 1024, 1536, 3072 มิติ โดยเวคเตอร์ขนาดเล็กที่สุดก็ยังมีคะแนน  ดีกว่า Ada ตัวเดิม</p>\n<p>โมเดล GPT-3.5 Turbo ปรับเวอร์ชั่นเป็น 0125 แก้บั๊กการเรียกฟังก์ชั่นด้วยภาษาอื่นนอกจากภาษาอังกฤษ ขณะที่โมเดล GPT-4 แก้ปัญหาโมเดล \"ขี้เกียจ\" ไม่ยอมทำงานตามที่สั่ง และแก้ปัญหาการตอบภาษาอื่นนอกจากภาษาอังกฤษเช่นกัน</p>\n<p>ประกาศครั้งนี้ยังมีประกาศย่อยๆ เช่น GPT-4 Vision จะเปิดใช้งานทั่วไปในอีกไม่กี่เดือนข้างหน้า, ปรับปรุงโมเดลตรวจจับข้อความอันตราย, เพิ่มฟีเจอร์การสร้างกุญแจ API แบบจำกัดการใช้งาน</p>\n<p>ที่มา - <a href=\"https://openai.com/blog/new-embedding-models-and-api-updates\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/c2b9c01bee29063c8903de0bb956304e.png\" /></p>\n<p>หน้าจอ Dashboard แสดงสถิติการใช้งาน API แยกตาม API Key</p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"295c468c2e2b54133b8a96feeff80ed82028b75474122959277b423f5607fb29","category":"Thai"}