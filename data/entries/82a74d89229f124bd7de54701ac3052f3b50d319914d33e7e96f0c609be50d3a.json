{"title":"Tesla เตรียมขายไลเซนส์ FSD ให้ผู้ผลิตรถรายอื่น - Cybertruck เดินสายการผลิตหลักปีหน้า","link":"https://www.blognone.com/node/134915","date":1689812259000,"content":"<div><div><div><p>Tesla รายงานผลประกอบการของไตรมาสที่ 2 ปี 2023 โดยบริษัทบอกว่าทำสถิติใหม่หลายอย่าง ทั้งรายได้รวมสูงสุดในไตรมาสเดียวที่ 24,927 ล้านดอลลาร์ เพิ่มขึ้น 47% จากช่วงเดียวกันในปีก่อน เช่นเดียวกับจำนวนรถที่ผลิตและส่งมอบ ซึ่งเป็นตัวเลขสูงสุดเช่นกัน<a href=\"https://www.blognone.com/node/134644\">ตามที่รายงาน</a>ไปก่อนหน้านี้ กำไรสุทธิตามบัญชี GAAP อยู่ที่ 2,703 ล้านดอลลาร์</p>\n<p>อัตรากำไรจากการดำเนินงานยังอยู่ที่ระดับ 10% โดย Tesla บอกว่าแม้จะมีการลดราคารถลงมา แต่ก็ยังรักษาระดับไว้ได้ เป็นผลจากการควบคุมต้นทุน และเพิ่มกำลังการผลิตในโรงงานที่เบอร์ลินและเท็กซัส ตลอดจนรายได้ส่วนธุรกิจพลังงานและธุรกิจอื่นที่ต่างเติบโต</p>\n<p>ในช่วงแถลงผลประกอบการ Elon Musk ซีอีโอ Tesla ให้ข้อมูลว่าบริษัทมีแผนขายไลเซนส์ระบบขับเคลื่อนยานยนต์เองเต็มรูปแบบ (FSD - Full Self-Driving) ทั้งส่วนฮาร์ดแวร์และซอฟต์แวร์ ให้กับผู้ผลิตรถยนต์รายอื่นที่สนใจ โดยบอกว่าตอนนี้มีผู้ผลิตรถยนต์รายใหญ่ที่มาพูดคุยบ้างแล้ว</p>\n<p>ส่วนแผนการผลิต Cybertruck ซึ่ง Tesla เพิ่ง<a href=\"https://www.blognone.com/node/134851\">ประกาศความสำเร็จ</a>ในการผลิตรถคันแรกจากโรงงานไป Musk บอกว่าตอนนี้อยู่ในขั้นตอนติดตั้งเครื่องจักรที่มีรูปแบบเฉพาะตัว ต่างจากการผลิตรถยนต์รุ่นอื่น ซึ่งสายการผลิตหลักน่าจะเริ่มดำเนินการได้ภายในปีหน้า</p>\n<p>ที่มา: และ <a href=\"https://digitalassets.tesla.com/tesla-contents/image/upload/TSLA-Q2-2023-Update.pdf\">Tesla</a> และ <a href=\"https://www.engadget.com/tesla-built-and-delivered-a-nearly-half-a-million-evs-in-q2-205948639.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/1f35d21fcd41fb267da5c2a55de7bdc8.png\" /></p>\n<p><img alt=\"No Description\" src=\"https://www.blognone.com/sites/default/files/externals/255292d54800997c6192174663e32b07.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82a74d89229f124bd7de54701ac3052f3b50d319914d33e7e96f0c609be50d3a","category":"Thai"}