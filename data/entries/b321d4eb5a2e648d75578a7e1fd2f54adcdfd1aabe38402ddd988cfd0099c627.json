{"title":"Chrome เดสก์ท็อป เพิ่มเครื่องมือจัดการแรมและทรัพยากรของเครื่องที่ลงรายละเอียดมากขึ้น","link":"https://www.blognone.com/node/142850","date":1730285847000,"content":"<div><div><div><p>กูเกิลเพิ่มเครื่องมือใหม่สำหรับ Chrome บนเดส์กท็อป เพื่อให้ผู้ใช้งานตรวจสอบประสิทธิภาพและการใช้ทรัพยากรบนเครื่องได้ดีขึ้น</p>\n<p>เครื่องมือใหม่มีชื่อว่า Performance Detection โดยเป็นไอคอนเตือนที่แถบเมนูด้านบน เมื่อพบปัญหาประสิทธิภาพการทำงาน เช่น แท็บนั้นมีการใช้ทรัพยากรของเครื่องมากกว่าปกติ โดยมีปุ่ม Fix now เพื่อปรับปรุงแก้ไขปัญหา ผู้ใช้งานสามารถเลือกปิดการทำงานของ Performance Detection ได้ใน Settings</p>\n<p>นอกจากนี้ Chrome ยังปรับปรุงฟีเจอร์ประหยัดแรม <a href=\"https://www.blognone.com/node/132700\">Memory Saver</a> โดยเพิ่มตัวเลือกโหมดทำงานที่ต้องการได้แก่ Moderate (ปิดการทำงานแท็บเมื่อเครื่องแรมหมด), Balanced (รักษาสมดุลของแท็บและเครื่อง) และ Maximum (ปิดการทำงานแท็บเลยเมื่อไม่ใช้) และเพิ่มการตั้งค่ากำหนดเว็บไซต์ที่เป็นข้อยกเว้นจากโหมดประหยัดแรม ให้ทำงานตลอดเวลาแม้อยู่เบื้องหลังได้ด้วย</p>\n<p>ที่มา: <a href=\"https://blog.google/products/chrome/google-chrome-performance-controls-october-2024/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/b97ce52580a37048cb30494e058dc085.jpeg\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b321d4eb5a2e648d75578a7e1fd2f54adcdfd1aabe38402ddd988cfd0099c627","category":"Thai"}