{"title":"NVIDIA เปิดตัวบอร์ดขนาดเล็ก Jetson Orin Nano Super จีพียู Ampere, ลดราคาเหลือ 249 ดอลลาร์","link":"https://www.blognone.com/node/143712","date":1734488487000,"content":"<div><div><div><p>NVIDIA เปิดตัว Jetson Orin Nano Super บอร์ดประมวลผล AI ขนาดเล็ก กินไฟสูงสุด 25 วัตต์ ขายราคา 249 ดอลลาร์ เน้นตลาดนักพัฒนาอิสระและนักเรียนนักศึกษา</p>\n<p>NVIDIA มีบอร์ด Jetson ขายตลาดอุปกรณ์ฝังตัวมายาวนาน โดย<a href=\"https://www.nvidia.com/en-us/autonomous-machines/embedded-systems/jetson-orin/\">บอร์ดเวอร์ชันใช้ชิป Orin</a> ใช้สถาปัตยกรรมจีพียูที่เก่าหน่อยคือ Ampere (ที่ออกในปี 2020 ตัวเดียวกับ GeForce 30) สมรรถนะ 67 TOPS เริ่มวางตลาดมาตั้งแต่ปี 2023 (ตัวใหม่สุดตอนนี้คือ <a href=\"https://www.blognone.com/node/138775\">Jetson Thor ซึ่งเปิดตัวแล้ว แต่ยังไม่วางขาย</a>)</p>\n<p>สิ่งที่ NVIDIA ประกาศในรอบนี้คือออกบอร์ดเวอร์ชันย่อย Jetson Orin Nano Super Developer Kit ที่สเปกเหมือนกับ Orin Nano ที่วางขายอยู่ก่อน (ซีพียู+จีพียูเดียวกัน แรม 8GB เท่ากัน) เพิ่มสเปกพอร์ตเชื่อมต่อให้เหมาะกับงาน Dev Kit และใส่ลายเซ็นของ Jensen Huang บนกล่องให้ดูขลังๆ (เจ้าตัวได้ทำคลิป \"เตาอบ\" อันใหม่มาช่วยโฆษณาด้วย บอกว่าอบนานไปบอร์ดเลยหดเหลือจิ๋วเดียว)</p>\n<p>จุดสำคัญคือ Orin Nano Super ลดราคาลงครึ่งหนึ่งจาก 499 ดอลลาร์เหลือ 249 ดอลลาร์ แล้วเรียกมันว่า \"The World's Most Affordable Generative AI Supercomputer\" (การตลาดชนะเลิศ)</p>\n<p>ที่มา - <a href=\"https://blogs.nvidia.com/blog/jetson-generative-ai-supercomputer/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/4c38e9948cc13c19bc8e9e6db1b72322.jpg\" /></p>\n<p>ลำดับบอร์ดต่างๆ ในตระกูล Jetson Orin, บอร์ดตัวในข่าวเท่ากับ Orin Nano 8GB</p>\n<p><img alt=\"No Description\" src=\"https://www.blognone.com/sites/default/files/externals/63a1dbc93e7e33f2595e0693bceb423b.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/jetson\">Jetson</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/nvidia-ampere\">NVIDIA Ampere</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bf3b52437a2c970e76de4fcb3e4ff073ec3929b6617b467ec212959aee7e1c5","category":"Thai"}