{"title":"Apple บอกเอง ปัญหาคราบรอยนิ้วมือขอบ iPhone 15 Pro อาจเกิดชั่วคราวแต่แก้ไขได้","link":"https://www.blognone.com/node/135874","date":1695351047000,"content":"<div><div><div><p>วันนี้ iPhone 15 Pro รวมถึง iPhone 15 ได้เริ่มขายในประเทศไทยแล้ว ก่อนหน้านี้มีรายงานว่า iPhone 15 Pro ที่เปลี่ยนบอดี้มาใช้วัสดุไทเทเนียม พบปัญหาเป็นคราบรอยนิ้วมือเมื่อถือจับไว้นาน ล่าสุดแอปเปิลให้คำแนะนำถึงปัญหานี้แล้วว่าเป็นเรื่องชั่วคราว แก้ไขได้</p>\n<p>แอปเปิลอัพเดตข้อมูลใน<a href=\"https://support.apple.com/en-us/HT207123\">หน้าซัพพอร์ต</a> เกี่ยวกับการทำความสะอาด iPhone เพิ่มเติมส่วนของ iPhone 15 Pro และ iPhone 15 Pro Max ว่าความมันจากผิวหนังอาจทำให้สีเครื่องตรงขอบ iPhone เปลี่ยนแปลงชั่วคราว การเช็ดทำความสะอาด iPhone ด้วยผ้านุ่มไม่เป็นขุยที่บิดหมาดเล็กน้อย จะช่วยคืนสีเดิมกลับมา</p>\n<p>ก่อนหน้านี้ลูกค้าบางคนอาจกังวลว่าปัญหาสีที่เปลี่ยนนี้จะเกิดถาวร ซึ่งเมื่อแอปเปิลอัพเดตเองว่าแก้ไขได้ และไม่ถึงกับต้องลงทุนซื้อ<a href=\"https://www.apple.com/th/shop/product/MM6F3ZA/A/%E0%B8%9C%E0%B9%89%E0%B8%B2%E0%B9%80%E0%B8%8A%E0%B9%87%E0%B8%94%E0%B8%A3%E0%B8%AD%E0%B8%A2\">ผ้าเช็ดรอยราคา 790 บาท</a> ก็น่าจะสบายใจขึ้น</p>\n<p>ที่มา: <a href=\"https://www.macrumors.com/2023/09/21/apple-on-iphone-15-pro-fingerprints/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/06064dc3b51fa1142f2345d81e3fc41c.jpg\" /></p>\n</div></div></div><div><div>Topics: </div><div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24f65ff7559bbfca40147657beea2f92a95099160b9f202208cff9facbcb179a","category":"Thai"}