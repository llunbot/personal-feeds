{"title":"[ไม่ยืนยัน] Microsoft Copilot อาจมีแพ็คเกจ Subscription รายเดือน Copilot Pro","link":"https://www.blognone.com/node/137675","date":1705326288000,"content":"<div><div><div><p>ที่ผ่านมาฟีเจอร์ Copilot ที่<a href=\"https://www.blognone.com/node/136765\">รีแบรนด์</a>จาก Bing Chat ในแอปมือถือของไมโครซอฟท์ สามารถใช้งานได้ฟรีแบบจำกัดจำนวนบทสนทนาต่อครั้งและต่อวัน แต่ล่าสุด Android Authority ได้แกะ apk ของแอป Microsoft Edge Canary ใน Android เวอร์ชัน 122.0.2336.0 และ 122.0.2342.0 พบว่าไมโครซอฟท์อาจเพิ่มระบบสมัครสมาชิกรายเดือน (subscription)</p>\n<p>โดยข้อความระบุถึงฟีเจอร์ชื่อ <strong>Copilot Pro</strong> ซึ่งต้องสมัครใช้งานรายเดือนเพิ่มเติม รายละเอียดที่มากกว่านั้นบอกว่า สามารถเข้าถึงโมเดล AI ล่าสุด, ได้คำตอบที่เร็วกว่า, ได้รูปภาพที่สร้างจาก AI คุณภาพสูงกว่า อย่างไรก็ตามรายละเอียดนี้ไม่ได้บอกว่าสามารถขยายจำนวนการใช้งานหรือไม่</p>\n<p>การที่ Copilot จะมีรูปแบบสมัครสมาชิกจ่ายเงินนั้นก็ไม่น่าแปลกใจนัก เพราะ ChatGPT ของ OpenAI ก็มี <a href=\"https://www.blognone.com/node/132467\">ChatGPT Plus</a> หรือแม้แต่ Bard ก็ค้นพบว่าอาจมีแพ็คเกจเสียเงินชื่อ <a href=\"https://www.blognone.com/node/137506\">Bard Advanced</a> เช่นกัน</p>\n<p>ที่มา: <a href=\"https://www.androidauthority.com/microsoft-copilot-pro-edge-3403043/\">Android Authority</a></p>\n<p><img src=\"https://www.blognone.com/sites/default/files/externals/a1cc2f8936aa3f94e0344f57abd0f768.png\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05f9197c881a0b34dcc01aae8443865e94cb9573584f568420dde2dada01fc6f","category":"Thai"}