{"title":"Gmail เพิ่มความปลอดภัย ให้ยืนยัน 2 ขั้นตอน เมื่อพยายามแก้ไข Filter หรือ Forwarding","link":"https://www.blognone.com/node/135418","date":1692834312000,"content":"<div><div><div><p>กูเกิลเพิ่มความปลอดภัยของ Gmail โดยให้ผู้ใช้งานต้องยืนยันตัวตน 2 ขั้นตอน ทุกครั้งที่มีการแก้ไขการตั้งค่า (Settings) ในส่วนที่กูเกิลมองว่าเป็นความเสี่ยงสูง ได้แก่</p>\n<ul>\n<li><strong>Filters:</strong> สร้าง Filter, แก้ไข Filter หรือนำเข้า Filter</li>\n<li><strong>Forwarding:</strong> สร้างที่อยู่ที่ส่งต่อเพิ่มเติมในส่วนการตั้งค่า Forwarding หรือ POP/IMAP</li>\n<li><strong>IMAP access:</strong> เพิ่มการเข้าถึงของ IMAP (หากผู้ดูแลระบบ Workspace เปิดให้ผู้ใช้แก้ไขได้เอง)</li>\n</ul>\n<p>หากมีการพยายามแก้ไข Settings ส่วนดังกล่าว กูเกิลจะให้ผู้ใช้งานยืนยันตัวตนอีกครั้งด้วยวิธีการต่าง ๆ เช่น ยืนยันผ่านแอปอื่นในอุปกรณ์ที่เชื่อถือ หรือการยืนยันด้วยรหัส การเปลี่ยนแปลงนี้มีผลกับทั้งผู้ใช้ Google Workspace และ Google Accounts ที่มีการใช้งานบัญชีกูเกิลเพื่อยืนยันตัวตนผ่านบริการอื่น</p>\n<p>ที่มา: <a href=\"https://workspaceupdates.googleblog.com/2023/08/stronger-protections-for-sensitive-gmail-actions.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/f52bbac075f6c6ff71485ff9bec921d1.png\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google-workspace\">Google Workspace</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8297aa0f4b3fefdee64b555f14dd47b1e4154ef688d01c0156252145245a2c4","category":"Thai"}