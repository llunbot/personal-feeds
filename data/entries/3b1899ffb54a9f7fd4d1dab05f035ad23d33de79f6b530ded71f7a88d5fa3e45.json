{"title":"Microsoft แซง Apple เป็นบริษัทมูลค่าสูงที่สุดในโลกอีกครั้ง แต่ถูกแซงกลับหลังปิดตลาดหุ้น","link":"https://www.blognone.com/node/137628","date":1705016636000,"content":"<div><div><div><p>เมื่อคืนนี้ในระหว่างเวลาการซื้อขายหุ้นในตลาดสหรัฐ ไมโครซอฟท์มีมูลค่ากิจการตามราคาหุ้นสูงกว่าแอปเปิล ทำให้กลายเป็นบริษัทที่มีมูลค่ากิจการมากที่สุดในโลกในช่วงเวลาหนึ่ง ก่อนที่ปิดตลาดซื้อขายแอปเปิลจะกลับมาเป็นมีมูลค่าสูงกว่าตามเดิม</p>\n<p>มูลค่ากิจการของไมโครซอฟท์เคยแซงแอปเปิลมาแล้วหลายครั้งทั้งใน<a href=\"https://www.blognone.com/node/106739\">ปี 2018</a> และ<a href=\"https://www.blognone.com/node/125569\">ปี 2021</a> แต่เป็นระยะเวลาที่ไม่นานนัก แอปเปิลก็กลับมาแซงคืนเป็นบริษัทมีมูลค่ากิจการมากที่สุดในโลก</p>\n<p>สถานการณ์ของสองบริษัทในตอนนี้ที่ส่งผลต่อมูลค่ากิจการ คือแอปเปิลที่กำลัง<a href=\"https://www.blognone.com/node/137514\">เผชิญปัญหาคดีผูกขาด</a> และนักวิเคราะห์ต่างปรับลดคาดการณ์รายได้ ขณะที่ไมโครซอฟท์ได้ปัจจัยบวกจากการโปรโมต AI PC ที่<a href=\"https://www.blognone.com/node/137489\">เพิ่มปุ่ม Copilot</a> เข้ามา</p>\n<p>ที่มา: <a href=\"https://www.cnbc.com/2024/01/11/microsoft-replaces-apple-as-most-valuable-public-company.html\">CNBC</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/apple\">Apple</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b1899ffb54a9f7fd4d1dab05f035ad23d33de79f6b530ded71f7a88d5fa3e45","category":"Thai"}