{"title":"Google Meet เพิ่มความสามารถ ย้ายอุปกรณ์ระหว่างการประชุมได้ โดยไม่ต้องวางสาย-เข้าร่วมใหม่","link":"https://www.blognone.com/node/139412","date":1714051429000,"content":"<div><div><div><p>Google Meet เพิ่มความสามารถใหม่ \"Switch here\" ที่ทำให้ผู้ใช้งานสามารถโอนย้ายการประชุมหรือการโทร ระหว่างอุปกรณ์ได้ โดยไม่ต้องวางสายหรือเข้าร่วมประชุมใหม่</p>\n<p>กูเกิลยกตัวอย่างกรณีที่สามารถใช้งาน Switch here ได้ เช่นตอนแรก เริ่มต้นเข้าประชุมผ่านโทรศัพท์มือถือหรือแท็บเล็ต แต่เมื่อเดินมาถึงโต๊ะทำงาน ก็ต้องการย้ายมาประชุมอย่างต่อเนื่องผ่านแล็ปท็อป เป็นต้น วิธีการใช้งานคือเมื่อเข้าร่วมการประชุมบนอุปกรณ์ใหม่ จะมีปุ่ม Switch here ปรากฏขึ้น พอกดก็จะย้ายทุกอย่างจากอุปกรณ์แรกมาทันที ทั้งนี้การย้ายอุปกรณ์ไปมาสามารถทำได้ทั้งหมด จะเป็นจากแล็ปท็อป มาที่แอปมือถือก็ได้เช่นกัน</p>\n<p>Switch here ใน Google Meet เริ่มทยอยอัปเดตให้กับผู้ใช้งานทุกคนตั้งแต่วันนี้เป็นต้นไป</p>\n<p>ที่มา: <a href=\"https://workspaceupdates.googleblog.com/2024/04/seamless-call-transfer-google-meet.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/82a4c1b856757cde427a39f6dd32c181.png\" /></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf49cd18468ff3313d21477a92ca205192503b8363e34d72a8f3a3c45519e273","category":"Thai"}