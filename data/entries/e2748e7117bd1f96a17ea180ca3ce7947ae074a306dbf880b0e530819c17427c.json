{"title":"Zoom รายงานผลประกอบการ จำนวนลูกค้าองค์กรยังคงเติบโต - อัตรายกเลิกของลูกค้าออนไลน์น้อยลง","link":"https://www.blognone.com/node/141557","date":1724284931000,"content":"<div><div><div><p>Zoom รายงานผลประกอบการประจำไตรมาสสิ้นสุดเดือนกรกฎาคม 2024 รายได้รวมเพิ่มขึ้น 2.1% จากช่วงเดียวกันในปีก่อนเป็น 1,162.5 ล้านดอลลาร์ มีกำไรสุทธิตามบัญชี GAAP 219.0 ล้านดอลลาร์</p>\n<p>รายได้จากกลุ่มลูกค้าองค์กร (Enterprise) เพิ่มขึ้น 3.5% เป็น 682.8 ล้านดอลลาร์ และจากลูกค้าช่องทางออนไลน์ 479.7 ล้านดอลลาร์ ใกล้เคียงกับปีก่อน โดยมีจำนวนลูกค้าที่สร้างรายได้ต่อเนื่อง 12 เดือนมากกว่า 1 แสนดอลลาร์ 3,933 ราย เพิ่มขึ้น 7.1% จำนวนลูกค้าองค์กรรวมทั้งหมดมีประมาณ 191,600 ราย อัตราการสูญเสียลูกค้าเฉพาะกลุ่มออนไลน์ (Churn Rate) อยู่ที่ 2.9% ต่อเดือน ลดลง 30 Basis Points</p>\n<p>Eric S. Yuan ซีอีโอ Zoom กล่าวว่าผลการดำเนินงานในไตรมาสออกมาดีกว่าที่บริษัทประเมินไว้ ทั้งกระแสเงินสดจากการดำเนินงานและกระแสเงินสดอิสระที่มากขึ้น อัตราสูญเสียลูกค้าออนไลน์ก็ต่ำที่สุดที่เคยบันทึก ในไตรมาสที่ผ่านมาบริการ Zoom Contact Center ก็ได้งานขนาดใหญ่จากลูกค้ามากขึ้น รวมมีลูกค้ามากกว่า 1,100 รายแล้ว</p>\n<p>ที่มา: <a href=\"https://investors.zoom.us/news-releases/news-release-details/zoom-video-communications-reports-financial-results-second-1\">Zoom</a></p>\n<p><img alt=\"No Description\" src=\"https://www.blognone.com/sites/default/files/externals/672df8e6c5ee34e92bf4dbc997caa664.png\" /></p>\n<p><img alt=\"No Description\" src=\"https://www.blognone.com/sites/default/files/externals/01ddad88e5834f9a48869a9541050936.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2748e7117bd1f96a17ea180ca3ce7947ae074a306dbf880b0e530819c17427c","category":"Thai"}