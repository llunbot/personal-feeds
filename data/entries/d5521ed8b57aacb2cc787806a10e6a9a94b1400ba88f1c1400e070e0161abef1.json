{"title":"Resident Evil 4 Remake ขายได้ 7 ล้านชุด, Monster Hunter: World ทะลุ 25 ล้านชุดแล้ว","link":"https://www.blognone.com/node/138690","date":1710380843000,"content":"<div><div><div><p>Capcom ประกาศความสำเร็จของเกม Resident Evil 4 Remake ทำยอดขายได้เกิน 7 ล้านชุด หลังจากวางขายมาครบ 1 ปีเต็ม แต่ถึงแม้ตัวเลขดูเยอะ หากเทียบกับเกมที่ขายดีสูงสุดของซีรีส์คือ <a href=\"https://www.blognone.com/node/135130\">Resident Evil 2 Remake ทำสถิติไว้สูงมากที่ 13.6 ล้านชุด</a> อันดับรองลงมาคือ Resident Evil 7 ตามมาติดๆ ที่ 13 ล้านชุด</p>\n<p>อีกเกมที่ประกาศยอดขายมาไล่เลี่ยกันคือ Monster Hunter: World ทำยอดขายรวมเกิน 25 ล้านชุด (นับรวมบันเดิลภาคเสริม Iceborne) เป็นเกมยอดขายสูงสุดของซีรีส์ และเป็นเกมที่ขายดีที่สุดตลอดกาลของ Capcom ด้วย</p>\n<p>ยอดขายรวมของ Resident Evil ทั้งซีรีส์อยู่ที่ 154 ล้านชุด ส่วนยอดขายรวมของ Monster Hunter ทั้งซีรีส์คือ 97 ล้านชุด</p>\n<p>ข้อมูลเพิ่มเติม: <a href=\"https://www.capcom.co.jp/ir/english/business/million.html\">อันดับเกมขายดีของ Capcom</a> และ <a href=\"https://www.capcom.co.jp/ir/english/business/salesdata.html\">ยอดขายสะสมนับทั้งซีรีส์</a></p>\n<p>ที่มา - <a href=\"https://www.capcom.co.jp/ir/english/news/html/e240313.html\">Capcom (Resident Evil)</a>, <a href=\"https://www.capcom.co.jp/ir/english/news/html/e240312.html\">Capcom (Monster Hunter)</a></p>\n<p><img alt=\"No Description\" src=\"https://www.blognone.com/sites/default/files/externals/3294bb615a4238ed0da715b96f31c6d4.jpg\" /></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/games\">Games</a></div><div><a href=\"/topics/capcom\">Capcom</a></div><div><a href=\"/topics/monster-hunter\">Monster Hunter</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5521ed8b57aacb2cc787806a10e6a9a94b1400ba88f1c1400e070e0161abef1","category":"Thai"}