{"title":"Xiaomi รายงานผลประกอบการ รายได้รวมลดลงเล็กน้อย ธุรกิจ EV เริ่มสายการผลิตปีหน้า","link":"https://www.blognone.com/node/135494","date":1693313583000,"content":"<div><div><div><p>Xiaomi รายงานผลประกอบการประจำไตรมาสที่ 2 ปี 2023 สิ้นสุดเดือนมิถุนายน รายได้รวมลดลง 4% เมื่อเทียบกับไตรมาสเดียวกันในปีก่อนอยู่ที่ 67,354.9 ล้านหยวน แต่เพิ่มขึ้น 13.2% เมื่อเทียบกับ<a href=\"https://www.blognone.com/node/133992\">ไตรมาส 1/2023</a> มีกำไรสุทธิตามบัญชี Non-IFRS 3,665.5 ล้านหยวน</p>\n<p>รายได้จากธุรกิจสมาร์ทโฟนอยู่ที่ 36,595.46 ล้านหยวน ส่งมอบสมาร์ทโฟน 32.9 ล้านเครื่อง โดยมีอัตรากำไรขั้นต้น 13.3% เป็นสถิติสูงสุดของบริษัท สะท้อนความสามารถในการควบคุมต้นทุนการผลิต ส่วนกลุ่มธุรกิจ AIoT รายได้ 22,253.87 ล้านหยวน จำนวนอุปกรณ์เชื่อมต่อเพิ่มเป็น 654.5 ล้านชิ้น จำนวนผู้ใช้งานแอป Mi Home เพิ่มเป็น 82.9 ล้านบัญชี อัตรากำไรขั้นต้นก็ทำสถิติสูงสุดเช่นกันที่ 17.6%</p>\n<p>เครื่องใช้ไฟฟ้าขนาดใหญ่ต่างทำสถิติจำนวนส่งมอบสูงสุดภายในไตรมาสเดียว แอร์ขายได้ 2.3 ล้านเครื่อง, ตู้เย็นมากกว่า 5 แสนเครื่อง และเครื่องซักผ้ามากกว่า 3 แสนเครื่อง</p>\n<p>Lu Weibing ประธาน Xiaomi ให้ข้อมูลในช่วงแถลงผลประกอบการว่าแม้สถานการณ์โลกจะมีความท้าทาย แต่บริษัทยังคงเดินหน้าขยายตลาดต่อเนื่องในทุกภูมิภาค ส่วนธุรกิจรถยนต์ไฟฟ้านั้น สามารถดำเนินงานได้เร็วกว่าที่วางไว้ โดยจะเริ่มสายการผลิตได้ในครึ่งแรกของปี 2024</p>\n<p>ที่มา: <a href=\"https://ir.mi.com/system/files-encrypted/nasdaq_kms/assets/2023/08/29/6-36-44/2023082900551.pdf\">Xiaomi</a> (pdf) และ <a href=\"https://www.reuters.com/technology/urgent-chinas-xiaomi-reports-4-decline-revenues-second-quarter-2023-08-29/\">Reuters</a></p>\n<p><img src=\"https://www.blognone.com/sites/default/files/externals/3d0d68cd69b932980f8ec412b3aa2be4.jpg\" alt /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8042802e2ef296765d2f2f9e102e6e4f092ce2b70d761648ca2fa71a9472c03","category":"Thai"}