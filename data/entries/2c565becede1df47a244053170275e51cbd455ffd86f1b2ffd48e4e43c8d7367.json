{"title":"Log4j ออกเวอร์ชั่น 2.17.0 แก้ช่องโหว่ Message Lookup ครั้งที่สาม","link":"https://www.blognone.com/node/126379","date":1639819218000,"content":"<div><div><div><p>โครงการ Log4j ออกเวอร์ชั่น 2.17.0 หลังนักวิจัยพบช่องโหว่ CVE-2021-45105 ที่แม้จะไม่สามารถส่งโค้ดเข้าไปรันได้เหมือนช่องโหว่ก่อนหน้านี้ แต่ก็ทำให้โปรแกรมแครชไปได้ กลายเป็นช่องโหว่แบบ Denial of Service</p>\n<p>ลำดับช่องโหว่ของ Log4j ในช่วงสัปดาห์ที่ผ่านมาได้แก่</p>\n<ul>\n<li>CVE-2021-44228 ช่องโหว่รันโค้ดระยะไกล กระทบกรณีใช้งานปกติ ทำให้กระทบเป็นวงกว้าง คะแนน CVSS 10.0 แก้ไขแล้วใน Log4j 2.15.0 ขึ้นไป หรือเปิดตั้งค่า formatMsgNoLookups=true</li>\n<li>CVE-2021-45046 ช่องโหว่รันโค้ดระยะไกล กระทบต่อเมื่อแอปพลิเคชั่นเรียกใช้ Log4j ในวิธีการเฉพาะ จากการเขียน log ผ่าน ThreadContext  คะแนน CVSS 9.0 แก้ไขแล้วใน Log4j 2.16.0 ด้วยการปิดการทำงาน JNDI</li>\n<li>CVE-2021-45105 ช่องโหว่ DoS กระทบต่อเมื่อแอปพลิเคชั่นเรียกใช้ Log4j ในวิธีการเฉพาะ จากการเขียน log ผ่าน ThreadContext  คะแนน CVSS 7.5 แก้ไขแล้วใน Log4j 2.17.0</li>\n</ul>\n<p>ช่องโหว่ล่าสุดนี้เกิดจากแฮกเกอร์สามารถกระตุ้นให้ Log4j รันกระบวนการ message lookup แบบ recursive ผ่านทาง log เช่น <code>${ctx:loginId}</code></p>\n<p>ที่มา - <a href=\"https://logging.apache.org/log4j/2.x/security.html\">Log4j</a></p>\n<p><img src=\"https://www.blognone.com/sites/default/files/externals/ad89937d8a6b5f57acfdabec2ac8c2b8.png\" /></p>\n</div></div></div><div><div>Topics: </div><div><div><a href=\"/topics/log4j\">Log4j</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c565becede1df47a244053170275e51cbd455ffd86f1b2ffd48e4e43c8d7367","category":"Thai"}