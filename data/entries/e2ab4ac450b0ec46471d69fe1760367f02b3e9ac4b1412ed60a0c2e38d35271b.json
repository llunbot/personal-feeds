{"title":"Apple TV+ นำซีรี่ส์ Silo ตอนแรก ให้ดูฟรีทั้งตอนทาง Twitter เพื่อโปรโมตตอนจบวันศุกร์นี้","link":"https://www.blognone.com/node/134566","date":1687913820000,"content":"<div><div><div><p>แอปเปิลโปรโมตซีรี่ส์แนวไซไฟ Silo ทาง Apple TV+ ด้วยการอัปโหลดตอนแรกแบบเต็ม ให้ชมได้ฟรีไม่ต้องเป็นสมาชิก Apple TV+ ผ่านบัญชี Twitter ของ Apple TV ที่สามารถอัปโหลดวิดีโอได้ยาวขึ้นเพราะเป็นคุณสมบัติใหม่ของบัญชีสมาชิก Twitter Blue</p>\n<p>ในทวีตแอปเปิลบอกว่าเนื้อหาตอนแรกที่ให้รับชมนั้น เพื่อโปรโมตตอนจบของซีรี่ส์ (EP10) ที่จะมาถึงในวันศุกร์นี้ ซึ่งต้องไปสมัครสมาชิก Apple TV+ เพื่อรับชมทั้งหมดนั่นเอง</p>\n<p>Silo เป็นซีรี่ส์ที่สร้างจากนิยาย Wool ของ Hugh Howey ซึ่งเกิดเหตุการณ์สารพิษปกคลุม จนผู้คนต้องมาอาศัยในหลุมใต้ดินขนาดยักษ์ มีตัวละครหลักคือ Juliette นำแสดงโดย Rebecca Ferguson ที่พยายามเปิดโปงความลับที่ซ่อนอยู่ของเรื่องราวที่เกิดขึ้น ซีรี่ส์ได้คะแนนใน Rotten Tomatoes สูงถึง 87%</p>\n<p>ที่มา: <a href=\"https://www.macrumors.com/2023/06/27/silo-first-episode-twitter/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/9939d33f145a5bfa3a1a77da87d051bb.jpg\" /></p>\n<blockquote><p>3 days until the <a href=\"https://twitter.com/hashtag/Silo?src=hash&amp;ref_src=twsrc%5Etfw\">#Silo</a> finale. Here’s the entire first episode. <a href=\"https://t.co/lIcTXCQ9D6\">pic.twitter.com/lIcTXCQ9D6</a></p>\n<p>— Apple TV (@AppleTV) <a href=\"https://twitter.com/AppleTV/status/1673730750095712256?ref_src=twsrc%5Etfw\">June 27, 2023</a></p></blockquote>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/apple-tv\">Apple TV</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2ab4ac450b0ec46471d69fe1760367f02b3e9ac4b1412ed60a0c2e38d35271b","category":"Thai"}