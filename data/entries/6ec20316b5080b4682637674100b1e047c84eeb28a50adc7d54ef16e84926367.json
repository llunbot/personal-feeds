{"title":"EU เสนอแผน \"ทวีปแห่ง AI\" ลงทุน 2 แสนล้านยูโร สร้างศูนย์ข้อมูล AI ขนาดใหญ่ 5 แห่ง","link":"https://www.blognone.com/node/145784","date":1744289593000,"content":"<div><div><div><p>คณะกรรมการยุโรป เสนอแผนปฏิบัติการ \"ทวีปแห่ง AI\" (AI Continent Action Plan) ลงทุน 2 แสนล้านยูโร สร้างศูนย์ข้อมูล AI อย่างน้อย 18 แห่ง เพื่อช่วงชิงความเป็นผู้นำเทคโนโลยี AI จากสหรัฐอเมริกาและจีน</p>\n<p>ข้อเสนอของแผนนี้ใช้เงินลงทุน 2 แสนล้านยูโร สร้าง \"AI factory\" หรือศูนย์ข้อมูล AI ขึ้นมาใหม่อย่างน้อย 13 แห่ง, สร้าง \"AI gigafactory\" ศูนย์ข้อมูล AI ขนาดใหญ่มากอีกอย่างน้อย 5 แห่ง (เฉพาะส่วนนี้ใช้เงิน 2 หมื่นล้านยูโร) รวมถึงเพิ่มปริมาณศูนย์ข้อมูลภาคเอกชนในยุโรปอีก 3 เท่าในช่วงเวลา 5-7 ปีข้างหน้า</p>\n<p>แผนการด้านอื่นยังเสนอยุทธศาสตร์เรื่องข้อมูล พัฒนาชุดข้อมูลคุณภาพสูงสำหรับเทรนโมเดล AI สำหรับตลาดยุโรป, ผลักดันบริษัทเอกชนในยุโรปให้นำ AI มาใช้งานเพิ่มขึ้น จากปัจจุบันยังใช้เพียงแค่ 13.5%, พัฒนาทักษะด้าน AI ของบุคลากร ปรับแก้กฎหมายคนเข้าเมืองสำหรับคนนอก EU ที่มีทักษะ AI ให้เข้ามาทำงานง่ายขึ้น</p>\n<p>ที่มา - <a href=\"https://commission.europa.eu/topics/eu-competitiveness/ai-continent_en\">European Commission</a></p>\n<p>แผนภาพศูนย์ข้อมูล AI ของยุโรปในปัจจุบัน - <a href=\"https://digital-strategy.ec.europa.eu/en/policies/ai-factories\">รายชื่อ</a></p>\n<p><img alt=\"No Description\" src=\"https://www.blognone.com/sites/default/files/externals/196a2da58169b83ac5f0ee6f81499937.png\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/europe\">Europe</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ec20316b5080b4682637674100b1e047c84eeb28a50adc7d54ef16e84926367","category":"Thai"}