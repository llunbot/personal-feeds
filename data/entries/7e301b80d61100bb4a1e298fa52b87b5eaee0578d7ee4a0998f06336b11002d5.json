{"title":"ข้อมูลจาก Xcode พบ iPad mini เพิ่มแรมเป็น 4GB, iPhone 13 แรมเท่ากับ iPhone 12","link":"https://www.blognone.com/node/124778","date":1631751601000,"content":"<div><div><div><p>แอปเปิลปกติจะไม่พูดถึงขนาดของแรมในอุปกรณ์ที่วางขาย อย่างไรก็ตามข้อมูลใน Xcode 13 beta ล่าสุด ได้ระบุขนาดของแรมในอุปกรณ์ที่เพิ่งเปิดตัวไว้ดังนี้</p>\n<p>โดย <a href=\"https://www.blognone.com/node/124752\">iPhone 13 Pro และ iPhone 13 Pro Max</a> มีแรม 6GB เท่ากับปีก่อนในรุ่น iPhone 12 เช่นเดียวกับ <a href=\"https://www.blognone.com/node/124750\">iPhone 13 mini และ iPhone 13</a> ที่มีแรมเท่าเดิมคือ 4GB</p>\n<p>ส่วน <a href=\"https://www.blognone.com/node/124747\">iPad mini</a> ที่เปิดตัวไปนั้น ใช้ชิป A15 Bionic แบบเดียวกับ iPhone 13 ได้เพิ่มแรมมาเป็น 4GB โดยรุ่นก่อนหน้านี้มี 3GB ส่วน <a href=\"https://www.blognone.com/node/124751\">iPad รุ่นที่ 9</a> มีแรม 3GB เท่ากับรุ่นที่ 8</p>\n<p>ทั้งนี้ข้อมูลดังกล่าวมาจากใน Xcode โดยจะยืนยันความถูกต้องได้อีกครั้งเมื่อสินค้าเริ่มส่งมอบ และมีการแกะออกมาดู หรืออ้างอิงจากข้อมูลสเป็กที่ขออนุมัติจากหน่วยงานกำกับดูแล</p>\n<p>ที่มา: MacRumors <a href=\"https://www.macrumors.com/\">[1]</a>, <a href=\"https://www.macrumors.com/2021/09/15/how-much-ram-in-2021-ipad-mini/\">[2]</a></p>\n<p><img src=\"https://www.blognone.com/sites/default/files/externals/502db8ee0922034463eb3837b477399b.jpg\" /></p>\n</div></div></div><div><div>Topics: </div><div><div><a href=\"/topics/ipad-mini\">iPad mini</a></div><div><a href=\"/topics/ipad\">iPad</a></div><div><a href=\"/topics/iphone-13\">iPhone 13</a></div><div><a href=\"/topics/iphone-13-pro\">iPhone 13 Pro</a></div><div><a href=\"/topics/apple\">Apple</a></div><div><a href=\"/topics/ram\">RAM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e301b80d61100bb4a1e298fa52b87b5eaee0578d7ee4a0998f06336b11002d5","category":"Thai"}