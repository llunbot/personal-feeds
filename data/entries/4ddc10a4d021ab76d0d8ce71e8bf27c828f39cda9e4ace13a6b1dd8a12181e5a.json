{"title":"ยอดผู้เล่นเกม Starfield บน Steam ตกลง 97% Fallout 4, Skyrim ยังมีคนเล่นมากกว่า","link":"https://www.blognone.com/node/138183","date":1707815157000,"content":"<div><div><div><p>เกมระดับ AAA ของ Microsoft Gaming และ Bethesda Softworks อย่าง Starfield แม้ช่วงเปิดตัวจะมียอดผู้เล่นพร้อมกันใน Steam สูงถึง 330,597 คน แต่หลังจากผ่านไป 5 เดือน ตอนนี้ยอดผู้เล่นตกลงถึง 97% บน Steam โดยมีค่าเฉลี่ยผู้เล่น 30 วันล่าสุดอยู่ที่ 7,963 คน</p>\n<p>เมื่อเทียบกับเกมอื่นของ Bethesda Softworks นั้นพบว่าเกมเก่าอย่าง Fallout 4 มีค่าเฉลี่ยผู้เล่น 30 วันล่าสุดอยู่ที่ 15,086 คน ในขณะเกม Skyrim มีค่าเฉลี่ยผู้เล่น 30 วันล่าสุดอยู่ที่ 20,710 คน</p>\n<p>นอกจากนี้ในแพลตฟอร์ม Twitch จำนวนคนที่เข้าชมวิดีโอที่มีเนื้อหาของ Starfield ช่วง 7 วันล่าสุดมีเพียง 135 วิวเท่านั้นตกลงถึง 99.97% ถ้าเทียบกับช่วงพีคสุดที่มียอดวิวถึง 552,021 วิว</p>\n<p>Phil Spencer ซีอีโอของ Microsoft Gaming เปิดเผยเมื่อ<a href=\"https://www.blognone.com/node/137069\">เดือนธันวาคม</a>ว่าตัวเลขผู้เล่นเกม Starfield นับรวมทั้งผู้เล่นที่ซื้อเกมเอง และเล่นผ่าน Game Pass มีเกิน 12 ล้านคนแล้ว แต่ยังไม่เผยอยู่ว่าขายเกมไปได้กี่ชุดแล้ว</p>\n<p><img src=\"https://www.blognone.com/sites/default/files/externals/9321c02d9b2137f1369d7799b8884cad.jpg\" /></p>\n<p>ที่มา - <a href=\"https://steamcharts.com/app/1716740#1y\">Steam Charts</a>, <a href=\"https://twitchtracker.com/games/506438\">Twitch Tracker</a> via <a href=\"https://insider-gaming.com/starfield-fans-player-count-drop-steam/\">Insider Gaming</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/bethesda\">Bethesda</a></div><div><a href=\"/topics/fallout\">Fallout</a></div><div><a href=\"/topics/skyrim\">Skyrim</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ddc10a4d021ab76d0d8ce71e8bf27c828f39cda9e4ace13a6b1dd8a12181e5a","category":"Thai"}