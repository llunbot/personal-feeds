{"title":"Adobe ประกาศอัปเดต Adobe Express เวอร์ชันใหม่ มี AI ช่วยออกแบบและรองรับ PDF ได้แล้ว","link":"https://www.blognone.com/node/134230","date":1686196928000,"content":"<div><div><div><p>Adobe ประกาศอัปเดต Adobe Express เวอร์ชันใหม่ มี AI ช่วยออกแบบและรองรับ PDF ได้แล้ว</p>\n<p>Adobe เตรียมเปิดตัว All-New Adobe Express โปรแกรมช่วยออกแบบกราฟิก ที่จะประกาศอัปเดทเวอร์ชันใหม่ในงาน Adobe Summit EMEA 2023 โดยการนำ Adobe Firefly เครื่องมือ Generative AI เข้ามาช่วยในการออกแบบและสร้างคอนเทนต์</p>\n<p><img alt=\"No Description\" src=\"https://www.blognone.com/sites/default/files/externals/9865366e0c73627f327fbd28c3e1abb1.png\" /></p>\n<p>โดยสิ่งที่จะเพิ่มขึ้นใน Adobe Express เวอร์ชันใหม่ได้แก่</p>\n<ul>\n<li>เครื่องมือแก้ไขแบบครบวงจรสำหรับสร้างคอนเทนต์บนโซเซียลมีเดียเช่น Instagram, TikTok และแพลตฟอร์มอื่นๆ</li>\n<li>Adobe Firefly สามารถสร้างภาพ, คาแรคเตอร์ และเอฟเฟ็กต์ข้อความเพียงแค่ป้อนคำสั่งลงไป โดยใช้ฟีเจอร์ Text to Image และ Text Effects ซึ่ง Adobe บอกว่า Firefly ถูกเทรนด้วยชุดข้อมูลที่ไม่เหมือนใคร ทำให้มั่นใจได้ว่าผลงานที่ออกมามีความน่าเชื่อถือและโปร่งใส</li>\n</ul>\n<p><img alt=\"No Description\" src=\"https://www.blognone.com/sites/default/files/externals/fe916006d6e48ace831d3aa9827c0b70.png\" /></p>\n<ul>\n<li>เพิ่มวิดีโอใหม่และเทมเพลตมากขึ้น ซึ่งในขณะนี้เกือบถึง 200 ล้านรายการ และแบบฟอนต์เกือบ 22,000 ฟอนต์</li>\n<li>รองรับ PDF สามารถนำเข้าและแก้ไขเอกสารได้</li>\n<li>เพิ่มพลัง AI มากขึ้น ช่วยค้นหาคอนเทนต์ที่ตรงใจมากขึ้นและให้คำแนะนำ Personalized template ที่เหมาะกับสไตล์ผู้ใช้</li>\n<li>Quick actions เช่น ลบพื้นหลังในรูปภาพและวิดีโอ ทำให้วัตถุเคลื่อนไหวโดยใช้เพียงแค่เสียง, แปลงเป็น GIF และแก้ไขไฟล์ PDF ได้รวดเร็วมากขึ้น</li>\n<li>ภาพเคลื่อนไหวเช่น Fade In, Pop, Flicker, Bungee ทำให้รูปภาพและวิดีโอสามารถเคลื่อนไหว</li>\n<li>Experience Manager Assets ช่วยการวางแผนเกี่ยวกับคอนเทนต์, รวมถึงการสร้าง, การตรวจสอบร่วมกัน, การเผยแพร่ และการวิเคราะห์ ซึ่งจะช่วยเพิ่มความรวดเร็วในการทำงานร่วมกัน</li>\n<li>การทำงานร่วมกันแบบเรียลไทม์ สามารถรีวิวและคอมเมนต์ได้ทันที รวมไปถึงยังสามารถเข้าถึง แก้ไข และทำงานร่วมกับแอสเซ็ทด้านครีเอทีฟจาก Photoshop และ Illustrator ได้โดยตรงภายใน Express หรืออาจเพิ่มไฟล์ที่เชื่อมโยงซึ่งจะซิงค์ข้อมูลกันระหว่างแอปต่าง ๆ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/4feb1a062dacc2fb05cf06afadab1ba2.png\" /><img alt=\"No Description\" src=\"https://www.blognone.com/sites/default/files/externals/7a66e70190414c24648a50aea75a7cf7.jpg\" /></p>\n<p>Adobe Express รุ่นเบต้าสำหรับเดกส์ท็อปเปิดให้ใช้ฟรีสำหรับทุกคนแล้ว ส่วนในโมบายล์กำลังจะเปิดตัวเร็วๆ นี้ สำหรับสมาชิก Adobe Creative Cloud สามารถเลือกใช้บริการ Adobe Express Premium ได้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/ecf6f3801c7b76ce75571f0d78b225be.jpg\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/adobe-firefly\">Adobe Firefly</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62ba129385362e838c0fc0d0357a7ae6594fabb658f75fb0fa4764573629b0bc","category":"Thai"}