{"title":"รายเล็กรวมตัว Backblaze ร่วมมือ Vultr ส่งข้อมูลข้ามคลาวด์กันไม่เสียค่าแบนด์วิดท์","link":"https://www.blognone.com/node/124645","date":1631128572000,"content":"<div><div><div><p>Backblaze ผู้ให้บริการคลาวด์สตอเรจประกาศความร่วมมือกับ Vultr ผู้ให้บริการคลาวด์รายเล็กที่ให้บริการโครงสร้างพื้นฐานที่เน้นราคาประหยัดเช่นเดียวกัน โดยผู้ที่ใช้สตอเรจจาก Backblaze จะดึงข้อมูลไปยังศูนย์ข้อมูลใดๆ ของ Vultr ก็ได้โดยไม่เสียค่าแบนด์วิดท์</p>\n<p>แม้ว่าตัว Vultr เองจะมีบริการสตอเรจแบบเดียวกันแต่ราคาก็แพงกว่า Backblaze ถึงสี่เท่าตัว และผู้ใช้จำนวนหนึ่งก็เก็บไฟล์ไว้ใน Backblaze อยู่แล้ว หากต้องการนำไฟล์มาประมวลผลเช่นเข้ารหัสวิดีโอใหม่ การใช้ Vultr ก็จะลดค่าใช้จ่ายลงได้มาก</p>\n<p>ค่าแบนด์วิดท์ข้ามคลาวด์นั้นกลายเป็นค่าใช้จ่ายที่สำคัญมากขึ้นเรื่อยๆ สำหรับคลาวด์เจ้าใหญ่ๆ ในช่วงหลัง การใช้บริการแม้หลายครั้งจะราคาไม่แพงนักแต่เมื่อเจอค่าแบนด์วิดท์ย้ายข้อมูลเข้าออกก็อาจจะพบว่าค่าแบนด์วิดท์แพงกว่าค่าเก็บข้อมูลเสียอีก เมื่อกลางปีที่ผ่านมา Cloudflare ก็เคย<a href=\"https://www.blognone.com/node/123867\">ออกมาโจมตี AWS ว่าเน้นทำกำไรกับแบนด์วิดท์เป็นหลัก</a></p>\n<p>ที่มา - <a href=\"https://www.backblaze.com/blog/developers-get-ec2-alternative-with-vultr-cloud-compute-and-bare-metal/\">Backblaze</a></p>\n<p><img src=\"https://www.blognone.com/sites/default/files/externals/27e2f1fe8286960c2ab3e9db2036943f.jpg\" /></p>\n</div></div></div><div><div>Topics: </div><div><div><a href=\"/topics/backblaze\">Backblaze</a></div><div><a href=\"/topics/cloud-storage\">Cloud Storage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee8755bf0ced55466b1089c2eab2a8fe97a60f4229db46ebb261b5f789f567d7","category":"Thai"}