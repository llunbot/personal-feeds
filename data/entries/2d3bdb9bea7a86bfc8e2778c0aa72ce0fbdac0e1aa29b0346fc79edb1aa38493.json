{"title":"[ลือ] iPhone 19 Air ปี 2027 จะมีหน้าจอใหญ่ขึ้นกว่ารุ่นแรกที่เปิดตัวปีนี้","link":"https://www.blognone.com/node/146270","date":1746515364000,"content":"<div><div><div><p>Ming-Chi Kuo นักวิเคราะห์สินค้าใหม่แอปเปิลสายซัพพลายเชนคนเดิม เปิดไทม์ไลน์การออก iPhone รุ่นใหม่ของแอปเปิล ซึ่งสอดคล้องกับข้อมูลก่อนหน้านี้ที่ Mark Gurman แห่ง Bloomberg บอกว่าแอปเปิลจะ<a href=\"https://www.blognone.com/node/146236\">ย้ายการเปิดตัว iPhone รุ่นปกติ</a> ออกไปเป็นมีนาคมของปีถัดไป เริ่มตั้งแต่ iPhone 18 โดยให้กันยายนที่เป็นรอบเปิดตัวประจำมีเฉพาะรุ่น Pro กับรุ่นเครื่องบางที่เรียก iPhone Air</p>\n<p>แผนการออก iPhone ล่วงหน้าไปถึงปี 2027 จาก Kuo เป็นดังนี้</p>\n<ul>\n<li><strong>ครึ่งหลังปี 2025:</strong> iPhone 17 Pro Max, iPhone 17 Pro, iPhone 17 Air (Kuo เรียกว่ารุ่น Slim) และ iPhone 17</li>\n<li><strong>ครึ่งแรกปี 2026:</strong> iPhone 17e</li>\n<li><strong>ครึ่งหลังปี 2026:</strong> iPhone รุ่นจอพับ, iPhone 18 Pro Max, iPhone 18 Pro และ iPhone 18 Slim</li>\n<li><strong>ครึ่งแรกปี 2027:</strong> iPhone 18 และ iPhone 18e</li>\n<li><strong>ครึ่งหลังปี 2027:</strong> iPhone รุ่นจอพับ 2, iPhone 19 Pro Max, iPhone 19 Pro และ iPhone 19 Slim จอใหญ่ขึ้น</li>\n</ul>\n<p>อีกประเด็นที่น่าสนใจจากข้อมูลนี้คือ iPhone Air รุ่นเครื่องบางนั้น แอปเปิลวางแผนล่วงหน้าไปอย่างน้อย 3 รุ่น แถมยังวางแผนให้ iPhone 19 Air มีหน้าจอที่ใหญ่ขึ้นด้วย</p>\n<p>ที่มา: <a href=\"https://mingchikuo.craft.me/9br1TonGnVzDPP\">Ming-Chi Kuo</a></p>\n<p><img src=\"https://www.blognone.com/sites/default/files/externals/ff8689d0b53d17e980425e248770721a.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-19\">iPhone 19</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d3bdb9bea7a86bfc8e2778c0aa72ce0fbdac0e1aa29b0346fc79edb1aa38493","category":"Thai"}