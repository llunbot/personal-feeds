{"title":"Samsung กำไรจากการดำเนินงานไตรมาส 1/2024 เติบโต 933% จากการฟื้นตัวธุรกิจ Memory","link":"https://www.blognone.com/node/139487","date":1714439999000,"content":"<div><div><div><p>ซัมซุงรายงานผลประกอบการประจำไตรมาสที่ 1 ปี 2024 หลังจากให้<a href=\"https://www.blognone.com/node/139086\">ตัวเลขเบื้องต้น</a>ไปเมื่อต้นเดือน มีตัวเลขที่สำคัญดังนี้</p>\n<ul>\n<li>รายได้รวม 71.92 ล้านล้านวอน เพิ่มขึ้น 13% เมื่อเทียบกับไตรมาสเดียวกันในปีก่อน</li>\n<li>กำไรจากการดำเนินงาน (Operating Profit) 6.61 ล้านล้านวอน เพิ่มขึ้น 933%</li>\n<li>กำไรสุทธิ (Net Profit) 6.75 ล้านล้านวอน จากผลตอบแทนการลงทุนทางการเงิน</li>\n</ul>\n<p>ซัมซุงบอกรายได้ที่เติบโตมาจากยอดขาย Galaxy S24 ที่แข็งแกร่ง และราคาสินค้าหน่วยความจำเซมิคอนดักเตอร์ที่มีราคาสูงขึ้น ส่วนกำไรสุทธิเติบโตเด่นจากธุรกิจหน่วยความจำ ที่กลับมามีกำไรอีกครั้ง</p>\n<p>เฉพาะรายได้จากกลุ่มธุรกิจหน่วยความจำ เพิ่มขึ้น 96% เป็น 17.49 ล้านล้านวอน จากการโฟกัสที่สินค้ามูลค่าสูงเช่น HBM, DDR5, SSD ของเซิร์ฟเวอร์ และ UFS 4.0 กลุ่มลูกค้าเซิร์ฟเวอร์สตอเรจยังมีคำสั่งซื้อต่อเนื่อง ตามกระแส Generative AI ขณะที่กลุ่มพีซีและสมาร์ทโฟนเริ่มกลับมา ส่วนใหญ่เป็นผู้ผลิตในจีน</p>\n<p>กลุ่ม Mobile eXperience (MX) รายได้ 32.79 ล้านล้านวอน เพิ่มขึ้น 7% แม้ต้นปีจะเป็นช่วงที่ยอดขายไม่สูง แต่ได้ Galaxy S24 ที่ยอดขายแข็งแกร่ง ขณะที่การปรับปรุงโครงสร้างต้นทุน ทำให้รักษาอัตรากำไรไว้ที่ระดับเลขสองหลักได้</p>\n<p>ที่มา: <a href=\"https://news.samsung.com/global/samsung-electronics-announces-first-quarter-2024-results\">ซัมซุง</a></p>\n<p><img src=\"https://www.blognone.com/sites/default/files/externals/4bd4fb4e22d1d0c9d1302d40a66b4415.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"faff85a6c341e11cc5225ce1eeef72ba229a6a764f909a6239c98daa8d960078","category":"Thai"}