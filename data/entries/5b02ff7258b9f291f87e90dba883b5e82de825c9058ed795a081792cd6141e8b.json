{"title":"Microsoft รายงานผลประกอบการ เติบโตสูงโดยเฉพาะธุรกิจคลาวด์","link":"https://www.blognone.com/node/136381","date":1698191221000,"content":"<div><div><div><p>ไมโครซอฟท์รายงานผลประกอบการประจำไตรมาสที่ 1 ตามปีการเงินบริษัท 2024 สิ้นสุดเดือนกันยายน มีรายได้รวม 56,517 ล้านดอลลาร์ เพิ่มขึ้น 13% จากช่วงเดียวกันในปีก่อน และมีกำไรสุทธิตามบัญชี GAAP 22,291 ล้านดอลลาร์</p>\n<p>รายได้แยกตามกลุ่มธุรกิจเป็นดังนี้</p>\n<ul>\n<li>Productivity and Business Processes 18,592 ล้านดอลลาร์ เพิ่มขึ้น 13% โดย Office 365 Commercial โต 18%, LinkedIn โต 8%</li>\n<li>Intelligent Cloud 24,259 ล้านดอลลาร์ กลุ่มเซิร์ฟเวอร์และบริการคลาวด์ รายได้เพิ่มขึ้น 21% เฉพาะ Azure เพิ่มขึ้น 29%</li>\n<li>More Personal Computing 13,666 ล้านดอลลาร์ เพิ่มขึ้น 3% กลุ่ม Windows เพิ่มขึ้น 5%, ฮาร์ดแวร์ลดลง 22% และธุรกิจเสิร์ชเพิ่มขึ้น 10%</li>\n</ul>\n<p>Amy Hood ซีเอฟโอไมโครซอฟท์ให้ข้อมูลเพิ่มในช่วงแถลงผลประกอบการว่า <a href=\"https://www.blognone.com/node/132268\">Azure OpenAI Service</a> ตอนนี้มีลูกค้าแล้ว 1.8 หมื่นราย ช่วยเสริมการเติบโตของ Azure ประมาณ 3% ท่ามกลางสถานการณ์ที่ลูกค้าควบคุมการใช้จ่ายบนคลาวด์มากขึ้น</p>\n<p>ข้อมูลอื่นที่เปิดเผยในช่วงแถลงผลประกอบการ: Teams มีผู้ใช้งานมากกว่า 320 ล้านบัญชี, รายได้ Windows กลับมาเติบโตอีกครั้ง จากที่ลดลงต่อเนื่อง 5 ไตรมาส</p>\n<p>ที่มา: <a href=\"https://www.microsoft.com/en-us/Investor/earnings/FY-2024-Q1/press-release-webcast\">ไมโครซอฟท์</a> และ <a href=\"https://www.cnbc.com/2023/10/24/microsoft-msft-q1-earnings-report-2024.html\">CNBC</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/financial-report\">Financial Report</a></div><div><a href=\"/topics/microsoft-azure\">Microsoft Azure</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b02ff7258b9f291f87e90dba883b5e82de825c9058ed795a081792cd6141e8b","category":"Thai"}