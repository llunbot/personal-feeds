{"title":"สหรัฐออกกฎ รถยนต์ใหม่ที่ขายในปี 2029 จะต้องมีระบบเบรกฉุกเฉินอัตโนมัติ ลดการสูญเสีย","link":"https://www.blognone.com/node/139600","date":1715004560000,"content":"<div><div><div><p>สำนักงานความปลอดภัยทางหลวงของสหรัฐ (National Highway Traffic Safety Administration หรือ NHTSA) ภายใต้กระทรวงคมนาคม ออกกฎบังคับใช้กับรถยนต์ใหม่ที่วางขายในปี 2029 ว่าจะต้องมีระบบเบรกฉุกเฉินอัตโนมัติ (Automatic Emergency Braking หรือ AEB) ทุกคัน</p>\n<p>กระทรวงคมนาคมสหรัฐ ให้เหตุผลว่าระบบ AEB จะช่วยลดความเสียหายจากอุบัติเหตุลงได้ ช่วยให้คนรอดชีวิต 360 คน และพ้นจากการบาดเจ็บ 24,000 คนต่อปี ความเห็นของกระทรวงคือระบบ AEB ในรถยนต์รุ่นใหม่ๆ ดีขึ้นเรื่อยๆ แถมใช้งานได้จริง จึงตัดสินใจออกกฎนี้มาบังคับใช้งาน</p>\n<p>กฎใหม่ของ NHTSA ระบุว่ารถยนต์ขนาดเบา (รถเก๋ง, SUV, รถบรรทุกเบา) ที่วางขายในเดือนกันยายน 2029 จะต้องมีระบบ AEB ที่ทำงานได้ขณะมีความเร็ว 62 ไมล์ต่อชั่วโมง (ประมาณ 100 กิโลเมตรต่อชั่วโมง) ต้องตรวจจับคนเดินข้ามถนนได้ (ไม่ใช่แค่ตรวจจับรถคันหน้าอย่างเดียว) และต้องทำงานได้ทั้งกลางวันและกลางคืน</p>\n<p>ที่มา - <a href=\"https://www.nhtsa.gov/sites/nhtsa.gov/files/2024-04/final-rule-automatic-emergency-braking-systems-light-vehicles_web-version.pdf\">NHTSA (PDF)</a> via <a href=\"https://www.caranddriver.com/news/a60662904/federal-automatic-emergency-braking-mandate/\">Car and Driver</a>, <a href=\"https://www.techspot.com/news/102870-nhtsa-expects-all-vehicles-have-enhanced-automated-emergency.html\">Techspot</a></p>\n<p><img alt=\"No Description\" src=\"https://www.blognone.com/sites/default/files/externals/46ad482483e4af70cb9123fc96690dc6.jpg\" /></p>\n<p>ภาพจาก <a href=\"https://www.bosch-mobility.com/en/solutions/assistance-systems/automatic-emergency-braking/\">Bosch</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/transportation\">Transportation</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0dde9ea9f1388f6dab0d7f0dcc73d6ec0af2991654bda44030e4148043d345b2","category":"Thai"}