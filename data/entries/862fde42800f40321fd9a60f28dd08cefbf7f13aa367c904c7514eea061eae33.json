{"title":"แอปเปิลประกาศ iOS 15, macOS 12 และ OS ใหม่ทุกตัว เลิกใช้ TLS 1.0 และ 1.1","link":"https://www.blognone.com/node/124910","date":1632399320000,"content":"<div><div><div><p>แอปเปิลประกาศนโยบายระบบปฏิบัติการใหม่ของปี 2021 ทุกตัวคือ iOS 15, iPadOS 15, macOS 12 Monterey, watchOS 8, tvOS 15 เตรียมเลิกใช้โปรโตคอล TLS เวอร์ชันเก่าคือ 1.0 และ 1.1 แล้ว (deprecated) และจะถอดออกถาวรในอนาคต จากนี้ไปจะรองรับเฉพาะ TLS 1.2 ขึ้นไปเท่านั้น</p>\n<p>คณะทำงาน Internet Engineering Task Force (IETF) ประกาศเลิกใช้ TLS 1.0 และ 1.1 ตั้งแต่เดือนมีนาคม 2021 และมีโปรแกรมหลายตัวที่ประกาศหยุดรองรับแล้ว เช่น <a href=\"https://www.blognone.com/node/115111\">Firefox</a> หรือ <a href=\"https://www.blognone.com/node/115571\">Edge</a></p>\n<p>TLS 1.2 เริ่มใช้งานมาตั้งแต่ปี 2008 และถูกใช้งานอย่างแพร่หลาย จาก<a href=\"https://www.ssllabs.com/ssl-pulse/\">การสำรวจของ SSL Pulse</a> พบว่าเว็บไซต์ 99.5% รองรับ TLS 1.2 แล้ว ส่วน <a href=\"https://www.blognone.com/node/101054\">TLS 1.3 เวอร์ชันล่าสุดออกเป็นมาตรฐานในปี 2018</a></p>\n<p>นอกจากนี้ แอปเปิลยังประกาศว่าคนที่ใช้งาน macOS 12 Monterey จะต้องใช้งาน Xcode 13 เวอร์ชันใหม่ล่าสุดเท่านั้น ไม่สามารถใช้ Xcode เวอร์ชันเก่ากว่านี้ได้</p>\n<p><img src=\"https://www.blognone.com/sites/default/files/externals/9d5b4fc09484216e2356d9c35e6b2fd7.jpg\" /></p>\n<p>ที่มา - <a href=\"https://developer.apple.com/news/?id=bv8ur34d\">Apple Developer</a>, <a href=\"https://developer.apple.com/news/?id=ufox7ci5\">Apple (Xcode)</a></p>\n</div></div></div><div><div>Topics: </div><div><div><a href=\"/topics/ios-15\">iOS 15</a></div><div><a href=\"/topics/apple\">Apple</a></div><div><a href=\"/topics/tls\">TLS</a></div><div><a href=\"/topics/operating-system\">Operating System</a></div><div><a href=\"/topics/xcode\">Xcode</a></div><div><a href=\"/topics/monterey\">Monterey</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"862fde42800f40321fd9a60f28dd08cefbf7f13aa367c904c7514eea061eae33","category":"Thai"}