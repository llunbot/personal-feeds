{"title":"อย่าเพิ่งรีบอัปเกรด Windows 11 ผู้ใช้พบปัญหาซอฟต์แวร์ประปราย เหมือนยังไม่เสร็จดี","link":"https://www.blognone.com/node/125112","date":1633441887000,"content":"<div><div><div><p>วันนี้ Microsoft เริ่ม<a href=\"https://www.blognone.com/node/125097\">ปล่อยระบบปฏิบัติการ Windows 11</a> ให้ผู้ใช้ได้ดาวน์โหลดแล้ว แต่ตามฉบับซอฟต์แวร์ช่วงออกใหม่ อาจมีบั๊กและความไม่เสถียรต่างๆ อยู่ ซึ่งนอกจาก<a href=\"https://www.blognone.com/node/125076\">ปัญหาประสิทธิภาพในการเล่นเกมลด 25%</a> จากฟีเจอร์ความปลอดภัย VBS แล้ว เว็บไซต์ <a href=\"https://www.blognone.com/node/125076\">Windows Latest</a> ยังพบปัญหาซอฟต์แวร์เบื้องต้นอีกเล็กน้อยดังนี้</p>\n<ul>\n<li>การใช้งาน Oracle VirtualBox จะมีปัญหา ถ้าเครื่องมี Hyper-V อยู่ (Microsoft รับทราบ กำลังแก้ไข)</li>\n<li>ปัญหาความไม่เข้ากันกับไดรเวอร์อุปกรณ์เน็ตเวิร์คตระกูล Intel Killer ทำให้เกิดปัญหากับโปรโตคอล UDP (เตรียมแก้ในแพตช์ความปลอดภัยวันที่12 ตุลาคม)</li>\n<li>ปัญหาไม่รองรับบราวเซอร์สัญชาติเวียดนาม Cốc Cốc ทำให้บราวเซอร์ใช้งานไม่ได้ทันทีเมื่ออัพเกรด</li>\n</ul>\n<p>นอกจากนี้รีวิวของเว็บไซต์ <a href=\"https://www.pcgamer.com/windows-11-review/\">PCGamer</a> ยังพบว่าบั๊กแรมรั่ว (memory leak) ใน File Explorer ของ Windows 11 จากเวอร์ชั่น Preview ที่<a href=\"https://www.pcgamer.com/windows-11-file-explorer-memory-leak-bug/\">พบก่อนหน้านี้</a> ยังอยู่ในเวอร์ชั่นเต็ม และผู้ใช้ไม่ควรจะรีบอัปเกรดนัก เพราะอาจมีบั๊กอื่นๆ ที่รอให้มีคนค้นพบอยู่อีก</p>\n<p><img src=\"https://www.blognone.com/sites/default/files/externals/d144f5059999d02ec6b3ad939c1b661b.jpg\" /></p>\n<p>เว็บไซต์ <a href=\"https://www.youtube.com/watch?v=UnlqKXijyY4&amp;t=68s\">The Verge</a> ก็ทำวิดีโอ และ<a href=\"https://www.theverge.com/22708762/microsoft-windows-11-review\">บทความ</a>รีวิว Windows 11 เช่นกัน ซึ่ง Tom Warren ผู้รีวิวมีความเห็นว่า Windows 11 เหมือนเป็นระบบปฏิบัติการที่ยังไม่เสร็จดีนัก ทั้งยังไม่มีฟีเจอร์สำหรับปิดเสียงไมค์ในทุกแอปที่เคยโฆษณาไว้ ไม่รองรับหน้าจอแบบ Dynamic Refresh Rate, Taskbar ดูล้าหลัง และ Dark Mode กับ UI ดูเหมือนยังไม่เข้าที่ แต่ก็ชอบดีไซน์ใหม่ที่ดูทันสมัยขึ้น</p>\n<p>สุดท้ายแล้วการจะตัดสินใจอัปเกรด Windows 11 หรือไม่ น่าจะเป็นเรื่องของการใช้งาน ซึ่งหากยังไม่แน่ใจว่าซอฟต์แวร์ที่ต้องใช้ในการทำงานทุกวัน จะมีปัญหากับ Windows 11 หรือไม่ หรือยังไม่อยากเสียประสิทธิภาพการเล่นเกม หรือเสี่ยงกับการปิด VBS ก็ยังไม่ควรรีบอัปเกรด Windows 11 นัก รอระยะเวลาและอัปเดตแพตช์ความปลอดภัยสัก 2-3 เวอร์ชั่นก่อนตัดสินใจ น่าจะปลอดภัยกว่า</p>\n<p>ที่มา - <a href=\"https://www.windowslatest.com/2021/10/05/watch-out-for-these-known-issues-in-windows-11/\">Windows Latest</a>, <a href=\"https://www.theverge.com/22708762/microsoft-windows-11-review\">The Verge</a>, <a href=\"https://docs.google.com/document/d/1SeqtO1NkgQL3uUQJv9M4farLxyJtWGWM_DjPhqDo2X0/edit?usp=sharing\">PC Gamer</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"668561285f108b36da9084a62b5913f22253573d4fabf7098931ef14fd258371","category":"Thai"}