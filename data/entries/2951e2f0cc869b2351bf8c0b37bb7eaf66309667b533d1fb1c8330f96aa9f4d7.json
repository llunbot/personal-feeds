{"title":"นักการเมืองสหรัฐเสนอกฎหมาย ห้ามบ็อตกว้านซื้อสินค้าออนไลน์เพื่อทำกำไรต่อ","link":"https://www.blognone.com/node/126111","date":1638449787000,"content":"<div><div><div><p>นักการเมืองสหรัฐจากพรรคเดโมแครต นำโดย ส.ส. Paul Tonko ออกมาเสนอร่างกฎหมาย Stopping Grinch Bots Act เอาผิดบ็อตช็อปปิ้งที่มาไล่กวาดซื้อสินค้าออนไลน์บางอย่าง</p>\n<p>กฎหมายฉบับนี้ใช้คำว่า \"cyber Grinch\" นิยามพฤติกรรมของบ็อตที่กว้านซื้อของเล่นยอดนิยมในช่วงเทศกาล แล้วนำมาขายต่อในราคาที่แพงขึ้น (คำว่า <a href=\"https://en.wikipedia.org/wiki/Grinch\">Grinch</a> หมายถึงตัวละครในนิทานเด็กของ Dr. Seuss ที่ขโมยของขวัญของเด็กๆ, เรื่องเดียวที่ดัดแปลงเป็นหนัง How the Grinch Stole Christmas!)</p>\n<p>Paul Tonko บอกว่าบ็อตเหล่านี้ทำลายความฝันของเด็กๆ และโอกาสที่ครอบครัวจะมีความสุข จากการได้อยู่พร้อมหน้าในช่วงเทศกาล แกะของขวัญร่วมกัน บ็อตเหล่านี้ไม่ได้ส่งผลกระทบต่อผู้บริโภค แต่ยังสร้างปัญหาต่อธุรกิจขนาดเล็ก ที่ต้องการหาสินค้ามาขายในช่วงเทศกาลด้วย</p>\n<p>กลุ่มของ Tonko ไม่ได้ขายฝันอย่างเดียว เพราะเคยเสนอร่างกฎหมาย <a href=\"https://en.wikipedia.org/wiki/Better_Online_Tickets_Sales_Act\">Better Online Ticket Sales Act (BOTS Act)</a> ที่แบนการใช้บ็อตซื้อตั๋วคอนเสิร์ตหรืออีเวนต์ยอดนิยม แล้วนำมาขายต่อทำกำไรจากแฟนๆ จนผ่านเป็นกฎหมายสำเร็จมาแล้วเมื่อปี 2016 รอบนี้ทางกลุ่มระบุว่าจะนำแนวทางของ BOTS Act มาใช้กับกฎหมายฉบับใหม่ด้วยเช่นกัน</p>\n<p><img src=\"https://www.blognone.com/sites/default/files/externals/1636016e550f01a5e20cc9860dcddb0f.jpg\" /></p>\n<p>ที่มา - <a href=\"https://tonko.house.gov/news/documentsingle.aspx?DocumentID=3503\">Paul Tonko</a>, <a href=\"https://www.eurogamer.net/articles/2021-12-01-us-lawmakers-announce-bill-to-prohibit-bot-scalping-of-high-demand-goods\">Eurogamer</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/e-commerce\">E-commerce</a></div><div><a href=\"/topics/law\">Law</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2951e2f0cc869b2351bf8c0b37bb7eaf66309667b533d1fb1c8330f96aa9f4d7","category":"Thai"}