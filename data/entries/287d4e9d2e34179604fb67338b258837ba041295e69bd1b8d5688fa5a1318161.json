{"title":"กูเกิลยืนยัน ฟีเจอร์ AI ใน Galaxy S24 ใช้โมเดล Gemini Pro, มีใช้ Gemini Nano รันในเครื่อง","link":"https://www.blognone.com/node/137728","date":1705541974000,"content":"<div><div><div><p><a href=\"https://www.blognone.com/node/137720\">Galaxy s24 ที่โฆษณาว่าเป็น AI Phone</a> มีฟีเจอร์หลายอย่างที่ซัมซุงร่วมพัฒนากับกูเกิล เช่น <a href=\"https://www.blognone.com/node/137719\">Circle to Search</a></p>\n<p>ฝั่งกูเกิลเองออกมาเปิดเผยว่าพลัง AI ของ Galaxy S24 ใช้<a href=\"https://www.blognone.com/node/137113\">โมเดล Gemini ตัวใหม่ที่เพิ่งเปิดตัวเมื่อเดือนธันวาคม 2023</a> โดยมีทั้ง Gemini Pro รุ่นมาตรฐานทำงานฝั่งเซิร์ฟเวอร์ และ Gemini Nano โมเดลขนาดเล็กที่รันในเครื่อง ไม่ต้องต่อเน็ต</p>\n<ul>\n<li><strong>Gemini Pro</strong> ทำงานในแอพหลายตัว เช่น Samsung Notes, Voice Recorder สรุปเสียงที่บันทึกไว้เป็นข้อความสั้นๆ, Samsung Keyboard</li>\n<li><strong><a href=\"https://www.blognone.com/node/137232\">Imagen 2</a></strong> Generative Edit แต่งภาพแบบเติมภาพเพิ่ม (แบบเดียวกับใน Pixel 8) จากในแอพ Gallery</li>\n<li><strong>Gemini Nano</strong> ใช้กับ Google Messages กับฟีเจอร์ Magic Compose ช่วยเขียนข้อความตอบกลับเพื่อนๆ หรือคนรู้จัก</li>\n</ul>\n<p>กูเกิลยังบอกว่าซัมซุงจะเป็นพาร์ทเนอร์รายแรกๆ ที่มีสิทธิใช้งานโมเดลรุ่นใหญ่ Gemini Ultra ที่เตรียมเปิดใช้งานภายในปีนี้ด้วย</p>\n<p>ที่มา - <a href=\"https://www.googlecloudpresscorner.com/2024-01-17-Samsung-and-Google-Cloud-Join-Forces-to-Bring-Generative-AI-to-Samsung-Galaxy-S24-Series\">Samsung</a>, <a href=\"https://blog.google/products/android/google-ai-samsung-galaxy-s24-/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/0067b2ab4ee0169f065ddb1709ab0e95.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/galaxy-s24\">Galaxy S24</a></div><div><a href=\"/topics/samsung\">Samsung</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"287d4e9d2e34179604fb67338b258837ba041295e69bd1b8d5688fa5a1318161","category":"Thai"}