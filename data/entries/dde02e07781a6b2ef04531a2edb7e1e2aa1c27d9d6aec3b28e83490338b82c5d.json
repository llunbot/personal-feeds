{"title":"ซีอีโอ Larian บอก BG3 ได้รางวัลเยอะเกินไปจนเหนื่อย ต้องวนทีมงานไปช่วยกันรับ","link":"https://www.blognone.com/node/140904","date":1721102343000,"content":"<div><div><div><p>Swen Vincke ซีอีโอของ Larian ให้สัมภาษณ์นิตยสารเกม Edge (บทสัมภาษณ์เดียวกับ <a href=\"https://www.blognone.com/node/140871\">ข่าวนี้</a>) ระบุว่าความสำเร็จที่มากเกินไปของ Baldur's Gate 3 ก็ส่งผลกระทบในเชิงลบต่อทีมอยู่บ้างเหมือนกัน เพราะไม่สามารถไปรับรางวัลเกมยอดเยี่ยมจากเวทีต่างๆ ได้ จึงต้องแก้ปัญหานี้โดยวนทีมงานแต่ละคนไปรับงานคนละเวทีกัน</p>\n<p>Vincke บอกว่าการฉลองได้รับรางวัลเป็นเรื่องดี แต่ทุกวันนี้ก็ยังมีเวทีรางวัลต่างๆ จัดงานกันอยู่เลย ซึ่งทีมงาน Larian ก็ต้องเดินทางไปเข้าร่วม เพราะงานเหล่านี้สำคัญ และทีมงานก็ต้องการแสดงความขอบคุณที่เวทีต่างๆ มอบรางวัลให้ เขาบอกว่าฝันอยากให้ทุกคนในอุตสาหกรรมจัดงานในช่วงเดียวกัน เพราะการไปรับรางวัลเยอะๆ ก็ดูดพลังมากอย่างไม่น่าเชื่อ (it is surprisingly draining on the soul.)</p>\n<p>Vincke เคยให้สัมภาษณ์ว่าเขาใกล้เลิกพูดถึง Baldur's Gate 3 ตามเวทีต่างๆ และอยากหันไปโฟกัสกับ<a href=\"https://www.blognone.com/node/139309\">เกมใหม่ 2 เกมที่กำลังพัฒนาอยู่มากกว่า</a></p>\n<p>ข่าวเก่าที่เกี่ยวข้อง: <a href=\"https://www.blognone.com/node/136696\">เยอะจนอุ้มไม่ไหว Baldur's Gate 3 คว้า 7 รางวัลจากงาน Golden Joystick Awards 2023</a>, <a href=\"https://www.blognone.com/node/139217\">Baldur's Gate 3 เป็นเกมแรกที่คว้ารางวัลเกมยอดเยี่ยมครบ 5 สถาบันใหญ่</a></p>\n<p>ที่มา - <a href=\"https://www.gamesradar.com/games/baldur-s-gate/baldurs-gate-3-won-so-many-awards-that-it-started-to-affect-development-forcing-larian-to-send-rotating-teams-of-devs-to-ceremonies/\">GamesRadar+/Edge</a></p>\n<p><img src=\"https://www.blognone.com/sites/default/files/externals/b7786eb0326fb843c1144d3ab488c125.jpg\" /></p>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/larian-studios\">Larian Studios</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dde02e07781a6b2ef04531a2edb7e1e2aa1c27d9d6aec3b28e83490338b82c5d","category":"Thai"}