{"title":"Google ญี่ปุ่นสร้างโปรโตไทป์แก้วชาหุ้มแป้น Gboard ตัวอักษรญี่ปุ่น ฉลองพิธีชงชาเก่าแก่","link":"https://www.blognone.com/node/125040","date":1633058361000,"content":"<div><div><div><p>Google งดเล่นมุก April Fools Day มาสองปีแล้วเนื่องด้วยสถานการณ์โควิด-19 แต่หากใครยังจำได้ ย้อนกลับไปในปี 2018 Google ประเทศญึ่ปุ่นเล่นมุกหนึ่ง เป็น<a href=\"https://www.blognone.com/node/101137\">อุปกรณ์เสริมคีย์บอร์ด ป้อนข้อมูลโดยการลากนิ้วเป็นตัวอักษรบนแป้นพิมพ์</a></p>\n<p>ล่าสุด Google ญี่ปุ่นต่อยอดไอเดีย สร้างแป้นพิมพ์ Gboard ในรูปแบบแก้วชาทรงกระบอกขนาด 125 มิลลิลิตร เพื่อเฉลิมฉลองพิธีชงชาคิตาโนะ ตัวแก้วหุ้มด้วยปุ่มกดทั่วทั้งแก้ว มีช่องเสียบพอร์ต USB-C และที่ว่างข้างในแก้วสามารถใส่ชาลงไปและดื่มได้จริงๆ ตัวปุ่มกดเป็นตัวอักษรเขียนด้วยพู่กันสวยงาม</p>\n<p><img src=\"https://www.blognone.com/sites/default/files/externals/530ac146f1056731a25ed1e271593f28.jpg\" /></p>\n<p>Google ญี่ปุ่นสร้างแก้วชา Gboard เป็นโปรโตไทป์ และเผยแพร่ให้เข้าถึงและไปพัฒนาต่อได้ผ่าน Github มีการเผยแพร่ทั้งเฟิร์มแวร์ แผนผัง และเลย์เอาต์ของบอร์ด และสามารถเชื่อมต่อการใช้งานได้จริงบนพีซีและโทรศัพท์ Android</p>\n<p>สำหรับตัววิดีโอสาธิตการใช้งานถูกถ่ายทำขึ้นก่อนเดือนมีนาคม 2020 ซึ่งคาดว่าตั้งใจจะนำมาใช้เป็นมุกใน April Fools Day แต่ทาง Google ก็ระงับการจัดไป และ Google ญี่ปุ่นได้นำวิดีโอมาเผยแพร่ในวันที่ 1 ตุลาคม เป็นวันเฉลิมฉลองพิธีชงชา</p>\n<p>พิธีชงชาคิตาโนะ เร่ิมต้นตั้งแต่ปีเท็นโชว 15 (ค.ศ. 1587) เป็นงานพิธีชงชาขนาดใหญ่ของญี่ปุ่น เจ้าภาพคือผู้สำเร็จราชการแทนพระองค์และนายกรัฐมนตรีโทโยโทมิ ฮิเดโยชิ จัดขึ้น ณ ศาลเจ้าคิตาโนะ เทนมังกูในเกียวโต ในวันแรกของเดือนที่สิบ</p>\n<p>ที่มา - <a href=\"https://9to5google.com/2021/09/30/gboard-teacup-japan/\">9to5Google</a>, <a href=\"https://landing.google.co.jp/yunomi/\">Google Japan</a></p>\n</div></div></div><div><div>Topics: </div><div><div><a href=\"/topics/gboard\">Gboard</a></div><div><a href=\"/topics/google\">Google</a></div><div><a href=\"/topics/japan\">Japan</a></div><div><a href=\"/topics/github\">GitHub</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"afe62d6a2cac6c9c7fe4c4f553d460740e61cc2c59bae13fb036e2b0d0c5de38","category":"Thai"}