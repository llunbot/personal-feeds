{"title":"ลือกันอีกครั้ง! Spotify HiFi จะขายแบบ Add-on จ่ายเงินเพิ่มจากแพ็คเกจปัจจุบัน","link":"https://www.blognone.com/node/140318","date":1718157669000,"content":"<div><div><div><p>วนกลับมาอีกครั้งสำหรับข่าวลือเรื่องบริการฟังเพลงความละเอียดสูง Spotify HiFi โดยมีรายงานล่าสุดว่าแพ็คเกจ HiFi ได้เคาะรูปแบบออกมาแล้ว โดยใช้วิธีจ่ายเงินเพิ่มเติมจากแพ็คเกจที่ใช้อยู่ปัจจุบัน สำหรับในสหรัฐอเมริกาจะคิดราคาเพิ่มอีก 5 ดอลลาร์ต่อเดือน ทำให้ลูกค้าไม่ต้องย้ายแพ็คเกจใหม่</p>\n<p>นอกจากได้ความสามารถฟังเพลงที่ความละเอียดสูงแล้ว Spotify ยังเพิ่มเครื่องมือใหม่ให้กับลูกค้ากลุ่มนี้ เช่น เครื่องมือช่วยสร้างเพลย์ลิสต์ และอื่น ๆ</p>\n<p>Spotify กับเพลงความละเอียดสูงนั้นดูเป็นสิ่งที่รอคอยกันยาวนาน บริษัท<a href=\"https://www.blognone.com/node/121322\">เคยพูดถึง</a>บริการนี้ในปี 2021 มาปี 2023 บอกว่า<a href=\"https://www.blognone.com/node/133013\">ยังอยู่ในแผนงาน</a>แต่ต้องรอกันหน่อย และล่าสุดเมื่อเดือนเมษายนมีรายงานว่า Spotify จะใช้วิธีออกแพ็คเกจใหม่ชื่อ <a href=\"https://www.blognone.com/node/139227\">Music Pro</a></p>\n<p>ตัวแทนของ Spotify ให้ความเห็นต่อรายงานข่าวนี้ว่า บริษัทมองหาแนวทางใหม่เพื่อปรับปรุงพัฒนาผลิตภัณฑ์ให้กับลูกค้าอยู่ตลอด แต่บริษัทไม่ขอแสดงความเห็นต่อข่าวลือที่มีรายงานนี้</p>\n<p>ที่มา: <a href=\"https://www.theverge.com/2024/6/11/24175980/spotify-hifi-add-on-cost-extra-lossless-audio-supremium\">The Verge</a></p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/rumors\">Rumors</a></div><div><a href=\"/topics/music-streaming\">Music Streaming</a></div><div><a href=\"/topics/lossless\">Lossless</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64cc77625576799d7ed738806452267d39cb38d1f175961ae35c51bcd0ec2bba","category":"Thai"}