{"title":"NVIDIA เปิดตัวฟีเจอร์ใหม่ RTX Video HDR แปลงวิดีโอ SDR เป็น HDR อัตโนมัติ","link":"https://www.blognone.com/node/137855","date":1706138734000,"content":"<div><div><div><p>NVIDIA เปิดตัวฟีเจอร์ใหม่ RTX Video HDR ให้การ์ดจอตระกูล RTX โดยใช้ Tensor Core ช่วยอัพเกรดวิดีโอจาก SDR เป็น HDR ให้อัตโนมัติ</p>\n<p>ฟีเจอร์นี้ยังสามารถใช้ร่วมกับ <a href=\"https://www.blognone.com/node/132838\">NVIDIA Video Super Resolution ที่ใช้จีพียูช่วยอัพสเกลวิดีโอให้ความละเอียดสูงขึ้น</a> แปลว่าเราสามารถแปลงวิดีโอความละเอียดต่ำ เป็นวิดีโอความละเอียดสูง + HDR ได้พร้อมกันในทีเดียว</p>\n<p>การใช้งานจำเป็นต้องมีการ์ดจอตระกูล RTX และจอภาพที่รองรับ HDR10 จากนั้นอัพเดตไดรเวอร์รอบเดือนมกราคม 2024, เปิดใช้ฟีเจอร์ Windows HDR แล้วเข้าไปตั้งค่า RTX Video Enhancement ใน NVIDIA Control Panel</p>\n<p>ที่มา - <a href=\"https://blogs.nvidia.com/blog/rtx-video-hdr-remix-studio-driver/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/2b4b11f6b55fae1cdf88239b95921f33.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/hdr\">HDR</a></div><div><a href=\"/topics/graphic\">Graphic</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41b5965661fa8d3caf310d8e129dbb83b9ca8ec770ffab7e3dd0a6d15db2333d","category":"Thai"}