{"title":"CES 2022 ประกาศเงื่อนไขผู้เข้าร่วมงานแบบ In-Person ต้องแสดงหลักฐานการฉีดวัคซีน COVID-19","link":"https://www.blognone.com/node/124293","date":1629300405000,"content":"<div><div><div><p>ก่อนหน้านี้ CES งานแสดงสินค้าด้านไอทีงานใหญ่ของโลก <a href=\"https://www.blognone.com/node/122413\">ประกาศ</a>ว่า CES 2022 จะกลับมาจัดงานที่ลาสเวกัสเหมือนเดิม ในรูปแบบปกติที่ผู้เข้าร่วมงานสามารถพบปะพูดคุยกันได้ (In-Person) หลังจากงานในปี 2021 นี้<a href=\"https://www.blognone.com/node/117693\">เป็นแบบออนไลน์</a> ล่าสุดก็มีประกาศมาตรการเพิ่มเติมสำหรับผู้ที่ต้องการเข้าร่วมงาน</p>\n<p>โดย The Consumer Technology Association หรือ CTA ผู้จัดงาน CES ระบุว่าผู้เข้าร่วมงาน CES 2022 แบบ In-Person จะต้องแสดงหลักฐานการฉีดวัคซีนโควิด-19 ส่วนใครที่ไม่สามารถเดินทางมาลาสเวกัส หรือเข้าร่วมงานได้ ผู้จัดงานจะสร้างบัตรร่วมงานดิจิทัล เพื่อเข้าร่วมกิจกรรมในงานแบบออนไลน์ที่จัดคู่ขนานไปกับพื้นที่จัดแสดงงาน</p>\n<p>ทั้งนี้ CTA บอกว่าอาจพิจารณาเงื่อนไขเพิ่มเติมสำหรับผู้ไม่ได้ฉีดวัคซีน โดยอาจให้แสดงผลตรวจแอนติบอดี แต่ทั้งนี้ขึ้นอยู่กับข้อกำหนดของทางเมืองลาสเวกัส และศูนย์ควบคุมและป้องกันโรค (CDC) ซึ่งจะประกาศอีกครั้งเมื่อมีความชัดเจนมากขึ้น</p>\n<p>ข้อกำหนดของงาน CES 2022 นี้ น่าจะสะท้อนทิศทาง รูปแบบ และข้อกำหนดของงานอีเวนต์ที่มีในอนาคต ว่าจะมีมาตรการควบคุมอย่างไรบ้าง งาน CES 2022 กำหนดจัดขึ้นระหว่างวันที่ 5-8 มกราคม 2022</p>\n<p>ที่มา: <a href=\"https://www.ces.tech/News/Press-Releases/CES-Press-Release.aspx?NodeID=c2667de6-cc7d-4887-beb7-e216f165a584\">CES</a></p>\n<p><img src=\"https://www.blognone.com/sites/default/files/externals/07ace4e16212f045e81f1f358bf4a7de.jpg\" /></p>\n</div></div></div><div><div>Topics: </div><div><div><a href=\"/topics/ces\">CES</a></div><div><a href=\"/topics/ces-2022\">CES 2022</a></div><div><a href=\"/topics/covid-19\">COVID-19</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1b6a5d2c98f59a4451d1ad4d1793707a396cfb4ced4887977c8c20659fc49d7","category":"Thai"}