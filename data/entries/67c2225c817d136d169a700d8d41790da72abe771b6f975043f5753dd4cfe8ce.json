{"title":"Amazon เปิดตัว Vulcan หุ่นยนต์คลังสินค้าที่จับเรียงสิ่งของแบบรับรู้สัมผัส","link":"https://www.blognone.com/node/146310","date":1746631719000,"content":"<div><div><div><p>Amazon เปิดตัวหุ่นยนต์สำหรับใช้งานในคลังสินค้าตัวใหม่ชื่อ Vulcan โดยมีความสามารถในการหยิบและจัดเรียงสิ่งของ ฟังดูอาจ<a href=\"https://www.blognone.com/node/136317\">ไม่ต่าง</a>กับ<a href=\"https://www.blognone.com/node/129078\">หุ่นยนต์</a>ในคลังสินค้าที่ Amazon มีใช้งานอยู่แล้ว แต่กรณีของ Vulcan นั้นมีการรับรู้สัมผัส (Sense of Touch)</p>\n<p>Amazon บอกว่าสำหรับหุ่นยนต์นั้นเมื่อเจอวัตถุที่ไม่คุ้นมากระทบ หุ่นยนต์จะมองเป็นสิ่งขัดขวางและเลือกหยุดการทำงาน กรณีของ Valcan แตกต่างออกไป เพราะกลไกของ Vulcan เป็นการสัมผัสกับสิ่งของแบบทดลองแรงกดที่หนักหรือเบากับวัตถุนั้น ทำให้เคลื่อนย้ายสิ่งได้อย่างทะนุถนอมมากขึ้น</p>\n<p>การทดสอบที่ Amazon นำเสนอ Vulcan ต้องหยิบจัดเรียงสิ่งของ ทั้งของที่มีขนาดเล็ก ไปจนถึงของนิ่มอย่างถุงเท้า บนชั้นวางที่แบ่งเป็นช่องด้วยผ้าซึ่งมีความอ่อนไหวมากกว่า แต่ก็ทำงานได้อย่างดี</p>\n<p>Vulcan สามารถจัดเรียงสิ่งของในชั้นวางที่มีความสูง จึงสามารถทุ่นแรงคนที่ทำงานร่วมกับหุ่นยนต์ได้ Amazon บอกว่า Vulcan สามารถจับและเรียงสินค้าในคลังสินค้าได้แล้วมากกว่า 75% และจะเพิ่มเติมผ่านการเรียนรู้แบบลองผิดลองถูกต่อไป</p>\n<p>ที่มา: <a href=\"https://www.aboutamazon.com/news/operations/amazon-vulcan-robot-pick-stow-touch\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/19b3e100f833d8f99dcce3a432e32731.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/robotics\">Robotics</a></div><div><a href=\"/topics/logistics\">Logistics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67c2225c817d136d169a700d8d41790da72abe771b6f975043f5753dd4cfe8ce","category":"Thai"}