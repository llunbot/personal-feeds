{"title":"Star Wars Jedi: Survivor ได้คะแนนรีวิวดี เฉลี่ย 86/100 แต่มีปัญหาประสิทธิภาพบนพีซี","link":"https://www.blognone.com/node/133619","date":1682728282000,"content":"<div><div><div><p>EA วางจำหน่ายเกม Star Wars Jedi: Survivor เมื่อวานนี้ 28 เมษายน เกมได้รีวิวออกมาดี <a href=\"https://www.metacritic.com/game/playstation-5/star-wars-jedi-survivor?ref=hp\">คะแนนเฉลี่ยบน Metacritic 86/100 (PS5)</a> โดยสื่อเกมหลายสำนักให้คะแนนเต็มหรือเกือบเต็ม</p>\n<p>รีวิวส่วนใหญ่ชื่นชมโลกในเกมที่มีขนาดใหญ่ขึ้นจากภาคแรก Fallen Order, ระบบการต่อสู้และปรับแต่งตัวละคร, ภาพในเกมที่สวยงาม ส่วนเสียงวิจารณ์มีด้านเนื้อเรื่องที่คาดเดาได้ และความยาวของเกม การเล่าเรื่องที่ยืดเยื้อไปสักหน่อย</p>\n<p>The Guardian ที่ให้คะแนนเต็ม ยกย่องว่าเป็นเกม Star Wars ที่ดีที่สุดในรอบ 20 ปีนี้ (นับจาก Knights of the Old Republic ที่ออกขายปี 2003) ส่วน IGN ชมว่าเป็นเกมภาคต่อที่ดีมาก และถ้า Respawn สามารถทำภาคสามออกมาดีอีก ก็จะเป็นไตรภาค Star Wars ที่ดีที่สุดในรอบ 30 ปี</p>\n<ul>\n<li><a href=\"https://www.theguardian.com/games/2023/apr/26/star-wars-jedi-survivor-review-best-star-wars-game-in-20-years-five-stars\">Guardian</a> 10/10</li>\n<li><a href=\"https://www.videogameschronicle.com/review/star-wars-jedi-survivor-2/\">VGC</a> 5/5</li>\n<li><a href=\"https://www.gameinformer.com/review/star-wars-jedi-survivor/capturing-the-fantasy\">GameInformer</a> 9.25/10</li>\n<li><a href=\"https://www.ign.com/articles/star-wars-jedi-survivor-review\">IGN</a> 9/10</li>\n<li><a href=\"https://www.destructoid.com/reviews/review-star-wars-jedi-survivor/\">Destructoid</a> 9/10</li>\n<li><a href=\"https://www.gamesradar.com/star-wars-jedi-survivor-review/\">Gameradar+</a> 4.5/5</li>\n</ul>\n<p><img alt=\"No Description\" src=\"https://www.blognone.com/sites/default/files/externals/13c93029c9448ee21097a87264acbedb.jpg\" /></p>\n<p>อย่างไรก็ตาม เกมเวอร์ชันพีซีมีปัญหาประสิทธิภาพ เฟรมเรตตกแม้ในเครื่องที่สเปกสูงๆ ก็ตาม ทำให้ผู้เล่นหันไปรีวิวถล่ม และล่าสุด EA ต้องประกาศขอโทษแฟนๆ พร้อมสัญญาว่าจะออกแพตช์แก้ไขปัญหาโดยเร็ว</p>\n<blockquote><p>A note from the Jedi Team on the PC version of Star Wars Jedi: Survivor <a href=\"https://t.co/C3bp78VICr\">pic.twitter.com/C3bp78VICr</a></p>\n<p>— EA Star Wars (@EAStarWars) <a href=\"https://twitter.com/EAStarWars/status/1651990800862183426?ref_src=twsrc%5Etfw\">April 28, 2023</a></p></blockquote>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/ea\">EA</a></div><div><a href=\"/topics/respawn\">Respawn</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b415d16de5751e8898786de0302fac67d085e37a480515fe49450abacd62c844","category":"Thai"}