{"title":"Tinder จะลองใช้ AI ช่วยจับคู่เดท หลังยังคงสูญเสียผู้ใช้ต่อเนื่อง","link":"https://www.blognone.com/node/144671","date":1739504389000,"content":"<div><div><div><p>Tinder หวังเพิ่มจำนวนผู้ใช้งาน โดยจะเปิดฟีเจอร์ใหม่ที่ใช้ AI สำหรับการค้นพบและจับคู่ในไตรมาสที่จะถึงนี้ เพื่อเพิ่มทางเลือกให้กับผู้ใช้งานที่เหนื่อยล้ากับการปัดขวาเพื่อจับคู่</p>\n<p>ในรายงานผลประกอบการไตรมาส บริษัทอธิบายว่า ฟีเจอร์ AI นี้ไม่ได้เอามาแทนที่การปัดขวาแบบเดิม แต่จะช่วยให้การจับคู่มีความเป็นส่วนตัวและน่าดึงดูดมากขึ้น รวมทั้งได้ประสบการณ์ใหม่ ๆ นอกจากการปัดเท่านั้น</p>\n<p>นอกจากนี้ Tinder กำลังอัปเดตหน้า Explore ด้วยหมวดหมู่ใหม่ ๆ เพื่อช่วยผู้ใช้งานหาคู่เดทที่มีเป้าหมายความสัมพันธ์ที่คล้ายกัน เช่น กลุ่มคนที่จริงจังในความสัมพันธ์ (Serious Dater) กลุ่มคู่รักระยะยาว (Long-Term Partner) กลุ่มความสัมพันธ์แบบไม่ผูกมัด (Non-monogamy) และ กลุ่มสนุกระยะสั้น (Short-Term Fun)</p>\n<p>ดูเหมือนว่า Tinder พยายามแก้ปัญหาที่ผู้ใช้งานรู้สึกเหนื่อยล้าจากการหาคู่ ซึ่งบริษัทยอมรับว่าการเติบโตของผู้ใช้ทั่วโลกของ Tinder ยังคงลดลง ในเดือนตุลาคม 2024 จำนวนผู้ใช้ที่ใช้งานรายเดือนของแพลตฟอร์มลดลง 10% เทียบกับปีก่อนหน้า และเพิ่มขึ้น 9% ในช่วงสองเดือนถัดไป แต่ก็กลับมาลดลงประมาณ 8% ในเดือนมกราคม 2025</p>\n<p>ซึ่งรายได้ของ Tinder อยู่ที่ 476 ล้านดอลลาร์ฯ ต่ำกว่าการคาดการณ์ที่ 480-485 ล้านดอลลาร์ฯ ซึ่งหนึ่งในสาเหตุบริษัทชี้ไปที่ความนิยมของ <a href=\"https://www.blognone.com/node/144581\">TikTok, Instagram, และ Snapchat ที่ได้รับความนิยมในการหาคู่มากขึ้น</a> และฟีเจอร์ AI ที่ช่วยให้การมีส่วนร่วม และการรักษาผู้ใช้งานเพิ่มขึ้น</p>\n<p>ที่มา: <a href=\"https://techcrunch.com/2025/02/06/tinder-will-try-ai-powered-matching-as-the-dating-app-continues-to-lose-users/\">TechCrunch</a> และ <a href=\"https://www.theverge.com/news/607909/tinder-explore-update-categories\">The Verge</a></p>\n<p><img alt=\"alt=&quot;Tinder&quot;\" src=\"https://www.blognone.com/sites/default/files/externals/0aacc4573af5e34f0d4b3acb7f272deb.jpeg\" /></p>\n</div></div></div><div><div>Topics: </div><div><div><a href=\"/topics/tinder\">Tinder</a></div><div><a href=\"/topics/dating\">Dating</a></div><div><a href=\"/topics/application\">Application</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0e7f689d63f5bd11653fbae30be3d788ef5d25073e43d484faec843b62ece39","category":"Thai"}