{"title":"เอกสารหลุด Insomniac เผยสตูดิโออื่นไม่สามารถพัฒนาเกม X-Men หรือลงแพลตฟอร์มอื่นได้จนกว่า 2036","link":"https://www.blognone.com/node/137348","date":1703155648000,"content":"<div><div><div><p>กรณีของ <a href=\"https://www.blognone.com/node/137309\">Insomniac Games ที่โดนแฮ็ก และนำข้อมูลภายในเผยแพร่สู่สาธารณะ</a> ข้อมูลที่หลุดออกมาเยอะที่สุดคือเกม Marvel’s Wolverine ที่หลุดทั้งข้ มูลเกมเพลย์ช่วงเริ่มพัฒนา และสตอรี่บอร์ดต่าง ๆ แถมยังโดนเปิดเผยอีกว่ามีอีก 2 เกมในเฟรนไชส์ X-Men ที่ Insomniac เตรียมพัฒนาในอนาคต</p>\n<p>ล่าสุดข้อมูลหลุดบอกว่า Insomniac Games มีสิทธิ์เต็มรูปแบบสำหรับการพัฒนาเกมในแฟรนไชส์ X-Men จนถึงวันที่ 31 ธันวาคม 2035 และจนกว่าจะถึงเวลานั้น Marvel จะไม่สามารถประกาศเกม X-Men เกมใหม่ที่ให้สตูดิโออื่นสร้าง หรือพัฒนาเองลงแพลตฟอร์มอื่น ๆ เช่น Xbox, PC หรือบริการ Cloud Gaming ได้</p>\n<p>แต่ในช่วงเวลานี้ผู้พัฒนาเกมที่ได้สิทธิ์การสร้างจาก Marvel ยังสามารถนำตัวละคร X-Men ไปแจมในเกมอื่น เช่นเกม The Avengers กับ Guardians of the Galaxy ได้ แต่จะไม่สามารถนำไปใช้เพื่อเป็นประโยชน์ในการแข่งขันในอุตสาหกรรม เช่น การเอา Wolverine ไปเป็นตัวละคร Exclusive ในเกมเวอร์ชัน Xbox ได้</p>\n<p><img alt=\"No Description\" src=\"https://www.blognone.com/sites/default/files/externals/12e61e264bc7a74eb4f5d66d1d596b8b.jpg\" /></p>\n<p>ที่มา - <a href=\"https://www.windowscentral.com/gaming/xbox-is-not-allowed-x-men-games-until-2036-according-to-illegally-breached-insomniac-games-materials\">Windows Central</a></p>\n</div></div></div><div><div>Topics: </div><div><div><a href=\"/topics/marvel\">Marvel</a></div><div><a href=\"/topics/insomniac\">Insomniac</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c82ec5ccd73e0e7747996be7a382006b0772d690862614094bc840ac7d1e188","category":"Thai"}