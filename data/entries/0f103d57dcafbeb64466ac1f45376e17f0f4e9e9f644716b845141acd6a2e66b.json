{"title":"Microsoft ซื้อกิจการ RiskIQ ผู้พัฒนาซอฟต์แวร์ Cybersecurity สำหรับ Hybrid Work","link":"https://www.blognone.com/node/123678","date":1626136471000,"content":"<div><div><div><p>ไมโครซอฟท์ประกาศบรรลุข้อตกลงเพื่อซื้อกิจการ RiskIQ ผู้พัฒนาระบบตรวจสอบความปลอดภัยบนคลาวด์ ดีลดังกล่าวไม่ได้เปิดเผยมูลค่า แต่ <a href=\"https://www.bloomberg.com/news/articles/2021-07-11/microsoft-is-said-to-be-buying-cybersecurity-company-riskiq?sref=rfAB4PXT\">Bloomberg</a> อ้างแหล่งข่าวที่เกี่ยวข้องว่าอยู่ที่ราว 500 ล้านดอลลาร์</p>\n<p>Eric Doerr รองประธานด้านความปลอดภัยบนคลาวด์ของไมโครซอฟท์กล่าวว่า องค์กรเริ่มเปลี่ยนผ่านไปสู่ดิจิทัลกันมากขึ้น บนแนวคิด Zero Trust มีผลทั้งระดับแอพพลิเคชัน โครงสร้างพื้นฐาน ไปจนถึงระดับ IoT ทั้งในคลาวด์และไฮบริดคลาวด์ การตรวจสอบความปลอดภัยในทุกระดับจึงมีบทบาทสำคัญมากขึ้น</p>\n<p>ทีมงานของ RiskIQ จะเข้ามาร่วมทีมพัฒนาผลิตภัณฑ์ด้านความปลอดภัยของไมโครซอฟท์</p>\n<p>ที่มา: <a href=\"https://www.microsoft.com/security/blog/2021/07/12/microsoft-to-acquire-riskiq-to-strengthen-cybersecurity-of-digital-transformation-and-hybrid-work/\">ไมโครซอฟท์</a> และ <a href=\"https://www.riskiq.com/blog/external-threat-management/riskiq-joins-microsoft-team/\">RiskIQ</a></p>\n<p><img src=\"https://www.blognone.com/sites/default/files/externals/6e840ddd77dfcca63547999aee5ac1fe.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f103d57dcafbeb64466ac1f45376e17f0f4e9e9f644716b845141acd6a2e66b","category":"Thai"}