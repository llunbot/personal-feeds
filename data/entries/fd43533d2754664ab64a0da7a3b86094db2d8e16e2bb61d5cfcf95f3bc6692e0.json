{"title":"ซัมซุงเปิดตัวมือถือรุ่นกลาง Galaxy A54 และ A34 ราคา 13,999 บาท และ 11,999 บาท","link":"https://www.blognone.com/node/133026","date":1678887321000,"content":"<div><div><div><p>ซัมซุงเปิดตัวมือถือระดับกลางของปี 2023 คือ Galaxy A54 5G และ Galaxy A34 5G ในราคา 13,999 บาท และ 11,999 บาทตามลำดับ</p>\n<p>จุดเด่นของ Galaxy A54 และ A34 ในปีนี้คือ หน้าจอ AMOLED ที่เพิ่มความสว่างด้วยเทคโนโลยี Vision Booster เพิ่มเป็น 1,000 nits (แบบเดียวกับซีรีส์ S แต่ยังไม่สว่างเท่า) โดยการันตีอัพเกรดระบบปฏิบัติการ 4 รุ่น และอัพเดตแพตช์ความปลอดภัย 5 ปี</p>\n<p>กรณีของ Galaxy A54 ที่เป็นรองแค่ซีรีส์ S ยังได้อัพเกรดฟีเจอร์กล้องบางอย่างจากเรือธง เช่น dual pixel autofocus ช่วยให้ถ่ายภาพตอนกลางคืนได้ดีขึ้น นอกจากนี้เว็บไซต์ <a href=\"https://www.sammobile.com/news/samsung-galaxy-a54-glass-front-and-back/\">SamMobile ยังรายงานว่า</a> A54 ได้กระจก Gorilla Glass 5 ทั้งด้านหน้าและด้านหลัง ซึ่งถือเป็นครั้งแรกของซีรีส์ A ด้วย</p>\n<p><img alt=\"No Description\" src=\"https://www.blognone.com/sites/default/files/externals/33807b1d22ad06261048db6c5d4f10ce.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6c8f1b7134fc92a4f652d30046c2670d.jpg\" /></p>\n<p><strong>Galaxy A54 5G</strong></p>\n<ul>\n<li>หน้าจอ 6.4\" FHD+ Super AMOLED 120Hz</li>\n<li>หน่วยประมวลผล <a href=\"https://www.blognone.com/node/132805\">Exynos 1380</a></li>\n<li>หน่วยความจำ 8GB Memory + 128GB Storage</li>\n<li>กล้องหลัง 3 ตัว: กล้องหลัก 50MP OIS, อัลตร้าไวด์ 12MP, มาโคร 5MP</li>\n<li>กล้องหน้า 32MP</li>\n<li>แบตเตอรี่ 5,000 mAh</li>\n<li>ระบบปฏิบัติการ Android 13 + One UI 5.1</li>\n<li>มีให้เลือก 3 สี ได้แก่ Awesome Lime, Awesome Graphite, Awesome Violet</li>\n</ul>\n<p><img alt=\"No Description\" src=\"https://www.blognone.com/sites/default/files/externals/c53e5ad3eff929607dc3c67dc581f4dc.jpg\" /></p>\n<p><strong>Galaxy A34 5G</strong></p>\n<ul>\n<li>หน้าจอ 6.6\" FHD+ Super AMOLED 120Hz</li>\n<li>หน่วยประมวลผล MediaTek Dimensity 1080</li>\n<li>หน่วยความจำ 8GB Memory + 128GB Storage</li>\n<li>กล้องหลัง 3 ตัว: กล้องหลัก 48MP OIS, อัลตร้าไวด์ 8MP, มาโคร 5MP</li>\n<li>กล้องหน้า 13MP</li>\n<li>แบตเตอรี่ 5,000 mAh</li>\n<li>ระบบปฏิบัติการ Android 13 + One UI 5.1</li>\n<li>มีให้เลือก 3 สี ได้แก่ Awesome Graphite, Awesome Violet,  Awesome Silver</li>\n</ul>\n<p>ที่มา - <a href=\"https://news.samsung.com/global/the-samsung-galaxy-a54-5g-and-galaxy-a34-5g-awesome-experiences-for-all\">Samsung</a></p>\n</div></div></div><div><div>Topics: </div><div><div><a href=\"/topics/galaxy-a\">Galaxy A</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd43533d2754664ab64a0da7a3b86094db2d8e16e2bb61d5cfcf95f3bc6692e0","category":"Thai"}