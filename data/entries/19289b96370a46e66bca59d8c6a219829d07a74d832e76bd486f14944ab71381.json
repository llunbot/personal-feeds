{"title":"Sea ไตรมาส 2/2023 รายได้รวมโต 5% มีกำไรสุทธิต่อเนื่องอีกไตรมาส","link":"https://www.blognone.com/node/135291","date":1692100772000,"content":"<div><div><div><p>กลุ่มบริษัท Sea Limited เจ้าของ Shopee และ Garena รายงานผลประกอบการของไตรมาสที่ 2 ปี 2023 รายได้รวมตามบัญชี GAAP เพิ่มขึ้น 5.2% เมื่อเทียบกับไตรมาสเดียวกันในปีก่อนที่ 3,095.7 ล้านดอลลาร์ และมีกำไรสุทธิ 331.0 ล้านดอลลาร์</p>\n<p>Forrest Li ประธานและซีอีโอ Sea กล่าวว่าในหลายไตรมาสที่ผ่านมา บริษัทได้แสดงให้เห็นถึงความสามารถการทำกำไร การปรับปรุงการจัดการให้เหมาะสมขึ้น เสริมจุดแข็งของธุรกิจ และทำให้ผู้ใช้งานอยู่กับแพลตฟอร์มมากขึ้น</p>\n<p>ธุรกิจอีคอมเมิร์ซ (Shopee) มีรายได้เพิ่มขึ้น 20.6% เป็น 2.1 พันล้านดอลลาร์ เฉพาะส่วนธุรกิจหลักมาร์เกตเพลส (ค่าธรรมเนียม+โฆษณา) เพิ่มขึ้น 37.6% เป็น 1.9 พันล้านดอลลาร์ มีกำไรแบบ EBITDA เฉพาะส่วนธุรกิจนี้ 150.3 ล้านดอลลาร์ ขณะที่ธุรกิจสื่อบันเทิงดิจิทัล (Garena) รายได้ลดลงเล็กน้อยเป็น 529.4 ล้านดอลลาร์ และธุรกิจการเงินดิจิทัล (Sea Money) รายได้เพิ่มขึ้น 53.4% เป็น 427.9 ล้านดอลลาร์</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/2Q2023/AunOts8JieQFRO6ILoKT/2023.08.15%20Sea%20Second%20Quarter%202023%20Results.pdf\">Sea</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/c32e4ed9c51b2770dcee572a63ee3407.png\" /></p>\n</div></div></div><div><div>Topics: </div><div><div><a href=\"/topics/sea\">SEA</a></div><div><a href=\"/topics/shopee\">Shopee</a></div><div><a href=\"/topics/garena\">Garena</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19289b96370a46e66bca59d8c6a219829d07a74d832e76bd486f14944ab71381","category":"Thai"}