{"title":"[ลือ] ซัมซุงสนใจซื้อธุรกิจอุปกรณ์เครือข่ายโทรคมนาคมของโนเกีย","link":"https://www.blognone.com/node/141753","date":1725021453000,"content":"<div><div><div><p>Bloomberg รายงานว่า ซัมซุงอาจสนใจซื้อธุรกิจเครือข่ายโทรคมนาคมของโนเกีย หลังจากโนเกียประสบปัญหาแข่งกับคู่แข่งที่ใหญ่กว่าทั้ง Ericsson และ Huawei ไม่ได้</p>\n<p>ตอนนี้โนเกียกำลังหารือกับที่ปรึกษาด้านการเงินเพื่อหาแนวทางธุรกิจที่เป็นไปได้ ซึ่งมีทั้งขายบางส่วน ขายทั้งหมด แยกบริษัท หรือควบรวมกับคู่แข่ง ซึ่งแหล่งข่าวของ Bloomberg ระบุว่าโนเกียยังไม่ตัดสินใจว่าจะเลือกทางใด</p>\n<p>ฝั่งของซัมซุงมีธุรกิจด้านอุปกรณ์เครือข่ายโทรคมนาคมอยู่ก่อนแล้ว แม้ยังมีส่วนแบ่งตลาดไม่เยอะนักเมื่อเทียบกับโนเกีย แต่ถ้าเทียบขนาดของซัมซุงทั้งบริษัทย่อมใหญ่กว่ามาก ประเมินกันว่าธุรกิจด้านโทรคมนาคมของโนเกียมีมูลค่าราว 1 หมื่นล้านดอลลาร์ โดยธุรกิจส่วนนี้ทำรายได้ให้โนเกียราว 44% ของรายได้ทั้งบริษัท ถือเป็นหน่วยธุรกิจที่ใหญ่ที่สุดของโนเกียในปัจจุบัน</p>\n<p>ที่มา - <a href=\"https://finance.yahoo.com/news/nokia-mobile-networks-assets-said-122943031.html\">Bloomberg via Yahoo! Finance</a></p>\n<p><img alt=\"No Description\" src=\"https://www.blognone.com/sites/default/files/externals/271f6fe7b3e1fec8ec3cfa1481d32e42.jpg\" /></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/samsung\">Samsung</a></div><div><a href=\"/topics/telecom\">Telecom</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"899891918631545089ca6b452645142de2d973c036296a29e634c524dc97d373","category":"Thai"}