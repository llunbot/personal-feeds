{"title":"Telly บริษัททีวีหน้าใหม่ แจกทีวี 55 นิ้ว 4K ให้ลูกค้าฟรีๆ แลกกับการต้องดูโฆษณา","link":"https://www.blognone.com/node/133848","date":1684206014000,"content":"<div><div><div><p><a href=\"https://www.freetelly.com/\">Telly</a> บริษัทผู้ผลิตทีวีหน้าใหม่ มาพร้อมกับโมเดลธุรกิจสุดแหวกแนว แจกทีวี 55 นิ้ว 4K ฟรี แลกกับการที่ต้องดูโฆษณาตลอดไป</p>\n<p>ทีวีของ Telly เป็นทีวีแบบคัสตอมที่มีสองหน้าจอ หน้าจอหลักเป็นทีวี 55 นิ้ว 4K ตามปกติ แต่มีหน้าจอที่สองอยู่ข้างใต้ซาวน์บาร์อีกที หน้าจอนี้ใช้แสดงข้อมูลอื่นๆ เช่น สภาพอากาศ ราคาหุ้น ผลกีฬา รวมถึงแสดงโฆษณา</p>\n<p>การที่ทีวี Telly มีกล้องเว็บแคมในตัว และมีหน้าจอที่สองให้ด้วย จึงมีฟีเจอร์เด่นอื่นๆ เช่น การคุยวิดีโอคอลล์ Zoom โดยใช้หน้าจอด้านล่างแสดงหน้าของเพื่อนร่วมคอลล์คนอื่นๆ แทนการใช้หน้าจอหลัก, การเล่นเกมที่ใช้หน้าจอที่สองมาแสดงผลร่วมด้วย</p>\n<p><img alt=\"No Description\" src=\"https://www.blognone.com/sites/default/files/externals/2a90dfaf4cd4dc95f9c4fc843fd4299e.jpg\" /></p>\n<p>Telly บอกว่าตัวเองเป็น The First TV Paid For By Brands โดยแบรนด์ที่ปรากฏบนหน้าเว็บ Telly ได้แก่ Pepsi, Pizza Hut, Kia, AMEX เป็นต้น ในบทสัมภาษณ์ Dallas Lawrence ผู้บริหารของ Telly บอกว่าลูกค้าจำเป็นต้องให้ข้อมูลเกี่ยวกับครอบครัว เพื่อให้แสดงโฆษณาได้ตรงกับความสนใจของแต่ละบ้าน รวมถึง Telly มีสิทธินำข้อมูลของเราไปขายให้ผู้ลงโฆษณารายอื่น แลกกับการแจกทีวีฟรี โดย Telly บอกว่าจะปฏิบัติตามกฎหมายข้อมูลส่วนบุคคลในแต่ละพื้นที่บริการ</p>\n<p>Lawrence ให้ข้อมูลว่าค่าเฉลี่ยของอายุขัยทีวีอยู่ที่ 6 ปี ตอนนี้ตลาดแข่งขันสูง ผู้ผลิตทีวีแทบไม่มีกำไรกันแล้ว ทำให้เราเริ่มเห็นผู้ผลิตทีวีบางรายเริ่มหารายได้จากโฆษณาแล้วเช่นกัน การมีหน้าจอที่สองช่วยให้ไม่เบียดบังการรับชมคอนเทนต์เดิม และมีพื้นที่แสดงผลสำหรับโฆษณาเพิ่มเติม โฆษณาตรงนี้สามารถคลิกได้ (เช่น เห็นโฆษณา Pizza Hut แล้วกดสั่งพิซซ่า)</p>\n<p>ต้นทุนค่าทีวีของ Telly อยู่ราว 1,000 ดอลลาร์ ใช้ระบบปฏิบัติการ TellyOS ที่พัฒนาขึ้นมาสำหรับสองจอ บริษัทมีแผนแจกทีวีฟรี 500,000 เครื่องภายในปี 2023 โดยจะเริ่มแจกช่วงกลางปีนี้ ตอนนี้ยังอยู่ในช่วงเปิดให้ลงทะเบียน</p>\n<p>ที่มา - <a href=\"https://venturebeat.com/gaming-hardware/telly-unveils-free-big-screen-tv-supported-entirely-by-advertising-you-get-it-for-free/\">VentureBeat</a></p>\n<p><img src=\"https://global-uploads.webflow.com/64590480193ff815a2915c19/646145d083184ca8ecd74abd_Frame%202-p-1080.webp\" alt /></p>\n<p><img src=\"https://global-uploads.webflow.com/64590480193ff815a2915c19/64606f8e010f97835f92fa79_Group%2012-p-1080.webp\" alt /></p>\n<p><img alt=\"No Description\" src=\"https://www.blognone.com/sites/default/files/externals/7892f637beb0ddd3e76cc17f54772d4c.jpg\" /></p>\n<blockquote><p>Hey Telly! <a href=\"https://twitter.com/hashtag/itsfreetelly?src=hash&amp;ref_src=twsrc%5Etfw\">#itsfreetelly</a> <a href=\"https://twitter.com/hashtag/dualscreensmarttv?src=hash&amp;ref_src=twsrc%5Etfw\">#dualscreensmarttv</a> <a href=\"https://twitter.com/hashtag/ultimateupgrade?src=hash&amp;ref_src=twsrc%5Etfw\">#ultimateupgrade</a> <a href=\"https://twitter.com/hashtag/freetv?src=hash&amp;ref_src=twsrc%5Etfw\">#freetv</a> <a href=\"https://t.co/dTsTeHirb5\">pic.twitter.com/dTsTeHirb5</a></p>\n<p>— Telly (@itsfreetelly) <a href=\"https://twitter.com/itsfreetelly/status/1658071616444829697?ref_src=twsrc%5Etfw\">May 15, 2023</a></p></blockquote>\n</div></div></div><div><div>Topics: </div><div><div><a href=\"/topics/advertising\">Advertising</a></div><div><a href=\"/topics/television\">Television</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51c8bcbcb8983fe1bcdd020e02e6061fd37a4fbb551a2d731a9bd2b2a2b13382","category":"Thai"}