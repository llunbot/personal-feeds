{"title":"Valve เปิดซอร์สโค้ดทั้งหมดของ Team Fortress 2, อัพเดตเกมเก่าที่เป็น Source 1","link":"https://www.blognone.com/node/144807","date":1740035390000,"content":"<div><div><div><p>Valve เปิดซอร์สโค้ดทั้งหมดของเกม Team Fortress 2 ทั้งฝั่งเซิร์ฟเวอร์และไคลเอนต์ เพื่อให้นักสร้างม็อดนำไปแก้ไขได้อย่างเต็มที่ ซอร์สโค้ดเหล่านี้เป็นส่วนหนึ่งของ <a href=\"https://github.com/ValveSoftware/source-sdk-2013\">Source SDK</a> ที่เผยแพร่บน GitHub</p>\n<p>เงื่อนไขเดียวของการเปิดซอร์ส Team Fortress 2 คือม็อดต่างๆ จะต้องเป็น non-commercial ห้ามใช้งานในเชิงพาณิชย์ แต่สามารถนำขึ้นไปแจกจ่ายบน Steam ด้วยชื่อเกมใหม่ (ที่ต่างจาก TF2 ได้)</p>\n<p>นอกจากการเปิดซอร์ส TF2 แล้ว Valve ยังอัพเดตเกมเก่าๆ ที่เขียนอยู่บนเอนจิน Source 1 ให้ทันสมัยขึ้น ออกไบนารี 64 บิต, ปรับปรุงการสเกล UI และแก้บั๊กอื่นๆ เกมกลุ่มนี้ได้แก่ Half-Life 2: Deathmatch, Half-Life : Deathmatch, Day of Defeat, Counter-Strike: Source โดยอัพเดตเหล่านี้เป็นแพตช์ชุดเดียวกับ <a href=\"https://www.blognone.com/node/143152\">Half-Life 2 ฉลองครบ 20 ปี</a></p>\n<p>ที่มา - <a href=\"https://www.teamfortress.com/post.php?id=238809\">Team Fortress 2</a>, <a href=\"https://arstechnica.com/gaming/2025/02/valve-releases-full-team-fortress-2-game-code-to-encourage-new-free-versions/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/fd130aca289c292114a6e689cbf24953.png\" /></p>\n</div></div></div><div><div>Topics: </div><div><div><a href=\"/topics/team-fortress-2\">Team Fortress 2</a></div><div><a href=\"/topics/games\">Games</a></div><div><a href=\"/topics/valve\">Valve</a></div><div><a href=\"/topics/half-life\">Half-Life</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92231a24cc5acdc9153687804cb35c93d3d52cc0c69bb476c7ca23607bbd3273","category":"Thai"}