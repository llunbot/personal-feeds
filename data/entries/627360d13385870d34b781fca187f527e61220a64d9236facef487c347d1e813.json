{"title":"กูเกิลเริ่มปล่อยอัพเดตฟีเจอร์ป้องกันขโมย Android Theft Protection ให้อุปกรณ์ Android","link":"https://www.blognone.com/node/142420","date":1728266204000,"content":"<div><div><div><p>Mishaal Rahman บล็อกเกอร์สาย Android ชื่อดัง ให้ข้อมูลว่ากูเกิลเริ่มปล่อยอัพเดตฟีเจอร์ป้องกันขโมยของ Android <a href=\"https://www.blognone.com/node/139778\">ที่ประกาศไว้ในเดือนพฤษภาคม</a> ให้กับผู้ใช้บางส่วนแล้ว</p>\n<p>ฟีเจอร์กลุ่มนี้เรียกว่า Android Theft Protection ประกอบด้วยฟีเจอร์ย่อย 3 อย่าง ได้แก่</p>\n<ul>\n<li><strong>Theft Detection Lock</strong> ใช้ AI ตรวจสอบว่ามีคน \"แย่ง\" มือถือไปจากมือของเรา แล้วพยายามวิ่งหนี ขี่รถหนี หาก AI ตรวจพบว่าเจอพฤติกรรมลักษณะนี้ จะล็อคหน้าจอให้อัตโนมัติ เพื่อป้องกันไม่ให้ขโมยเข้าถึงข้อมูลของเราได้ง่าย</li>\n<li><strong>Offline Device Lock</strong> หากขโมยพยายามตัดการเชื่อมต่อเน็ตของเครื่อง เพื่อยืดระยะเวลาการถูกตามเครื่องจอ ระบบ AI จะตรวจหาสัญญาณต่างๆ ว่าเครื่องของเราไปอยู่กับคนอื่นและล็อคเครื่องให้ เช่น หากพบความพยายามล็อกอินล้มเหลวจำนวนหนึ่ง จะล็อคหน้าจอให้เลย</li>\n<li><strong>Remote Lock</strong> ใช้ประโยชน์จากเครือข่าย Find My Device ให้เราสั่งล็อคเครื่องได้จากระยะไกล โดยขอเพียงแค่กรอกเบอร์โทรศัพท์ และ security challenge บางอย่างที่ยืนยันตัวตนว่าเป็นเรา</li>\n</ul>\n<p>ฟีเจอร์ทั้งสามอย่างใช้ได้กับ Android 10 ขึ้นไป และจะอัพเดตให้ผ่าน Google Play Services</p>\n<p>ที่มา - <a href=\"https://www.engadget.com/mobile/smartphones/googles-theft-protection-features-have-started-showing-up-for-some-android-users-210634941.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/1238e6b0ee14bf394f6b4bea9ccbe82e.png\" /></p>\n<blockquote><p> <a href=\"https://www.threads.net/@mishaal_rahman/post/DAubWdwNnCI\" target=\"_blank\"><br />\n<div>\n<div>\n </div>\n<div> Post by @mishaal_rahman</div>\n<div> View on Threads</div>\n</div>\n<p></p></a></p></blockquote>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/mobile\">Mobile</a></div><div><a href=\"/topics/security\">Security</a></div><div><a href=\"/topics/find-my-device\">Find My Device</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"627360d13385870d34b781fca187f527e61220a64d9236facef487c347d1e813","category":"Thai"}