{"title":"รองประธานกูเกิลเล่าถึงศูนย์ข้อมูลแห่งแรก ขนาดเพียง 2.5 ตารางเมตร กินไฟ 5 kW","link":"https://www.blognone.com/node/124975","date":1632797694000,"content":"<div><div><div><p>Urs Hölzle รองประธานอาวุโสฝ่ายโครงสร้างพื้นฐานของกูเกิลทวีตเล่าถึงการเช่าศูนย์ข้อมูลครั้งแรกเมื่อปี 1999 ซึ่งไม่ค่อยมีใครพูดถึงนัก เพราะหลายคนจะรู้จักเซิร์ฟเวอร์กูเกิลที่ใช้พีซีมาติดตั้งในมหาวิทยาลัย และการออกตู้คอมพิวเตอร์ที่อัดแน่นๆ มากกว่า</p>\n<p>การเช่าศูนย์ข้อมูลครั้งแรกของกูเกิลใช้ศูนย์ข้อมูล Exodus บริษัทในยุค dotcom ที่ตอนนี้หายไปแล้ว โดยซื้อพื้นที่ขนาด 7x4 ตารางฟุต หรือประมาณ 2.5 ตารางเมตรเป็นกรงแยกจากผู้เช่ารายอื่น ภายในเป็นชั้นสำหรับวางพีซี โดย Larry Page ขอใช้ไฟฟ้าเพิ่มเป็นพิเศษ เป็นสาย 20A 3 เส้น โดยรวมแล้วทั้งชุดใช้ไฟฟ้า 5 กิโลวัตต์ ทาง Exodus ไม่ได้คิดค่าใช้จ่ายเพิ่ม โดยรวมภายในมีคอมพิวเตอร์ 28 ตัว แบ่งเป็นคอมพิวเตอร์สำหรับให้บริการ 24 ตัว และคอมพิวเตอร์สำหรับดูดเว็บ 4 ตัว</p>\n<p>ค่าเช่าพื้นที่ศูนย์ข้อมูลนี้อยู่ที่ 4,000 ดอลลาร์ต่อเดือน ลิงก์ที่เชื่อมต่อเป็นอีเธอร์เน็ต 100Mbps แต่ขออินเทอร์เน็ตเอาไว้ 2 Mbps ราคาเดือนละ 2,400 ดอลลาร์ และหากใช้เกินจะเสียค่าใช้จ่าย 1,400 ดอลลาร์ต่อ 1 Mbps ซึ่งกูเกิลก็ใช้เกินภายในปีเดียวกัน และหลังจากนั้นกูเกิลก็เช่าตู้เพิ่มอีกสามเท่าตัว</p>\n<p>ที่มา - <a href=\"https://twitter.com/uhoelzle/status/1442040678167375877\">@uhoelzle</a></p>\n<p><img src=\"https://www.blognone.com/sites/default/files/externals/ce1010875a0cd7928869a89ce9dcaeb9.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/datacenter\">Datacenter</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e58c45ed827bef6a6352c66a8c6cb233306519363565b03bd8a6662de2d6892a","category":"Thai"}