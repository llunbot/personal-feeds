{"title":"Apple กลับมาลงโฆษณาบน X แล้ว หลังประท้วงหยุดลงตั้งแต่ปลายปี 2023","link":"https://www.blognone.com/node/144663","date":1739494706000,"content":"<div><div><div><p>แอปเปิลเริ่มกลับมาลงโฆษณาบน X แล้ว หลังจาก<a href=\"https://www.blognone.com/node/136813\">หยุดลงโฆษณาบนแพลตฟอร์มนี้ไปตั้งแต่พฤศจิกายน 2023</a> ซึ่งตอนนั้นเกิดกระแสประท้วงจากแบรนด์รายใหญ่จำนวนมาก เพราะโฆษณาถูกแสดงต่อกับคอนเทนต์สนับสนุนนาซี</p>\n<p>โฆษณาแรกของแอปเปิลที่พบว่ากลับมาบน X เป็นโฆษณาเกี่ยวกับเบราว์เซอร์ Safari ที่ชูจุดขายเรื่องความเป็นส่วนตัว ซึ่งแคมเปญโฆษณานี้แอปเปิลก็ลงในแพลตฟอร์มโซเชียลอื่นด้วยเช่นกัน ส่วนบัญชี Apple TV ลงโฆษณาบน X เพื่อโปรโมตซีรีส์ Severance ซีซันใหม่</p>\n<p>ในเวลานั้น Elon Musk เจ้าของ X <a href=\"https://www.blognone.com/node/137041\">ตอบโต้</a>ที่แบรนด์ใหญ่ต่างหยุดลงโฆษณาว่า \"go fu*k yourself\" อย่างไรก็ตามตอนนี้แบรนด์ใหญ่ต่างทยอยกลับมาลงโฆษณาบน X กันแล้ว</p>\n<p>ที่มา: <a href=\"https://9to5mac.com/2025/02/13/apple-resumes-advertising-on-elon-musks-x-after-15-month-pause/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/45f889e5612d3bd87780bb210c6405e7.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/advertising\">Advertising</a></div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58a75bd0ae3f09f2345a8581769f604d4b620b21b7aa4d363a7c0fb178a4adf7","category":"Thai"}