{"title":"Check Point เผย 6 เดือนที่ผ่านมา ไทยโดนโจมตีไซเบอร์สูงกว่าค่าเฉลี่ยทั่วโลก ภาครัฐ/ทหาร โดนเยอะสุด","link":"https://www.blognone.com/node/137965","date":1706697620000,"content":"<div><div><div><p>Check Point Software Technology ผู้ให้บริการด้านโซลูชันการรักษาความปลอดภัยทางไซเบอร์ เปิดเผยว่า องค์กรในประเทศไทยถูกโจมตีทางไซเบอร์มากถึง 1,892 ครั้งต่อสัปดาห์ในช่วงครึ่งปีที่ผ่านมา ซึ่งถือว่าอยู่ในระดับที่สูงมากเมื่อเทียบกับค่าเฉลี่ยทั่วโลกที่ระดับ 1,040 ครั้ง โดยหน่วยงานภาครัฐ/ทหาร อุตสาหกรรมการผลิต และการเงิน/การธนาคาร โดนโจมตีเยอะสุดถึง 5,789 ครั้งในช่วงหกเดือนที่ผ่านมา</p>\n<p>ในรายงาน Threat Intelligence Report ของ Check Point พบมัลแวร์แบบคริปโตไมเนอร์ (Cryptominer) และบอตเน็ต (Botnet) มากที่สุดในประเทศไทย ซึ่งแสดงให้เห็นว่าประเทศไทยมีความเสี่ยงต่อการโจมตีแบบฟิชชิ่ง (Phishing) การหลอกลวงรูปแบบต่าง ๆ และการปล้นทรัพยากร (Resource Hijacking)</p>\n<p><img alt=\"No Description\" src=\"https://www.blognone.com/sites/default/files/externals/071685797b7f35817b7c4a7cff1151c4.png\" /></p>\n<p>นอกจากนี้ Check Point ยังพบว่า 1 ใน 10 องค์กรทั่วโลกได้รับผลกระทบจากการโจมตีของแรนซัมแวร์ในปี 2023 เพิ่มขึ้น 33% เมื่อเทียบกับปี 2022 การโจมตีที่เกิดขึ้นได้มีการขยายตัวโดยอาศัยช่องโหว่ Zero-day, ความไม่แน่นอนของการเมืองในปัจจุบัน และการนำเทคโนโลยี AI มาเสริมเขี้ยวเล็บให้กับการโจมตีทางไซเบอร์อย่างเห็นได้ชัด ซึ่งทำให้เป็นเรื่องยากที่องค์กรต่าง ๆ จะสามารถรับมือกับกลยุทธ์ใหม่ ๆ ได้อย่างทันท่วงที</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/check-point\">Check Point</a></div><div><a href=\"/topics/thailand\">Thailand</a></div><div><a href=\"/topics/cybersecurity\">Cybersecurity</a></div><div><a href=\"/topics/security\">Security</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c089c92c9904175682e86e38b2db39b9f9f0190bfaf28198262bc3fa57fd64de","category":"Thai"}