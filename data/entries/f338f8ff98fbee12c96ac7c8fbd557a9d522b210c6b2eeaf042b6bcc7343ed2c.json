{"title":"NVIDIA ปล่อย cuDF ไลบรารีทดแทน pandas เร่งความเร็วนับร้อยเท่าโดยไม่ต้องแก้โค้ดเดิม","link":"https://www.blognone.com/node/138776","date":1710820279000,"content":"<div><div><div><p>NVIDIA ปล่อย cuDF ไลบรารีทดแทน pandas ที่นิยมในหมู่คนทำงานด้านข้อมูลเข้าสู่สถานะ GA หลักจากเริ่มเปิดไลบรารีนี้ตั้งแต่ปีที่แล้ว ในเวอร์ชั่นนี้จะทำงานแทบเหมือนกับ pandas เดิมทำให้ไม่ต้องแก้ไขโค้ดใดๆ</p>\n<p>cuDF ตัวใหม่นี้อยู่ใน<a href=\"https://www.blognone.com/node/105777\">ชุด RAPIDS</a> ที่ NVIDIA พัฒนาไลบรารีที่ทำงานโดยอาศัยชิปกราฟิก แต่คง API เหมือนไลบรารีเดิม เช่น cuML จะพยายามพัฒนาให้เหมือน scikit-learn</p>\n<p>cuDF ตัวใหม่จะพยายามใช้ชิปราฟิกโดยอัตโนมัติ หากหาไม่เจอก็จะรันด้วย CPU ธรรมดาแทน และฟังก์ชั่นต่างๆ ของ pandas ก็ครบหมดแล้ว ทำให้โดยรวมโค้ดที่ย้ายไปรันบน cuDF สามารถทำงานได้ต่อเนื่อง</p>\n<p>ความได้เปรียบของ cuDF คือทำงานบางประเภทได้เร็วกว่าการใช้ CPU อย่างเดียว เช่นการโหลดตารางขนาดใหญ่มากๆ ที่เดิมอาจจะใช้เวลาหลายนาที ระบบใหม่นี้ใช้เวลาเพียงระดับวินาทีเท่านั้น</p>\n<p>ตัว cuDF เป็นไลบรารีโอเพนซอร์สสามารถใช้งานได้ฟรี สำหรับองค์กรที่ต้องการซัพพอร์ตสามารถรอซื้อผ่าน NVIDIA AI Enterprise 5.0 ที่กำลังออกมา</p>\n<p>ที่มา - <a href=\"https://developer.nvidia.com/blog/rapids-cudf-accelerates-pandas-nearly-150x-with-zero-code-changes/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/7ed716bd0b94ba976a7f53eb0a02802e.jpg\" /></p>\n</div></div></div><div><div>Topics: </div><div><div><a href=\"/topics/cpu\">CPU</a></div><div><a href=\"/topics/gpgpu\">GPGPU</a></div><div><a href=\"/topics/nvidia\">NVIDIA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f338f8ff98fbee12c96ac7c8fbd557a9d522b210c6b2eeaf042b6bcc7343ed2c","category":"Thai"}