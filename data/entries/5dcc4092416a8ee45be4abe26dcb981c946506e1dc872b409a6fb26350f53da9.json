{"title":"กูเกิลประกาศแผนเปิดใช้ Privacy Sandbox ใน Chrome 115, เริ่มปิดคุกกี้ไตรมาส 1/2024","link":"https://www.blognone.com/node/133904","date":1684461402000,"content":"<div><div><div><p>กูเกิลประกาศ<a href=\"https://www.blognone.com/node/129559\">แผนการเลิกใช้ระบบคุกกี้ third party ใน Chrome เปลี่ยนมาใช้ระบบ Privacy Sandbox ตัวใหม่</a> ดังนี้</p>\n<ul>\n<li><strong>Privacy Sandbox API เข้าสถานะเสถียร (GA)</strong> ตั้งเป้าให้ทัน Chrome 115 ที่จะออกช่วงปลายเดือนกรกฎาคม 2023 โดยเปิดใช้งานเป็นค่าดีฟอลต์ และเพิ่มหน้า Settings สำหรับโฆษณาออนไลน์เข้ามาตามภาพ</li>\n<li><strong>เปิดให้บริษัทโฆษณามาทดสอบ API ใหม่แบบ opt-in</strong> ช่วงไตรมาส 4/2023 โดยจะครอบคลุมผู้ใช้ประมาณ 10% ของ Chrome</li>\n<li><strong>ปิดการทำงานของระบบคุกกี้เดิม</strong> ไตรมาส 1/2024 แต่ยังปิดเพียง 1% ของผู้ใช้ Chrome ทั้งหมด เพื่อทดสอบความพร้อม หลังจากนั้นจะค่อยๆ ขยายสัดส่วนการปิดระบบคุกกี้เดิมต่อไปในอนาคต</li>\n</ul>\n<p>แนวทางของ Privacy Sandbox คือเลิกให้เว็บไซต์ฝังคุกกี้ตามรอยผู้ใช้เป็นรายคน เปลี่ยนมาเก็บพฤติกรรมของผู้ใช้ที่ตัวเบราว์เซอร์แทน โดยผู้ลงโฆษณาสามารถขอเข้าถึงความสนใจของผู้ใช้แบบกว้างๆ เพื่อยิงโฆษณาบนหน้าเว็บให้แม่นยำระดับหนึ่ง แต่ไม่ถึงขั้นเจาะจงผู้ใช้เป็นรายคนได้ รายละเอียดอ่านในบทความ <a href=\"https://www.blognone.com/node/126866\">Topics API</a> หรือ<a href=\"https://privacysandbox.com/\">เว็บไซต์ของ Privacy Sandbox</a></p>\n<p><img alt=\"No Description\" src=\"https://www.blognone.com/sites/default/files/externals/d8c47d26feea9520a51d1976c912197c.png\" /></p>\n<p>ที่มา - <a href=\"https://developer.chrome.com/blog/shipping-privacy-sandbox/\">Chrome Developers</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/privacy-sandbox\">Privacy Sandbox</a></div><div><a href=\"/topics/google\">Google</a></div><div><a href=\"/topics/browser\">Browser</a></div><div><a href=\"/topics/advertising\">Advertising</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5dcc4092416a8ee45be4abe26dcb981c946506e1dc872b409a6fb26350f53da9","category":"Thai"}