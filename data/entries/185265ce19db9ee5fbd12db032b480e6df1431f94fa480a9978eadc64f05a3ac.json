{"title":"Nintendo เลื่อนวันพรีออเดอร์ Switch 2 เฉพาะสหรัฐอเมริกา แต่ยืนยันขายวันแรก 5 มิถุนายน ไม่เปลี่ยนแปลง","link":"https://www.blognone.com/node/145684","date":1743786671000,"content":"<div><div><div><p>ก่อนหน้านี้มี<a href=\"https://www.blognone.com/node/145646\">ประเด็นคำถาม</a>ว่านินเทนโดจะต้องขึ้นราคา Nintendo Switch 2 ในสหรัฐอเมริกาหรือไม่ เพราะหลัง<a href=\"https://www.blognone.com/node/145620\">เปิดตัว</a>ไปไม่กี่ชั่วโมง ประธานาธิบดี Donald Trump ได้<a href=\"https://www.blognone.com/node/145630\">ออกมาตรการขึ้นภาษีสินค้านำเข้าใหม่</a> โดย Switch ที่มีฐานการผลิตส่วนใหญ่ในเวียดนามเจออัตราภาษีใหม่ 46%</p>\n<p>คำตอบตอนนี้ของนินเทนโดตอนนี้อาจเป็น \"ขอเวลาตั้งหลัก\" ก่อน</p>\n<p>นินเทนโดแถลงว่า การเปิดสั่งจอง Switch 2 ล่วงหน้าในสหรัฐอเมริกา ซึ่งเดิมมีกำหนดวันที่ 9 เมษายนนี้ ถูกเลื่อนออกไปก่อน เพื่อประเมินผลกระทบจากอัตราภาษีนำเข้าใหม่ และเงื่อนไขที่เกี่ยวข้อง ซึ่งนินเทนโดจะประกาศวันสั่งจองล่วงหน้าใหม่ในภายหลัง อย่างไรก็ตามนินเทนโดบอกว่ากำหนดเริ่มขาย Switch 2 วันแรก ยังคงเป็นวันที่ 5 มิถุนายน 2025 เหมือนเดิม ไม่มีการเปลี่ยนแปลง</p>\n<p>ประกาศเลื่อนการจอง Switch 2 นี้ มีเฉพาะในสหรัฐอเมริกาเท่านั้น ในประเทศอื่นยังเป็นไปตามกำหนดการเดิม</p>\n<p>ที่มา: <a href=\"https://www.ign.com/articles/nintendo-delays-switch-2-pre-order-date-in-the-us-to-assess-impact-of-trumps-tariffs\">IGN</a></p>\n<p><img src=\"https://www.blognone.com/sites/default/files/externals/88be22d29631d30bb243ad41a4757abc.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/nintendo\">Nintendo</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"185265ce19db9ee5fbd12db032b480e6df1431f94fa480a9978eadc64f05a3ac","category":"Thai"}