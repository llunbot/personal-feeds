{"title":"ฝรั่งเศสแจก 300 ยูโรผ่านแอปให้เด็กอายุ 18 ทุกคน เอาไปซื้อมังงะ, หนังสือ, เพลง, ตั๋วชมการแสดง","link":"https://www.blognone.com/node/123960","date":1627549271000,"content":"<div><div><div><p>รัฐบาลฝรั่งเศสหัวใส เอาอกเอาใจคนรุ่นใหม่และให้ความสำคัญกับศิลปะและเยาวชน ทำแอปพลิเคชั่น Culture Pass และแจกเงิน 300 ยูโรหรือกว่า 1 หมื่นบาทในแอปให้เด็กอายุ 18 ทุกคน เอาไปจับจ่ายใช้สอยซื้อสินค้าวัฒนธรรม เช่น มังงะ, หนังสือ, เพลง, ตั๋วชมการแสดง เป็นต้น โดยมีระยะการใช้จ่ายสองปี</p>\n<p>เป้าหมายของโครงการคือกระตุ้นเศรษฐกิจสินค้าวัฒนธรรม หลังได้รับผลกระทบอย่างหนักจากวิกฤตโควิด-19 โดยผู้จัดทำแอปโดยตรงคือกระทรวงวัฒนธรรมฝรั่งเศส มีธุรกิจที่เข้าร่วมโครงการนี้กว่า 8,000 แห่ง</p>\n<p><img src=\"https://www.blognone.com/sites/default/files/externals/ceafbde5ac8ecca69a9109bdbb06a7ca.png\" /></p>\n<p>Culture Pass เริ่มเปิดตัวอย่างเป็นทางการเมื่อเดือน พ.ค. ที่ผ่านมา โดยสื่อฝรั่งเศสรายงานว่า สินค้ายอดฮิตของกลุ่มผู้ใช้งาน Culture Pass คือมังงะญี่ปุ่น ซึ่งหนังสือคิดเป็นสัดส่วนมากกว่า 75 % ของการซื้อทั้งหมดที่ทำผ่านแอป โดยสองในสามของหนังสือเหล่านั้นเป็นมังงะ</p>\n<p>นอกจากรายการสินค้าที่กล่าวไปข้างต้นแล้ว ผู้ใช้งานแอปยังสามารถเอาเงินไปซื้อตั๋วเข้าพิพิธภัณฑ์ ลงคอร์สเรียนศิลปะ วาดรูป เรียนเต้นได้ด้วย</p>\n<p>ที่มา - <a href=\"https://www.nytimes.com/2021/07/28/arts/france-culture-pass.html?smtyp=cur&amp;smid=tw-nytimesdfsdf&amp;fbclid=IwAR1w7RnMk3qQzktO9nqK89Mr1ZASSNrJ8GRfzrEVICxM79upXKfqJGrNw0g\">The New York Times</a></p>\n</div></div></div><div><div>Topics: </div><div><div><a href=\"/topics/france\">France</a></div><div><a href=\"/topics/culture\">Culture</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"506fe973915c71d62281bcd4a4559509adf936ff24f5ff6fd08b84b52244311b","category":"Thai"}