{"title":"America is an Idea","link":"https://markpeak.net/america-is-an-idea/","date":1721913706000,"content":"<p>ฟัง<a href=\"https://apnews.com/article/biden-speech-transcript-campaign-withdrawal-432dc25a5af4ddebf75d73bfcc0fa72a\">สปีชของ Joe Biden</a> ที่ประกาศอย่างเป็นทางการว่าจะไม่ลงเลือกตั้งประธานาธิบดีในปี 2024 อีกแล้ว และ endorse ให้รองประธานาธิบดี Kamala Harris แทน</p>\n<p>ในสปีชนี้มีประเด็นน่าสนใจสองอย่าง อย่างแรกคือ Biden เริ่มต้นด้วยการบอกว่านั่งพูดอยู่ที่โต๊ะทำงานประธานาธิบดี (<a href=\"https://en.wikipedia.org/wiki/Resolute_desk\">Resolute Desk</a>) ในห้องทำงานรูปไข่ (<a href=\"https://en.wikipedia.org/wiki/Oval_Office\">Oval Office</a>) รายล้อมด้วยภาพวาดและภาพถ่ายของอดีตประธานาธิบดีคนก่อนๆ โดยยกชื่อของประธานาธิบดีมา 4 คน คือ Jefferson, Washington, Lincoln, Roosevelt และกล่าวถึงความกล้าหาญ วิสัยทัศน์ของประธานาธิบดีเหล่านี้ที่ช่วยนำพาประเทศชาติผ่านวิกฤตมาได้</p>\n<p>จากนั้น เขาพูดถึงการตัดสินใจ “ส่งต่อคบไฟ” ไปให้คนรุ่นถัดไป โดยพูดถึงผลงานต่างๆ ในรัฐบาลของเขาตลอดอายุการทำงาน ซึ่งก็เป็นสิ่งที่คาดเดาได้และไม่น่าแปลกใจ เพราะถือเป็น legacy ของรัฐบาล Biden จริงๆ</p>\n<p></p>\n<p>ประเด็นที่น่าสนใจอีกอันคือช่วงท้าย Biden ยกคำพูดขึ้นมาว่า ในมุมของเขานั้น ประเทศสหรัฐอเมริกาคือ “ไอเดีย” และเป็นไอเดียที่ยิ่งใหญ่กว่าอะไรทั้งนั้น</p>\n<blockquote><p><strong>America is an idea</strong>, an idea stronger than any army, bigger than any ocean, more powerful than any dictator or tyrant.</p>\n<p><strong>It’s the most powerful idea in the history of the world</strong>. That idea is that we hold these truths to be self-evident. We’re all created equal, endowed by our creator with certain inalienable rights, life, liberty, pursuit of happiness. We’ve never fully lived up to it, to this sacred idea, but we’ve never walked away from it either and I do not believe the American people will walk away from it now.</p></blockquote>\n<p>ฟังสปีชแล้วประทับใจท่อนนี้มาก พอลองไปค้นข้อมูลดู พบว่า Biden ใช้คำนี้มานานพอสมควรแล้ว นั่นคือตั้งแต่ปี 2019 ก่อนการเลือกตั้งประธานาธิบดีปี 2020 ด้วยซ้ำ</p>\n<p></p>\n<p>หลังจากนั้นก็มีพูดอีกหลายครั้ง เช่น ในช่วงการหาเสียงปี 2020 ที่เสนอชื่อให้เขาเป็นตัวแทนชิงประธานาธิบดีของพรรคเดโมแครต</p>\n<p></p>\n<p>รวมถึงในการประชุมร่วมของสภาคองเกรส (สภาล่าง+สภาสูง) ที่ประธานาธิบดีต้องมากล่าวสปีชต่อหน้าสภา</p>\n<p></p>\n<p>มาจนถึงแคมเปญหาเสียงปี 2024 ก่อนถอนตัว</p>\n<p></p>\n<p>และในโอกาสอื่นๆ เช่น <a href=\"https://www.whitehouse.gov/briefing-room/speeches-remarks/2021/05/31/remarks-by-president-biden-at-the-153rd-national-memorial-day-observance/\">งานวันทหารผ่านศึก</a></p>\n<blockquote><p>Our freedom and the freedom of innumerable others has been secured by young men and women who answered the call of history and gave everything in the service of an idea: <strong>the idea of America.</strong></p>\n<p><strong>It’s the greatest idea in the long history of humankind.</strong> An idea that we’re all created equal in the image of Almighty God.</p>\n<p><strong>This nation was built on an idea</strong> — the only nation in the world built on an idea.  Every other nation was built on ethnicity, geography, religion, et cetera.</p>\n<p>We were built on an idea: the idea of liberty and opportunity for all.</p></blockquote>\n<p><a href=\"https://thehill.com/opinion/civil-rights/561405-the-declaration-is-the-idea-of-america-that-unites-us/\">บทความของ Craig Bruce Smith ในเว็บไซต์ The Hill</a> ระบุว่า คำว่า “idea” ของ Biden นำมาจากหลักคิดของ Jefferson ที่เขียนอยู่ในรัฐธรรมนูญอเมริกา เรื่อง <a href=\"https://en.wikipedia.org/wiki/All_men_are_created_equal\">All men are created equal</a> ที่มองว่าทุกคนเท่ากัน โดยผู้เขียนสปีชคนสำคัญของ Biden คือ <a href=\"https://en.wikipedia.org/wiki/Jon_Meacham\">Jon Meacham</a> ซึ่งเป็นนักประวัติศาสตร์ที่เชี่ยวชาญเรื่อง Jefferson ด้วย</p>The post <a href=\"https://markpeak.net/america-is-an-idea/\">America is an Idea</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"066e89a482badee575e70652e1a77d5146be1ca2f079519724fbd06593fdad2d","category":"Thai"}