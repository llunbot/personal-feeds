{"title":"Android 14 เพิ่มตัวเลือกเชื่อมต่อเครือข่ายโทรศัพท์แบบเข้ารหัสเท่านั้น ป้องกันเสาสัญญาณโทรศัพท์ปลอม","link":"https://www.blognone.com/node/135192","date":1691549804000,"content":"<div><div><div><p>กูเกิลประกาศเพิ่มฟีเจอร์ใน Android 14 เปิดให้ผู้ใช้บังคับว่าจะเชื่อมต่อกับเสาสัญญาณโทรศัพท์มือถือที่เข้ารหัสเท่านั้น หลังจากการโจมตีเสาสัญญาณโทรศัพท์ปลอม (False Base Station - FBS) ระบาดเป็นวงกว้าง<a href=\"https://www.blognone.com/node/134025\">รวมถึงในประเทศไทย</a></p>\n<p>ที่ผ่านมาการโจมตี FBS มักจะอาศัยเครือข่าย 2G แต่ที่จริงแล้วเครือข่ายรุ่นใหม่ๆ ก็สามารถเชื่อมต่อแบบไม่เข้ารหัสได้เช่นกันหากเครือข่ายคอนฟิกไว้ผิดพลาด ก่อนหน้านี้ Android มีตัวเลือกสำหรับปิดการเชื่อมต่อแบบ 2G ทั้งหมดเพื่อลดความเสี่ยง FBS</p>\n<p>ใน Android 14 จะเพิ่ม API สำหรับบังคับให้โมเด็มไม่เชื่อมต่อเครือข่ายใดๆ ที่ไม่เข้ารหัส ยกเว้นเฉพาะกรณีที่ผู้ใช้โทรออกฉุกเฉินเท่านั้น อย่างไรก็ดีโทรศัพท์ Android 14 อาจจะไม่ได้มีฟีเจอร์นี้ทุกรุ่น แต่กูเกิลก็คาดว่าจะรองรับเป็นวงกว้างในอีกไม่กี่ปี</p>\n<p>ที่มา - <a href=\"https://security.googleblog.com/2023/08/android-14-introduces-first-of-its-kind.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/59f09f956a11c043beaec65580a79906.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03fdd81b3a440f8d491d50d9d541ee20131bbdba6c39f0185d70edae378f6afd","category":"Thai"}