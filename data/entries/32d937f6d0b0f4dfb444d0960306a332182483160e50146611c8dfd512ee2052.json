{"title":"Alphabet เผยหุ่นยนต์ต้นแบบ Everyday Robots สามารถเรียนรู้และทำงานเช่น แยกขยะ เช็ดโต๊ะ จัดเก้าอี้","link":"https://www.blognone.com/node/125920","date":1637361612000,"content":"<div><div><div><p>X ฝ่ายพัฒนาโครงการ moonshot ของ Alphabet ประกาศความก้าวหน้าของโครงการ Everyday Robots โดยเปลี่ยนสถานะจากโครงการ มาสู่การใช้งานจริง เพื่อพัฒนาต่อยอดต่อไป</p>\n<p>Everyday Robot เป็นการสร้างหุ่นยนต์ที่สามารถทำงานทั่ว ๆ ไป ได้หลายอย่างในหุ่นยนต์เดียว ตั้งแต่งานแยกขยะเพื่อไปรีไซเคิล เช็ดทำความสะอาดโต๊ะ ไปจนถึงจัดเก้าอี้ ซึ่งแตกต่างจากหุ่นยนต์อุตสาหกรรมที่กำหนดให้ทำงานซ้ำ ๆ มีรูปแบบชัดเจน ขณะเดียวกันงานทั่วไปเหล่านี้ก็เป็นงานที่มนุษย์สามารถเรียนรู้ เข้าใจ และทำได้ง่าย แต่กับหุ่นยนต์เมื่อรูปแบบงานเป็น unstructure จึงมีความท้าทายในการพัฒนา</p>\n<p><img src=\"https://www.blognone.com/sites/default/files/externals/eac471357da20bf387ba4d4efab17fd4.jpg\" /></p>\n<p>ตัวหุ่นยนต์มีกล้องติดที่ส่วนหัวและรอบตัว สำหรับตรวจสอบภาพตรงหน้า และการเคลื่อนที่ แขนมีด้านจับสำหรับจับสิ่งของเพื่อทำงานต่าง ๆ ซอฟต์แวร์ออกมาแบบเพื่อให้หุ่นยนต์ฝึกเรียนรู้การทำงานด้วยโมเดลต่าง ๆ อาทิ reinforcement, collaborative ไปจนถึงเรียนรู้จากการสาธิตให้ดู โดยตัวอย่างผลลัพธ์ หุ่นยนต์สามารถใช้เวลาไม่ถึง 1 วัน เรียนรู้การเปิดประตู ที่ success rate 90%</p>\n<p><img src=\"https://www.blognone.com/sites/default/files/externals/9c3e05bcda556cf760650bd3d3aa0e8c.jpg\" /></p>\n<p><img src=\"https://www.blognone.com/sites/default/files/externals/63b4139d98efd26e811897c9e057ebc6.jpg\" /></p>\n<p>ปัจจุบันทีม Everyday Robots ได้นำหุ่นยนต์นี้มากกว่า 100 ตัว ทดสอบและทำงานในพื้นที่สำนักงานของกูเกิลที่ Bay Area</p>\n<p>ที่มา: <a href=\"https://x.company/blog/posts/everyday-robots\">X</a> ผ่าน <a href=\"https://www.theverge.com/2021/11/19/22791267/alphabet-google-everyday-robot-project-cleaning-office-prototype\">The Verge</a></p>\n</div></div></div><div><div>Topics: </div><div><div><a href=\"/topics/x\">X</a></div><div><a href=\"/topics/alphabet\">Alphabet</a></div><div><a href=\"/topics/robotics\">Robotics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32d937f6d0b0f4dfb444d0960306a332182483160e50146611c8dfd512ee2052","category":"Thai"}