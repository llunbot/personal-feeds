{"title":"Huawei ประกาศตั้งบริษัทใหม่พัฒนารถยนต์อัจฉริยะร่วมกับ Changan","link":"https://www.blognone.com/node/137741","date":1705580908000,"content":"<div><div><div><p>Huawei ประกาศร่วมทุนกับ Changan Automobile ผู้ผลิตรถยนต์อันดับ 4 ของจีน ก่อตั้งบริษัทย่อยพัฒนารถยนต์อัจฉริยะชื่อ Shenzhen Yinwang Intelligent Technology มีทุนจดทะเบียน 1 พันล้านหยวน มุ่งเน้นไปที่การผลิตชิ้นส่วนของรถยนต์อัจฉริยะ, การผนวกบริการเข้ากับระบบ AI และการพัฒนาซอฟต์แวร์ AI</p>\n<p>ตามรายงานของ South China Morning Post บริษัทใหม่นี้จะอยู่ภายใต้การบริหารของ Huawei โดยจะผสานรวมเทคโนโลยี และทรัพยากรของ Huawei และ Changan เข้าด้วยกัน</p>\n<p><img alt=\"No Description\" src=\"https://www.blognone.com/sites/default/files/externals/ba8c25a9a55042398dbb41e8b6bc1d21.png\" /><em>ภาพจากภายในของรถ AITO M9 ที่ใช้ระบบปฏิบัติการ HarmonyOS</em></p>\n<p>ในช่วงไม่กี่ปีที่ผ่านมา Huawei ลงทุนอย่างหนักในเทคโนโลยีรถยนต์อัจฉริยะ และมุ่งมั่นที่จะกลายเป็นผู้เล่นหลักในตลาดนี้ ส่วน Changan Automobile นั้น กำลังมองหาพันธมิตรเพื่อช่วยให้พัฒนารถยนต์เพื่อแข่งขันกับผู้ผลิตรถยนต์รายอื่น ๆ ได้ดีขึ้นอยู่พอดี</p>\n<p>ความร่วมมือระหว่าง Huawei และ Changan ในครั้งนี้ถือเป็นความเคลื่อนไหวครั้งสำคัญในอุตสาหกรรมยานยนต์จีน ที่คาดว่าจะส่งผลให้เกิดรถยนต์อัจฉริยะรุ่นใหม่ที่มีคุณสมบัติและเทคโนโลยีขั้นสูงออกมาสู่ตลาดอีกจำนวนมาก</p>\n<p>ที่มา - <a href=\"https://www.scmp.com/tech/article/3248785/huawei-sets-new-smart-car-unit-it-accelerates-automotive-ambitions-wake-earlier-deal-changan\">South China Morning Post</a> via <a href=\"https://www.thetruthaboutcars.com/cars/news-blog/china-s-huawei-establishes-smart-car-unit-with-changan-auto-44504677\">The Truth About Cars</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/changan-auto\">Changan Auto</a></div><div><a href=\"/topics/electric-car\">Electric Car</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f45a2814bab66bfe20ab975857d8f822e52ebb5013dbb6bf2adb13fbb2707960","category":"Thai"}