{"title":"Cloudflare เพิ่มฟีเจอร์บล็อค AI ไม่ให้ดูดข้อมูลเว็บไปฝึก ระบุ Bytedance ดูดหนักที่สุด","link":"https://www.blognone.com/node/140739","date":1720110043000,"content":"<div><div><div><p>Cloudflare เพิ่มฟีเจอร์สำหรับการบล็อคเว็บจากบอตที่ผู้พัฒนา AI ใช้ดูดข้อมูลเพื่อการฝึก AI ของตัวเอง หลังจากสำรวจพบว่าลูกค้าถึง 85% ต้องการบล็อคไม่ได้ AI เหล่านี้มาดูดข้อมูลไป แต่ในความเป็นจริง เว็บจำนวนมากกลับเขียน robots.txt ไม่ครบถ้วน โดยอาจห้ามเพียงบอตดังๆ เช่น GPTBot ของ OpenAI เท่านั้น</p>\n<p>ฟีเจอร์ใหม่นี้เป็นตัวเลือกเดียว กดแล้วบล็อคบอตทุกตัวพร้อมกันหมด โดย Cloudflare จะเป็นผู้ติดตามข้อมูลว่าบอตแต่ละตัวมาจากช่องทางไหนบ้าง และเพิ่มมาตรการบล็อคให้อัตโนมัติ</p>\n<p>ในแง่ของปริมาณการดูดเว็บ GPTBot กลับไม่ใช่บอตที่ดูดข้อมูลเว็บมากที่สุด แต่เป็น Bytespider, Amazonbot, และ ClaudeBot แล้วจึงตามด้วย GPTBot</p>\n<p>ตัว Bytespider นั้นไม่ได้ระบุชัดเจนว่าทำขึ้นมาเพื่อดูดข้อมูลไปฝึก AI แต่ก็มีรายงานก่อนหน้านี้ว่ามีการใช้งานข้อมูลเพื่อฝึก LLM ขณะที่ ClaudeBot ของ Anthropic นั้นชัดเจนว่าใช้เพื่อดูดข้อมูลไปฝึกแน่นอน</p>\n<p>ที่มา - <a href=\"https://blog.cloudflare.com/declaring-your-aindependence-block-ai-bots-scrapers-and-crawlers-with-a-single-click\">Cloudflare Blog</a></p>\n<p><img alt=\"No Description\" src=\"https://www.blognone.com/sites/default/files/externals/c60de2655483b052e698921c0af67e1e.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/bytedance\">ByteDance</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2118fe13147b29c8c09561fd95ca4c37af3d0fbf386f9bc978ac84751757015","category":"Thai"}