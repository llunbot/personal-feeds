{"title":"แบบสำรวจพบพนักงานบริษัทใช้ AI ทำงานโดยไม่ได้รับอนุญาตจำนวนมาก ครึ่งหนึ่งบอกว่าบริษัทห้ามก็ไม่หยุดใช้","link":"https://www.blognone.com/node/144518","date":1738774964000,"content":"<div><div><div><p>Software AG สำรวจพนักงานบริษัทที่ทำงานแบบใช้ความรู้ (knowledge worker) จำนวน 6000 คน พบว่ามีอัตราการใช้งานค่อนข้างสูง และพนักงานมีแนวโน้มติดเครื่องมือเหล่านี้ แต่ที่น่ากังวลคือพนักงานเหล่านี้มักไม่ใช้เครื่องมือที่บริษัทอนุญาตแต่เป็นการจัดหามาใช้งานเองเป็น Shadow AI ขององค์กร</p>\n<p>ในกลุ่มผู้ตอบแบบสำรวจพบว่าพนักงาน 75% ใช้งานเครื่องมือ AI อยู่แล้ว มากกว่าครึ่งหนึ่งในกลุ่มผู้ใช้งาน ไม่ได้ใช้เครื่องมือที่บริษัทจัดหาให้ โดยในกลุ่มผู้ใช้นี้ครึ่งหนึ่งระบุว่าติดเครื่องมือเหล่านี้มาก แม้บริษัทจะสั่งแบนก็จะใช้งานต่อไป</p>\n<p>แบบสำรวจพบว่าพนักงานจำนวนมากใช้งานเพราะคิดว่า AI ช่วยให้งานง่ายขึ้น, ช่วยประหยัดเวลา, และทำให้งานเสร็จได้มากขึ้น แต่ส่วนน้อยใช้เพราะคิดว่ากลัวตกยุค หรือครึ่งหนึ่งใช้เพราะสนใจใช้งานเฉยๆ</p>\n<p>พนักงานสองในสามตระหนักดีว่าการใช้เครื่องมื AI ภายนอกนั้นสร้างความเสี่ยงให้องค์กร แต่กลับอ่านนโยบายการใช้งานเพียง 29% เท่านั้น</p>\n<p>รายงานแสดงให้เห็นว่าภาวะ Shadow AI เป็นสิ่งที่องค์กรต้องเตรียมตัว และหาทางนำการใช้งานเหล่านี้ขึ้นมาบนดินให้ได้</p>\n<p>ที่มา - <a href=\"https://newscenter.softwareag.com/en/news-stories/thought-leaders-stories/shadow-ai.html\">Software AG</a></p>\n<p><img alt=\"No Description\" src=\"https://www.blognone.com/sites/default/files/externals/7b0078443af7eca40d6b58fb7aaeae8c.jpeg\" /></p>\n<p>ภาพโดย <a href=\"https://pixabay.com/photos/notebook-work-girl-computer-woman-2386034/\">hamonazaryan1</a></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/employment\">Employment</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34cc872218f36dfc3fe5f04d1038f856ef2ccd7ba38876aaf9423e37c535715a","category":"Thai"}