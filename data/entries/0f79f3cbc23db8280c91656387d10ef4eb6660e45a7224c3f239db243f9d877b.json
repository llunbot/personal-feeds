{"title":"Yoshi-P บอกอยากออก FF16 บน Xbox ขอให้แฟนๆ ไม่ทิ้งความหวัง, อยากรีเมค FF3 มากที่สุด","link":"https://www.blognone.com/node/142336","date":1727874104000,"content":"<div><div><div><p>หลังจาก <a href=\"https://www.blognone.com/node/141515\">Final Fantasy 16 วางขายเวอร์ชันพีซี</a> ไปเมื่อ 17 กันยายน 2024 คำถามถัดไปที่ตามมาคือจะมีเกมเวอร์ชัน Xbox ด้วยหรือไม่</p>\n<p>Yoshi-P หรือ Naoki Yoshida โปรดิวเซอร์ของ FF16 ให้สัมภาษณ์กับ Sport Illustrated ว่า \"พวกเรา\" ต้องการออกเกมนี้บน Xbox แต่ตอนนี้ยังไม่สามารถบอกได้ว่าเกมจะออกเมื่อไร สิ่งที่เขาพูดได้คือความหวังที่จะมีเกมเวอร์ชัน Xbox ไม่ใช่ศูนย์ พวกเราหวังจะทำสิ่งนี้ให้สำเร็จ และขอให้แฟนๆ อย่ายอมแพ้ ทิ้งความหวังนี้ไป</p>\n<p>ตัวของ Yoshi-P ค่อนข้างเป็นมิตรกับแพลตฟอร์ม Xbox หลังจาก<a href=\"https://www.blognone.com/node/138580\">นำเกม Final Fantasy 14 มาออกเวอร์ชัน Xbox</a> และ<a href=\"https://www.blognone.com/node/141576\">เขาเคยให้สัมภาษณ์ไว้ว่าเกมในอนาคตจะออกบน Xbox มากขึ้น</a></p>\n<p>ในบทสัมภาษณ์นี้ Yoshi-P ยังพูดถึงมินิเกมใน Final Fantasy ภาคต่างๆ ว่าเขาชอบเกมสโนว์บอร์ดใน FF7 มากที่สุด เพราะชอบเล่นสโนว์บอร์ดในชีวิตจริงอยู่แล้ว, ถ้าเลือกได้เขาอยากรีเมค FF3 แต่เขาก็รับทราบเสียงเรียกร้องจากแฟนๆ ให้รีเมค FF9 กันเยอะมาก</p>\n<p>ส่วนอนาคตของ Final Fantasy 14 เขาบอกว่าต้องการขยายฐานผู้เล่นให้มากที่สุด รองรับอุปกรณ์ให้มากที่สุดเท่าที่ทำได้ และจะยังคงระยะห่าง 2 ปีระหว่าง DLC แต่ละภาคต่อไป เพื่อมีเวลามากพอในการพัฒนาเนื้อหาที่ดีกับผู้เล่น</p>\n<p>ที่มา - <a href=\"https://www.si.com/videogames/features/final-fantasy-14-naoki-yoshida-interview\">Sport Illustrated</a></p>\n<p><img src=\"https://www.blognone.com/sites/default/files/externals/5362f2e56d1f102a6441edaf7adf4f9c.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f79f3cbc23db8280c91656387d10ef4eb6660e45a7224c3f239db243f9d877b","category":"Thai"}