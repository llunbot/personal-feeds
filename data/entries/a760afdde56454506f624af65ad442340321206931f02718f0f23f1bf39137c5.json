{"title":"[ลือ] Apple เตรียมสั่งผลิตชิปสำหรับแว่นตาอัจฉริยะภายในปีหน้า คาดสินค้าเริ่มขายปี 2027","link":"https://www.blognone.com/node/146337","date":1746748208000,"content":"<div><div><div><p>ข่าวลือสินค้าแอปเปิลโดย Mark Gurman แห่ง Bloomberg คนเดิม คราวนี้ว่าด้วยไทม์ไลน์ของแว่นตาอัจฉริยะที่ Gurman <a href=\"https://www.blognone.com/node/146093\">เคยบอกว่า</a>แอปเปิลเปลี่ยนแผนกลับมาเดินหน้าพัฒนาอีกครั้ง</p>\n<p>เขาบอกว่าแอปเปิลจะเริ่มสั่งผลิตชิปกับ TSMC สำหรับใช้กับแว่นตาอัจฉริยะนี้ เร็วที่สุดภายในสิ้นปี 2026 หรืออาจช่วงต้นปี 2027 เท่ากับว่าแว่นตาก็จะต้องออกมาหลังจากนั้น เร็วที่สุดก็คือใน 2 ปีข้างหน้า เทคโนโลยีของชิปจะใช้พื้นฐานเดียวกับ Apple Watch ที่ไม่ต้องการพลังงานสูง และมีการปรับปรุงบางอย่างให้เหมาะกับแว่นตามากขึ้น ซึ่งรวมถึงการควบคุมกล้องของแว่นตา</p>\n<p>Gurman ยังให้ข้อมูลแผนพัฒนาชิปตัวหลักตระกูล M โดย M5 จะออกมาปีนี้ ส่วน M6, M7 เริ่มพัฒนาแล้วด้วยโค้ดเนม Komodo และ Borneo ตามลำดับ แอปเปิลยังพัฒนาชิปสำหรับใช้กับเซิร์ฟเวอร์โดยเฉพาะมีโค้เนมว่า Baltra รวมทั้งชิปโมเด็ม C2 เพื่อใช้กับสมาร์ทโฟนรุ่นบนภายในปีหน้า</p>\n<p>ที่มา: <a href=\"https://www.bloomberg.com/news/articles/2025-05-08/apple-is-developing-specialized-chips-for-glasses-new-macs-and-ai-servers\">Bloomberg</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/smart-glass\">Smart Glass</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a760afdde56454506f624af65ad442340321206931f02718f0f23f1bf39137c5","category":"Thai"}