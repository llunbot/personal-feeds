{"title":"Google Cloud เปิดบริการเครื่อง A4 VM จีพียู Blackwell B200 ต่อเป็นคลัสเตอร์ได้","link":"https://www.blognone.com/node/144454","date":1738372893000,"content":"<div><div><div><p>Google Cloud เริ่มเปิดบริการให้เช่าเครื่อง VM ที่ใช้จีพียู NVIDIA Blackwell B200 ตามหลัง <a href=\"https://techcommunity.microsoft.com/blog/azurehighperformancecomputingblog/microsoft-adopts-nvidia-blackwell-to-power-the-next-frontier-of-ai-supercomputin/4303541/replies/4354708\">Microsoft Azure ที่เริ่มให้บริการไปเมื่อเดือนพฤศจิกายน 2024</a> (ค่าย AWS ยังไม่มา)</p>\n<p>เครื่องของ Google Cloud ใช้ชื่อรุ่นว่า A4 VM ตอนนี้ยังมีสถานะเป็นพรีวิว เบื้องหลังเป็นเครื่อง <a href=\"https://www.nvidia.com/en-us/data-center/hgx/\">NVIDIA HGX B200</a> มีจีพียู Blackwell 8 ตัวเชื่อมต่อผ่าน NVLink เวอร์ชัน 5 พ่วงด้วยสถาปัตยกรรม Titanium ML ของกูเกิลเองเพื่อให้ส่งข้อมูลระหว่างเซิร์ฟเวอร์ได้เร็วขึ้น</p>\n<p>กูเกิลบอกว่าจีพียูของ A4 VM มีประสิทธิภาพเพิ่มขึ้น 2.25 เท่าเทียบกับจีพียูของเครื่อง A3 High VM เดิม และถ้าลูกค้าต้องการความแรงขั้นสุด (เงินไม่ใช่ข้อจำกัด) ก็สามารถเช่า A4 VM มาต่อเป็น <a href=\"https://www.blognone.com/node/144173\">Hypercompute Cluster</a> ได้สูงสุด 65,000 เครื่องต่อคลัสเตอร์ ซึ่งกูเกิลถือเป็นผู้ให้บริการคลาวด์ขนาดใหญ่ที่มีคลัสเตอร์ B200 ให้บริการ</p>\n<p>ที่มา - <a href=\"https://cloud.google.com/blog/products/compute/introducing-a4-vms-powered-by-nvidia-b200-gpu-aka-blackwell/\">Google Cloud</a></p>\n<p><img alt=\"No Description\" src=\"https://www.blognone.com/sites/default/files/externals/743e46050f3ca71959a456f1c29a3b05.jpeg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/blackwell\">Blackwell</a></div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/google\">Google</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3538581c728353ce0da1c4487eed95779400480c8f63fb719f4968e417544b97","category":"Thai"}