{"title":"Waymo อ้างสถิติบริษัทประกัน รถไร้คนขับมีโอกาสเคลมอุบัติเหตุน้อยลง 88%","link":"https://www.blognone.com/node/143780","date":1734764375000,"content":"<div><div><div><p>Waymo อ้างสถิติจากรายงานของ Swiss Re บริษัทรับช่วงประกันภัยต่อ (reinsurance) รายใหญ่ของโลก ว่ารถยนต์ไร้คนขับของ Waymo มีอัตราการเคลมทรัพย์สินเสียหาย (property damage claim) น้อยกว่ารถยนต์ปกติที่ขับโดยมนุษย์ 88% และการเคลมร่างกายบาดเจ็บ (bodily injury claim) น้อยกว่า 92%</p>\n<p>หากนับเป็นจำนวนการเคลมจริงๆ รถของ Waymo ถูกเคลมทรัพย์สินเสียหาย 9 ครั้ง และเคลมร่างกายบาดเจ็บ 2 ครั้ง เทียบกับระยะทางวิ่งทั้งหมด 25.3 ล้านไมล์ หากใช้มนุษย์ขับรถยนต์ที่ระยะทางเท่ากัน จะมีโอกาสเคลมทรัพย์สินเสียหาย 78 ครั้งและร่างกายบาดเจ็บ 26 ครั้ง</p>\n<p>Waymo บอกว่าต่อให้มนุษย์ขับรถยนต์รุ่นใหม่ๆ ที่มีระบบช่วยขับขี่ขั้นสูง (advanced driver assistance systems หรือ ADAS) เช่น การเบรกอัตโนมัติ การแจ้งเตือนการชนด้านหน้า ระบบรักษาเลนเดิม แจ้งเตือนมุมอับ ตัวเลขการเคลมอุบัติเหตุเทียบกับ Waymo ก็ยังสูงอยู่ดีคือ 86% และ 90% ตามลำดับ</p>\n<p>ที่มา - <a href=\"https://waymo.com/blog/2024/12/new-swiss-re-study-waymo\">Waymo</a></p>\n<p><img alt=\"No Description\" src=\"https://www.blognone.com/sites/default/files/externals/47c87682d62e8f1f94926d8b925091fd.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/self-driving-car\">Self-Driving Car</a></div><div><a href=\"/topics/insurance\">Insurance</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe83fa242a48cb1f6ce6e4040073f63a16bdae46d9aeb4ee6714430cb6e98892","category":"Thai"}