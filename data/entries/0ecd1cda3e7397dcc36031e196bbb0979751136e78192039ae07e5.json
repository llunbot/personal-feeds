{"title":"ภาพรวมอุตสาหกรรมเพลงอเมริกา เติบโตจากสตรีมมิ่ง - แผ่นไวนิลขายได้มากกว่าซีดี","link":"https://www.blognone.com/node/132973","date":1678528456000,"content":"<div><div><div><p>RIAA หรือสมาคมอุตสาหกรรมเพลงของสหรัฐอเมริกา รายงานภาพรวมรายได้ของอุตสาหกรรมเพลงในอเมริกาของปี 2022 รายได้รวมเติบโตติดต่อกันเป็นปีที่ 7 โดยเพิ่มขึ้น 6% <a href=\"https://www.blognone.com/node/127624\">จากปี 2021</a> ที่มูลค่า 15,873.9 ล้านดอลลาร์</p>\n<p>สตรีมมิ่งเป็นช่องทางหลักของรายได้ที่ 13,265.7 ล้านดอลลาร์ เพิ่มขึ้น 7% และคิดเป็น 84% ของรายได้รวมทั้งหมด ซึ่งเพิ่มจากปีก่อนที่อยู่ที่ 83% โดยเมื่อแยกรายละเอียดของรายได้สตรีมมิ่ง ส่วนใหญ่ 77% มาจากการจ่ายเงินค่าสมาชิก (Subscription) ที่เหลือมาจากโฆษณาและวิทยุดิจิทัล</p>\n<p>รายได้ส่วนดิจิทัลดาวน์โหลดยังคงมีแนวโน้มลดลงอยู่ที่ 494.7 ล้านดอลลาร์ ลดลง 20% จากปีก่อน โดยลดลงทั้งการดาวน์โหลดแบบแยกเพลงและทั้งอัลบั้ม</p>\n<p>ส่วนรายได้จากการขายเพลงแบบ Physical ยังคงเติบโตอีกปี เพิ่มขึ้น 4% ที่ 1,731.0 ล้านดอลลาร์ เมื่อลงรายละเอียดพบว่าซีดีมียอดขายลดลง 18% เป็น 482.6 ล้านดอลลาร์ ส่วนไวนิลมีรายได้ 1,224.4 ล้านดอลลาร์ เพิ่มขึ้น 17%</p>\n<p>RIAA ยังให้ข้อมูลน่าสนใจว่าถ้านับจำนวนแผ่นที่ขายได้ แผ่นไวนิลมีจำนวนขายแซงซีดีเป็นครั้งแรก (41 ล้านแผ่น และ 33 ล้านแผ่น ตามลำดับ) ทำให้จำนวนยอดขายไวนิลในปี 2022 แซงซีดีเป็นครั้งแรก นับตั้งแต่ปี 1987</p>\n<p>ที่มา: <a href=\"https://www.riaa.com/wp-content/uploads/2023/03/2022-Year-End-Music-Industry-Revenue-Report.pdf\">RIAA</a> (pdf) ผ่าน <a href=\"https://arstechnica.com/gadgets/2023/03/sales-of-vinyl-albums-overtake-cds-for-the-first-time-since-the-late-80s/\">Ars Technica</a> ภาพ <a href=\"https://pixabay.com/images/id-5705801/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/1e16d84180b9117d1f47650c2959c174.jpg\" /></p>\n</div></div></div><div><div>Topics: </div><div><div><a href=\"/topics/riaa\">RIAA</a></div><div><a href=\"/topics/music\">Music</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"0ecd1cda3e7397dcc36031e196bbb0979751136e78192039ae07e5","category":"Thai"}