{"title":"GSMA ออกสเปกข้อความ RCS แบบเข้ารหัส E2EE, แอปเปิลสัญญาจะรองรับด้วย","link":"https://www.blognone.com/node/145280","date":1742006901000,"content":"<div><div><div><p>สมาคม GSMA เปิดตัว<a href=\"https://www.gsma.com/solutions-and-impact/technologies/networks/gsma_resources/rich-communication-suite-end-to-end-encryption-specification-version-1-0/\">สเปกของการส่งข้อความแบบ RCS เวอร์ชันใหม่</a> ที่รองรับการเข้ารหัสจากต้นทางถึงปลายทาง end-to-end encryption (E2EE) เพื่อความเป็นส่วนตัวของข้อมูล <a href=\"https://www.blognone.com/node/142052\">ตามที่เคยประกาศไว้</a></p>\n<p>สเปก RCS แบบ E2EE พัฒนาอยู่บน<a href=\"https://www.blognone.com/node/133337\">โปรโตคอล Messaging Layer Security (MLS) ซึ่งเป็นสเปกของ IETF</a> โดย<a href=\"https://www.blognone.com/node/134931\">ฝั่งกูเกิลประกาศรองรับมาตั้งแต่ปี 2023</a> และบอกว่าจะปรับแอพของตัวเองตามสเปกของ GSMA ดังนั้นในจักรวาล Android ย่อมไม่มีปัญหาเรื่องนี้</p>\n<p>โฆษกของแอปเปิลยืนยันกับ The Verge ว่าจะรองรับ RCS แบบ E2EE บนระบบปฏิบัติการของตัวเองคือ iOS, iPadOS, macOS, WatchOS ในอนาคต (ไม่บอกว่าเมื่อไร) ปัจจุบันแอปเปิลรองรับข้อความ iMessage แบบเข้ารหัส และ RCS แบบไม่เข้ารหัส</p>\n<p>ที่มา - <a href=\"https://www.gsma.com/newsroom/article/rcs-encryption-a-leap-towards-secure-and-interoperable-messaging/\">GSMA</a>, <a href=\"https://www.theverge.com/news/629620/apple-iphone-e2ee-encryption-rcs-messaging-android\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/9517ec773fa1a2bb3e75a93dd39a8807.png\" /></p>\n</div></div></div><div><div>Topics: </div><div><div><a href=\"/topics/rcs\">RCS</a></div><div><a href=\"/topics/gsma\">GSMA</a></div><div><a href=\"/topics/encryption\">Encryption</a></div><div><a href=\"/topics/apple\">Apple</a></div><div><a href=\"/topics/imessage\">iMessage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbd670c3008d9276bc6de607ede5350ebc60e8ced218dff9c2fa7e36db1b9fd0","category":"Thai"}