{"title":"Webex อัพเดตแอปบน Apple TV 4K รองรับการเชื่อมต่อกล้อง FaceTime ของ iPhone","link":"https://www.blognone.com/node/137996","date":1706802936000,"content":"<div><div><div><p>Webex เปิดตัวแอป Webex ใหม่ซึ่งพัฒนามาสำหรับ Apple TV 4K โดยเฉพาะ รองรับการประชุมแบบไฮบริดบนหน้าจอขนาดใหญ่ ตามที่เคย<a href=\"https://www.blognone.com/node/134175\">ประกาศ</a>ในงาน WWDC ปีที่แล้ว</p>\n<p>วิธีใช้งานแอป Webex ใหม่ใน Apple TV 4K นี้ ผู้ใช้งานเพียงสแกนคิวอาร์โค้ดเพื่อล็อกอินเข้า Webex บนทีวี สามารถใช้รีโมท Siri เพื่อค้นหารายการนัดหมาย หรือเข้าร่วมการประชุมที่ต้องการได้</p>\n<p>ฟีเจอร์สำคัญคือการเชื่อมต่อไร้สายกับ iPhone หรือ iPad เพื่อใช้กล้องและไมโครโฟน FaceTime ในการประชุม ทำให้ได้ภาพและเสียงที่คมชัดยิ่งขึ้น</p>\n<p>Webex บน Apple TV 4K รองรับการแสดงวิดีโอผู้เข้าร่วมประชุมสูงสุดพร้อมกัน 25 คน โดยต้องอัพเดตเป็นเวอร์ชันล่าสุด และ Apple TV 4K ต้องอัพเดตเป็น tvOS 17</p>\n<p>ที่มา: <a href=\"https://blog.webex.com/hybrid-work/seamless-collaboration-webex-on-apple-tv-4k/\">Webex</a></p>\n<p><img alt=\"No Description\" src=\"https://www.blognone.com/sites/default/files/externals/ec58705deb4f228e4fe7a6ec4c7859cd.png\" /></p>\n</div></div></div><div><div>Topics: </div><div><div><a href=\"/topics/webex\">Webex</a></div><div><a href=\"/topics/tvos\">tvOS</a></div><div><a href=\"/topics/apple-tv\">Apple TV</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c7273d78988189848c6809d050455e6658b9b5be9852725ae83057928b51ce2","category":"Thai"}