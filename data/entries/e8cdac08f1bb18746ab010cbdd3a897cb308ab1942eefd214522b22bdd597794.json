{"title":"กูเกิลปล่อย Gemini Live ให้ผู้ใช้ Android ครบทุกคนแล้ว ยังรองรับเฉพาะภาษาอังกฤษ","link":"https://www.blognone.com/node/142333","date":1727873508000,"content":"<div><div><div><p>หลังจากกูเกิลเริ่มปล่อย Gemini Live ให้กับผู้ใช้ Android ตั้งแต่ช่วงกลางเดือนกันยายน ตอนนี้ผู้ใช้ Android ที่ตั้งค่าระบบปฏิบัติการเป็นภาษาอังกฤษ สามารถใช้งาน Gemini Live ได้ทั้งหมดแล้วผ่านแอพ Gemini (ลองเปิดจากบัญชีตัวเองก็พบว่าใช้งานได้แล้ว)</p>\n<p>Gemini Live เป็นการสนทนาโต้ตอบกับ Gemini ด้วยเสียงแบบต่อเนื่อง เป็นการโชว์ศักยภาพโมเดลภาษาของกูเกิลที่สนทนาได้อย่างลื่นไหลและเป็นธรรมชาติ แต่ Gemini Live ยังขาดฟีเจอร์บางอย่างที่เคยมีในผู้ช่วยอัจฉริยะตัวก่อนๆ เช่น การสั่งงานแอพภายนอกแบบที่เคยทำได้ใน Google Assistant เป็นต้น</p>\n<p>ตลาดแช็ทบ็อทสนทนาด้วยเสียงเริ่มแข่งขันสูงขึ้นเรื่อยๆ เพราะในช่วงปลายเดือนกันยายนที่ผ่านมา เราเห็นทั้ง <a href=\"https://www.blognone.com/node/142175\">ChatGPT ออกฟีเจอร์ Advanced Voice ให้ผู้ใช้แบบเสียเงิน</a> และ <a href=\"https://www.blognone.com/node/142307\">Microsoft Copilot ก็เพิ่งเปิดบริการ Copilot Voice</a></p>\n<p>ที่มา - <a href=\"https://www.techradar.com/computing/artificial-intelligence/gemini-live-is-here-free-and-feeling-chatty\">TechRadar</a></p>\n<blockquote><p>Live is now available for all Gemini users in English on the Android app. We can’t wait for you to try it. <a href=\"https://t.co/jev4pnuZJ0\">https://t.co/jev4pnuZJ0</a></p>\n<p>— Google Gemini App (@GeminiApp) <a href=\"https://twitter.com/GeminiApp/status/1840867795707576768?ref_src=twsrc%5Etfw\">September 30, 2024</a></p></blockquote>\n<p><img src=\"https://www.blognone.com/sites/default/files/externals/2cd47b2de99cf53e7389aba1f1e43ffd.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8cdac08f1bb18746ab010cbdd3a897cb308ab1942eefd214522b22bdd597794","category":"Thai"}