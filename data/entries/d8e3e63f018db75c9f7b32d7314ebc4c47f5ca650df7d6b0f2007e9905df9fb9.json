{"title":"นักวิเคราะห์ประเมิน Apple Vision Pro ขายในช่วงพรีออเดอร์ได้แล้ว 180,000 ชุด","link":"https://www.blognone.com/node/137790","date":1705918010000,"content":"<div><div><div><p>Ming-Chi Kuo นักวิเคราะห์สายซัพพลายเชนที่ให้ข้อมูลสินค้าใหม่แอปเปิลอยู่เป็นประจำ รายงานข้อมูลของเฮดเซต Apple Vision Pro ที่เปิดให้<a href=\"https://www.blognone.com/node/137543\">สั่งจองล่วงหน้า</a>ในอเมริกาตั้งแต่สุดสัปดาห์ที่ผ่านมา และตอนนี้สินค้าลอตแรกที่จะได้รับในวันแรก 2 กุมภาพันธ์ ก็หมดไปแล้ว จึงอาจสะท้อนว่าความต้องการสินค้ามีจำนวนมาก หรือสินค้าอาจมีไม่มากก็ได้</p>\n<p>Kuo บอกว่าตัวเลขประเมินของเขา Vision Pro มีการจองล่วงหน้าที่ 160,000-180,000 ชุด ในช่วงสุดสัปดาห์ที่ผ่านมา และไม่นานหลังเปิดจอง สินค้าก็เลื่อนกำหนดส่งมอบนานออกไป 5-7 สัปดาห์ อย่างไรก็ตามเขาบอกว่าจากการเก็บตัวเลข เมื่อเปิดจองล่วงหน้าไปครบ 48 ชั่วโมง ระยะเวลาส่งมอบก็ไม่ขยายออกไปสักที จึงอาจมองได้ว่าคนที่จอง Vision Pro ลอตแรกส่วนใหญ่คือแฟนพันธุ์แท้สินค้าของแอปเปิล หรือผู้ที่ต้องการนำไปใช้งานอย่างจริงจังให้เร็วที่สุด ความท้าทายจากนี้คือคำสั่งซื้อจะมีเพิ่มขึ้นอีกมากน้อยแค่ไหน</p>\n<p>เขาเปรียบเทียบกับเวลาแอปเปิลเปิดจอง iPhone ล่วงหน้า ว่าตัวเลขระยะเวลาส่งมอบจะค่อย ๆ ขยับออกไปตลอดในช่วงสามวันแรก ซึ่งกรณี Vision Pro ไม่เป็นแบบนั้น</p>\n<p>ก่อนหน้านี้ Kuo บอกว่าแอปเปิล<a href=\"https://www.blognone.com/node/137389\">ประเมิน</a>ยอดขาย Vision Pro ในปีแรกไว้ที่ 500,000 ชุด ซึ่งจากตัวเลขสั่งจองล่วงหน้าที่ออกมา เขามองว่าแอปเปิลน่าจะทำได้ตามเป้าหมายไม่ยาก</p>\n<p>ที่มา: <a href=\"https://medium.com/@mingchikuo/vision-pro%E9%A6%96%E9%80%B1%E6%9C%AB%E9%A0%90%E8%B3%BC%E6%AA%A2%E8%A6%96-%E7%AC%A6%E5%90%88%E9%A0%90%E6%9C%9F%E4%BD%86%E9%9A%B1%E6%86%82%E6%B5%AE%E7%8F%BE-vision-pros-first-weekend-pre-order-review-expectations-in-line-0450c1effe66\">Medium: Ming-Chi Kuo</a></p>\n<p><img src=\"https://www.blognone.com/sites/default/files/externals/1eaeb392f902ac219ba5465dcca8b97f.png\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/spatial-computing\">Spatial Computing</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8e3e63f018db75c9f7b32d7314ebc4c47f5ca650df7d6b0f2007e9905df9fb9","category":"Thai"}