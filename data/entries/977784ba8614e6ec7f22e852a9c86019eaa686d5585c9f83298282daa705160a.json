{"title":"Ubisoft เผย Assassin’s Creed Valhalla กลายเป็นเกมทำกำไรสูงสุดอันดับ 2 ของบริษัท","link":"https://www.blognone.com/node/125565","date":1635509363000,"content":"<div><div><div><p>Ubisoft ประกาศข้อมูลในงานแถลงผลประกอบการไตรมาสล่าสุดว่า เกม Assassin’s Creed Valhalla ประสบความสำเร็จเป็นอย่างสูง จนกลายเป็นเกมที่ทำกำไร (ไม่ใช่รายได้) มากเป็นอันดับสองของประวัติศาสตร์บริษัท (แต่ไม่ได้บอกว่าอันดับหนึ่งคือเกมไหน ต้องเดากันเอง)</p>\n<p>Ubisoft บอกว่าเกม Assassin’s Creed Valhalla ทำผลงานได้ดีกว่าเกมภาค Odyssey นับตั้งแต่เริ่มวางขาย และภาคเสริม Siege of Paris ที่พัฒนาโดย Ubisoft Singapore ก็ทำผลงานได้ดีเช่นกัน</p>\n<p>ตัวเลขของเกมอื่นๆ ที่เปิดเผยคือ Far Cry 6 มีระยะเวลาการเล่นต่อผู้เล่น (playtime per player) สูงกว่า Far Cry 5 ภาคก่อนหน้า 25% แต่ยังไม่เปิดเผยยอดขายเป็นตัวเลข</p>\n<p>ที่มา - <a href=\"https://www.gameinformer.com/2021/10/28/assassins-creed-valhalla-is-already-ubisofts-second-biggest-game-of-all-time\">Game Informer</a></p>\n<p><img src=\"https://www.blognone.com/sites/default/files/externals/d3425a3cc3d52202e2d145a135b2909e.jpg\" /></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"977784ba8614e6ec7f22e852a9c86019eaa686d5585c9f83298282daa705160a","category":"Thai"}