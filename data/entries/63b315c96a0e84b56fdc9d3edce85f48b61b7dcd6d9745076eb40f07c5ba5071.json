{"title":"Epic/Apple ยื่นฎีกาคดีผูกขาดช่องทางจ่ายเงินใน iOS","link":"https://www.blognone.com/node/134672","date":1688446253000,"content":"<div><div><div><p>หลังจากคดีระหว่าง Epic Games กับแอปเปิลที่ดำเนินมาตั้งแต่ปี 2020 <a href=\"https://www.blognone.com/node/133545\">จบจากศาลอุทธรณ์ไปเมื่อเดือนเมษายนที่ผ่านมา</a> ตอนนี้ทั้งสองบริษัทก็เตรียมยื่นฎีกาต่อศาลสูงสุด (US Supreme Court) แม้ว่าในคำตัดสินส่วนใหญ่แอปเปิลจะเป็นฝ่ายชนะก็ตาม</p>\n<p>แอปเปิลพยายามต่อสู้กับคำพิพากษาที่บังคับให้แอปเปิลต้องอนุญาตให้นักพัฒนาแทรกลิงก์จ่ายเงินผ่านช่องทางอื่นได้ โดยข้อต่อสู่ของแอปเปิลระบุว่าศาลอาศัยกฎหมายรัฐแคลิฟอร์เนียร์แต่กลับออกคำสั่งทั่วสหรัฐฯ ขณะที่ Epic Games ก็ยังยืนยันว่าแอปเปิลนั้นผูกขาด และต้องการให้ศาลสูงสุดวินิจฉัยในประเด็นนี้ใหม่</p>\n<p>แม้ว่าคดีนี้จะยังอยู่ระหว่างการต่อสู้กัน แต่หลายประเทศก็เริ่มออกกฎหมายบังคับให้เจ้าของแพลตฟอร์มต้องยอมเปิดให้นักพัฒนาใช้งานช่องทางจ่ายเงินอื่นๆ เช่นในเกาหลีใต้ที่กฎหมายบังคับแล้ว และ<a href=\"https://www.blognone.com/node/129195\">แอปเปิลก็ยอมทำตาม</a></p>\n<p>ที่มา - <a href=\"https://www.itnews.com.au/news/apple-to-ask-us-supreme-court-to-undo-app-store-order-597569\">IT News</a></p>\n<p><img src=\"https://www.blognone.com/sites/default/files/externals/a1cff2145144d62dcf9c81b9ca2e67a1.jpg\" alt /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63b315c96a0e84b56fdc9d3edce85f48b61b7dcd6d9745076eb40f07c5ba5071","category":"Thai"}