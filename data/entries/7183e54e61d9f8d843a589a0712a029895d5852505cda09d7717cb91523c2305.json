{"title":"ไมโครซอฟท์ประเมิน มีพีซีเจอบั๊ก CrowdStrike 8.5 ล้านเครื่อง, กำลังพัฒนาโซลูชันแก้อัตโนมัติ","link":"https://www.blognone.com/node/140997","date":1721493316000,"content":"<div><div><div><p>ไมโครซอฟท์ออกประกาศบนบล็อกบริษัท ประเมินว่ามีพีซีที่ได้รับผลกระทบจากบั๊ก CrowdStrike ประมาณ 8.5 ล้านเครื่อง ถึงแม้มีสัดส่วนไม่ถึง 1% ของพีซีวินโดวส์ทั้งหมด แต่ก็ถือว่าส่งผลกระทบต่อเศรษฐกิจและสังคมเป็นวงกว้าง เพราะพีซีที่ติดตั้ง CrowdStrike มักเป็นพีซีองค์กรที่นำไปใช้ให้บริการต่างๆ ทั่วโลก</p>\n<p>ไมโครซอฟท์ยังบอกว่ากำลังร่วมมือกับ CrowdStrike พัฒนาโซลูชันการแก้ปัญหาจอฟ้า BSOD แบบอัตโนมัติ เพื่อให้ระบบที่รันบน Azure แก้ปัญหาได้รวดเร็วขึ้น และยังร่วมมือกับ AWS และ GCP เพื่อหาโซลูชันที่เหมาะสมร่วมกันด้วย</p>\n<p>ที่มา - <a href=\"https://blogs.microsoft.com/blog/2024/07/20/helping-our-customers-through-the-crowdstrike-outage/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/8afbf6df7728cc101d91478193a7ee3c.jpeg\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/microsoft\">Microsoft</a></div><div><a href=\"/topics/bug\">Bug</a></div><div><a href=\"/topics/windows\">Windows</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7183e54e61d9f8d843a589a0712a029895d5852505cda09d7717cb91523c2305","category":"Thai"}