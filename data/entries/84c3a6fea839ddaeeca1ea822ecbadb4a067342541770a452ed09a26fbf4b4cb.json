{"title":"Leica เปิดตัว Leica M11-P กล้องรุ่นแรกของโลกที่บันทึกใบรับรองยืนยันภาพถ่ายใน metadata","link":"https://www.blognone.com/node/136445","date":1698422556000,"content":"<div><div><div><p>Leica เปิดตัวกล่องรุ่นใหม่ Leica M11-P ที่ใส่สเป็กพรีเมียมครบครันตามสไตล์ Leica เซ็นเซอร์ BSI CMOS ความละเอียด 60MP หน่วยประมวลผล Maestro-III เพิ่มพื้นที่หน่วยความจำในกล้องเป็น 256GB จอภาพ LCD กระจกคริสตัลแซฟไฟร์เคลือบผิวกันสะท้อน</p>\n<p>ไฮไลท์ของ Leica M11-P คือการเป็นกล้องรุ่นแรกของโลกที่บันทึกข้อมูลเพิ่มเติมใน metadata ของภาพถ่าย คือใบรับรองเนื้อหา (Content Credentials) เพื่อยืนยันการเป็นต้นฉบับของภาพนั้น ซึ่งรูปแบบข้อมูลที่ใช้เป็นไปตามมาตรฐานโอเพนซอร์ส <a href=\"https://contentauthenticity.org/blog/leica-launches-worlds-first-camera-with-content-credentials\">Content Authenticity Initiative</a> (CAI) แม้มีการแก้ไขภาพก็ยังคงรักษาใบรับรองต้นฉบับไว้ ช่วยในการยืนยันความเป็นเจ้าของหากมีการปลอมแปลงภาพ หรือนำภาพไปดัดแปลง โดยเฉพาะในยุคที่ AI เข้ามามีบทบาทมากขึ้น</p>\n<p>ราคาขาย Leica M11-P ในไทยอยู่ที่ 335,400 บาท (<a href=\"https://www.bigcamera.co.th/leica-m11-p\">อ้างอิงจาก Big Camera</a>)</p>\n<p>ที่มา: <a href=\"https://leica-camera.com/en-int/press/new-leica-m11-p\">Leica</a></p>\n<p><img alt=\"No Description\" src=\"https://www.blognone.com/sites/default/files/externals/9387d419e270f2f047daedf53ad8b87e.png\" /></p>\n<p>ตัวอย่าง Content Credentials ในภาพถ่าย</p>\n<p><img alt=\"No Description\" src=\"https://www.blognone.com/sites/default/files/externals/a8f5b1f1a14ca192584aef6dcb1ef80a.png\" /></p>\n</div></div></div><div><div>Topics: </div><div><div><a href=\"/topics/leica\">Leica</a></div><div><a href=\"/topics/camera\">Camera</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84c3a6fea839ddaeeca1ea822ecbadb4a067342541770a452ed09a26fbf4b4cb","category":"Thai"}