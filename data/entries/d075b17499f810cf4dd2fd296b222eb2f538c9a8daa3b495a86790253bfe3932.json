{"title":"SK hynix ประกาศตั้งโรงงานแพ็คเกจจิ้งชิปในรัฐอินดีแอนา เงินลงทุน 3.87 พันล้านดอลลาร์","link":"https://www.blognone.com/node/139069","date":1712237638000,"content":"<div><div><div><p>SK hynix ประกาศลงทุนเป็นเงินประมาณ 3,870 ล้านดอลลาร์ ตั้งโรงงานแพ็คเกจจิ้งชิปขั้นสูง ตลอดจนศูนย์วิจัยและพัฒนาผลิตภัณฑ์ AI ในเมือง West Lafayette รัฐอินดีแอนา</p>\n<p>โรงงานแห่งนี้จะมีสินค้าหลักที่ผลิตคือหน่วยความจำ HBM ตลอดจนชิป DRAM ซึ่งถือเป็นสินค้าสำคัญในการประมวลผล AI ยุคนี้ คาดว่าจะเริ่มเดินสายการผลิตได้ในครึ่งหลังของปี 2028 ซึ่งได้รับการสนับสนุนจากทางรัฐ และหน่วยงานท้องถิ่น</p>\n<p>SK Hynix ยังประกาศย้ำแผนลงทุนในเกาหลีใต้วงเงิน 122 ล้านล้านวอน ในเขตอุตสาหกรรม Yongin ที่ประกาศไปในเดือนมกราคม</p>\n<p>ที่มา: <a href=\"https://news.skhynix.com/sk-hynix-signs-investment-agreement-of-advanced-chip-packaging-with-indiana/\">SK Hynix</a> ภาพ <a href=\"https://www.purdue.edu/newsroom/releases/2024/Q2/sk-hynix-announces-semiconductor-advanced-packaging-investment-in-purdue-research-park.html\">Purdue University</a></p>\n<p><img alt=\"No Description\" src=\"https://www.blognone.com/sites/default/files/externals/946abd84dbbf5a1ce5f0c185287b8f48.jpg\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/semiconductor\">Semiconductor</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d075b17499f810cf4dd2fd296b222eb2f538c9a8daa3b495a86790253bfe3932","category":"Thai"}