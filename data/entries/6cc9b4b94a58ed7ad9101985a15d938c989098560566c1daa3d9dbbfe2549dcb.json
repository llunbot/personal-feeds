{"title":"ยืนยันแล้ว เกม Switch 2 Edition แบบแผ่น จะมีไฟล์เกมของ Switch 1 + โค้ดอัพเกรดในกล่อง","link":"https://www.blognone.com/node/145708","date":1743943522000,"content":"<div><div><div><p>อีกประเด็นที่น่าสนใจของ Nintendo Switch 2 ก่อนอื่นต้องเท้าความประเด็นเก่าก่อน</p>\n<ul>\n<li><a href=\"https://www.blognone.com/node/145626\">Nintendo จะออกเกมเดิมแบบ Switch 2 Edition</a> เช่น  The Legend of Zelda: Breath of the Wild และ The Legend of Zelda: Tears of the Kingdom, Pokémon Legends: Z-A, Metroid Prime 4: Beyond</li>\n<li><a href=\"https://www.blognone.com/node/145637\">Nintendo Switch 2 รองรับตลับแบบมีเฉพาะ Game-Key ไม่มีไฟล์เกมในตลับ</a></li>\n</ul>\n<p>หากเรามีเกมของ Switch 1 เดิมอยู่แล้ว (ไม่ว่าเป็นแบบกล่องหรือดิจิทัล) การซื้อ upgrade pack แบบดิจิทัลคงไม่มีปัญหาอะไร ตรงไปตรงมา</p>\n<p>คำถามที่ตามมาคือ หากเราไปซื้อเกมที่เป็น Switch 2 Edition <strong>\"แบบกล่อง\"</strong> แล้วข้างในกล่องมีอะไรให้บ้าง</p>\n<p>ตอนนี้เราพอมีคำตอบแล้วจากฝ่ายซัพพอร์ตของ Nintendo UK ที่บอกว่าในกรณีแบบนี้ สิ่งที่อยู่ในกล่องคือ</p>\n<ul>\n<li>แผ่นเกมที่มีไฟล์เกมเดิมของ Nintendo Switch 1</li>\n<li>โค้ดสำหรับอัพเกรดเกมเป็นเวอร์ชัน Switch 2</li>\n</ul>\n<p>แปลว่าจะไม่มีไฟล์เกมที่เป็น Switch 2 Edition ให้มาในแผ่นเกมแต่อย่างใด</p>\n<p>ที่มา - <a href=\"https://www.videogameschronicle.com/news/physical-nintendo-switch-2-edition-games-are-reportedly-switch-1-carts-with-codes-in-the-box/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/2cdfbc76034cd15ef845e311acf1545b.jpeg\" /></p>\n<p>ภาพหน้าตากล่องเกม Super Mario Party Jamboree - Switch 2 Edition</p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6cc9b4b94a58ed7ad9101985a15d938c989098560566c1daa3d9dbbfe2549dcb","category":"Thai"}