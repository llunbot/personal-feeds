{"title":"Phil Spencer ขึ้นเวทีงาน BlizzCon ครั้งแรก มีพูดชื่อ Starcraft บนเวทีด้วย","link":"https://www.blognone.com/node/136575","date":1699071802000,"content":"<div><div><div><p>Phil Spencer ซีอีโอ Microsoft Gaming ไปขึ้นเวที BlizzCon งานใหญ่ประจำปีของค่าย Blizzard ในฐานะ \"นายใหญ่คนใหม่\" ของ Blizzard ซึ่งเขาเองบอกว่าเป็นการมางาน BlizzCon ครั้งแรกด้วย</p>\n<p>Spencer ไม่ได้ประกาศข่าวใหม่ใดๆ บนเวที แต่เล่าถึงตำนานเกมต่างๆ ของ Blizzard ที่ทรงอิทธิพลอย่างมากต่อวงการเกมมาตลอด (มีพูดชื่อ Starcraft และ Starcraft II ด้วย <a href=\"https://www.blognone.com/node/131372\">ไม่รู้บอกใบ้อะไรรึเปล่า</a>) เขาบอกว่าวิสัยทัศน์ของไมโครซอฟท์คือการขยายเกมดีๆ ไปยังฐานเกมเมอร์ที่กว้างขึ้น ในแพลตฟอร์มที่เยอะกว่าเดิม และจะสานต่อภารกิจนี้กับเกมของ Blizzard แน่นอน เขาเองเห็นแผนการออกเกมของ Blizzard ในอนาคตแล้วมั่นใจว่าเส้นทางเบื้องหน้าของ Blizzard จะสดใสมากขึ้นกว่าเดิม</p>\n<p>เขายังพูดถึงประเด็นปัญหาการคุกคามทางเพศของ Blizzard ว่าไมโครซอฟท์จะสร้างสิ่งแวดล้อมที่ปลอดภัยสำหรับคนทำงานสร้างสรรค์ ให้ปลดปล่อยศักยภาพของตัวเองได้อย่างไม่กังวล</p>\n<p>ที่มา - <a href=\"https://www.ign.com/articles/phil-spencer-makes-surprise-appearance-at-blizzcon-2023-opening-ceremony\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/1d3cb14063004ecc13779bb124d61d5c.jpg\" /></p>\n<blockquote><p>It was an honor to be at <a href=\"https://twitter.com/hashtag/BlizzCon?src=hash&amp;ref_src=twsrc%5Etfw\">#BlizzCon</a> today. Thanks for such an incredible welcome to my first. And congrats to all the <a href=\"https://twitter.com/Blizzard_Ent?ref_src=twsrc%5Etfw\">@Blizzard_Ent</a> team members who work to make this show special for the community. Have a great weekend at the show or watching online. <a href=\"https://t.co/1x4eoiFDxV\">https://t.co/1x4eoiFDxV</a></p>\n<p>— Phil Spencer (@XboxP3) <a href=\"https://twitter.com/XboxP3/status/1720611704332276165?ref_src=twsrc%5Etfw\">November 4, 2023</a></p></blockquote>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/blizzcon\">BlizzCon</a></div><div><a href=\"/topics/blizzard\">Blizzard</a></div><div><a href=\"/topics/games\">Games</a></div><div><a href=\"/topics/starcraft\">StarCraft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9c8f7339224cb5c5fb79825932e7c7a8efc9b0ddac707358d958d3ce37aeed9","category":"Thai"}