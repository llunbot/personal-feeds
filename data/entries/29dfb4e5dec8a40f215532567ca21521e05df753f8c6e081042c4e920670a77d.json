{"title":"ไมโครซอฟท์นำ Grok มาให้เช่าบน Azure, Elon บอก Grok 3.5 จะมี Reasoning","link":"https://www.blognone.com/node/146502","date":1747718164000,"content":"<span>ไมโครซอฟท์นำ Grok มาให้เช่าบน Azure, Elon บอก Grok 3.5 จะมี Reasoning</span>\n\n  <div>\n    <div>Body</div>\n              <div><p>ไมโครซอฟท์ประกาศนำโมเดล Grok 3 ของ xAI มาให้บริการบน Azure AI Foundry ซึ่งถือเป็นครั้งแรกที่โมเดล Grok ถูกนำมาให้บริการเช่าใช้งานบนคลาวด์ด้วย</p>\n<p>ราคาของ Grok 3 บน Azure คิดที่ขาอินพุต 3 ดอลลาร์ต่อ 1 ล้านโทเคน และขาเอาต์พุต 15 ดอลลาร์ต่อ 1 ล้านโทเคน ช่วงนี้ยังให้บริการฟรีแบบพรีวิวไปจนถึงต้นเดือนมิถุนายน 2025</p>\n<p>เนื่องในโอกาส Grok มาอยู่บน Azure ทางซีอีโอ Satya Nadella จึงเชิญ Elon Musk มาขึ้นเวที (แบบผ่านวิดีโอ) และมาเล่าประวัติชีวิตของเขาที่เคยฝึกงานกับไมโครซอฟท์ด้วยนิดหน่อย เขายังพูดถึงแผนการออก Grok 3.5 ที่มีฟีเจอร์การให้เหตุผล (reasoning) ที่จะเปิดตัวในเร็วๆ นี้ด้วย</p>\n<p>ที่มา - <a href=\"https://devblogs.microsoft.com/foundry/announcing-grok-3-and-grok-3-mini-on-azure-ai-foundry/\">Microsoft</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 05/20/2025 - 12:16</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29dfb4e5dec8a40f215532567ca21521e05df753f8c6e081042c4e920670a77d","category":"Thai"}