{"title":"YouTube ยกเลิกระบบแนะนำวีดีโอหน้าโฮม สำหรับผู้ใช้งานที่ปิดประวัติการรับชม","link":"https://www.blognone.com/node/135196","date":1691567620000,"content":"<div><div><div><p>เมื่อวันอังคาร Google ประกาศปรับเปลี่ยนระบบแนะนำวีดีโอของ Youtube โดยยกเลิกระบบแนะนำวีดีโอในหน้าโฮม สำหรับผู้ใช้งานที่ปิดประวัติการรับชมและไม่มีประวัติการรับชมก่อนหน้า</p>\n<p>การปรับเปลี่ยนระบบดังกล่าวทำให้หน้าแรกของผู้ใช้งานที่ปิดประวัติการรับชม เป็นหน้าเปล่าๆ ปรากฎเพียง แถบค้นหา แถบเมนู และข้อความที่ระบุว่า “ประวัติการรับชมของคุณถูกปิดอยู่ คุณสามารถเปลี่ยนการตั้งค่าประวัติการรับชม เพื่อรับวีดีโอแนะนำสำหรับคุณ” จากเดิมที่มีรายการวีดีโอแนะนำอยู่จำนวนมาก</p>\n<p>แม้ Google จะระบุว่า บริษัทจะทยอยเปิดตัวการปรับเปลี่ยนระบบแนะนำวีดีโอดังกล่าวในอีกไม่กี่เดือนข้างหน้า แต่ขณะนี้ มีผู้ใช้งานบางส่วนได้สังเกตถึงการเปลี่ยนแปลงนี้แล้ว</p>\n<p>ที่มา : <a href=\"https://support.google.com/youtube/thread/139222780/new-features-and-updates-for-youtube-viewers?hl=en\">Google</a>, <a href=\"https://www.theverge.com/2023/8/8/23824672/youtube-blank-homepage-watch-history\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/c2cbd4c961066025f5ee85335e75dabc.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/google\">Google</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de0af25cda2ba404c15d6af9419d00ee2c1d2d9fd21028dda08673675e1125c2","category":"Thai"}