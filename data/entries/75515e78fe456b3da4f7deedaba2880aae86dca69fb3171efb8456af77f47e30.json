{"title":"X แก้ไขบั๊กไม่แสดงรูปภาพในโพสต์หรือทวีต ตั้งแต่ก่อนปี 2014 แล้ว","link":"https://www.blognone.com/node/135381","date":1692663349000,"content":"<div><div><div><p>บัญชี @Support ของ X <a href=\"https://twitter.com/support/status/1693732980324536695\">อัพเดต</a>ปัญหาที่ระบบไม่แสดงรูปภาพในโพสต์ (หรือทวีต) ตั้งแต่ก่อนเดือนธันวาคม 2014 ที่มี<a href=\"https://www.blognone.com/node/135371\">รายงาน</a>ก่อนหน้านี้ ว่าปัญหาดังกล่าวแก้ไขแล้ว</p>\n<p>@Support บอกว่าปัญหาที่เกิดขึ้นมาจากบั๊ก ทำให้ไม่สามารถแสดงรูปภาพก่อนปี 2014 ในโพสต์ แต่ไม่มีรูปภาพหรือข้อมูลใดที่สูญหาย โดยผู้ใช้งานจะทยอยเห็นภาพตามปกติในอีกไม่กี่วันข้างหน้า</p>\n<p>เนื่องจาก X ไม่ได้ลงรายละเอียดของบั๊ก แต่ The Verge คาดว่าบั๊กน่าจะเกี่ยวข้องกับการแก้ไขระบบที่<a href=\"https://www.blognone.com/node/81353\">ประกาศ</a>ในปี 2016 เลิกนับเมนชันและรูปภาพเป็นส่วนหนึ่งของ 140 ตัวอักษร ซึ่งในรายละเอียดระบุว่าเริ่มใช้ metadata กับทวีตตั้งแต่ธันวาคม 2014 เป็นต้นมา จึงสอดคล้องกับระยะเวลาของกลุ่มทวีตที่มีปัญหา</p>\n<p>ที่มา: <a href=\"https://www.theverge.com/2023/8/21/23840640/twitter-x-2014-image-link-tweet-t-co-shortener\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/e5d74614fc9680a0356f2a06e2e17bd3.png\" /></p>\n<p>ทวีตของ Ellen กลับมาแสดงรูปภาพตามปกติแล้ว</p>\n<blockquote><p>If only Bradley's arm was longer. Best photo ever. <a href=\"https://twitter.com/hashtag/oscars?src=hash&amp;ref_src=twsrc%5Etfw\">#oscars</a> <a href=\"http://t.co/C9U5NOtGap\">pic.twitter.com/C9U5NOtGap</a></p>\n<p>— Ellen DeGeneres (@EllenDeGeneres) <a href=\"https://twitter.com/EllenDeGeneres/status/440322224407314432?ref_src=twsrc%5Etfw\">March 3, 2014</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75515e78fe456b3da4f7deedaba2880aae86dca69fb3171efb8456af77f47e30","category":"Thai"}