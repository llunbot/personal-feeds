{"title":"IBM เปิดตัวโมเดลโอเพนซอร์ส Granite 3.0 ประสิทธิภาพดีกว่า Llama 3.1 และ Mistral","link":"https://www.blognone.com/node/142713","date":1729646591000,"content":"<div><div><div><p>IBM เปิดตัวโมเดล Granite เวอร์ชัน 3.0 ซึ่งเป็นเวอร์ชันอัพเดตจาก <a href=\"https://www.blognone.com/node/139887\">Granite 1.0 ที่เปิดตัวเมื่อเดือนพฤษภาคม</a></p>\n<p>Granite เป็นโมเดลภาษาขนาดใหญ่ (LLM) ที่เปิดเป็นโอเพนซอร์สใต้สัญญาอนุญาตแบบเปิดกว้าง Apache 2.0 ชูจุดเด่นด้านประสิทธิภาพสูงกว่าหรือเทียบเท่าโมเดล LLM โอเพนซอร์สหรือเชิงพาณิชย์</p>\n<p>Granite 3.0 มีให้เลือก 2 ขนาดพารามิเตอร์คือ 2B และ 8B โดย IBM โชว์เบนช์มาร์คคะแนน Hugging Face OpenLLM Leaderboard ว่าสามารถเอาชนะโมเดลโอเพนซอร์สขนาดใกล้เคียงกันอย่าง Llama 3.1 8B และ Mistral 7B</p>\n<p>จุดเด่นอีกอย่างของ Granite 3.0 คือการออกแบบสถาปัตยกรรมแบบ Granite Mixture of Experts (MoE) ที่ตอบคำถามได้เร็ว (low latency) และลดต้นทุนการค่ารันโมเดลลงได้ ตัวโมเดลรุ่นเล็ก 2B สามารถรันในระบบที่มีแต่ซีพียูอย่างเดียวได้</p>\n<p>ตอนนี้ Granite 3.0 เปิดให้ใช้งานแล้วบนคลาวด์ยี่ห้อต่างๆ เช่น IBM watsonx, Google Cloud Vertex AI, NVIDIA NIM และตัวโมเดลดาวน์โหลดได้จาก Hugging Face</p>\n<p>ที่มา - <a href=\"https://newsroom.ibm.com/2024-10-21-ibm-introduces-granite-3-0-high-performing-ai-models-built-for-business\">IBM</a>, <a href=\"https://www.ibm.com/new/ibm-granite-3-0-open-state-of-the-art-enterprise-models\">IBM</a></p>\n<p><img alt=\"No Description\" src=\"https://www.blognone.com/sites/default/files/externals/1852fef8f80b047669950970de4e3f1b.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/00cdb1075110310e783b302461a0d4a5.png\" /></p>\n<p><img alt=\"No Description\" src=\"https://www.blognone.com/sites/default/files/externals/3c0efe3ea5b27e4d1b5f634978d27e69.png\" /></p>\n<p><img alt=\"No Description\" src=\"https://www.blognone.com/sites/default/files/externals/7f7e7945a6a017e35c6cb0ef468f1df5.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/llm\">LLM</a></div><div><a href=\"/topics/open-source\">Open Source</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9251013151844ab194ed1e36956cf9ea918e74d2f4eef2b810ee7392997029e","category":"Thai"}