{"title":"เราจะทำตามสัญญา ขอเวลาอีกนานหน่อย ซีอีโออินเทลขอเวลา 5 ปี พลิกฟื้นบริษัท","link":"https://www.blognone.com/node/126287","date":1639386962000,"content":"<div><div><div><p>Pat Gelsinger ซีอีโอของอินเทลให้สัมภาษณ์กับ Wall Street Journal ประเมินว่าเขาต้องใช้เวลาถึง 5 ปีในการพลิกฟื้นอินเทลให้กลับมายิ่งใหญ่ดังเดิม</p>\n<p>เขาให้ความเห็นว่าถ้าประเมินผลงานเขาเป็นรายไตรมาส เขาสอบตก แต่เขาอยากให้ประเมินการทำงานของเขาในช่วงเวลา 2-3-4 ปี ในการกอบกู้กิจการบริษัทยักษ์ใหญ่อย่างอินเทลมากกว่า</p>\n<p><a href=\"https://www.blognone.com/node/121216\">Gelsinger เพิ่งมารับตำแหน่งซีอีโอเมื่อเดือนกุมภาพันธ์</a> และ<a href=\"https://www.blognone.com/node/121850\">ประกาศยุทธศาสตร์ IDM 2.0</a> ที่จะเปิดโรงงานของตัวเองรับจ้างผลิตชิปให้บริษัทอื่น รวมถึงล่าสุด<a href=\"https://www.blognone.com/node/126218\">ประกาศนำบริษัทลูก Mobileye เตรียม IPO ในปีหน้า 2022</a></p>\n<p><img src=\"https://www.blognone.com/sites/default/files/externals/92e56ba9b2db08757011056749e2ac9a.jpg\" /></p>\n<p>ที่มา - <a href=\"https://www.wsj.com/articles/intel-ceo-sees-turnaround-effort-as-five-year-job-11639080290?page=1\">Wall Street Journal</a>, <a href=\"https://seekingalpha.com/news/3778904-intel-ceo-gelsinger-sees-company-turnaround-taking-at-least-five-years-report\">Seeking Alpha</a>, <a href=\"https://www.pcgamer.com/intel-ceo-pat-gelsinger-says-revising-the-companys-missteps-is-a-5-year-task/\">PCGamer</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/ceo\">CEO</a></div><div><a href=\"/topics/pat-gelsinger\">Pat Gelsinger</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2640aec16e3c4654dfa8cab06a9600a198227cea77dceacbe1df631326fb229f","category":"Thai"}