{"title":"Claude รองรับการเชื่อมต่อ Gmail และ Google Calendar เพิ่มเติมจาก Google Docs","link":"https://www.blognone.com/node/145864","date":1744763915000,"content":"<div><div><div><p>นอกจาก<a href=\"https://www.blognone.com/node/145863\">ฟีเจอร์ Research</a> สำหรับค้นหาข้อมูลเชิงลึกแล้ว Anthropic ยังเพิ่มความสามารถเชื่อมต่อกับ Google Workspace เพิ่มเติมให้กับ Claude จากก่อนหน้านี้รองรับการเชื่อมต่อกับ Google Docs</p>\n<p>บริการที่ Claude รองรับเพิ่มเติมได้แก่ Gmail และ Google Calendar ซึ่ง Anthropic บอกว่าทำให้ผู้ใช้งานไม่ต้องเสียเวลาอัปโหลดไฟล์ หรือให้บริบทข้อมูลเพิ่ม เพราะ Claude จะเรียนรู้ข้อมูลพื้นฐานของผู้ใช้งานแต่ละคนได้แล้ว</p>\n<p>ตัวอย่างการใช้งาน Claude ที่ใช้ความสามารถการเข้าถึง Google Workspace เช่น ให้สรุปสิ่งที่ต้องทำจากอีเมล, ค้นหาข้อมูลที่ต้องการจากไฟล์เอกสาร, สร้างคู่มือทำงานจากเอกสารต้นฉบับ, สรุปหัวข้อสำคัญในสัปดาห์จากตารางนัดหมาย เป็นต้น</p>\n<p>Claude ที่เชื่อมต่อ Google Workspace เริ่มใช้งานได้แล้วในสถานะเบต้าสำหรับลูกค้าแบบเสียเงินทุกคน สำหรับลูกค้าแบบ Team และ Enterprise ผู้ดูแลระบบต้องเปิดให้เชื่อมต่อ Google Workspace ก่อน</p>\n<p>ที่มา: <a href=\"https://www.anthropic.com/news/research\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/abeaf28e0d7720c353fcdb52b95cc591.png\" /></p>\n</div></div></div><div><div>Topics: </div><div><div><a href=\"/topics/claude\">Claude</a></div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/gmail\">Gmail</a></div><div><a href=\"/topics/google-calendar\">Google Calendar</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b67c67d69906394b2eaa07fc7c877f262d7735dcaf1db0cbe523385140cd674","category":"Thai"}