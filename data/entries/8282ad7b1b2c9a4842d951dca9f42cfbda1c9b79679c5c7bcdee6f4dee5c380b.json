{"title":"DeepMind สร้าง AI แข่งคณิตศาสตร์โอลิมปิกด้านเรขาคณิต ได้ระดับเหรียญทอง","link":"https://www.blognone.com/node/137718","date":1705517899000,"content":"<div><div><div><p>DeepMind รายงานถึงโมเดลปัญญาประดิษฐ์ AlphaGeometry สามารถแก้ปัญหาคณิตศาสตร์ในหมวดเรขาคณิตได้ระดับเดียวกับผู้เข้าแข่งคณิตศาสตร์โอลิมปิกระดับเหรียญทอง</p>\n<p>การทดสอบนี้อาศัยชุดทดสอบ IMO-AG-30 ที่เป็นโจทย์คณิตศาสตร์โอลิมปิกด้านเรขาคณิต 30 ข้อ และสามารถแก้โจทย์ได้ 25 ข้อขณะที่โมเดลที่ดีที่สุดก่อนหน้านี้ทำได้เพียง 10 ข้อเท่านั้น ภายในโมเดลเป็นโมเดลแบบภาษาธรรมชาติร่วมกับ symbolic deduction engine แบ่งหน้าที่กันโดยโมเดลภาษาธรรมชาติจะนำเสนอแนวทางแก้ปัญหาแบบภาพกว้างๆ ขณะที่ symbolic deduction engine จะมาแสดงวิธีทำว่าสามารถไปถึงคำตอบที่ต้องการได้จริงๆ</p>\n<p>ปีนี้จะมีการแข่งขัน<a href=\"https://www.blognone.com/node/136956\">โอลิมปิกคณิตศาสตร์สำหรับปัญญาประดิษฐ์</a> แต่ AlphaGeometry นั้นสามารถแก้ได้เฉพาะปัญหาเรขาคณิตเท่านั้น ซึ่งโดยปกติแล้วในการแข่งจริงมักมีโจทย์ด้านนี้เพียง 2 ข้อจาก 6 ข้อ การสร้างปัญญาประดิษฐ์สำหรับแก้โจทย์คณิตศาสตร์โอลิมปิกจริงๆ จึงยังต้องรอการพัฒนาต่ออีก</p>\n<p>ทาง DeepMind <a href=\"https://github.com/google-deepmind/alphageometry\">เปิดโมเดลและโค้ด</a>ให้สามารถนำไปใช้งานได้ภายใต้ไลเซนส์ Apache 2.0</p>\n<p>ที่มา - <a href=\"https://deepmind.google/discover/blog/alphageometry-an-olympiad-level-ai-system-for-geometry/\">DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/a696a87e12d3f53826e7cbd0775a2f73.jpg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/mathematics\">Mathematics</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8282ad7b1b2c9a4842d951dca9f42cfbda1c9b79679c5c7bcdee6f4dee5c380b","category":"Thai"}