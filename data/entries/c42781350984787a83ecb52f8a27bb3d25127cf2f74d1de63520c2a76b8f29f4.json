{"title":"Google เพิ่มคำแนะนำให้ผู้ใช้สร้าง Passkeys ขณะล็อกอิน เพื่อผลักดันแนวทางนี้มากขึ้น","link":"https://www.blognone.com/node/136169","date":1696949264000,"content":"<div><div><div><p>กูเกิลประกาศผลักดันให้ผู้ใช้งานเปลี่ยนมาล็อกอินด้วย Passkeys มากขึ้น หลังจากประกาศรองรับมาตั้งแต่<a href=\"https://www.blognone.com/node/133682\">เดือนพฤษภาคม</a> โดยเมื่อผู้ใช้งานทำการล็อกอินเข้าบัญชี จะมีข้อความแจ้งแนะนำให้สร้าง Passkeys</p>\n<p>ในข้อความแนะนำนั้น กูเกิลบอกว่าเมื่อใช้ Passkeys ผู้ใช้งานสามารถใช้ลายนิ้วมือ สแกนใบหน้า หรือระบบปลดล็อกหน้าจออุปกรณ์ เพื่อยืนยันตัวตน ซึ่งเป็นขั้นตอนที่ง่ายมากขึ้น กูเกิลบอกว่าวิธีการนี้เร็วกว่าการใส่รหัสผ่าน 40%</p>\n<p>กูเกิลยังประกาศร่วมมือกับพาร์ทเนอร์ต่าง ๆ เพื่อนำ Passkeys มาใช้งานร่วมกับ Chrome และ Android เป้าหมายเพื่อลดการใส่รหัสผ่านให้มากที่สุด พร้อมประกาศให้อุตสาหกรรมต่าง ๆ เปลี่ยนมาใช้แนวทาง Passkeys กันให้มากขึ้นด้วย</p>\n<p>ที่มา: <a href=\"https://blog.google/technology/safety-security/passkeys-default-google-accounts/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/f86a70cb19db722f56de33fd06f1850f.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/authentication\">Authentication</a></div><div><a href=\"/topics/passkey\">Passkey</a></div><div><a href=\"/topics/password\">Password</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c42781350984787a83ecb52f8a27bb3d25127cf2f74d1de63520c2a76b8f29f4","category":"Thai"}