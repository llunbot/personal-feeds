{"title":"Qualcomm เสนอซื้อกิจการ Veoneer ผู้พัฒนาโซลูชัน ADAS ในรถยนต์ มูลค่าดีล 4,600 ล้านดอลลาร์","link":"https://www.blognone.com/node/124095","date":1628213979000,"content":"<div><div><div><p>Qualcomm ประกาศยื่นข้อเสนอซื้อกิจการ Veoneer บริษัทพัฒนาระบบช่วยเหลือการขับขี่รถ (ADAS) จากสวีเดน ที่ราคา 37 ดอลลาร์ต่อหุ้น คิดเป็นวงเงินรวม 4,600 ล้านดอลลาร์ ซึ่งข้อเสนอดังกล่าวสูงกว่า Magna International ผู้ผลิตชิ้นส่วนรถยนต์จากแคนาดา ที่เคยเสนอซื้อกิจการ Veoneer ที่มูลค่า 3,800 ล้านดอลลาร์ อย่างไรก็ตาม Magna ยังมีเวลาในการยื่นข้อเสนอกลับที่สูงกว่า</p>\n<p>ผลิตภัณฑ์ของ Veoneer เป็นชุดฮาร์ดแวร์และซอฟต์แวร์ติดตั้งในรถโดยสาร เพื่อช่วยแนะนำการตัดสินใจให้กับผู้ขับขี่สภาพแวดล้อมต่าง ๆ</p>\n<p>Cristiano Amon ซีอีโอ Qualcomm อธิบายที่มาของข้อเสนอซื้อกิจการนี้ว่า ธุรกิจยานยนต์กำลังอยู่ในช่วงเปลี่ยนผ่าน ผู้ผลิตรถต่างต้องการพาร์ทเนอร์มาร่วมพัฒนาแพลตฟอร์มเพื่อให้โดดเด่นจากคู่แข่ง การเสนอซื้อกิจการนี้เพื่อนำโซลูชัน ADAS ของ Veoneer มารวมกับผลิตภัณฑ์ที่ Qualcomm มีอยู่แล้วสำหรับกลุ่มยานยนต์</p>\n<p>ที่มา: <a href=\"https://techcrunch.com/2021/08/05/qualcomm-wants-to-buy-veoneer-for-4-6b-beating-magnas-offer/\">TechCrunch</a></p>\n<p><img src=\"https://www.blognone.com/sites/default/files/externals/7912ac9ea1be7a295c57bc0007b71397.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/automobile\">Automobile</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8794f76152274ed442d0a6217c2d0fa84b07f4bab01a158d082ac974b17d5f45","category":"Thai"}