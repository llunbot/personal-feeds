{"title":"อินเดียยอมถอย ยกเลิกคำสั่งโมเดล AI ทุกตัวต้องได้รับการอนุมัติจากรัฐบาล - ให้ติดป้ายกำกับเตือนก็พอ","link":"https://www.blognone.com/node/138743","date":1710654343000,"content":"<div><div><div><p>กระทรวงไอทีของประเทศอินเดีย (Ministry of Electronics and Information Technology หรือ MeitY) ยอมถอยแล้ว จากก่อนหน้านี้<a href=\"https://www.blognone.com/node/138526\">ออกคำสั่ง</a> บังคับให้โมเดล AI ต้องได้รับการอนุญาตจากรัฐบาลก่อนเผยแพร่สู่สาธารณะ ซึ่งได้รับเสียงวิพากษ์วิจารณ์จากทั้งผู้ประกอบการ นักลงทุนทั้งในอินเดียและต่างประเทศ</p>\n<p>โดย MeitY บอกว่าจากนี้การเผยแพร่โมเดล AI ให้กับผู้ใช้งานในอินเดีย ไม่ต้องขออนุญาตจากหน่วยงานรัฐบาลแล้ว แต่ให้ผู้พัฒนาติดป้ายกำกับเสมอว่าโมเดลนี้ยังเป็นการทดสอบ และไม่เสถียร เพื่อเตือนผู้ใช้งานแทน เพื่อป้องปัญหากรณีได้รับข้อมูลที่ไม่ถูกต้อง</p>\n<p>อย่างไรก็ตามแนวทางที่ MeitY ระบุเพิ่มเติมคือโมเดล AI ต้องไม่ทำงานโดยให้ผลลัพธ์ที่ขัดกับกฎหมายของประเทศ และต้องไม่ชี้นำข้อมูลอย่างมีอคติ ตลอดจนการเผยแพร่ข้อมูลเท็จ</p>\n<p>ที่มา: <a href=\"https://techcrunch.com/2024/03/15/india-drops-plan-to-require-approval-for-ai-model-launches/\">TechCrunch</a> ภาพ <a href=\"https://pixabay.com/photos/city-hyderabad-sunset-buildings-7382274/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/96e4cd578ba1e76e1cf62056b6d9f938.jpeg\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b50e3f9ba3bcfcf61e94c7f9422afe8c5cfc67608e43e8aff5a7649f34183e81","category":"Thai"}