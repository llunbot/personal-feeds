{"title":"Tesla เตรียมเปิดตัวรถแท็กซี่ไร้คนขับ 8 สิงหาคม, Elon ปฏิเสธข่าวยกเลิกโครงการ Model 2","link":"https://www.blognone.com/node/139096","date":1712376482000,"content":"<div><div><div><p>Elon Musk โพสต์ข้อความผ่าน X ว่าบริษัท Tesla จะเปิดตัวรถยนต์สำหรับแท็กซี่ไร้คนขับ (robotaxi) ในวันที่ 8 สิงหาคม 2024 โดยไม่มีรายละเอียดใดๆ เพิ่มเติม</p>\n<p>ก่อนหน้านั้นไม่กี่ชั่วโมง Reuters อ้างแหล่งข่าวหลายราย รายงานว่า Tesla ยกเลิกโครงการรถไฟฟ้าราคาถูก (ที่เราเรียกกันเล่นๆ ว่า Model 2) และเปลี่ยนทิศทางของโครงการรถยนต์รุ่นนี้ไปใช้กับ robotaxi แทน ซึ่ง Elon ก็มาตอบสั้นๆ แค่ว่า \"Reuters is lying (again)\"</p>\n<p>โครงการรถยนต์ไฟฟ้าราคาถูกอยู่ในแผนของ Elon Musk มาตั้งแต่ปี 2006 แต่ก็ทำๆ หยุดๆ อยู่หลายครั้ง โดยข้อมูลอย่างเป็นทางการล่าสุดคือ งานแถลงผลประกอบการเดือนมกราคม 2024 <a href=\"https://www.blognone.com/node/137860\">บริษัทบอกว่ากำลังพัฒนารถยนต์รุ่นใหม่ที่จะปฏิวัติวิธีการผลิต</a> และ <a href=\"https://www.blognone.com/node/137866\">Elon ก็พูดว่าต้องหาวิธีรับมือกับรถยนต์แบรนด์จีนที่ทำต้นทุนได้ถูกกว่า</a></p>\n<p>ที่มา - <a href=\"https://www.reuters.com/business/autos-transportation/tesla-scraps-low-cost-car-plans-amid-fierce-chinese-ev-competition-2024-04-05/\">Reuters</a>, <a href=\"https://techcrunch.com/2024/04/05/elon-musk-says-hell-unveil-a-tesla-robotaxi-on-august-8/\">TechCrunch</a></p>\n<blockquote><p>Reuters is lying (again)</p>\n<p>— Elon Musk (@elonmusk) <a href=\"https://twitter.com/elonmusk/status/1776272471324606778?ref_src=twsrc%5Etfw\">April 5, 2024</a></p></blockquote>\n<blockquote><p>Tesla Robotaxi unveil on 8/8</p>\n<p>— Elon Musk (@elonmusk) <a href=\"https://twitter.com/elonmusk/status/1776351450542768368?ref_src=twsrc%5Etfw\">April 5, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/6273bb9ef8f69ef97f660ed497886541.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/elon-musk\">Elon Musk</a></div><div><a href=\"/topics/electric-car\">Electric Car</a></div><div><a href=\"/topics/robotaxi\">Robotaxi</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e7f9d60170adc0b36bdca5a47f808747e4a98be2805fe3889b1abc6ea9d9fe9","category":"Thai"}