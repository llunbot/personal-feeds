{"title":"สตูดิโอ ZA/UM ผู้สร้างเกม Disco Elysium เปิดตัวเกมใหม่ Project C4 แนวสายลับ","link":"https://www.blognone.com/node/145222","date":1741774337000,"content":"<div><div><div><p>สตูดิโอ ZA/UM ผู้สร้าง<a href=\"https://www.blognone.com/node/113874\">เกม Disco Elysium เมื่อปี 2019 แล้วประสบความสำเร็จอย่างสูง คว้ารางวัลเกมยอดเยี่ยมจากหลายสถาบัน</a> เปิดตัวเกมที่สองของบริษัท ใช้ชื่อชั่วคราว <strong>Project C4</strong> เป็นเกม RPG แนวสายลับที่เน้นเรื่องจิตใจ</p>\n<p>ในคลิปเปิดตัวยังไม่เผยรายละเอียดของเกมมากนัก แต่เน้นความบิดเบี้ยวของจิตใจคน ส่วนงานภาพยังใช้สไตล์เดียวกับ Disco Elysium ตอนนี้ยังไม่มีข้อมูลว่าเกมจะวางจำหน่ายเมื่อใด</p>\n<p>ในช่วง 2-3 ปีที่ผ่านมา <a href=\"https://www.blognone.com/node/130747\">สตูดิโอ ZA/UM ประสบปัญหาความขัดแย้งภายใน</a> โดยมีทีมงานแยกตัวไปตั้งบริษัทใหม่กันหลายสาย <a href=\"https://www.blognone.com/node/142520\">รวมได้ทั้งหมดตอนนี้มี 3 สตูดิโอที่แยกตัวออกมาจาก ZA/UM</a></p>\n<p>ที่มา - <a href=\"https://www.polygon.com/gaming/537711/zaum-game-teaser-trailer-not-disco-elysium-2\">Polygon</a></p>\n</div></div></div><div><div>Topics: </div><div><div><a href=\"/topics/zaum\">ZA/UM</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27f8a6c70c645109ddeac37411b2cb6304488e6b8f55d4412e450e611c18b4de","category":"Thai"}