{"title":"ฮาร์ดดิสก์กำลังขึ้นราคา Seagate และ Western Digital ส่งจดหมายหาลูกค้า บอกซัพพลายขาดแคลน","link":"https://www.blognone.com/node/139435","date":1714139758000,"content":"<div><div><div><p>TrendForce บริษัทวิจัยตลาดไอที เผยแพร่จดหมายของ Western Digital และ Seagate ที่ส่งหาลูกค้าของตัวเอง แจ้งว่าฮาร์ดดิสก์กำลังขึ้นราคา</p>\n<p>จดหมายของ Western Digital ระบุว่ามีปัญหาซัพพลายเริ่มขาดแคลนทั้งฝั่งฮาร์ดดิสก์และสตอเรจแบบแฟลช ทำให้ต้องขึ้นราคาสินค้า ถึงแม้ไม่มีตัวเลขอย่างเป็นทางการ แต่ข้อมูลจากเว็บไซต์ TechNews บอกว่าราคาฮาร์ดดิสก์ขึ้นต่อเนื่องมาแล้ว 10-20% นับจาก Q3 2023 จนถึง Q1 2024</p>\n<p>ฝั่งของ Seagate ก็ออกจดหมายคล้ายๆ กันว่าคำต้องการสั่งซื้อของลูกค้ากลับมาเพิ่มขึ้น จนทำให้ซัพพลายเริ่มไม่พอ บริษัทจึงต้องขึ้นราคาสินค้า และคาดว่าสถานการณ์ราคาจะยังต่อเนื่องไปอีกระยะหนึ่ง</p>\n<p>ที่มา - <a href=\"https://www.trendforce.com/news/2024/04/09/news-western-digital-customer-letter-confirms-hdd-supply-shortage-nand-flash-and-hard-drive-prices-continue-to-rise/\">TrendForce (WD)</a>, <a href=\"https://www.trendforce.com/news/2024/04/22/news-ai-boosts-demand-for-high-capacity-hdds-as-seagate-expected-to-follow-with-price-increases/\">TrendForce (Seagate)</a>, <a href=\"https://www.theregister.com/2024/04/23/seagate_hdd_prices/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/c4f38859c30a3a69ce38d69ffe854a87.jpg\" /></p>\n<p>ภาพจาก Seagate</p>\n</div></div></div><div><div>Topics: </div><div><div><a href=\"/topics/seagate\">Seagate</a></div><div><a href=\"/topics/western-digital\">Western Digital</a></div><div><a href=\"/topics/harddisk\">Harddisk</a></div><div><a href=\"/topics/storage\">Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ce668521206dbc57f16647036e0148456c873b3f6835b8bd3e569eb52e103d9","category":"Thai"}