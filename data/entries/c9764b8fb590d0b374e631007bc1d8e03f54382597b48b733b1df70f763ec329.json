{"title":"เปิดตัวเกม Indiana Jones and the Great Circle ออกปี 2024, มีฉากสุโขทัยในเกม","link":"https://www.blognone.com/node/137746","date":1705629224000,"content":"<div><div><div><p>หลังจาก<a href=\"https://www.blognone.com/node/120573\">ประกาศข่าวโปรเจคต์ไว้ตั้งแต่ปี 2021</a> Bethesda เปิดตัวเกม Indiana Jones and the Great Circle เป็นเกมยิงมุมมองบุคคลที่หนึ่ง (FPS) ในจักรวาล Indiana Jones (เนื้อเรื่องเกิดในปี 1937 อยู่ระหว่างหนังภาคแรก Raiders of the Lost Ark และภาคสาม the Last Crusade)</p>\n<p>เนื้อเรื่องในเกมภาคนี้คือ Indiana Jones ต้องตามแก้ปริศนาของโบราณสถานทั่วโลกที่เรียงตัวกันเป็นวงกลมรอบโลก (the Great Circle ตามชื่อภาค) โดยหนึ่งในนั้นมี \"สุโขทัย\" ของประเทศไทยด้วย</p>\n<p>รูปแบบเกมเพลย์เป็นแนว FPS จากสายตาของ Indiana Jones โดยตรง (ต่างจากเกมล่าขุมทรัพย์อื่นๆ อย่าง Tomb Raider หรือ Uncharted ที่เป็นมุมมองบุคคลที่สาม) มีอาวุธหลากหลายทั้งปืน หมัด และแส้ที่เป็นเอกลักษณ์ของซีรีส์ Indiana Jones</p>\n<p>เกมภาคนี้พัฒนาโดย MachineGames สตูดิโอในสังกัด Bethesda ที่สร้างชื่อมาจากซีรีส์ Wolfenstein: The New Order และ Wolfenstein: The New Colossus แถมยังได้ Todd Howard หัวหน้า Bethesda Game Studios และผู้กำกับ Starfield มาเป็นโปรดิวเซอร์ด้วย</p>\n<p>Indiana Jones and the Great Circle มีกำหนดวางขายภายในปี 2024 โดยลงทั้งพีซีและ Xbox Series X|S อีกทั้งยังเปิดให้เล่นบน Game Pass ตั้งแต่วันแรกเช่นเคย</p>\n<p>ที่มา - <a href=\"https://bethesda.net/en/article/4AzQP6dZpL9Ynu0EWHGZGH/indiana-jones-and-the-great-circle-gameplay-reveal\">Bethesda</a></p>\n<p><img alt=\"No Description\" src=\"https://www.blognone.com/sites/default/files/externals/7e1fd1af22354ef0771668f9cfecbed0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c2f1aaf9725aad01041991d6061a7dd9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/362d3cfc091fa10f4d657eca069645ad.jpg\" /></p>\n<p>ฉากสุโขทัยในเกม</p>\n<p><img alt=\"No Description\" src=\"https://www.blognone.com/sites/default/files/externals/bc32c455da480f4d2d6d9daf9fabb619.jpg\" /></p>\n<p>ภาพคอนเซปต์ \"วัดร้างในสุโขทัย\"</p>\n<p><img alt=\"No Description\" src=\"https://www.blognone.com/sites/default/files/externals/74d55a8ae12f69c5bfc0661adb1dfcae.jpg\" /></p>\n</div></div></div><div><div>Topics: </div><div><div><a href=\"/topics/indiana-jones\">Indiana Jones</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div><div><a href=\"/topics/machinegames\">MachineGames</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9764b8fb590d0b374e631007bc1d8e03f54382597b48b733b1df70f763ec329","category":"Thai"}