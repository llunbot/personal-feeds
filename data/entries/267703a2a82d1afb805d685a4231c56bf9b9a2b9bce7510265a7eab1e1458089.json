{"title":"Netflix อินเดีย ประกาศลดราคาทุกแพ็คเกจสู้ศึกสตรีมมิ่ง เริ่มต้น 65 บาทต่อเดือน","link":"https://www.blognone.com/node/126317","date":1639525607000,"content":"<div><div><div><p>การแข่งขันของบริการวิดีโอสตรีมมิ่งในอินเดียยังคงรุนแรง ล่าสุด Netflix ประกาศลดราคาทุกแพ็กเกจลง โดยแพ็คเกจราคาต่ำสุด ความละเอียด SD ดูได้ 1 เครื่องเฉพาะมือถือ อยู่ที่ 149 Rs ต่อเดือน หรือประมาณ 65 บาท จาก<a href=\"https://www.blognone.com/node/111004\">ราคาเดิมที่เปิดตัวเมื่อปี 2019</a> ที่ 199 Rs</p>\n<p>ส่วนแพ็คเกจราคาสูงสุดความละเอียด 4K ดูได้พร้อมกัน 4 เครื่อง อยู่ที่ 649 Rs หรือประมาณ 285 บาท</p>\n<p>ก่อนหน้านี้คู่แข่งในอินเดียอย่าง Amazon Prime ได้ปรับราคาแพ็คเกจรายปีเพิ่มขึ้นเป็น 1,499 Rs ต่อปี หรือ 658 บาท ซึ่งไม่ได้จำกัดคุณภาพวิดีโอ ส่วนแพ็คเกจราคาถูกที่สุดชมได้เฉพาะความละเอียด SD อยู่ที่ 89 Rs ต่อเดือน หรือ 39 บาท ขณะที่ผู้เล่นรายใหญ่ที่สุด Disney+ Hotstar แพ็คเกจราคาต่ำสุด 499 Rs ต่อปี หรือ 219 บาท ความละเอียด 720p ดูได้ 1 เครื่องเฉพาะมือถือ และมีโฆษณา</p>\n<p>ที่มา: <a href=\"https://www.gsmarena.com/netflix_india_plans_new_price_happy_new_prices-news-52278.php\">GSM Arena</a> และ <a href=\"https://about.netflix.com/en/news/netflix-for-all-now-at-happy-new-prices\">Netflix</a></p>\n<p><img src=\"https://www.blognone.com/sites/default/files/externals/3ae66cb10e8a909dd95485f2ab91ad21.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"267703a2a82d1afb805d685a4231c56bf9b9a2b9bce7510265a7eab1e1458089","category":"Thai"}