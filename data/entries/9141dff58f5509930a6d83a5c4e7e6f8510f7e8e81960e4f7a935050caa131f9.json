{"title":"โซนี่เตรียมให้เล่นเกม PS5 แบบสตรีมผ่านคลาวด์ สำหรับสมาชิก PlayStation Plus Premium","link":"https://www.blognone.com/node/134366","date":1686796115000,"content":"<div><div><div><p>โซนี่มีบริการเล่นเกมแบบสตรีมจากคลาวด์ภายใต้แบรนด์ PlayStation Now มายาวนาน (ตอนหลัง<a href=\"https://www.blognone.com/node/127828\">ยุบรวมเข้ากับ PlayStation Plus แพ็กเกจ Premium</a>) แต่ยังจำกัดเฉพาะเกมเก่าของ PS3 และ PS4 เท่านั้น</p>\n<p>ล่าสุดโซนี่ประกาศว่าเริ่มทดสอบการให้บริการเกม PS5 แบบสตรีมมิ่งกับสมาชิก PlayStation Plus Premium แล้ว ตอนนี้ยังไม่เปิดเผยชื่อเกมที่รองรับ แต่บอกว่าจะเล่นได้ทั้งเกม PS5 ที่ผู้เล่นเป็นเจ้าของอยู่แล้ว และเกม PS5 ในคลัง PlayStation Plus ตามสิทธิของสมาชิก ข้อดีคือสามารถเล่นเกมได้ทันทีโดยไม่ต้องรอดาวน์โหลดเกมก่อน</p>\n<p>โซนี่ยังไม่ประกาศวันที่ชัดเจนว่าจะเริ่มให้บริการเมื่อไร บอกแค่ว่ายังอยู่ในช่วงเริ่มต้น (early stage) เท่านั้น</p>\n<p>ที่มา - <a href=\"https://blog.playstation.com/2023/06/14/playstation-plus-game-catalog-for-june-ps5-game-streaming-news-update-for-premium-members/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/b76859a1fbb84cbf7386164318981ad5.jpg\" /></p>\n</div></div></div><div><div>Topics: </div><div><div><a href=\"/topics/playstation-plus\">PlayStation Plus</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9141dff58f5509930a6d83a5c4e7e6f8510f7e8e81960e4f7a935050caa131f9","category":"Thai"}