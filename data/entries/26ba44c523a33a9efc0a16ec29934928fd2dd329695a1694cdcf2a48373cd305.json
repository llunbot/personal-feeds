{"title":"มันจะสุดที่ตรงไหน นักวิจัย MIT พอร์ตเกม Doom ภาคแรกลงแบคทีเรียในลำไส้ แต่เฟรมเรตแย่สุดใจ","link":"https://www.blognone.com/node/138013","date":1706868672000,"content":"<div><div><div><p>Lauren Ren Ramlan นักวิจัย และนักศึกษาปริญญาเอกด้านเทคโนโลยีชีวภาพของ MIT พัฒนาจอแสดงผล 1-bit ความละเอียด 32x48 พิกเซล โดยใช้เซลล์ E.coli ทำหน้าที่แทนเม็ดพิกเซล และควบคุมให้เซลล์เรืองแสงตามต้องการ ด้วยโปรตีนเรืองแสง ก่อนจะนำเกม Doom ไปแสดงผลยนกำแพงเซลล์</p>\n<p>อย่างไรก็ตามการเล่น Doom เวอร์ชันนี้แบบจริงจังนั้นเป็นไปได้ยาก เพราะเซลล์ E.coli นั้นมีขีดจำกัด เนื่องจากเซลล์ต่าง ๆ จะใช้เวลา 70 นาทีในการส่องสว่าง และ 8 ชั่วโมง 20 นาที เพื่อให้เซลล์กลับสู่สถานะเริ่มต้น เท่ากับว่าเกม Doom เวอร์ชันนี้แสดงผล 1 เฟรมต่อ 8 ชั่วโมงโดยประมาณ</p>\n<p>หากเกม Doom เวอร์ชันทั่วไปเล่นจบได้โดยใช้เวลาประมาณ 5 ชั่วโมง แต่ Doom เวอร์ชันแบคทีเรียในลำไส้อาจต้องใช้เวลาถึง 599 ปีถึงจะเล่นจบ</p>\n<p>ก่อนหน้านี้เคยมีคนนำ Doom ภาคแรกพอร์ตไปลงหากหลายอุปกรณ์ไม่ว่าจะเป็นเครื่องคิดเลข, เครื่องพิมพ์เอกสาร, กล้องดิจิทัล และ<a href=\"https://www.blognone.com/node/118339\">ครื่องตรวจครรภ์แบบดิจิทัล</a></p>\n<p>ที่มา - <a href=\"https://www.rockpapershotgun.com/you-can-play-doom-using-gut-bacteria-but-the-framerate-is-atrocious\">Rock Paper Shotgun</a></p>\n</div></div></div><div><div>Topics: </div><div><div><a href=\"/topics/doom\">Doom</a></div><div><a href=\"/topics/games\">Games</a></div><div><a href=\"/topics/mit\">MIT</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26ba44c523a33a9efc0a16ec29934928fd2dd329695a1694cdcf2a48373cd305","category":"Thai"}