{"title":"Salesforce รายงานผลประกอบการไตรมาสโต 27% - แต่งตั้ง Bret Taylor เป็น CEO ร่วม","link":"https://www.blognone.com/node/126078","date":1638318884000,"content":"<div><div><div><p>Salesforce รายงานผลประกอบการของไตรมาสที่ 3 ตามปีการเงินบริษัท 2022 สิ้นสุดเดือนตุลาคม 2021 รายได้รวมเพิ่มขึ้น 27% เทียบกับช่วงเดียวกันในปีก่อนเป็น 6,863 ล้านดอลลาร์ มีกำไรสุทธิตามบัญชี GAAP 468 ล้านดอลลาร์</p>\n<p>รายได้หลักของ Salesforce มาจากส่วนของ Subscription และ support ซึ่งเพิ่มขึ้น 25% เป็น 6,379 ล้านดอลลาร์ ส่วนรายได้จาก Professional services และอื่น ๆ เพิ่มขึ้น 45% เป็น 484 ล้านดอลลาร์</p>\n<p>Marc Benioff ซีอีโอและผู้ก่อตั้ง Salesforce กล่าวว่า ไม่มีบริษัทซอฟต์แวร์ไหนในขนาดหรือสเกลเท่ากับเราที่สร้างผลงานได้ในระดับนี้ และเหตุผลที่เขารู้เพราะเขาได้พูดคุยกับซีอีโอบริษัทคลาวด์อื่นอยู่เป็นประจำ</p>\n<p>Salesforce ยังประกาศแต่งตั้งซีโอโอ Bret Taylor ให้เป็นซีอีโอร่วมกับ Benioff โดยระบุว่า Taylor จะมีบทบาทสำคัญในการพาบริษัทไปสู่บทถัดไป (Next Chapter)</p>\n<p>ที่มา: <a href=\"https://investor.salesforce.com/press-releases/press-release-details/2021/Salesforce-Announces-Strong-Third-Quarter-Fiscal-2022-Results/default.aspx\">Salesforce</a> และ <a href=\"https://www.cnbc.com/2021/11/30/salesforce-crm-q3-2022-earnings-.html\">CNBC</a></p>\n<p><img src=\"https://www.blognone.com/sites/default/files/externals/8c850d15438f6d9248aa288735db3cf1.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/financial-report\">Financial Report</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0095abcd8523683e0ee60419e5f4ae37dd012a6d1bdaf02347dcbc74de6574d8","category":"Thai"}