{"title":"Activision ยอมรับ ใช้ AI ช่วยสร้างภาพในเกม Call of Duty Black Ops 6","link":"https://www.blognone.com/node/145013","date":1740891448000,"content":"<div><div><div><p>Activision ยอมรับว่าใช้ AI สร้างภาพซอมบี้ในฉากโหลดของเกม Call of Duty Black Ops 6 หลังถูกแฟนๆ ตั้งข้อสงสัยกันมานาน</p>\n<p>ประเด็นการสร้างภาพด้วย AI ถือเป็นข้อวิจารณ์ใหญ่ของวงการเกม-งานสร้างสรรค์ ที่ให้คุณค่ากับงานที่สร้างโดยมนุษย์ และมีปัญหาดราม่ากันอยู่เรื่อยๆ กรณีของ Black Ops 6 เกิดขึ้นในโหมดซอมบี้ที่มีใน Call of Duty ทุกภาค และฉากโหลดเกมมีภาพซอมบี้ใส่ชุดซานต้าคลอส รับเทศกาลคริสต์มาสช่วงปลายปี 2024 โดยซอมบี้ตัวนี้มี 6 นิ้ว</p>\n<p>หลังจากซอมบี้ 6 นิ้วเป็นประเด็นขึ้นมา ทำให้แฟนๆ ไปสืบค้นหาภาพในเกม Black Ops 6 อีกหลายส่วนที่ดูเหมือนว่าจะสร้างด้วย AI</p>\n<p>คำแถลงอย่างเป็นทางการของ Activision ในตอนนี้อยู่บน<a href=\"https://store.steampowered.com/app/2933620/Call_of_Duty_Black_Ops_6/\">หน้าเว็บ Steam</a> ตาม<a href=\"https://store.steampowered.com/news/group/4145017/view/3862463747997849618\">เงื่อนไขของ Valve ที่ระบุว่าผู้สร้างเกมต้องระบุชัดว่าใช้ AI ช่วยหรือไม่</a> ซึ่ง Activision ก็เขียนไว้กว้างๆ แค่ว่า “Our team uses generative AI tools to help develop some in game assets” แต่ไม่บอกว่าตรงไหนบ้าง</p>\n<p>ที่มา - <a href=\"https://www.ign.com/articles/activision-finally-admits-it-uses-generative-ai-for-some-call-of-duty-black-ops-6-assets-after-backlash-following-ai-slop-zombie-santa-loading-screen\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/df624822e4fa6b55d21962ee62be6aca.jpeg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision\">Activision</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"897a6c4cf0f12929aa3cdc8b5a2ed6fc914b758d5277ea42f3e946e6f6140662","category":"Thai"}