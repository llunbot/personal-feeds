{"title":"EA เริ่มใช้ระบบแพตช์แบบใหม่ แพตช์ขนาดเล็กลงมาก แก้ปัญหาอัพเดตไม่ผ่านเพราะดิสก์เต็ม","link":"https://www.blognone.com/node/142311","date":1727795344000,"content":"<div><div><div><p>EA เปิดเผยข้อมูลว่านำระบบอัพเดตแพตช์เกมแบบใหม่ชื่อ In Place Updates (IPU) มาใช้งาน ช่วยให้แพตช์มีขนาดเล็กลง และแก้ปัญหาอัพเดตไม่ผ่านเพราะดิสก์เต็ม ไปได้มาก</p>\n<p>In Place Updates (IPU) อาจฟังดูชื่อล้ำ แต่จริงๆ แล้วมันคือระบบอัพเดตเฉพาะส่วนต่าง (delta) ที่ใช้กันมานานแล้วในซอฟต์แวร์ตัวอื่นๆ แต่วงการเกมเพิ่งเริ่มทำ (<a href=\"https://www.blognone.com/node/87972\">Google Play เริ่มใช้มาตั้งแต่ปี 2016</a>, <a href=\"https://www.blognone.com/node/104823\">Windows 10 เริ่มใช้มาปี 2018</a>) ผลคือทำให้แพตช์เล็กลงเหลือเพียงหลัก 100MB เท่านั้น</p>\n<p>EA ระบุว่าปัญหา 60% ของการอัพเดตแพตช์เกมแล้วไม่ผ่าน เกิดจากปัญหาดิสก์เต็ม (disk space error) ซึ่งผู้ใช้ไม่มีทางเลือกอื่นนอกจากลบไฟล์ในเครื่องออก ส่งผลให้ผู้ใช้จำนวนมากเลือกไม่อัพเดตเกมแล้วเลิกเล่นเกมไปเลย และผู้ใช้ที่มีปัญหาดิสก์เต็มมักเจอปัญหานี้ซ้ำบ่อยๆ 2-3 ครั้งในเดือนเดียวกัน</p>\n<p>EA บอกว่าการมาถึงของ In Place Updates (IPU) ช่วยแก้ปัญหาดิสก์เต็มไปได้เกือบ 100% จากเดิมที่ฐานผู้เล่น 50% มีปัญหาติดตั้งเกมไม่ได้เพราะดิสก์เต็ม</p>\n<p>ตอนนี้ In Place Updates (IPU) ถูกใช้งานแล้วผ่านเกมที่อัพเดตผ่าน EA app บนพีซี</p>\n<p>ที่มา - <a href=\"https://www.ea.com/news/in-place-updates\">EA</a></p>\n<p><img alt=\"No Description\" src=\"https://www.blognone.com/sites/default/files/externals/dd2a7c9b2c551aa4b06edb3f146231d9.jpg\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8de70539e14fd503de628b522f540363ae2222b396bcf7d5cd486d201b838344","category":"Thai"}