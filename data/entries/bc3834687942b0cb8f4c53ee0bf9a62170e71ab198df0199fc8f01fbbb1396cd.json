{"title":"Apple TV ใส่ป้ายบอกภาพยนตร์ 3 มิติ ใน tvOS 17.2 Beta คาดใช้ Apple Vision Pro ในการรับชม","link":"https://www.blognone.com/node/136677","date":1699591498000,"content":"<div><div><div><p>ทีวี 3 มิติเคยเป็นสินค้าที่เป็นที่นิยมอยู่ช่วงหนึ่ง แต่สุดท้ายก็หายไปตามกาลเวลา ล่าสุดแอป Apple TV ใน tvOS 17.2 Beta กำลังใส่ป้ายกำกับบอกว่าเป็นภาพยนตร์เวอร์ชัน 3 มิติเข้ามา ซึ่งคาดว่าการรับชมจำเป็นต้องผ่านแว่น Apple Vision Pro</p>\n<p>ช่วงที่ Apple Vision Pro เปิดตัว มีช่วงหนึ่งของวิดีโอเปิดตัวได้แสดงให้เห็นว่า Apple Vision Pro สามารถชมภาพยนตร์แบบ 3 มิติได้ แต่ไม่ได้ระบุว่าจะมาในรูปแบบใด ล่าสุด FlatpanelsHD เว็บไซต์ที่นำเสนอข่าวเกี่ยวกับทีวี ได้พบว่าแอป Apple TV ใส่สัญลักษณ์ 3D ให้กับภาพยนตร์บางเรื่องแล้ว โดยสัญลักษณ์ 3D จะอยู่แถวเดียวกับสัญลักษณ์ที่แสดงรายละเอียดคร่าว ๆ ของภาพยนตร์เรื่องนั้น เช่น 4K, Dolby Vision และ Dolby Atmos เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/52e6dbfd39c6fd08459f04183bf2b1d4.jpg\" /></p>\n<p>รายชื่อภาพยนตร์ทั้งหมดที่มีสัญลักษณ์ 3D มีดังนี้</p>\n<ul>\n<li>47 Ronin</li>\n<li>Cirque Du Soleil: Worlds Away</li>\n<li>Everest</li>\n<li>Hansel and Gretel Witch Hunters</li>\n<li>Jurassic World Dominion</li>\n<li>Kung Fu Panda 3</li>\n<li>Mortal Engines</li>\n<li>Pacific Rim Uprising</li>\n<li>Sanctum</li>\n<li>Shrek</li>\n<li>Skyscraper</li>\n<li>Tad the Lost Explorer and the Secret of King Midas</li>\n<li>The Boss Baby: Family Business</li>\n<li>The Little Princess</li>\n<li>The Nut Job 2: Nutty by Nature</li>\n<li>The Secret Life of Pets 2</li>\n<li>Trolls</li>\n<li>Trolls World Tour</li>\n</ul>\n<p><img alt=\"No Description\" src=\"https://www.blognone.com/sites/default/files/externals/eb33ea56a63a9542ccf25b6968ea7b30.jpg\" /></p>\n<p>การเพิ่มภาพยนตร์ 3 มิติเข้ามา อาจจะดูเร็ว และแปลกไปหน่อยเพราะแว่น Vision Pro ยังไม่ได้วางจำหน่ายเลยด้วยซ้ำ แถมทีวีที่รองรับการชมแบบ 3 มิติ ก็ออกขายครั้งสุดท้ายเมื่อปี 2017 และถึงแม้ว่า Apple จะสามารถจุดกระแสการชมภาพยนตร์ 3 มิติในบ้านกลับมาได้จริง แต่ผู้ผลิตทีวีคงต้องใช้เวลาอีกสักพักในการนำฟีเจอร์นี้กลับมาในทีวีเช่นกัน</p>\n<p>ที่มา - <a href=\"https://www.flatpanelshd.com/news.php?subaction=showfull&amp;id=1699434273\">FlatpanelsHD</a> via <a href=\"https://appleinsider.com/articles/23/11/09/apple-tv-app-adds-3d-movies-ahead-of-vision-pro-release\">Apple Insider</a></p>\n</div></div></div><div><div>Topics: </div><div><div><a href=\"/topics/apple-tv\">Apple TV</a></div><div><a href=\"/topics/tvos\">tvOS</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/3d\">3D</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc3834687942b0cb8f4c53ee0bf9a62170e71ab198df0199fc8f01fbbb1396cd","category":"Thai"}