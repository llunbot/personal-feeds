{"title":"Apple อัปเดต Final Cut Pro for iPad 2 และ Final Cut Pro for Mac 10.8 สำหรับผู้ใช้งานแล้ววันนี้","link":"https://www.blognone.com/node/140522","date":1718952217000,"content":"<div><div><div><p>แอปเปิลออกอัปเดต Final Cut Pro สำหรับ iPad 2 และ Final Cut Pro สำหรับ Mac 10.8 แล้ววันนี้ หลังจาก<a href=\"https://www.blognone.com/node/139622\">ประกาศรายละเอียดไปเมื่อเดือนพฤษภาคม</a> ซึ่งมีการปรับปรุงความสามารถด้าน AI และระบบเวิร์กโฟลว์ให้มีประสิทธิภาพมากขึ้น</p>\n<p>Final Cut Pro for iPad 2 เพิ่มการรองรับ Live Multicam รองรับการถ่ายวิดีโอได้ถึง 4 มุมกล้องแบบเรียลไทม์, รองรับการเปิด Project จากอุปกรณ์ภายนอก, รองรับ Apple Pencil Pro</p>\n<p>ส่วน Final Cut Pro for Mac 10.8 ได้เพิ่มฟีเจอร์ AI และเครื่องในการปรับแสงและสี เพิ่ม Smooth Slo-Mo ให้ได้ผลลัพธ์ที่มีความละเอียดสูง มีการจัดระบบเวิร์กโฟลว์ใหม่ ให้ค้นหาฟุตเทจที่ต้องการได้สะดวกมากขึ้น ตามเงื่อนไขที่ต้องการ</p>\n<p>นอกจากนี้แอปเปิลยังออกแอปแยกใหม่ Final Cut Camera สำหรับ iPhone และ iPad สำหรับการถ่ายภาพใช้งานฟีเจอร์ Live Multicam เพิ่มเติมด้วย</p>\n<p>Final Cut Pro สำหรับ iPad 2 และ Final Cut Pro สำหรับ Mac 10.8 สามารถอัปเดตได้ฟรีสำหรับผู้ใช้งานเดิม ส่วนผู้ใช้งานใหม่ ดาวน์โหลดใช้งาน Final Cut Pro สำหรับ iPad 2 ได้ในราคา 199 บาทต่อเดือนหรือ 1,990 ต่อปี และ Final Cut Pro สำหรับ Mac 10.8 เป็นแบบขายขาดผ่าน Mac App Store ราคา 9,990 บาท</p>\n<p>ที่มา: <a href=\"https://www.apple.com/newsroom/2024/06/new-versions-of-final-cut-pro-for-ipad-and-mac-available-today/\">แอปเปิล</a></p>\n<p><img src=\"https://www.blognone.com/sites/default/files/externals/9252ec4b369c44e1c6218897d55b29ae.jpeg\" /></p>\n</div></div></div><div><div>Topics: </div><div><div><a href=\"/topics/final-cut-pro\">Final Cut Pro</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/mac-app-store\">Mac App Store</a></div><div><a href=\"/topics/video-editing\">Video Editing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e68554e447b12bde3d43d41cf3d901190a55a400d4fe687cd245426b805df8d","category":"Thai"}