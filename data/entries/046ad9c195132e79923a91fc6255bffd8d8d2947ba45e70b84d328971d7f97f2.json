{"title":"Netflix ฟ้อง Broadcom ระบุ VMware ละเมิดสิทธิบัตรเทคโนโลยี VM ของบริษัท 5 รายการ","link":"https://www.blognone.com/node/143829","date":1735128485000,"content":"<div><div><div><p>Netflix ยื่นฟ้อง Broadcom ต่อศาลรัฐแคลิฟอร์เนียในฐานะบริษัทแม่ของ VMware โดยระบุในคำฟ้องว่า VMware ละเมิดสิทธิบัตรของ Netflix 5 รายการ เกี่ยวกับส่วนการติดต่อทำงานของ Virtual Machine หรือ VM ส่วนค่าเสียหายที่ต้องการเรียกร้องยังไม่ได้ระบุ</p>\n<p>Broadcom กับ Netflix มีคดีฟ้องร้องกันอยู่แล้วก่อนหน้านี้ โดย Broadcom เคยฟ้อง Netflix เรื่องละเมิดสิทธิบัตรเกี่ยวกับเทคโนโลยีวิดีโอสตรีมมิ่ง โดยยื่นฟ้องทั้งในรัฐแคลิฟอร์เนีย และในศาลประเทศเยอรมนีกับสวิตเซอร์แลนด์ โดยการพิจารณาคดีในรัฐแคลิฟอร์เนียจะเริ่มต้นกลางปีหน้า</p>\n<p>ตัวแทนของ Netflix และ Broadcom ไม่ได้ออกมาให้รายละเอียดเพิ่มเติมเกี่ยวกับการฟ้องร้องล่าสุดนี้</p>\n<p>ที่มา: <a href=\"https://www.reuters.com/legal/litigation/netflix-sues-broadcoms-vmware-over-us-virtual-machine-patents-2024-12-23/\">Reuters</a></p>\n<p><img src=\"https://www.blognone.com/sites/default/files/externals/600d75e50e1dcdeefe969a88ea5aa7b4.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/broadcom\">Broadcom</a></div><div><a href=\"/topics/vmware\">VMware</a></div><div><a href=\"/topics/product-infringement\">Product Infringement</a></div><div><a href=\"/topics/virtual-machine\">Virtual Machine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"046ad9c195132e79923a91fc6255bffd8d8d2947ba45e70b84d328971d7f97f2","category":"Thai"}