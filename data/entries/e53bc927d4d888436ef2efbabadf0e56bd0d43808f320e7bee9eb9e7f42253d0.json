{"title":"Raspberry Pi เตรียมเพิ่มกำลังผลิตเป็น 1 ล้านชุดต่อเดือน เตรียมจบยุคชิปขาดแคลน","link":"https://www.blognone.com/node/134161","date":1685950655000,"content":"<div><div><div><p>Eben Upton เขียนจดหมายข่าวถึงชุมชน Raspberry Pi ถึงเหตุการณ์ชิปขาดแคลนที่ทำให้มีสินค้าไม่เพียงพออย่างต่อเนื่องมานับปี โดยไตรมาสแรกของปี 2023 มียอดขายรวมแย่ที่สุดนับแต่ปี  2015 แต่ Upton ก็ระบุว่าซัพพลายน่าจะดีขึ้นเรื่อยๆ หลังจากนี้</p>\n<p>โดยรวมแล้วเดือนพฤษภาคมที่ผ่านมา Raspberry Pi มียอดขาย 600,000 ชุด และจะเพิ่มเป็น 800,000 ชุดในเดือนมิถุนายน แล้วเพิ่มเป็น 1 ล้านชุดกรกฎาคม และจะอยู่ระดับนั้นไปเรื่อยๆ จนกว่าจะเคลียร์ยอดสั่งซื้อที่ค้างไว้ทั้งหมดและมีสินค้าในสต็อกแล้ว</p>\n<p>การเคลียร์คำสั่งซื้อที่ค้างไว้ทั้งหมดทำให้ Raspberry Pi  น่าจะมียอดขายในปี 2023 สูงสุดนับแต่ก่อตั้งองค์กรมา และน่าจะกลายเป็นจุดสิ้นสุดของยุคชิปขาดแคลนที่เริ่มตั้งแต่ปี 2021</p>\n<p>ที่มา - <a href=\"https://www.tomshardware.com/news/raspberry-pi-ceo-million-unit-months-are-ahead\">Tom’s Hardware</a></p>\n<p><img src=\"https://www.blognone.com/sites/default/files/externals/a97e3ca4eebcd3296b486749bd7c3827.jpg\" alt /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e53bc927d4d888436ef2efbabadf0e56bd0d43808f320e7bee9eb9e7f42253d0","category":"Thai"}