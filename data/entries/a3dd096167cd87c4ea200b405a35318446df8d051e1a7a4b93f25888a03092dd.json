{"title":"เทคโนโลยีทำลายโลก สหรัฐฯ คาดเหมืองขุด Bitcoin กินไฟ 0.6-2.3% ของการใช้ไฟฟ้าทั้งประเทศ","link":"https://www.blognone.com/node/138044","date":1707114874000,"content":"<div><div><div><p>สำนักงานข้อมูลพลังงานสหรัฐฯ (U.S. Energy Information Administration - EIA) รายงานถึงผลสำรววจการใช้พลังงานไฟฟ้าไปเพื่อการขุดบิตคอยน์ว่าตอนนี้น่าจะกินพลังงานอยู่ในช่วง 0.6-2.3% ของพลังงานที่ใช้งานทั้งประเทศแล้ว ส่งผลกระทบต่อราคาพลังงานเอง และโหลดของโครงสร้างกริดที่เพิ่มขึ้น</p>\n<p>กระบวนการขุดบิตคอยน์นั้นอาศัยการคำนวณค่าแฮชเพื่อให้เป็นไปตามเงื่อนไขที่กำหนดไว้ล่วงหน้า และยิ่งมีคนแฮชได้เร็วเงื่อนไขก็จะยิ่งยากขึ้นเรื่อยๆ ส่งผลให้มีการใช้พลังงานมากขึ้นเรื่อยๆ แนวทางนี้ต่างจาก Ethereum ที่หันไปใช้กระบวนการ Proof-of-Stake ที่กินพลังงานเพียง 0.005% ของบิตคอยน์เท่านั้น</p>\n<p>รายงานระบุการประเมินการใช้พลังงานไปเพื่อการขุตบิตคอยน์นั้นทำได้ยากเพราะเหมืองมีขนาดเล็กใหญ่ต่างกันไป ตั้งแต่พีซีเครื่องเดียวไปจนถึงฟาร์มขนาดใหญ่ และเหมืองขุดจำนวนมากก็ย้ายไปมาเพื่อตามหาแหล่งค่าไฟฟ้าราคาถูก แนวทางการประเมินการใช้พลังงานโดยรวมจึงมีสองแนวทาง ได้แก่ top-down เป็นการประเมินจากพลังงานที่ต้องใช้เพื่อขุดบิตคอยน์แล้วมาดูว่าบิตคอยน์ที่ขุดได้นั้นเกี่ยวข้องกับสหรัฐฯ อีกแนวทางหนึ่งคือ bottom-up อาศัยการติดตามเหมืองขุดบิตคอยน์ขนาดใหญ่ว่าอยู่ที่ใดและใช้พลังงานเท่าใดบ้าง โดย EIA ติดตามเหมืองเหล่านี้ได้ 132 แห่ง มีข้อมูลออัตราการใช้ไฟฟ้าสูงสุด 101 แห่ง รวม 10,275MW กินพลังงาน 2.3% ของสหรัฐฯ ทั้งหมด</p>\n<p>แนวโน้มการใช้พลังานเพื่อขุดบิตคอยน์ยังคงสูงขึ้นเรื่อยๆ และเหมืองบางส่วนไปตั้งอยู่ในโรงงานผลิตไฟฟ้าโดยตรงเพื่อลดต้นทุนค่าไฟฟ้า โรงงานผลิตไฟฟ้าเหล่านี้มีอัตราการผลิตสูงขึ้นมากในช่วงไม่กี่ปีที่ผ่านมา</p>\n<p>รายงานของ EIA เป็นข้อมูลให้กับหน่วยงานอื่นๆ ไปทำนโยบายต่อไป ทาง EIA เองระบุว่าจะเก็บข้อมูลให้ละเอียดขึ้นเพื่อให้การตัดสินใจทำได้ดีขึ้นในอนาคต</p>\n<p>ที่มา - <a href=\"https://www.eia.gov/todayinenergy/detail.php?id=61364\">EIA</a></p>\n<p><img alt=\"No Description\" src=\"https://www.blognone.com/sites/default/files/externals/422ce3935fe3e3e36f16b2ad079281c8.jpg\" /></p>\n<p>ภาพโดย <a href=\"https://pixabay.com/en/bitcoin-currency-crypto-cyber-2057405/\">BenjaminNelan</a></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/usa\">USA</a></div><div><a href=\"/topics/energy\">Energy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3dd096167cd87c4ea200b405a35318446df8d051e1a7a4b93f25888a03092dd","category":"Thai"}