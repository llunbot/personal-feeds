{"title":"เปิดตัว Raspberry Pi 5 ราคาเริ่มต้น 60 ดอลลาร์ มี PCIe 2.0, นาฬิกา RTC ในตัว เข้าไทยธันวาคมนี้","link":"https://www.blognone.com/node/135974","date":1695890236000,"content":"<div><div><div><p>Raspberry Pi Foundation เปิดตัว Raspberry Pi 5 บอร์คคอมพิวเตอร์ขนาดเล็กยอดนิยม โดยรุ่นนี้เปลี่ยนชิปใหม่ ทำให้ความเร็วสูงขึ้นมาก และแยกชิป I/O ออกมา</p>\n<p>ตัวซีพียูหลักของ RPI5 เป็น BCM2712 กระบวนการผลิต 16nm ภายในเป็น Cortex-A76 4 คอร์ สัญญาณนาฬิกา 2.4GHz แคช L2 คอร์ละ 512KB และแคช L3 รวมกัน 2MB หากรันงานเท่ากันจะกินพลังงานรวมต่ำกว่ารุ่นเดิมมาก ภายในมีกราฟิก VideoCore VII พร้อมไดร์เวอร์โอเพนซอร์ส รองรับจอ 4Kp60 สองจอพร้อมกัน</p>\n<p>ตัว I/O เดิมเคยเป็นชิปเดียวกันกับซีพียู แต่รอบนี้แยกออกมาเป็นชิป RP1 กระบวนการผลิต TSMC 40LP รวมอินเทอร์เฟซแทบทุกอย่าง ตั้งแต่ USB 3.0 x2, USB 2.0 x2, Gigabit Ethernet, MIPI แบบ 4 lane x2, GPIO, UART, SPI, I2C, I2S, PWM ที่สำคัญคือมี PCIe 2.0 แบนวิดท์ 16Gb/s ให้อีกหนึ่งช่อง ตัวชิป RP1 นี้เป็นโครงการที่ซับซ้อนที่สุดของ Raspberry Pi ต้นทุนการพัฒนาถึง 15 ล้านดอลลาร์</p>\n<p>Renesas DA9091 เป็นชิปที่พัฒนาจ่ายไฟที่พัฒนาร่วมกับ Raspberry Pi สำหรับจ่ายไฟแบบต่างๆ เข้าไปยังบอร์ด ฟีเจอร์สำคัญคือ มี real-time clock (RTC) ในตัว สามารถเชื่อมต่อ supercapacitor เพื่อควบคุมเวลาได้ต่อเนื่อง และยังมีสามารถสั่งเปิดปิดเครื่องได้จากสัญญาณภายนอก</p>\n<p>อุปกรณ์เสริมกำลังตามมาอีกหลายตัว เช่น ตัวจ่ายไฟผ่าน PoE+, บอร์ด M.2 เพิ่มสตอเรจความเร็วสูง, แบตเตอรี่สำหรับนาฬิกา RTC</p>\n<p>เบื้องต้นมีสองรุ่น ต่างกันที่ขนาดแรม LPDDR4X  รุ่น 4GB ราคา 60 ดอลลาร์ (เพิ่มขึ้นจาก RPI4 4GB มา 5 ดอลลาร์) และ 8GB ราคา 80 ดอลลาร์ เริ่มสั่งล่วงหน้าได้แล้ว แต่จะส่งมอบจริงสิ้นเดือนตุลาคมนี้ สำหรับประเทศไทยนั้นต้องรอ<a href=\"https://th.cytron.io/c-raspberry-pi-main-board/p-raspberry-pi-5\">การอนุมัติจากกสทช. ก่อนจึงต้องรอถึงประมาณเดือนธันวาคมนี้</a></p>\n<p>ที่มา - <a href=\"https://www.raspberrypi.com/news/introducing-raspberry-pi-5/\">Raspberry Pi</a></p>\n<p><img alt=\"No Description\" src=\"https://www.blognone.com/sites/default/files/externals/7cb0b62938801cb2d460f1b47971efea.jpg\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e9188249750d3a664e243efd0c601e1ad41cfa7d7107aee0fea4813cb1f8879","category":"Thai"}