{"title":"อินเทลเปิดตัวซีพียู Core 14th Gen (Raptor Lake Refresh) สำหรับโน้ตบุ๊ก มีเฉพาะรหัส HX","link":"https://www.blognone.com/node/137553","date":1704767356000,"content":"<div><div><div><p>อินเทลเปิดตัวซีพียู Core 14th Gen (Raptor Lake Refresh) สำหรับโน้ตบุ๊ก หลังจาก<a href=\"https://www.blognone.com/node/136250\">เปิดตัว Core 14th Gen เวอร์ชันเดสก์ท็อปชุดแรกไปตั้งแต่เดือนตุลาคม 2023</a> โดยสินค้ากลุ่มนี้ยังใช้กระบวนการผลิต Intel 7 เท่ากับ <a href=\"https://www.blognone.com/node/132090\">Core 13th Gen (Raptor Lake) เดิม</a></p>\n<p>ซีพียู Core 14th Gen สำหรับโน้ตบุ๊กที่เปิดตัวเป็นรหัส HX เน้นกลุ่มลูกค้าเกมมิ่งสมรรถนะสูง โดยมีการใช้พลังงาน 55-157 วัตต์ สูงกว่า<a href=\"https://www.blognone.com/node/137237\">กลุ่มซีพียู Core Ultra (Meteor Lake) รหัส H ที่ใช้พลังงาน 28-115 วัตต์</a> ส่งผลให้ตอนนี้อินเทลมีซีพียูโน้ตบุ๊ก 2 สายขนานกัน แยกแบรนด์กันระหว่าง Core เดิม และแบรนด์ใหม่ Core Ultra</p>\n<p>คำอธิบายของอินเทลคือถ้าอยากได้โน้ตบุ๊กตัวแรงจัดๆ ให้ไปตัว HX-Series แต่ถ้าต้องการสมดุลระหว่างขนาด น้ำหนัก แบตเตอรี่ด้วย ก็ไปตัว H-Series (คาดว่าปีหน้า 2025 น่าจะปรับมาใช้ Core Ultra ทั้งหมดแล้ว ตอนนี้ของเก่ายังเหลือต้องระบายออกก่อน)</p>\n<p><img alt=\"No Description\" src=\"https://www.blognone.com/sites/default/files/externals/7fb4ea99e3da2ecddfe94c0eb2958820.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/250b60e6acf4f6bd4578a0b0b97be964.jpg\" /></p>\n<p>Core 14th Gen รหัส HX มีด้วยกันทั้งหมด 5 รุ่นย่อย ได้แก่</p>\n<ul>\n<li><strong>Core i9-14900HX</strong> 24 คอร์ (8P+16E) 32 เธร็ด, แคช 36MB</li>\n<li><strong>Core i7-14700HX</strong> 20 คอร์ (8P+12E) 28 เธร็ด, แคช 33MB</li>\n<li><strong>Core i7-14650HX</strong> 16 คอร์ (8P+8E) 24 เธร็ด, แคช 30MB</li>\n<li><strong>Core i5-14500HX</strong> 14 คอร์ (6P+8E) 20 เธร็ด, แคช 24MB</li>\n<li><strong>Core i5-14450HX</strong> 10 คอร์ (6P+4E) 16 เธร็ด, แคช 20MB</li>\n</ul>\n<p><img alt=\"No Description\" src=\"https://www.blognone.com/sites/default/files/externals/4638b50de351c70e4d9238efb3e5bf55.jpg\" /></p>\n<p>ตัวเลขเบนช์มาร์คของอินเทล เลือกเทียบ Core i9-14900HX กับคู่แข่งในซีรีส์ HX เหมือนกันคือ Ryzen 9 7945HX ซึ่งก็ชนะในผลการทดสอบเกมส่วนใหญ่ แต่ประสิทธิภาพเทียบกับเจนก่อนหน้าของตัวเอง (13th Gen Raptor Lake ไม่ Refresh) กลับไม่มีเทียบให้ดูกัน</p>\n<p><img alt=\"No Description\" src=\"https://www.blognone.com/sites/default/files/externals/c03248b3117aaafcb353d8f4b6751ab4.jpg\" /></p>\n<p>ที่มา - <a href=\"https://www.intel.com/content/www/us/en/newsroom/news/ces-2024-client-processor-news.html#gs.2s9cbn\">Intel</a></p>\n</div></div></div><div><div>Topics: </div><div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/raptor-lake\">Raptor Lake</a></div><div><a href=\"/topics/ces-2024\">CES 2024</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc02abcfa760149c4d636120f5f293e2ec7bd039fa52621cd69873e3e3ddf1e2","category":"Thai"}