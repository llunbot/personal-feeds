{"title":"เปิดราคา iPhone 13 ของไทย - รุ่นปกติ ความจุเดิม ราคาถูกลง ส่วนรุ่น Pro แพงขึ้นทุกความจุ สูงสุด 62,900 บาท","link":"https://www.blognone.com/node/124753","date":1631663268000,"content":"<div><div><div><p>หลังจากแอปเปิลเปิดตัวสินค้า<a href=\"https://www.blognone.com/node/124750\">ตระกูล</a> <a href=\"https://www.blognone.com/node/124752\">iPhone 13</a> ในคราวนี้แอปเปิลก็ประกาศรายละเอียดราคาขายไทยออกมาพร้อมกันเลย เป็นดังนี้</p>\n<ul>\n<li><strong>iPhone 13 mini</strong> เริ่มที่ 128GB 25,900 บาท, 256GB 29,900 บาท และ 512GB 37,900 บาท</li>\n<li><strong>iPhone 13</strong> เริ่มต้น 128GB 29,990 บาท, 256GB 33,900 บาท และ 512GB 41,900 บาท</li>\n<li><strong>iPhone 13 Pro</strong> เริ่มต้น 128GB 38,900 บาท, 256GB 42,900 บาท, 512GB 50,900 บาท และ 1TB 58,900 บาท</li>\n<li><strong>iPhone 13 Pro Max</strong> เริ่มต้น 128GB 42,900 บาท, 256GB 46,900 บาท, 512GB 54,900 บาท และ 1TB 62,900 บาท</li>\n</ul>\n<p>มีข้อสังเกตว่า iPhone 13 mini และ iPhone 13 รุ่นความจุเล็กที่สุด 128GB ขายในราคาเดิม<a href=\"https://www.blognone.com/node/119458\">เท่ากับปีก่อน</a>ที่รุ่นความจุ 64GB ส่วน 256GB มีราคาที่ลดลง และมีรุ่นใหญ่สุด 512GB เพิ่มเข้ามา ส่วน iPhone 13 Pro และ iPhone 13 Pro Max ในทุกความจุมีการปรับราคาเพิ่มขึ้น โดยรุ่น Pro เพิ่มขึ้น 2,000 บาท และรุ่น Pro Max เพิ่มขึ้น 3,000 บาท รวมทั้งเพิ่มความจุสูงสุด 1TB เข้ามา ทำให้ iPhone 13 Pro Max มีรุ่นบนสุดราคาทำสถิติใหม่ 62,900 บาท</p>\n<p>iPhone 13 ในประเทศไทยจะเปิดให้สั่งจองสินค้าตั้งแต่วันที่ 1 ตุลาคม 2564 เป็นต้นไป เริ่มส่งมอบสินค้า 8 ตุลาคม ห่างจากกลุ่มประเทศแรกที่เริ่มจำหน่ายเพียง 2 สัปดาห์</p>\n<p>ที่มา - แอปเปิล <a href=\"https://www.apple.com/th/shop/buy-iphone/iphone-13\">[1]</a>, <a href=\"https://www.apple.com/th/shop/buy-iphone/iphone-13-pro\">[2]</a> และ <a href=\"https://www.macrumors.com/2021/09/14/iphone-13-preorders-release-date/\">MacRumors</a></p>\n<p><img src=\"https://www.blognone.com/sites/default/files/externals/63b26a3254d484a4dc26e6fd449c68b3.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-13\">iPhone 13</a></div><div><a href=\"/topics/iphone-13-pro\">iPhone 13 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c16ab66ee02ba1ec2cc8cdf14f73cebebd283d8b3766d63e06edf7353d47ca35","category":"Thai"}