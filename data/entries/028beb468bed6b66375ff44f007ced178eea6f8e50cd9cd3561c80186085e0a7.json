{"title":"Microsoft Rewards โปรแกรมสะสมแต้มจากการใช้ผลิตภัณฑ์ของไมโครซอฟท์ เปิดให้บริจาคแต้มกับองค์กรการกุศลใน 200 ประเทศทั่วโลก","link":"https://www.blognone.com/node/139908","date":1716398391000,"content":"<div><div><div><p>ไมโครซอฟท์ประกาศใน X (หรือทวิตเตอร์เดิม) บัญชี Microsoft Bing Dev ว่าได้ขยายประเทศที่สามารถใช้งาน Microsoft Rewards โปรแกรมสะสมแต้มจากการใช้ผลิตภัณฑ์ของไมโครซอฟท์ เช่นการค้นหาเว็บด้วย Bing หรือการเล่นเกมบนคอนโซล Xbox เป็นจำนวนมากกว่า 230 ประเทศทั่วโลก ซึ่งรวมถึงประเทศไทย (ที่ผู้เขียนข่าวก็เพิ่งทราบว่าสามารถสะสมแต้มมาได้ซักพักแล้ว)</p>\n<p>แต้มที่สะสมสามารถนำไปแลกเป็นของรางวัลต่างๆ ได้ยกตัวอย่างของประเทศไทยเช่น บัตรของขวัญเซ็นทรัล, บัตรของขวัญลาซาด้า, เหรียญเกม Overwatch, เหรียญเกม Sea of Thieves, Battle Pass เกม Diablo IV, บัตรเติมเงินเกม Roblox หรือนำแต้มที่ได้ไปบริจาคซึ่งตามประกาศล่าสุดจะสามารถเลือกบริจาคให้กับองค์กรการกุศลต่างๆ ใน 200 ประเทศทั่วโลก รวมถึงมูลนิธิและองค์กรการกุศลในประเทศไทย</p>\n<p><img alt=\"No Description\" src=\"https://www.blognone.com/sites/default/files/externals/e13abc0c8c983816981389337837d815.png\" /></p>\n<p><img alt=\"No Description\" src=\"https://www.blognone.com/sites/default/files/externals/eb96b9a84250ee11d87340e42a623aff.png\" /></p>\n<p>นอกจากนี้ไมโครซอฟท์ยังได้ประกาศความร่วมมือกับแอพสอนภาษา Duolingo ในการแจกรางวัลสมาชิก Super Duolingo ฟรี 3 เดือน เพียงแค่ค้นหาด้วย Bing บน Microsoft Edge เป็นเวลา 3 วัน (อย่างไรก็ตามผู้เขียนได้ทดลองทำตามเงื่อนไขแล้วพบว่า ยังไม่ขึ้นตัวเลือกให้รับรางวัล Super Duolingo ตามประกาศ เข้าใจว่าน่าจะเลือกรับเป็นรางวัลได้ในบางประเทศเท่านั้นครับ)</p>\n<p><img alt=\"No Description\" src=\"https://www.blognone.com/sites/default/files/externals/7fabbc9c07b63c4e89899f3e27fb7672.jpeg\" /></p>\n<blockquote><p>We've also expanded the ability to donate your <a href=\"https://twitter.com/hashtag/MicrosoftRewards?src=hash&amp;ref_src=twsrc%5Etfw\">#MicrosoftRewards</a> points to over 200 markets, making it easy for you to support the causes you care about. Members can donate points to over 1.8 million charities.</p>\n<p>— Microsoft Bing Dev (@MSBing_Dev) <a href=\"https://twitter.com/MSBing_Dev/status/1790787658500747458?ref_src=twsrc%5Etfw\">May 15, 2024</a></p></blockquote>\n<p>ที่มา - <a href=\"https://x.com/MSBing_Dev/status/1790787656873361897\">X @Microsoft Bing Dev</a> via <a href=\"https://www.windowscentral.com/software-apps/microsoft-rewards-expands-to-all-7-continents-with-new-streak-restore-and-protection-capabilities-oh-you-can-learn-a-new-language-for-free-for-using-bing-on-edge-too\">Windows Central</a></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/microsoft-rewards\">Microsoft Rewards</a></div><div><a href=\"/topics/microsoft\">Microsoft</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"028beb468bed6b66375ff44f007ced178eea6f8e50cd9cd3561c80186085e0a7","category":"Thai"}