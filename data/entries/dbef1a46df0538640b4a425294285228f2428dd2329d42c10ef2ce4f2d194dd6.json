{"title":"นักวิจัยจีนรายงานกระบวนการเจาะการเข้ารหัสแบบทนคอมพิวเตอร์ควอนตัมบางส่วน","link":"https://www.blognone.com/node/139252","date":1713326861000,"content":"<div><div><div><p>Yilei Chen นักวิจัยจาก Tsinghua University เผยแพร่รายงานวิจัยถึงอัลกอริทึมใหม่ที่สามารถเร่งความเร็วในการแก้ปัญหา Lattice บางส่วนได้ เปิดทางสู่การพัฒนากระบวนการเจาะการเข้ารหัสที่เคยเชื่อกันว่าทนทานต่อคอมพิวเตอร์ควอนตัม</p>\n<p>ปัญหา Lattice เป็นปัญหาที่กระบวนการเข้ารหัสแบบทนทานต่อคอมพิวเตอร์ควอนตัมนิยมใช้งานกัน เปรียบได้กับปัญหาการแยกตัวประกอบที่นิยมใช้งานในกระบวนการเข้ารหัสแบบปกติที่ผ่านๆ มา กระบวนการของ Chen ระบุว่าสามารถใช้คอมพิวเตอร์ควอนตัมแก้ปัญหา learning with errors (LWE) ภายในเวลา polynomial ได้สำเร็จ และปัญหา LWE นั้นเทียบเท่ากับปัญหา Lattice ในบางรูปแบบ</p>\n<p>กระบวนการเข้ารหัสแบบทนทานต่อคอมพิวเตอร์ควอนตัมที่ <a href=\"https://www.blognone.com/node/129240\">NIST เลือกใช้เป็นมาตรฐาน</a>นั้นมี Kyber และ Dilithium ใช้ปัญหา Lattice เป็นพื้นฐานในการพัฒนา แต่ทั้งสองตัวก็ไม่เข้าข่ายถูกโจมตีโดยกระบวนการของ Chen ในครั้งนี้ อย่างไรก็ดีการเปิดทางโจมตีบางรูปแบบก็อาจจะนำไปสู่การพัฒนาเทคนิคเพื่อให้ใช้งานกับกระบวนการเข้ารหัสจริงได้ในอนาคต</p>\n<p>รายงานนี้ยังอยู่ในสถานะ preprint ไม่ได้ถูกรีวิวก่อนเผยแพร่ แต่เนื่องจากเป็นรายงานที่ค่อนข้างสำคัญ นักวิจัยคอมพิวเตอร์ควอนตัมจำนวนมากจึงพยายามตรวจสอบความถูกต้องกันอย่างหนัก</p>\n<p>ที่มา - <a href=\"https://blog.cryptographyengineering.com/2024/04/16/a-quick-post-on-chens-algorithm/\">Matthew Green</a>, <a href=\"https://eprint.iacr.org/2024/555\">Cryptology ePrint Archive</a></p>\n<p><img src=\"https://www.blognone.com/sites/default/files/externals/0f4584054b682598936b0f41d1002d38.jpg\" alt=\"No Description\" /></p>\n<p>นักวิจัยไมโครซอฟท์กำลังทำงานก้บคอมพิวเตอร์ควอนตัม</p>\n</div></div></div><div><div>Topics: </div><div><div><a href=\"/topics/quantum-cryptography\">Quantum Cryptography</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbef1a46df0538640b4a425294285228f2428dd2329d42c10ef2ce4f2d194dd6","category":"Thai"}