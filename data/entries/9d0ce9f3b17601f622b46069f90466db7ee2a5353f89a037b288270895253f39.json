{"title":"Whoscall พบมิจฉาชีพทางโทรศัพท์ในไทย 168 ล้านครั้ง พุ่ง 112% สูงสุดในรอบ 5 ปี","link":"https://www.blognone.com/node/144878","date":1740384675000,"content":"<div><div><div><p>Gogolook ผู้พัฒนาแอปพลิเคชัน Whoscall เปิดรายงานประจำปี 2024 วิเคราะห์สถานการณ์กลโกงของมิจฉาชีพตลอดปี จากจำนวนผู้ใช้งาน 25 ล้านรายในไทยพบการหลอกลวง (สแกม) ผ่านการโทรและ SMS รวมกัน 168 ล้านครั้ง หรือเพิ่มขึ้นกว่า 112% สูงสุดในรอบ 5 ปี</p>\n<p><img alt=\"alt=&quot;Whoscall&quot;\" src=\"https://www.blognone.com/sites/default/files/externals/bb741a566ed4e790893db327aba0d983.jpeg\" /></p>\n<p>สำหรับจำนวนการโทรหลอกลวงอยู่ที่ 38 ล้านครั้ง เพิ่มขึ้น 85% ซึ่งมาจากการหลอกขายของ การแอบอ้างเป็นบริษัทหรือองค์กรต่าง ๆ การหลอกทวงเงิน การหลอกว่าเป็นหนี้ และการหลอกว่ามีเงินกู้อนุมัติง่าย</p>\n<p>ส่วนจำนวนข้อความ SMS หลอกลวงอยู่ที่ 130 ล้านครั้ง เพิ่มขึ้น 123% เนื่องจากการส่ง SMS ทำได้ง่ายและมีราคาถูก มิจฉาชีพจึงเลือกข่องทางนี้ โดย 5 อันดับข้อความ SMS หลอกลวงที่พบมากที่สุด มีดังนี้:</p>\n<ul>\n<li>ให้เครดิตเล่นเว็บพนันฟรี</li>\n<li>หลอกว่าส่งพัสดุ มีพัสดุติดค้าง</li>\n<li>เงินกู้ผิดกฎหมาย มีสิทธิกู้เงินง่าย อนุมัติทันที</li>\n<li>แอบอ้างเป็นหน่วยงานรัฐและเอกชน</li>\n<li>หลอกให้ลงทุน ได้ผลตอบแทนดี</li>\n</ul>\n<p>ความเสียหายจาก SMS ส่วนหนึ่งมาจากลิงค์อันตรายแปลกปลอม โดยฟีเจอร์ Web Checker ของ Whoscall ที่ตรวจสอบลิงก์ที่น่าสงสัยและอันตรายบนเว็บบราวเซอร์ในระหว่างการใช้งานโทรศัพท์ พบประเภทความอันตรายดังนี้:</p>\n<ul>\n<li>ลิงก์ฟิชชิงที่ดูดเงินหรือล้วงข้อมูลส่วนบุคคล 40%</li>\n<li>ลิงก์พนันออนไลน์ผิดกฎหมาย 30%</li>\n<li>ลิงก์หลอกให้ดาวน์โหลดแอปพลิเคชันที่มีมัลแวร์ 30%</li>\n</ul>\n<p>ขณะที่ฟีเจอร์ ID Security ของ Whoscall ที่ตรวจสอบความปลอดภัยของข้อมูลส่วนบุคคล พบว่า 41% ของข้อมูลส่วนตัวของผู้ใช้งานรั่วไหลไปยังดาร์กเว็บและดีพเว็บ โดย 97% เป็นอีเมล และ 88% เป็นเบอร์โทร ซึ่งอาจมีข้อมูลเช่น ชื่อ-นามสกุล วันเดือนปีเกิด ที่อยู่ และพาสเวิร์ด</p>\n<p>Gogolook บอกว่าสาเหตุที่จำนวนการหลอกลวงเพิ่มขึ้นสูงขนาดนี้ เป็นเพราะมิจฉาชีพนำ AI มาใช้ในการหลอกลวงมากขึ้น ทำให้กลโกงมีความซับซ้อน และมีแนวโน้มเพิ่มขึ้นอย่างต่อเนื่อง รวมถึงระบบการทำธุรกรรมทางการเงินที่มีช่องโหว่</p>\n<p>โดยแนวโน้มการหลอกลวงที่ต้องจับตามอง คือการแอบอ้างหน่วยงานรัฐและเอกชน การฉ้อโกงทางการเงิน รวมถึงการรั่วไหลของข้อมูลส่วนบุคคลที่ยังคงเพิ่มขึ้นอย่างน่ากังวล</p>\n<p>ด้านผู้กำกับการกลุ่มงานสนับสนุนทางไซเบอร์ กองบังคับการตำรวจสืบสวนสอบสวนอาชญากรรมทางเทคโนโลยี บอกว่าในช่วง 3-4 ปีนี้ มีการปรับปรุงพัฒนาระบบและโครงสร้าง ทำให้ต้องใช้เวลาในการแก้ปัญหามิจฉาชีพ แต่ในภาพรวม ความเสียหายเห็นถึงการเติบโตที่น้อยลงแล้ว</p>\n<p>แม้จำนวนการแจ้งความจะลดลง แต่หากมีการพัฒนาระบบและเทคโนโลยี การเก็บดาต้าที่มีประสิทธิภาพมากขึ้น และการอุดช่องโหว่ช่องทางการทำธุรกรรมทางการเงิน เชื่อว่าการหลอกลวงก็จะสามารถลดลงได้กว่านี้ด้วย โดยทางตำรวจไซเบอร์มีการเข้าไปคุยกับแบงก์ชาติ เพื่อหารือปัญหาและทางแก้ในเบื้องต้น</p>\n<p><img alt=\"alt=&quot;scam&quot;\" src=\"https://www.blognone.com/sites/default/files/externals/50f6bafd3d48ef627b64e5aeb182bf39.jpeg\" /></p>\n</div></div></div><div><div>Topics: </div><div><div><a href=\"/topics/whoscall\">Whoscall</a></div><div><a href=\"/topics/scam\">Scam</a></div><div><a href=\"/topics/cybersecurity\">Cybersecurity</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d0ce9f3b17601f622b46069f90466db7ee2a5353f89a037b288270895253f39","category":"Thai"}