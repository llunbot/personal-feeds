{"title":"OpenAI ตั้งทีมวิจัยการควบคุม AI ฉลาดเหนือมนุษย์","link":"https://www.blognone.com/node/134721","date":1688698655000,"content":"<div><div><div><p>OpenAI ประกาศตั้งทีม Superalignment ทีมงานวิจัยที่เตรียมการรับมือปัญญาประดิษฐ์ที่ฉลาดเหนือมนุษย์ (superintelligent) เพื่อให้แน่ใจว่าปัญญาประดิษฐ์ยังคงทำตามความตั้งใจของมนุษย์ไม่จับมนุษย์ให้กลายเป็นสัตว์เลี้ยง หรือทำลายมนุษย์ไปเลยเสียก่อน</p>\n<p>Superintelligent เป็นปัญญาประดิษฐ์ที่เหนือกว่ามนุษย์อย่างมากจนมนุษย์ไม่สามารถตรวจสอบได้ว่ายังทำงานตามที่มนุษย์ตั้งใจอยู่หรือไม่</p>\n<p>แนวทางของ OpenAI จะพัฒนาระบบตรวจสอบระดับเดียวกับมนุษย์ (human-level automated alignment researcher) เพื่อยืนยันว่าระบบนี้ยังพบความผิดปกติของพฤติกรรมได้ จากนั้นก็พยายามสร้างโมเดลมุ่งร้ายมาให้ระบบตรวจสอบนี้ตรวจหาความผิดปกติ</p>\n<p>ทาง OpenAI คาดว่าปัญญาประดิษฐ์ระดับเหนือมนุษย์อาจจะพัฒนาสำเร็จภายในปี 2030 และทาง OpenAI จะกันพลังประมวลผล 20% สำหรับโครงการวิจัยนี้โดยเฉพาะ</p>\n<p>ที่มา - <a href=\"https://openai.com/blog/introducing-superalignment\">OpenAI</a></p>\n<p><img src=\"https://www.blognone.com/sites/default/files/externals/a09d21ba14187a61631dcc627f71f5b2.jpg\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb44856768c511fe7976d333c326d3b8c4a63325f13eb757f16bb76423d78b2a","category":"Thai"}