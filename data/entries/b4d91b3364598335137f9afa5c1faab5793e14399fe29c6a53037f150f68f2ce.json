{"title":"DigitalOcean ปิดดีล 111 ล้านดอลลาร์ ซื้อกิจการ Paperspace ผู้ให้บริการคลาวด์เน้นสเกล GPU","link":"https://www.blognone.com/node/134710","date":1688654716000,"content":"<div><div><div><p>DigitalOcean ประกาศซื้อกิจการ Paperspace ผู้ให้บริการคลาวด์โครงสร้างพื้นฐาน IaaS เน้นรองรับแอพพลิเคชันที่ต้องการสเกลการใช้งานจีพียูโดยเฉพาะ ซึ่ง DigitalOcean มองว่าดีลนี้จะนำมาเสริมกับบริการคลาวด์ที่มีอยู่แล้ว เพื่อรองรับการใช้งานด้าน AI และ Machine Learning มากขึ้น</p>\n<p>มูลค่าของดีลนี้อยู่ที่ 111 ล้านดอลลาร์ โดย DigitalOcean จะจ่ายเป็นเงินสดทั้งหมด คาดว่าดีลจะแล้วเสร็จได้ภายในปีการเงิน 2023</p>\n<p>Yancey Spruill ซีอีโอ DigitalOcean พูดถึงดีลนี้ว่าจะช่วยให้ลูกค้าทั้งองค์กรขนาดเล็ก-กลาง-ใหญ่ รวมไปถึงสตาร์ทอัพสามารถเข้าถึงพลังการใช้งาน AI และ Machine Learning บนคลาวด์ ด้วยค่าใช้จ่ายที่เหมาะสมกับแต่ละรูปแบบงานและแอพพลิเคชัน ให้ลูกค้าโฟกัสที่งานพัฒนาแอพพลิเคชัน และลดความยุ่งยากในส่วน Infrastructure</p>\n<p>ที่มา: <a href=\"https://www.businesswire.com/news/home/20230706326029/en/DigitalOcean-Acquires-Paperspace-to-Expand-AI-Offerings\">DigitalOcean</a></p>\n<p><img alt=\"No Description\" src=\"https://www.blognone.com/sites/default/files/externals/9878861986fbf724f5c47800bd57c98a.jpg\" /></p>\n</div></div></div><div><div>Topics: </div><div><div><a href=\"/topics/digitalocean\">DigitalOcean</a></div><div><a href=\"/topics/acquisition\">Acquisition</a></div><div><a href=\"/topics/cloud-computing\">Cloud Computing</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/machine-learning\">Machine Learning</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4d91b3364598335137f9afa5c1faab5793e14399fe29c6a53037f150f68f2ce","category":"Thai"}