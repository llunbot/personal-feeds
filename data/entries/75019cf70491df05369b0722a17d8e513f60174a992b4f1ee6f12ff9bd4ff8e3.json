{"title":"Zed โปรแกรมแก้โค้ดประสิทธิภาพระดับเกมมิ่ง เปิดเป็นโอเพนซอร์สใช้งานได้ฟรี, สร้างลิงก์แชร์ให้คนมาช่วยเขียนโปรแกรมได้","link":"https://www.blognone.com/node/137852","date":1706121188000,"content":"<div><div><div><p>Zed โปรแกรมแก้โค้ดที่เน้นประสิทธิภาพการตอบสนองต่อการพิมพ์ในระดับเกมมิ่งและรองรับการเขียนโค้ดร่วมกันในตัว ประกาศเปิดซอร์สโค้ดทั้งฝั่งไคลเอนต์และเซิร์ฟเวอร์ทั้งหมดให้ใช้งานได้ฟรี โดยฝั่งไคลเอนต์มีสัญญาอนุญาตเป็น GPL และฝั่งเซิร์ฟเวอร์เป็น AGPL</p>\n<p>Zed ชูจุดเด่นที่ latency จากการกดแป้นพิมพ์จนถึงการแสดงตัวอักษรบนหน้าจอต่ำกว่าโปรแกรมแก้ไขโค้ดอื่นๆ โดยอาศัยส่วนกราฟิกใน Apple Silicon และไลบรารีของตัวเองที่ชื่อว่า GPUI ที่เขียนด้วย Rust นอกจากการตอบสนองต่อการพิมพ์จะเร็วแล้ว ยังสามารถเปิดโปรแกรมได้เร็วและกินหน่วยความจำน้อย</p>\n<p>นอกจาการเขียนโปรแกรมแล้ว Zed ยังรองรับการแชร์เอกสารร่วมกันให้ช่วยกันเขียนโปรแกรม สามารถคุยงานในแชตหรือคุยด้วยเสียงก็ได้ ในเวอร์ชั่นใหม่ยังมีฟีเจอร์ Fireside Hacks ชวนคนบนอินเทอร์เน็ตมาช่วยกันเขียนโปรแกรมผ่านลิงก์</p>\n<p>ทีมงานระบุว่ากำลังหาโมเดลทำธุรกิจที่ยั่งยืนต่อไป โดยคาดว่าในอนาคตจะเปิดบริการช่วยกันเขียนโค้ดเป็นแบบเก็บเงิน หรือให้บริการ AI ช่วยเขียนโค้ดในตัว</p>\n<p>โปรแกรมยังใช้งานได้บนแมคเท่านั้น</p>\n<p>ที่มา - <a href=\"https://zed.dev/blog/zed-is-now-open-source\">Zed</a></p>\n<p><img alt=\"No Description\" src=\"https://www.blognone.com/sites/default/files/externals/52d605b3bbe3f509d85a49517723647b.jpg\" /></p>\n</div></div></div><div><div>Topics: </div><div><div><a href=\"/topics/open-source\">Open Source</a></div><div><a href=\"/topics/editor\">Editor</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75019cf70491df05369b0722a17d8e513f60174a992b4f1ee6f12ff9bd4ff8e3","category":"Thai"}