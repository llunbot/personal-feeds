{"title":"ผลสำรวจระบุโครงการซอฟต์แวร์ที่ใช้ Agile มีโอกาสล้มเหลวสูงกว่าปกติ 268%","link":"https://www.blognone.com/node/140218","date":1717753288000,"content":"<div><div><div><p>Engprax บริษัทให้คำปรึกษาตรวจสอบซอฟต์แวร์ออกรายงานสำรวจวิศวกรซอฟต์แวร์ 600 คนในสหรัฐฯ และสหราชอาณาจักร ผลสำรวจพบว่าแนวทางของ Agile Manifesto หลายข้อทำให้โครงการซอฟต์แวร์มีโอกาสล้มเหลวสูงขึ้น โดยรวมแล้วโครงการที่ทำตามแนวทาง Agile มีโอกาสล้มเหลวสูงกว่าโครงการที่ไม่ใช้ถึง 268%</p>\n<p>รายงานระบุถึงแนวทางหลายประการใน Agile Manifesto เช่น การทำให้ซอฟต์แวร์ใช้งานได้ก่อนทำเอกสารเสร็จ, การร่วมมือกับลูกค้ามากกว่าเน้นเจรจาสัญญา, การตอบสนองต่อความเปลี่ยนแปลงมากกว่าการทำตามแผนการ โดยพบว่าโครงการที่ทำตามแนวทางเหล่านี้มีโอกาสล้มเหลวสูงขึ้น เช่น การมีเอกสาร requirement ชัดเจนช่วยให้โอกาสโครงการสำเร็จเพิ่มขึ้น 50% และหาก requirement ชัดเจนก่อนเริ่มโครงการจะเพิ่มโอกาสสำเร็จถึง 97%</p>\n<p>ปัจจัยอื่นๆ ที่ส่งผลเช่นการทำงานที่วิศวกรรู้สึกปลอดภัยที่จะพูดคุยถึงปัญหาจะช่วยให้โอกาสสำเร็จเพิ่มขึ้น 87% (รายงานยังพบว่าโปรแกรมเมอร์ในสหราชอาณาจักรกล้าพูดคุยถึงปัญหาน้อยกว่าโปรแกรมเมอร์ในสหรัฐฯ) หรือ requirment ที่เขียนจากปัญหาจริงนั้นจะเพิ่มโอกาสสำเร็จ 54%</p>\n<p>ที่มา - <a href=\"https://www.engprax.com/post/268-higher-failure-rates-for-agile-software-projects-study-finds\">Engprax</a></p>\n<p><img src=\"https://cdn.pixabay.com/photo/2016/11/19/14/16/man-1839500_1280.jpg\" /></p>\n<p>ภาพโดย <a href=\"https://pixabay.com/photos/man-computer-screen-desktop-imac-1839500/\">Pexels</a></p>\n</div></div></div><div><div>Topics: </div><div><div><a href=\"/topics/programming\">Programming</a></div><div><a href=\"/topics/agile\">Agile</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5843b42eed5834a37d38177fd927c9f99a10b9bc911e8db06155a309e1740756","category":"Thai"}