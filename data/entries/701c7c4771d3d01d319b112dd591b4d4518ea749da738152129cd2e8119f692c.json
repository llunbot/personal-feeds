{"title":"มหาวิทยาลัย Waterloo พัฒนานาฬิกาวัดระดับน้ำตาลด้วยเรดาร์สำเร็จ ไม่ต้องเจาะเลือด","link":"https://www.blognone.com/node/143931","date":1736137275000,"content":"<div><div><div><p>ทีมวิจัยจากมหาวิทยาลัย Waterloo รายงานถึงความสำเร็จในการพัฒนาเทคนิคการใช้เรดาร์ในระยะใกล้ผิวหนังเพื่อวัดค่าระดับน้ำตาลในเลือดโดยไม่ต้องเจาะเลือดแบบเดิมๆ</p>\n<p>ทีมวิจัยใช้เรดาร์คลื่นความถี่ย่าน 60GHz ด้วยชิป Infineon BGT60TR13C ที่ราคาไม่แพงนัก (ราคาชุดพัฒนาแบบขายปลีกประมาณ 9,000 บาท) ประกบเข้ากับแผ่น meta-surface ที่ช่วยโฟกัสสัญญาณให้ชัดเจนขึ้น เปิดทางให้สามารถวัดระดับน้ำตาลในเลือดได้โดยอาศัยเซ็นเซอร์ที่แปะอยู่บนข้อมือเท่านั้น</p>\n<p>ผลที่ได้ตอนนี้ค่อนข้างมีความหวัง โดยระดับสัญญาณที่ได้จากเรดาร์ล้อไปกับระดับน้ำตาลในตัวอย่างจำลองอย่างชัดเจน ตัวเซ็นเซอร์ใช้พลังงานจาก USB และหากมีการปรับปรุงก็น่าจะทำให้ทำงานด้วยแบตเตอรี่ได้ เปิดทางเก็บข้อมูลระดับน้ำตาลต่อเนื่อง</p>\n<p>ที่มา - <a href=\"https://uwaterloo.ca/news/media/no-more-needles-tracking-blood-sugar-your-wrist\">University of Waterloo</a></p>\n<p><img alt=\"No Description\" src=\"https://www.blognone.com/sites/default/files/externals/bb4cb6e42bd596c9003a912b55ff12fe.jpeg\" /></p>\n</div></div></div><div><div>Topics: </div><div><div><a href=\"/topics/medical\">Medical</a></div><div><a href=\"/topics/research\">Research</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"701c7c4771d3d01d319b112dd591b4d4518ea749da738152129cd2e8119f692c","category":"Thai"}