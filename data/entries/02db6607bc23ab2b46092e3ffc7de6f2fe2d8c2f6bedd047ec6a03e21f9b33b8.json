{"title":"Project Zero ค้นพบช่องโหว่ในชิปโมเด็ม Exynos เปิดให้เจาะมือถือจากระยะไกลได้","link":"https://www.blognone.com/node/133057","date":1679031946000,"content":"<div><div><div><p>Project Zero ของกูเกิลรายงานช่องโหว่ในชิปโมเด็ม Exynos ของซัมซุง จำนวนรวม 18 ช่องโหว่ ในจำนวนนี้มีช่องโหว่ระดับร้ายแรง 4 ช่องโหว่ ที่เปิดทางให้ทำ remote code execution จากอินเทอร์เน็ตมายังตัว baseband ของโทรศัพท์ โดยที่รู้เพียงเบอร์ของผู้ใช้ก็พอ ผู้ใช้ไม่ต้องแตะโทรศัพท์เลยก็โดนเจาะได้</p>\n<p>ความรุนแรงของช่องโหว่ชุดนี้ทำให้ Project Zero ตัดสินใจไม่เปิดเผยรายละเอียดช่องโหว่ตามนโยบายปกติ เพื่อรอให้บริษัทที่ได้รับผลกระทบออกแพตช์กันก่อน ตอนนี้แพตช์ของอุปกรณ์กลุ่ม Pixel ออกแล้ว (ยกเว้น Pixel 6, 6 Pro, 6a ที่แพตช์ยังไม่มา) กูเกิลแนะนำให้ปิดการทำงานของ Wi-Fi calling และ VoLTE ไปก่อน ซึ่งจะปิดช่องโหว่ตรงนี้ได้</p>\n<p>ชิปเซ็ตที่ได้รับผลกระทบคือ Exynos 850, Exynos 980, Exynos 1080, Exynos 1280, Exynos 2200, Exynos Modem 5123, Exynos Modem 5300, Exynos Auto T5123</p>\n<p>ถ้าดูเป็นชื่อรุ่นสินค้าคือ</p>\n<ul>\n<li>Samsung: S22, M33, M13, M12, A71, A53, A33, A21, A13, A12, A04</li>\n<li>Vivo: S16, S15, S6, X70, X60, X30</li>\n<li>Google: Pixel 6, Pixel 7</li>\n<li>อุปกรณ์สวมใส่ สมาร์ทวอทช์ที่ใช้ชิป Exynos W920</li>\n</ul>\n<p>ที่มา - <a href=\"https://googleprojectzero.blogspot.com/2023/03/multiple-internet-to-baseband-remote-rce.html\">Project Zero</a>, <a href=\"https://semiconductor.samsung.com/support/quality-support/product-security-updates/\">Samsung</a></p>\n<p><img src=\"https://www.blognone.com/sites/default/files/externals/7398aa37e81d4de9b38198aba657a9d2.jpg\" alt /></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/project-zero\">Project Zero</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02db6607bc23ab2b46092e3ffc7de6f2fe2d8c2f6bedd047ec6a03e21f9b33b8","category":"Thai"}