{"title":"อดีตซีอีโอ Cisco บอก กระแสหุ้น NVIDIA ตอนนี้ ต่างจากหุ้น Cisco ที่เคยแซง Microsoft ในยุค Dot-com Bubble","link":"https://www.blognone.com/node/140492","date":1718799317000,"content":"<div><div><div><p>Peter Lynch นักลงทุนชื่อดังระดับตำนานเคยกล่าวประโยคว่า \"ใน<a href=\"https://th.wikipedia.org/wiki/%E0%B8%81%E0%B8%B2%E0%B8%A3%E0%B8%95%E0%B8%B7%E0%B9%88%E0%B8%99%E0%B8%97%E0%B8%AD%E0%B8%87%E0%B8%97%E0%B8%B5%E0%B9%88%E0%B9%81%E0%B8%84%E0%B8%A5%E0%B8%B4%E0%B8%9F%E0%B8%AD%E0%B8%A3%E0%B9%8C%E0%B9%80%E0%B8%99%E0%B8%B5%E0%B8%A2\">ยุคตื่นทอง</a> มีแต่คนขุดทองที่สูญเสียเงิน คนที่ทำกำไรจากเหตุการณ์นี้คือคนที่ขายจอบ พลั่ว เต็นท์ กางเกงยีนส์\" (<a href=\"https://www.nasdaq.com/articles/eps-season:-unveiling-the-3-biggest-winners\">ที่มา</a>) ทำให้แนวคิดเรื่องการขายเครื่องมือจำเป็น ในภาวะที่บางสิ่งกำลังเป็นที่นิยมยังคงใช้ได้อยู่เสมอ ท่ามกลางกระแส AI ในช่วงไม่กี่ปีที่ผ่านมา ในที่สุดบริษัทที่ขาย \"ของที่จำเป็น\" อย่าง <a href=\"https://www.blognone.com/node/140477\">NVIDIA ก็กลายเป็นบริษัทมีมูลค่ากิจการสูงที่สุดในโลกไปแล้ว</a></p>\n<p>เหตุการณ์นี้ในวงการเทคโนโลยีไม่ใช่เรื่องใหม่ ในยุค<a href=\"https://th.wikipedia.org/wiki/%E0%B8%A0%E0%B8%B2%E0%B8%A7%E0%B8%B0%E0%B9%80%E0%B8%A8%E0%B8%A3%E0%B8%A9%E0%B8%90%E0%B8%81%E0%B8%B4%E0%B8%88%E0%B8%9F%E0%B8%AD%E0%B8%87%E0%B8%AA%E0%B8%9A%E0%B8%B9%E0%B9%88%E0%B8%94%E0%B8%AD%E0%B8%95%E0%B8%84%E0%B8%AD%E0%B8%A1\">ฟองสบู่ดอตคอม</a> ช่วงปี 1997-2000 ซึ่งเกิดกระแสของธุรกิจบนอินเทอร์เน็ตจำนวนมาก ก็ทำให้บริษัทที่ขายเครื่องมือที่จำเป็นอย่าง Cisco เคยมีมูลค่ากิจการมากที่สุดในโลก แซงไมโครซอฟท์ที่เป็นบริษัทอันดับ 1 ในเวลานั้นไป (ครั้งนี้ NVIDIA ก็แซงไมโครซอฟท์) จึงเกิดคำถามว่าเรื่องราวที่เห็นตอนนี้จะซ้ำรอยเดิมหรือไม่?</p>\n<p>ถ้าจะมีใครสักคนที่ให้ความเห็นได้น่าสนใจก็คือ John Chambers อดีตซีอีโอ Cisco ในช่วงเวลานั้น เขาบอกว่าจริงอยู่ที่มีสถานการณ์หลายอย่าง ทำให้ดูคล้ายคลึงกัน แต่พัฒนาการของ AI นั้นแตกต่างจากการมาของอินเทอร์เน็ต หรือการประมวลผลบนคลาวด์ ทั้งขนาดของตลาดที่มี โอกาสการเติบโตที่ใหญ่กว่ามาก มากกว่าตอนยุคอินเทอร์เน็ตหรือคลาวด์รวมกันเสียอีก การเป็นบริษัทอันดับ 1 ของ NVIDIA ครั้งนี้ จึงแตกต่างกัน</p>\n<p>Chambers บอกว่าแผนธุรกิจที่ Jensen Huang ซีอีโอ NVIDIA ใช้อยู่ตอนนี้ แตกต่างจาก Cisco เวลานั้น สิ่งที่เหมือนกันคือการครองส่วนแบ่งตลาดสูงมาก และคู่แข่งก็ไล่ตามไม่ทัน ซึ่งเป็นผลการจากการลงทุนสะสมไว้ก่อนหน้าที่ตลาดจะมา ทำให้ขึ้นมาเป็นบริษัทอันดับ 1 ได้นั่นเอง</p>\n<p>ที่มา: <a href=\"https://www.wsj.com/tech/ai/nvidias-ascent-to-most-valuable-company-has-echoes-of-dot-com-boom-dd836c90\">The Wall Street Journal</a></p>\n<p><img src=\"https://www.blognone.com/sites/default/files/externals/62f256011aa723a06ac436a4c69906b8.jpg\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/nvidia\">NVIDIA</a></div><div><a href=\"/topics/stock\">Stock</a></div><div><a href=\"/topics/market-capitalization\">Market Capitalization</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cee8d17ae5f0af796317aceb198c179db53b973d23746d9fb365d92359315046","category":"Thai"}