{"title":"แค่ครึ่งปี บริษัทแม่ TikTok พบเคสทุจริตในองค์กร 125 ครั้ง ไล่ออกแล้ว 88 คน","link":"https://www.blognone.com/node/141407","date":1723603630000,"content":"<div><div><div><p>ByteDance บริษัทแม่ของ TikTok รายงานกรณีทุจริตในองค์กรกว่า 125 กรณี ในช่วงครึ่งแรกของปี 2024 ไล่พนักงานออกไปแล้ว 88 คน ส่วนอีก 17 คนโดนเจ้าหน้าที่ควบคุมตัว</p>\n<p>การกระทำผิดมีตั้งแต่การรับสินบนจากคู่ค้าและอินฟลูเอนเซอร์ หรือกระทั่งการยักยอกทรัพย์สินบริษัท โดย ByteDance ประกาศชัดว่า บริษัทยึดมั่นในการต่อต้านคอร์รัปชันและการติดสินบน</p>\n<p>South China Morning Post มองว่าท่าทีดังกล่าวสะท้อนว่า ByteDance จริงจังกับการรักษาและดึงดูดคนทำงานระดับหัวกะทิ สอดคล้องกับที่บริษัทประกาศขึ้นโบนัสเมื่อต้นปีให้กับพนักงานที่ทำผลงานได้ดี แม้บริษัทยังต้องเผชิญ<a href=\"https://www.blognone.com/node/139399\">วิกฤติกับสหรัฐฯ</a> อยู่ก็ตาม</p>\n<p>คู่แข่งของ ByteDance ก็ง่วนอยู่กับการไล่จับกรณีทุจริตในองค์กรไม่แพ้กัน ในปีที่ผ่านมา Tencent รายงานกรณีทุจริต 70 เคส ไล่พนักงานออก 120 คน และมีคนโดนจับกุม 20 คน ส่วน Meituan เองก็ให้ความร่วมมือกับเจ้าหน้าที่ในการดำเนินคดีกับพนักงานกว่า 93 คน</p>\n<p>อ้างอิง: <a href=\"https://www.scmp.com/tech/big-tech/article/3274349/bytedance-cracks-down-corruption-bribery-amid-125-cases-reported-first-half-2024?utm_source=rss_feed\">SCMP</a></p>\n<p><img src=\"https://www.blognone.com/sites/default/files/externals/b4b110f79cac83616680e844539f6f22.jpg\" alt=\"ByteDance\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/tiktok\">TikTok</a></div><div><a href=\"/topics/tencent\">Tencent</a></div><div><a href=\"/topics/meituan\">Meituan</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb91c824f3166af563ef0348d66f4a1a03b26312389746b26d8ef2c00c5b8e5e","category":"Thai"}