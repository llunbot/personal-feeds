{"title":"[ไม่ยืนยัน] OpenAI คาดปี 2030 การประมวลผล 75% ของบริษัท จะอยู่ที่ศูนย์ข้อมูล Stargate","link":"https://www.blognone.com/node/144858","date":1740212115000,"content":"<div><div><div><p>มีรายงานว่า OpenAI ได้ชี้แจงกับนักลงทุนในบริษัท เป็นตัวเลขคาดการณ์รายได้-ค่าใช้จ่ายของบริษัทในอนาคต โดยประเมินว่าในปีนี้ 2025 รายได้บริษัทจะเพิ่มขึ้นมากกว่า 3 เท่าจาก 3.7 พันล้านดอลลาร์ เป็น 1.25 หมื่นล้านดอลลาร์ ส่วนใหญ่เป็นการจากการทำข้อตกลงกับ SoftBank</p>\n<p>บริษัทประเมินค่าใช้จ่ายจะเพิ่มสูงตามเช่นกัน ในปี 2024 บริษัทมีค่าใช้จ่ายประมาณ 5 พันล้านดอลลาร์ คาดว่าตัวเลขจะเพิ่มขึ้นอีกมากโดยปี 2027 ประเมินที่ 2 หมื่นล้านดอลลาร์ และในปี 2030 ค่าใช้จ่ายส่วนเซิร์ฟเวอร์ประมวลผลที่เป็น Inference ในการรันโมเดล AI จะสูงกว่าส่วนฝึกฝนหรือ Training เป็นครั้งแรก</p>\n<p>OpenAI ยังคาดว่าศูนย์ข้อมูลที่ใช้ประมวลผลในปี 2030 ประมาณ 75% จะมาจาก <a href=\"https://www.blognone.com/node/144241\">Stargate</a> โครงการสร้างศูนย์ข้อมูล AI ขนาดใหญ่ที่ OpenAI ร่วมลงทุนกับ SoftBank จากปัจจุบันการประมวลผลส่วนใหญ่ของ OpenAI มาจากศูนย์ข้อมูลของไมโครซอฟท์ อย่างไรก็ตามภายใน 5 ปีข้างหน้า OpenAI ยังมองว่าค่าใช้จ่ายส่วนศูนย์ข้อมูลของไมโครซอฟท์จะเพิ่มขึ้นต่อเนื่องทุกปี</p>\n<p>ที่มา: <a href=\"https://techcrunch.com/2025/02/21/report-openai-plans-to-shift-compute-needs-from-microsoft-to-softbank/\">TechCrunch</a></p>\n<p><img src=\"https://www.blognone.com/sites/default/files/externals/357459d18387b16fb0a9af6a9a870050.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/stargate\">Stargate</a></div><div><a href=\"/topics/softbank\">SoftBank</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf5c859ae50b3eaef2e734d38903e37313eff2cd971f631e75a7055aa2c4fa6f","category":"Thai"}