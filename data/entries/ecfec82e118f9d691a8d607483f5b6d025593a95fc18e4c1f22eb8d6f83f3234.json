{"title":"Figma ชี้แจงสาเหตุที่ฟีเจอร์ช่วยออกแบบด้วย AI ทำแอปออกมาหน้าตาเหมือน Weather ใน iPhone","link":"https://www.blognone.com/node/140961","date":1721349261000,"content":"<div><div><div><p>ก่อนหน้านี้ Figma ได้<a href=\"https://www.blognone.com/node/140706\">ปิดฟีเจอร์ใหม่ Make Design</a> ที่ช่วยการออกแบบเพียงใส่ Prompt สิ่งที่ต้องการ หลังจากมีคนรายงานว่าเมื่อให้ Make Design ออกแบบแอปรายงานสภาพอากาศ แล้วผลลัพธ์ที่ได้ทุกครั้ง คล้ายกับแอป Weather ใน iPhone</p>\n<p>Noah Levin รองประธานฝ่ายออกแบบของ Figma ได้โพสต์เนื้อหาอธิบายเพิ่มเติมถึงสาเหตุของสิ่งที่เกิดขึ้น โดยเริ่มต้นจากอธิบายว่าโมเดล AI ที่ Make Design เรียกใช้งานนั้น ก็เป็นโมเดลที่มีในท้องตลาดอยู่แล้วเช่น GPT-4o ของ OpenAI หรือ Titan ของ Amazon เพื่อช่วยในการวาดรูปภาพหรือเขียนรายละเอียด</p>\n<p>ส่วนที่เป็นปัญหาคือระบบการวางโครงออกแบบ ซึ่ง Figma ใช้การออกแบบที่ทำขึ้นเองแบ่งเป็นสองกลุ่ม อันหนึ่งสำหรับเดสก์ท็อปและอีกอันสำหรับโทรศัพท์มือถือ แล้วใส่องค์ประกอบย่อยเข้าไปหลายร้อยรายการ เพื่อให้ Make Design เรียกใช้ตาม Prompt ที่ผู้ใช้งานระบุ แล้วจัดวางในภาพรวม จากนั้นเรียกใช้โมเดล AI เพื่อเติมส่วนประกอบ เช่น ข้อความ รูปภาพ</p>\n<p>ปัญหาที่เกิดขึ้นเกิดจากชุดข้อมูลอ้างอิงสำหรับโครงออกแบบที่ใช้ ซึ่งไม่ได้มีการตรวจสอบซ้ำที่ละเอียดพอ เนื่องจาก<a href=\"https://www.blognone.com/node/140614\">ใกล้ช่วงกำหนดเปิดตัว</a> ทำให้มีข้อมูลที่วางรูปแบบที่เหมือนกับแอปที่มีอยู่แล้วในตลาด รวมทั้งโครงออกแบบที่เหมือนแอป Weather ใน iPhone</p>\n<p>แนวทางแก้ไขหลังจากปิดฟีเจอร์นี้ชั่วคราว Figma ได้นำชุดข้อมูลที่มีปัญหาทั้งหมดออกไปจากโครงออกแบบอ้างอิง โดยจะกลับมาเปิดฟีเจอร์นี้อีกครั้ง เมื่อทำการตรวจสอบข้อมูลนี้ใหม่ครบทั้งหมด</p>\n<p>ที่มา: <a href=\"https://www.figma.com/blog/inside-figma-a-retrospective-on-make-designs/\">Figma</a></p>\n<p><img alt=\"No Description\" src=\"https://www.blognone.com/sites/default/files/externals/1d60b25e490faddbe9effb15615f4984.png\" /></p>\n<p>ตัวอย่างโครงออกแบบ และองค์ประกอบ</p>\n<p><img alt=\"No Description\" src=\"https://www.blognone.com/sites/default/files/externals/f076c223792d18de9c51f5a3c970c270.png\" /></p>\n</div></div></div><div><div>Topics: </div><div><div><a href=\"/topics/figma\">Figma</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ecfec82e118f9d691a8d607483f5b6d025593a95fc18e4c1f22eb8d6f83f3234","category":"Thai"}