{"title":"หลุดคะแนนเบนช์มาร์ค GeForce 5060 Laptop ประสิทธิภาพเพิ่ม 32% จาก 4060 Laptop","link":"https://www.blognone.com/node/143887","date":1735787086000,"content":"<div><div><div><p>ข่าวหลุดฮาร์ดแวร์รายวันก่อนงาน CES 2025 คราวนี้เป็นคิวของ GeForce RTX 5060 รุ่นสำหรับมหาชนบ้าง โดยมีเบนช์มาร์คของ RTX 5060 Laptop รันชุดทดสอบยอดนิยม 3DMark Time Spy ออกมาได้ 13,821 คะแนน หากเทียบกับเบนช์มาร์คของ RTX 4060 Laptop ในปัจจุบันที่ราว 10,441 คะแนน ประสิทธิภาพเพิ่มมาราว 32%</p>\n<p>หากเราเทียบตัวเลขของ 5060 Laptop ที่หลุดออกมา กับการ์ดที่แพงกว่าอีกขั้นคือ 4070 Laptop ที่ได้ 12,488 คะแนน จะเห็นว่า 5060 ได้คะแนนมากกว่าเล็กน้อย ถือว่าอยู่ในมาตรฐานปกติของ GeForce ที่รอบการอัพเกรดจะมีประสิทธิภาพเพิ่มราว 25-30% เทียบกับการ์ดรุ่นเทียบเดียวกันเจ็นก่อนหน้า และจะใกล้เคียงกับการ์ดที่แพงขึ้น 1 ขั้นของเจ็นก่อนหน้า</p>\n<p>Tom's Hardware คาดว่า 5060 Laptop และ 5070 Laptop น่าจะมาพร้อมแรม 8GB เท่ากับเจ็นก่อนหน้า ไม่มีอะไรเปลี่ยนในการ์ดระดับล่างๆ ส่วน 5090 Laptop คาดว่าจะมีแรม 16GB เท่าเดิมเช่นกัน</p>\n<p>ที่มา - <a href=\"https://www.tomshardware.com/pc-components/gpus/nvidia-rtx-5060-laptop-gpu-beats-4060-laptop-by-over-30-percent-in-leaked-benchmark-performance-gap-stretches-almost-to-70-percent-with-the-rtx-3060-mobile\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/cb3770de79531267232685c35a85ca33.jpg\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"987280f5124fd8959078ab7ffe7e189160d6556436433a0cc15e545dd444b1d0","category":"Thai"}