{"title":"Mastodon ประกาศแผนถ่ายโอนความเป็นเจ้าของโครงการ ให้หน่วยงานไม่หวังผลกำไร","link":"https://www.blognone.com/node/144099","date":1736848087000,"content":"<div><div><div><p>Mastodon ประกาศเปลี่ยนแปลงโครงสร้างความเป็นเจ้าขององค์กร จากเดิมเป็นของผู้ก่อตั้ง Eugen Rochko ไปสู่องค์กรกลางที่ไม่หวังผลกำไรในยุโรป (อยู่ระหว่างการจดทะเบียนจัดตั้ง)​ เพื่อการันตีว่าอนาคตของ Mastodon ไม่ได้เป็นของบุคคลใดเพียงคนเดียว (Mastodon should not be owned or controlled by a single individual.)</p>\n<p>ปัจจุบัน ความเป็นเจ้าของ Mastodon เป็นของบริษัทหวังกำไร Mastodon GmbH จดทะเบียนในเยอรมนี ที่มี Rochko เป็นเจ้าของอีกทีหนึ่ง แต่ในระยะถัดไปจะมีองค์กรใหม่ที่ไม่หวังผลกำไร มาเป็นเจ้าของ Mastodon GmbH อีกชั้นหนึ่ง (คล้ายกับโครงสร้างของ Mozilla Foundation และ Mozilla Corporation ในปัจจุบัน)</p>\n<p>การถ่ายโอนความเป็นเจ้าของ Mastodon ยังจะช่วยให้ Rochko ไม่ต้องมีภาระด้านการบริหารองค์กร และไปโฟกัสกับการพัฒนาผลิตภัณฑ์ตามที่เขาถนัดด้วย</p>\n<p>การเปลี่ยนแปลงครั้งนี้ไม่มีผลใดๆ ต่อตัวผลิตภัณฑ์และบริการของ Mastodon ซึ่งยังคงแนวทาง ฟีเจอร์ วิธีการใช้งานเหมือนเดิม</p>\n<p>ที่มา - <a href=\"https://blog.joinmastodon.org/2025/01/the-people-should-own-the-town-square/\">Mastodon</a></p>\n<p><img alt=\"No Description\" src=\"https://www.blognone.com/sites/default/files/externals/f9e133ba97fe26570903ac67a6656e9e.png\" /></p>\n</div></div></div><div><div>Topics: </div><div><div><a href=\"/topics/mastodon\">Mastodon</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c8e5dc1472b29d9d3916cbcb6379ce6e4f26caa3cab4d392f0d05601a46346c","category":"Thai"}