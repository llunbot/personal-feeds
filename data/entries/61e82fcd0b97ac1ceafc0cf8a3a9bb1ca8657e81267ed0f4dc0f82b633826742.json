{"title":"เกมวงดนตรี Fortnite Festival เปิดให้เล่นแล้ว, จะอัพเดตให้ใช้อุปกรณ์ Rock Band ได้ด้วย","link":"https://www.blognone.com/node/137170","date":1702192563000,"content":"<div><div><div><p><a href=\"https://www.blognone.com/node/137063\">เกมดนตรี Fortnite Festival ที่อยู่ภายใต้เกม Fortnite อีกที</a> เปิดให้เล่นแล้ว ผู้เล่นสามารถเข้าเล่นได้จากหน้าจอ Discover ภายในเกม Fortnite โดยมีให้เล่นสองโหมดคือ Main Stage เลือกตามเพลงที่มีให้ และ Jam Stage มิกซ์เพลงได้ตามต้องการ</p>\n<p>รูปแบบการเล่นดนตรีสามารถเล่นร่วมกับเพื่อนๆ สูงสุด 4 คน ส่วนวิธีการควบคุมยังเป็นการกดปุ่มตามจังหวะเพลง โดยขึ้นกับคอนโทรลเลอร์ของแพลตฟอร์มที่เล่น (เช่น จอยแพด คีย์บอร์ด หรือแตะจอ)</p>\n<p>อย่างไรก็ตาม การที่ผู้พัฒนา Fortnite Festival คือ Harmonix สตูดิโอผู้สร้างเกม Rock Band จึงมีคำถามตามมาทันทีว่า สามารถนำเครื่องดนตรีของ Rock Band เดิมมาใช้ได้หรือไม่ คำตอบตอนนี้ชัดเจนแล้วว่า \"ได้\" โดยทีมงาน Harmonix ยืนยันว่ากำลังเร่งพัฒนาเกมให้รองรับอุปกรณ์เดิมของ Rock Band และ Guitar Hero อยู่ ส่วนจะได้ใช้งานกันเมื่อไรขอให้รอประกาศอีกครั้ง</p>\n<p><img alt=\"No Description\" src=\"https://www.blognone.com/sites/default/files/externals/b16b85af0558245a5ce128aaa854c287.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a168660c6dbbe59eda859757a6fcee68.jpg\" /></p>\n<p>ที่มา - <a href=\"https://www.fortnite.com/news/take-your-stage-in-fortnite-festival\">Fortnite</a>, <a href=\"https://www.ign.com/articles/epic-says-rock-band-controller-support-a-priority-for-fortnite-festival\">IGN</a></p>\n</div></div></div><div><div>Topics: </div><div><div><a href=\"/topics/fortnite\">Fortnite</a></div><div><a href=\"/topics/games\">Games</a></div><div><a href=\"/topics/harmonix\">Harmonix</a></div><div><a href=\"/topics/guitar-hero\">Guitar Hero</a></div><div><a href=\"/topics/music\">Music</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61e82fcd0b97ac1ceafc0cf8a3a9bb1ca8657e81267ed0f4dc0f82b633826742","category":"Thai"}