{"title":"ICANN รับรองโดเมน .INTERNAL เป็นโดเมนภายในองค์กรเป็นทางการ","link":"https://www.blognone.com/node/141345","date":1723218184000,"content":"<div><div><div><p>บอร์ด ICANN ตกลงตามข้อเสนอของ Internet Assigned Numbers Authority (IANA) ที่เสนอให้<a href=\"https://www.blognone.com/node/137933\">สงวนโดเมน .INTERNET</a> สำหรับการใช้งานภายในเท่านั้น</p>\n<p>ความพยายามสร้างโดเมนสากลสำหรับใช้งานภายในมีมาตั้งแต่ปี 2022 โดย ICANN สั่งให้มีการศึกษาว่าควรใช้โดเมนใด และ IANA ก็ได้ข้อสรุปและเสนอบอร์ดเมื่อเดือนที่ผ่านมา</p>\n<p>มติบอร์ดครั้งนี้ทำให้โดเมน .INTERNAL ถูกสงวนไม่ให้เข้า root domain อีกต่อไป ขณะที่ในทางเทคนิคแล้ว องค์กรต่างๆ จะสามารถคอนฟิกใช้งานโดเมนนี้เป็นการส่วนตัว พร้อมๆ กับบล็อคไม่ให้มีการส่งการคิวรีโดเมนเหล่านี้ออกภายนอก ช่วยให้ลดการรั่วไหลข้อมูลโดเมนภายในองค์กรลง</p>\n<p>โดเมน .INTERNAL ถูกวิจารณ์ว่ายาวเกินไป และบางส่วนระบุว่าคำไม่ได้สื่อความหมายเพียงพอ</p>\n<p>ที่มา - <a href=\"https://www.icann.org/en/board-activities-and-meetings/materials/approved-resolutions-special-meeting-of-the-icann-board-29-07-2024-en#section2.a\">ICANN</a></p>\n<p><img src=\"https://www.blognone.com/sites/default/files/externals/491e3591cced061d835450f82129fa51.jpg\" /></p>\n</div></div></div><div><div>Topics: </div><div><div><a href=\"/topics/icann\">ICANN</a></div><div><a href=\"/topics/dns\">DNS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59dc3aa3e17af0dd5b0004c7b014640c90641e006cebb0aa879aaa0a21003fa4","category":"Thai"}