{"title":"Apple Vision Pro มีน้ำหนัก 600-650 กรัม เบากว่า Quest Pro แต่หนักกว่า Quest 3","link":"https://www.blognone.com/node/137769","date":1705727237000,"content":"<div><div><div><p>ข้อมูลที่แอปเปิลไม่เคยบอกเลยตั้งแต่เปิดตัวเฮดเซต Apple Vision Pro คือน้ำหนัก ซึ่งเป็นประเด็นสำคัญของฮาร์ดแวร์แว่นโลกเสมือน <a href=\"https://www.blognone.com/node/134223\">รีวิวที่ออกมาในช่วงแรก</a>ก็บอกเพียงไม่เบาแต่ไม่หนักมากจนเกินไป</p>\n<p>แต่เมื่อแอปเปิลเปิดให้<a href=\"https://www.blognone.com/node/137543\">สั่งจอง</a> Vision Pro ล่วงหน้า จึงมีข้อมูลสเป็กอย่างเป็นทางการออกมาแล้ว โดย Vision Pro เฉพาะส่วนเฮดเซต มีน้ำหนัก 600-650 กรัม ซึ่งน้ำหนักจะแตกต่างกันไปขึ้นอยู่กับส่วนสายรัดศีรษะที่เลือก ขณะที่แบตเตอรีแยกต่างหากนั้นมีน้ำหนักอีก 353 กรัม</p>\n<p>เพื่อเปรียบเทียบว่าน้ำหนักนี้เบาหรือหนัก แว่น <a href=\"https://www.blognone.com/node/130881\">Meta Quest Pro</a> มีน้ำหนัก 722 กรัม, <a href=\"https://www.blognone.com/node/134123\">Meta Quest 3</a> หนัก 515 กรัม, <a href=\"https://www.blognone.com/node/126550\">PlayStation VR2</a> หนัก 560 กรัม และถ้ายังไม่เห็นภาพ iPad Pro 12.9 นิ้ว รุ่น Wi-Fi หนัก 682 กรัม</p>\n<p>ตัวเลขนี้จึงบอกได้ว่า Vision Pro มีน้ำหนักที่มากกว่าเฮดเซตส่วนใหญ่ในตลาด ซึ่งก็ดูว่าการออกแบบนั้น จะช่วยให้ผู้ใช้งานสบายขึ้นหรือไม่</p>\n<p>ที่มา: <a href=\"https://9to5mac.com/2024/01/19/vision-pro-weight-comparirson-meta-quest/\">9to5Mac</a></p>\n<p><img src=\"https://www.blognone.com/sites/default/files/externals/74d4c5d43fec97e64ece9f712a55dd7d.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/spatial-computing\">Spatial Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf1940ac46c5d77d293473bf93bf45bb37d79c487621f031aff89b2d15de8f2d","category":"Thai"}