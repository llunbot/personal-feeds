{"title":"Meta ยืนยันใช้ระบบตรวจสอบข้อมูล Community Notes เฉพาะอเมริกาในตอนนี้ ที่อื่นยังเป็น Fact-Checking","link":"https://www.blognone.com/node/144226","date":1737416933000,"content":"<div><div><div><p>Nicola Mendelsohn หัวหน้าฝ่ายธุรกิจทั่วโลกของ Meta ให้สัมภาษณ์กับ Bloomberg บอกว่าบริษัทยังไม่มีแผนใช้ระบบตรวจสอบความน่าเชื่อถือของข่าวด้วย Community Notes ในประเทศอื่นนอกจากสหรัฐอเมริกาในตอนนี้ โดยจะดูผลลัพธ์ซึ่งอาจใช้เวลาตลอดปีนี้ จึงย้ำว่าในประเทศอื่นทั่วโลกจะยังไม่มีการเปลี่ยนแปลงใด ๆ</p>\n<p>เมื่อต้นเดือน Meta <a href=\"https://www.blognone.com/node/143972\">ประกาศการเปลี่ยนแปลงเครื่องมือที่ใช้ตรวจสอบความน่าเชื่อถือของข่าว</a> จากวิธี Fact-Checking ด้วยข้อมูลขององค์กรภายนอกที่เป็น 3rd Party มาเป็นระบบให้ชุมชนช่วยกันรายงานข้อมูลหรือ Community Notes ซึ่งเป็นวิธีเดียวกับที่ X ใช้ มีผลทั้ง Facebook, Instagram และ Threads ซึ่งส่วนหนึ่งเป็นผลจากการมาของประธานาธิบดี Trump ที่มีนโยบายสนับสนุนเสรีภาพการแสดงออก เพราะระบบ Fact-Checking อาจเกิดอคติทางการเมืองของผู้รายงานได้</p>\n<p>อย่างไรก็ตามแนวทาง Community Notes นั้นมีความเสี่ยงที่ขัดกับกฎหมายดิจิทัล DSA ของสหภาพยุโรป ซึ่งกำหนดแนวทางให้แพลตฟอร์มต้องกำกับดูแลการเผยแพร่ข้อมูลที่ไม่ถูกต้องด้วย จึงอาจเป็นสาเหตุให้ Meta ยังไม่เปิดใช้ Community Notes ในประเทศอื่นตอนนี้</p>\n<p>ที่มา: <a href=\"https://techcrunch.com/2025/01/20/meta-confirms-it-will-keep-fact-checkers-outside-the-u-s-for-now/\">TechCrunch</a></p>\n<p><img src=\"https://www.blognone.com/sites/default/files/externals/ea77f3d3c63dee17684d5d33ae3d5da3.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/fake\">Fake</a></div><div><a href=\"/topics/news\">News</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9e358b481e8382dea4b609f37cd5c093aae434f3c74cf02042a1fa8aa6cce7c","category":"Thai"}