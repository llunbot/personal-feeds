{"title":"AI ไปได้อีก! จีนมั่นใจ ใช้ AI กับตุ๊กตายาง ช่วยทำให้ประสบการณ์ใช้งานของลูกค้าดีขึ้นได้","link":"https://www.blognone.com/node/144744","date":1739799564000,"content":"<div><div><div><p>ล่าสุด บริษัท WMDoll หนึ่งในผู้ผลิตตุ๊กตายางรายใหญ่ที่สุดของจีนคาดการณ์ว่า ปีนี้น่าจะทำยอดขายเพิ่มขึ้นได้ 30% หลังบริษัทหันมาใช้ AI เพื่อพัฒนาประสบการณ์ผู้ใช้งาน</p>\n<p>Liu Jiangxia ผู้ก่อตั้งและ CEO ของบริษัท WMDoll ให้สัมภาษณ์ว่า ได้เอา AI ไปใช้กับตุ๊กตายางมากขึ้น เพื่อให้ตุ๊กตายางมีการตอบสนองเพิ่มขึ้น มีปฎิสัมพันธ์มากขึ้น เพื่อให้ผู้ใช้งานตุ๊กตายางมีประสบการณ์ที่ดีขึ้น</p>\n<p>บริษัท WMDoll ตั้งอยู่ที่เมือง Zhongshan เมืองทางตอนใต้ของจังหวัดกว่างตง โดยบริษัท WMDoll ใช้ AI ในตุ๊กตายาง MetaBox ซึ่งเป็นรุ่นล่าสุดของบริษัท โดยโมดูลดังกล่าวจะเชื่อมต่อกับบริการคลาวด์คอมพิวติ้ง ซึ่งอยู่บนศูนย์ข้อมูลในตลาดต่างๆ ที่ใช้ประมวลผลข้อมูลที่ได้รับจากของเล่นแต่ละชิ้น</p>\n<p>สำหรับ Sex dolls หรือตุ๊กตารุ่นถัดไป จะมีการพัฒนานวัตกรรมเพิ่มเพื่อให้ลูกค้ามีความพึงพอใจมากขึ้น ถ้าเทียบกับรุ่นก่อนหน้า ตุ๊กตายางจะมีการตอบสนองอย่างเรียบง่ายและไม่สามารถแสดงออกได้เมื่อต้องเกี่ยวพันกับมนุษย์</p>\n<p>แต่สำหรับตุ๊กตายางรุ่นใหม่ นอกจากจะถอดแบบคนออกมา ก็ยังมีลักษณะทางกายภาพที่เหมือนคนด้วย ทั้งผิวสัมผัสที่นุ่มนวล ทั้งลักษณะอวัยวะเพศ แถมยังมีเสียงร้องออกมาที่แตกต่างกันเมื่อถูกสัมผัสร่างกายด้วย กล่าวได้ว่า การนำ AI มาใช้กับตุ๊กตายางก็ช่วยทำให้ตุ๊กตายางมีบุคลิกที่เปลี่ยนไปจากเดิมมากขึ้น</p>\n<p>สำหรับราคาต้นทุนของตุ๊กตายางนั้น คาดว่าจะแพงขึ้นกว่ารุ่นเก่า จาก 100 เหรียญสหรัฐเป็น 200 เหรียญสหรัฐ หรือ 3,300 บาท ถึง 6,700 บาท และราคาขายน่าจะอยู่ที่ 1,500 เหรียญสหรัฐถึง 2,000 เหรียญสหรัฐ หรือประมาณ 50,000 บาท ถึง 67,000 บาท</p>\n<p>สำหรับเรื่องปัญหาความเป็นความส่วนตัวที่คนกังวลนั้น ทางบริษัทจะเพิ่มฟังก์ชันให้ผู้ใช้งานสามารถลบข้อมูลได้ แค่เพียงกดคลิกเพียงครั้งเดียวที่ตุ๊กตา ข้อมูลทั้งหมดจะถูกจัดเก็บในประเทศที่นำตุ๊กตาไปใช้งาน และทางบริษัทไม่สามารถเข้าถึงข้อมูลได้ ส่วนเรื่อง AI จาก DeepSeek นั้นทางบริษัทกำลังชั่งใจอยู่ว่าจะนำมาใช้กับตุ๊กตายางดีหรือไม่ เพราะบางประเทศที่ไม่ให้ใช้ DeepSeek ก็จะไม่สามารถใช้ตุ๊กตายางรุ่นที่จะใช้ DeepSeek ได้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/c87dd2469ca8c331e84228c2bd3fcd64.jpeg\" /></p>\n<p>ที่มา - <a href=\"https://www.scmp.com/tech/tech-trends/article/3298783/chinese-sex-doll-maker-sees-jump-2025-sales-ai-boosts-adult-toys-user-experience\">SCMP</a></p>\n</div></div></div><div><div>Topics: </div><div><div><a href=\"/topics/ai\">AI</a></div><div><a href=\"/topics/china\">China</a></div><div><a href=\"/topics/wmdoll\">WMDoll</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc2749f922d060d92ddfc95a36454001636416f46ad14885fe37c3ff688aafce","category":"Thai"}