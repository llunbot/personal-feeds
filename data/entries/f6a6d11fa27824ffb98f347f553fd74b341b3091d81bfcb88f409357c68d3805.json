{"title":"[ลือ] NVIDIA สั่งผู้ผลิตการ์ดจอเคลียร์สต๊อก RTX 4080, 4070 Ti เตรียมเปิดตัวรุ่น SUPER","link":"https://www.blognone.com/node/136831","date":1700444605000,"content":"<div><div><div><p>มีข้อมูลจากแวดวงผู้ผลิตการ์ดจอว่า NVIDIA ส่งสัญญาณให้ผู้ผลิตการ์ดจอเริ่มระบายสต๊อก GeForce RTX 4080 และ 4070 Ti แล้ว เพื่อเคลียร์ทางสำหรับ<a href=\"https://www.blognone.com/node/136363\">การ์ดจอรุ่นใหม่พลัง SUPER</a> ที่น่าจะเปิดตัวช่วงต้นเดือนมกราคม 2024 (น่าจะเปิดตัวในงาน CES 2024 หลังปีใหม่)</p>\n<p>ตามข่าวบอกว่า การ์ดจอใหม่จะมีด้วยกัน 3 รุ่นย่อยคือ 4080 SUPER, 4070 Ti SUPER, 4070 SUPER โดยรุ่น 4080 SUPER จะเป็นการอัพเดตเล็ก ใช้<a href=\"https://videocardz.net/gpu/nvidia-ad103\">ชิป AD103-400</a> ที่เพิ่มจำนวนคอร์-คล็อคขึ้นจาก AD103-300 ที่ใช้อยู่ในปัจจุบัน ส่วนรุ่น 4070 Ti SUPER จะเพิ่มแรมขึ้นจาก 4070 Ti (12GB) ในปัจจุบัน</p>\n<p>แหล่งข่าวยังบอกว่า สต๊อกของ 4080 เหลือไม่เยอะนักอยู่แล้ว และน่าจะขายหมดภายในเดือนพฤศจิกายนนี้ ส่วน 4070 Ti มีสต๊อกมากกว่า และเราน่าจะเห็นผู้ผลิตการ์ดจอเริ่มจัดโปรโมชั่นเคลียร์สต๊อกกันเร็วๆ นี้</p>\n<p>ที่มา - <a href=\"https://videocardz.com/newz/board-partners-expect-to-clear-remaining-inventory-of-rtx-4080-4070ti-before-rtx-40-super-launch\">Videocardz</a></p>\n<p><img src=\"https://www.blognone.com/sites/default/files/externals/d679c293534f3a31a0a6760b64f3f3a0.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/ada-lovelace\">Ada Lovelace</a></div><div><a href=\"/topics/geforce\">GeForce</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6a6d11fa27824ffb98f347f553fd74b341b3091d81bfcb88f409357c68d3805","category":"Thai"}