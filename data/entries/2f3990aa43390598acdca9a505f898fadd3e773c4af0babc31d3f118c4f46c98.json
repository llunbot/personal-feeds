{"title":"ไมโครซอฟท์เปิดให้สตาร์ทอัพใช้ Azure AI และ OpenAI ฟรี พร้อม VM สำหรับเทรนโมเดล","link":"https://www.blognone.com/node/137629","date":1705017784000,"content":"<div><div><div><p>Microsoft for Startups เปิดรับสมัครสตาร์ทอัพเข้าร่วมโครงการ <a href=\"https://www.microsoft.com/startups\">Founders Hub</a> ล่าสุดขยายการเข้าถึงโครงสร้างพื้นฐานเพิ่มเติม เปิดให้ใช้คลัสเตอร์ VM และ GPU ที่ปรับแต่งสำหรับใช้ในการเทรนโมเดล LLM และ Deep Learning ฟรี</p>\n<p>Founders Hub เป็นโครงการช่วยให้สตาร์ทอัพเร่งสร้างนวัตกรรมอย่างรวดเร็ว ด้วยการให้สิทธิ์เข้าถึงบริการ AI ชั้นนำในอุตสาหกรรม คำแนะนำจากผู้เชี่ยวชาญ และเทคโนโลยีต่าง ๆ เช่น เครดิต Microsoft Azure มูลค่าสูงสุด 150,000 เหรียญ เครดิต OpenAI มูลค่า 2,500 เหรียญ รวมถึงสิทธิ์ในการใช้งาน Microsoft 365, GitHub Enterprise และ Visual Studio Enterprise</p>\n<p><img alt=\"No Description\" src=\"https://www.blognone.com/sites/default/files/externals/66d82a03097364fedbce660a161d93ad.png\" /></p>\n<p>ทั้งนี้ ถ้าสตาร์ทอัพไม่อยากใช้โมเดลของ OpenAI ก็ยังสามารถใช้เครดิตฟรีกับ <a href=\"https://www.blognone.com/node/133982\">Azure AI Studio</a> ซึ่งเป็นเครื่องมือพัฒนา AI แบบครบวงจรที่รองรับโมเดล <a href=\"https://www.blognone.com/node/134893\">Llama 2</a> ของ Meta, <a href=\"https://www.blognone.com/node/137206\">Phi-2</a>, Cohere, Mistral, Jais และโมเดลโอเพนซอร์สอื่น ๆ บน Hugging Face อีกด้วย</p>\n<p>สตาร์ทอัพที่สนใจอยากเข้าร่วมเป็นส่วนหนึ่งของโครงการสามารถดูรายละเอียดได้ที่<a href=\"https://www.microsoft.com/startups\">เว็บไซต์</a></p>\n<p>ที่มา - <a href=\"https://startups.microsoft.com/blog/microsoft-expands-free-azure-ai-infrastructure-access-to-startups\">Microsoft for Startups Blog</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/startup\">Startup</a></div><div><a href=\"/topics/microsoft-azure\">Microsoft Azure</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/virtual-machine\">Virtual Machine</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f3990aa43390598acdca9a505f898fadd3e773c4af0babc31d3f118c4f46c98","category":"Thai"}