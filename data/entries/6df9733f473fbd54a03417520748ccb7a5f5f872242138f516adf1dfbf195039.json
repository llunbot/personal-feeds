{"title":"X ติดตั้งโลโก้บนดาดฟ้าสำนักงานใหญ่ ถูกร้องเรียนเรื่องไฟกะพริบ ล่าสุดถอนออกไปแล้ว","link":"https://www.blognone.com/node/135073","date":1690848507000,"content":"<div><div><div><p>มีรายงานเรื่องโลโก้ X ขนาดใหญ่ ซึ่งถูกติดตั้งบนดาดฟ้าของสำนักงานใหญ่ X ในซานฟรานซิสโก ซึ่งเป็นที่ตั้งเดียวกับสำนักงานใหญ่ Twitter พร้อมกับการถอดโลโก้ Twitter ด้านข้างอาคารออกไป</p>\n<p>อย่างไรก็ตามโลโก้ใหม่ที่ถูกติดตั้งเมื่อสุดสัปดาห์นี้กลายเป็นประเด็น เพราะโลโก้ X มีไฟกะพริบในเวลากลางคืน ทำให้ผู้พักอาศัยในอาคารที่โดยรอบได้รับกระทบ จึงมีการร้องเรียนไปยังหน่วยงานกำกับดูแลอาคารในซานฟรานซิสโกให้ตรวจสอบ</p>\n<p>ล่าสุด X ได้ถอนโลโก้ที่ติดตั้งบนดาดฟ้าเรียบร้อยแล้ว โดยหน่วยงานท้องถิ่นแถลงว่าการติดตั้งโลโก้นี้ไม่มีการขออนุญาต และมีการร้องเรียนถึงแสงสะท้อน อย่างไรก็ตามเมื่อเจ้าหน้าที่พยายามขอตรวจสอบก็ถูกปฏิเสธหลายครั้ง โดย X ระบุว่าเป็นการติดโลโก้สัญลักษณ์ชั่วคราวสำหรับอีเวนต์ ซึ่งจะรื้อถอนหลังจบงาน ซึ่งหน่วยงานท้องถิ่นจะสอบสวนต่อไป</p>\n<p>ที่มา: <a href=\"https://www.cnbc.com/2023/07/31/elon-musks-x-corp-seen-removing-giant-glowing-sign-in-san-francisco-.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/52ab5f19d9b6dd21504ff9274fc240be.jpg\" /></p>\n<blockquote><p>Elon Musk’s giant X logo on top of the building formerly known as Twitter HQ…appears to be held up by sandbags <a href=\"https://t.co/dLtPpekpXr\">pic.twitter.com/dLtPpekpXr</a></p>\n<p>— Matt Binder (@MattBinder) <a href=\"https://twitter.com/MattBinder/status/1685677612461355008?ref_src=twsrc%5Etfw\">July 30, 2023</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/san-francisco\">San Francisco</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6df9733f473fbd54a03417520748ccb7a5f5f872242138f516adf1dfbf195039","category":"Thai"}