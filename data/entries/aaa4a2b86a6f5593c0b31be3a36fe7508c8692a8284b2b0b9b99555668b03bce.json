{"title":"ใครลืม แต่เขาไม่ลืม - Elon Musk ประกาศพร้อมแข่งมวยกับ Mark Zuckerberg ที่ไหน เวลาใดก็ได้","link":"https://www.blognone.com/node/141091","date":1721921499000,"content":"<div><div><div><p>ถ้าจำกันได้ เมื่อปีที่แล้วมี<a href=\"https://www.blognone.com/node/134488\">ศึกวิวาทะ</a>กันระหว่าง Elon Musk เจ้าของ X และ Mark Zuckerberg ซีอีโอ Meta จนถึงขั้นท้าต่อยกัน และสมาคมผู้จัดการ<a href=\"https://www.blognone.com/node/134530\">แข่งขันต่อสู้ UFC</a> ก็เตรียมการรองรับ แต่จบลงที่ Mark Zuckerberg <a href=\"https://www.blognone.com/node/135272\">สรุปว่า</a> Elon Musk ไม่ได้จริงจัง และทุกคนควรเลิกสนใจได้แล้ว เรื่องนี้จึงจบลงไป</p>\n<p>หนึ่งปีผ่านไปใครลืมแต่เขาไม่ลืม เมื่อ Kelly Phares นักข่าวของ Fox News โพสต์คลิปวิดีโอขณะที่ Elon Musk อยู่ที่รัฐสภาสหรัฐ โดยเขาบอกว่าพร้อมจะต่อสู้กับ Zuckerberg ที่ไหนก็ได้ เวลาไหนก็ได้ กติกาอะไรก็ได้ ก็อาจบอกได้ว่า Musk พร้อมสู้กับ Zuckerberg หลังจากเรื่องราวนี้เงียบไปนาน</p>\n<p>ด้าน Mark Zuckerberg ก็<a href=\"https://www.threads.net/@zuck/post/C90rSTwO78K\">โพสต์ลอย ๆ ใน Threads</a> ซึ่งแม้ไม่ได้ระบุว่าหมายถึงอะไร แต่ก็คงเป็นประเด็นนี้ว่า \"นี่เราจะมาทำเรื่องนี้กันจริง ๆ อีกแล้วเหรอ?\"</p>\n<p>ที่มา: <a href=\"https://mashable.com/article/elon-musk-mark-zuckerberg-cage-fight-mma\">Mashable</a></p>\n<p><img alt=\"No Description\" src=\"https://www.blognone.com/sites/default/files/externals/e16d158e7c9068386c09c2d2cbacec27.png\" /></p>\n<blockquote><p>Another <a href=\"https://twitter.com/elonmusk?ref_src=twsrc%5Etfw\">@elonmusk</a> quote from his visit to the hill today— Musk said he’d fight Meta CEO Mark Zuckerberg “any place, any time, any rules” <a href=\"https://t.co/XYSBdmpkzX\">pic.twitter.com/XYSBdmpkzX</a></p>\n<p>— Kelly Phares (@kellyfphares) <a href=\"https://twitter.com/kellyfphares/status/1816198108457419044?ref_src=twsrc%5Etfw\">July 24, 2024</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aaa4a2b86a6f5593c0b31be3a36fe7508c8692a8284b2b0b9b99555668b03bce","category":"Thai"}