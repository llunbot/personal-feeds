{"title":"ไมโครซอฟท์บอกซื้อ Bethesda เพราะกลัวโซนี่แย่ง Starfield ไปลง PS5, กีดกันห้ามลง Xbox","link":"https://www.blognone.com/node/134517","date":1687574563000,"content":"<div><div><div><p>Phil Spencer หัวหน้าธุรกิจเกมของไมโครซอฟท์ ให้การในการไต่สวนของ FTC เล่าเบื้องหลังของ<a href=\"https://www.blognone.com/node/118559\">การซื้อกิจการ Bethesda/ZeniMax เมื่อปี 2020</a> ว่าเหตุผลสำคัญข้อหนึ่งที่ตัดสินใจซื้อกิจการ เป็นเพราะได้ยินข่าวว่าโซนี่เซ็นสัญญากับ Bethesda ว่าเกมที่กำลังพัฒนาอยู่ตอนนั้นคือ Deathloop และ Ghostwire: Tokyo ห้ามไปลง Xbox เด็ดขาด แถมตอนนั้นยังมีการพูดถึงเรื่อง Starfield ว่าห้ามไปลง Xbox ด้วยเช่นกัน (แม้ยังไม่ได้เซ็นสัญญาเหมือน 2 เกมแรก)</p>\n<p>Spencer บอกว่าไมโครซอฟท์เป็นเบอร์สามในตลาดคอนโซล หากโดนแย่งคอนเทนต์ต่อไป ก็จะถูกทิ้งห่างไปเรื่อยๆ จึงต้องเป็นเจ้าของคอนเทนต์เองเพื่อให้ยังอยู่ในธุรกิจเกมต่อไปได้</p>\n<p>เขาให้ข้อมูลเพิ่มว่าหากไมโครซอฟท์ออกเกมบน PlayStation จะต้องโดนโซนี่กินส่วนแบ่งรายได้ 30% และนำเงินนั้นกลับมาต่อสู้กับ Xbox เพื่อบีบให้อยู่ไม่ได้ ต้องออกจากตลาดเกมไป เราพยายามต่อสู้ในตลาดคอนโซลมา 20 ปีและยังไม่ประสบความสำเร็จ</p>\n<p>เขายังตอบคำถามเรื่องเกม The Elder Scrolls 6 โปรเจคถัดไปของ Bethesda หลังจากเสร็จงาน Starfield ว่าคงต้องใช้เวลาอีกอย่างน้อย 5 ปี (five plus years away) และปฏิเสธไม่ตอบคำถามว่าเกมจะลงแพลตฟอร์มไหนบ้าง บอกเพียงว่ายังเป็นอนาคตระยะไกล ยากที่จะตัดสินใจในตอนนี้ (It’s difficult for us right now to nail down)</p>\n<p><img alt=\"No Description\" src=\"https://www.blognone.com/sites/default/files/externals/0341144c71e95123eea8918b430067e8.jpg\" /></p>\n<p>ที่มา - <a href=\"https://www.theverge.com/2023/6/23/23771828/microsoft-betheda-acquisition-starfield-playstation-exclusive\">The Verge</a>, <a href=\"https://www.ign.com/articles/phil-spencer-confirms-starfield-was-potentially-going-to-skip-xbox-prior-to-zenimax-acquisition\">IGN</a>, <a href=\"https://www.ign.com/articles/the-elder-scrolls-6-still-five-years-away-playstation-version-undecided\">IGN</a></p>\n</div></div></div><div><div>Topics: </div><div><div><a href=\"/topics/bethesda\">Bethesda</a></div><div><a href=\"/topics/starfield\">Starfield</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/ftc\">FTC</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2513bfc126fe0ac557c84562072f7a985885d0472d34c3b25d5be6bf90267f10","category":"Thai"}