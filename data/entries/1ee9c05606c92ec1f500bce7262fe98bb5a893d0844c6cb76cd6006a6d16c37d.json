{"title":"[ไม่ยืนยัน] Google ยุติโครงการพัฒนาเฮดเซต AR ภายใต้ Project Iris แล้ว โฟกัสการสร้าง Android XR อย่างเดียว","link":"https://www.blognone.com/node/134565","date":1687909590000,"content":"<div><div><div><p>มีรายงานว่าโครงการพัฒนาเฮดเซต AR ของกูเกิลเมื่อปีที่แล้ว ซึ่งมีชื่อว่า Project Iris ล่าสุดโครงการนี้ถูกยกเลิกไปเรียบร้อยแล้วในช่วงต้นปี ซึ่งเวลานั้นกูเกิลมีแผนออกฮาร์ดแวร์และซอฟต์แวร์ สำหรับเฮดเซต AR เป็นสินค้าตัวใหม่</p>\n<p>ไม่มีการรายงานการยกเลิกโครงการนี้อย่างเป็นทางการจากกูเกิล แต่แหล่งข่าวบอกว่ากูเกิลมีการปรับเปลี่ยนแนวทางของโครงการนี้หลายต่อหลายครั้ง ในระหว่างการพัฒนา ทำให้โครงการล่าช้าและทำให้ทีมงานสับสนในแผนงาน</p>\n<p>แนวทางฮาร์ดแวร์ AR ของกูเกิลอาจอยู่ในสถานะพักชั่วคราว โดยดูจากเมื่อกลางปีที่แล้ว กูเกิล<a href=\"https://www.blognone.com/node/129449\">เปิดตัวแว่นตาแปลภาษาที่ใช้ AR แสดงข้อมูล</a> ซึ่งน่าจะเป็นต้นแบบสินค้าจาก Project Iris นี้ แต่ก็ไม่มีความคืบหน้าออกมาเพิ่มเติม ขณะที่ช่วงต้นปีกูเกิลก็ประกาศ<a href=\"https://www.blognone.com/node/133032\">หยุดขายและซัพพอร์ต Google Glass Enterprise Edition 2</a></p>\n<p>ทิศทางด้าน AR ของกูเกิลล่าสุดคือการประกาศ<a href=\"https://www.blognone.com/node/133784\">แพลตฟอร์ม Android XR</a> เพื่อให้ผู้ผลิตฮาร์ดแวร์ไลเซนส์นำไปใช้งานต่อ โดยเริ่มต้นร่วมมือกับซัมซุง</p>\n<p>ที่มา: <a href=\"https://9to5google.com/2023/06/27/google-iris-smart-glasses-android-xr/\">9to5Google</a></p>\n<p><img src=\"https://www.blognone.com/sites/default/files/externals/fb5fed3d48267dc05bb9d0d5ffe7bfb8.png\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/augmented-reality\">Augmented Reality</a></div><div><a href=\"/topics/headset\">Headset</a></div><div><a href=\"/topics/rumors\">Rumors</a></div><div><a href=\"/topics/virtual-reality\">Virtual Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ee9c05606c92ec1f500bce7262fe98bb5a893d0844c6cb76cd6006a6d16c37d","category":"Thai"}