{"title":"BeReal แอปโซเชียลแชร์รูปภาพแบบทันที ไม่ให้แต่งรูป เป็นกระแสในญี่ปุ่น เติบโตต่อเนื่อง 2 ปีแล้ว","link":"https://www.blognone.com/node/145249","date":1741883957000,"content":"<div><div><div><p>BeReal แอปโซเชียลที่เคย<a href=\"https://www.blognone.com/node/133542\">เป็นกระแสช่วงหนึ่ง</a> ด้วยแนวคิดให้ผู้ใช้งานแชร์ภาพในตอนนั้น แบบไม่มีการตกแต่งหรือจัดวางองค์ประกอบ ผ่านการแจ้งเตือนให้โพสต์แบบสุ่มเวลา เหมาะกับการแชร์ในกลุ่มเพื่อน แต่เมื่อความนิยมลดลง บริษัทก็ตัดสินใจ<a href=\"https://www.blognone.com/node/140333\">ขายกิจการ</a>ให้บริษัทพัฒนาเกม Voodoo ของฝรั่งเศสไป</p>\n<p>อย่างไรก็ตามกระแสของ BeReal ยังคงเติบโตอยู่ แต่เฉพาะพื้นที่ โดย Aymeric Roffe ซีอีโอ BeReal เปิดเผยว่าญี่ปุ่นเป็นประเทศที่มีการเติบโตของผู้ใช้งานตลอดในช่วง 2 ปีที่ผ่านมา และกลายเป็นตลาดใหญ่ที่สุดอันดับ 2 ของแพลตฟอร์มแล้ว</p>\n<p>Roffe บอกว่ากลุ่มผู้ใช้งาน BeReal ในญี่ปุ่นตอนนี้มี 4.5 ล้านคน ส่วนใหญ่เป็นช่วงอายุ Gen Z โดยนักเรียนมัธยมในญี่ปุ่นประมาณ 30% ใช้ BeReal ทุกวัน เพื่อโพสต์เนื้อหาแชร์กันในกลุ่มเพื่อน ตัวเลขนี้จึงมีโอกาสเติบโตได้อีกมาก</p>\n<p>ซีอีโอ BeReal มองว่ารูปแบบของแพลตฟอร์มที่เน้นการเล่าเรื่องราวแบบจริงใจในตอนนี้ ไม่มีการตกแต่ง เป็นโอกาสของแบรนด์ต่าง ๆ ที่จะเข้ามาทำการตลาดด้วย และด้วยค่านิยมของกลุ่มคนรุ่นใหม่ เขาจึงเชื่อว่า BeReal ยังมีโอกาสเติบโตอีกมากในระยะ 10 ปีข้างหน้า</p>\n<p>ที่มา: <a href=\"https://asia.nikkei.com/Business/Media-Entertainment/BeReal-finds-success-in-engaged-Japanese-market-says-CEO\">Nikkei Asia</a></p>\n<p><img alt=\"No Description\" src=\"https://www.blognone.com/sites/default/files/externals/3db8644dc8260d8f875af0878b5e51a0.png\" /></p>\n</div></div></div><div><div>Topics: </div><div><div><a href=\"/topics/bereal\">BeReal</a></div><div><a href=\"/topics/japan\">Japan</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"921a5c7b2a283065dee490e4e810f93ed90e045823331e4e6419093af630fc41","category":"Thai"}