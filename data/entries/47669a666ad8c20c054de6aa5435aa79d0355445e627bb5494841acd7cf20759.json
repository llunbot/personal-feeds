{"title":"ไอเดียใหม่มาไม่หยุด - Elon Musk เตรียมเก็บเงินค่าอ่านข่าวในลิงก์ ให้ส่วนแบ่งกับสำนักข่าว","link":"https://www.blognone.com/node/133631","date":1682849615000,"content":"<div><div><div><p>Elon Musk ซีอีโอ Twitter อัพเดตในทวีตของเขาว่า Twitter จะเพิ่มฟีเจอร์ใหม่ในเดือนหน้า โดยสำนักข่าวสามารถคิดเงินผู้อ่านข่าวได้แบบต่อจำนวนข่าวที่อ่านในหนึ่งคลิก ซึ่งจะเพิ่มแหล่งรายได้ให้กับสำนักข่าว จากเดิมสำนักข่าวจะมีรายได้หากผู้อ่านสมัครสมาชิกรายเดือน (Subscription) แต่กรณีนี้แม้ไม่สมัครก็สามารถคิดเงินได้</p>\n<p>เขาบอกว่าโมเดลนี้น่าจะเป็นประโยชน์ทั้งฝั่งสำนักข่าว ที่เพิ่มรายได้ช่องทางใหม่ ส่วนฝั่งผู้อ่าน ก็ทำให้ไม่ต้องจ่ายเงิน Subscription เหมารายเดือน ในขณะเดียวกันวิธีการนี้ Twitter ก็สามารถหักส่วนแบ่งจากสำนักข่าวเป็นการเพิ่มรายได้ทางใหม่ให้แพลตฟอร์มด้วย</p>\n<p>ในทวีตนั้น Elon Musk ไม่ได้ให้รายละเอียดเพิ่มเติมมากนัก จึงยังมีหลายอย่างที่อาจมีคำถาม เช่น การคิดค่าอ่านข่าวต่อคลิก จะเป็นเท่าใด เมื่อเทียบกับค่าสมาชิกเว็บข่าวรายเดือน รวมถึงรายละเอียดเครื่องมือของ Twitter ที่ให้สำนักใช้งาน เป็นต้น</p>\n<p>ที่มา: <a href=\"https://www.engadget.com/elon-musk-says-twitter-will-introduce-per-article-charging-in-may-230739305.html\">Engadget</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt /></p>\n<blockquote><p>Rolling out next month, this platform will allow media publishers to charge users on a per article basis with one click.This enables users who would not sign up for a monthly subscription to pay a higher per article price for when they want to read an occasional article.…</p>\n<p>— Elon Musk (@elonmusk) <a href=\"https://twitter.com/elonmusk/status/1652349875017879552?ref_src=twsrc%5Etfw\">April 29, 2023</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47669a666ad8c20c054de6aa5435aa79d0355445e627bb5494841acd7cf20759","category":"Thai"}