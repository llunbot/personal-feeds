{"title":"ซีอีโอ Dropbox ยืนยันแนวทางให้ทำงานแบบรีโมท 90% ของเวลางาน บอกนี่คืออนาคต","link":"https://www.blognone.com/node/136242","date":1697435220000,"content":"<div><div><div><p>Drew Houston ซีอีโอ Dropbox ให้สัมภาษณ์กับ Fortune พูดถึงนโยบายการให้พนักงานกลับเข้ามาทำงานในสำนักงานหรือ RTO (Return to Office) ซึ่งตอนนี้บริษัทเทคโนโลยีรายใหญ่ ต่างให้พนักงานกลับเข้ามาทำงานในสำนักงานมากขึ้นทั้ง <a href=\"https://www.blognone.com/node/129848\">Apple</a>, <a href=\"https://www.blognone.com/node/135366\">Meta</a>, <a href=\"https://www.blognone.com/node/134245\">Google</a> หรือแม้แต่ <a href=\"https://www.blognone.com/node/135170\">Zoom</a></p>\n<p>Houston มองว่าพนักงานควรมีทางเลือก โดยบอกว่าพนักงานไม่ใช่ทรัพยากรที่องค์กรควรไปควบคุม กรณีของ Dropbox นั้น ตั้งแต่เกิดการระบาดของโควิด 19 บริษัทก็ปรับนโยบายเป็น Virtual First ส่งเสริมให้พนักงานทำงานจากที่บ้าน ลดพื้นที่สำนักงานลง นำเงินส่วนที่ประหยัดได้ไปเป็นสวัสดิการให้พนักงานใช้จ่ายสิ่งจำเป็นในการทำงานที่บ้านแทน แนวทางตอนนี้คือให้พนักงานทำงานแบบรีโมทได้ถึง 90% ของเวลางาน โดยมีวันที่เข้าสำนักงานเฉพาะการประชุมสำคัญ และงานเลี้ยงสังสรรค์ ซึ่งเขามองว่านี่คือรูปแบบการทำงานในอนาคตที่จะเป็น</p>\n<p>ทั้งนี้ Dropbox ได้ปลดพนักงานมาสองครั้งหลังช่วงโควิด<a href=\"https://www.blognone.com/node/120588\">ในปี 2021</a> และ<a href=\"https://www.blognone.com/node/133593\">ปี 2023</a> ซึ่งครั้งล่าสุดนั้นบริษัทบอกว่าเพื่อปรับโฟกัสมาเป็นบริษัท AI มากขึ้น</p>\n<p>ที่มา: <a href=\"https://fortune.com/2023/10/15/dropbox-ceo-remote-work-return-to-office/\">Fortune</a></p>\n<p><img src=\"https://www.blognone.com/sites/default/files/externals/10b088de335b1c6aced21fe89b85930d.jpg\" alt /></p>\n</div></div></div><div><div>Topics: </div><div><div><a href=\"/topics/dropbox\">Dropbox</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"425b14691150f2a9e418c373c3ce301d4af90f2ffa485ad8c75f0ff312cf24b0","category":"Thai"}