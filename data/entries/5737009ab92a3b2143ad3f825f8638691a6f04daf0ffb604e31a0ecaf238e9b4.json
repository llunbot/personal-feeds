{"title":"WSJ รายงาน แอปเปิลพัฒนาฟีเจอร์ตรวจจับรถชนและโทรออกเบอร์ฉุกเฉินทันทีใน iPhone","link":"https://www.blognone.com/node/125619","date":1635833656000,"content":"<div><div><div><p>สำนักข่าว  Wall Street Journal รายงานว่าแอปเปิลกำลังพัฒนาฟีเจอร์เพื่อความปลอดภัยใน  iPhone ให้สามารถตรวจจับการรถชนได้ และโทรออกไปยังเบอร์ฉุกเฉินอัตโนมัติให้ด้วย คาดว่าจะพร้อมใช้งานใน iOS 16 เปิดตัวปีหน้า</p>\n<p>โดยฟีเจอร์ดังกล่าวจะใช้พลังจากเซนเซอร์ที่มีอยู่ใน iPhone และ Apple Watch เพื่อตรวจจับแรงโน้มถ่วงที่พุ่งสูงขึ้นอย่างกะทันหัน เช่นเดียวกับ Apple Watch ที่ตรวจจับการล้ม</p>\n<p>เมื่อรถชนและมีหน้าจอแจ้งเตือนบนมือถือ หากผู้ใช้งานไม่กดปิดแจ้งเตือนนั้นภายในเวลาที่กำหนด โทรศัพท์จะทำการโทรออกไปยัง 911 หรือเบอร์ฉุกเฉินให้ทันที</p>\n<p>ความสามารถดังกล่าวไม่ไใช่ของใหม่ ซึ่ง Google Pixel 6, Pixel 6 Pro ได้พัฒนาฟีเจอร์นี้มาแล้ว รองรับการตรวจจับการชนและบริการโทรฉุกเฉินอัตโนมัติในสหรัฐอเมริกา สหราชอาณาจักร ไอร์แลนด์ สเปน สิงคโปร์ ออสเตรเลีย และญี่ปุ่น</p>\n<p><img src=\"https://www.blognone.com/sites/default/files/externals/9d5b4fc09484216e2356d9c35e6b2fd7.jpg\" /></p>\n<p>ที่มา - <a href=\"https://www.digitaltrends.com/mobile/apple-car-crash-detection-watch-iphone-ios-16/\">Digital Trends</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/accident\">Accident</a></div><div><a href=\"/topics/wall-street-journal\">Wall Street Journal</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5737009ab92a3b2143ad3f825f8638691a6f04daf0ffb604e31a0ecaf238e9b4","category":"Thai"}