{"title":"กินยาเม็ดสีแดงกันอีกรอบ เทรลเลอร์แรก The Matrix Resurrections มาแล้ว","link":"https://www.blognone.com/node/124664","date":1631197950000,"content":"<div><div><div><p><a href=\"https://www.blognone.com/node/124626\">หลังจากเปิดเว็บไซต์เรียกน้ำย่อยเมื่อวันก่อน</a> ล่าสุดวันนี้ Warner Bros. ก็ปล่อยเทรลเลอร์ของ The Matrix Resurrections หนังภาคสี่ที่ทิ้งช่วงจากภาคสามนานถึง 19 ปี</p>\n<p>เทรลเลอร์แรกของ The Matrix Resurrections เป็นตัวเอก Neo (Keanu Reeves) ที่สูญเสียความทรงจำ และฝันประหลาดถึงโลกเมทริกซ์ในภาคก่อนๆ และได้กลับเข้าสู่โลกเมทริกซ์อีกครั้ง โดยมีตัวละครจากภาคก่อนๆ เช่น Trinity (Carrie-Anne Moss) กลับมาร่วมทีมด้วย</p>\n<p>ในเทรลเลอร์ยังอ้างอิงสัญลักษณ์ถึงหลายอย่างของหนังภาคแรก (ที่สร้างชื่อให้กับซีรีส์นี้) ใครเป็นแฟนรุ่นเก่า กลับมาดูอีกครั้งก็น่าจะจดจำกันได้</p>\n<p>ที่มา - <a href=\"https://gizmodo.com/the-matrix-resurrections-trailer-wants-to-free-your-min-1847636817\">Kotaku</a></p>\n</div></div></div><div><div>Topics: </div><div><div><a href=\"/topics/the-matrix\">The Matrix</a></div><div><a href=\"/topics/movie-0\">Movie</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14f501a0f724e8e25e1e8d168b1c0bfa3bcf0bc5906555e4b118f1bd32ff0972","category":"Thai"}