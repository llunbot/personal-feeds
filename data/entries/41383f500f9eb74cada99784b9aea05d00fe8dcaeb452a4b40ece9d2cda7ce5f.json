{"title":"[Bloomberg] แอปเปิลทำ Apple Pay Later ซื้อก่อนจ่ายทีหลัง จ่าย 4 ครั้งใน 2 เดือนไม่มีดอกเบี้ย","link":"https://www.blognone.com/node/123706","date":1626246448000,"content":"<div><div><div><p>Bloomberg รายงานว่าแอปเปิลร่วมมือกับธนาคาร Goldman Sachs พัฒนาฟีเจอร์ให้ผู้ใช้งาน Apple Pay สามารถซื้อของแบบซื้อก่อนจ่ายทีหลังได้ หรือ Apple Pay Later</p>\n<p>โดยร้านค้าจะแจ้งผู้ใช้ว่าหากคุณเลือกตัวเลือกจ่าย Apple Pay in 4 สามารถผ่อนจ่ายแบบปลอดดอกเบี้ยได้ 4 ครั้งในระยะเวลา 2 เดือน หรือถ้านานกว่านั้นก็จะมีดอกเบี้ย</p>\n<p>Goldman Sachs ยังเป็นพาร์ทเนอร์หลักของแอปเปิลสำหรับบัตรเคดิต  Apple Card มาตั้งแต่ปี 2019 ด้วย สำหรับฟีเจอร์ซื้อก่อนจ่ายทีหลังจะช่วยให้คนหันมาใช้ Apple Pay กันมากขึ้น ซึ่งแอปเปิลได้ส่วนแบ่งจากธุรกรรมอยู่แล้ว</p>\n<p>แอปเปิลเสนอการผ่อนชำระรายเดือนผ่านบัตรเครดิต Apple Card สำหรับการซื้อผลิตภัณฑ์ของตนเองอยู่แล้ว แต่บริการใหม่นี้จะขยายไปยังธุรกรรมอื่นๆ บน Apple Pay ด้วย</p>\n<p><img src=\"https://www.blognone.com/sites/default/files/externals/f8feaeba7c39cae5977a3fb8f3f44400.jpg\" /><br />\nภาพจาก <a href=\"https://www.apple.com/newsroom/2019/01/apple-pay-coming-to-target-taco-bell-and-more-top-us-retail-locations/\">Apple Newsroom</a></p>\n<p>ที่มา - <a href=\"https://www.bloomberg.com/news/articles/2021-07-13/apple-goldman-plan-buy-now-pay-later-service-to-rival-paypal?sref=4wt71Nx9\">Bloomberg</a></p>\n</div></div></div><div><div>Topics: </div><div><div><a href=\"/topics/apple-pay\">Apple Pay</a></div><div><a href=\"/topics/apple\">Apple</a></div><div><a href=\"/topics/goldman-sachs\">Goldman Sachs</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41383f500f9eb74cada99784b9aea05d00fe8dcaeb452a4b40ece9d2cda7ce5f","category":"Thai"}