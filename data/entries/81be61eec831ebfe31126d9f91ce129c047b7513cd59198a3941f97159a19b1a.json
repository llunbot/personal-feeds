{"title":"แนะนำ Stray เกมผจญภัยในโลกอนาคตไซเบอร์พังค์ ผ่านมุมมองของแมว!","link":"https://www.blognone.com/node/123982","date":1627656718000,"content":"<div><div><div><p>ในยุคที่เกมแนวไซเบอร์พังค์กำลังได้รับความนิยม เกมใหม่ที่น่าสนใจคือ <a href=\"https://stray.game/\">Stray</a> ที่ให้ผู้เล่นสำรวจโลกอนาคตมืดหม่นที่อาศัยโดยหุ่นยนต์ ผ่านสายตาของ \"แมวจรจัด\" ตามชื่อของเกม</p>\n<p>เกมนี้จะให้เราเล่นเป็นแมว เดินท่องไปมาในเมืองใหญ่ที่มีแต่หุ่นยนต์ ใช้ขนาดตัวและทักษะของแมวในการแก้พัซเซิลต่างๆ ในเกม รวมถึงมีหุ่นยนต์โดรนบินได้ B12 ที่คอยเป็นผู้ช่วย ถือเป็นมุมมองที่แปลกใหม่ในเกมแนวไซเบอร์พังค์ที่ทยอยออกสู่ตลาดในช่วงหลัง</p>\n<p>Stray พัฒนาโดย BlueTwelve Studio สตูดิโออิสระจากฝรั่งเศส ที่ก่อตั้งโดยอดีตพนักงาน Ubisoft มีกำหนดวางขายต้นปี 2022 โดยจะลง PS4, PS5 และพีซี</p>\n<p><img src=\"https://www.blognone.com/sites/default/files/externals/b4c1cc619d92fc0f287f856c3e1954f0.jpg\" /></p>\n<p>ที่มา - <a href=\"https://www.polygon.com/22600254/stray-cyberpunk-cat-game-ps5-ps4-annapurna-interactive\">Polygon</a>, <a href=\"https://blog.playstation.com/2021/07/29/an-in-depth-look-into-the-mysterious-futuristic-world-of-stray/\">PlayStation Blog</a></p>\n</div></div></div><div><div>Topics: </div><div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81be61eec831ebfe31126d9f91ce129c047b7513cd59198a3941f97159a19b1a","category":"Thai"}