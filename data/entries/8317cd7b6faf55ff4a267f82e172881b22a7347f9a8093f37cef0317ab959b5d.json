{"title":"รีวิว ASUS ExpertBook B1400 โน้ตบุ๊กสายธุรกิจรุ่นเริ่มต้น ตอบโจทย์ทำงานและเรียนแบบไฮบริด","link":"https://www.blognone.com/node/126337","date":1639735200000,"content":"<div><div><div><p>การเรียนและทำงานในยุคหลังโควิด คงไม่ใช่แค่อยู่ในออฟฟิศ ห้องเรียน หรือแค่ที่บ้านอีกต่อไป แต่คงกลายเป็นแบบไฮบริด ที่ทุกสถานที่กลายเป็นที่ทำงานหรือห้องเรียนออนไลน์ได้ การมีโน้ตบุ๊กที่พร้อมพกพาไปทุกที่ในราคาไม่แพง แต่เสปกจัดเต็ม คงเป็นอะไรที่เหมาะกับเฟิร์สจ็อบเบอร์ หรือแม้แต่นักศึกษาที่มีงบประมาณจำกัด</p>\n<p>ASUS ExpertBook B1400 เป็นโน้ตบุ๊กทำงานรุ่นเริ่มต้นที่น่าจะเข้ามาตอบโจทย์การทำงานและเรียนแบบไฮบริด และการทำกิจกรรมทั่วไป ทั้งเรียนออนไลน์ ประชุมงาน ทำงานเอกสาร หรือทำงานผ่านแพลตฟอร์มออนไลน์ได้แบบหายห่วง</p>\n<p>นอกจากจะมาพร้อมซีพียู Intel 11th Gen รุ่นล่าสุดแล้ว ยังรองรับการเชื่อมต่อ Wi-Fi รุ่นล่าสุด คือ Wi-Fi 6 และ ตัวเลือก Windows 10 Pro ที่เพิ่มประสิทธิภาพให้กับกลุ่มอุปกรณ์สำหรับธุรกิจและตอบโจทย์ในด้านมาตรฐานทั้งด้านประสิทธิภาพ ความปลอดภัย การออกแบบ และประสบการณ์การใช้งาน</p>\n<p><img src=\"https://www.blognone.com/sites/default/files/externals/0be1fd2ff4a5efa9d6c9029e7c6eca14.png\" /></p>\n<p><strong>สเปก ASUS ExpertBook B1400</strong></p>\n<ul>\n<li>หน้าจอ 14 นิ้ว ความละเอียด 1920x1080 พิกเซล (FullHD)</li>\n<li>ซีพียู Intel Core i7-1165G7</li>\n<li>ชิปกราฟฟิก Intel Iris Xe</li>\n<li>แรม 16GB</li>\n<li>SSD NVMe PCIe Gen 3.0 ความจุ 1TB</li>\n<li>รองรับการเชื่อมต่อ Wi-Fi 6, Bluetooth 5.2</li>\n<li>พอร์ตเชื่อมต่อ USB 2.0 Type-A x1, USB 3.2 Gen 1 Type-C รองรับ Power Deliver x1, USB 3.2 Gen 2 Type-A x2, HDMI 1.4, VGA, Ethernet x1, พอร์ตหูฟัง 3.5 มม. แบบคอมโบ, ที่อ่านการ์ด MicroSD (เฉพาะในรุ่น ExpertBook B1500), Kensington lock</li>\n<li>เซ็นเซอร์ลายนิ้วมือที่ปุ่มเปิดปิด</li>\n<li>กล้องหน้า 720p พร้อม Webcam Shield ปิดกล้อง</li>\n<li>แบตเตอรี่ 42 Whr</li>\n<li>น้ำหนัก 1.45 กิโลกรัม</li>\n</ul>\n<p><em>หมายเหตุ: สเปกจำหน่ายจริงอาจแตกต่างออกไปจากเครื่องรีวิวได้</em></p>\n<p><img src=\"https://www.blognone.com/sites/default/files/externals/8730190ff84028158a70b430827c8dc4.png\" /></p>\n<p><strong>ด้านประสิทธิภาพ</strong></p>\n<p>ASUS ExpertBook B1400 มาพร้อมซีพียู Intel Core 11th Gen รุ่นล่าสุด ในเครื่องรีวิวเป็นรุ่น Core i7-1165G7 พร้อมแรม 16GB หมดห่วงเรื่องการทำงานหลายโปรแกรมพร้อมกัน มาพร้อมชิปกราฟฟิกออนบอร์ด Intel Iris Xe ที่ใช้ในงานแต่งภาพเบื้องต้นได้ SSD ก็ให้มาแบบ NVMe PCIe 3.0 ความจุสูงสุด 1TB หายห่วงเรื่องความเร็วเขียนอ่าน สามามารถดูรายละเอียดการทดสอบในโปรแกรมต่างๆ ได้ในส่วนถัดไป</p>\n<p><img src=\"https://www.blognone.com/sites/default/files/externals/211cdbd32d87c7dbf3ecaa5e632ce766.png\" /><img src=\"https://www.blognone.com/sites/default/files/externals/f1425d8a030ff4d81cdaef912cb7dc20.png\" /></p>\n<p><strong>ผลทดสอบจาก Cinebench R20</strong></p>\n<p>เริ่มที่โปรแกรม Cinebench R20 ซึ่งเป็นโปรแกรมทดสอบการประมวลผลภาพและวิดีโอของซีพียู ซึ่งระดับความแรงของ Core i7-1165G7 ในด้าน Single Core ได้มากกว่าซีพียูเดสก์ท็อปเจ็นเก่ารุ่น Core-i7 7700K ส่วนในด้าน Multi Core ก็ได้คะแนนน้อยกว่าแค่ไม่กี่ร้อยคะแนน และยังอยู่ในระดับเดียวกัน ถือว่าทำได้น่าประทับใจ</p>\n<p><img src=\"https://www.blognone.com/sites/default/files/externals/c7789879c781cf0f2d465a828cbaf474.png\" /><em>คะแนน Cinebench R20 แบบ Single Core</em></p>\n<p><img src=\"https://www.blognone.com/sites/default/files/externals/e4f8dccf86126f9e1729da4d99d6ad6e.png\" /><em>คะแนน Cinebench R20 แบบ Multi Core</em></p>\n<p><strong>ทดสอบการใช้งานจริง ด้วย PCMark 10</strong></p>\n<p>สำหรับโปรแกรมถัดมาอย่าง PCMark 10 ที่ทดสอบเครื่องด้วยการทำงานจริง ทั้งเปิดโปรแกรม ทดสอบการใช้งานโปรแกรมพิมพ์งาน คำนวณสเปรดชีท การใช้งานเว็บบราวเซอร์ ไปจนถึงวิดีโอคอล และแต่งภาพกับวิดีโอเบื้องต้น ก็ทำคะแนนได้ดี ฝั่ง Essentials หรือโประสิทธิภาพที่สำคัญในการทำงานอย่างการเปิดแอป วิดีโอคอล และเว็บบราวเซอร์ ทำไปได้ถึง 9,992 คะแนน</p>\n<p><img src=\"https://www.blognone.com/sites/default/files/externals/e793c841260f841d2c71741bc36e7660.png\" /></p>\n<p><strong>CrystalDiskMark</strong></p>\n<p>ด้านความเร็วการอ่านเขียนของ SSD ทดสอบโดยโปรแกรม CrystalDiskMark พบว่าความเร็ว Sequential Read แบบ 8 แทสก์ใน 1 เธรด (Q8T1) อยู่ที่ราว 2400 MB/s ส่วน Sequential Write อยู่ที่ราว 1800 MB/s และสำหรับแบบ 1 แทสก์ใน 1 เธรด (Q1T1) ความเร็ว Sequential Read อยู่ที่ 1600 MB/s และ Sequential Write อยู่ที่ราว 1700 MB/s เป็นระดับความเร็วที่เปิดใช้งานทุกโปรแกรมและส่งไฟล์ได้รวดเร็วแน่นอน</p>\n<p><img src=\"https://www.blognone.com/sites/default/files/externals/89ad3775f5839b774c7364c14eb2ba3f.png\" /><img src=\"https://www.blognone.com/sites/default/files/externals/33f568324cbf44052a15cd7fc943fd8e.png\" /></p>\n<p><strong>ด้านความปลอดภัย</strong></p>\n<p>ด้านความปลอดภัยก็ให้มาครบทุกรูปแบบสมเป็นโน้ตบุ๊กธุรกิจ ทั้งชิป TPM 2.0, Kensington Lock ตัวเซ็นเซอร์ลายนิ้วมือ และ Webcam Shield ทำให้ไม่ต้องกลัวข้อมูลจะรั่วไหล หรือโดนแอบมองผ่านกล้อง Webcam</p>\n<p><img src=\"https://www.blognone.com/sites/default/files/externals/594a4501ea1668e0d27135ca4e3ae831.png\" /><img src=\"https://www.blognone.com/sites/default/files/externals/c6efc0b6eed5ee43914ae820bc0ab538.jpg\" /><img src=\"https://www.blognone.com/sites/default/files/externals/5f81ef04b6c967210c033ddebf35a0bf.jpg\" /></p>\n<p><strong>หน้าจอ Full HD กล้องเว็บแคม 720p</strong></p>\n<p>หน้าจอเป็นจอ LCD แพแนลแบบ IPS ความละเอียด Full HD คมชัดสบายตา ขนาดหน้าจอ 14 นิ้ว บนจอมาพร้อมกล้องเว็บแคม 720p ที่มี Webcam Shield ถ้าไม่ชัวร์ว่าปิดกล้องหรือยังตอนประชุมหรือเรียนออนไลน์ ก็สามารถเลื่อน Webcam Shield มาปิดได้เพื่อความชัวร์ และเพื่อความเป็นส่วนตัว พร้อมไมค์ที่มีเทคโนโลยี AI noise-canceling ของ ASUS ช่วยตัดเสียงรบกวนจากภายนอก</p>\n<p><img src=\"https://www.blognone.com/sites/default/files/externals/5352f7696ed9095fea2cacd943bf8956.png\" /></p>\n<p><strong>ทนหายห่วง บานพับกางได้ 180 องศา</strong></p>\n<p>ไม่ต้องกลัวว่าพกเครื่องนี้ไปไหนมาไหน หิ้วไปหิ้วมาแล้วจะเกิดพัง ข้อมูลหาย เพราะ ASUS ExpertBook B1400 ผ่านการทดสอบมาตรฐาน MIL-STD 810H ของกองทัพสหรัฐฯ จะการกดทับ การสั่นสะเทือน การกระแทก ก็ทนได้ ไว้ใจได้ ไม่ต้องคอยห่วงหน้าพะวงหลัง</p>\n<p><img src=\"https://www.blognone.com/sites/default/files/externals/6ffcad262ea45452e56853da160b5773.png\" /></p>\n<p><strong>คีย์บอร์ดแบบ Ergo Lift ไม่เมื่อยนิ้ว ระบายความร้อนดีขึ้น</strong></p>\n<p>บานพับของเครื่องยังกางได้ 180 องศา จะกางให้เพื่อนดูเวลาทำงานกลุ่ม หรือประชุมงานก็ทำได้ ไม่ต้องกลัวข้อต่อหัก แถมรูปแบบของคีย์บอร์ดยังมาในแบบ ErgoLift เมื่อกางหน้าจอออกจะยกคีย์บอร์ดสูงจากแนวระนาบเล็กน้อย ช่วยให้พิมพ์ได้สะดวกขึ้น และระบายอากาศใต้เครื่องได้ดีขึ้น</p>\n<p>ส่วนการทำงานที่ต้องใช้ตัวเลข ก็มี NumPad บน TouchPad มาให้ ทำให้แม้คีย์บอร์ดจะไม่มีปุ่มตัวเลข แต่ก็คีย์ข้อมูลได้แบบสบายๆ</p>\n<p><img src=\"https://www.blognone.com/sites/default/files/externals/1dd307044d360373dd4f5cc452c06d22.jpg\" /><img src=\"https://www.blognone.com/sites/default/files/externals/6c80344e6936c83ffe8640a3a665a632.png\" /></p>\n<p><strong>พอร์ตเชื่อมต่อครบ พรีเซ็นต์งานได้สบาย</strong></p>\n<p>ExpertBook B1400 ให้พอร์ตเชื่อมต่อมาทั้ง USB-A, USB-C และ VGA กับ HDMI 1.4 และพอร์ตสายแลน พร้อมเชื่อมต่อทุกเครื่อง หมดห่วงเรื่องต้องพกตัวเชื่อมต่อเพิ่มเพื่อไปพรีเซ็นต์งานข้างนอก จะโอนถ่ายข้อมูลจากเม็มลงเครื่องก็ทำได้สะดวก ไม่ต้องไปหาตัวอ่านแยกจากที่อื่น</p>\n<p><img src=\"https://www.blognone.com/sites/default/files/externals/538001089d80d91336fc14b31dbbfb77.jpg\" /><img src=\"https://www.blognone.com/sites/default/files/externals/1826350afe1e981821f6d2645cd85246.jpg\" /></p>\n<p><strong>สรุป</strong></p>\n<p>ASUS ExpertBook B1400 เป็นโน้ตบุ๊กอีกรุ่นที่ตอบโจทย์การเรียนและการทำงานในยุคไฮบริด ที่การทำงานและการเรียนไม่ได้เป็นแบบเดิมๆ อีกต่อไป ทั้งสเปกที่ให้มาครบครัน เช่นซีพียู Intel 11th Gen, SSD และการรองรับ Wi-Fi 6 และ Bluetooth 5.2</p>\n<p>แถมยังมาพร้อมความปลอดภัยของ Kensington lock, Webcam Shield และความคงทนระดับ MIL-STD 810H ในราคาเริ่มต้นที่ 14,590 บาท ถือได้ว่าเป็นอีกตัวเลือกอุปกรณ์ระดับเริ่มต้นที่น่าสนใจสำหรับทั้งวัยทำงานและนักเรียนนักศึกษา</p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/expertbook\">ExpertBook</a></div><div><a href=\"/topics/laptop\">Laptop</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8317cd7b6faf55ff4a267f82e172881b22a7347f9a8093f37cef0317ab959b5d","category":"Thai"}