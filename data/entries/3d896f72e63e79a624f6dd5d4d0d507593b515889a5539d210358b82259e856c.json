{"title":"WordPress.com ออกแพ็คเกจใหม่ โดเมน+โฮสติ้ง นาน 100 ปี ราคา 1.3 ล้านบาท","link":"https://www.blognone.com/node/135462","date":1693085575000,"content":"<div><div><div><p>WordPress.com ผู้ให้บริการโฮสติ้งบล็อก ประกาศแผนใช้งานแบบใหม่สำหรับคนที่ต้องการเก็บสินทรัพย์ดิจิทัลไว้ยาวนาน โดยไม่ต้องมาคอยต่ออายุเป็นระยะ สามารถส่งต่อให้กับคนในครอบครัวได้ ตลอดจนเหมาะสำหรับองค์กรที่ต้องการปกป้องทรัพย์สินออนไลน์ไว้</p>\n<p>แผนสมัครใช้งานนี้ชื่อว่า 100-Year Plan ซึ่งให้บริการตามชื่อ นั่นคือ ได้เป็นเจ้าของโดเมนเนมนั้นเป็นระยะเวลา 100 ปี ส่วนบริการอื่นที่ได้มาเช่นกันคือ มีแบ็คอัพเว็บไซต์กระจายไปยังศูนย์ข้อมูลต่าง ๆ หลายแห่ง, เป็นลูกค้าโฮสติ้งเทียร์บนสุดของ WordPress, ใช้งานทราฟิกได้ไม่จำกัด และซัพพอร์ตตลอด 24/7</p>\n<p>Matt Mullenweg ซีอีโอ WordPress.com กล่าวถึงบริการตัวนี้ว่า ไม่ว่าจะให้เป็นของขวัญสำหรับเด็กที่เกิดใหม่ หรือเป็นการสร้างพื้นที่บนอินเทอร์เน็ตตลอดชีวิต เพื่อให้เรื่องราวที่บอกเล่าคงอยู่และเข้าถึงได้แม้ผ่านไปรุ่นสู่รุ่น เขาหวังว่าการออกแผนใช้งานนี้จะทำให้ทั้งคนและองค์กร คิดถึงการสร้างสินทรัพย์ในระยะยาวมากขึ้น</p>\n<p>แพ็คเกจ 100-Year Plan ของ WordPress.com นี้ คิดราคาที่ 38,000 ดอลลาร์ หรือประมาณ 1.3 ล้านบาท เฉลี่ยแล้ว 380 ดอลลาร์ต่อปี หรือ 13,000 บาท ได้ทั้งโดเมนและโฮสติ้ง</p>\n<p>ที่มา: <a href=\"https://wordpress.com/blog/2023/08/25/introducing-the-100-year-plan/\">WordPress.com</a> ผ่าน <a href=\"https://www.searchenginejournal.com/wordpress-100-year-domain-name-registrations/494878/\">Search Engine Journal</a></p>\n<p><img alt=\"No Description\" src=\"https://www.blognone.com/sites/default/files/externals/d7849ee1afa764125dac0221c355566b.jpg\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/website\">Website</a></div><div><a href=\"/topics/hosting\">Hosting</a></div><div><a href=\"/topics/domain-name\">Domain Name</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d896f72e63e79a624f6dd5d4d0d507593b515889a5539d210358b82259e856c","category":"Thai"}