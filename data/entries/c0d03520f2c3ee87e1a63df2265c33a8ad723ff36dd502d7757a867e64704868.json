{"title":"YouTube เข้าซื้อ Simsim แพลตฟอร์มเชื่อมธุรกิจและอินฟลูเอนเซอร์ในอินเดียเข้าด้วยกัน","link":"https://www.blognone.com/node/123801","date":1626770042000,"content":"<div><div><div><p>YouTube ประกาศเข้าซื้อกิจการสตาร์ทอัพทำโซเชียลคอมเมิร์ซในอินเดีย Simsim โดยไม่เปิดเผยมูลค่าดีล Simsim เพิ่งก่อตั้งมาได้ 2 ปีเท่านั้น โมเดลธุรกิจคnvช่วยให้ธุรกิจรายเล็กให้สามารถปรับตัวสู่ดิจิทัลในรูปแบบโซเชียลคอมเมิร์ซ เน้นการสร้างคอนเทนต์ และวิดีโอ โดย Simsim เป็นแพลตฟอร์มกลางเชื่อมโยงธุรกิจกับอินฟลูเอนเซอร์เข้าด้วยกัน</p>\n<p>การทำงานของ Simsim คือ อินฟลูเอนเซอร์โพสต์วิดีโอรีวิวแนะนำสินค้าจากธุรกิจ ผู้ใช้งานเข้ามาดูและกดซื้อสินค้านั้นๆ ได้ใน Simsim เลย ตัวบริษัทระดมทุนล่าสุดได้ 17 ล้านดอลลาร์ และมีมูลค่าบริษัทที่ 50.1 ล้านดอลลาร์ในรอบการจัดหาเงินทุน Series B เมื่อปี 2020</p>\n<p>YouTube ระบุเป้าหมายการเข้าซื้อกิจการว่า ช่วยให้ธุรกิจขนาดเล็กและผู้ค้าปลีกในอินเดียเข้าถึงลูกค้าใหม่ๆ ด้วยวิธีที่มีประสิทธิภาพยิ่งขึ้น Simsim จะไม่มีการเปลี่ยนแปลงในทันที ตัวแอปจะยังทำงานได้เหมือนเดิม และ YouTube กำลังมองหาวิธีการให้ Simsim เข้าถึงกลุ่มผู้ใช้ YouTube มากขึ้น</p>\n<p><img src=\"https://www.blognone.com/sites/default/files/externals/db583a042bce37e3bbf0191affda7d30.png\" /></p>\n<p>ที่มา - <a href=\"https://techcrunch.com/2021/07/19/youtube-acquires-indian-social-commerce-startup-simsim/\">TechCrunch</a>, <a href=\"https://india.googleblog.com/2021/07/helping-viewers-discover-and-buy.html\">กูเกิล</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/india\">India</a></div><div><a href=\"/topics/acquisition\">Acquisition</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0d03520f2c3ee87e1a63df2265c33a8ad723ff36dd502d7757a867e64704868","category":"Thai"}