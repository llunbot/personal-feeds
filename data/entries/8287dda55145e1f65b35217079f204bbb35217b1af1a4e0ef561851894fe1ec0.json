{"title":"Apple กลับมาเป็นบริษัทมูลค่ากิจการมากที่สุดในโลกอย่างเป็นทางการอีกครั้ง","link":"https://www.blognone.com/node/140375","date":1718326846000,"content":"<div><div><div><p>หลังจากเมื่อวานนี้<a href=\"https://www.blognone.com/node/140346\">แซงได้ในช่วงระหว่างวัน</a> วันนี้แอปเปิลก็มีมูลค่ากิจการตามราคาหุ้นหรือ Market Cap. หลังปิดการซื้อขายของตลาดหุ้นสหรัฐแซงไมโครซอฟท์ กลับมาเป็นบริษัทที่มีมูลค่ากิจการมากที่สุดในโลกอีกครั้งอย่างเป็นทางการ โดยแอปเปิลมีมูลค่ากิจการ 3.285 ล้านล้านดอลลาร์ ส่วนไมโครซอฟท์อยู่ที่ 3.282 ล้านล้านดอลลาร์</p>\n<p>ครั้งล่าสุดที่ไมโครซอฟท์แซงแอปเปิล มีมูลค่ากิจการสูงที่สุดในโลกอีกครั้งคือ <a href=\"https://www.blognone.com/node/137655\">มกราคม 2024</a> ซึ่งนักวิเคราะห์จาก Wayve Capital Management ให้ความเห็นว่าด้วยสถานการณ์ความเชื่อมั่นเกี่ยวกับ AI ตอนนี้ ทั้งสองบริษัทนี้น่าจะมีมูลค่าสูสีกันไปอีกระยะหนึ่ง โดยมี <a href=\"https://www.blognone.com/node/140173\">NVIDIA</a> ซึ่งตอนนี้อยู่ในอันดับ 3 ตามมาด้วยเช่นกัน</p>\n<p>ราคาหุ้นของแอปเปิล<a href=\"https://www.blognone.com/node/140316\">ปรับเพิ่มขึ้น</a>สูงต่อเนื่องติดต่อกัน 3 วัน และเป็นการเพิ่มขึ้นมากที่สุดนับตั้งแต่สิงหาคม 2020 จากการเปิดตัว <a href=\"https://www.blognone.com/node/140282\">Apple Intelligence</a> ความสามารถด้าน AI บนฮาร์ดแวร์และซอฟต์แวร์ ซึ่งนักวิเคราะห์มองว่าจะทำให้ยอดขาย iPhone เพิ่มมากขึ้น</p>\n<p>ที่มา: <a href=\"https://www.bloomberg.com/news/articles/2024-06-13/apple-tops-microsoft-in-value-after-best-3-day-run-since-2020\">Bloomberg</a></p>\n<p><strong>อัปเดต:</strong> วันที่ 15 มิถุนายน 2024 ไมโครซอฟท์ (3.289T) กลับมาแซงแอปเปิลอีกครั้ง (3.258T) และต้องจับตาดู NVIDIA (3.244T) ด้วยเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/8dd831d80625404356082be2da5760c3.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/microsoft\">Microsoft</a></div><div><a href=\"/topics/market-capitalization\">Market Capitalization</a></div><div><a href=\"/topics/nvidia\">NVIDIA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8287dda55145e1f65b35217079f204bbb35217b1af1a4e0ef561851894fe1ec0","category":"Thai"}