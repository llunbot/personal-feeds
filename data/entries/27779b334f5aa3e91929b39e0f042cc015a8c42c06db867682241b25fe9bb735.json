{"title":"เผยที่มาราคา X Premium ติ๊กฟ้า 8 ดอลลาร์ต่อเดือน - Elon Musk บอกให้เหมือนกับซื้อสตาร์บักส์","link":"https://www.blognone.com/node/141697","date":1724845808000,"content":"<div><div><div><p>The New York Times คัดเนื้อหาตอนหนึ่งจากหนังสือ Character Limit: How Elon Musk Destroyed Twitter เขียนโดย Kate Conger และ Ryan Mac ที่จะขายกลางเดือนกันยายนนี้ ซึ่งรวมเหตุการณ์เบื้องหลังทั้งก่อนและหลังจาก Elon Musk <a href=\"https://www.blognone.com/node/131161\">ซื้อกิจการ Twitter</a> ซึ่งปัจจุบัน<a href=\"https://www.blognone.com/node/134969\">กลายเป็น X</a></p>\n<p>เนื้อหาที่เลือกมาคือวิธีตัดสินใจของ Musk ในการตั้งราคา Twitter Blue บริการ Subscription ได้ติ๊กฟ้า ที่ต่อมาเปลี่ยนชื่อเป็น X Premium <a href=\"https://www.blognone.com/node/122997\">เดิม</a>ราคา Twitter Blue อยู่ที่ประมาณ 3-4 ดอลลาร์ต่อเดือน จำกัดประเทศ ซึ่ง Musk ได้<a href=\"https://www.blognone.com/node/131286\">เปลี่ยน</a>ราคาใหม่เป็น 8 ดอลลาร์ โดยมีราคาไทยที่ 275 บาทต่อเดือน ซึ่งก่อนจะเคาะเป็นราคานี้ Musk ได้ปรึกษาคนใกล้ตัวจำนวนหนึ่ง</p>\n<p>รายชื่อที่ระบุได้แก่ David Sacks นักลงทุน ซึ่งเป็นคนที่เสนอให้ตั้งราคา 20 ดอลลาร์ (และมี<a href=\"https://www.blognone.com/node/131246\">ข่าวลือ</a>ราคานี้ออกมาด้วย) โดยมองว่านี่คือราคาที่เหมาะสม หากตั้งถูกกว่านี้จะขึ้นราคาทีหลังได้ยาก</p>\n<p>อีกคนคือ Jason Calacanis นักจัดรายการพอดคาสต์ที่สนิทกับ Musk เขาเสนอให้ตั้งราคา 99 ดอลลาร์<strong>ต่อปี</strong> (เดือนละ 8.25) ซึ่งเหตุผลก็เป็น<a href=\"https://en.wikipedia.org/wiki/Psychological_pricing\">จิตวิทยาการตั้งราคาพื้นฐาน</a> เพราะเลข 99 คนจะมองว่าถูกกว่า 100 มาก ส่วน Walter Isaacson ผู้เขียนหนังสือประวัติ Elon Musk แนะนำให้ตั้งราคาที่ถูก เข้าถึงได้ ผู้ใช้งานทุกคนจะได้อยากสมัคร ทั้งนี้รายชื่อที่ถูกระบุถึงทั้งหมดไม่ได้ออกมายืนยันว่าข้อมูลนี้จริงหรือไม่</p>\n<p>สุดท้ายตัวเลขเคาะที่ 8 ดอลลาร์ หลังจากสอบถามความเห็น ซึ่ง Musk ให้เหตุผลในที่ประชุมว่าน่าจะเป็นราคาที่คนจ่ายได้ไม่ยาก เหมือนกับซื้อสตาร์บักส์สักแก้ว</p>\n<p>ราคา 8 ดอลลาร์นี้จูงใจให้คนสมัครมากน้อยแค่ไหน ไม่มีตัวเลขเป็นทางการที่ X รายงานออกมา แต่เมื่อปีที่แล้วตัวเลขอยู่<a href=\"https://www.blognone.com/node/133717\">เกือบ 1 ล้านคน</a></p>\n<p>ที่มา: <a href=\"https://www.businessinsider.com/how-elon-musk-priced-twitter-blue-starbucks-sacks-isaacson-calacanis-2024-8\">Business Insider</a></p>\n<p><img src=\"https://www.blognone.com/sites/default/files/externals/8ac703ef01fe8838f131c47c8326d268.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div><div><a href=\"/topics/elon-musk\">Elon Musk</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27779b334f5aa3e91929b39e0f042cc015a8c42c06db867682241b25fe9bb735","category":"Thai"}