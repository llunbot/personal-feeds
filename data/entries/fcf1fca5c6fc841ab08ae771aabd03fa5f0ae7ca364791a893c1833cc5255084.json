{"title":"SCBX เดินหน้าปั้นองค์กรให้ขับเคลื่อนด้วย AI ตั้งเป้าสร้างรายได้ 75% จาก AI","link":"https://www.blognone.com/node/146350","date":1746805758000,"content":"<div><div><div><p>SCBX เปิดรายงาน \"SCBX AI Outlook 2025: Beaconing the Future of Artificial Intelligence\" AI white paper สรุปเทรนด์ธุรกิจฉบับแรกในไทย โดยตั้งเป้าสร้างรายได้ 75% จากเทคโนโลยี AI</p>\n<p>รายงาน SCBX AI Outlook 2025 นำเสนอ 4 เทรนด์สำคัญที่กำลังเปลี่ยนแปลงทางธุรกิจและอุตสาหกรรมต่างๆ ดังนี้</p>\n<p>1) Open vs Closed AI: ช่องว่าง AI แบบเปิดและแบบปิดที่ลดลง พร้อมนัยสำคัญทางธุรกิจ</p>\n<p>2) More versatile, Smaller, Smart AI: ยุคใหม่ของ AI ที่มีขนาดเล็กลง ยืดหยุ่นมากขึ้น และมีความสามารถใกล้เคียงมนุษย์</p>\n<p>3) Rise of Agentic AI: การเติบโตของ AI ที่สามารถวางแผนให้เหตุผลและดำเนินการได้โดยไม่ต้องรับคำสั่งทีละขั้นตอน</p>\n<p>4) The Road to AGI: ความท้าทายและโอกาสในการพัฒนา AI ที่มีความสามารถระดับมนุษย์</p>\n<p>กวีวุฒิ เต็มภูวภัทร Chief Innovation Officer บริษัท เอสซีบี เอกซ์ จำกัด (มหาชน) หรือ SCBX ระบุ SCBX มุ่งสู่การเป็นองค์กรที่ขับเคลื่อนด้วย AI เต็มรูปแบบ โดยตั้งเป้าหมายสร้างรายได้ 75% จาก AI ภายในปี 2570</p>\n<p>ตอนนี้องค์กรกำลังพัฒนาความสามารถด้าน AI ขั้นสูงผ่านการใช้ข้อมูลและการวิจัยพัฒนา นอกจากนี้ยังได้จัดตั้งหน่วยงานวิจัยและพัฒนา หรือ SCBX R&amp;D Innovation Lab เพื่อให้เป็นหน่วยงานกลางที่สำคัญในการทำหน้าที่วิจัยและพัฒนาเทคโนโลยีโดยเฉพาะอย่างยิ่งด้าน AI ให้กลับกลุ่ม SCBX โดยทำงานร่วมกับบริษัท SCB 10X และ DataX เพื่อผลักดันให้มีการนำต้นแบบที่มีผลกระทบสูงไปใช้งานจริงภายในกลุ่ม SCBX</p>\n<p>นอกจากนี้ ยังมีการทำงานร่วมกับองค์กรอื่นๆ และผลักดันโครงการวิจัยและพัฒนาเทคโนโลยีที่มีประโยชน์ต่างๆ เช่น โครงการ Typhoon Thai LLM เป็นต้น</p>\n<p>สำหรับกรณีศึกษาการประยุกต์ใช้ AI ในหลายภาคส่วน เช่น Typhoon Thai LLM: โมเดลภาษาไทยที่ถูกนำไปใช้ในโรงพยาบาลศิริราช โดยศูนย์สารสนเทศและนวัตกรรมข้อมูลศิริราช (SiData+) เพิ่มความรู้ในองค์กร ยกระดับการดูแลผู้ป่วย</p>\n<p>\"สมหมาย\" แชทบอทกฎหมาย ให้คำตอบแม่นยำ ครอบคลุมกฎหมายไทย 35 ด้าน, ความร่วมมือกับ TDRI วิเคราะห์แนวโน้มตลาดแรงงาน, AI Voice Trainer เสริมศักยภาพทีมขายประกันด้วย AI พร้อมบริการ 24 ชม., แพลตฟอร์มที่ปรึกษาทางการเงินด้วย Agentic AI ช่วยให้คำปรึกษาทางการเงิน ปรับเปลี่ยนตามสภาวะตลาดแบบเรียลไทม์</p>\n<p>ที่มา - <a href=\"https://www.scbx.com/en/scbx-exclusive/ai-outlook-2025/\">SCBX</a></p>\n<p><img alt=\"No Description\" src=\"https://www.blognone.com/sites/default/files/externals/7c2c686f931500999b8954a65b869cb8.jpeg\" /></p>\n</div></div></div><div><div>Topics: </div><div><div><a href=\"/topics/scb\">SCB</a></div><div><a href=\"/topics/ai\">AI</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcf1fca5c6fc841ab08ae771aabd03fa5f0ae7ca364791a893c1833cc5255084","category":"Thai"}