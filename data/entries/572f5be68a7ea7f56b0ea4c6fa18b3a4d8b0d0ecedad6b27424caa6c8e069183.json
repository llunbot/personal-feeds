{"title":"เปิดตัว OnePlus Watch 2 ใช้ชิปสองตัวไฮบริด แบตอยู่ได้นาน 100 ชม. รัน Wear OS 4","link":"https://www.blognone.com/node/138418","date":1708999111000,"content":"<div><div><div><p>OnePlus เปิดตัวนาฬิกาอัจฉริยะ OnePlus Watch 2 ในงาน MWC 2024 โดยเป็นนาฬิการุ่นแรกของบริษัทที่ใช้ระบบปฏิบัติการ Wear OS ของกูเกิล (<a href=\"https://www.blognone.com/node/121854\">OnePlus Watch รุ่นแรกออกปี 2021 ใช้ระบบปฏิบัติการ RTOS ของตัวเอง</a> ออกมารุ่นเดียวแล้วเงียบหายไปหลายปี)</p>\n<p>จุดเด่นของ OnePlus Watch 2 คือการใช้ชิปประมวลผล 2 ตัวทำงานแบบไฮบริด (Dual-Engine Architecture)  โดยมีชิปตัวใหญ่ประสิทธิภาพสูง Snapdragon W5 ทำงานสลับกับชิป MCU BES 2700 รันระบบปฏิบัติการ RTOS ที่พัฒนาเอง รันงานประมวลผลเบาๆ อย่างการแจ้งเตือน หรือการแสดงผลหน้าจอ ช่วยให้การใช้พลังงานดีขึ้น แบตเตอรี่อยู่ได้ยาวนานขึ้นเป็น 100 ชั่วโมง</p>\n<p>สเปกอื่นได้แก่</p>\n<ul>\n<li>หน้าจอ 1.43\" AMOLED + Always-on Display</li>\n<li>กระจกจอ 2.5D sapphire crystal</li>\n<li>แรม 2GB + สตอเรจ 32GB</li>\n<li>ผ่านมาตรฐานความทนทาน MIL-STD-810H, กันน้ำ IP68</li>\n<li>แบตเตอรี่ 500mAh ชาร์จเร็ว 7.5W VOOC Fast Charging เต็มเร็วภายใน 60 นาที</li>\n<li>Dual Frequency GPS มีเสาอากาศ GPS สองตัวรับสัญญาณ 2 ย่านความถี่ เพื่อความแม่นยำในการหาพิกัด</li>\n<li>แอพสุขภาพ OHealth รองรับการเก็บข้อมูลใน Health Connect ของ Android</li>\n<li>ระบบปฏิบัติการ Wear OS 4 รองรับแอพกูเกิลเต็มรูปแบบ ทั้ง Maps, Assistant, Wallet, Calendar</li>\n</ul>\n<p>OnePlus Watch 2 เริ่มวางขายในสหรัฐ 4 มีนาคม 2024 ราคาเริ่มต้น 299.99 ดอลลาร์</p>\n<p>ที่มา - <a href=\"https://www.prnewswire.com/news-releases/introducing-oneplus-watch-2-a-dual-engine-flagship-smartwatch-powered-with-wear-os-by-google-302070328.html\">OnePlus</a>, <a href=\"https://www.oneplus.com/us/oneplus-watch-2\">OnePlus</a></p>\n<p><img alt=\"No Description\" src=\"https://www.blognone.com/sites/default/files/externals/9c4e15ac1118a7d2f4963eb2af0f6dc0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/04be0d46df7497dabb5ab71f65509a5c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ee51f87685393e4f83b63358779192c2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/461d39d28eb61238e015fc92472c8ba7.jpg\" /></p>\n</div></div></div><div><div>Topics: </div><div><div><a href=\"/topics/oneplus\">OnePlus</a></div><div><a href=\"/topics/smartwatch\">Smartwatch</a></div><div><a href=\"/topics/wear-os\">Wear OS</a></div><div><a href=\"/topics/smart-watch\">Smart Watch</a></div><div><a href=\"/topics/mwc\">MWC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"572f5be68a7ea7f56b0ea4c6fa18b3a4d8b0d0ecedad6b27424caa6c8e069183","category":"Thai"}