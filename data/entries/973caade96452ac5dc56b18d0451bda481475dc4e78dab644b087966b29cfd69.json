{"title":"Threads เริ่มแสดงโฆษณาแล้ว มีผลกับผู้ใช้งานกลุ่มเล็กในอเมริกาและญี่ปุ่นก่อน","link":"https://www.blognone.com/node/144299","date":1737741424000,"content":"<div><div><div><p>ในที่สุด Threads ก็เริ่มแสดงโฆษณาแล้ว ตรง<a href=\"https://www.blognone.com/node/143117\">ตามข่าวลือ</a>ก่อนหน้านี้ แต่ยังไม่มีผลกับผู้ใช้งานในไทย โดย Meta บอกว่าการแสดงผลโฆษณาตอนนี้ยังจำกัดในผู้ลงโฆษณาไม่กี่รายก่อน เพื่อดูผลตอบรับ มีผลเฉพาะในสหรัฐอเมริกากับญี่ปุ่น 2 ประเทศ ส่วนแผนขยายไปยังประเทศอื่นจะตามมาภายหลัง</p>\n<p>โฆษณาใน Threads จะแสดงในรูปแบบโพสต์ที่มีรูปภาพแทรกในหน้าฟีดพร้อมป้ายกำกับว่า Sponsored ในช่วงแรกจะมีผลกับผู้ใช้กลุ่มเล็กก่อนด้วย</p>\n<p>Meta บอกว่าได้เพิ่มเครื่องมือให้ผู้ใช้งานควบคุมโฆษณาที่เห็น มีคำอธิบายว่ามีการนำข้อมูลอะไรไปใช้ประกอบการแสดงโฆษณา หากเจอโฆษณาที่ไม่ชอบสามารถข้าม ซ่อน หรือกดรายงานได้ด้วย</p>\n<p>ที่มา: <a href=\"https://www.facebook.com/business/news/introducing-ads-in-threads\">Meta</a> ผ่าน <a href=\"https://techcrunch.com/2025/01/24/threads-is-testing-ads-in-the-u-s-and-japan/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/771979b684532ecb1aeb465d6d3a9839.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"973caade96452ac5dc56b18d0451bda481475dc4e78dab644b087966b29cfd69","category":"Thai"}