{"title":"Minecraft Legends เกมวางแผนการรบ RTS ออกอัพเดตสุดท้าย หลังวางขายมา 8 เดือน","link":"https://www.blognone.com/node/137649","date":1705115962000,"content":"<div><div><div><p>Mojang Studio ประกาศออกอัพเดตเนื้อหาตัวสุดท้ายให้ <a href=\"https://www.blognone.com/node/132396\">Minecraft Legends เกมวางแผนการรบ RTS ในจักรวาล Minecraft</a> หลังเกมวางขายมาได้ 8 เดือน</p>\n<p>Minecraft Legends เป็นอีกหนึ่งโครงการพัฒนาเกมแยกอิสระในซีรีส์ Minecraft โดยก่อนหน้านี้มี <a href=\"https://www.blognone.com/node/70042\">Minecraft: Story Mode เกมผจญภัยเน้นเนื้อเรื่อง</a>, <a href=\"https://www.blognone.com/node/105569\">Minecraft: Dungeons ที่เป็นเกม RPG</a> และ <a href=\"https://www.blognone.com/node/120390\">Minecraft Earth เกมแนว AR ที่ปิดตัวไปแล้ว</a></p>\n<p>Minecraft Legends พัฒนาโดย Blackbird Interactive สตูดิโอเกมที่ทำเกม Homeworld 3 และเชี่ยวชาญการสร้างเกมแนว RTS อย่างมาก วางขายเมื่อ 18 เมษายน 2023 เกมได้รับคะแนนรีวิวเฉลี่ยระดับกลางๆ คือ 65/100 บนเวอร์ชันพีซี และรายงานยอดผู้เล่น 3 ล้านคน (นับรวมกลุ่มที่เล่นจาก Game Pass)</p>\n<p>หากเทียบระหว่างเกมแยกอิสระด้วยกัน <a href=\"https://www.blognone.com/node/136043\">Minecraft Dungeons มีผู้เล่นเกิน 25 ล้านคน และอัพเดตเนื้อหาใหม่ให้นาน 3 ปี</a></p>\n<p>อัพเดตตัวสุดท้ายของ Minecraft Legends ชื่อว่า Snow vs Snouts เป็นโหมดสงครามแบบใหม่ที่ใช้เครื่องยิงหิน redstone launcher ใส่กลุ่มศัตรูกลางทุ่งหิมะ</p>\n<p>ที่มา - <a href=\"https://www.minecraft.net/en-us/article/lost-legends-snow-vs-snouts\">Minecraft</a> via <a href=\"https://www.thurrott.com/games/295957/mojang-stops-development-on-minecraft-legends\">Thurrotts</a></p>\n<p><img src=\"https://www.blognone.com/sites/default/files/externals/ac73200bd16c662862d9ac6300b774d1.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9de02ac9d1fb5d5deb41a457d78cfa30.jpg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/mojang\">Mojang</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79c9c0e08f729b7947fd14130afed98f4b8efd55d0749bc949be7e36e1c092eb","category":"Thai"}