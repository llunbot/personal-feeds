{"title":"Alibaba ออกโมเดล Qwen3 ทำงานแบบไฮบริดได้ทั้งโหมดคิดเยอะ และโหมดตอบไว","link":"https://www.blognone.com/node/146117","date":1745887545000,"content":"<div><div><div><p>Alibaba เปิดตัวโมเดลปัญญาประดิษฐ์รุ่นล่าสุด <strong>Qwen3</strong> โดยบอกว่ามีผลการทดสอบในบางหัวข้อดีกว่า DeepSeek-R1, o1, o3-mini, Grok-3 และ Gemini-2.5-Pro</p>\n<p>Qwen3 ออกโมเดลสองรุ่นย่อยคือ <code>Qwen3-235B-A22B</code> ขนาดพารามิเตอร์รวม 235B และพารามิเตอร์ที่ทำงาน 22B และโมเดลรุ่นเล็ก <code>Qwen3-30B-A3B</code> ขนาดพารามิเตอร์รวม 30B และพารามิเตอร์ที่ทำงาน 3B และมีโมเดลแบบ open-weighted อีก 6 ขนาดตั้งแต่ 0.6B ถึง 32B</p>\n<p>Alibaba บอกว่าจุดเด่นของ Qwen3 คือการทำงานแบบไฮบริดมีทั้งโหมด คิด ที่ใช้เวลาประมวลผล ทำทีละขั้นตอน และโหมด ไม่คิด เน้นการตอบที่รวดเร็ว สำหรับคำถามที่เรียบง่าย ผู้ใช้งานสามารถปรับแต่งระดับการคิดของโมเดลได้เองตามความต้องการใช้งาน และต้นทุนประมวลผล นอกจากนี้ Qwen3 ยังรองรับการทำงานถึง 119 ภาษา รวมทั้งภาษาไทยด้วย</p>\n<p>Qwen3 เป็นโมเดลโอเพนซอร์ส สามารถดูเพิ่มเติมได้ที่ <a href=\"https://huggingface.co/collections/Qwen/qwen3-67dd247413f0e2e4f653967f\">Hugging Face</a> และ <a href=\"https://github.com/QwenLM/Qwen3\">GitHub</a></p>\n<p>ที่มา: <a href=\"https://qwenlm.github.io/blog/qwen3/\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/9a8dcb0adcd1898ad7237ae11dafcbc1.png\" /></p>\n<p><img alt=\"No Description\" src=\"https://www.blognone.com/sites/default/files/externals/6ad80df37cec8e002aa9a5abb70cabaf.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0065a087e8dca061a60df48a37377172.jpg\" /></p>\n</div></div></div><div><div>Topics: </div><div><div><a href=\"/topics/qwen\">Qwen</a></div><div><a href=\"/topics/alibaba-cloud\">Alibaba Cloud</a></div><div><a href=\"/topics/alibaba\">Alibaba</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"988a6fcbb015aec62100b8ee51220c9e7c3cce3c7a6e8b22e0dbe5be9b30845b","category":"Thai"}