{"title":"Donald Trump ขู่ส่ง Mark Zuckerberg เข้าคุก อ้างเป็นสมรู้ร่วมคิดโกงเลือกตั้งครั้งที่ผ่านมา","link":"https://www.blognone.com/node/140821","date":1720592912000,"content":"<div><div><div><p>เมื่อวันอังคารที่ผ่านมา Donald Trump ได้โพสต์บน <a href=\"https://truthsocial.com/@realDonaldTrump/posts/112756256184111025\">Truth Social</a> ขู่ถึงเหล่าคนที่ทรัมป์เชื่อว่าสมรู้ร่วมคิดการโกงเลือกต้ังประธานาธิบดีสหรัฐครั้งที่แล้ว โดยมีชื่อ Mark Zuckerberg ซีอีโอของ Meta อยู่ในโพสต์นั้นด้วย</p>\n<p>ในโพสต์ดังกล่าว Trump ระบุว่า เขาจะไล่จัดการพวกที่สมรู้ร่วมคิดในการโกงเลือกตั้งถ้าเขาได้รับเลือกเป็นประธานาธิบดี โดยคนพวกนั้นจะต้องโดนส่งคุกเป็นระยะเวลานาน และยังมีการพูดถึง Zuckerburg เป็นการปิดท้ายเชิงว่าให้ระวังตัวไว้ให้ดีอีกด้วย</p>\n<p>การขัดแย้งของ Trump และ Zuckerberg ถือว่ามีกันมาอย่างยาวนานตั้งแต่สมัย Trump ยังดำรงตำแหน่งประธานาธิบดี ส่วนฝั่ง Meta เองก็เคยออกมาแบน Trump จาก Facebook และ Instagram เป็นเวลา 2 ปี (<a href=\"https://www.blognone.com/node/132389\">ปัจจุบันปลดแบนแล้ว</a>) และดูเหมือนตอนนี้ความขัดแย้งระหว่าง Trump และ Zuckerberg จะดูรุนแรงขึ้นเรื่อย ๆ</p>\n<p>แต่การโจมตีของ Trump ครั้งนี้ก็ส่งผลให้การซื้อขายหุ้นบริษัทโซเชียลมีเดียของ Trump (Trump Media &amp; Technology Group Corp) ช่วงวันอังคารตกลงเล็กน้อย และตกลงถึง 29% ในช่วงเดือนที่ผ่านมา</p>\n<p>ที่มา: <a href=\"https://www.fastcompany.com/91153300/donald-trump-threatens-to-jail-mark-zuckerberg-truth-social\">FastCompany</a></p>\n<p><img alt=\"No Description\" src=\"https://www.blognone.com/sites/default/files/externals/5f148d2b26b1b1f0cb8a47d2d78b8a79.jpeg\" /><em>ภาพจาก Shutterstock</em></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/meta\">Meta</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4233c6b0eb6d774d41e7c554d60e9f0ce7861db1a7cb2e24542c5cc4e7898e5","category":"Thai"}