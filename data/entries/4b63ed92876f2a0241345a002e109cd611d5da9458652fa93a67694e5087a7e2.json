{"title":"ซีอีโอ OpenAI เปิดตัว Worldcoin ระบบยืนยันตัวตนบนบล็อคเชน","link":"https://www.blognone.com/node/134985","date":1690257610000,"content":"<div><div><div><p>Sam Altman ซีอีโอ OpenAI เปิดตัว Worldcoin ระบบยืนยันตัวตนบนบล็อคเชนเพื่อให้แน่ใจว่าเรากำลังทำสัญญากับมนุษย์อยู่จริงๆ (proof of personhood) โดยไม่เปิดเผยข้อมูลอื่น</p>\n<p>Worldcoin อาศัยฮาร์ดแวร์พิเศษของตัวเองชื่อว่า The Orb (ดูภาพประกอบ) ในการแสกนม่านตา และลงทะเบียนกับฐานข้อมูลกลางเพื่อยืนยันว่าผู้ใช้งานเป็นมนุษย์จริงๆ โดยฐานข้อมูลจะยืนยันว่าภาพม่านตาที่ส่งเข้ามานั้นต่างจากภาพอื่นๆ ในฐานข้อมูล ป้องกันการลงทะเบียนซ้ำ ระบบนี้จะเชื่อมเข้ากับ World App ที่เป็นแอปพลิเคชั่นถือกุญแจลับเพื่อยืนยันตัวตนทำธุรกรรมต่างๆ ต่อไป</p>\n<p>โครงการ Worldcoin พยายามชูเป้าหมายสู่การจ่ายรายได้พื้นฐาน (universal basic income) แต่ก็ไม่ชัดเจนว่าจะไปสู่เป้าหมายนั้นได้อย่างไร ระบบยืนยันความเป็นบุคคลของ Worldcoinนั้นจะอาศัยการติดตั้ง The Orb ตามจุดต่างๆ ทั่วโลก ตั้งเป้าชุดแรก 1,500 จุด ช่วงนี้ใครไปลงทะเบียนกับ Worldcoin จะได้รับโทเค็น <a href=\"https://coinmarketcap.com/currencies/worldcoin-org/\">25WLD</a> มูลค่าประมาณ 1,700 บาท</p>\n<p>ที่มา - <a href=\"https://whitepaper.worldcoin.org/#introducing-worldcoin\">Worldcoin</a>, <a href=\"https://www.bbc.com/news/technology-66128111\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/a48ada56e145d6521c454ce9725b6451.jpg\" /></p>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/cryptocurrency\">Cryptocurrency</a></div><div><a href=\"/topics/blockchain\">Blockchain</a></div><div><a href=\"/topics/biometric\">Biometric</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b63ed92876f2a0241345a002e109cd611d5da9458652fa93a67694e5087a7e2","category":"Thai"}