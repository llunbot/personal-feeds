{"title":"ระบบแพ็กเกจ APT ของ Debian ออกเวอร์ชันใหญ่ 3.0 แสดงข้อความเป็นสี-คอลัมน์แล้ว","link":"https://www.blognone.com/node/145714","date":1744007254000,"content":"<div><div><div><p>ระบบแพ็กเกจ APT (Advanced Package Tool) ของ Debian อยู่คู่กับโลกลินุกซ์มายาวนานเกือบ 30 ปี (เริ่มใช้ปี 1998) ล่าสุด APT ออกเวอร์ชันใหญ่ 3.0 มีการเปลี่ยนแปลงสำคัญ 2 อย่างคือ</p>\n<ul>\n<li>Package Solver ตัวใหม่ (solver3) ช่วยจัดการความพัวพันกัน (dependency) ของแพ็กเกจซอฟต์แวร์ต่างๆ สิ่งที่เปลี่ยนแปลงจากเวอร์ชันก่อนๆ คือ solver3 จะไม่ลบแพ็กเกจที่ติดตั้งเองด้วยมือออกให้เองแล้ว และปรับพฤติกรรมการทำงานของการลบแพ็กเกจด้วย (<a href=\"https://blog.jak-linux.org/2024/05/14/solver3/\">รายละเอียด</a>)</li>\n<li>ส่วนติดต่อผู้ใช้ (UI) แบบใหม่ แม้ยังเป็นข้อความล้วนๆ แต่รองรับการแสดงข้อความสี และการแสดงข้อความเป็นคอลัมน์ให้อ่านง่ายขึ้นด้วย ช่วยแก้ปัญหาข้อความจาก APT ติดกันเป็นพรืดๆ อ่านยากๆ แบบของเดิม</li>\n</ul>\n<p>ระบบแพ็กเกจ APT จะเริ่มใช้ใน Debian 13.0 ที่มีกำหนดออกปีนี้</p>\n<p>ที่มา - <a href=\"https://tracker.debian.org/news/1635519/accepted-apt-300-source-into-unstable/\">Debian</a> via <a href=\"https://www.phoronix.com/news/Debian-APT-3.0-Released\">Phoronix</a></p>\n<p><img src=\"https://www.phoronix.net/image.php?id=2024&amp;image=apt_29_2_show\" alt=\"\" /></p>\n</div></div></div><div><div>Topics: </div><div><div><a href=\"/topics/debian\">Debian</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c89c14389c919879eb4efd6e2e61310c7e8605911c20eba07515ee0676711af6","category":"Thai"}