{"title":"เปิดตัวแคมเปญ Free Our Feeds ร่วมพัฒนา Bluesky เป็นโซเชียลที่อิสระ ไม่มีมหาเศรษฐีควบคุม","link":"https://www.blognone.com/node/144104","date":1736854478000,"content":"<div><div><div><p>กลุ่มนักเคลื่อนในวงการเทคโนโลยีประกาศแคมเปญ <strong>Free Our Feeds</strong> เพื่อระดมเงินบริจาคเป้าหมาย 30 ล้านดอลลาร์ ในการสร้างระบบนิเวศโซเชียลมีเดียที่เป็นอิสระจาก \"การควบคุมของมหาเศรษฐี\"</p>\n<p>แคมเปญนี้ถูกนำเสนอออกมาหลังจาก Mark Zuckerberg ซีอีโอ Meta <a href=\"https://www.blognone.com/node/143972\">ประกาศปรับแนวทางควบคุมเนื้อหาบนแพลตฟอร์ม</a> ซึ่งกลุ่มรณรงค์มองว่านี่เป็นสิ่งสะท้อนว่าโซเชียลมีเดียสามารถปรับทิศทางไปได้เสมอหากเจ้าของเปลี่ยนใจ แบบเดียวกับที่เกิดกับ X ของ Elon Musk ก่อนหน้านี้</p>\n<p>Free Our Feeds โฟกัสที่การร่วมพัฒนาขนานไปกับ Bluesky แพลตฟอร์มโซเชียลแบบกระจายศูนย์ที่กำลังได้รับความนิยมมากขึ้น โดยต้องการให้แพลตฟอร์มพัฒนาและเติบโตได้ยั่งยืน ผ่านการสนับสนุน AT Protocol ที่ Bluesky พัฒนาขึ้น ให้เป็นมาตรฐานเปิดและเป็นอิสระ จากนั้นสร้างระบบโครงสร้างสำรอง เพื่อให้ผู้ใช้งานสามารถย้ายเครือข่ายออกจาก Bluesky ได้ทันทีหากเกิดการเปลี่ยนแปลงใดก็ตาม</p>\n<p>เป้าหมายของโครงการนี้ต้องการเงิน 30 ล้านดอลลาร์ ภายในเวลา 3 ปี เงินช่วงแรกตั้งเป้าที่ 4 ล้านดอลลาร์ ผู้สนใจร่วมบริจาคสนับสนุนโครงการได้ที่ <a href=\"https://gofund.me/e6bb4033\">GoFundMe</a></p>\n<p>ที่มา: <a href=\"https://freeourfeeds.com/\">Free Our Feeds</a> ผ่าน <a href=\"https://www.businessinsider.com/free-our-feeds-takes-on-billionaire-controlled-social-media-platforms-2025-1\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/c9b9f49efa4285f27b6e98bc6ef91ab1.jpg\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/fediverse\">Fediverse</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b93f5001152dbf48cd6d3fe23cad848cb6bcd99e82c1e0a2db0ffb6faf57d66","category":"Thai"}