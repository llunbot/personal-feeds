{"title":"Tesla รายงานตัวเลขการผลิต ไตรมาส 1/2023 ส่งมอบรถยนต์ได้ 422,875 คัน","link":"https://www.blognone.com/node/133272","date":1680475677000,"content":"<div><div><div><p>Tesla รายงานตัวเลขการผลิตและการส่งมอบ ประจำไตรมาสที่ 1 ปี 2023 ผลิตรถยนต์ 440,808 คัน เพิ่มขึ้น 36% เทียบกับ<a href=\"https://www.blognone.com/node/127903\">ไตรมาสเดียวกันในปีก่อน</a> และส่งมอบรถยนต์ 422,875 คัน เพิ่มขึ้น 4%</p>\n<p>Tesla ให้ข้อมูลเพิ่มเติมแบบแยกกลุ่มรุ่นรถยนต์ แบ่งเป็น Model S/X ผลิตได้ 19,437 คัน ส่งมอบ 10,695 คัน ส่วนรุ่น Model 3/Y ผลิตได้ 421,371 คัน และส่งมอบ 412,180 คัน</p>\n<p>ในรายงานนี้ Tesla ยังบอกว่าบริษัทจะเพิ่มการผลิตที่หลากหลายขึ้นในแต่ละภูมิภาค ซึ่งรวมทั้งการผลิต Model S และ Model X ในภูมิภาคยุโรปและเอเชียที่มากขึ้น</p>\n<p>Tesla จะรายงานตัวเลขทางการเงินและผลประกอบการอีกครั้งในเช้าวันที่ 20 เมษายน ตามเวลาในไทย</p>\n<p>ที่มา: <a href=\"https://ir.tesla.com/press-release/tesla-vehicle-production-deliveries-and-date-financial-results-webcast-first-quarter-2023\">Tesla</a></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"415d7022a768f19f6d740e9776dc1d394789f3dcdf62a876f14a630611acabe0","category":"Thai"}