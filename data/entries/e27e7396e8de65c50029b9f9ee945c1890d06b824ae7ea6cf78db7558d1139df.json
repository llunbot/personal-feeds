{"title":"ซีอีโอ Take-Two บอก Red Dead Redemption เวอร์ชัน PS4/Switch ราคา 50 ดอลลาร์ เหมาะสมแล้ว","link":"https://www.blognone.com/node/135204","date":1691593558000,"content":"<div><div><div><p>Strauss Zelnick ซีอีโอของ Take-Two Interactive บริษัทแม่ของ Rockstar ตอบคำถามเรื่อง<a href=\"https://www.blognone.com/node/135164\">เกม Red Dead Redemption ภาคแรก เวอร์ชันพอร์ตลง Nintendo Switch และ PS4</a> ที่เป็นเกมเก่าอายุ 13 ปี (ขายครั้งแรกปี 2010) แต่นำมาขายราคา 49.99 ดอลลาร์ จนถูกแฟนเกมวิจารณ์หนัก</p>\n<p>คำตอบของ Zelnick คือราคานี้เหมาะสมในเชิงธุรกิจแล้ว (we believe is the commercially accurate price for it) ส่วน Hannah Sage ผู้บริหารฝ่ายการเงินของ Take-Two เสริมว่าราคานี้รวมเกมภาคเสริม Undead Nightmare มาแล้ว ไม่ได้มีแต่ตัวเกมหลักอย่างเดียว</p>\n<p>ส่วนประเด็นว่าทำไมเกมไม่ลงพีซีด้วย Zelnick เลี่ยงไม่ตอบ โดยบอกว่าขึ้นกับทีมพัฒนาเป็นหลัก ส่วนการเลือกแนวทางว่าพอร์ต รีมาสเตอร์ หรือรีเมค นั้นขึ้นกับความเหมาะสมในแต่ละสถานการณ์</p>\n<p>ที่มา - <a href=\"https://www.ign.com/articles/take-two-ceo-says-red-dead-redemption-port-pricing-is-commercially-accurate\">IGN</a></p>\n<p><img src=\"https://www.blognone.com/sites/default/files/externals/f5ef0c63dc48681c9bf98041949400b2.jpg\" alt /></p>\n</div></div></div><div><div>Topics: </div><div><div><a href=\"/topics/red-dead-redemption\">Red Dead Redemption</a></div><div><a href=\"/topics/games\">Games</a></div><div><a href=\"/topics/take-two-interactive\">Take-Two Interactive</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e27e7396e8de65c50029b9f9ee945c1890d06b824ae7ea6cf78db7558d1139df","category":"Thai"}