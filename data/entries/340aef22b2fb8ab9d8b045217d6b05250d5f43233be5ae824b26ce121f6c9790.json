{"title":"AMD เปิดตัว Ryzen 9950X3D, 9900X3D แรงขึ้นกว่ารุ่นก่อน 8%, แรงกว่า Core Ultra 20%","link":"https://www.blognone.com/node/143946","date":1736208688000,"content":"<div><div><div><p>AMD เปิดตัวซีพียูเดสก์ท็อปรุ่นสูงสุดเวอร์ชัน X3D สำหรับกลุ่มเกมเมอร์ <a href=\"https://www.blognone.com/node/143847\">ตามข่าวหลุดก่อนหน้านี้</a> โดยมีทั้งรุ่นท็อปสุด 9950X3D และรองท็อป 9900X3D สเปกดังนี้</p>\n<ul>\n<li><strong>Ryzen 9 9950X3D</strong> 16 คอร์ 32 เธร็ด, คล็อค 5.7/4.3GHz, แคชรวม 144MB, TDP 170W</li>\n<li><strong>Ryzen 9 9900X3D</strong> 12 คอร์ 24 เธร็ด, คล็อค 5.5/4.4GHz, แคชรวม 140MB, TDP 120W</li>\n</ul>\n<p>สเปกโดยรวมเทียบเท่ากับ <a href=\"https://www.blognone.com/node/141289\">Ryzen 9950/9900 ตัวปกติไม่ X3D</a> โดยเพิ่มแคชแนวตั้ง 3D V-Cache เข้ามา</p>\n<p>ตัวเลขของ AMD บอกว่าประสิทธิภาพเกมมิ่งของ 9950X3D เพิ่มขึ้นเฉลี่ย 8% จากตัวท็อปรุ่นก่อนหน้าคือ 7950X3D แต่บางเกมอาจดึขึ้นถึง 50% ในขณะที่เมื่อเทียบกับคู่แข่ง Intel Core Ultra 285K ประสิทธิภาพเฉลี่ยดีกว่ากัน 20% สินค้าจะเริ่มวางขายเดือนมีนาคม 2025 ตอนนี้ยังไม่ประกาศราคา</p>\n<p><img alt=\"No Description\" src=\"https://www.blognone.com/sites/default/files/externals/93e473799835c21780835ec6203d5a66.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fd0379d1bd77bf2385c5268670519f45.jpg\" /></p>\n<p>AMD ยังประกาศจะออกซีพียูโน้ตบุ๊กเกมมิ่งตัวแรงที่สุดคือ Ryzen 9000HX เวอร์ชัน X3D (โค้ดเนม Fire Range เรียกว่า HX3D) ตามมาด้วย ถือเป็นครั้งแรกที่เรามี X3D บนโน้ตบุ๊ก</p>\n<ul>\n<li><strong>Ryzen 9 9955HX3D</strong> 16 คอร์ 32 เธร็ด, คล็อค 5.4/2.5GHz, แคชรวม 144MB, cTDP 55-75W</li>\n<li><strong>Ryzen 9 9955HX</strong> 16 คอร์ 32 เธร็ด, คล็อค 5.4/2.5GHz, แคชรวม 80MB, cTDP 55-75W</li>\n<li><strong>Ryzen 9 9850HX</strong> 12 คอร์ 24 เธร็ด, คล็อค 5.2/3.0GHz, แคชรวม 76MB, cTDP 45-75W</li>\n</ul>\n<p>ทุกตัวใช้จีพียู Radeon 610M จำนวน 2 คอร์ สินค้าจะวางขายภายในครึ่งปีแรกของ 2025</p>\n<p><img alt=\"No Description\" src=\"https://www.blognone.com/sites/default/files/externals/0b063f55a8aba15fa757596f329fcf8e.jpg\" /></p>\n<p>ที่มา - <a href=\"https://www.amd.com/en/newsroom/press-releases/2025-1-6-amd-announces-new-graphics-and-gaming-products-for.html\">AMD</a></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"340aef22b2fb8ab9d8b045217d6b05250d5f43233be5ae824b26ce121f6c9790","category":"Thai"}