{"title":"Reddit ขยายความร่วมมือกับ Google ให้เข้าถึงข้อมูลโพสต์ต่าง ๆ เพื่อใช้เทรนโมเดล AI","link":"https://www.blognone.com/node/138362","date":1708665527000,"content":"<div><div><div><p>Reddit ประกาศขยายความร่วมมือกับกูเกิล เพื่อให้ผู้ใช้งานสามารถค้นหาเนื้อหาและบทสนทนาที่ต้องการในชุมชน Reddit ได้ง่ายมากขึ้น โดยคอนเทนต์ของ Reddit จะถูกแสดงบนแพลตฟอร์มของกูเกิล ทั้งผ่าน Reddit และ Data API โดยคอนเทนต์เหล่านี้จะนำมาใช้ในการเทรนโมเดล AI อย่างมีประสิทธิภาพด้วย</p>\n<p>ความร่วมมือในการเข้าถึงข้อมูลบน Reddit นี้ มีผลกับโพสต์ที่เป็นสาธารณะ ซึ่ง Reddit บอกว่าช่วยให้เนื้อหาที่แสดงบนกูเกิลมีความทันสมัย และอัพเดตตลอดเวลาจากบทสนทนาของผู้ใช้งานที่เป็นมนุษย์</p>\n<p>ก่อนหน้านี้มีรายงานว่า <a href=\"https://www.blognone.com/node/138272\">Reddit กำลังเจรจา</a>ให้ \"บริษัทด้าน AI\" แห่งหนึ่ง เข้าถึงข้อมูลเพื่อนำไปเทรนโมเดลได้ ด้วยมูลค่าสัญญาประมาณ 60 ล้านดอลลาร์ต่อปี ซึ่งแม้แถลงการณ์ของ Reddit นี้จะไม่ได้เปิดเผยมูลค่า แต่ก็น่าจะเป็นเรื่องราวเดียวกันนั่นเอง</p>\n<p>ที่มา: <a href=\"https://www.redditinc.com/blog/reddit-and-google-expand-partnership\">Reddit</a></p>\n<p><img alt=\"No Description\" src=\"https://www.blognone.com/sites/default/files/externals/3c2e176db31055da300510a38b76034f.png\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0173a1b444976397a7ad92e23a7c9d68931481bc7dcd424b728b93762fd9775a","category":"Thai"}