{"title":"คณะกรรมาธิการยุโรปตัดสิน X ไม่เข้าเกณฑ์แพลตฟอร์มขนาดใหญ่ ที่ต้องกำกับดูแลเพิ่มเติม","link":"https://www.blognone.com/node/142599","date":1729126184000,"content":"<div><div><div><p>คณะกรรมการธิการยุโรปหรือ EC (European Commission) ออกคำตัดสินว่า X ไม่เข้าเกณฑ์แพลตฟอร์มที่ต้องกำกับดูแลเพิ่มเติม ภายใต้<a href=\"https://www.blognone.com/node/129250\">กฎหมายดิจิทัล DMA</a> ที่มีเป้าหมายควบคุมบริษัทเทคโนโลยีขนาดใหญ่ มีจำนวนผู้ใช้งานเยอะ</p>\n<p>เกณฑ์ของกฎหมาย DMA จะมีผลกับแพลตฟอร์มขนาดใหญ่เรียกว่า gatekeeper มีผู้ใช้งานในประเทศกลุ่มสหภาพยุโรปจำนวนมาก หรือมีผลกับลูกค้าธุรกิจ โดยแพลตฟอร์มโซเชียลปัจจุบันที่เข้าเกณฑ์นั้นมี Facebook, Instagram และ TikTok รวมอยู่ด้วย</p>\n<p>EC <a href=\"https://ec.europa.eu/commission/presscorner/detail/en/mex_24_5324\">บอกว่า</a>หลังได้รับรายละเอียดชี้แจงจาก X พบว่าแพลตฟอร์มยังไม่เข้าเกณฑ์ DMA เนื่องจากยังไม่เป็นช่องทางที่สำคัญสำหรับภาคธุรกิจในการติดต่อหรือเข้าถึงลูกค้า โดย EC จะเฝ้าดูต่อไปหากมีการเปลี่ยนแปลงในอนาคต</p>\n<p>เงื่อนไขของการเข้าเกณฑ์แพลตฟอร์มขนาดใหญ่ใน DMA คือมีผู้ใช้งานมากกว่า 45 ล้านคน และมีลูกค้าธุรกิจมากกว่า 10,000 ราย</p>\n<p>ที่มา: <a href=\"https://techcrunch.com/2024/10/16/elon-musks-x-dodges-eus-dma-as-bloc-decides-platform-isnt-important-enough-for-fairness-controls/\">TechCrunch</a></p>\n<p><img src=\"https://www.blognone.com/sites/default/files/externals/7279427e568598695ca3e4334c3ce04c.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"396a0d19cb8c04e4eaf762aa6dfbf63ce9b4e0ebe524b0843cb0d633e4d6ee68","category":"Thai"}