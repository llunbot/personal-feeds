{"title":"[ลือ] Siri เวอร์ชันอัปเกรดจะออกมาปลายปีนี้ แต่ความสามารถยังไม่ครบตามที่ประกาศ","link":"https://www.blognone.com/node/145803","date":1744379179000,"content":"<div><div><div><p>ยังอยู่กับประเด็น<a href=\"https://www.blognone.com/node/145792\">ปัญหาของ Siri</a> ผู้ช่วยอัจฉริยะในอุปกรณ์ของแอปเปิล ซึ่งฟีเจอร์ปรับปรุงครั้งใหญ่<a href=\"https://www.blognone.com/node/145143\">ถูกเลื่อนออกไปจากกำหนดเดิม</a> พร้อมกับข่าวการ<a href=\"https://www.blognone.com/node/145377\">ปรับตำแหน่งผู้บริหาร</a>ภายในแอปเปิล</p>\n<p>ข้อมูลนี้มาจาก New York Times บอกว่าแอปเปิลยังเดินหน้าพัฒนา Siri ใหม่อยู่ ไม่ได้คิดยกเลิกโครงการ คาดว่าอัปเดตแรกจะออกช่วงฤดูใบไม้ร่วงปีนี้หรือปลายปี แต่ความสามารถอาจไม่ครบถ้วนเท่าที่แอปเปิลเคยประกาศในงาน WWDC 2024 ซึ่งที่มีรายงานคือการสั่งแก้ไขและแชร์รูปถ่ายให้เพื่อนได้</p>\n<p>ในรายงานนี้ยังพูดถึงปัญหาการซื้อจีพียูของทีมพัฒนา AI ในแอปเปิล บริษัทมีเซิร์ฟเวอร์พร้อมจีพียูกว่า 50,000 ตัว แต่เป็นรุ่นที่อายุเกิน 5 ปี ทำให้ John Giannandrea หัวหน้าทีม AI แจ้งขอซื้อจีพียูเพิ่ม ซึ่งซีอีโอ Tim Cook ก็อนุมัติการซื้อ แต่ซีเอฟโอ Luca Maestri ได้สั่งตัดงบมากกว่าครึ่ง พร้อมแนะนำให้แอปเปิลออกแบบผลิตชิปใช้เองแทน ปัญหานี้ทำให้สุดท้ายแอปเปิลต้องเช่าคลาวด์จากกูเกิลและอเมซอนในการพัฒนา AI แทน</p>\n<p>ที่มา: <a href=\"https://www.nytimes.com/2025/04/11/technology/apple-issues-trump-tariffs.html\">The New York Times</a></p>\n<p><img src=\"https://www.blognone.com/sites/default/files/externals/12b0a1cae0185a64e842845e76d5a8c7.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/siri\">Siri</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26ad4841e6a06628daffd94ea98644b6ae05c0818e4fed742a81da4c9d4ffa27","category":"Thai"}