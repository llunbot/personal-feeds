{"title":"Samsung รายงานผลประกอบการเบื้องต้น กำไรลดลงมาก เตรียมลดกำลังผลิตชิปหน่วยความจำ","link":"https://www.blognone.com/node/133344","date":1680871786000,"content":"<div><div><div><p>ซัมซุงรายงานผลประกอบการ<strong>เบื้องต้น</strong>ของไตรมาสที่ 1 ปี 2023 (Preliminary) ประเมินรายได้ที่ 63 ล้านล้านวอน ลดลง 19% เมื่อเทียบกับไตรมาสเดียวกัน<a href=\"https://www.blognone.com/node/128224\">ในปีที่แล้ว</a> ส่วนกำไรจากการดำเนินงานลดลงค่อนข้างมาก จาก 14.1 ล้านล้านวอนในปี 2022 เหลือ 0.6 ล้านล้านวอน</p>\n<p>ในรายงานนี้ซัมซุงยังไม่ได้ลงรายละเอียดว่ารายได้และกำไรที่ลดลงมาจากสาเหตุใด ซึ่งจะรายงานตัวเลขละเอียดอีกครั้งช่วงปลายเดือน อย่างไรก็ตามนักวิเคราะห์ประเมินว่ายอดขาย Galaxy S23 ทำได้ดีมากกว่า S22 เมื่อปีที่แล้ว</p>\n<p>ซัมซุงยังรายงานว่าบริษัทเตรียมลดกำลังการผลิตชิปหน่วยความจำ มาอยู่ในระดับที่เหมาะสมจากปัญหาซัพพลายมีมากเกินไป ซึ่งเป็นการแก้ปัญหาระยะสั้น แต่ยังมองระยะยาวเติบโตดี จึงจะลงทุนเตรียมขยายกำลังการผลิตและวิจัยต่อเนื่อง</p>\n<p>ที่มา: <a href=\"https://www.theverge.com/2023/4/7/23673851/samsung\">The Verge</a></p>\n<p><img src=\"https://www.blognone.com/sites/default/files/externals/44865c0f7e7855bb5edd22873eb1332f.jpg\" alt /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5e9c5537c6bfeb1a9835d52e0ce91f2987f8b441c5e18385f3a993cc8036bb5","category":"Thai"}