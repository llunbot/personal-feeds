{"title":"Sony เอาจริง !! เตรียมตัวเข้าสู่สนาม Cloud Gaming อย่างดุดัน","link":"https://www.blognone.com/node/133988","date":1684918292000,"content":"<div><div><div><p>หลังจาก Sony ปล่อยเกียร์ว่างมานานสำหรับตลาด <strong>Cloud Gaming</strong> ทั้งที่มีของที่มีอยู่ในมืออยู่แล้วอย่าง PS Now ในวันนี้ Sony ได้ประกาศออกมาแล้วว่าจะเริ่มเหยียบคันเร่งเพื่อที่จะผลักดัน Cloud Gaming ของตัวเองออกมาภายในไม่กี่เดือนต่อจากนี้ และมันจะจับกลุ่มตลาดเกมได้มากกว่ากลุ่มเกมคอนโซล</p>\n<p>โดยทางคุณ <strong>Jim Ryan ประธานบริษัท Sony Interactive Entertainment</strong> ได้กล่าวกับผู้ถือหุ้นว่า “การเล่นเกมแบบ Cloud ในมือถือกำลังเป็นกระแสที่กำลังมาแรงที่เราจะตกขบวนไม่ได้ และจากการเข้าซื้อ Bungie ในปีที่แล้ว จะเป็นตัวเร่งในการพัฒนาเกมแบบ Live service มากขึ้น ทั้งบนเครื่อง PlayStation และ Platform อื่น ๆ”</p>\n<p>“มันเป็นแผนที่ค่อนข้างน่าสนใจแถมยังเป็นจุดเริ่มต้นที่จะเราจะเข้าสู่ตลาด Cloud Gaming อย่างดุดัน” Jim Ryan กล่าวโดยไม่อธิบายอะไรเพิ่มเติม</p>\n<p>เมื่อ 1 ปีก่อน Sony บอกกลยุทธ์อย่างชัดเจนว่าจะพยายามกินส่วนแบ่งในของตลาดของเกมมือถือ และ PC โดยใช้การทำเกมแบบ Live-service เข้าช่วย ซึ่งในบรรดาเกมที่มีอยู่ในตลาด การเล่นเกมผ่าน Cloud ทำให้สามารถเล่นเกมจากอุปกรณ์ใดก็ได้ไม่ว่าจะเป็น มือถือ, แท็บเล็ต หรือแม้กระทั่งในทีวี ซึ่งการเล่นเกมแบบนี้อาจจะยังเป็นส่วนเล็ก ๆ ของตลาดวิดีโอเกม ไม่เหมือนกับตลาดคอนโซลที่มี Sony แข่งกับ Microsoft ซึ่งหลังจากนี้ตลาดอุปกรณ์มือถืออาจเป็นตลาดที่ Sony จะมุ่งหน้าไป</p>\n<p>ซึ่งมีผู้บริหารของบริษัทเกมคอนโซลเคยกล่าวมานานแล้วว่า สุดท้ายตลาด Cloud Gaming จะเข้ามากินส่วนแบ่งในตลาดเกมคอนโซล ด้วยความที่มันสามารถเล่นบน Hardware แบบไหนก็ได้ แม้จะมีการล้มเหลวแบบพังพินาศให้เห็นอย่าง OnLive และ Stadia ก็ตาม แต่ตอนนี้บริการสมัครรายเดือนอย่าง XBOX Game Pass ก็กำลังเป็นที่นิยม และเติบโตไปอย่างดี</p>\n<p>ที่มา - <a href=\"https://www.bloomberg.com/news/articles/2023-05-24/sony-prepares-aggressive-cloud-gaming-push-in-coming-months#xj4y7vzkg\"></a></p>\n<p><img alt=\"No Description\" src=\"https://www.blognone.com/sites/default/files/externals/91238a9838ba3ae6b24848f26dc0c4ce.jpg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/playstation-now\">PlayStation Now</a></div><div><a href=\"/topics/sony\">Sony</a></div><div><a href=\"/topics/ps5\">PS5</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1495f7b65de6dbecbeffecee93abd0ce343a5845925fbe554d18adc94dd1e01f","category":"Thai"}