{"title":"ซัมซุงเปิดตัว Samsung Galaxy S24 เน้นฟีเจอร์ AI แปลภาษาระหว่างโทร, ช่วยปรับภาษาระหว่างพิมพ์, สรุปข้อความตอนขับรถ รองรับภาษาไทย","link":"https://www.blognone.com/node/137720","date":1705520983000,"content":"<div><div><div><p>ซัมซุงเปิดตัวโทรศัพท์ตระกูล Samsung Galaxy S24 โดยเน้นฟีเจอร์ปัญญาประดิษฐ์ตามชื่องาน Galaxy AI และซัมซุงยังใช้เป็นชื่อฟีเจอร์โดยรวมๆ โดยมีฟีเจอร์ทั้งด้านภาษา, เสียงพูด, และการแก้ไขภาพ</p>\n<ul>\n<li>Live Translate: ฟีเจอร์แปลภาษาระหว่างโทร โดยอาศัย AI ภายในโทรศัพท์เอง ใช้จากแอป Phone ได้เลย</li>\n<li>Interpreter: ทำงานแบบเดียวกับ Live Translate แต่ใช้งานในกรณีที่อยู่ต่อหน้ากันสามารถคุยกันโดยให้ Samsung S24 ทำหน้าที่เป็นล่าม</li>\n<li>Chat Assist: ตัวช่วยแก้ไขข้อความเพื่อปรับภาษา เช่น ต้องการให้ข้อความสุภาพ, เป็นทางการ, หรือสั้นลง</li>\n<li>Android Auto: สรุปข้อความที่เราได้รับระหว่างขับรถ และสามารถแนะนำข้อความตอบกลับได้เกี่ยวข้องกับบทสนทนาขึ้น</li>\n<li>Note Assist: สรุปข้อความที่จดไว้ใน Samsung Notes</li>\n<li>Transcript Assist: ระบบแปลงเสียงเป็นข้อความ รองรับผู้พูดหลายคน สามารถแปลงเป็นข้อความเฉยๆ หรือสรุปข้อความ ตลอดจนแปลภาษา</li>\n<li>Circle to Search: ค้นหาทุกอย่างที่อยู่บนหน้าจอ Samsung S24 ได้พร้อมกับ Pixel 8</li>\n</ul>\n<p>นอกจากฟีเจอร์ด้านภาษาแล้วก็ยังมีฟีเจอร์ด้านภาพถ่ายจำนวนมาก ได้แก่</p>\n<ul>\n<li>Generative Edit: เติมภาพเมื่อต้องการลบวัตถุในภาพ รวมถึงการปรับภาพให้ตรงซึ่งต้องเติมขอบภาพ</li>\n<li>Instant Slow-mo: เติมเฟรมเพื่อให้วิดีโอกลายเป็นวิดีโอสโลโมชั่น</li>\n</ul>\n<p>ฟีเจอร์เหล่านี้ต้องการ Samsung Account เพื่อใช้งานแม้หลายตัวจะใช้โมเดลในตัวเครื่องเองโดยตรงก็ตาม และฟีเจอร์ด้านภาษาแทบทุกตัวรองรับภาษาไทย ทำให้คนไทยได้ใช้ค่อนข้างครบ</p>\n<p>ที่มา - <a href=\"https://news.samsung.com/global/enter-the-new-era-of-mobile-ai-with-samsung-galaxy-s24-series\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/19d90eaac0a997fc86bed0f3f19a0992.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ed2eb49beb5cc71f762ee42a8db1ab23.jpg\" /></p>\n</div></div></div><div><div>Topics: </div><div><div><a href=\"/topics/galaxy-s24\">Galaxy S24</a></div><div><a href=\"/topics/samsung\">Samsung</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8de7fa0b6b3092f9a859d04871284b8bd90254c6ab991d95d49e148d6022efc6","category":"Thai"}