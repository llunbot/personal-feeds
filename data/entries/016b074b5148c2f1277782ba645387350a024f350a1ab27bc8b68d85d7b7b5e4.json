{"title":"Google Cloud เปิด PaLM API ให้ใช้งานฟรีช่วงพรีวิว","link":"https://www.blognone.com/node/133793","date":1683784790000,"content":"<div><div><div><p>กูเกิลเปิด PaLM 2 ไปเมื่อวานนี้ ตอนนี้ก็เริ่มปล่อย API ฝั่งคลาวด์ออกมา ความพิเศษคือกูเกิลปล่อยช่วงพรีวิวให้ใช้งานได้ฟรี  โดยโมเดลที่เปิดให้ใช้งานมี 3 โมเดล ได้แก่</p>\n<ul>\n<li><strong>text-bison-001</strong>: หรือ PaLM API for Text เหมาะสำหรับงานประเภท สรุปข้อความ, ถามตอบ, จัดหมวดหมู่ข้อความ, วิเคราะห์อารมณ์, ดึงองค์ประกอบของข้อความ ฝึกข้อมูลล่าสุดเมื่อเดือนพฤษภาคมที่ผ่านมา ราคา 0.001 ดอลลาร์ต่อ 100 ตัวอักษร</li>\n<li><strong>chat-bison-001</strong>: หรือ PaLM API for Chat สำหรับการถามตอบเป็นแชต รองรับการใส่ตัวอย่างคำถามคำตอบ อินพุตสูงสุด 4,096 token และเอาท์พุตสูงสุด 1,024 token ฝึกข้อมูลล่าสุดเดือนกุมภาพันธ์ที่ผ่านมา ราคา 0.0005 ดอลลาร์ต่อ 1000 ตัวอักษร</li>\n<li><strong>embedding-gecko-001</strong>: หรือ Text Embedding API สำหรับการแปลงข้อความเป็นเวคเตอร์เพื่อให้ค้นหาข้อมูลได้ง่ายขึ้น สามารถใช้สำหรับการค้นข้อมูลตามความหมาย, การจัดกลุ่มข้อความ, หาความผิดปกติของข้อมูล ราคา 0.0001 ดอลลาร์ต่อ 1000 ตัวอักษร</li>\n</ul>\n<p>ระหว่างช่วงพรีวิวนี้ Google Cloud ระบุว่าจะให้ส่วนลด 100% ทำให้ใช้งานได้ฟรี แต่ก็เตือนว่าข้อตกลงอาจจะต่างจากการใช้งาน API ของ Google Cloud ปกติเพราะมี Preview Terms แยกเอาไว้</p>\n<p>ที่มา - <a href=\"https://cloud.google.com/vertex-ai/pricing\">Google Cloud</a></p>\n<p><img alt=\"No Description\" src=\"https://www.blognone.com/sites/default/files/externals/dc73eb7d674a726ec24a3c87fc1880ec.jpg\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/google-cloud\">Google Cloud</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"016b074b5148c2f1277782ba645387350a024f350a1ab27bc8b68d85d7b7b5e4","category":"Thai"}