{"title":"Final Fantasy 14 เวอร์ชัน Xbox Series X|S เปิดทดสอบ Open Beta แล้ว","link":"https://www.blognone.com/node/138323","date":1708525673000,"content":"<div><div><div><p>หลังจาก <a href=\"https://www.blognone.com/node/135048\">Final Fantasy XIV ประกาศลง Xbox Series X|S มาตั้งแต่เดือนกรกฎาคม 2023</a> โครงการนี้ก็ค่อยๆ เป็นรูปเป็นร่างอย่างช้าๆ และหลังจากทดสอบแบบกลุ่มปิดมาพอสมควร ทาง Square Enix ก็เปิดทดสอบแบบ Open Beta สำหรับผู้เล่นใหม่บน Xbox ที่ไม่เคยมีบัญชี FF14 มาก่อนแล้ว</p>\n<p>ผู้เล่นจำเป็นต้องเชื่อมบัญชี Xbox เข้ากับบัญชีของ FF14 ก่อน แล้วดาวน์โหลดเกมเวอร์ชัน Open Beta ซึ่งตอนนี้เปิดให้เล่นฟรี แต่เมื่อเกมเวอร์ชันสมบูรณ์เปิดตัว ผู้เล่นจำเป็นต้องสมัคร Xbox Game Pass (Core หรือ Ultimate) จึงสามารถเล่นได้</p>\n<p>Square Enix บอกว่าจะทดสอบ Open Beta ไปสักระยะหนึ่ง (ไม่บอกว่านานแค่ไหน) เมื่อพร้อมแล้วก็จะเปิดเวอร์ชันสมบูรณ์ต่อเนื่องทันที ผู้เล่นสามารถถ่ายโอนข้อมูลจาก Open Beta มายังเวอร์ชัน Official ได้โดยไม่ต้องเล่นใหม่</p>\n<p>ที่มา - <a href=\"https://na.finalfantasyxiv.com/lodestone/topics/detail/6227b30652d0a9f45f1faec8efb3e71a8212d258\">Final Fantasy</a></p>\n<p><img alt=\"No Description\" src=\"https://www.blognone.com/sites/default/files/externals/3587bcff73b33503242294f7b50ad7f0.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/mmorpg\">MMORPG</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1227645361fcff17270acf09747e4bc87cd9a240763fa6bd4898e663cee43cc5","category":"Thai"}