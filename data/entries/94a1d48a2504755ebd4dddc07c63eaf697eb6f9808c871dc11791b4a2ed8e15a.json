{"title":"Threads ประกาศ 2 ฟีเจอร์ใหม่: แสดง Repost ในฟีด Following, แถบ Repost ในโปรไฟล์","link":"https://www.blognone.com/node/135334","date":1692321266000,"content":"<div><div><div><p>Adam Mosseri หัวหน้า Instagram และดูแล Threads <a href=\"https://www.threads.net/@mosseri/post/CwDonFGuIPF\">ประกาศ</a>ฟีเจอร์ใหม่ 2 อย่าง สำหรับผู้ใช้ Threads ซึ่งเป็นฟีเจอร์เล็ก ๆ แต่น่าจะเป็นประโยชน์และมีการเรียกร้องให้เพิ่มเติมมาตั้งแต่ต้นแล้ว</p>\n<p>อัพเดตแรกคือการแสดงโพสต์ที่ถูกรีทว...รีโพสต์ในหน้าฟีด Following จากเดิมแสดงเฉพาะโพสต์ต้นฉบับของคนที่ติดตามเท่านั้น ทำให้ฟีดส่วนนี้มีเนื้อหาที่แสดงมากขึ้น</p>\n<p>นอกจากการเพิ่มโพสต์ที่ถูกรีโพสต์ Threads ยังเพิ่มแถบหัวข้อใหม่ Repost ในหน้าโปรไฟล์ผู้ใช้งานแต่ละคนด้วย ทำให้เข้ามาดูได้ว่าเคยรีโพสต์ใดไปบ้าง</p>\n<p>อัพเดตนี้จะทยอยให้กับผู้ใช้งานทุกคน ซึ่ง Threads ก็คงหวังว่าจะทำให้คนอยากมาใช้งานมากขึ้น</p>\n<p>ที่มา: <a href=\"https://www.theverge.com/2023/8/17/23836588/threads-reposts-following-chronological-retweets\">The Verge</a></p>\n<p><img src=\"https://www.blognone.com/sites/default/files/externals/3ed877eb414e9f61d980683d06a20d61.png\" alt /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94a1d48a2504755ebd4dddc07c63eaf697eb6f9808c871dc11791b4a2ed8e15a","category":"Thai"}