{"title":"DeepMind สร้าง AI เขียนโปรแกรม สร้างไลบรารี sort  ความเร็วสูง ใช้งานจริงในโครงการ LLVM","link":"https://www.blognone.com/node/134234","date":1686207495000,"content":"<div><div><div><p>DeepMind เปิดตัว AlphaDev ปัญญาประดิษฐ์พัฒนาโปรแกรมที่ไม่ใช่แค่การเขียนโปรแกรมธรรมดา แต่สามารถออปติไมซ์โปรแกรมจนเดินกว่าที่คนทั่วไปเขียนได้ ในกรณีนี้ทาง DeepMind ใช้ AlphaDev สร้างฟังก์ชั่น sort สำหรับเรียงลำดับข้อมูลที่มีการพัฒนากันมานาน</p>\n<p>AlphaDev ทำงานคล้าย AlphaZero ที่เคยใช้สำหรับการเล่นเกมโกะมาก่อน โดย AlphaDev จะว่างคำสั่ง assembly ลงไปเรื่อยๆ เพื่อทำให้โค้ดรันได้เร็วที่สุดเหมือนเกมโกะที่พยายามครองพื้นที่ให้ได้มาก แต่หากโปรแกรมทำงานผิดก็จะถือว่าแพ้เกมนั้นไป โมเดลการให้รางวัลและปรับจูนไปเรื่อยๆ เช่นนี้ทำให้ AlphaDev สามารถเขียนโค้ด sort ที่ทำงานเร็วกว่าโค้ดเดิมใน LLVM ได้ทุกกรณี ในกรณีข้อมูลมีจำนวนน้อยโค้ดจะเร็วกว่าถึง 70% ขณะที่เมื่อข้อมูลมีจำนวนมากๆ ก็ยังเร็วกว่า 1.7%</p>\n<p>เนื่องจากตัว AlphaDev เขียนโค้ดเป็นภาษา assembly ทีมงานต้องถอดโค้ดกลับมาเป็นภาษา C++ และ<a href=\"https://reviews.llvm.org/D118029\">ส่งเข้าโครงการ LLVM</a> นอกจากนี้ AlphaDev ก็ยังออปติไมซ์ฟังก์ชั่นแฮช ที่สามารถทำงานได้เร็วขึ้น 30% เมื่อแฮชข้อมูลขนาด 9-16 ไบต์ ทีมงาน<a href=\"https://github.com/abseil/abseil-cpp/commit/74eee2aff683cc7dcd2dbaa69b2c654596d8024e\">ส่งโค้ดเข้าโครงการ Abseil แล้ว</a></p>\n<p>ทาง DeepMind คาดว่าปัญญาประดิษฐ์อย่าง AlphaDev จะสร้างโค้ดที่ออปติไมซ์อย่างสูงจนมีผลต่อโลกในวงกว้าง หลังจากนี้จะพัฒนาให้มันเขียนโปรแกรมเป็นภาษา C++ ได้โดยตรง</p>\n<p>ที่มา - <a href=\"https://www.deepmind.com/blog/alphadev-discovers-faster-sorting-algorithms\">DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/0000c030e47767632574532401a70cde.png\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/programming\">Programming</a></div><div><a href=\"/topics/algorithm\">Algorithm</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc40161ba8d12d40c929afd9a26e76cedceea5c3550305aff627f731d606fc41","category":"Thai"}