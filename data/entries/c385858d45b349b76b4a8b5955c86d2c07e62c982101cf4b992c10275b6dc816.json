{"title":"Qualcomm จับมือกูเกิล ทำชิป Snapdragon Wear RISC-V สำหรับอุปกรณ์สวมใส่ Wear OS","link":"https://www.blognone.com/node/136277","date":1697591999000,"content":"<div><div><div><p>Qualcomm ประกาศจับมือกับกูเกิลทำชิป Snapdragon Wear สำหรับอุปกรณ์สวมใส่ ด้วยสถาปัตยกรรม RISC-V เพิ่มเติมจากเดิมที่เป็น Arm</p>\n<p>ความร่วมมือนี้จะทำให้เราเห็นนาฬิกาอัจฉริยะที่ใช้ชิป RISC-V รันระบบปฏิบัติการ Wear OS ของกูเกิล แต่ตอนนี้ยังไม่มีรายละเอียดของชิปตัวนี้ออกมา</p>\n<p>กูเกิลมีความร่วมมือกับ Qualcomm อยู่ก่อนแล้ว โดยนาฬิกา Pixel Watch 2 รุ่นใหม่ที่เพิ่งเปิดตัวใช้ชิป Snapdragon SW5100 (Pixel Watch รุ่นแรกใช้ Samsung Exynos) ส่วน<a href=\"https://www.blognone.com/node/132109\">ระบบปฏิบัติการ Android AOSP ประกาศรองรับ RISC-V มาตั้งแต่ต้นปี 2023</a> แต่ยังไม่ครบถ้วนทุกชิ้นส่วน สถานะล่าสุดดูได้จาก <a href=\"https://github.com/google/android-riscv64\">GitHub Android/riscv64</a></p>\n<p>Qualcomm เองแม้เป็นบริษัทผู้ผลิตชิป Arm รายใหญ่ของโลก แต่ก็มีทิศทางเริ่มขยับมาทำ RISC-V มากขึ้นเรื่อยๆ โดยก่อนหน้านี้เพิ่ง<a href=\"https://www.blognone.com/node/135138\">ประกาศร่วมทุนตั้งบริษัททำชิป RISC-V สำหรับรถยนต์</a> เหตุผลหนึ่งน่าจะมาจากแผนลดการพึ่งพา Arm หลังมีคดีฟ้องร้องระหว่างกัน</p>\n<p>ที่มา - <a href=\"https://www.qualcomm.com/news/releases/2023/10/qualcomm-to-bring-risc-v-based-wearable-platform-to--wear-os-by-\">Qualcomm</a></p>\n<p><img alt=\"No Description\" src=\"https://www.blognone.com/sites/default/files/externals/84e0c766fc90b67ee41b18d96e6d159c.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/risc-v\">RISC-V</a></div><div><a href=\"/topics/wearable-computing\">Wearable Computing</a></div><div><a href=\"/topics/wear-os\">Wear OS</a></div><div><a href=\"/topics/google\">Google</a></div><div><a href=\"/topics/snapdragon\">Snapdragon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c385858d45b349b76b4a8b5955c86d2c07e62c982101cf4b992c10275b6dc816","category":"Thai"}