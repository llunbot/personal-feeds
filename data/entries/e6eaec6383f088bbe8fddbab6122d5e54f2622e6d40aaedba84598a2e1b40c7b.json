{"title":"พนักงานเผยเอง Diablo IV ทำเงินจาก Microtransaction เกิน 150 ล้านดอลลาร์, รายได้รวมเกิน 1 พันล้านดอลลาร์","link":"https://www.blognone.com/node/142015","date":1726453012000,"content":"<div><div><div><p>เกม Diablo IV ถือเป็นเกมที่ประสบความสำเร็จอย่างสูงของ Blizzard <a href=\"https://www.blognone.com/node/134319\">สามารถทำรายได้เกิน 666 ล้านดอลลาร์ใน 5 วันแรกที่วางขาย</a> แต่โมเดลธุรกิจของเกมเป็นการผสมผสานระหว่างแพ็กเกจแบบจ่ายเงิน และการหารายได้จาก microtransaction ในเกมด้วย</p>\n<p>ล่าสุดมีคนไปค้นพบข้อมูลในโปรไฟล์ LinkedIn ของ Harrison Froeschke ผู้จัดการอาวุโสฝ่ายผลิตภัณฑ์ของ Diablo IV ระบุว่าเขามีหน้าที่รับผิดชอบการขายไอเทม ชุดตกแต่ง ในเกม Diablo IV ซึ่ง \"ทำรายได้รวม\" ไปแล้วกว่า 150 ล้านดอลลาร์ ส่วนรายได้รวมทั้งหมดของเกมก็ทะลุ 1 พันล้านดอลลาร์ไปเรียบร้อย</p>\n<p>หลังเรื่องนี้เป็นข่าว Froeschke ปิดโปรไฟล์ของตัวเองไม่ให้สาธารณะเข้าถึงได้ แต่ก็ไม่ทันเพราะโดนแคปภาพที่มีข้อมูลนี้ไว้แล้ว</p>\n<p>ที่มา - <a href=\"https://www.gamepressure.com/newsroom/blizzard-reveals-how-much-money-players-spent-on-microtransaction/z1726b\">Game Pressure</a> via <a href=\"https://www.eurogamer.net/diablo-4-has-reportedly-earned-blizzard-150m-from-microtransactions\">Eurogamer</a></p>\n<p>ตัวอย่างสกินและชุดตกแต่ง (cosmetic) ในเกม Diablo IV</p>\n<p><img alt=\"No Description\" src=\"https://www.blognone.com/sites/default/files/externals/846b931afb1db73e6e5b78fb3cbb02a9.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/efac4e57fecd1edd07cada33038ea81b.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/39d02a7c155c6541a920515061ced85f.jpeg\" /></p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6eaec6383f088bbe8fddbab6122d5e54f2622e6d40aaedba84598a2e1b40c7b","category":"Thai"}