{"title":"Huawei เตรียมเปิดตัวพีซีใช้ชิป Kirin และ HarmonyOS ในเดือนพฤษภาคม 2025","link":"https://www.blognone.com/node/145437","date":1742810499000,"content":"<div><div><div><p>ผู้บริหารของ Huawei เริ่มออกมา \"โหมโรง\" การเปิดตัวพีซีที่ใช้ระบบปฏิบัติการ HarmonyOS ในเดือนพฤษภาคม 2025 หลัง<a href=\"https://www.blognone.com/node/142138\">เคยประกาศเรื่องนี้ไว้ก่อนแล้วตั้งแต่ปี 2024</a></p>\n<p>Richard Yu ประธานธุรกิจคอนซูเมอร์ของ Huawei ให้สัมภาษณ์ว่า HarmonyOS สำหรับพีซีจะสร้าง \"ประสบการณ์การใช้งานเหนือจินตนาการ\" (ใช้คำนี้จริงๆ the experience will be beyond imagination)</p>\n<p>ตอนนี้ยังไม่มีข้อมูลอย่างเป็นทางการของ HarmonyOS เวอร์ชันพีซีมากนัก มีรายงานอย่างไม่เป็นทางการว่า มันจะรองรับทั้งแอพฝั่ง Windows เดิม และแอพของ HarmonyOS เพื่อลดผลกระทบจากปัญหาผู้ใช้ต้องการแอพเดิมๆ ที่คุ้นเคย ส่วนหน้าตาของ HarmonyOS ที่หลุดออกมาก่อนหน้านี้ คล้ายกับ macOS ในปัจจุบันที่มี dock ด้านล่าง</p>\n<p>นอกจากนี้ยังมีข่าวของชิป Kirin สำหรับพีซี ซึ่งคาดว่าจะเปิดตัวพร้อมกันในเดือนพฤษภาคม</p>\n<p>ที่มา - <a href=\"https://www.huaweicentral.com/harmonyos-can-take-pc-experience-to-next-level-says-huawei/\">Huawei Central</a></p>\n<p><img alt=\"No Description\" src=\"https://www.blognone.com/sites/default/files/externals/2e56d2f2a0ff999d4fee5e63209e18ca.jpg\" /></p>\n</div></div></div><div><div>Topics: </div><div><div><a href=\"/topics/harmonyos\">HarmonyOS</a></div><div><a href=\"/topics/huawei\">Huawei</a></div><div><a href=\"/topics/operating-system\">Operating System</a></div><div><a href=\"/topics/kirin\">Kirin</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34daf1529d724cef6ea8e5453d692b9fbf6d64efc8e50be53e7318dae80ae6d9","category":"Thai"}