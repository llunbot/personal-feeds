{"title":"AIS เปิดตัว AIS Care+ with AppleCare Services ดูแลอุปกรณ์ Apple ให้จากศูนย์ตรง","link":"https://www.blognone.com/node/139306","date":1713520279000,"content":"<div><div><div><p>AIS เปิดตัวบริการ AIS Care+ with AppleCare Service ซึ่งต่อยอดจากบริการ AIS Care+ เดิม ที่เป็นเหมือนการจ่ายประกันเครื่องที่ซื้อกับ AIS ในการเปลี่ยนจอ เปลี่ยนเครื่อง กรณีที่มีปัญหา</p>\n<p>บริการใหม่ AIS Care+ with AppleCare Service เป็นการจับมือร่วมกับ Apple ในการให้บริการลักษณะเดียวกันกับลูกค้าที่ซื้อ iPhone กับ AIS ซึ่งลูกค้าจะได้รับการดูแล แก้ไข ซ่อมแซม ด้วยอะไหล่แท้จากช่างผู้เชี่ยวชาญจากศูนย์บริการของ Apple หรือ เครื่องที่ให้บริการแลกเปลี่ยน หรือ รับเครื่องทดแทน ลูกค้าจะได้รับตัวเครื่องจากโรงงานผู้ผลิตโดยตรง (Apple Manufactured Guaranteed Device)</p>\n<p>รายละเอียดการให้บริการก็เช่น</p>\n<ul>\n<li>บริการดูแลตัวเครื่องที่ครอบคลุมความเสียหายทุกด้าน มากที่สุดเท่าที่ผู้ให้บริการด้านนี้มีในตลาด โดยไม่มีข้อจำกัด อาทิ จอแตก เครื่องตกน้ำ ลำโพงดับ ไมค์ไม่ได้ยิน เครื่องเสีย รวมถึงการดูแลแบตเตอรี่คุณภาพความจุต่ำกว่า 80%</li>\n<li>บริการเปลี่ยนเครื่องเมื่อใดก็ได้ที่อยากเปลี่ยน หรือ เครื่องเสีย แต่ไม่อยากส่งซ่อม หรือ บริการรับเครื่องทดแทนแม้ไม่มีเครื่องเดิมมาเปลี่ยน</li>\n<li>สิทธิพิเศษในการติดต่อกับผู้เชี่ยวชาญของ Apple ผ่านทางแชทหรือโทรศัพท์ได้ทุกวันตลอด 24 ชั่วโมง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/4f7824cd1d77421fb82027125fbfb5c8.png\" /></p>\n<p>ลูกค้า AIS ที่ซื้อ iPhone ทุกรุ่น สามารถสมัครบริการ AIS Care+ with AppleCare Services ได้ทันทีหลังจากซื้อเครื่องใหม่ หรือภายใน 30 วัน นับจากวันที่ซื้อเครื่อง และไม่ต้องตรวจสอบตัวเครื่อง โดยบริการ AIS Care+ with AppleCare Services มีแพ็กเกจให้เลือกทั้งแบบรายเดือนหรือเหมาจ่าย 12 เดือน และดูแลต่อเนื่องนานสูงสุด 48 เดือน โดยลูกค้าสามารถสมัครบริการได้ที่ร้านเอไอเอสช้อป,ร้านเอไอเอส-เทเลวิซ, รวมถึงร้านพันธมิตรอย่าง Jaymart, TG Fone, iStudio จาก COPPERWIRED, SPVi และ UFicon</p>\n<p>นอกจากนี้ สำหรับลูกค้าที่ซื้อ iPhone และสมัคร AIS Care+ ระหว่างวันที่ 22 กันยายน 2566 – 20 มีนาคม 2567 สามารถเปลี่ยนมาใช้บริการแพ็กเกจใหม่ AIS Care+ with AppleCare Services เพียงยืนยันสิทธิ์ด้วยตัวเอง โดยกด <em>534</em>4# โทรออก ตั้งแต่วันที่ 18 เมษายน 2567 – 30 เมษายน 2567</p>\n<p>สามารถดูรายละเอียดเพิ่มเติมได้ที่ <a href=\"https://www.ais.th/service/aiscare-applecare/\">AIS Care+ with AppleCare Service</a></p>\n<p>ที่มา - ประชาสัมพันธ์ AIS</p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/apple\">Apple</a></div><div><a href=\"/topics/applecare\">AppleCare</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b64aafa52b8014389f369ca09f12faa6d3ad56110f0f808f07f8fda4421b9aba","category":"Thai"}