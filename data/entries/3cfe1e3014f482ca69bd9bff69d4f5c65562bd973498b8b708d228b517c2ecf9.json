{"title":"Uber ประกาศความร่วมมือกับ BYD ตั้งเป้านำรถ EV มาใช้บนแพลตฟอร์ม 1 แสนคัน","link":"https://www.blognone.com/node/141179","date":1722471964000,"content":"<div><div><div><p>Uber และ BYD ประกาศความร่วมมือเป็นระยะเวลาหลายปี โดยวางแผนนำยานยนต์ไฟฟ้าของ BYD 1 แสนคัน มาใช้งานบนแพลตฟอร์มของ Uber ในหลายประเทศหลักที่ Uber ทำตลาดอยู่ โดยช่วงแรกจะเน้นที่ภูมิภาคยุโรปและลาตินอเมริกา แล้วจะขยายไปยังตะวันออกกลาง, แคนาดา, ออสเตรเลีย และนิวซีแลนด์</p>\n<p>ตามแผนที่ประกาศ Uber จะให้การสนับสนุนด้านการเงินในการเป็นเจ้าของรถ BYD กับผู้ขับรถบนแพลตฟอร์ม ซึ่งนอกจากสินเชื่อแล้ว ยังมีส่วนลดการชาร์จไฟฟ้า, ส่วนลดการบำรุงรักษา และประกันภัยอีกด้วย</p>\n<p>Dara Khosrowshahi ซีอีโอ Uber กล่าวว่าเมื่อผู้ขับรถบน Uber เปลี่ยนมาใช้ EV กันมากขึ้น นอกจากลดอัตราการปล่อยก๊าซเรือนกระจกแล้ว ยังส่งเสริมให้คนมาใช้ EV มากขึ้นด้วย ข้อมูลของ Uber พบว่าหลายคนเพิ่้งเคยสัมผัสการใช้งานรถ EV จากการนั่ง Uber เท่ากับนี่คือการสาธิต EV ในสเกลใหญ่กับผู้ใช้งานทั่วโลกด้วย</p>\n<p>ที่มา: <a></a></p>\n<p><img alt=\"No Description\" src=\"https://www.blognone.com/sites/default/files/externals/b1d10861222eb1451f7f28234cff713c.jpeg\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/byd\">BYD</a></div><div><a href=\"/topics/electric-vehicles\">Electric Vehicles</a></div><div><a href=\"/topics/ride-hailing\">Ride-Hailing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cfe1e3014f482ca69bd9bff69d4f5c65562bd973498b8b708d228b517c2ecf9","category":"Thai"}