{"title":"Opera ออกเบราว์เซอร์ Opera One R2 เพิ่มระบบธีมไดนามิก, Split Screen, ยืนยันรองรับ Manifest V2","link":"https://www.blognone.com/node/142787","date":1729988514000,"content":"<div><div><div><p>Opera เปิดตัวเว็บเบราว์เซอร์ Opera One R2 ถือเป็นการอัพเกรดใหญ่ครั้งแรกของ <a href=\"https://www.blognone.com/node/133588\">Opera One ที่เปิดตัวเมื่อปี 2023</a></p>\n<p>ของใหม่ที่สำคัญใน Opera One R2 คือระบบธีมแบบไดนามิก ที่ปรับเปลี่ยนสี แอนิเมชัน และเสียงประกอบ! ธีมมีให้เลือก 3 แบบคือ Classic หน้าตาแบบดั้งเดิม, Aurora ธีมสีเข้ม และ Midsommar ธีมสีสว่าง</p>\n<p><img alt=\"No Description\" src=\"https://www.blognone.com/sites/default/files/externals/2ab6602fe58e7d9f28ec5e299822554a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2640fde5736f28cae6131e7d598d685b.jpeg\" /></p>\n<p>ถัดมาคือฟีเจอร์ Generative AI ที่ Opera เรียกว่า \"Aria\" ใช้สรุปเนื้อหา ตอบคำถามจากหน้าเพจ อธิบายรูปภาพได้ รองรับฟีเจอร์สร้างภาพ AI ใช้งานได้ฟรีวันละ 5 รูป (ไม่ล็อกอิน) หรือ 30 รูป (ล็อกอินบัญชี Opera)</p>\n<p><img alt=\"No Description\" src=\"https://www.blognone.com/sites/default/files/externals/ffd197710a29db64c7b48efa4a92ecec.jpeg\" /></p>\n<p>ฟีเจอร์ด้านแท็บ รองรับการทำ Split Screen แบ่งครึ่งจอได้ในตัวเบราว์เซอร์เลย ใช้วิธีลากแท็บไปใส่ครึ่งจอ และปรับขนาดตัวแบ่งครึ่งจอได้ตามต้องการ</p>\n<p><img alt=\"No Description\" src=\"https://www.blognone.com/sites/default/files/externals/08bc1e49bd9e5dbbd2c8989226d35b56.jpeg\" /></p>\n<p>อีกฟีเจอร์คือ Tab Traces เป็นการไฮไลท์ 5 แท็บล่าสุดที่ใช้งาน โดยขีดเส้นใต้สีเทาไว้ใต้แท็บ สำหรับคนที่เปิดแท็บไว้เยอะๆ แล้วจำไม่ได้ว่าแท็บไหนที่ใช้ล่าสุดบ้าง</p>\n<p><img alt=\"No Description\" src=\"https://www.blognone.com/sites/default/files/externals/cbf7fcdcc32c26995a16ccbbb6262121.jpeg\" /></p>\n<p>ตัวเล่นเพลงและวิดีโอของ Opera ที่อยู่บนแถบ sidebar สามารถนำเมาส์ไปวางเพื่อเปิดตัวควบคุมขึ้นมาได้ ลาก mini player ไปตำแหน่งใดก็ได้บนจอ ปรับขนาดได้ตามต้องการ ใช้กับวิดีโอใน video call ได้ด้วย</p>\n<p>Opera บอกว่าการย้ายตำแหน่ง mini player จะแสดงผลได้ราบรื่น ไม่มีกระตุก เพราะรันผ่านสถาปัตยกรรม  multithreaded compositor ที่เป็นจุดขายของ Opera One มาตั้งแต่แรก</p>\n<p><img alt=\"No Description\" src=\"https://www.blognone.com/sites/default/files/externals/5b28fb7a3d56da8fef9ad6ffa6ec530f.jpeg\" /></p>\n<p>สุดท้าย Opera ยืนยันว่าจะรองรับส่วนขยายแบบ Manifest V2 ต่อไป แม้ว่า <a href=\"https://www.blognone.com/node/142585\">Chrome เริ่มปิดการทำงานของ Manifest V2</a> ไปแล้วก็ตาม ทำให้ส่วนขยายจำพวกบล็อคโฆษณาอย่าง uBlock Origin ยังทำงานได้เหมือนเดิม</p>\n<p>ที่มา - <a href=\"https://blogs.opera.com/desktop/2024/10/opera-one-r2-the-best-opera-browser-to-date/\">Opera</a></p>\n</div></div></div><div><div>Topics: </div><div><div><a href=\"/topics/opera\">Opera</a></div><div><a href=\"/topics/browser\">Browser</a></div><div><a href=\"/topics/ad-blocking\">Ad Blocking</a></div><div><a href=\"/topics/extension\">Extension</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14f95213de32b4753616ce6db29047c7708433b8d908b59d9bd46d19622b6ac7","category":"Thai"}