{"title":"Linux Foundation รับกลุ่มพัฒนาโมเดลภาพ Open Model Initiative (OMI) เข้าสังกัด","link":"https://www.blognone.com/node/141491","date":1724035562000,"content":"<div><div><div><p>Linux Foundation รับกลุ่มพัฒนาโมเดลปัญญาประดิษฐ์แบบเปิด <a href=\"https://github.com/Open-Model-Initiative\">Open Model Initiative (OMI)</a> เข้ามาเป็นโครงการในสังกัด หวังแก้ปัญหาโมเดลสร้างภาพและวิดีโอรุ่นใหม่ๆ ใช้สัญญาอนุญาตที่จำกัดมากขึ้นเรื่อยๆ</p>\n<p>OMI ก่อตั้งโดยหน่วยงานเล็กๆ 3 ราย ได้แก่ <a href=\"https://www.invoke.com/\">Invoke</a> บริษัทแพลตฟอร์มสร้างภาพด้วย AI สำหรับงานโปรดักชันมืออาชีพ, <a href=\"https://www.comfy.org/\">ComfyOrg</a> ทีมพัฒนา <a href=\"https://github.com/comfyanonymous/ComfyUI\">ComfyUI</a> ระบบ GUI สำหรับโมเดล Stable Diffusion, <a href=\"https://civitai.com/\">Civitai</a> แพลตฟอร์มแลกเปลี่ยนภาพ AI ของเหล่าครีเอเตอร์</p>\n<p><a href=\"https://siliconangle.com/2024/08/12/linux-foundations-latest-initiative-aims-promote-irrevocable-open-source-ai-models\">เว็บไซต์ SiliconAngle รายงาน</a> ว่ากลุ่ม OMI เกิดจาก<a href=\"https://www.blognone.com/node/138354\">บริษัท Stability AI ปรับเงื่อนไขการใช้งานของโมเดล Stable Diffusion 3.0</a> จากเดิมใช้งานฟรี เป็นโมเดลเปิด เปลี่ยนมาเป็นเก็บค่าใช้งานรายได้ และมีข้อจำกัดมากขึ้น</p>\n<p>เป้าหมายของกลุ่ม OMI ที่ประกาศไว้ยังเป็นเรื่องกว้างๆ เช่น กำหนดนโยบาย เฟรมเวิร์ค และมาตรฐานของโมเดลร่วมกัน ส่วนระยะยาวจะสร้างโมเดลที่มีความสามารถสูง เป็นโอเพนซอร์ส และไม่มีปัญหาเรื่องการอ้างอิงงานของศิลปินโดยไม่ได้รับอนุญาต</p>\n<p>ที่มา - <a href=\"https://www.linuxfoundation.org/press/linux-foundation-welcomes-the-open-model-initiative-to-promote-openly-licensed-ai-models\">Linux Foundation</a>, <a href=\"https://www.invoke.com/the-open-model-initiative\">Invoke</a>, <a href=\"https://thenewstack.io/linux-foundation-backs-open-source-llm-initiative/\">The New Stack</a></p>\n<p><img alt=\"No Description\" src=\"https://www.blognone.com/sites/default/files/externals/08dd72463fd448ca322dae19fb692a29.png\" /></p>\n</div></div></div><div><div>Topics: </div><div><div><a href=\"/topics/linux-foundation\">Linux Foundation</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/open-source\">Open Source</a></div><div><a href=\"/topics/stability-ai\">Stability AI</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58d46a76bf16b59310999cfcdbd3dd9a241159d657234a084323fc4f0e52816c","category":"Thai"}