{"title":"OpenAI เปิดตัว Canvas อินเทอร์เฟซแบบใหม่ในการใช้ ChatGPT สำหรับงานเขียนเนื้อหา-เขียนโค้ด","link":"https://www.blognone.com/node/142370","date":1728002415000,"content":"<div><div><div><p>OpenAI เปิดตัว <strong>Canvas</strong> อินเทอร์เฟซสำหรับการใช้งาน ChatGPT แบบใหม่ ซึ่ง OpenAI บอกว่าเหมาะกับงานเขียนเนื้อหาบทความ หรืองานเขียนโค้ด ซึ่งแตกต่างไปจากวิธีการแชทสนทนาแบบเดิม</p>\n<p>Canvas ทำงานโดยเปิดเป็นหน้าต่างแยกจากกล่องแชทหลัก เป็นพื้นที่ให้สามารถจัดการสิ่งที่ต้องการ ปรับแต่งผลลัพธ์ ระบุความต้องการเฉพาะได้ง่ายขึ้นกว่าวิธีการป้อน Prompt ไปมา</p>\n<p>การทำงานมีสองโหมดคือ Writing ซึ่ง Canvas มีปุ่มทางลัดทั้ง ระบุการแก้ไขข้อความเฉพาะส่วน, สั่งปรับความยาวของบทความ, ปรับระดับภาษา-ความยากเนื้อหา, ตรวจไวยากรณ์, แทรกอีโมจิ และโหมด Coding มีปุ่มทางลัด ให้ตรวจสอบโค้ดเฉพาะส่วน, เพิ่ม Log, เพิ่ม Comment, สั่งแก้บั๊ก, ส่งออกเป็นภาษาโปรแกรมอื่น</p>\n<p>Canvas ทำงานบน GPT-4o โดยเลือกใช้งานได้ผ่าน Model Picker สถานะตอนนี้ยังเป็นเบต้า ทยอยใช้งานได้ตั้งแต่วันนี้สำหรับลูกค้าเสียเงิน ChatGPT Plus และ Team ส่วนลูกค้า Enterprise และ Edu จะเริ่มใช้ได้สัปดาห์หน้า OpenAI มีแผนเปิดให้ใช้งาน Canvas ได้สำหรับลูกค้าฟรีด้วยในอนาคต เมื่อบริการพ้นจากสถานะเบต้า</p>\n<p>ที่มา: <a href=\"https://openai.com/index/introducing-canvas/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/2f36c20e021b8b04f5302de08a62f66a.png\" /></p>\n<blockquote><p>When writing code, canvas makes it easier to track and understand ChatGPT’s changes.It can also review code, add logs and comments, fix bugs, and port to other coding languages like JavaScript and Python. <a href=\"https://t.co/Fxssd5pDl0\">pic.twitter.com/Fxssd5pDl0</a></p>\n<p>— OpenAI (@OpenAI) <a href=\"https://twitter.com/OpenAI/status/1841887709566271896?ref_src=twsrc%5Etfw\">October 3, 2024</a></p></blockquote>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf3714baba59546cca65958553b972b52ceb1f868ee3265ba09f7d1f24548b41","category":"Thai"}