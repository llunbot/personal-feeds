{"title":"AMD ผงาด ส่วนแบ่งตลาดซีพียู x86 ไตรมาส 2/2021 สูงสุดในรอบ 14 ปี","link":"https://www.blognone.com/node/124257","date":1629172126000,"content":"<div><div><div><p>AMD ยังคงชิงส่วนแบ่งตลาดซีพียูต่อเนื่อง <a href=\"https://www.blognone.com/node/121178\">หลัง Intel ยังติดหล่มการลดขนาดกระบวนการผลิต</a> ล่าสุด อ้างอิงข้อมูลการตลาดจาก Mercury Research พบว่า AMD ชิงส่วนแบ่งตลาดซีพียู x86 จาก Intel มาได้ 22.5% แล้ว เพิ่มขึ้น 4% จากไตรมาสเดียวกันในปี 2020 และ 1.8% จากไตรมาสก่อนหน้า</p>\n<p>อย่างไรก็ตาม หากเจาะประเภทซีพียูลงไป จะพบว่า AMD เสียส่วนแบ่งตลาดซีพียูเดสก์ท็อป ไป 2.1% จากปีก่อน แต่ได้ส่วนแบ่งตลาดเพิ่มมาจากซีพียูอุปกรณ์แทน</p>\n<p><img src=\"https://www.blognone.com/sites/default/files/externals/554e3960f98c228d03e6d1a331583eb8.png\" /><img src=\"https://www.blognone.com/sites/default/files/externals/a1cf4f54987860a0580535b35b7b7a87.png\" /></p>\n<p>Dean McCarron ประธาน Mercury Research ให้ข้อมูลเพิ่มเติมกับ PCMag ว่าที่สาเหตุที่ตลาดซีพียูเดสก์ทอปโดยรวมกลับหดลงเป็นเพราะช่วงที่โรงงานต่างๆ ผลิตซีพียูได้จำกัดนั้น AMD เลือกที่จะลดการผลิตซีพียูเดสก์ท็อปแล้วไปผลิตซีพียูของอุปกรณ์อื่นเช่นซีพียูโน้ตบุ๊กหรือคอนโซลมากกว่า ส่วน Intel ลดการผลิตซีพียูโน้ตบุ๊กรุ่นล่างลง แล้วไปผลิตซีพียูเดสก์ท็อปเพิ่มแทน</p>\n<p><img src=\"https://www.blognone.com/sites/default/files/externals/859efa5cb31b221a333404a868d8adf9.png\" /></p>\n<p>ส่วนฝั่งซีพียูเซิฟเวอร์ Intel ครองส่วนแบ่ง 90.5% ส่วน AMD มีส่วนแบ่ง 9.5% เพิ่มขึ้นจากปีก่อน 3.7% และจากไตรมาสก่อน 0.6%</p>\n<p><img src=\"https://www.blognone.com/sites/default/files/externals/b39afe4f543a6d66a2eb94a6420fe052.png\" /></p>\n<p>ในปลายปีนี้สมรภูมิซีพียูน่าจะร้อนแรงขึ้นอีกครั้ง หลัง AMD เตรียมเปิดตัวซีพียู Zen 3 ที่มี V-Cache ถึง 64-128MB และ Intel เตรียมเปิดตัวซีพียู Alder Lake ที่จะมีแกนพลังงานสูง และแกนประหยัดพลังงานประกอบกัน คล้ายคลึงกับชิปมือถือ คงต้องติดตามดูว่า Intel จะดึงส่วนแบ่งตลาดกลับมาได้หรือไม่</p>\n<p>ที่มา - <a href=\"https://sea.pcmag.com/processors/45379/amds-share-of-x86-cpu-market-hits-14-year-high\">PCMag</a></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/market-share\">Market Share</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5475b16e20e29f2ea2d7fdf11e6d79d30f92742e3f49229f686c2a5b3e2c4451","category":"Thai"}