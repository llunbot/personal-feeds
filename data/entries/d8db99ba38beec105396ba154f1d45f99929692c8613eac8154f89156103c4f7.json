{"title":"อย.สหรัฐฯ อนุญาตเครื่องวัดระดับน้ำตาลแบบซื้อใช้เองเป็นครั้งแรก","link":"https://www.blognone.com/node/138579","date":1709776024000,"content":"<div><div><div><p>องค์การอาหารและยาสหรัฐฯ (FDA) ประกาศอนุญาตขายเครื่องวัดระดับน้ำตาลแบบต่อเนื่อง (continuous glucose monitor - CGM) ในรูปแบบที่คนทั่วไปสามารถซื้อใช้งานได้เอง (over-the-counter) คือเครื่อง Dexcom Stelo Glucose Biosensor System (Stelo)</p>\n<p>Stelo เป็นเซ็นเซอร์แบบติดแขนและส่งข้อมูลระดับน้ำตาลต่อเนื่องไปยังโทรศัพท์ทุกๆ 15 นาที โดยผลการทดสอบพบว่า Stelo มีประสิทธิภาพดีพอๆ กับเครื่องวัดน้ำตาลอื่นในตลาด</p>\n<p>FDA จำกัดการใช้งาน Stelo โดยไม่อนุญาตสำหรับผู้ป่วยที่ต้องใช้อินซูลิน หรือผู้ป่วย hypoclycemia ที่ระดับน้ำตาลต่ำ โดยอาจใช้งานในผู้ป่วยเบาหวาน หรือผู้ที่ต้องการมอนิเตอร์ระดับน้ำตาลในเลือดหลังออกกำลังกาย</p>\n<p>ทาง Dexcom ผู้ผลิต Stelo <a href=\"https://www.dexcom.com/en-us/stelo\">ระบุว่าจะวางตลาดจริงภายในหน้าร้อนปีนี้</a></p>\n<p>ที่มา - <a href=\"https://www.fda.gov/news-events/press-announcements/fda-clears-first-over-counter-continuous-glucose-monitor\">FDA</a></p>\n<p><img alt=\"No Description\" src=\"https://www.blognone.com/sites/default/files/externals/c21b1f447d6e6c30360c8f2d22514f3f.jpg\" /></p>\n</div></div></div><div><div>Topics: </div><div><div><a href=\"/topics/fda\">FDA</a></div><div><a href=\"/topics/medical\">Medical</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8db99ba38beec105396ba154f1d45f99929692c8613eac8154f89156103c4f7","category":"Thai"}