{"title":"ใส่แว่นไม่ใช่ปัญหา - Apple ร่วมกับ ZEISS ออกเลนส์เสริม เพื่อใช้กับ Vision Pro แต่ยังไม่บอกราคา","link":"https://www.blognone.com/node/134181","date":1686031755000,"content":"<div><div><div><p>จากการเปิดตัวเฮดเซต <a href=\"https://www.blognone.com/node/134171\">Apple Vision Pro</a> ก็มาพร้อมคำถามยอดนิยม แบบเดียวกับทุกสินค้าเฮดเซตประเภทนี้ นั่นคือคนที่ต้องใส่แว่นสายตาจะใช้งานเฮดเซตนี้อย่างไร?</p>\n<p>คำตอบของแอปเปิลคือการร่วมมือกับ ZEISS บริษัทผู้ผลิตเลนส์ชื่อดัง ออกเลนส์ ZEISS Optical Inserts ซึ่งปรับให้เข้ากับปัญหาสายตาของแต่ละบุคคล แล้วนำส่วนเลนส์เสริมนี้ติดด้วยแม่เหล็กเข้ากับเฮดเซต Apple Vision Pro ทำให้สามารถมองเห็นได้ปกติ และรองรับฟีเจอร์การตรวจจับดวงตา</p>\n<p>เรื่องต่อมาที่คนอยากรู้คือราคา ซึ่งแอปเปิลและ ZEISS ก็ยังไม่มีรายละเอียดส่วนนี้ บอกเพียงสินค้านี้จะจำหน่ายแยกในปีหน้าที่อเมริกา พร้อมกับช่วงการขายของ Vision Pro</p>\n<p>ที่มา: <a href=\"https://www.zeiss.com/vision-care/en_gb/highlights/home.html\">ZEISS</a></p>\n<p><img alt=\"No Description\" src=\"https://www.blognone.com/sites/default/files/externals/9165be1a7c9a2fe1f09d3fd36746c14e.jpg\" /></p>\n</div></div></div><div><div>Topics: </div><div><div><a href=\"/topics/carl-zeiss\">Carl Zeiss</a></div><div><a href=\"/topics/lens\">Lens</a></div><div><a href=\"/topics/apple\">Apple</a></div><div><a href=\"/topics/apple-vision-pro\">Apple Vision Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09c72f312377ee41b2e46204e47c098ed8226d7a4a2c073d3d6a4441caeae2a9","category":"Thai"}