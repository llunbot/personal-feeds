{"title":"ลาก่อน CentOS อยู่มานาน 20 ปี ถึงเวลาต้องจากกัน, เวอร์ชัน 7 หมดระยะซัพพอร์ตแล้ว","link":"https://www.blognone.com/node/140969","date":1721363896000,"content":"<div><div><div><p>CentOS 7 หมดอายุซัพพอร์ตไปตั้งแต่วันที่ 30 มิถุนายน 2024 (<a href=\"https://www.blognone.com/node/126283\">CentOS 8 โดนตัดจบ หมดอายุไปก่อนแล้วในปี 2021</a> ตามนโยบายของ Red Hat) ทำให้ตอนนี้ไม่เหลือดิสโทร CentOS ใดๆ ที่อยู่ในระยะซัพพอร์ตอีกแล้ว (กลายร่างมาเป็น <a href=\"https://www.blognone.com/node/126282\">CentOS Stream ที่เป็นดิสโทรต้นน้ำของ RHEL แทน</a>)</p>\n<p>แนวทางของผู้ใช้ CentOS เดิมจึงเหลือเพียง<a href=\"https://www.blognone.com/node/134645\">จ่ายเงินเพื่ออัพเกรดไปใช้ RHEL 7 ที่ซัพพอร์ตได้นานถึงปี 2028</a> หรือย้ายไปใช้<a href=\"https://www.blognone.com/node/126283\">ดิสโทรทางเลือกอื่นๆ เช่น AlmaLinux, Cloud Linux, Rocky Linux</a> แต่เกือบทุกตัวพัฒนาจาก CentOS 8 แปลว่าต้องอัพเกรดข้ามเวอร์ชันจาก 7 เป็น 8 อยู่ดี</p>\n<p>CentOS ย่อมาจาก Community Enterprise Operating System ก่อตั้งในปี 2004 โดยนำเอาซอร์สโค้ดของ RHEL มาคอมไพล์เป็นไบนารีเอง จึงกลายเป็นดิสโทรทางเลือกสำหรับผู้ที่ต้องการใช้ RHEL แบบไม่ต้องเสียเงินแพงๆ แต่<a href=\"https://www.blognone.com/node/52257\">โครงการถูก Red Hat ซื้อในปี 2014</a> แล้วอยู่ต่อมาได้อีกสักพักหนึ่ง จนกระทั่ง <a href=\"https://www.blognone.com/node/120027\">Red Hat เปลี่ยนนโยบายเลิกทำ CentOS ในปี 2020</a></p>\n<p>ที่มา - <a href=\"https://www.redhat.com/en/blog/centos-linux-end-life-centos-stream-and-new-red-hat-enterprise-linux-landscape\">Red Hat</a></p>\n<p><img src=\"https://www.blognone.com/sites/default/files/externals/db00701a7b16f90e5cc5841d1e0eb148.jpg\" /></p>\n<p>แผนผังความสัมพันธ์ใหม่ของ Fedora &gt; CentOS Stream &gt; RHEL</p>\n<p><img alt=\"No Description\" src=\"https://www.blognone.com/sites/default/files/externals/87b7a46acc8175ff1325d73a0390f1a4.png\" /></p>\n</div></div></div><div><div>Topics: </div><div><div><a href=\"/topics/centos\">CentOS</a></div><div><a href=\"/topics/linux\">Linux</a></div><div><a href=\"/topics/rhel\">RHEL</a></div><div><a href=\"/topics/open-source\">Open Source</a></div><div><a href=\"/topics/red-hat\">Red Hat</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a2c567b2fcd914bc7ee9a8bbb7fcd30d2a4554947f3a1850cb6dd3e83bbda07","category":"Thai"}