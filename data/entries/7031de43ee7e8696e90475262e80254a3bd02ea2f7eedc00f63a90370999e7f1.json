{"title":"Apple ออก iOS 18.2 เบต้า สำหรับนักพัฒนาทดสอบ - สามารถกำหนด Default Apps ได้ผ่าน Settings","link":"https://www.blognone.com/node/142734","date":1729731342000,"content":"<div><div><div><p>แอปเปิลออกอัปเดต iOS 18.2, iPadOS 18.2 และ macOS 15.2 เบต้า 1 รุ่นทดสอบสำหรับนักพัฒนาแล้ว โดย<a href=\"https://developer.apple.com/news/?id=qs5bol0g\">ผู้พัฒนาแอปต้องทดสอบ</a>ผ่าน Xcode 16.2 เบต้า</p>\n<p>ไฮไลท์ของ iOS 18.2 นอกจากฟีเจอร์ปัญญาประดิษฐ์ Apple Intelligence ที่จะ<a href=\"https://www.blognone.com/node/142133\">ทยอยเพิ่มเติม</a> ยังมีของใหม่หลายอย่างได้แก่</p>\n<ul>\n<li>Settings เพิ่มหัวข้อ Default Apps สามารถกำหนดแอปเริ่มต้นทั้ง อีเมล ข้อความ โทรเสียง บล็อกเบอร์โทร เบราว์เซอร์ ตัวจัดการรหัสผ่าน คีย์บอร์ด (<a href=\"https://www.blognone.com/node/141586\">เดิมจะให้เฉพาะในสหภาพยุโรป</a>)</li>\n<li><strong>ลบ</strong> แอปพื้นฐานของ iOS ออกได้ เช่น App Store‌, Safari, Messages, Camera และ Photos ซึ่งทำได้ขนาดนี้ก็มีผล<a href=\"https://www.blognone.com/node/138601\">เฉพาะผู้ใช้งานในประเทศสหภาพยุโรป</a>เท่านั้น</li>\n<li>Apple Intelligence เพิ่มเครื่องมือสร้างรูปภาพ Image Playground, สร้างรูปจากภาพร่าง Image Wand (เฉพาะ iPad), AI สร้างอีโมจิ Genmoji, Siri เชื่อมต่อกับ ChatGPT ได้</li>\n<li>ตั้งค่าระดับเสียงสูงสุดของลำโพง iPhone ได้ กรณีไม่ต้องการให้เพลงเล่นดังที่สุด</li>\n<li>Mail เพิ่มหัวข้อให้ฟิลเตอร์ประเภทอีเมล</li>\n<li>Control Center เพิ่มปุ่ม Type to ‌Siri‌</li>\n</ul>\n<p>แอปเปิลยังไม่มีกำหนดอัปเดต iOS 18.2 ให้ผู้ใช้งานทั่วไป แต่คาดว่าจะมาภายในปีนี้ ส่วน iOS 18.1 ซึ่งเป็นเวอร์ชันแรกที่มี Apple Intelligence <a href=\"https://www.blognone.com/node/142417\">น่าจะออกมาในสัปดาห์หน้า</a></p>\n<p>ที่มา: <a href=\"https://www.macrumors.com/guide/ios-18-2-beta-features/\">MacRumors</a></p>\n<p><img src=\"https://www.blognone.com/sites/default/files/externals/86bb7069fa76985b43b20cd72f40a595.png\" /></p>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div><div><a href=\"/topics/developer\">Developer</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7031de43ee7e8696e90475262e80254a3bd02ea2f7eedc00f63a90370999e7f1","category":"Thai"}