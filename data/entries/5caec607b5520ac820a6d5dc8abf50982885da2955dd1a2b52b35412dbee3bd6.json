{"title":"AIS ประกาศผลประกอบการไตรมาส 3/64 รายได้เติบโตเล็กน้อย ท่ามกลางสถานการณ์โควิด","link":"https://www.blognone.com/node/125602","date":1635780831000,"content":"<div><div><div><p>AIS ประกาศผลประกอบการประจำไตรมาสที่ 3 ปี 2564 มีรายได้รวม 42,377 ล้านบาท เพิ่มขึ้น 1.6% เมื่อเทียบกับไตรมาส 3 ปี 2563 หากพิจารณาเฉพาะรายได้การให้บริการหลัก จะเพิ่มขึ้น 2.1% ส่วนกำไรสุทธิ 6,374 ล้านบาท</p>\n<p>บริษัทระบุว่ายังมีรายได้เติบโตเล็กน้อย แม้ได้รับผลกระทบจากมาตรการควบคุมการระบาดของโควิด 19 เช่น การปิดศูนย์ให้บริการในห้างสรรพสินค้า ช่วงเดือนกรกฎาคม-สิงหาคม รวมถึงการแข่งขันสูงในตลาดเติมเงิน เกี่ยวกับแพ็คเกจใช้งานดาต้าได้ไม่จำกัด</p>\n<p><img src=\"https://www.blognone.com/sites/default/files/externals/d9723cc1cdac51375e38343c0cd43e48.png\" /></p>\n<p>จำนวนผู้ใช้บริการมีจำนวนเพิ่มขึ้นสุทธิ 424,200 เลขหมาย ซึ่งมาจากช่องทางออนไลน์, Tele sales และการเปิดศูนย์บริการลูกค้าชั่วคราวนอกพื้นที่ห้าง มีจำนวนผู้ใช้บริการรวมในระบบ 43,657,900 เลขหมาย ขณะที่ธุรกิจ AIS Fibre มีผู้ใช้บริการเพิ่มขึ้น 133,000 ราย ทำให้มีผู้ใช้บริการรวม 1,668,900 ราย สูงกว่าเป้าหมายที่คาดว่าจะทำได้ 1.6 ล้านรายภายในปีนี้</p>\n<p><img src=\"https://www.blognone.com/sites/default/files/externals/29ecc77ab3c8c9caedf8ebbcbdd918dc.png\" /></p>\n<p>AIS ประเมินแนวโน้มตลอดปี 2564 ในไตรมาสสุดท้าย ว่าแนวโน้มรายได้จะทรงตัวหรือลดลงเล็กน้อย จากสถานการณ์และผลกระทบของโควิด 19 แต่ยังมองธุรกิจอินเทอร์เน็ตบ้านมีโอกาสเติบโตสูงกว่าค่าเฉลี่ยอุตสาหกรรม และธุรกิจบริการลูกค้าองค์กรยังมีแนวโน้มเติบโตระดับสองหลัก</p>\n<p><img src=\"https://www.blognone.com/sites/default/files/externals/91dedd6a7f0ac96684b852da357bc2da.png\" /></p>\n<p><img src=\"https://www.blognone.com/sites/default/files/externals/d4e403c68f77e2ae8bc244f5b6ff4650.png\" /></p>\n<p>ที่มา: <a href=\"https://investor.ais.co.th/misc/mdna/2021/20211101-advanc-mdna-3q2021-th.pdf\">AIS</a> (pdf)</p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/financial-report\">Financial Report</a></div><div><a href=\"/topics/ais-fibre\">AIS Fibre</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5caec607b5520ac820a6d5dc8abf50982885da2955dd1a2b52b35412dbee3bd6","category":"Thai"}