{"title":"Facebook แบนนักพัฒนาสร้างส่วนขยาย Chrome ที่สามารถ unfollow เพจและเพื่อนได้ในรวดเดียว","link":"https://www.blognone.com/node/125222","date":1634022186000,"content":"<div><div><div><p>Louis Barclay นักพัฒนาชาวอังกฤษผู้พัฒนา Unfollow Everything ส่วนขยายบราวเซอร์ที่ให้ผู้ใช้งาน Facebook สามารถกด unfollow เพจและเพื่อนได้อัตโนมัติ ทำให้หน้าฟีดของ Facebook เป็นหน้าว่างเปล่าได้ เป้าหมายของเครื่องมือตัวนี้คือทำให้หน้าฟีดนั้นดีต่อสุขภาพใจของผู้ใช้งาน</p>\n<p>ตัวส่วนขยาย Unfollow Everything เปิดใช้งานบน Chrome เมื่อเดือนกรกฎาคมปี 2020 โดยมีนักวิจัยจาก University of Neuchâtel in Switzerland ที่อยากศึกษาว่าถ้าไม่มี News Feed บน Facebook แล้วจะส่งผลต่อความสุขของผู้ใช้งานในทางใดบ้าง รวมถึงระยะเวลาที่ผู้คนใช้ไปกับการเล่น Facebook ด้วย</p>\n<p>จนกระทั่งในเดือนกรกฎาคมปีนี้ ทีมทนายความของ Facebook ส่งจดหมายมาหา Barclay เนื้อหามีคำเตือนว่าให้ถอดส่วนขยายออก เนื่องจากมันไปละเมิดกฎและกฎทางเครื่องหมายทางการค้าของ Facebook และสนับสนุนให้ผู้อื่นฝ่าฝืนกฎของ Facebook พร้อมบอกด้วยว่าบัญชี Facebook และ Instagram ของ Barclay จะถูกระงับการใช้งาน</p>\n<p><img src=\"https://www.blognone.com/sites/default/files/externals/9d55d1ecc217c13ad0e6263f86786507.jpg\" /></p>\n<p>Barclay กล่าวด้วยว่า Unfollow Everything มีผู้ใช้งานเพียง 2,500 รายต่อสัปดาห์และดาวน์โหลด 10,000 ครั้ง  จนถึงตอนนี้ Facebook ยังไม่ออกมาบอกอะไร</p>\n<p>ตอนนี้ Facebook กำลังเจอปัญหาระลอกใหม่ จากการที่ <a href=\"https://www.blognone.com/node/125084\">Frances Haugen</a> อดีตผู้จัดการผลิตภัณฑ์ใน Facebook แฉ Facebook ว่าส่งเสริมให้มี Hate Speech เพราะไม่อยากให้ Engagement ตก จนล่าสุด Haugen <a href=\"https://www.blognone.com/node/125218\">จะเข้าพูดคุยกับ Oversight Board บอร์ดอิสระที่กำกับดูแลเนื้อหาบนแพลตฟอร์มแล้ว</a></p>\n<p>ที่มา - <a href=\"https://www.businessinsider.com/facebook-bans-unfollow-everything-developer-delete-news-feed-2021-10\">Business Insider</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/chrome\">Chrome</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3eb53aa5b287d72bb03235e351ffdd283489c614107bcada22aeaeab6d8bd184","category":"Thai"}