{"title":"CFO Lyft ลาออกจากตำแหน่ง เพื่อไปรับตำแหน่งเดียวกันที่ OpenSea","link":"https://www.blognone.com/node/126172","date":1638836298000,"content":"<div><div><div><p>Brian Roberts ซีเอฟโอแพลตฟอร์มให้บริการรถโดยสาร Lyft ประกาศว่าเขาได้ลาออกจากตำแหน่งแล้ว หลังจากร่วมงานกับ Lyft มาตั้งแต่ปี 2014 โดยจะไปรับตำแหน่งซีเอฟโอที่ OpenSea เว็บซื้อขายแลกเปลี่ยนสินค้าบน NFT</p>\n<p>TechCrunch มองว่าการย้ายตำแหน่งของ Roberts สะท้อนทิศทางที่ผู้บริหารระดับสูงของบริษัทเทคขนาดใหญ่ มีแนวโน้มจะย้ายไปร่วมงานกับสตาร์ทอัพสาย Web3 มากขึ้น เนื่องจากตลาดที่เกี่ยวข้องกับคริปโตมีการเติบโตสูงในช่วงไม่กี่ปีที่ผ่านมา</p>\n<p>Devin Finzer ซีอีโอและผู้ร่วมก่อตั้ง OpenSea กล่าวว่าจากนี้ Roberts จะเข้ามาช่วยสร้างเศรษฐกิจดิจิทัล ที่จะเปลี่ยนมุมมองของธุรกรรมการค้า และการเป็นเจ้าของสินทรัพย์ดิจิทัล ซึ่งมีส่วนให้เกิดการสร้างนักสร้างสรรค์และผู้ประกอบการในยุคหน้า</p>\n<p>ที่มา: <a href=\"https://techcrunch.com/2021/12/06/long-time-lyft-cfo-departs-to-become-cfo-at-nft-marketplace-opensea/\">TechCrunch</a> และ <a href=\"https://opensea.io/blog/announcements/introducing-brian-roberts-our-new-cfo/\">OpenSea</a></p>\n<p><img src=\"https://opensea.io/blog/wp-content/uploads/2021/12/Frame-242.png\" /></p>\n</div></div></div><div><div>Topics: </div><div><div><a href=\"/topics/opensea\">OpenSea</a></div><div><a href=\"/topics/lyft\">Lyft</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c215d0173c0543aa4c48635c8a4a763990242b022587e5971c781ce99c845d4d","category":"Thai"}