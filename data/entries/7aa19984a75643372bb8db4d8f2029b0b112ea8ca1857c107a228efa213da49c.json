{"title":"Flutter 2.5 รองรับธีม Material You ของ Android 12, ปรับปรุงประสิทธิภาพให้สะดุดน้อยลง","link":"https://www.blognone.com/node/124703","date":1631335537000,"content":"<div><div><div><p>กูเกิลออก Flutter 2.5 มีของใหม่หลายอย่างดังนี้</p>\n<ul>\n<li>ปรับปรุงประสิทธิภาพหลายจุด โดยเฉพาะเรื่อง garbage collector (GC) ของ Dart VM ที่มักทำให้ UI สะดุด (jank) ถูกปรับแก้ให้ทำงานน้อยลง ตัวอย่างของโครงการเองใช้การรันไฟล์ animated GIF ความยาว 20 วินาที ของเดิมต้องคืนหน่วยความจำกว่า 400 ครั้ง ลดลงมาเหลือแค่ 4 ครั้ง ทำให้แอนิเมชันลื่นขึ้น แถมลดการใช้พลังงานของซีพียูลงด้วย</li>\n<li>รองรับภาษา Dart เวอร์ชันใหม่ 2.14 มีฟีเจอร์ใหม่ที่ตัวภาษาเพิ่มขึ้น</li>\n<li>รองรับ<a href=\"https://www.blognone.com/node/122739\">ระบบธีม Material You ของ Android 12</a> และปรับวิธีการแสดงผลแอพ Android แบบเต็มหน้าจอ</li>\n<li>ปรับปรุงการทำงานของปลั๊กอินหลายตัว เช่น camera และรองรับปลั๊กอินตัวใหม่ๆ แทนตัวเก่าที่เลิกใช้ (ตัวใหม่จะห้อยท้ายชื่อว่า plus เช่น จาก device_info เป็น device_info_plus)</li>\n<li>เครื่องมือ Flutter DevTools มีของใหม่หลายอย่าง ปรับปรุงประสิทธิภาพ อัพเดต Widget Inspector เป็นต้น</li>\n<li>ปรับปรุงปลั๊กอิน Flutter ที่ใช้กับ IntelliJ/Android Studio โดยเฉพาะเรื่อง test integration</li>\n</ul>\n<p><img src=\"https://www.blognone.com/sites/default/files/externals/81b53c94b6ac3d5ad32c6c556c90df6b.jpg\" /></p>\n<p>ชาร์ทแสดงการปรับปรุง GC ที่คืนหน่วยความจำน้อยลง</p>\n<p><img src=\"https://www.blognone.com/sites/default/files/externals/2b653f8f4384df6d97500fe21451fff9.jpg\" /></p>\n<p>ที่มา - <a href=\"https://medium.com/flutter/whats-new-in-flutter-2-5-6f080c3f3dc\">Flutter</a></p>\n</div></div></div><div><div>Topics: </div><div><div><a href=\"/topics/flutter\">Flutter</a></div><div><a href=\"/topics/material-design\">Material Design</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7aa19984a75643372bb8db4d8f2029b0b112ea8ca1857c107a228efa213da49c","category":"Thai"}