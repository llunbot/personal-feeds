{"title":"พบหลักฐาน Android 16 ออกเร็วขึ้นเป็นไตรมาส 2/2025, อาจไม่ใช้โค้ดเนมตัว W","link":"https://www.blognone.com/node/142301","date":1727751715000,"content":"<div><div><div><p>Mishaal Rahman บล็อกเกอร์สาย Android ชื่อดัง ตั้งข้อสังเกตว่ากูเกิลจะออก Android 16 รุ่นของปี 2025 ให้เร็วกว่าเดิม เพื่อให้สอดคล้องกับ<a href=\"https://www.blognone.com/node/140588\">รอบการเปิดตัว Pixel ที่เร็วขึ้นกว่าเดิม (สิงหาคม จากเดิมตุลาคม)</a> ทำให้เกิดปัญหาว่า<a href=\"https://www.blognone.com/node/141196\">ไม่ทัน Android รุ่นเสถียรของปีนั้นๆ</a></p>\n<p>หลักฐานของเรื่องนี้มาจากเอกสาร Compatibility Definition Document (CDD) ของ Android 15 ที่มีคำว่า \"25Q2\" ปรากฎอยู่ เพราะปกติแล้ว Android รุ่นเสถียรจะออกในช่วงไตรมาส 3 ของทุกปี แต่กรณีของปีหน้า 2025 กลับระบุเลขเป็น Q2 แทน</p>\n<p>นอกจากเอกสาร CDD ของกูเกิลแล้ว ยังมีคอมเมนต์ของวิศวกรกูเกิลรายหนึ่งเขียนไว้ใน AOSP ว่า \"25Q2/Android W\" ซึ่งหมายถึง Android รุ่นหน้าที่จะใช้รหัสขึ้นต้นด้วยตัว W นั่นเอง (<a href=\"https://www.blognone.com/node/132895\">Android 15 เป็น Vanilla Ice Cream</a>)</p>\n<p><img alt=\"No Description\" src=\"https://www.blognone.com/sites/default/files/externals/90887d859b3b71c88d4d9501448b07d8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/39ce4466bee2cbe83eb9d9d998ad4ff9.jpg\" /></p>\n<p>ส่วนเรื่องโค้ดเนมตัวอักษร W ที่ยังไม่ชัดเจนว่าเป็นชื่อขนมอะไรในรอบนี้ ก็อาจมีความเปลี่ยนแปลงขึ้นอีก เพราะมีโค้ดเนม <a href=\"https://en.wikipedia.org/wiki/Baklava\">Baklava</a> (ชื่อขนมประเภทหนึ่งของตุรกี) โผล่มาในซอร์สโค้ด AOSP ในตำแหน่งเดียวกับโค้ดเนมของ VanillaIceCream เดิม ซึ่งตอนนี้ยังไม่ชัดเจนว่าเป็นโค้ดเนมของอะไรใหม่บางอย่าง หรือกูเกิลต้องการรีเซ็ตลำดับของตัวอักษรชื่อขนมกันแน่</p>\n<p>ที่มา - <a href=\"https://www.androidauthority.com/android-16-release-date-rumor-3486336/\">Android Authority</a>, <a href=\"https://www.androidauthority.com/android-16-codename-3486221/\">Android Authority</a></p>\n</div></div></div><div><div>Topics: </div><div><div><a href=\"/topics/android-16\">Android 16</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02d33084e164f796b3868968e81edf64a5db8f65536969d52b407f7d6242d498","category":"Thai"}