{"title":"กูเกิลประกาศรับสมัครงานตำแหน่ง Data Center Technician ในกรุงเทพ","link":"https://www.blognone.com/node/140849","date":1720684472000,"content":"<div><div><div><p>กูเกิลประกาศรับสมัครพนักงานตำแหน่ง Data Center Technician ทำงานในกรุงเทพ โดยระบุชัดเจนว่าเป็นการทำงานในศูนย์ข้อมูลของบริษัทอื่น (Third-Party Data Center)</p>\n<p>ตำแหน่งนี้เป็นระดับเริ่มต้น (early) ต้องการประสบการณ์ทำงาน 3 ปีในสายงานฮาร์ดแวร์ เครือข่าย ระบบปฏิบัติการ ลินุกซ์ และการวางแผนโครงการ รวมถึงต้องสื่อสารภาษาไทยและภาษาอังกฤษได้ดี</p>\n<p><a href=\"https://www.blognone.com/node/129755\">กูเกิลประกาศตั้งศูนย์ข้อมูลในไทยเมื่อปี 2022</a> จากนั้นก็เงียบหายไป ท่ามกลางข่าวการแข่งขันตั้งศูนย์ข้อมูลในไทยของผู้ให้บริการคลาวด์รายใหญ่ของโลก โดย<a href=\"https://www.blognone.com/node/140036\">ฝั่ง AWS ที่ประกาศล่วงหน้าก่อนมานาน เพิ่งประกาศวันเปิดบริการศูนย์ข้อมูลในไทยช่วงต้นปี 2025</a> และ <a href=\"https://www.blognone.com/node/139507\">Azure เพิ่งประกาศว่าจะตั้งศูนย์ข้อมูลในไทย เมื่อเดือนพฤษภาคม 2024</a></p>\n<p>ที่มา - <a href=\"https://www.google.com/about/careers/applications/jobs/results/134265529245278918-data-center-technician-thirdparty-data-center-thai-english?q=bangkok\">Google Careers</a></p>\n<p><img alt=\"No Description\" src=\"https://www.blognone.com/sites/default/files/externals/1e07d40651fc36a0a9efd74742ca8e6b.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/thailand\">Thailand</a></div><div><a href=\"/topics/data-center\">Data Center</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"627274040470158fd917a8ac3429d601569128a880482b64e0027f46b18a2b9d","category":"Thai"}