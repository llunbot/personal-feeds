{"title":"WordPress.com เพิ่มเครื่องมือ Write Brief with AI ช่วยแนะนำการเขียนบล็อกให้กระชับ","link":"https://www.blognone.com/node/141317","date":1723110469000,"content":"<div><div><div><p>Automattic บริษัทแม่ของ WordPress.com เปิดตัวเครื่องมือ Write Brief with AI เป็นการนำ AI มาช่วยปรับสำนวนการเขียนบล็อกของเราให้สั้นกระชับมากขึ้น</p>\n<p>รูปแบบการใช้งานคือใช้ AI ให้อ่านเนื้อหาที่เราเขียน แล้วให้คะแนน \"ความอ่านง่าย\" พร้อมแนะนำจุดที่ควรปรับปรุง เช่น การเลือกใช้คำที่ซับซ้อนเกินไป การแต่งประโยคที่ยาวเกินไป หรือการเลือกใช้คำที่ไม่มีความหมายชัดเจน แสดงถึงความไม่มั่นใจของผู้เขียน (เช่น may / could / might / possibly) เราสามารถเลือกประโยคที่ขีดเส้นใต้เพื่อให้ AI ช่วยแนะนำได้ว่าควรแก้อย่างไร</p>\n<p>บริการตัวนี้ถือเป็นส่วนหนึ่งของ Jetpack ชุดบริการเสริมสำหรับ WordPress โดยตอนนี้มันถูกผนวกเข้ากับตัว editor ของบริการ WordPress.com แล้ว ส่วนเว็บไซต์ WordPress ที่ติดตั้งเองก็สามารถลองใช้ฟรีได้ผ่านปลั๊กอิน Jetpack แบบมีข้อจำกัด 20 ครั้ง ถ้าอยากได้โควต้าเพิ่มขึ้นต้องจ่ายแพ็กเกจเพิ่ม</p>\n<p><img alt=\"No Description\" src=\"https://www.blognone.com/sites/default/files/externals/2d9c95f41d0e40899ca54da60ec44306.png\" /></p>\n<p><img alt=\"No Description\" src=\"https://www.blognone.com/sites/default/files/externals/51b5c39410f3eccd6d3f444c557adf8b.png\" /></p>\n<p>ที่มา - <a href=\"https://wordpress.com/blog/2024/08/06/write-brief-with-ai/\">WordPress.com</a></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/automattic\">Automattic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cecf088df0c943f2126cca701e39f2a24353df339654148e9ec05c0136e56dee","category":"Thai"}