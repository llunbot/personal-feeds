{"title":"เกมผจญภัย Outer Wilds ประกาศภาคเสริม Echoes of the Eye ขายกันยายน 2021","link":"https://www.blognone.com/node/123989","date":1627707276000,"content":"<div><div><div><p>Outer Wilds เกมผจญภัยอวกาศแบบ timeloop ที่ออกในปี 2019 และชนะรางวัลเกมยอดเยี่ยมประจำปีจากหลายสถาบัน ประกาศออกภาคเสริม Echoes of the Eye</p>\n<p>เนื้อหาใหม่ที่เพิ่มเข้ามาในภาค Echoes of the Eye เป็นดาวดวงใหม่ในระบบสุริยะจักรวาลของ Outer Wilds ที่เต็มไปด้วยปริศนามากมาย (ยังไม่บอกว่ามีอะไรบ้าง)</p>\n<p>สตูดิโอ Mobius Digital ผู้พัฒนาเกม อธิบายว่าหลังทำเกมภาคหลักเสร็จ ก็อยากหาโปรเจคใหม่ที่ขนาดไม่ใหญ่จนเกินไป ไอเดียตอนแรกคือจะทำ DLC เพิ่มเนื้อหาเข้ามาทีละหน่อย แต่สุดท้ายพบว่าควรมีเนื้อหาใหม่เพิ่มเข้ามาค่อนข้างสมน้ำสมเนื้อถึงขนาดเป็น Expansion ถึงจะถูกใจแฟนๆ</p>\n<p>เกมภาคเสริมจะลง PS4, Xbox One, พีซี (Steam/Epic) กำหนดวางขาย 28 กันยายน 2021</p>\n<p>ที่มา - <a href=\"https://www.mobiusdigitalgames.com/blog/announcing-a-new-outer-wilds-expansion-echoes-of-the-eye\">Mobius</a>, <a href=\"https://blog.playstation.com/2021/07/29/more-to-explore-outer-wilds-echoes-of-the-eye-expansion-lands-september-28/\">PlayStation Blog</a></p>\n<p><img src=\"https://www.mobiusdigitalgames.com/uploads/4/7/3/2/47328935/dlc-key-art-logo_orig.png\" /></p>\n</div></div></div><div><div>Topics: </div><div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e62a231b87ece7b3ee703760396e1b544710630dcf2a9ec4ca1f9d51ce69683b","category":"Thai"}