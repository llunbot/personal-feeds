{"title":"ไมโครซอฟท์เปิดให้ประกาศ Data Type ใน Excel เปิดทางสู่การเขียนโปรแกรมเต็มรูปแบบ","link":"https://www.blognone.com/node/125645","date":1635915145000,"content":"<div><div><div><p>ไมโครซอฟท์เตรียมเปิดพรีวิวฟีเจอร์ Excel Data Types ใน Excel รุ่นพรีวิวทำให้นักพัฒนาสามารถสร้างออปเจกต์ที่ซับซ้อนใน Excel ได้เหมือนการเขียนโปรแกรมแบบเต็มรูปแบบในภาษาอื่นๆ</p>\n<p>ฟีเจอร์นี้เป็นส่วนหนึ่งของ Excel JavaScript API ที่<a href=\"https://www.blognone.com/node/102081\">ไมโครซอฟท์เปิดตัวมานานแล้ว</a> แต่ใน API ใหม่จะเปิดให้ผู้ใช้ประกาศ schema ของออปเจกต์เป็น JSON เช่น รูปภาพอาจจะมีคำบรรยายภาพประกอบไปด้วย</p>\n<p>แนวทางนี้ทำให้ Excel สามารถจัดการกับข้อมูลที่ซับซ้อนมากขึ้นโดยไม่ต้องแยกข้อมูลเป็นเซลล์จำนวนมากแบบเดิม ฟังก์ชั่นรับอินพุตและส่งเอาท์พุตเป็นออปเจกต์ที่ไม่ใช่เพียงแค่ตัวเลขหรือข้อความ</p>\n<p>ฟีเจอร์นี้ยังอยู่ในสถานะพรีวิว และไมโครซอฟท์ระบุว่าจะเปิดให้ทดสอบภายในเดือนนี้ <a href=\"https://docs.microsoft.com/en-us/office/dev/add-ins/excel/excel-data-types-concepts\">เอกสารของฟีเจอร์</a>เตือนว่าตอนนี้กำลังอยู่ระหว่างการพัฒนา และไม่ควรใช้งานจริงจัง</p>\n<p>ที่มา - <a href=\"https://www.microsoft.com/en-us/microsoft-365/blog/2021/11/02/microsoft-office-transforming-for-the-hybrid-world/\">Microsoft</a></p>\n<p><img src=\"https://www.blognone.com/sites/default/files/externals/7036d71a282d2f0480d0613d4c38c657.jpg\" /></p>\n</div></div></div><div><div>Topics: </div><div><div><a href=\"/topics/excel\">Excel</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83b2dfb4f0657250488c00c83b760f962679316a4fae7b8cb207e812a2953ec5","category":"Thai"}