{"title":"ซัมซุงขายปากกา S Pen ที่ไม่มี Bluetooth ของ S25 Ultra ราคา 50 ดอลลาร์ เท่ากับปากกา S24 Ultra ที่มี Bluetooth","link":"https://www.blognone.com/node/144515","date":1738750790000,"content":"<div><div><div><p><a href=\"https://www.blognone.com/node/144333\">ประเด็นเรื่องปากกา S Pen ของ Galaxy S25 Ultra ที่ถูกตัดฟีเจอร์ Bluetooth ออก</a> ยังเป็นสิ่งที่โดนแฟนๆ ซัมซุงวิพากษ์วิจารณ์ (แม้ซัมซุงบอกว่ามีคนใช้ฟีเจอร์นี้เพียง 1%)</p>\n<p>ล่าสุดเรื่องนี้ยังเป็นประเด็นขัดแย้งเข้าไปอีก เมื่อหน้าเว็บซัมซุง มีขายแยก <a href=\"https://www.samsung.com/us/mobile/mobile-accessories/phones/galaxy-s25-ultra-s-pen-black-ej-ps938bbeguj/\">ปากกา S Pen สำหรับ Galaxy S25 Ultra</a> (สำหรับคนทำหายหรืออยากซื้อปากกาแยก) ในราคา 49.99 ดอลลาร์ ซึ่งเป็นราคาเดียวกับปากกาของ S24 Ultra ที่มีฟีเจอร์ Bluetooth มาให้ด้วย</p>\n<p>ซัมซุงเพิ่งออกมาปฏิเสธข่าวลือว่าวางขายปากกา S Pen ของ S25 Ultra ที่มีฟีเจอร์ Bluetooth แบบเดิม โดยบอกว่าข่าวก่อนหน้านี้เป็นความผิดพลาดเรื่องการสื่อสาร และยืนยันว่าไม่สามารถนำปากกาของ S24 Ultra มาใช้กับ S25 Ultra ได้</p>\n<p>ที่มา - <a href=\"https://9to5google.com/2025/02/04/samsun-galaxy-s25-ultra-replacement-s-pen-price/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/2d19a92c5f717626f84f207dcc702f38.jpeg\" /></p>\n</div></div></div><div><div>Topics: </div><div><div><a href=\"/topics/galaxy-s25\">Galaxy S25</a></div><div><a href=\"/topics/samsung\">Samsung</a></div><div><a href=\"/topics/stylus\">Stylus</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e79cf9c544486e5ae1035b5b608a216ee711da1bcf8445b00144bd4b3936e7c8","category":"Thai"}