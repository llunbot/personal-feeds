{"title":"กูเกิลลดราคา Gemini 1.5 Flash ลง 80% เหลือประมาณครึ่งหนึ่งของ GPT-4o mini","link":"https://www.blognone.com/node/141236","date":1722696415000,"content":"<div><div><div><p>กูเกิลประกาศลดราคา Gemini 1.5 Flash ที่เพิ่งเปิดตัวมาเพียงสามเดือนลง 80% (อินพุต) ด้วยราคาระดับนี้ทำให้สามารถใช้งานได้หลากหลายขึ้น เช่น การใช้ถอดข้อความจากเสียงนั้นหลายครั้ง Gemini ทำได้ดีกว่าโมเดลแแปลงเสียงเป็นข้อความแล้ว</p>\n<p>Gemini 1.5 Flash รองรับทั้งข้อความ, วิดีโอ, เสียง, และภาพ ราคาใหม่ อยู่ที่ 0.01875 ดอลลาร์ต่อ 1 ล้านตัวอักษร หากนับเป็นโทเค็นจะอยู่ที่ประมาณ 0.075 ดอลลาร์ต่อ 1 ล้านโทเค็น ประมาณครึ่งหนึ่งของ GPT-4o mini ที่ราคาถูกที่สุดตอนนี้ ราคาฝั่งเอาท์พุตของ Gemini 1.5 Flash อยู่ที่ 0.15 ดอลลาร์ต่อ 1 ล้านโทเค็น เทียบกับ GPT-4o mini อยู่ที่ 0.60 ดอลลาร์ต่อ 1 ล้านโทเค็น</p>\n<p>นอกจากการลดราคา API ตรงๆ แล้ว Vertex AI ยังเปิด Batch API สำหรับงานที่รอได้ ทำให้ราคาลดลงไปอีก 50%  ทำให้ค่าใช้งานถูกลงมาก หรือหากต้องการใช้งานปริมาณมากๆ สามารถเลือกใช้ Provisioned Throughput เพื่อจองโควต้าการใช้งานล่วงหน้าได้</p>\n<p>ราคาใหม่ของ Gemini 1.5 Flash จะมีผลวันที่ 12 สิงหาคมนี้</p>\n<p>ที่มา - <a href=\"https://cloud.google.com/blog/products/ai-machine-learning/lower-costs-more-languages-for-gemini-on-vertex\">Google Cloud Blog</a></p>\n<p><img src=\"https://www.blognone.com/sites/default/files/externals/d4ebdd088020c07ba1c46b31c704ed18.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90b1b922537b37359e28218051c2bb786e2e490bdd851ce70c2cb3d4723265bd","category":"Thai"}