{"title":"Apple เพิ่มหน้าอัปเดตการชำระเงินในแอป หากเกิดปัญหาการจ่าย subscription ผ่าน App Store","link":"https://www.blognone.com/node/133500","date":1681991752000,"content":"<div><div><div><p>Apple อัปเดตการเปลี่ยนแปลงเรื่องการแจ้งเตือนการชำระเงินสำหรับคนที่สมัครสมาชิกบนแอปฯ iPhone และ iPad สามารถแก้ไขปัญหาโดยการเรียกเก็บเงินโดยตรงจากในแอปฯ หากเกิดข้อผิดพลาดในการต่ออายุการใช้งาน ซึ่งก่อนหน้านี้ต้องจัดการปัญหาการชำระเงินผ่านการตั้งค่าของ Apple ID ใน Setting</p>\n<p>Apple ได้ประกาศไว้<a href=\"https://developer.apple.com/news/?id=mfx8xxtc&amp;1681940112\">หน้าเว็บไซต์</a> ว่าหากการสมัครต่ออายุไม่สามารถทำได้ เนื่องจากเกิดปัญหาการเรียกเก็บเงิน ผู้ใช้ก็จะเห็นข้อความแจ้งเตือนโดยตรงในแอปพลิเคชัน พร้อมหน้าให้อัปเดตการชำระเงินของ Apple ID ในแอปทันที</p>\n<p>ข้อความที่ขึ้นมามีเพื่อให้ระบบแจ้งเตือนให้ผู้ใช้อัปเดตวิธีการชำระเงินสำหรับ Apple ID ของตนเอง ซึ่งการเปลี่ยนแปลงนี้จะเพิ่มความสะดวกสบายให้กับทั้งผู้ใช้งานและผู้พัฒนาแอปฯ แต่จะรองรับเฉพาะ iOS16.4 และ iPadOS 16.4 ขึ้นไปเท่านั้น คาดว่าจะอัปเดตช่วงกลางปีนี้</p>\n<p><img alt=\"No Description\" src=\"https://www.blognone.com/sites/default/files/externals/c837813eec8f9af56d2e184d4aae61e4.png\" /></p>\n<p>ที่มา: <a href=\"https://9to5mac.com/2023/04/19/apple-payment-method-update-in-app-changes/\">9to5mac</a></p>\n</div></div></div><div><div>Topics: </div><div><div><a href=\"/topics/apple-store\">Apple Store</a></div><div><a href=\"/topics/apple\">Apple</a></div><div><a href=\"/topics/apple-id\">Apple ID</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"769f6258aacc642ea8a386ea4a1db50b138458fe555cf3d6aa63c8a838b023a1","category":"Thai"}