{"title":"Yandex ประกาศขายธุรกิจหลัก ให้กลุ่มนักลงทุนในรัสเซีย","link":"https://www.blognone.com/node/138047","date":1707127775000,"content":"<div><div><div><p>Yandex บริษัทผู้ให้บริการออนไลน์รายใหญ่ในรัสเซีย ที่ได้ฉายาว่า Google ของรัสเซีย ประกาศบรรลุข้อตกลงเพื่อขายสินทรัพย์ทั้งหมดของบริษัทให้กับกลุ่มนักลงทุนในรัสเซีย มูลค่าดีลอยู่ที่ 4.75 แสนล้านรูเบิล (ประมาณ 1.8 แสนล้านบาท)</p>\n<p>ที่มาที่ไปของดีลนี้เป็นผลจากสถานการณ์สงครามรัสเซีย-ยูเครน เนื่องจากแม้ Yandex จะมีธุรกิจอยู่ในรัสเซีย แต่บริษัทแม่นั้นจดทะเบียนอยู่ในเนเธอร์แลนด์ และหุ้นของบริษัทมีการซื้อขายในตลาด Nasdaq ของสหรัฐฯ ด้วย ทำให้บริษัทมีผู้ถือหุ้นบริษัทนอกรัสเซีย ผลจากการคว่ำบาตรการค้าทำให้กระบวนการต่าง ๆ ถูกระงับ ซึ่ง Yandex ประกาศแผนแก้ไขปัญหานี้ตั้งแต่พฤศจิกายน 2022 เพื่อรักษาผลประโยชน์กับผู้ถือหุ้นมากที่สุด</p>\n<p>กระบวนการขายสินทรัพย์นั้น บริษัทแม่ที่เนเธอร์แลนด์คือ Yandex NV (YNV) จะขายธุรกิจส่วนในรัสเซียทั้งหมด (95% ของรายได้บริษัท) ให้กลุ่มนักลงทุน ที่มูลค่าอย่างน้อย 50% ของมูลค่ายุติธรรม และต้องได้รับการอนุมัติจากรัฐบาลรัสเซียก่อน การจ่ายเงินจะใช้สกุลเงินหยวน จากนั้น YNV จะดำเนินการต่อในส่วนธุรกิจที่เหลือในยุโรป ซึ่งส่วนใหญ่เป็นงานด้าน AI</p>\n<p>ที่มา: <a href=\"https://yandex.com/company/press_center/press_releases/2024/05-02-2024\">Yandex</a></p>\n<p><img src=\"https://www.blognone.com/sites/default/files/externals/2d0a8ebb1f90ac2379e6300e94230a55.png\" /></p>\n</div></div></div><div><div>Topics: </div><div><div><a href=\"/topics/yandex\">Yandex</a></div><div><a href=\"/topics/russia\">Russia</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"793a9b524e4bb0c54cad47e8717d47160834aaed57b0f4f209ec3d11ab24bcc6","category":"Thai"}