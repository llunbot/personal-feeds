{"title":"Spotify ไตรมาส 1/2024 เติบโตทุกด้านทั้งรายได้-กำไร-จำนวนผู้ใช้งาน","link":"https://www.blognone.com/node/139370","date":1713886499000,"content":"<div><div><div><p>Spotify รายงานผลประกอบการประจำไตรมาสที่ 1 ปี 2024 ยังคงเติบโตทั้งรายได้ และจำนวนสมาชิก ทั้งแบบที่เสียเงินกับใช้งานฟรีมีโฆษณา ผลการดำเนินงานยังมีทิศทางที่ดีโดยมีกำไรจากการดำเนินงานทำสถิติสูงสุดในไตรมาส มีตัวเลขที่สำคัญดังนี้</p>\n<ul>\n<li>จำนวนผู้ใช้งานเป็นประจำทุกเดือน (MAUs) เพิ่มขึ้นจากช่วงเดียวกันในปีก่อน 19% เป็น 615 ล้านบัญชี</li>\n<li>สมาชิกแบบพรีเมียมเพิ่มขึ้น 14% เป็น 239 ล้านบัญชี ส่วนใหญ่เป็นการสมัครแพ็คเกจ Family และ Duo</li>\n<li>รายได้รวมเพิ่มขึ้น 20% เป็น 3,636 ล้านยูโร</li>\n<li>กำไรจากการดำเนินงานทำสถิติสูงสุด 168 ล้านยูโร (คิดเป็นอัตรา 4.6% ของรายได้)</li>\n</ul>\n<p>ในไตรมาสที่ผ่านมา Spotify เพิ่มฟีเจอร์ใหม่หลายอย่างเช่น มิวสิควิดีโอ, ฟีเจอร์ดูดวงกับเพลง Song Psychic, แพ็คเกจใหม่ฟัง Audiobook ในอเมริกา และอื่น ๆ</p>\n<p>ที่มา: <a href=\"https://newsroom.spotify.com/2024-04-23/spotify-reports-first-quarter-2024-earnings/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/1c30983280fd95bd415e12c2dd40de9a.jpeg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbae75eca2ab61ba11fe8e5da0e365a136165ef1cd17a2fce65921663e01a32b","category":"Thai"}