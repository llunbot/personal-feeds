{"title":"Sea Group รายงานผลประกอบการไตรมาส Shopee เติบโตโดดเด่นทำสถิติใหม่ของไตรมาส","link":"https://www.blognone.com/node/146389","date":1747184163000,"content":"<span>Sea Group รายงานผลประกอบการไตรมาส Shopee เติบโตโดดเด่นทำสถิติใหม่ของไตรมาส</span>\n\n  <div>\n    <div>Body</div>\n              <div><p>Sea Group รายงานผลประกอบการของไตรมาสที่ 1 ปี 2025 มีรายได้รวมตามบัญชี GAAP 4,841 ล้านดอลลาร์ เพิ่มขึ้น 29.6% เทียบกับ<a href=\"https://www.blognone.com/node/139750\">ไตรมาสเดียวกันในปีก่อน</a> และมีกำไรสุทธิ 411 ล้านดอลลาร์</p>\n<p>Forrest Li ซีอีโอ Sea กล่าวว่าบริษัทเริ่มต้นปีการเงินด้วยผลประกอบการทำสถิติ มีอัตรากำไรที่ดีขึ้น และเห็นการเติบโตจากทุกกลุ่มธุรกิจของบริษัท</p>\n<p>กลุ่มอีคอมเมิร์ซ (Shopee) จำนวนคำสั่งซื้อเพิ่มขึ้น 20.5% เป็น 3.1 พันล้านคำสั่ง มูลค่าการซื้อขายรวม (GMV) 28.6 พันล้านดอลลาร์ คิดเป็นรายได้ 3,119 ล้านดอลลาร์ ซึ่งเป็นธุรกิจหลักของกลุ่ม Sea</p>\n<p>กลุ่มสื่อบันเทิงดิจิทัล (Garena) รายได้ 496 ล้านดอลลาร์ และกลุ่มการเงิน ซึ่งเพิ่มรีแบรนด์จาก SeaMoney เป็น Monee รายได้ 787 ล้านดอลลาร์ มูลค่าสินเชื่อรวม 5.8 พันล้านดอลลาร์ เพิ่มขึ้น 76.5% มีปริมาณสินเชื่อด้อยคุณภาพที่ขาดการชำระเกิน 90 วัน คิดเป็น 1.1%</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/1Q2025/QHZ189TXIR0Fivp2PfCZ/2025.05.13%20Sea%20First%20Quarter%202025%20Results.pdf\">Sea</a> (pdf)</p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 05/14/2025 - 07:56</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12126402b3f9bfe311a803232752cd717456cfafbda7d6b46d220c9345e31bc2","category":"Thai"}