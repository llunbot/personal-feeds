{"title":"Patreon ประกาศเปลี่ยนเงื่อนไขจ่ายเงินผ่าน iOS หลัง Apple บังคับให้ทุกธุรกรรมต้องใช้ระบบ In-App ห้ามหลีกเลี่ยง","link":"https://www.blognone.com/node/141375","date":1723508110000,"content":"<div><div><div><p>Patreon แพลตฟอร์มระดมทุนสำหรับงานศิลปะ ประกาศการเปลี่ยนแปลงบริการสำหรับแอป iOS หลังจากแอปเปิลบังคับให้ Patreon ต้องจ่ายค่าธรรมเนียมสินค้าดิจิทัล 30% บน App Store ผ่านระบบ In-App ทำให้ราคา Subscription ปรับเพิ่มขึ้น</p>\n<p>ที่ผ่านมา Patreon มีระบบเก็บเงินรายเดือน ซึ่งมีเงื่อนไขการจ่ายหลายรูปแบบ และระบบ In-App ของ App Store ไม่รองรับ เช่น ระบุเงินสูงสุดที่จะจ่ายต่อเดือน, กำหนดวันตัดรอบบิลเป็นวันที่ 1 แม้จะเริ่มสมัครวันอื่น ทำให้ Patreon เป็นแพลตฟอร์มที่มีทางเลือกไม่ต้องจ่ายผ่าน App Store และไม่ต้องเสียค่าธรรมเนียม 30% กับแอปเปิล ซึ่งจากประกาศของ Patreon นี้ระบุว่าแอปเปิลสั่งให้แพลตฟอร์ม ต้องใช้ธุรกรรมผ่าน In-App เท่านั้น มิฉะนั้นแอปอาจถูกถอดออกจากสโตร์ไปเลย</p>\n<p>Patreon แนะนำให้ครีเอเตอร์บนแพลตฟอร์มสามารถเลือกการปรับราคาขึ้น 30% ไปเลย เพื่อไม่ต้องรับผลกระทบจากค่าธรรมเนียม แต่หากครีเอเตอร์ต้องการคงราคาบริการไว้ให้เหมือนแพลตฟอร์มอื่นก็ต้องรับผลกระทบ 30% นี้ด้วยสำหรับ iOS รวมแผนการใช้งานจะมีแต่แบบพื้นฐานตามข้อจำกัดของ App Store โดยการเปลี่ยนแปลงนี้จะมีผลตั้งแต่เดือนพฤศจิกายนสำหรับผู้สมัครสมาชิกใหม่</p>\n<p>ที่มา: <a href=\"https://news.patreon.com/articles/understanding-apple-requirements-for-patreon\">Patreon</a></p>\n<p><img alt=\"No Description\" src=\"https://www.blognone.com/sites/default/files/externals/d4d781729dd4b303fb2eff71218595b5.png\" /></p>\n</div></div></div><div><div>Topics: </div><div><div><a href=\"/topics/patreon\">Patreon</a></div><div><a href=\"/topics/app-store\">App Store</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e873de3d85b37afd040936859223abe17d7801e4fbd4afdc3f7ffe7a87f18727","category":"Thai"}