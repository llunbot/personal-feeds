{"title":"Steve Wozniak มอง AI อาจทำให้การฉ้อโกงเป็นสิ่งที่ตรวจจับยากขึ้น","link":"https://www.blognone.com/node/133746","date":1683613609000,"content":"<div><div><div><p>Steve Wozniak หนึ่งผู้ร่วมก่อตั้ง Apple และร่วมคิดค้นคอมพิวเตอร์ Apple รุ่นแรก ออกมาเตือนว่าปัญญาประดิษฐ์ AI (Artificial Intelligence) อาจทำให้ข้อมูลปลอมเป็นสิ่งที่ตรวจสอบยากขึ้นกว่าเดิม จากการให้สัมภาษณ์กับทาง BBC ถึงประโยชน์และข้อกังวลของ AI</p>\n<p>เขากล่าวว่า AI ปัจจุบันมีความฉลาดจนถึงขั้นที่นำไปใช้ในการหลอกลวงคนอื่นได้ และจะส่งเสริมให้มิจฉาชีพหลอกลวงได้ง่ายขึ้น เพราะอย่าง ChatGPT สามารถสร้างข้อความที่ดูฉลาดมาก สิ่งที่ตามมาคือ มนุษย์จะต้องรับผิดชอบจากสิ่งที่ AI สร้างขึ้น ควรมีข้อความกำกับคอนเทนต์ที่สร้างจาก AI และควรจะต้องมีกฎระเบียบสำหรับวงการนี้และบริษัทเทคยักษ์ใหญ่ด้วย</p>\n<p>Wozniak ยังเชื่อว่า “เราไม่สามารถหยุดเทคโนโลยีได้” แต่เราสามารถเตรียมคนให้เก่งขึ้นเพื่อจะตรวจสอบกลโกงและป้องกันการขโมยข้อมูลส่วนตัวบุคคลของผู้ใช้ได้ และในสัปดาห์ที่ผ่านมา Tim cook ซีอีโอของ Apple ได้บอกกับนักลงทุนว่า สิ่งสำคัญคือ ต้องพิจารณาอย่างรอบคอบในการเข้าถึง AI เพราะมองว่า AI มีความซับซ้อนและยิ่งใหญ่มาก และเราจะต้องนำมันใส่เข้าไปในผลิตภัณฑ์ของเราอย่างรอบคอบ</p>\n<p>ทั้งนี้ Wozniak ก็เป็นหนึ่งในคนที่ได้ลงนามในจดหมายที่เรียกร้องให้หยุดพัฒนา AI ประสิทธิภาพสูง ร่วมกับ <a href=\"https://www.blognone.com/node/133206\">Elon Musk ในเดือนมีนาคมที่ผ่านมา</a></p>\n<p>ที่มา: <a href=\"https://www.bbc.com/news/technology-65496150?at_medium=RSS&amp;at_campaign=KARANGA\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/60adc46b8467ee1cef136e146eaddeb5.png\" /><em>ภาพจาก Apple via Britannica</em></p>\n</div></div></div><div><div>Topics: </div><div><div><a href=\"/topics/steve-wozniak\">Steve Wozniak</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatgpt\">ChatGPT</a></div><div><a href=\"/topics/apple\">Apple</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a70292c0f5c30fb37a875ebd838474b0aee21672b922a9818c5787272dc7b76a","category":"Thai"}