{"title":"Temu สหรัฐหยุดขายสินค้าที่สั่งจากจีนโดยตรง เหลือแต่สินค้าจากโกดังในสหรัฐ","link":"https://www.blognone.com/node/146235","date":1746324903000,"content":"<div><div><div><p>เว็บอีคอมเมิร์ซ Temu ในสหรัฐอเมริกา หยุดขายสินค้าที่ส่งจากประเทศจีนเข้ามายังสหรัฐโดยตรง เหลือแต่สินค้าที่อยู่ในโกดังในสหรัฐอเมริกาเท่านั้น โดยสินค้าที่ส่งจากจีนจะขึ้นว่า out of stock</p>\n<p>การเปลี่ยนแปลงนี้เกิดจาก <a href=\"https://www.blognone.com/node/144479\">รัฐบาล Donald Trump ยกเลิกกฎ de minimis ที่เป็นการยกเว้นภาษีให้สินค้ามูลค่าต่ำ ไม่เกิน 800 ดอลลาร์</a> ซึ่งเป็นกฎที่มีมายาวนานตั้งแต่ยุคไปรษณีย์ แต่กลับกลายเป็นช่องว่างทางกฎหมายให้ส่งสินค้าจากจีนเข้าไปขายยังประเทศต่างๆ แบบไม่ต้องเสียภาษี</p>\n<p>ประเทศไทยมีกฎ de minimis แบบเดียวกัน ใช้กับสินค้ามูลค่าไม่เกิน 1,500 บาท (<a href=\"https://www.customs.go.th/list_strc_simple_neted.php\">ประกาศบนหน้าเว็บกรมศุลกากร</a>) โดย<a href=\"https://www.customs.go.th/cont_strc_simple_with_date.php?current_id=14232a324146505f4b464b49464b4d\">เพิ่งปรับแก้กฎเมื่อปีที่แล้ว</a> ให้เก็บภาษีมูลค่าเพิ่มกับสินค้าเหล่านี้ด้วย</p>\n<p>กรณีของ de minimis เป็นคนละส่วนกับภาษีนำเข้าหรือ tariff ตามนโยบายของ Trump ซึ่งส่งผลให้ <a href=\"https://www.blognone.com/node/146092\">Temu และ Shein ต้องขึ้นราคาสินค้า</a> แม้นำเข้าโดยไม่ได้ใช้ช่อง de minimis ก็ตาม</p>\n<p>ที่มา - <a href=\"https://www.cnbc.com/2025/05/02/temu-halts-shipments-direct-from-china-as-de-minimis-tariff-rule-ends-.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/be6cfd7a1f548055367748fcf209d3b3.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/a17594a74227576d9c6406b7670c4d74.jpg\" /></p>\n</div></div></div><div><div>Topics: </div><div><div><a href=\"/topics/temu\">Temu</a></div><div><a href=\"/topics/e-commerce\">E-commerce</a></div><div><a href=\"/topics/china\">China</a></div><div><a href=\"/topics/tax\">Tax</a></div><div><a href=\"/topics/donald-trump\">Donald Trump</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6cd35141f10e81502e5f7d0ecbdf14f399d2ba1211792e653d5553c3bae3213","category":"Thai"}