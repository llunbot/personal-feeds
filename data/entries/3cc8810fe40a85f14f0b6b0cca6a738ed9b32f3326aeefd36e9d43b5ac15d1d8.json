{"title":"เกมอินดี้ Braid, Anniversary Edition เวอร์ชันรีมาสเตอร์กราฟิก ได้กำหนดขายเมษายน 2024","link":"https://www.blognone.com/node/136715","date":1699865950000,"content":"<div><div><div><p>Braid เป็นเกมพัซเซิลผสมแพลตฟอร์ม 2D ที่มีกลไกเรื่องการย้อนเวลา เกมออกตั้งแต่ปี 2008 และเป็นเกมอินดี้ที่ประสบความสำเร็จอย่างมาก</p>\n<p>สุดสัปดาห์ที่ผ่านมา Jonathan Blow โปรแกรมเมอร์ผู้สร้างเกม Braid ประกาศแผนการออกเกมเวอร์ชันรีมาสเตอร์กราฟิก Braid, Anniversary Edition ในวันที่ 30 เมษายน 2024 โดยจะลงทั้งพีซี, PS4, PS5, Xbox One, Xbox Series X และมือถือ เกมเวอร์ชันมือถือเป็นเอ็กซ์คลูซีฟเฉพาะสมาชิก Netflix เท่านั้น</p>\n<p>เกมเวอร์ชันรีมาสเตอร์จะอัพเกรดกราฟิกใหม่เป็น 4K (เกมต้นฉบับสร้างยุค PS3/Xbox 360 ความละเอียดแค่ 720p) ซึ่งต้องวาดกราฟิกใหม่หมดเพราะของเดิมใช้ไม่ได้เลย แถมถือโอกาสทำเพลงและเสียงประกอบใหม่ด้วย เพราะเกมต้นฉบับใช้เสียงที่ซื้อมาจากในเน็ตเท่านั้น ผู้เล่นสามารถกดสลับกราฟิกแบบเก่า-ใหม่ได้ตลอดเวลา และมีเพิ่ม commentary จากผู้สร้างเกมให้ด้วย</p>\n<p><img alt=\"No Description\" src=\"https://www.blognone.com/sites/default/files/externals/56faede0e397007b21e146c99b0263a1.jpg\" /></p>\n<blockquote><p>We've been working quietly on the Anniversary Edition of Braid for a **while**, but we can now announce that the release date is April 30, 2024. Here are some fun details: [1/n] <a href=\"https://t.co/HSNjpM2HDK\">pic.twitter.com/HSNjpM2HDK</a></p>\n<p>— Jonathan Blow (@Jonathan_Blow) <a href=\"https://twitter.com/Jonathan_Blow/status/1722709573071433996?ref_src=twsrc%5Etfw\">November 9, 2023</a></p></blockquote>\n</div></div></div><div><div>Topics: </div><div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cc8810fe40a85f14f0b6b0cca6a738ed9b32f3326aeefd36e9d43b5ac15d1d8","category":"Thai"}