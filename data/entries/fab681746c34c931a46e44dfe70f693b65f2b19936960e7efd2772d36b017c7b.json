{"title":"Google เตรียมเพิ่ม Repair Mode เข้า AOSP เปิดเครื่องได้ แต่ดูข้อมูลในเครื่องไม่ได้","link":"https://www.blognone.com/node/136284","date":1697621785000,"content":"<div><div><div><p>Mishaal Rahman นักข่าวสายแอนดรอยด์รายงานว่า Google เตรียมอัพเดตฟีเจอร์ Repair Mode เข้าไปใน AOSP โดยตอนนี้ commit ฟีเจอร์นี้<a href=\"https://android-review.googlesource.com/q/topic:%22locksettings-aosp-4%22\">ถูก merged เข้าไปใน AOSP แล้ว</a> ช่วยให้เวลาส่งซ่อมมือถือ ช่างจะยังคงสามารถเปิดเครื่องดูข้อมูลพื้นฐานของเครื่องได้อยู่ แต่จะเข้าถึงไฟล์ ข้อมูลหรือแอปอื่นๆ ไม่ได้</p>\n<p>การทำงานของ Repair Mode จะใช้เทคนิค <a href=\"https://www.blognone.com/node/110183\">Dynamic System Update</a> จะสร้างและบูทเข้าอิมเมจจำลองที่เหมือนเครื่องเปล่าขึ้นมาให้ แทนที่จะเป็นการบูท Generic System Image (GSI) จากปกติ และเมื่อปิด Remair Mode อิมเมจดังกล่าวจะถูกลบทิ้ง และบูทเข้า GSI ตามปกติ</p>\n<p>การเปิดและปิด Repair Mode จะต้องกดรหัสล็อกหน้าจอทุกครั้ง ทำให้ช่างซ่อมไม่สามารถเข้าถึงข้อมูลในเครื่องได้ง่ายๆ โดยคาดว่าฟีเจอร์นี้จะถูกปล่อยให้ผู้ใช้งาน Pixel ในอัพเดต Pixel Drop รอบเดือนธันวาคมนี้</p>\n<p>ที่มา - <a href=\"https://twitter.com/MishaalRahman/status/1714352173411127590\">@MishaalRahman</a> via <a href=\"https://www.androidauthority.com/android-repair-mode-2-3377125/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/0979338bd72f7f09b40f97dbfa02e848.png\" /><em>ภาพจาก Mishaal Rahman</em></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/aosp\">AOSP</a></div><div><a href=\"/topics/google\">Google</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fab681746c34c931a46e44dfe70f693b65f2b19936960e7efd2772d36b017c7b","category":"Thai"}