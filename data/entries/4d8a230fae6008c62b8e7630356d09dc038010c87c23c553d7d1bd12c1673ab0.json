{"title":"อินเทลเปิดตัวแบรนด์การ์ดจอแยก Intel Arc ขายจริงต้นปี 2022","link":"https://www.blognone.com/node/124250","date":1629126056000,"content":"<div><div><div><p>อินเทลเปิดตัว Intel Arc เป็นแบรนด์การ์ดจอแยกสำหรับผู้ใช้ทั่วไป โดย Arc เป็นการพัฒนาต่อมาจาก<a href=\"https://www.blognone.com/node/117979\">ชิปกราฟิก Xe-HPG ที่เปิดตัวตั้งแต่ปี 2020</a> มีชื่อรหัสเป็นชุดตามตัวอักษร ได้แก่ Alchemist, Battlemage, Celestial, และ Druid</p>\n<p>ตอนนี้ยังไม่มีข้อมูลของ Arc มากนัก แต่อินเทลระบุว่าชิปกราฟิก Alchemist ตัวแรกจะรองรับการเรนเดอร์แบบ ray tracing สามารถทำ super sampling เพิ่มความละเอียดภาพด้วยปัญญาประดิษฐ์ และรองรับ DirectX 12 Ultimate</p>\n<p>อินเทลจะเริ่มวางตลาด Alchemist ผ่านทางผู้ผลิตพีซีภายในไตรมาสแรกปี 2022</p>\n<p>ที่มา - <a href=\"https://www.intel.com/content/www/us/en/newsroom/news/introducing-discrete-graphics-brand-intel-arc.html\">Intel</a></p>\n<p><img src=\"https://www.blognone.com/sites/default/files/externals/c35b2d2862a6c3ada9b962fda57f690c.jpg\" /></p>\n<p><img src=\"https://www.blognone.com/sites/default/files/externals/b3912c8293c0401694edf359aa3d310a.png\" /></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/intel\">Intel</a></div><div><a href=\"/topics/gpu\">GPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d8a230fae6008c62b8e7630356d09dc038010c87c23c553d7d1bd12c1673ab0","category":"Thai"}