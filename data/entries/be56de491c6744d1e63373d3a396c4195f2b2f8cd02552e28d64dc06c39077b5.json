{"title":"ชาวบ้านแห่ยกย่อง Liang Wenfeng ผู้ก่อตั้ง DeepSeek เป็นฮีโร่ หลังกลับบ้านฉลองตรุษจีน","link":"https://www.blognone.com/node/144480","date":1738569119000,"content":"<div><div><div><p>Liang Wenfeng ผู้ก่อตั้ง DeepSeek ถูกยกย่องให้เป็นวีรบุรุษ หลังจากที่เขาเดินทางไปฉลองตรุษจีนที่หมู่บ้าน Mililing เมืองจ้านเจียง มณฑลกวางตุ้ง หรือบ้านเกิดของเขา พร้อมกับบอดี้การ์ดจำนวนหนึ่ง</p>\n<p>ชาวบ้านบอกว่า พวกเขารู้สึกภูมิใจมาก หลังจากที่ Liang ได้นำเกียรติยศมาสู่ชุมชน จากอิทธิพลของ DeepSeek ที่แสดงให้เห็นว่า <a href=\"https://www.blognone.com/node/144230\">โมเดล AI ที่ทรงพลังมากขนาดนี้ สามารถพัฒนาด้วยชิป NVIDIA รุ่นรอง</a> ซึ่งได้สร้างปรากฏการณ์ให้กับแวดวงเทคฯ ของจีน และ<a href=\"https://www.blognone.com/node/144347\">สะเทือนไปถึงบิ๊กเทคฯ ของสหรัฐฯ</a> <a href=\"https://www.blognone.com/node/144337\">หลังกีดกันไม่ให้จีนเข้าถึงชิประดับไฮเอนด์</a></p>\n<p>นอกจากนี้ ชาวบ้านในชุมชนบอกว่า Liang เป็นเด็กเรียนเก่งอันดับต้น ๆ โดยเฉพาะวิชาคณิตศาสตร์ โตมากับพ่อที่เป็นคุณครู และชอบอ่านการ์ตูน</p>\n<p>แม้ Liang กำลังเป็นดาวรุ่งพุ่งแรง แต่เขาพยายามเก็บตัว หลีกเลี่ยงความสนใจจากสาธารณะ ทำให้ถูกมองว่าเป็นการเคลื่อนไหวเชิงกลยุทธ์เพื่อหลีกเลี่ยงการตรวจสอบข้อเท็จจริงของรัฐบาล เหมือนกับที่ซีอีโอชื่อดังของจีนคนอื่น ๆ ต้องเผชิญ</p>\n<p>ที่มา: <a href=\"https://techcrunch.com/2025/02/02/deepseek-founder-liang-wenfeng-receives-a-heros-welcome-back-home/\">TechCrunch</a> via <a href=\"https://www.ft.com/content/b3668e7f-ab8d-473a-9358-12421382cca9\">Financial Times</a></p>\n<p><img alt=\"alt=&quot;DeepSeek&quot;\" src=\"https://www.blognone.com/sites/default/files/externals/e5f58af1f227c8b8d99d14b7cac62647.jpg\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/ceo\">CEO</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be56de491c6744d1e63373d3a396c4195f2b2f8cd02552e28d64dc06c39077b5","category":"Thai"}