{"title":"Apple เจรจายอมความคดีฟ้องร้อง Corellium บริษัทพัฒนา iOS เสมือนเพื่องานวิจัยความปลอดภัย","link":"https://www.blognone.com/node/137277","date":1702785413000,"content":"<div><div><div><p>แอปเปิลเจรจายอมความที่บริษัทฟ้องร้อง Corellium ในประเด็นละเมิดลิขสิทธิ์ทำ iOS เสมือนออกมา โดยไม่มีรายละเอียดเพิ่มเติมในข้อตกลงของการยอมความครั้งนี้</p>\n<p>Corellium เป็นสตาร์ทอัพที่พัฒนาซอฟต์แวร์เสมือนของอุปกรณ์ต่าง ๆ โดยเน้นเพื่องานทดสอบความปลอดภัยด้วยต้นทุนที่น้อยกว่า ในประเด็นที่แอปเปิลฟ้องก็มาจากการทำ iOS เสมือน ซึ่งแอปเปิลอ้างว่าเป็นการละเมิดลิขสิทธิ์ และต้องการให้จ่ายค่าเสียหายเป็นกำไรที่บริษัทได้มา ขณะที่ Corellium บอกว่าซอฟต์แวร์นี้ทำเพื่อทดสอบวิจัยความปลอดภัยเป็นหลัก จึงไม่ได้ละเมิดการใช้งาน iOS</p>\n<p>แอปเปิลยื่นฟ้องร้อง Corellium ครั้งแรกในปี 2019 แล้วถอนคำฟ้องในเวลาต่อมา แล้วก็ฟ้องร้องอีกครั้งในปี 2021 ในเอกสารการฟ้องยังเปิดเผยว่าแอปเปิลเคยเจรจาซื้อกิจการ Corellium ด้วยเมื่อปี 2018 ด้วยมูลค่า 23 ล้านดอลลาร์ แต่ดีลนี้ไม่เกิดขึ้น</p>\n<p>ที่มา: <a href=\"https://www.forbes.com/sites/thomasbrewster/2023/12/14/apple-and-corellium-settle-copyright-fight/\">Forbes</a></p>\n<p><img alt=\"No Description\" src=\"https://www.blognone.com/sites/default/files/externals/2b3e7cb2156d3da2173d307b7a9d24d6.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7806b8d156c92605380a7ae5647335169071bde3534c0b99d857a002c7ab286","category":"Thai"}