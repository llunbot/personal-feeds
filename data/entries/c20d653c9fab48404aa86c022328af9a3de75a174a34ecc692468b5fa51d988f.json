{"title":"AMD เปิดตัว Radeon RX 7600 XT เพิ่มแรมเป็น 16GB ราคา 329 ดอลลาร์ เน้นเล่นเกม 1080p","link":"https://www.blognone.com/node/137552","date":1704764798000,"content":"<div><div><div><p>จาก<a href=\"https://www.blognone.com/node/137435\">ข่าวลือก่อนหน้านี้</a> ว่า AMD จะเปิดตัวจีพียู Radeon RX 7000 ใหม่ 3 รุ่นย่อย (7600 XT, 7700, 7800) วันนี้ข่าวจริงมาแล้ว โดยเปิดตัวมาแค่รุ่นเดียวคือ Radeon RX 7600 XT</p>\n<p>Radeon 7600 XT เป็นเวอร์ชันอัพเกรดของ <a href=\"https://www.blognone.com/node/133993\">Radeon RX 7600 ตัวธรรมดา</a> มีตัวคอร์เท่ากัน (32 CU, 32 raytracing) แต่เพิ่มแรมจาก 8GB มาเป็น 16GB และเพิ่มคล็อคจาก 2250 MHz เป็น 2470 MHz, อัตราการใช้พลังงาน 190W, ราคาขาย 329 ดอลลาร์ เทียบกับตัวธรรมดาราคา 269 ดอลลาร์ เริ่มวางขาย 24 มกราคม 2024</p>\n<p>AMD บอกว่า Radeon 7600 XT เป็นการ์ดที่ออกแบบมาสำหรับการเล่นเกมความละเอียด 1080p ที่เกมเมอร์จำนวนมากยังใช้งาน โดยเลือกเทียบกับ GeForce RTX 2060 (ที่ตกรุ่นไปแล้วสองรอบ) ว่าประสิทธิภาพดีกว่า 1.9 เท่า และสามารถขยับไปเล่นเกมความละเอียด 1440p โดยอาศัยเทคนิคใหม่ๆ อย่าง FSR 3, HYPR-X, Fluid Motion Frames เข้าช่วยให้ได้เฟรมเรตที่ดีขึ้น</p>\n<p><img alt=\"No Description\" src=\"https://www.blognone.com/sites/default/files/externals/7f5d55aab2a1d4938dc5944104774176.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c611a17e98ee43cbd73445f8181a8e7d.png\" /></p>\n<p>ที่มา - <a href=\"https://www.amd.com/en/newsroom/press-releases/2024-1-8-amd-unveils-amd-radeon-rx-7600-xt-graphics-card--.html\">AMD</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div><div><a href=\"/topics/rdna-3\">RDNA 3</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c20d653c9fab48404aa86c022328af9a3de75a174a34ecc692468b5fa51d988f","category":"Thai"}