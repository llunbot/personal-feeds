{"title":"Apple เผยแพร่งานวิจัย AI ที่สร้างแผนที่ความลึกของภาพแบบ 3D โดยใช้อินพุทรูป 2D","link":"https://www.blognone.com/node/142399","date":1728091652000,"content":"<div><div><div><p>ทีมวิจัยปัญญาประดิษฐ์ของแอปเปิล เผยแพร่งานวิจัย <strong>Depth Pro</strong> โมเดล AI ที่สามารถสร้างแผนที่ความลึกของรูปภาพแบบสามมิติ จากอินพุทที่เป็นรูปภาพสองมิติได้ในเวลาไม่ถึงหนึ่งวินาที โดยไม่ต้องอาศัยข้อมูลเพิ่มเติมของกล้องที่บันทึกภาพ</p>\n<p>โมเดล Depth Pro ทำงานโดยอาศัยการคาดเดาความลึกของภาพ ผ่านการเทรนด้วยชุดข้อมูลที่เป็นภาพความละเอียดสูง ทำให้สามารถแยกแยะขอบแต่ละวัตถุ ออกมาเป็นการให้ระดับความลึกแต่ละตำแหน่งได้เลยจากภาพ</p>\n<p>จุดเด่นของ Depth Pro คือความเร็ว โดยสามารถสร้างแผนที่สามมิติของภาพความละเอียดสูงขนาด 2.25 เมกะพิกเซล ได้ในเวลา 0.3 วินาที ใช้จีพียูมาตรฐาน 1 ตัวเท่านั้น โมเดลนี้จึงสามารถนำไปประยุกต์ใช้กับงานที่ต้องการประเมินความลึกของภาพ เช่น AR หรือแม้แต่รถยนต์ไร้คนขับ</p>\n<p>สามารถดูรายละเอียดเพิ่มเติมของงานวิจัยนี้ได้ที่ <a href=\"https://github.com/apple/ml-depth-pro\">GitHub</a></p>\n<p>ที่มา: <a href=\"https://venturebeat.com/ai/apple-releases-depth-pro-an-ai-model-that-rewrites-the-rules-of-3d-vision/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/48ea8a6f64878ed7efca745675706e28.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/image-processing\">Image Processing</a></div><div><a href=\"/topics/3d\">3D</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7aa2351d785a04680011e116b8d6754ffd08bb6d71973fcaa94925b298c0572d","category":"Thai"}