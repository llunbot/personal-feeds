{"title":"ไมโครซอฟท์เปิดตัว Phi Silica โมเดลหลักของ Copilot+ PC ทุกเครื่อง, รุ่นเล็กสุดของ Phi-3","link":"https://www.blognone.com/node/139902","date":1716372364000,"content":"<div><div><div><p>ไมโครซอฟท์เปิดเผยรายละเอียดเบื้องหลัง <a href=\"https://www.blognone.com/node/139853\">Copilot+ PC</a> ที่เป็นการนำพีซีพลัง NPU มารันโมเดลปัญญาประดิษฐ์แบบ on-device ภายในเครื่อง ตกลงแล้วโมเดลตัวที่ว่านี้ชื่อว่า Phi Silica (อ่านว่า \"ไฟ ซิลิกา\") ถือเป็นหนึ่งในเวอร์ชันย่อยของ<a href=\"https://www.blognone.com/node/139893\">ชุดโมเดล Phi 3</a> โดยปรับแต่งมาเพื่อการรันบน NPU โดยเฉพาะ</p>\n<p>Phi Silica พัฒนาต่อมาจาก Phi-3-mini โมเดลรุ่นเล็กสุดของซีรีส์ Phi-3 แล้วปรับขนาดให้เล็กลงอีกหน่อย (ขนาดพารามิเตอร์ลดลงจาก 3.8B เหลือ 3.3B) เพื่อให้รันใน NPU ได้พอดี ศักยภาพของ Phi Silica รองรับอินพุต 650 token ต่อวินาที ใช้พลังงานเพียง 1.5 วัตต์เท่านั้น</p>\n<p>ไมโครซอฟท์บอกว่าพีซีที่เป็น Copilot+ จะมีโมเดลมาตรฐานมาให้ประมาณ 40 ตัว ทั้งหมดเรียกว่า Windows Copilot Library โดยในอนาคตจะเพิ่มฟีเจอร์ด้านการปรับแต่งโมเดล AI เพิ่มเติม เช่น RAG, Vector Embeddings, Text Summarization เพิ่มมาให้อีก เมื่อนำส่วนของ Library มารวมกับ<a href=\"https://www.blognone.com/node/139883\">เฟรมเวิร์คและเครื่องมือต่างๆ เช่น PyTorch และ DirectML</a> กลายเป็นชุดพัฒนา AI บนพีซีทั้งหมดถูกเรียกว่า <a href=\"https://www.blognone.com/node/139882\">Windows Copilot Runtime</a></p>\n<p><img alt=\"No Description\" src=\"https://www.blognone.com/sites/default/files/externals/c75bcc13af83911394061778f4210c1a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d66635f850ad9bda4c496502accf6161.gif\" /></p>\n<p><img alt=\"No Description\" src=\"https://www.blognone.com/sites/default/files/externals/decdad76723c5613d2d88841e49c4900.jpeg\" /></p>\n<p>ที่มา - <a href=\"https://blogs.windows.com/windowsdeveloper/2024/05/21/unlock-a-new-era-of-innovation-with-windows-copilot-runtime-and-copilot-pcs/\">Microsoft</a>, <a href=\"https://venturebeat.com/ai/microsoft-introduces-phi-silica-a-3-3b-parameter-model-made-for-copilot-pc-npus/\">VentureBeat</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/npu\">NPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36eccff3e589b19691ef2bf26be7cba83baf75a57a51e11dfa8414a3dde5a6c6","category":"Thai"}