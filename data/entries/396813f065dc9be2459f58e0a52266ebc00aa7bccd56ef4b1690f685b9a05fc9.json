{"title":"Elon Musk โดนโห่ใส่ในงานแข่งขันเกม Valorant, กองโห่กู่ร้อง “เอา Twitter คืนมา”","link":"https://www.blognone.com/node/135474","date":1693218021000,"content":"<div><div><div><p>Elon Musk เจ้าของ X หรือในชื่อเก่า Twitter ได้ปรากฏตัวในงานแข่งกัน World Championship รอบสุดท้ายของเกม Valorant และทันทีที่ภาพในงานตัดไปเห็น Elon Musk ผู้ชมอยู่ที่ในงานก็ต่างพากันร้องโห่ใส่ Elon Musk พร้อมกู่ร้องว่า “เอา Twiiter คืนมา”</p>\n<p>แม้ว่า Elon Musk จะปรากฏตัวสั้น ๆ เพียง 4 วินาทีแต่เสียงกู่ร้องกลับโห่ยาวกว่านั้น จนทำให้เหล่าพิธีกรต้องดึงประเด็นให้คนกลับมาสนใจการแข่งขันเกมต่อ ซึ่งคลิปดังกล่าวถูกปล่อยใน X โดยผู้ใช้นาม Jake Lucky ซึ่งตอนนี้มียอดเข้าชมมาก 7 ล้านวิวแล้ว</p>\n<p><img alt=\"No Description\" src=\"https://www.blognone.com/sites/default/files/externals/01fc4e1b3ffed7259f8c32b88203b4a5.jpg\" /></p>\n<p><a href=\"https://www.blognone.com/node/134969\">Elon Musk ประกาศในเดือนกรกฎาคมว่า Twitter จะเปลี่ยนชื่อเป็น X</a> ซึ่งการรีแบรนด์ครั้งนี้ส่งผลให้เว็บไซต์ถูกบล็อกชั่วคราวในอินโดนีเซียภายใต้กฎหมายต่อต้านสื่อลามก และการพนันของประเทศ รวมถึงมีประเด็น<a href=\"https://www.blognone.com/node/134980\">เครื่องหมายการค้ากับ X Japan ในญี่ปุ่น</a></p>\n<p>ทางด้านนักวิเคราะห์ และเอเจนซี่ด้านแบรนด์ต่างตำหนิการเคลื่อนไหวดังกล่าวของ Elon Musk โดยประเมินว่าการสูญเสียแบรนด์ Twitter ไปอาจทำให้มูลค่าของบริษัทลดลงตั้งแต่ 4 พันล้านดอลลาร์ถึง 20 พันล้านดอลลาร์ และหนึ่งเดือนหลังจากนั้น แบรนด์หลัก ๆ ดูเหมือนจะเพิกเฉยต่อการเปลี่ยนแปลงเป็นส่วนใหญ่ โดยมีเพียง 1 ใน 25 ผู้ลงโฆษณาในสหรัฐอเมริกาที่แสดงโลโก้ X ในการสื่อสารช่องทางผ่านแพลตฟอร์ม X/Twitter</p>\n<blockquote><p>Elon Musk getting booed at VALORANT Champs and the crowd starts chanting \"bring back Twitter\" lmao <a href=\"https://t.co/lDoWse78YV\">pic.twitter.com/lDoWse78YV</a></p>\n<p>— Jake Lucky (@JakeSucky) <a href=\"https://twitter.com/JakeSucky/status/1695564768168530235?ref_src=twsrc%5Etfw\">August 26, 2023</a></p></blockquote>\n<p>ที่มา - <a href=\"https://www.businessinsider.com/elon-musk-booed-crowd-bring-back-twitter-video-game-tournament-2023-8\">Business Insider</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/valorant\">Valorant</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"396813f065dc9be2459f58e0a52266ebc00aa7bccd56ef4b1690f685b9a05fc9","category":"Thai"}