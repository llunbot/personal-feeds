{"title":"AI วาดภาพ Ideogram ออกเวอร์ชั่น 1.0 ชูจุดเด่นสร้างข้อความในภาพตรงตามคำสั่ง","link":"https://www.blognone.com/node/138518","date":1709473083000,"content":"<div><div><div><p>Ideogram ปัญญาประดิษฐ์วาดภาพที่<a href=\"https://www.blognone.com/node/135460\">เปิดตัวเมื่อปีที่แล้ว</a> ประกาศเวอร์ชั่น 1.0 ที่ปรับปรุงขึ้นมาหลายอย่าง แต่จุดเด่นยังคงเป็นประเด็นการวาดข้อความลงในภาพอยู่</p>\n<p>ในเวอร์ชั่น 1.0 นี้อันตราความผิดพลาดของข้อความในภาพน้อยลงมาก ผลทดสอบของ Ideogram เทียบกับ DALL·E 3 ของ OpenAI ก็พบว่ามีอัตราความผิดพลาดน้อยกว่ากันครึ่งๆ ทีเดียว นอกจากนี้ตัวปัญญาประดิษฐ์ยังทำตามคำสั่งอย่างละเอียด สามารถกำหนดองค์ประกอบส่วนต่างๆ เป็นคำบรรยายยาวๆ ได้</p>\n<p>เนื่องจากตัวปัญญาประดิษฐ์วาดภาพรองรับพรอมพ์ยาวๆ ละเอียดมากๆ ได้อยู่แล้ว ในเวอร์ชั่นนี้ทาง Ideogram ยังใส่ฟีเจอร์ Magic Prompt สำหรับการขยายความพรอมพ์ที่ผู้ใช้พิมพ์เข้าไปให้กลายเป็นคำบรรยายภาพอย่างละเอียด</p>\n<p>ที่มา - <a href=\"https://about.ideogram.ai/1.0\">Ideogram</a></p>\n<p><img alt=\"No Description\" src=\"https://www.blognone.com/sites/default/files/externals/23a19ece0757d27efbee9dc473f18416.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b92d8ae446276122d678f9627ee453e412d196d58a38255812372939dfc43b35","category":"Thai"}