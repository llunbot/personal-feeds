{"title":"[ลือ] โซนี่เริ่มทำเครื่องเกมพกพารุ่นใหม่ เล่นเกม PS5 ได้แบบไม่ต้องรีโมท","link":"https://www.blognone.com/node/143305","date":1732508844000,"content":"<div><div><div><p>Bloomberg รายงานว่า โซนี่กำลังเตรียมพัฒนาเครื่องเล่นเกมพกพารุ่นใหม่ ที่สามารถเล่นเกม PS5 ได้ แต่เครื่องเล่นเกมตัวนี้ยังอยู่ในระยะเริ่มต้น (early stage) และคงต้องใช้เวลาอีกหลายปีกว่าจะออกสู่ตลาดได้จริง</p>\n<p>ตลาดเครื่องเกมพกพาเริ่มกลับมาร้อนแรงอีกครั้ง หลังเป็นของ Nintendo รายเดียวมายาวนาน โดยช่วงหลังเราเริ่มเห็นเครื่องพีซีพกพาอย่าง Steam Deck หรือ ROG Ally เข้ามาทำตลาดมากขึ้น และ<a href=\"https://www.blognone.com/node/143102\">คู่แข่ง Xbox ก็พูดชัดเจนว่ากำลังพัฒนาเครื่องเกมพกพาอยู่</a></p>\n<p>ทุกวันนี้ โซนี่มีเครื่อง PlayStation Portal ออกมาจับตลาดนี้ แต่ยังรองรับเฉพาะการเล่นแบบรีโมทจากเครื่อง PS5 หรือ<a href=\"https://www.blognone.com/node/143225\">ล่าสุดที่เพิ่งอัพเดตให้เล่นผ่านคลาวด์ได้</a></p>\n<p>ที่มา - <a href=\"https://www.bloomberg.com/news/articles/2024-11-25/sony-working-on-new-handheld-console-for-ps5-games-to-rival-nintendo-s-switch\">Bloomberg</a></p>\n<p><img src=\"https://www.blognone.com/sites/default/files/externals/b8da4578638f1669d5a84953513c5265.jpg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/playstation-portal\">PlayStation Portal</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b32efcc260807233f761d565230644c8b4537f3d38811d8495cea81a89803026","category":"Thai"}