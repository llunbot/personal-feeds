{"title":"รางวัลเกมยอดเยี่ยมปี 2023 เสียงแตก กระจายกันไปทั้ง Baldur's Gate 3, Alan Wake 2, Zelda: TotK","link":"https://www.blognone.com/node/137358","date":1703217823000,"content":"<div><div><div><p>ถึงแม้ Baldur's Gate 3 คว้ารางวัลใหญ่เกมแห่งปีจาก <a href=\"https://www.blognone.com/node/137148\">The Game Awards 2023 ที่เปรียบได้กับรางวัลออสการ์ของวงการเกม</a> และ <a href=\"https://www.blognone.com/node/136696\">Golden Joystick Awards 2023 รางวัลจากฝั่งอังกฤษ</a></p>\n<p>แต่การให้รางวัลเกมแห่งปีจากสื่อสายเกมต่างๆ ในปี 2023 กลับเสียงแตก เพราะแต่ละสถาบันต่างให้รางวัลเกมยอดเยี่ยมแตกต่างกันไป (ไม่เหมือนปี 2022 ที่ Elden Ring กวาดเรียบเกือบทุกสถาบัน) โดยรางวัลเกมยอดเยี่ยมของปีนี้กระจายตัวกันไปยัง 3 เกมคือ Baldur's Gate 3, Alan Wake 2 และ The Legend of Zelda: Tears of the Kingdom</p>\n<p>กรณีของ Baldur's Gate 3 และ The Legend of Zelda: Tears of the Kingdom อาจไม่ใช่เรื่องน่าแปลกใจนัก เพราะ<a href=\"https://www.blognone.com/node/135337\">ติดอันดับเกมคะแนนรีวิวเฉลี่ยสูงสุด 2 อันดับแรกของปีนี้</a> ส่วน Alan Wake 2 แม้คะแนนรีวิวเฉลี่ยไม่ได้สูงมาก (88/100) แต่พลังการเล่าเรื่องและกราฟิก ก็กลายเป็นจุดที่สื่อเกมหลายค่ายให้คำชมจนคัดเลือกเป็นเกมยอดเยี่ยมแห่งปี</p>\n<p><img alt=\"No Description\" src=\"https://www.blognone.com/sites/default/files/externals/cb258083d4005a2ba368082c2e71d2ab.jpg\" /></p>\n<p><strong>Baldur's Gate 3</strong></p>\n<ul>\n<li><a href=\"https://www.gamespot.com/articles/baldurs-gate-3-is-gamespots-game-of-the-year-2023/1100-6519739/\">Gamespot</a></li>\n<li><a href=\"https://www.gamesradar.com/best-games-2023/\">GamesRadar+</a></li>\n<li><a href=\"https://www.vg247.com/vg247s-games-of-the-year-baldurs-gate-3s-unlikely-consensus\">VG247</a></li>\n</ul>\n<p><strong>Alan Wake 2</strong></p>\n<ul>\n<li><a href=\"https://www.videogameschronicle.com/features/vgcs-game-of-the-year-2023-is-alan-wake-2/\">VGC</a></li>\n<li><a href=\"https://time.com/6340124/best-video-games-2023/\">TIME</a></li>\n<li><a href=\"https://www.gamesindustry.biz/alan-wake-2-games-of-the-year-2023\">GamesIndustry</a></li>\n<li><a href=\"https://www.gq.com/story/the-fifteen-best-video-games-of-2023\">GQ</a></li>\n<li><a href=\"https://www.vg247.com/vg247s-games-of-the-year-2023-alan-wake-2\">VG247</a></li>\n</ul>\n<p><strong>The Legend of Zelda: Tears of the Kingdom</strong></p>\n<ul>\n<li><a href=\"https://www.ign.com/articles/best-video-games-2023\">IGN</a></li>\n<li><a href=\"https://www.polygon.com/23979486/best-of-the-year-2023\">Polygon</a></li>\n<li><a href=\"https://www.gameinformer.com/2023/12/19/game-informers-top-10-games-of-2023\">GameInformer</a></li>\n<li><a href=\"https://gamerant.com/top-best-video-game-2023/\">GameRant</a></li>\n</ul>\n<p>ช่วงต้นปี 2024 ยังมีการประกาศรางวัลเกมแห่งปี 2023 จากสถาบันอื่นๆ เพิ่มเติมอีก เช่น BAFTA Games Awards และ D.I.C.E. Awards</p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/baldurs-gate\">Baldur's Gate</a></div><div><a href=\"/topics/alan-wake\">Alan Wake</a></div><div><a href=\"/topics/zelda\">Zelda</a></div><div><a href=\"/topics/award\">Award</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e7d39089f5196832b33349cc9db47d9f8d15ddd849fd6795b7db489ae261cc3","category":"Thai"}