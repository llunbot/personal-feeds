{"title":"บริษัท Vast Space ของผู้ก่อตั้งเหรียญ Stellar เสนอแผนสร้างสถานีอวกาศเอกชน ใช้แทน ISS","link":"https://www.blognone.com/node/142551","date":1728917930000,"content":"<div><div><div><p>Vast Space สตาร์ตอัพสายอวกาศที่ก่อตั้งในปี 2021 เสนอแผนการทำสถานีอวกาศเอกชนชื่อ Haven-2 ที่จะมาใช้แทนสถานีอวกาศนานาชาติ (ISS) ที่กำลังจะหมดอายุใช้งานในปี 2030</p>\n<p>แนวทางการสร้างสถานีอวกาศแห่งใหม่แทน ISS ถูกพูดคุยกันมานานแล้ว และ <a href=\"https://www.blognone.com/node/126158\">NASA เองก็เคยให้ทุนบริษัทเอกชน 3 แห่ง Blue Origin, Nanoracks, Northrop Grumman ไปพัฒนาแนวคิดสถานีอวกาศทดแทน</a></p>\n<p>Vast Space เป็นบริษัทเอกชนอีกแห่งที่ก่อตั้งขึ้นมาเพื่อการนี้ ชื่อบริษัทอาจไม่เป็นที่รู้จักมากนัก แต่ผู้ก่อตั้ง  <a href=\"https://en.wikipedia.org/wiki/Jed_McCaleb\">Jed McCaleb</a> มีผลงานมากมายในโลกไอที ไล่มาตั้งแต่ eDonkey, Mt. Gox, Ripple และล่าสุดคือ Stellar หลังเขาร่ำรวยจากวงการคริปโต ก็เปลี่ยนแนวมาทำธุรกิจอวกาศและก่อตั้ง Vast Space ขึ้นมาด้วยเงินของตัวเอง</p>\n<p>แนวทางสถานีอวกาศ Haven-2 ออกแบบมาเพื่อชิงสัญญาของ NASA ในเฟส 2 ช่วงกลางปี 2026 โดยสถานีจะอยู่ที่วงโคจรระดับต่ำ (low-earth orbit หรือ LEO) ใช้ดีไซน์รูปทรงกระบอก สามารถต่อขยายได้ในแนวยาวโดยส่งโมดูลลักษณะเดียวกันขึ้นไปบนวงโคจรได้เรื่อยๆ</p>\n<p>ทางบริษัท Vast Space ระบุว่าหากได้รับคัดเลือกจาก NASA ในปี 2026 ก็พร้อมสร้างสถานีอวกาศโมดูลแรกในปี 2028</p>\n<p>ที่มา - <a href=\"https://www.vastspace.com/updates/vast-announces-haven-2-its-proposed-space-station-designed-to-succeed-the-international-space-station-iss\">Vast Space</a>, <a href=\"https://www.bloomberg.com/news/articles/2024-10-13/vast-announces-plans-for-space-station-to-succeed-nasa-s-iss\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/21cc2145160dcf95e7a63c88f2b14955.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9e59eec32ad9f08ca50e0018880c0b4e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/edccda1bdcd0a2559e19a3fe8e9bb6b6.jpeg\" /></p>\n<blockquote>\n<p>Vast introduces Haven-2, our proposed successor to the International Space Station (ISS), at <a href=\"https://twitter.com/hashtag/IAC2024?src=hash&amp;ref_src=twsrc%5Etfw\">#IAC2024</a>. When fully built, Haven-2 will surpass the ISS in capabilities and cost efficiency. Haven-2’s first module will be operational in 2028, ensuring continued U.S. and international… <a href=\"https://t.co/AYvYaVLDdU\">pic.twitter.com/AYvYaVLDdU</a></p>\n<p>— VAST (@vast) <a href=\"https://twitter.com/vast/status/1845594931349409824?ref_src=twsrc%5Etfw\">October 13, 2024</a></p></blockquote>\n</div></div></div><div><div>Topics: </div><div><div><a href=\"/topics/iss\">ISS</a></div><div><a href=\"/topics/space\">Space</a></div><div><a href=\"/topics/nasa\">NASA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dcfc457372ebe9cc75703eeb4410690ad285e002afb41b17f1224728e42b733","category":"Thai"}